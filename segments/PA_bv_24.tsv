segmentnr	original	folio	analyzed
PA_bv_24:0.1	Buddhavaṁsa	0	
PA_bv_24:0.2	24. Kakusandhabuddhavaṁsa	0	
PA_bv_24:1.1	“Vessabhussa aparena,	1	
PA_bv_24:1.2	sambuddho dvipaduttamo;	1	
PA_bv_24:1.3	Kakusandho nāma nāmena,	1	
PA_bv_24:1.4	appameyyo durāsado.	1	
PA_bv_24:2.1	Ugghāṭetvā sabbabhavaṁ,	2	
PA_bv_24:2.2	cariyāya pāramiṁ gato;	2	
PA_bv_24:2.3	Sīhova pañjaraṁ bhetvā,	2	
PA_bv_24:2.4	patto sambodhimuttamaṁ.	2	
PA_bv_24:3.1	Dhammacakkaṁ pavattente,	3	
PA_bv_24:3.2	Kakusandhe lokanāyake;	3	
PA_bv_24:3.3	Cattārīsakoṭisahassānaṁ,	3	
PA_bv_24:3.4	Dhammābhisamayo ahu.	3	
PA_bv_24:4.1	Antalikkhamhi ākāse,	4	
PA_bv_24:4.2	yamakaṁ katvā vikubbanaṁ;	4	
PA_bv_24:4.3	Tiṁsakoṭisahassānaṁ,	4	
PA_bv_24:4.4	bodhesi devamānuse.	4	
PA_bv_24:5.1	Naradevassa yakkhassa,	5	
PA_bv_24:5.2	catusaccappakāsane;	5	
PA_bv_24:5.3	Dhammābhisamayo tassa,	5	
PA_bv_24:5.4	gaṇanāto asaṅkhiyo.	5	
PA_bv_24:6.1	Kakusandhassa bhagavato,	6	
PA_bv_24:6.2	eko āsi samāgamo;	6	
PA_bv_24:6.3	Khīṇāsavānaṁ vimalānaṁ,	6	
PA_bv_24:6.4	santacittāna tādinaṁ.	6	
PA_bv_24:7.1	Cattālīsasahassānaṁ,	7	
PA_bv_24:7.2	tadā āsi samāgamo;	7	
PA_bv_24:7.3	Dantabhūmimanuppattānaṁ,	7	
PA_bv_24:7.4	āsavārigaṇakkhayā.	7	
PA_bv_24:8.1	Ahaṁ tena samayena,	8	
PA_bv_24:8.2	khemo nāmāsi khattiyo;	8	
PA_bv_24:8.3	Tathāgate jinaputte,	8	
PA_bv_24:8.4	dānaṁ datvā anappakaṁ.	8	
PA_bv_24:9.1	Pattañca cīvaraṁ datvā,	9	
PA_bv_24:9.2	añjanaṁ madhulaṭṭhikaṁ;	9	
PA_bv_24:9.3	Imetaṁ patthitaṁ sabbaṁ,	9	
PA_bv_24:9.4	paṭiyādemi varaṁ varaṁ.	9	
PA_bv_24:10.1	Sopi maṁ buddho byākāsi,	10	
PA_bv_24:10.2	kakusandho vināyako;	10	
PA_bv_24:10.3	‘Imamhi bhaddake kappe,	10	
PA_bv_24:10.4	ayaṁ buddho bhavissati.	10	
PA_bv_24:11.1	Ahu kapilavhayā rammā,	11	
PA_bv_24:11.2	…pe…	11	
PA_bv_24:11.3	hessāma sammukhā imaṁ’.	11	
PA_bv_24:12.1	Tassāpi vacanaṁ sutvā,	12	
PA_bv_24:12.2	bhiyyo cittaṁ pasādayiṁ;	12	
PA_bv_24:12.3	Uttariṁ vatamadhiṭṭhāsiṁ,	12	
PA_bv_24:12.4	dasapāramipūriyā.	12	
PA_bv_24:13.1	Nagaraṁ khemāvatī nāma,	13	
PA_bv_24:13.2	khemo nāmāsahaṁ tadā;	13	
PA_bv_24:13.3	Sabbaññutaṁ gavesanto,	13	
PA_bv_24:13.4	pabbajiṁ tassa santike.	13	
PA_bv_24:14.1	Brāhmaṇo aggidatto ca,	14	
PA_bv_24:14.2	āsi buddhassa so pitā;	14	
PA_bv_24:14.3	Visākhā nāma janikā,	14	
PA_bv_24:14.4	kakusandhassa satthuno.	14	
PA_bv_24:15.1	Vasate tattha kheme pure,	15	
PA_bv_24:15.2	sambuddhassa mahākulaṁ;	15	
PA_bv_24:15.3	Narānaṁ pavaraṁ seṭṭhaṁ,	15	
PA_bv_24:15.4	jātimantaṁ mahāyasaṁ.	15	
PA_bv_24:16.1	Catuvassasahassāni,	16	
PA_bv_24:16.2	Agāraṁ ajjha so vasi;	16	
PA_bv_24:16.3	Kāmakāmavaṇṇakāmasuddhināmā,	16	
PA_bv_24:16.4	Tayo pāsādamuttamā.	16	
PA_bv_24:17.1	Samattiṁsasahassāni,	17	
PA_bv_24:17.2	nāriyo samalaṅkatā;	17	
PA_bv_24:17.3	Rocinī nāma sā nārī,	17	
PA_bv_24:17.4	uttaro nāma atrajo.	17	
PA_bv_24:18.1	Nimitte caturo disvā,	18	
PA_bv_24:18.2	rathayānena nikkhami;	18	
PA_bv_24:18.3	Anūnaaṭṭhamāsāni,	18	
PA_bv_24:18.4	padhānaṁ padahī jino.	18	
PA_bv_24:19.1	Brahmunā yācito santo,	19	
PA_bv_24:19.2	kakusandho vināyako;	19	
PA_bv_24:19.3	Vatti cakkaṁ mahāvīro,	19	
PA_bv_24:19.4	migadāye naruttamo.	19	
PA_bv_24:20.1	Vidhuro ca sañjīvo ca,	20	
PA_bv_24:20.2	ahesuṁ aggasāvakā;	20	
PA_bv_24:20.3	Buddhijo nāmupaṭṭhāko,	20	
PA_bv_24:20.4	kakusandhassa satthuno.	20	
PA_bv_24:21.1	Sāmā ca campānāmā ca,	21	
PA_bv_24:21.2	ahesuṁ aggasāvikā;	21	
PA_bv_24:21.3	Bodhi tassa bhagavato,	21	
PA_bv_24:21.4	sirīsoti pavuccati.	21	
PA_bv_24:22.1	Accuto ca sumano ca,	22	
PA_bv_24:22.2	ahesuṁ aggupaṭṭhakā;	22	
PA_bv_24:22.3	Nandā ceva sunandā ca,	22	
PA_bv_24:22.4	ahesuṁ aggupaṭṭhikā.	22	
PA_bv_24:23.1	Cattālīsaratanāni,	23	
PA_bv_24:23.2	accuggato mahāmuni;	23	
PA_bv_24:23.3	Kanakappabhā niccharati,	23	
PA_bv_24:23.4	samantā dasayojanaṁ.	23	
PA_bv_24:24.1	Cattālīsavassasahassāni,	24	
PA_bv_24:24.2	Āyu tassa mahesino;	24	
PA_bv_24:24.3	Tāvatā tiṭṭhamāno so,	24	
PA_bv_24:24.4	Tāresi janataṁ bahuṁ.	24	
PA_bv_24:25.1	Dhammāpaṇaṁ pasāretvā,	25	
PA_bv_24:25.2	naranārīnaṁ sadevake;	25	
PA_bv_24:25.3	Naditvā sīhanādaṁva,	25	
PA_bv_24:25.4	nibbuto so sasāvako.	25	
PA_bv_24:26.1	Aṭṭhaṅgavacanasampanno,	26	
PA_bv_24:26.2	acchiddāni nirantaraṁ;	26	
PA_bv_24:26.3	Sabbaṁ tamantarahitaṁ,	26	
PA_bv_24:26.4	nanu rittā sabbasaṅkhārā.	26	
PA_bv_24:27.1	Kakusandho jinavaro,	27	
PA_bv_24:27.2	Khemārāmamhi nibbuto;	27	
PA_bv_24:27.3	Tatthevassa thūpavaro,	27	
PA_bv_24:27.4	Gāvutaṁ nabhamuggato”ti.	27	
PA_bv_24:28.1	Kakusandhassa bhagavato vaṁso dvāvīsatimo.	28	
