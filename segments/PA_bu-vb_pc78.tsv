segmentnr	original	folio	analyzed
PA_bu-vb_pc78:0.1	Theravāda Vinaya	0	
PA_bu-vb_pc78:0.2	Mahāvibhaṅga	0	
PA_bu-vb_pc78:0.3	Pācittiyakaṇḍa	0	
PA_bu-vb_pc78:0.4	Sahadhammikavagga	0	
PA_bu-vb_pc78:0.5	78. Upassutisikkhāpada	0	
PA_bu-vb_pc78:1.1	Tena samayena buddho bhagavā sāvatthiyaṁ viharati jetavane anāthapiṇḍikassa ārāme.	1	
PA_bu-vb_pc78:1.2	Tena kho pana samayena chabbaggiyā bhikkhū pesalehi bhikkhūhi saddhiṁ bhaṇḍanti.	1	
PA_bu-vb_pc78:1.3	Pesalā bhikkhū evaṁ vadanti—	1	
PA_bu-vb_pc78:1.4	“alajjino ime, āvuso, chabbaggiyā bhikkhū.	1	
PA_bu-vb_pc78:1.5	Na sakkā imehi saha bhaṇḍitun”ti.	1	
PA_bu-vb_pc78:1.6	Chabbaggiyā bhikkhū evaṁ vadanti—	1	
PA_bu-vb_pc78:1.7	“kissa tumhe, āvuso, amhe alajjivādena pāpethā”ti?	1	
PA_bu-vb_pc78:1.8	“Kahaṁ pana tumhe, āvuso, assutthā”ti?	1	
PA_bu-vb_pc78:1.9	“Mayaṁ āyasmantānaṁ upassutiṁ tiṭṭhamhā”ti.	1	
PA_bu-vb_pc78:1.10	Ye te bhikkhū appicchā …pe… te ujjhāyanti khiyyanti vipācenti—	1	
PA_bu-vb_pc78:1.11	“kathañhi nāma chabbaggiyā bhikkhū bhikkhūnaṁ bhaṇḍanajātānaṁ kalahajātānaṁ vivādāpannānaṁ upassutiṁ tiṭṭhissantī”ti …pe…	1	
PA_bu-vb_pc78:1.12	“saccaṁ kira tumhe, bhikkhave, bhikkhūnaṁ bhaṇḍanajātānaṁ kalahajātānaṁ vivādāpannānaṁ upassutiṁ tiṭṭhathā”ti?	1	
PA_bu-vb_pc78:1.13	“Saccaṁ, bhagavā”ti.	1	
PA_bu-vb_pc78:1.14	Vigarahi buddho bhagavā …pe…	1	
PA_bu-vb_pc78:1.15	kathañhi nāma tumhe, moghapurisā, bhikkhūnaṁ bhaṇḍanajātānaṁ kalahajātānaṁ vivādāpannānaṁ upassutiṁ tiṭṭhissatha.	1	
PA_bu-vb_pc78:1.16	Netaṁ, moghapurisā, appasannānaṁ vā pasādāya …pe…	1	
PA_bu-vb_pc78:1.17	evañca pana, bhikkhave, imaṁ sikkhāpadaṁ uddiseyyātha—	1	
PA_bu-vb_pc78:1.18.1	“Yo pana bhikkhu bhikkhūnaṁ bhaṇḍanajātānaṁ kalahajātānaṁ vivādāpannānaṁ upassutiṁ tiṭṭheyya—‘yaṁ ime bhaṇissanti taṁ sossāmī’ti etadeva paccayaṁ karitvā anaññaṁ, pācittiyan”ti.	1	
PA_bu-vb_pc78:2.1.1	Yo panāti	2	
PA_bu-vb_pc78:2.1.2	yo yādiso …pe…	2	
PA_bu-vb_pc78:2.1.3	bhikkhūti	2	
PA_bu-vb_pc78:2.1.4	…pe… ayaṁ imasmiṁ atthe adhippeto bhikkhūti.	2	
PA_bu-vb_pc78:2.1.5	Bhikkhūnanti	2	
PA_bu-vb_pc78:2.1.6	aññesaṁ bhikkhūnaṁ.	2	
PA_bu-vb_pc78:2.1.7	Bhaṇḍanajātānaṁ kalahajātānaṁ vivādāpannānanti	2	
PA_bu-vb_pc78:2.1.8	adhikaraṇajātānaṁ.	2	
PA_bu-vb_pc78:2.1.9	Upassutiṁ tiṭṭheyyāti	2	
PA_bu-vb_pc78:2.1.10	“imesaṁ sutvā codessāmi sāressāmi paṭicodessāmi paṭisāressāmi maṅkū karissāmī”ti gacchati, āpatti dukkaṭassa.	2	
PA_bu-vb_pc78:2.1.11	Yattha ṭhito suṇāti, āpatti pācittiyassa.	2	
PA_bu-vb_pc78:2.1.12	Pacchato gacchanto turito gacchati sossāmīti, āpatti dukkaṭassa.	2	
PA_bu-vb_pc78:2.1.13	Yattha ṭhito suṇāti, āpatti pācittiyassa.	2	
PA_bu-vb_pc78:2.1.14	Purato gacchanto ohiyyati sossāmīti, āpatti dukkaṭassa.	2	
PA_bu-vb_pc78:2.1.15	Yattha ṭhito suṇāti, āpatti pācittiyassa.	2	
PA_bu-vb_pc78:2.1.16	Bhikkhussa ṭhitokāsaṁ vā nisinnokāsaṁ vā nipannokāsaṁ vā āgantvā mantentaṁ ukkāsitabbaṁ, vijānāpetabbaṁ, no ce ukkāseyya vā vijānāpeyya vā, āpatti pācittiyassa.	2	
PA_bu-vb_pc78:2.1.17	Etadeva paccayaṁ karitvā anaññanti	2	
PA_bu-vb_pc78:2.1.18	na añño koci paccayo hoti upassutiṁ tiṭṭhituṁ.	2	
PA_bu-vb_pc78:2.2.1	Upasampanne upasampannasaññī upassutiṁ tiṭṭhati, āpatti pācittiyassa.	2	
PA_bu-vb_pc78:2.2.2	Upasampanne vematiko upassutiṁ tiṭṭhati, āpatti pācittiyassa.	2	
PA_bu-vb_pc78:2.2.3	Upasampanne anupasampannasaññī upassutiṁ tiṭṭhati, āpatti pācittiyassa.	2	
PA_bu-vb_pc78:2.2.4	Anupasampannassa upassutiṁ tiṭṭhati, āpatti dukkaṭassa.	2	
PA_bu-vb_pc78:2.2.5	Anupasampanne upasampannasaññī, āpatti dukkaṭassa.	2	
PA_bu-vb_pc78:2.2.6	Anupasampanne vematiko, āpatti dukkaṭassa.	2	
PA_bu-vb_pc78:2.2.7	Anupasampanne anupasampannasaññī, āpatti dukkaṭassa.	2	
PA_bu-vb_pc78:2.3.1	Anāpatti—	2	
PA_bu-vb_pc78:2.3.2	“imesaṁ sutvā oramissāmi viramissāmi vūpasamissāmi attānaṁ parimocessāmī”ti gacchati,	2	
PA_bu-vb_pc78:2.3.3	ummattakassa,	2	
PA_bu-vb_pc78:2.3.4	ādikammikassāti.	2	
PA_bu-vb_pc78:2.3.5	Upassutisikkhāpadaṁ niṭṭhitaṁ aṭṭhamaṁ.	2	
