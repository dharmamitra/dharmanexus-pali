segmentnr	original	folio	analyzed
PA_ps_2.10:0.1	Paṭisambhidāmagga	0	
PA_ps_2.10:0.2	2 Yuganaddhavagga	0	
PA_ps_2.10:0.3	2.10. Suññakathā	0	
PA_ps_2.10:1.1	Evaṁ me sutaṁ—	1	
PA_ps_2.10:1.2	ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	1	
PA_ps_2.10:1.3	Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi.	1	
PA_ps_2.10:1.4	Ekamantaṁ nisinno kho āyasmā ānando bhagavantaṁ etadavoca—	1	
PA_ps_2.10:2.1	“‘Suñño loko, suñño loko’ti, bhante, vuccati.	2	
PA_ps_2.10:2.2	Kittāvatā nu kho, bhante, ‘suñño loko’ti vuccatī”ti?	2	
PA_ps_2.10:2.3	“Yasmā kho, ānanda, suññaṁ attena vā attaniyena vā, tasmā ‘suñño loko’ti vuccati.	2	
PA_ps_2.10:2.4	Kiñcānanda, suññaṁ attena vā attaniyena vā?	2	
PA_ps_2.10:2.5	Cakkhu kho, ānanda, suññaṁ attena vā attaniyena vā.	2	
PA_ps_2.10:2.6	Rūpā suññā attena vā attaniyena vā.	2	
PA_ps_2.10:2.7	Cakkhuviññāṇaṁ suññaṁ attena vā attaniyena vā.	2	
PA_ps_2.10:2.8	Cakkhusamphasso suñño attena vā attaniyena vā.	2	
PA_ps_2.10:2.9	Yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi suññaṁ attena vā attaniyena vā.	2	
PA_ps_2.10:3.1	Sotaṁ suññaṁ …pe…	3	
PA_ps_2.10:3.2	saddā suññā …	3	
PA_ps_2.10:3.3	ghānaṁ suññaṁ …	3	
PA_ps_2.10:3.4	gandhā suññā …	3	
PA_ps_2.10:3.5	jivhā suññā …	3	
PA_ps_2.10:3.6	rasā suññā …	3	
PA_ps_2.10:3.7	kāyo suñño …	3	
PA_ps_2.10:3.8	phoṭṭhabbā suññā …	3	
PA_ps_2.10:3.9	mano suñño attena vā attaniyena vā.	3	
PA_ps_2.10:3.10	Dhammā suññā attena vā attaniyena vā.	3	
PA_ps_2.10:3.11	Manoviññāṇaṁ suññaṁ attena vā attaniyena vā.	3	
PA_ps_2.10:3.12	Manosamphasso suñño attena vā attaniyena vā.	3	
PA_ps_2.10:3.13	Yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā, tampi suññaṁ attena vā attaniyena vā.	3	
PA_ps_2.10:3.14	Yasmā kho, ānanda, suññaṁ attena vā attaniyena vā tasmā ‘suñño loko’ti vuccatī”ti.	3	
PA_ps_2.10:4.0	10.1. Mātikā	4	
PA_ps_2.10:4.1_0	Suññasuññaṁ, saṅkhārasuññaṁ, vipariṇāmasuññaṁ, aggasuññaṁ, lakkhaṇasuññaṁ, vikkhambhanasuññaṁ,	4	
PA_ps_2.10:4.1_1	tadaṅgasuññaṁ, samucchedasuññaṁ, paṭippassaddhisuññaṁ, nissaraṇasuññaṁ, ajjhattasuññaṁ,	4	
PA_ps_2.10:4.1_2	bahiddhāsuññaṁ, dubhatosuññaṁ, sabhāgasuññaṁ, visabhāgasuññaṁ, esanāsuññaṁ, pariggahasuññaṁ,	4	
PA_ps_2.10:4.1_3	paṭilābhasuññaṁ, paṭivedhasuññaṁ, ekattasuññaṁ, nānattasuññaṁ, khantisuññaṁ, adhiṭṭhānasuññaṁ,	4	
PA_ps_2.10:4.1_4	pariyogāhaṇasuññaṁ, sampajānassa pavattapariyādānaṁ sabbasuññatānaṁ paramatthasuññaṁ. [25]	4	
PA_ps_2.10:5.0	10.2. Niddesa	5	
PA_ps_2.10:5.1	Katamaṁ suññasuññaṁ?	5	
PA_ps_2.10:5.2	Cakkhu suññaṁ attena vā attaniyena vā niccena vā dhuvena vā sassatena vā avipariṇāmadhammena vā.	5	
PA_ps_2.10:5.3	Sotaṁ suññaṁ …pe…	5	
PA_ps_2.10:5.4	ghānaṁ suññaṁ …	5	
PA_ps_2.10:5.5	jivhā suññā …	5	
PA_ps_2.10:5.6	kāyo suñño …	5	
PA_ps_2.10:5.7	mano suñño attena vā attaniyena vā niccena vā dhuvena vā sassatena vā avipariṇāmadhammena vā.	5	
PA_ps_2.10:5.8	Idaṁ suññasuññaṁ.	5	
PA_ps_2.10:6.1	Katamaṁ saṅkhārasuññaṁ?	6	
PA_ps_2.10:6.2	Tayo saṅkhārā—	6	
PA_ps_2.10:6.3	puññābhisaṅkhāro, apuññābhisaṅkhāro, āneñjābhisaṅkhāro.	6	
PA_ps_2.10:6.4	Puññābhisaṅkhāro apuññābhisaṅkhārena ca āneñjābhisaṅkhārena ca suñño.	6	
PA_ps_2.10:6.5	Apuññābhisaṅkhāro puññābhisaṅkhārena ca āneñjābhisaṅkhārena ca suñño.	6	
PA_ps_2.10:6.6	Āneñjābhisaṅkhāro puññābhisaṅkhārena ca apuññābhisaṅkhārena ca suñño.	6	
PA_ps_2.10:6.7	Ime tayo saṅkhārā.	6	
PA_ps_2.10:7.1	Aparepi tayo saṅkhārā—	7	
PA_ps_2.10:7.2	kāyasaṅkhāro, vacīsaṅkhāro, cittasaṅkhāro.	7	
PA_ps_2.10:7.3	Kāyasaṅkhāro vacīsaṅkhārena ca cittasaṅkhārena ca suñño.	7	
PA_ps_2.10:7.4	Vacīsaṅkhāro kāyasaṅkhārena ca cittasaṅkhārena ca suñño.	7	
PA_ps_2.10:7.5	Cittasaṅkhāro kāyasaṅkhārena ca vacīsaṅkhārena ca suñño.	7	
PA_ps_2.10:7.6	Ime tayo saṅkhārā.	7	
PA_ps_2.10:8.1	Aparepi tayo saṅkhārā—	8	
PA_ps_2.10:8.2	atītā saṅkhārā, anāgatā saṅkhārā, paccuppannā saṅkhārā.	8	
PA_ps_2.10:8.3	Atītā saṅkhārā anāgatehi ca paccuppannehi ca saṅkhārehi suññā.	8	
PA_ps_2.10:8.4	Anāgatā saṅkhārā atītehi ca paccuppannehi ca saṅkhārehi suññā paccuppannā saṅkhārā atītehi ca anāgatehi ca saṅkhārehi suññā.	8	
PA_ps_2.10:8.5	Ime tayo saṅkhārā;	8	
PA_ps_2.10:8.6	idaṁ saṅkhārasuññaṁ.	8	
PA_ps_2.10:9.1	Katamaṁ vipariṇāmasuññaṁ?	9	
PA_ps_2.10:9.2	Jātaṁ rūpaṁ sabhāvena suññaṁ.	9	
PA_ps_2.10:9.3	Vigataṁ rūpaṁ vipariṇatañceva suññañca.	9	
PA_ps_2.10:9.4	Jātā vedanā sabhāvena suññā.	9	
PA_ps_2.10:9.5	Vigatā vedanā vipariṇatā ceva suññā ca …pe…	9	
PA_ps_2.10:9.6	jātā saññā …	9	
PA_ps_2.10:9.7	jātā saṅkhārā …	9	
PA_ps_2.10:9.8	jātaṁ viññāṇaṁ …	9	
PA_ps_2.10:9.9	jātaṁ cakkhu …pe…	9	
PA_ps_2.10:9.10	jāto bhavo sabhāvena suñño.	9	
PA_ps_2.10:9.11	Vigato bhavo vipariṇato ceva suñño ca.	9	
PA_ps_2.10:9.12	Idaṁ vipariṇāmasuññaṁ.	9	
PA_ps_2.10:10.1	Katamaṁ aggasuññaṁ?	10	
PA_ps_2.10:10.2	Aggametaṁ padaṁ seṭṭhametaṁ padaṁ visiṭṭhametaṁ padaṁ yadidaṁ sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ.	10	
PA_ps_2.10:10.3	Idaṁ aggasuññaṁ.	10	
PA_ps_2.10:11.1	Katamaṁ lakkhaṇasuññaṁ?	11	
PA_ps_2.10:11.2	Dve lakkhaṇāni—	11	
PA_ps_2.10:11.3	bālalakkhaṇañca paṇḍitalakkhaṇañca.	11	
PA_ps_2.10:11.4	Bālalakkhaṇaṁ paṇḍitalakkhaṇena suññaṁ.	11	
PA_ps_2.10:11.5	Paṇḍitalakkhaṇaṁ bālalakkhaṇena suññaṁ.	11	
PA_ps_2.10:11.6	Tīṇi lakkhaṇāni—	11	
PA_ps_2.10:11.7	uppādalakkhaṇaṁ, vayalakkhaṇaṁ, ṭhitaññathattalakkhaṇaṁ.	11	
PA_ps_2.10:11.8	Uppādalakkhaṇaṁ vayalakkhaṇena ca ṭhitaññathattalakkhaṇena ca suññaṁ.	11	
PA_ps_2.10:11.9	Vayalakkhaṇaṁ uppādalakkhaṇena ca ṭhitaññathattalakkhaṇena ca suññaṁ, ṭhitaññathattalakkhaṇaṁ uppādalakkhaṇena ca vayalakkhaṇena ca suññaṁ.	11	
PA_ps_2.10:12.1	Rūpassa uppādalakkhaṇaṁ vayalakkhaṇena ca ṭhitaññathattalakkhaṇena ca suññaṁ.	12	
PA_ps_2.10:12.2	Rūpassa vayalakkhaṇaṁ uppādalakkhaṇena ca ṭhitaññathattalakkhaṇena ca suññaṁ.	12	
PA_ps_2.10:12.3	Rūpassa ṭhitaññathattalakkhaṇaṁ uppādalakkhaṇena ca vayalakkhaṇena ca suññaṁ.	12	
PA_ps_2.10:12.4	Vedanāya …pe…	12	
PA_ps_2.10:12.5	saññāya …	12	
PA_ps_2.10:12.6	saṅkhārānaṁ …	12	
PA_ps_2.10:12.7	viññāṇassa …	12	
PA_ps_2.10:12.8	cakkhussa …	12	
PA_ps_2.10:12.9	jarāmaraṇassa uppādalakkhaṇaṁ vayalakkhaṇena ca ṭhitaññathattalakkhaṇena ca suññaṁ.	12	
PA_ps_2.10:12.10	Jarāmaraṇassa vayalakkhaṇaṁ uppādalakkhaṇena ca ṭhitaññathattalakkhaṇena ca suññaṁ.	12	
PA_ps_2.10:12.11	Jarāmaraṇassa ṭhitaññathattalakkhaṇaṁ uppādalakkhaṇena ca vayalakkhaṇena ca suññaṁ.	12	
PA_ps_2.10:12.12	Idaṁ lakkhaṇasuññaṁ.	12	
PA_ps_2.10:13.1	Katamaṁ vikkhambhanasuññaṁ?	13	
PA_ps_2.10:13.2	Nekkhammena kāmacchando vikkhambhito ceva suñño ca.	13	
PA_ps_2.10:13.3	Abyāpādena byāpādo vikkhambhito ceva suñño ca.	13	
PA_ps_2.10:13.4	Ālokasaññāya thinamiddhaṁ vikkhambhitañceva suññañca.	13	
PA_ps_2.10:13.5	Avikkhepena uddhaccaṁ vikkhambhitañceva suññañca.	13	
PA_ps_2.10:13.6	Dhammavavatthānena vicikicchā vikkhambhitā ceva suññā ca.	13	
PA_ps_2.10:13.7	Ñāṇena avijjā vikkhambhitā ceva suññā ca.	13	
PA_ps_2.10:13.8	Pāmojjena arati vikkhambhitā ceva suññā ca.	13	
PA_ps_2.10:13.9	Paṭhamena jhānena nīvaraṇā vikkhambhitā ceva suññā ca …pe…	13	
PA_ps_2.10:13.10	arahattamaggena sabbakilesā vikkhambhitā ceva suññā ca.	13	
PA_ps_2.10:13.11	Idaṁ vikkhambhanasuññaṁ.	13	
PA_ps_2.10:14.1	Katamaṁ tadaṅgasuññaṁ?	14	
PA_ps_2.10:14.2	Nekkhammena kāmacchando tadaṅgasuñño.	14	
PA_ps_2.10:14.3	Abyāpādena byāpādo tadaṅgasuñño.	14	
PA_ps_2.10:14.4	Ālokasaññāya thinamiddhaṁ tadaṅgasuññaṁ.	14	
PA_ps_2.10:14.5	Avikkhepena uddhaccaṁ tadaṅgasuññaṁ.	14	
PA_ps_2.10:14.6	Dhammavavatthānena vicikicchā tadaṅgasuññā.	14	
PA_ps_2.10:14.7	Ñāṇena avijjā tadaṅgasuññā.	14	
PA_ps_2.10:14.8	Pāmojjena arati tadaṅgasuññā.	14	
PA_ps_2.10:14.9	Paṭhamena jhānena nīvaraṇā tadaṅgasuññā …pe…	14	
PA_ps_2.10:14.10	vivaṭṭanānupassanāya saññogābhiniveso tadaṅgasuñño.	14	
PA_ps_2.10:14.11	Idaṁ tadaṅgasuññaṁ.	14	
PA_ps_2.10:15.1	Katamaṁ samucchedasuññaṁ?	15	
PA_ps_2.10:15.2	Nekkhammena kāmacchando samucchinno ceva suñño ca.	15	
PA_ps_2.10:15.3	Abyāpādena byāpādo samucchinno ceva suñño ca.	15	
PA_ps_2.10:15.4	Ālokasaññāya thinamiddhaṁ samucchinnañceva suññañca.	15	
PA_ps_2.10:15.5	Avikkhepena uddhaccaṁ samucchinnañceva suññañca.	15	
PA_ps_2.10:15.6	Dhammavavatthānena vicikicchā samucchinnā ceva suññā ca.	15	
PA_ps_2.10:15.7	Ñāṇena avijjā samucchinnā ceva suññā ca.	15	
PA_ps_2.10:15.8	Pāmojjena arati samucchinnā ceva suññā ca.	15	
PA_ps_2.10:15.9	Paṭhamena jhānena nīvaraṇā samucchinnā ceva suññā ca …pe…	15	
PA_ps_2.10:15.10	arahattamaggena sabbakilesā samucchinnā ceva suññā ca.	15	
PA_ps_2.10:15.11	Idaṁ samucchedasuññaṁ.	15	
PA_ps_2.10:16.1	Katamaṁ paṭippassaddhisuññaṁ?	16	
PA_ps_2.10:16.2	Nekkhammena kāmacchando paṭippassaddho ceva suñño ca.	16	
PA_ps_2.10:16.3	Abyāpādena byāpādo paṭippassaddho ceva suñño ca.	16	
PA_ps_2.10:16.4	Ālokasaññāya thinamiddhaṁ paṭippassaddhañceva suññañca.	16	
PA_ps_2.10:16.5	Avikkhepena uddhaccaṁ paṭippassaddhañceva suññañca.	16	
PA_ps_2.10:16.6	Dhammavavatthānena vicikicchā paṭippassaddhā ceva suññā ca.	16	
PA_ps_2.10:16.7	Ñāṇena avijjā paṭippassaddhā ceva suññā ca.	16	
PA_ps_2.10:16.8	Pāmojjena arati paṭippassaddhā ceva suññā ca.	16	
PA_ps_2.10:16.9	Paṭhamena jhānena nīvaraṇā paṭippassaddhā ceva suññā ca …pe…	16	
PA_ps_2.10:16.10	arahattamaggena sabbakilesā paṭippassaddhā ceva suññā ca.	16	
PA_ps_2.10:16.11	Idaṁ paṭippassaddhisuññaṁ.	16	
PA_ps_2.10:17.1	Katamaṁ nissaraṇasuññaṁ?	17	
PA_ps_2.10:17.2	Nekkhammena kāmacchando nissaṭo ceva suñño ca.	17	
PA_ps_2.10:17.3	Abyāpādena byāpādo nissaṭo ceva suñño ca.	17	
PA_ps_2.10:17.4	Ālokasaññāya thinamiddhaṁ nissaṭañceva suññañca.	17	
PA_ps_2.10:17.5	Avikkhepena uddhaccaṁ nissaṭañceva suññañca.	17	
PA_ps_2.10:17.6	Dhammavavatthānena vicikicchā nissaṭā ceva suññā ca.	17	
PA_ps_2.10:17.7	Ñāṇena avijjā nissaṭā ceva suññā ca.	17	
PA_ps_2.10:17.8	Pāmojjena arati nissaṭā ceva suññā ca.	17	
PA_ps_2.10:17.9	Paṭhamena jhānena nīvaraṇā nissaṭā ceva suññā ca …pe…	17	
PA_ps_2.10:17.10	arahattamaggena sabbakilesā nissaṭā ceva suññā ca.	17	
PA_ps_2.10:17.11	Idaṁ nissaraṇasuññaṁ.	17	
PA_ps_2.10:18.1	Katamaṁ ajjhattasuññaṁ?	18	
PA_ps_2.10:18.2	Ajjhattaṁ cakkhuṁ suññaṁ attena vā attaniyena vā niccena vā dhuvena vā sassatena vā avipariṇāmadhammena vā.	18	
PA_ps_2.10:18.3	Ajjhattaṁ sotaṁ suññaṁ …	18	
PA_ps_2.10:18.4	ajjhattaṁ ghānaṁ suññaṁ …	18	
PA_ps_2.10:18.5	ajjhattaṁ jivhā suññā …	18	
PA_ps_2.10:18.6	ajjhattaṁ kāyo suñño …	18	
PA_ps_2.10:18.7	ajjhattaṁ mano suñño attena vā attaniyena vā niccena vā dhuvena vā sassatena vā avipariṇāmadhammena vā.	18	
PA_ps_2.10:18.8	Idaṁ ajjhattasuññaṁ.	18	
PA_ps_2.10:19.1	Katamaṁ bahiddhāsuññaṁ?	19	
PA_ps_2.10:19.2	Bahiddhā rūpā suññā …pe…	19	
PA_ps_2.10:19.3	bahiddhā dhammā suññā attena vā attaniyena vā niccena vā dhuvena vā sassatena vā avipariṇāmadhammena vā.	19	
PA_ps_2.10:19.4	Idaṁ bahiddhāsuññaṁ.	19	
PA_ps_2.10:20.1	Katamaṁ dubhatosuññaṁ?	20	
PA_ps_2.10:20.2	Yañca ajjhattaṁ cakkhu ye ca bahiddhā rūpā ubhayametaṁ suññaṁ attena vā attaniyena vā niccena vā dhuvena vā sassatena vā avipariṇāmadhammena vā.	20	
PA_ps_2.10:20.3	Yañca ajjhattaṁ sotaṁ ye ca bahiddhā saddā …pe…	20	
PA_ps_2.10:20.4	yañca ajjhattaṁ ghānaṁ ye ca bahiddhā gandhā …	20	
PA_ps_2.10:20.5	yā ca ajjhattaṁ jivhā ye ca bahiddhā rasā …	20	
PA_ps_2.10:20.6	yo ca ajjhattaṁ kāyo ye ca bahiddhā phoṭṭhabbā …	20	
PA_ps_2.10:20.7	yo ca ajjhattaṁ mano ye ca bahiddhā dhammā ubhayametaṁ suññaṁ attena vā attaniyena vā niccena vā dhuvena vā sassatena vā avipariṇāmadhammena vā.	20	
PA_ps_2.10:20.8	Idaṁ dubhatosuññaṁ.	20	
PA_ps_2.10:21.1	Katamaṁ sabhāgasuññaṁ?	21	
PA_ps_2.10:21.2	Cha ajjhattikāni āyatanāni sabhāgāni ceva suññāni ca.	21	
PA_ps_2.10:21.3	Cha bāhirāni āyatanāni sabhāgāni ceva suññāni ca.	21	
PA_ps_2.10:21.4	Cha viññāṇakāyā sabhāgā ceva suññā ca.	21	
PA_ps_2.10:21.5	Cha phassakāyā sabhāgā ceva suññā ca.	21	
PA_ps_2.10:21.6	Cha vedanākāyā sabhāgā ceva suññā ca.	21	
PA_ps_2.10:21.7	Cha saññākāyā sabhāgā ceva suññā ca.	21	
PA_ps_2.10:21.8	Cha cetanākāyā sabhāgā ceva suññā ca.	21	
PA_ps_2.10:21.9	Idaṁ sabhāgasuññaṁ.	21	
PA_ps_2.10:22.1	Katamaṁ visabhāgasuññaṁ?	22	
PA_ps_2.10:22.2	Cha ajjhattikāni āyatanāni chahi bāhirehi āyatanehi visabhāgāni ceva suññāni ca.	22	
PA_ps_2.10:22.3	Cha bāhirāni āyatanāni chahi viññāṇakāyehi visabhāgāni ceva suññāni ca.	22	
PA_ps_2.10:22.4	Cha viññāṇakāyā chahi phassakāyehi visabhāgā ceva suññā ca.	22	
PA_ps_2.10:22.5	Cha phassakāyā chahi vedanākāyehi visabhāgā ceva suññā ca.	22	
PA_ps_2.10:22.6	Cha vedanākāyā chahi saññākāyehi visabhāgā ceva suññā ca.	22	
PA_ps_2.10:22.7	Cha saññākāyā chahi cetanākāyehi visabhāgā ceva suññā ca.	22	
PA_ps_2.10:22.8	Idaṁ visabhāgasuññaṁ.	22	
PA_ps_2.10:23.1	Katamaṁ esanāsuññaṁ?	23	
PA_ps_2.10:23.2	Nekkhammesanā kāmacchandena suññā.	23	
PA_ps_2.10:23.3	Abyāpādesanā byāpādena suññā.	23	
PA_ps_2.10:23.4	Ālokasaññesanā thinamiddhena suññā.	23	
PA_ps_2.10:23.5	Avikkhepesanā uddhaccena suññā.	23	
PA_ps_2.10:23.6	Dhammavavatthānesanā vicikicchāya suññā.	23	
PA_ps_2.10:23.7	Ñāṇesanā avijjāya suññā.	23	
PA_ps_2.10:23.8	Pāmojjesanā aratiyā suññā.	23	
PA_ps_2.10:23.9	Paṭhamajjhānesanā nīvaraṇehi suññā …pe…	23	
PA_ps_2.10:23.10	arahattamaggesanā sabbakilesehi suññā.	23	
PA_ps_2.10:23.11	Idaṁ esanāsuññaṁ.	23	
PA_ps_2.10:24.1	Katamaṁ pariggahasuññaṁ?	24	
PA_ps_2.10:24.2	Nekkhammapariggaho kāmacchandena suñño.	24	
PA_ps_2.10:24.3	Abyāpādapariggaho byāpādena suñño.	24	
PA_ps_2.10:24.4	Ālokasaññāpariggaho thinamiddhena suñño.	24	
PA_ps_2.10:24.5	Avikkhepapariggaho uddhaccena suñño.	24	
PA_ps_2.10:24.6	Dhammavavatthānapariggaho vicikicchāya suñño.	24	
PA_ps_2.10:24.7	Ñāṇapariggaho avijjāya suñño.	24	
PA_ps_2.10:24.8	Pāmojjapariggaho aratiyā suñño.	24	
PA_ps_2.10:24.9	Paṭhamajjhānapariggaho nīvaraṇehi suñño …pe…	24	
PA_ps_2.10:24.10	arahattamaggapariggaho sabbakilesehi suñño.	24	
PA_ps_2.10:24.11	Idaṁ pariggahasuññaṁ.	24	
PA_ps_2.10:25.1	Katamaṁ paṭilābhasuññaṁ?	25	
PA_ps_2.10:25.2	Nekkhammapaṭilābho kāmacchandena suñño.	25	
PA_ps_2.10:25.3	Abyāpādapaṭilābho byāpādena suñño.	25	
PA_ps_2.10:25.4	Ālokasaññāpaṭilābho thinamiddhena suñño.	25	
PA_ps_2.10:25.5	Avikkhepapaṭilābho uddhaccena suñño.	25	
PA_ps_2.10:25.6	Dhammavavatthānapaṭilābho vicikicchāya suñño.	25	
PA_ps_2.10:25.7	Ñāṇapaṭilābho avijjāya suñño.	25	
PA_ps_2.10:25.8	Pāmojjapaṭilābho aratiyā suñño.	25	
PA_ps_2.10:25.9	Paṭhamajjhānapaṭilābho nīvaraṇehi suñño …pe…	25	
PA_ps_2.10:25.10	arahattamaggapaṭilābho sabbakilesehi suñño.	25	
PA_ps_2.10:25.11	Idaṁ paṭilābhasuññaṁ.	25	
PA_ps_2.10:26.1	Katamaṁ paṭivedhasuññaṁ?	26	
PA_ps_2.10:26.2	Nekkhammappaṭivedho kāmacchandena suñño.	26	
PA_ps_2.10:26.3	Abyāpādappaṭivedho byāpādena suñño.	26	
PA_ps_2.10:26.4	Ālokasaññāppaṭivedho thinamiddhena suñño.	26	
PA_ps_2.10:26.5	Avikkhepappaṭivedho uddhaccena suñño.	26	
PA_ps_2.10:26.6	Dhammavavatthānappaṭivedho vicikicchāya suñño.	26	
PA_ps_2.10:26.7	Ñāṇappaṭivedho avijjāya suñño.	26	
PA_ps_2.10:26.8	Pāmojjappaṭivedho aratiyā suñño.	26	
PA_ps_2.10:26.9	Paṭhamajjhānappaṭivedho nīvaraṇehi suñño …pe…	26	
PA_ps_2.10:26.10	arahattamaggappaṭivedho sabbakilesehi suñño.	26	
PA_ps_2.10:26.11	Idaṁ paṭivedhasuññaṁ.	26	
PA_ps_2.10:27.1	Katamaṁ ekattasuññaṁ, nānattasuññaṁ?	27	
PA_ps_2.10:27.2	Kāmacchando nānattaṁ, nekkhammaṁ ekattaṁ.	27	
PA_ps_2.10:27.3	Nekkhammekattaṁ cetayato kāmacchandena suññaṁ.	27	
PA_ps_2.10:27.4	Byāpādo nānattaṁ, abyāpādo ekattaṁ.	27	
PA_ps_2.10:27.5	Abyāpādekattaṁ cetayato byāpādena suññaṁ.	27	
PA_ps_2.10:27.6	Thinamiddhaṁ nānattaṁ, ālokasaññā ekattaṁ.	27	
PA_ps_2.10:27.7	Ālokasaññekattaṁ cetayato thinamiddhena suññaṁ.	27	
PA_ps_2.10:27.8	Uddhaccaṁ nānattaṁ, avikkhepo ekattaṁ.	27	
PA_ps_2.10:27.9	Avikkhepekattaṁ cetayato uddhaccena suññaṁ.	27	
PA_ps_2.10:27.10	Vicikicchā nānattaṁ, dhammavavatthānaṁ ekattaṁ.	27	
PA_ps_2.10:27.11	Dhammavavatthānekattaṁ cetayato vicikicchāya suññaṁ.	27	
PA_ps_2.10:27.12	Avijjā nānattaṁ, ñāṇaṁ ekattaṁ.	27	
PA_ps_2.10:27.13	Ñāṇekattaṁ cetayato avijjāya suññaṁ.	27	
PA_ps_2.10:27.14	Arati nānattaṁ, pāmojjaṁ ekattaṁ.	27	
PA_ps_2.10:27.15	Pāmojjekattaṁ cetayato aratiyā suññaṁ.	27	
PA_ps_2.10:27.16	Nīvaraṇā nānattaṁ, paṭhamajjhānaṁ ekattaṁ.	27	
PA_ps_2.10:27.17	Paṭhamajjhānekattaṁ cetayato nīvaraṇehi suññaṁ …pe…	27	
PA_ps_2.10:27.18	sabbakilesā nānattaṁ, arahattamaggo ekattaṁ.	27	
PA_ps_2.10:27.19	Arahattamaggekattaṁ cetayato sabbakilesehi suññaṁ.	27	
PA_ps_2.10:27.20	Idaṁ ekattasuññaṁ nānattasuññaṁ.	27	
PA_ps_2.10:28.1	Katamaṁ khantisuññaṁ?	28	
PA_ps_2.10:28.2	Nekkhammakhanti kāmacchandena suññā.	28	
PA_ps_2.10:28.3	Abyāpādakhanti byāpādena suññā.	28	
PA_ps_2.10:28.4	Ālokasaññākhanti thinamiddhena suññā.	28	
PA_ps_2.10:28.5	Avikkhepakhanti uddhaccena suññā.	28	
PA_ps_2.10:28.6	Dhammavavatthānakhanti vicikicchāya suññā.	28	
PA_ps_2.10:28.7	Ñāṇakhanti avijjāya suññā.	28	
PA_ps_2.10:28.8	Pāmojjakhanti aratiyā suññā.	28	
PA_ps_2.10:28.9	Paṭhamajjhānakhanti nīvaraṇehi suññā …pe…	28	
PA_ps_2.10:28.10	arahattamaggakhanti sabbakilesehi suññā.	28	
PA_ps_2.10:28.11	Idaṁ khantisuññaṁ.	28	
PA_ps_2.10:29.1	Katamaṁ adhiṭṭhānasuññaṁ?	29	
PA_ps_2.10:29.2	Nekkhammādhiṭṭhānaṁ kāmacchandena suññaṁ.	29	
PA_ps_2.10:29.3	Abyāpādādhiṭṭhānaṁ byāpādena suññaṁ.	29	
PA_ps_2.10:29.4	Ālokasaññādhiṭṭhānaṁ thinamiddhena suññaṁ.	29	
PA_ps_2.10:29.5	Avikkhepādhiṭṭhānaṁ uddhaccena suññaṁ.	29	
PA_ps_2.10:29.6	Dhammavavatthānādhiṭṭhānaṁ vicikicchāya suññaṁ.	29	
PA_ps_2.10:29.7	Ñāṇādhiṭṭhānaṁ avijjāya suññaṁ.	29	
PA_ps_2.10:29.8	Pāmojjādhiṭṭhānaṁ aratiyā suññaṁ.	29	
PA_ps_2.10:29.9	Paṭhamajjhānādhiṭṭhānaṁ nīvaraṇehi suññaṁ …pe…	29	
PA_ps_2.10:29.10	arahattamaggādhiṭṭhānaṁ sabbakilesehi suññaṁ.	29	
PA_ps_2.10:29.11	Idaṁ adhiṭṭhānasuññaṁ.	29	
PA_ps_2.10:30.1	Katamaṁ pariyogāhaṇasuññaṁ?	30	
PA_ps_2.10:30.2	Nekkhammapariyogāhaṇaṁ kāmacchandena suññaṁ.	30	
PA_ps_2.10:30.3	Abyāpādapariyogāhaṇaṁ byāpādena suññaṁ.	30	
PA_ps_2.10:30.4	Ālokasaññāpariyogāhaṇaṁ thinamiddhena suññaṁ.	30	
PA_ps_2.10:30.5	Avikkhepapariyogāhaṇaṁ uddhaccena suññaṁ.	30	
PA_ps_2.10:30.6	Dhammavavatthānapariyogāhaṇaṁ vicikicchāya suññaṁ.	30	
PA_ps_2.10:30.7	Ñāṇapariyogāhaṇaṁ avijjāya suññaṁ.	30	
PA_ps_2.10:30.8	Pāmojjapariyogāhaṇaṁ aratiyā suññaṁ.	30	
PA_ps_2.10:30.9	Paṭhamajjhānapariyogāhaṇaṁ nīvaraṇehi suññaṁ …pe…	30	
PA_ps_2.10:30.10	arahattamaggapariyogāhaṇaṁ sabbakilesehi suññaṁ.	30	
PA_ps_2.10:30.11	Idaṁ pariyogāhaṇasuññaṁ.	30	
PA_ps_2.10:31.1	Katamaṁ sampajānassa pavattapariyādānaṁ sabbasuññatānaṁ paramatthasuññaṁ?	31	
PA_ps_2.10:31.2_0	Idha sampajāno nekkhammena kāmacchandassa pavattaṁ pariyādiyati, abyāpādena byāpādassa	31	
PA_ps_2.10:31.2_1	pavattaṁ pariyādiyati, ālokasaññāya thinamiddhassa pavattaṁ pariyādiyati, avikkhepena	31	
PA_ps_2.10:31.2_2	uddhaccassa pavattaṁ pariyādiyati, dhammavavatthānena vicikicchāya pavattaṁ pariyādiyati,	31	
PA_ps_2.10:31.2_3	ñāṇena avijjāya pavattaṁ pariyādiyati, pāmojjena aratiyā pavattaṁ pariyādiyati, paṭhamena	31	
PA_ps_2.10:31.2_4	jhānena nīvaraṇānaṁ pavattaṁ pariyādiyati …pe…	31	
PA_ps_2.10:31.3	arahattamaggena sabbakilesānaṁ pavattaṁ pariyādiyati.	31	
PA_ps_2.10:31.4	Atha vā pana sampajānassa anupādisesāya nibbānadhātuyā parinibbāyantassa idaṁ ceva cakkhupavattaṁ pariyādiyati, aññañca cakkhupavattaṁ na uppajjati.	31	
PA_ps_2.10:31.5	Idañceva sotapavattaṁ …pe…	31	
PA_ps_2.10:31.6	ghānapavattaṁ …	31	
PA_ps_2.10:31.7	jivhāpavattaṁ …	31	
PA_ps_2.10:31.8	kāyapavattaṁ …	31	
PA_ps_2.10:31.9	manopavattaṁ pariyādiyati, aññañca manopavattaṁ na uppajjati.	31	
PA_ps_2.10:31.10	Idaṁ sampajānassa pavattapariyādānaṁ sabbasuññatānaṁ paramatthasuññanti.	31	
PA_ps_2.10:31.11	Suññakathā niṭṭhitā.	31	
PA_ps_2.10:31.12	Yuganaddhavaggo dutiyo.	31	
PA_ps_2.10:31.13	Tassuddānaṁ	31	
PA_ps_2.10:32.1	Yuganaddhā saccabojjhaṅgā,	32	
PA_ps_2.10:32.2	mettā virāgapañcamā;	32	
PA_ps_2.10:32.3	Paṭisambhidā dhammacakkaṁ,	32	
PA_ps_2.10:32.4	lokuttarabalasuññāti.	32	
PA_ps_2.10:32.5	Esa nikāyadharehi ṭhapito, asamo dutiyo pavaro varavaggoti.	32	
