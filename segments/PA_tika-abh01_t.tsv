segmentnr	original	folio	analyzed
PA_tika-abh01_t:0	Namo tassa bhagavato arahato sammāsambuddhassa	0	
PA_tika-abh01_t:1	Abhidhammapiṭake	0	
PA_tika-abh01_t:2	Dhammasaṅgaṇī-mūlaṭīkā	0	
PA_tika-abh01_t:3	Vīsatigāthāvaṇṇanā	0	
PA_tika-abh01_t:4_0	1. Dhammasaṃvaṇṇanāyaṃ satthari paṇāmakaraṇaṃ dhammassa svākkhātabhāvena satthari	4	
PA_tika-abh01_t:4_1	pasādajananatthaṃ, satthu ca avitathadesanabhāvappakāsanena dhamme pasādajananatthaṃ.	4	
PA_tika-abh01_t:4_2	Tadubhayappasādā hi dhammasampaṭipatti mahato ca atthassa siddhi hotīti. Atha vā	4	
PA_tika-abh01_t:4_3	ratanattayapaṇāmavacanaṃ attano ratanattayapasādassa viññāpanatthaṃ, taṃ pana viññūnaṃ	4	
PA_tika-abh01_t:4_4	cittārādhanatthaṃ, taṃ aṭṭhakathāya gāhaṇatthaṃ, taṃ sabbasampattinipphādanatthanti.	4	
PA_tika-abh01_t:4_5	Idaṃ pana ācariyena adhippetappayojanaṃ antarāyavisosanaṃ. Vakkhati hi “nipaccakārassetassa…pe…	4	
PA_tika-abh01_t:4_6	asesato”ti. Ratanattayapaṇāmakaraṇañhi antarāyakarāpuññavighātakarapuññavisesabhāvato	4	
PA_tika-abh01_t:4_7	maṅgalabhāvato bhayādiupaddavanivāraṇato ca antarāyavisosane samatthaṃ hoti. Kathaṃ	4	
PA_tika-abh01_t:4_8	panetassāpuññavighātakarādibhāvo vijānitabboti? “Yasmiṃ mahānāma samaye ariyasāvako	4	
PA_tika-abh01_t:4_9	tathāgataṃ anussarati, nevassa tasmiṃ samaye rāgapariyuṭṭhitaṃ cittaṃ hotī”tiādivacanato,	4	
PA_tika-abh01_t:4_10	“pūjā ca pūjaneyyānaṃ, etaṃ maṅgalamuttama”nti ca, “evaṃ buddhaṃ sarantānaṃ, dhammaṃ	41	
PA_tika-abh01_t:4_11	saṅghañca bhikkhavo. Bhayaṃ vā chambhitattaṃ vā, lomahaṃso na hessatī”ti ca vacanatoti.	41	
PA_tika-abh01_t:5_0	Tattha yassa satthuno paṇāmaṃ kattukāmo, tassa guṇavisesadassanatthaṃ “karuṇā viyā”tiādimāha.	5	
PA_tika-abh01_t:5_1	Guṇavisesavā hi paṇāmāraho hoti, paṇāmārahe ca kato paṇāmo vuttappayojanasiddhikarova	5	
PA_tika-abh01_t:5_2	hotīti. Bhagavato ca desanā vinayapiṭake karuṇāppadhānā, suttantapiṭake paññākaruṇāppadhānā.	5	
PA_tika-abh01_t:5_3	Teneva ca kāraṇena vinayapiṭakassa saṃvaṇṇanaṃ karontena karuṇāppadhānā bhagavato	5	
PA_tika-abh01_t:5_4	thomanā katā, āgamasaṃvaṇṇanañca karontena ubhayappadhānā, abhidhammadesanā pana	5	
PA_tika-abh01_t:5_5	paññāppadhānāti katvā paññāppadhānameva thomanaṃ karonto “karuṇā viya sattesū”ti	5	
PA_tika-abh01_t:5_6	karuṇaṃ upamābhāvena gahetvā paññāya thometi.	5	
PA_tika-abh01_t:6_0	Tattha karuṇā viyāti nidassanavacanametaṃ, yassa yathā karuṇā sabbesu sattesu pavattittha,	6	
PA_tika-abh01_t:6_1	evaṃ sabbesu ñeyyadhammesu paññāpi pavattitthāti attho. Sattesūti visayanidassanametaṃ.	6	
PA_tika-abh01_t:6_2	Paññāti nidassetabbadhammanidassanaṃ. Yassāti tadadhiṭṭhānapuggalanidassanaṃ. Mahesinoti	6	
PA_tika-abh01_t:6_3	tabbisesanaṃ. Ñeyyadhammesūti paññāvisayanidassanaṃ. Sabbesūti tabbisesanaṃ. Pavattitthāti	6	
PA_tika-abh01_t:6_4	kiriyānidassanaṃ. Yathārucīti vasībhāvanidassanaṃ.	6	
PA_tika-abh01_t:7_0	Tattha kiratīti karuṇā, paradukkhaṃ vikkhipati apanetīti attho. Rūpādīsu sattā visattāti	7	
PA_tika-abh01_t:7_1	sattā. Tassā pana paññattiyā khandhasantāne niruḷhabhāvato nicchandarāgāpi “sattā”ti	7	
PA_tika-abh01_t:7_2	vuccanti. Pajānātīti paññā, yathāsabhāvaṃ pakārehi paṭivijjhatīti attho. Yassāti	7	
PA_tika-abh01_t:7_3	aniyamanaṃ. “Tassa pāde namassitvā”ti etena niyamanaṃ veditabbaṃ. Mahesīti mahante	7	
PA_tika-abh01_t:7_4	sīlakkhandhādayo esi gavesīti mahesi. Ñātabbāti ñeyyā, sabhāvadhāraṇādinā atthena	7	
PA_tika-abh01_t:7_5	dhammā. Tattha “ñeyyā”ti vacanena dhammānaṃ añeyyattaṃ paṭikkhipati. “Dhammā”ti vacanena	7	
PA_tika-abh01_t:7_6	ñeyyānaṃ sattajīvādibhāvaṃ paṭikkhipati. Ñeyyā ca te dhammā cāti ñeyyadhammā. Sabbesūti	7	
PA_tika-abh01_t:7_7	anavasesapariyādānaṃ. Tena aññātābhāvaṃ dasseti. Pavattitthāti uppajjittha. Yathārucīti	7	
PA_tika-abh01_t:7_8	yā yā ruci yathāruci, rucīti ca icchā, kattukāmatā sā. Yā yā pavattā tappabhedā,	7	
PA_tika-abh01_t:7_9	yathā vā ruci tathā, rucianurūpaṃ pavattā “yathāruci pavattitthā”ti vuccati. Yathā	7	
PA_tika-abh01_t:7_10	yathā vā ruci pavattā, tathā tathā pavattā paññā “yathāruci pavattitthā”ti vuccati.	71	
PA_tika-abh01_t:8_0	Tattha bhagavati pavattāva karuṇā bhagavato paññāya nidassananti gahetabbā. Sā hi	8	
PA_tika-abh01_t:8_1	asādhāraṇā mahākaruṇā, na aññā. Yassāti ca karuṇāpaññānaṃ ubhinnampi ādhārapuggalanidassanaṃ.	8	
PA_tika-abh01_t:8_2	Na hi nirādhārā karuṇā atthīti “karuṇā”ti vutte tadādhārabhūto puggalo nidassetabbo	8	
PA_tika-abh01_t:8_3	hoti, so ca idha añño vutto natthi, na ca āsannaṃ vajjetvā dūrassa gahaṇe payojanaṃ	8	
PA_tika-abh01_t:8_4	atthīti “yassā”ti nidassitapuggalova karuṇāya ādhāro. Tena idaṃ vuttaṃ hoti “yassa	8	
PA_tika-abh01_t:8_5	attano karuṇā viya paññāpi pavattitthā”ti. Kathaṃ pana karuṇā sattesu pavattittha	8	
PA_tika-abh01_t:8_6	yathā paññāpi dhammesu pavattitthāti? Niravasesato yathāruci ca. Bhagavato hi karuṇā	8	
PA_tika-abh01_t:8_7	kañci sattaṃ avajjetvā sabbesu sattesu niravasesesu pavattati, pavattamānā ca rucivasena	8	
PA_tika-abh01_t:8_8	ekasmiṃ anekesu ca aññehi asādhāraṇā pavattati. Na hi aññesaṃ “mahoghapakkhandānaṃ	8	
PA_tika-abh01_t:8_9	sattānaṃ natthañño koci oghā uddhatā aññatra mayā”ti passantānaṃ karuṇokkamanaṃ hoti	8	
PA_tika-abh01_t:8_10	yathā bhagavatoti. Paññāpi bhagavato sabbesu dhammesu niravasesesu pavattati, pavattamānā	81	
PA_tika-abh01_t:8_11	ca ekasmiṃ anekesu ca dhammesu sabhāvakiccādijānanena anāvaraṇā asādhāraṇā pavattati	81	
PA_tika-abh01_t:8_12	yathāruci, yathā ca passantassa bhagavato karuṇā yathāruci pavattati. Taṃ sabbaṃ	81	
PA_tika-abh01_t:8_13	paṭisambhidāmagge mahākaruṇāñāṇavibhaṅgavasena jānitabbaṃ, paññāya ca yathāruci pavatti	81	
PA_tika-abh01_t:8_14	sesāsādhāraṇañāṇavibhaṅgādivasena. Paññāgahaṇena ca tīsu kālesu appaṭihatañāṇaṃ catusaccañāṇaṃ	81	
PA_tika-abh01_t:8_15	catupaṭisambhidāñāṇaṃ, karuṇāgahaṇena mahākaruṇāsamāpattiñāṇassa gahitattā taṃ vajjetvā	81	
PA_tika-abh01_t:8_16	aññāni asādhāraṇañāṇāni catuvesārajjañāṇaṃ dasabalāni cha abhiññā catucattālīsa ñāṇavatthūni	81	
PA_tika-abh01_t:8_17	sattasattati ñāṇavatthūnīti evamādayo aneke paññāppabhedā saṅgayhanti, tasmā tassā	81	
PA_tika-abh01_t:8_18	tassā paññāya pavattivasena yathāruci pavatti veditabbā. Tenāha “karuṇā viya…pe… yathārucī”ti.	81	
PA_tika-abh01_t:9_0	Tattha karuṇāgahaṇena mahābodhiyā mūlaṃ dasseti. Mahādukkhasambādhappaṭipannañhi	9	
PA_tika-abh01_t:9_1	sattanikāyaṃ disvā “tassa natthañño koci saraṇaṃ, ahametaṃ mutto mocessāmī”ti karuṇāya	9	
PA_tika-abh01_t:9_2	sañcoditamānaso abhinīhāraṃ dīpaṅkarassa bhagavato pādamūle katvā bodhisambhāre samodhānetvā	9	
PA_tika-abh01_t:9_3	anupubbena sambodhiṃ pattoti karuṇā mahābodhiyā mūlanti. Sattesūti etena mahābodhiyā	9	
PA_tika-abh01_t:9_4	payojanaṃ dasseti. Sattā hi mahābodhiṃ payojenti. Sattasantāraṇatthañhi sabbaññutā	9	
PA_tika-abh01_t:9_5	abhipatthitā. Yathāha –	9	
PA_tika-abh01_t:10	“Kiṃ me ekena tiṇṇena, purisena thāmadassinā;	1	
PA_tika-abh01_t:11	Sabbaññutaṃ pāpuṇitvā, santāressaṃ sadevaka”nti. ;	1	
PA_tika-abh01_t:12_0	Paññāgahaṇena mahābodhiṃ dasseti. Sabbaññutāya hi padaṭṭhānabhūtaṃ maggañāṇaṃ, maggañāṇapadaṭṭhānañca	12	
PA_tika-abh01_t:12_1	sabbaññutaññāṇaṃ “mahābodhī”ti vuccatīti. Ñeyyadhammesu sabbesūti etena santāretabbānaṃ	12	
PA_tika-abh01_t:12_2	sattānaṃ abhiññeyyapariññeyyapahātabbabhāvetabbasacchikātabbe khandhāyatanadhātusaccindriyapaṭiccasamuppādasatipaṭṭhānādibhede	12	
PA_tika-abh01_t:12_3	kusalādibhede ca sabbadhamme dasseti. Pavattittha yathārucīti etena paṭivedhapaccavekkhaṇapubbaṅgamadesanāñāṇappavattidīpanena	12	
PA_tika-abh01_t:12_4	payojanasampattiṃ dasseti. Sabbadhammānañhi paṭivedhañāṇaṃ bodhipallaṅke ahosi. Maggañāṇameva	12	
PA_tika-abh01_t:12_5	hi tanti. Paccavekkhaṇañāṇañca visesena ratanagharasattāhe ahosi. Evaṃ paṭividdhapaccavekkhitānaṃ	12	
PA_tika-abh01_t:12_6	dhammānaṃ dhammacakkappavattanādīsu desanāñāṇaṃ ahosi, visesena ca paṇḍukambalasilāyaṃ	12	
PA_tika-abh01_t:12_7	sattappakaraṇadesanāyanti. Desanāñāṇena ca desento bhagavā sattesu hitapaṭipattiṃ	12	
PA_tika-abh01_t:12_8	paṭipajjatīti. Etena sabbena attahitapaṭipattiṃ parahitapaṭipattiñca dasseti. Mahābodhidassanena	12	
PA_tika-abh01_t:12_9	hi attahitapaṭipatti, itarehipi parahitapaṭipatti dassitāti. Tena attahitapaṭipannādīsu	12	
PA_tika-abh01_t:12_10	catūsu puggalesu bhagavato catutthapuggalabhāvaṃ dasseti, tena ca anuttaradakkhiṇeyyabhāvaṃ	121	
PA_tika-abh01_t:12_11	niratisayapaṇāmārahabhāvañca attano ca kiriyāya khettaṅgatabhāvaṃ dasseti.	121	
PA_tika-abh01_t:13_0	Ettha ca karuṇāgahaṇena lokiyesu mahaggatabhāvappattāsādhāraṇaguṇadīpanato sabbalokiyaguṇasampatti	13	
PA_tika-abh01_t:13_1	bhagavato dassitā hoti, paññāgahaṇenapi sabbaññutaññāṇapadaṭṭhānamaggañāṇadīpanato	13	
PA_tika-abh01_t:13_2	sabbalokuttaraguṇasampatti. Karuṇāvacanena ca upagamanaṃ nirupakkilesaṃ, paññāvacanena	13	
PA_tika-abh01_t:13_3	apagamanaṃ dasseti. Upagamanaṃ dassento ca loke sañjātasaṃvaḍḍhabhāvaṃ dasseti, apagamanaṃ	13	
PA_tika-abh01_t:13_4	dassento lokena anupalittataṃ. “Karuṇā viya sattesū”ti ca lokasamaññānurūpaṃ bhagavato	13	
PA_tika-abh01_t:13_5	pavattiṃ dasseti, “ñeyyadhammesu sabbesu yathāruci paññā pavattitthā”ti etena samaññāya	13	
PA_tika-abh01_t:13_6	anatidhāvanaṃ. Sabbadhammasabhāvānavabodhe hi sati samaññaṃ atidhāvitvā “satto jīvo	13	
PA_tika-abh01_t:13_7	atthī”ti parāmasanaṃ hotīti. Sabbesañca buddhaguṇānaṃ karuṇā ādi tannidānabhāvato,	13	
PA_tika-abh01_t:13_8	paññā pariyosānaṃ tato uttarikaraṇīyābhāvato. Ādipariyosānadassanena ca sabbe buddhaguṇā	13	
PA_tika-abh01_t:13_9	dassitāva honti. Karuṇāgahaṇena ca sīlakkhandhapubbaṅgamo samādhikkhandho dassito	13	
PA_tika-abh01_t:13_10	hoti. Karuṇānidānañhi sīlaṃ tato pāṇātipātādiviratippavattito tassā ca jhānattayasampayogato.	131	
PA_tika-abh01_t:13_11	Paññāvacanena paññākkhandho. Sīlañca sabbabuddhaguṇānaṃ ādi, samādhi majjhaṃ, paññā	131	
PA_tika-abh01_t:13_12	pariyosānanti evampi ādimajjhapariyosānakalyāṇā sabbe buddhaguṇā dassitā honti.	131	
PA_tika-abh01_t:14_0	2. Evaṃ saṅkhepena sabbabuddhaguṇehi bhagavantaṃ thometvā yassā saṃvaṇṇanaṃ kattukāmo,	14	
PA_tika-abh01_t:14_1	tāya abhidhammadesanāya aññehi asādhāraṇāya thometuṃ “dayāya tāyā”tiādimāha. Tassā	14	
PA_tika-abh01_t:14_2	pana desanāya nidānañca samuṭṭhānañca dassetuṃ “dayāya tāyā”tiādi vuttaṃ. Nidānañca	14	
PA_tika-abh01_t:14_3	duvidhaṃ abbhantaraṃ bāhirañcāti. Abbhantaraṃ karuṇā, bāhiraṃ desakālādi. Samuṭṭhānaṃ	14	
PA_tika-abh01_t:14_4	desanāpaññā. Tattha abbhantaranidānaṃ dassento “dayāya tāya sattesu, samussāhitamānaso”ti	14	
PA_tika-abh01_t:14_5	āha. Tattha dayāti karuṇā adhippetā. Tāya hi samussāhito abhidhammakathāmaggaṃ sampavattayīti.	14	
PA_tika-abh01_t:14_6	Tāyāti ayaṃ ta-saddo pubbe vuttassa paṭiniddeso hoti.	14	
PA_tika-abh01_t:15_0	Purimagāthāya ca padhānabhāvena paññā niddiṭṭhā, tabbisesanabhāvena karuṇā. Sā hi	15	
PA_tika-abh01_t:15_1	tassā nidassanabhūtā appadhānā taṃ visesetvā vinivattā, tasmā “tāyā”ti paṭiniddesaṃ	15	
PA_tika-abh01_t:15_2	nārahati. Yā ca padhānabhūtā paññā, sā desanāya samuṭṭhānaṃ, na samussāhinīti tassā	15	
PA_tika-abh01_t:15_3	ca paṭiniddeso na yuttoti? Paññāya tāva paṭiniddeso na yuttoti suvuttametaṃ, karuṇāya	15	
PA_tika-abh01_t:15_4	pana paṭiniddeso no na yutto “dayāya tāyā”ti dvinnaṃ padānaṃ samānādhikaraṇabhāvato.	15	
PA_tika-abh01_t:15_5	Samānādhikaraṇānañhi dvinnaṃ padānaṃ rūpakkhandhādīnaṃ viya visesanavisesitabbabhāvo	15	
PA_tika-abh01_t:15_6	hoti. Rūpa-saddo hi aññakkhandhanivattanatthaṃ vuccamāno visesanaṃ hoti, khandha-saddo	15	
PA_tika-abh01_t:15_7	ca nivattetabbagahetabbasādhāraṇavacanabhāvato visesitabbo, evamidhāpi “dayāya tāyā”ti	15	
PA_tika-abh01_t:15_8	dvinnaṃ padānaṃ ekavibhattiyuttānaṃ samānādhikaraṇabhāvato visesanavisesitabbabhāvo	15	
PA_tika-abh01_t:15_9	hoti. Tattha dayā samussāhinīti padhānā, nivattetabbagahetabbasādhāraṇavacanañcidaṃ.	15	
PA_tika-abh01_t:15_10	Tasmā “dayāyā”ti visesitabbavacanametaṃ, tassa ca yathā visesanaṃ hoti “tāyā”ti idaṃ	151	
PA_tika-abh01_t:15_11	vacanaṃ, tathā tassa paṭiniddesabhāvo yojetabbo. Na hi paññāpaṭiniddesabhāve dayāvisesanaṃ	151	
PA_tika-abh01_t:15_12	ta-saddo hoti, karuṇāpaṭiniddesabhāve ca hotīti. Padhānañca paññaṃ vajjetvā “dayāyā”ti	151	
PA_tika-abh01_t:15_13	etena sambajjhamāno “tāyā”ti ayaṃ ta-saddo appadhānāya karuṇāya paṭiniddeso bhavitumarahati.	151	
PA_tika-abh01_t:15_14	Ayamettha attho – yāya dayāya samussāhito, na sā yā kāci, sabbaññutaññāṇassa pana	151	
PA_tika-abh01_t:15_15	nidassanabhūtā mahākaruṇā, tāya samussāhitoti.	151	
PA_tika-abh01_t:16_0	Kathaṃ pana karuṇā “dayā”ti ñātabbā, nanu vuttaṃ “dayāpanno”ti etassa aṭṭhakathāyaṃ	16	
PA_tika-abh01_t:16_1	“mettacittataṃ āpanno”ti, tasmā dayā mettāti yujjeyya, na karuṇāti? Yadi evaṃ “adayāpanno”ti	16	
PA_tika-abh01_t:16_2	etassa aṭṭhakathāyaṃ “nikkaruṇataṃ āpanno”ti vuttanti dayā mettāti ca na yujjeyya,	16	
PA_tika-abh01_t:16_3	tasmā dayā-saddo yattha yattha pavattati, tattha tattha adhippāyavasena yojetabbo.	16	
PA_tika-abh01_t:16_4	Dayā-saddo hi anurakkhaṇatthaṃ antonītaṃ katvā pavattamāno mettāya ca karuṇāya ca	16	
PA_tika-abh01_t:16_5	pavattatīti no na yujjati. Evañhi aṭṭhakathānaṃ avirodho hotīti. Karuṇā ca desanāya	16	
PA_tika-abh01_t:16_6	nidānabhāvena vuttā, na mettā “accantameva hi taṃ samayaṃ bhagavā karuṇāvihārena	16	
PA_tika-abh01_t:16_7	vihāsī”ti evamādīsu, tasmā idha karuṇāva dayāvacanena gahitāti veditabbā. Sā hi samussāhinī,	16	
PA_tika-abh01_t:16_8	na mettā, mettā pana paññāgatikapavattinī hotīti.	16	
PA_tika-abh01_t:17_0	“Sattesū”ti kasmā evaṃ vuttaṃ, nanu “tāyā”ti etena vacanena sattavisayā karuṇā gahitāti?	17	
PA_tika-abh01_t:17_1	No na gahitā, purimagāthāya pana “sattesu karuṇā yathāruci pavattitthā”ti sappadesasattavisayā	17	
PA_tika-abh01_t:17_2	nippadesasattavisayā ca sabbā vuttā, idha pana nippadesasattavisayataṃ gahetuṃ “sattesū”ti	17	
PA_tika-abh01_t:17_3	nippadesasattavisayabhūtā dassitā. Tena sabbasattavisayāya karuṇāya samussāhito abhidhammakathāmaggaṃ	17	
PA_tika-abh01_t:17_4	devānaṃ sampavattayi, na devavisayāya eva, tasmā sabbasattahitatthaṃ abhidhammakathāmaggaṃ	17	
PA_tika-abh01_t:17_5	devānaṃ sampavattayi, na devānaṃyeva atthāyāti ayamattho dassitova hoti. Atha vā	17	
PA_tika-abh01_t:17_6	“sattesū”ti idaṃ na dayāya ālambananidassanaṃ, samussāhanavisayo pana etena dassito.	17	
PA_tika-abh01_t:17_7	Abhidhammakathāmaggappavattanatthañhi bhagavā karuṇāya na devesuyeva samussāhito,	17	
PA_tika-abh01_t:17_8	sabbabodhaneyyesu pana sattesu samussāhito sabbesaṃ atthāya pavattattā, tasmā sattesu	17	
PA_tika-abh01_t:17_9	samussāhitamānasoti sattesu visayabhūtesu nimittabhūtesu vā samussāhitamānaso uyyojitacittoti attho daṭṭhabbo.	17	
PA_tika-abh01_t:18_0	Evaṃ abbhantaranidānaṃ dassetvā bāhiranidānaṃ dassento “pāṭihīrāvasānamhī”tiādimāha.	18	
PA_tika-abh01_t:18_1	Tattha yasmiṃ kāle bhagavatā abhidhammakathāmaggo pavattito, taṃ dassetuṃ “pāṭihīrāvasānamhi	18	
PA_tika-abh01_t:18_2	vasanto”ti vuttaṃ. “Avasānamhi vasanto tidasālaye”ti vacanato yassāvasānamhi tidasālaye	18	
PA_tika-abh01_t:18_3	vasi, taṃ kaṇḍambamūle kataṃ yamakapāṭihāriyaṃ idha “pāṭihīra”nti vuttaṃ, na bodhimūlādīsu	18	
PA_tika-abh01_t:18_4	kataṃ pāṭihāriyaṃ, nāpi ādesanānusāsaniyoti viññāyati, pākaṭattā ca āsannattā ca	18	
PA_tika-abh01_t:18_5	tadeva gahitanti daṭṭhabbaṃ. Pāṭihāriyapadassa vacanatthaṃ “paṭipakkhaharaṇato rāgādikilesāpanayanato	18	
PA_tika-abh01_t:18_6	pāṭihāriya”nti vadanti, bhagavato pana paṭipakkhā rāgādayo na santi ye haritabbā.	18	
PA_tika-abh01_t:18_7	Puthujjanānampi hi vigatupakkilese aṭṭhaṅgaguṇasamannāgate citte hatapaṭipakkhe iddhividhaṃ	18	
PA_tika-abh01_t:18_8	pavattati, tasmā tattha pavattavohārena ca na sakkā idha “pāṭihāriya”nti vattuṃ.	18	
PA_tika-abh01_t:18_9	Sace pana mahākāruṇikassa bhagavato veneyyagatā ca kilesā paṭipakkhā, tesaṃ haraṇato	18	
PA_tika-abh01_t:18_10	“pāṭihāriya”nti vuttaṃ, evaṃ sati yuttametaṃ. Atha vā bhagavato ca sāsanassa ca paṭipakkhā	181	
PA_tika-abh01_t:18_11	titthiyā, tesaṃ haraṇato pāṭihāriyaṃ. Te hi diṭṭhiharaṇavasena diṭṭhippakāsane asamatthabhāvena	181	
PA_tika-abh01_t:18_12	ca iddhiādesanānusāsanīhi haritā apanītā hontīti. Atha vā paṭīti ayaṃ saddo “pacchā”ti	181	
PA_tika-abh01_t:18_13	etassa atthaṃ bodheti “tasmiṃ paṭipaviṭṭhamhi, añño āgañchi brāhmaṇo”tiādīsu viya,	181	
PA_tika-abh01_t:18_14	tasmā samāhite citte vigatupakkilese ca katakiccena pacchā haritabbaṃ pavattetabbanti	181	
PA_tika-abh01_t:18_15	paṭihāriyaṃ, attano vā upakkilesesu catutthajjhānamaggehi haritesu pacchā haraṇaṃ	181	
PA_tika-abh01_t:18_16	paṭihāriyaṃ, iddhiādesanānusāsaniyo ca vigatupakkilesena katakiccena ca sattahitatthaṃ	181	
PA_tika-abh01_t:18_17	puna pavattetabbā, haritesu ca attano upakkilesesu parasattānaṃ upakkilesaharaṇāni	181	
PA_tika-abh01_t:18_18	hontīti paṭihāriyāni bhavanti, paṭihāriyameva pāṭihāriyaṃ. Paṭihāriye vā iddhiādesanānusāsanisamudāye	181	
PA_tika-abh01_t:18_19	bhavaṃ ekekaṃ pāṭihāriyanti vuccati. Paṭihāriyaṃ vā catutthajjhānaṃ maggo ca paṭipakkhaharaṇato,	181	
PA_tika-abh01_t:18_20	tattha jātaṃ, tasmiṃ vā nimittabhūte, tato vā āgatanti pāṭihāriyaṃ. Pāṭihāriyameva	182	
PA_tika-abh01_t:18_21	idha “pāṭihīra”nti vuttaṃ. Avasānamhi vasantoti etehi kālaṃ nidasseti. Pāṭihīrakaraṇāvasānena	182	
PA_tika-abh01_t:18_22	hi tidasālayavāsena ca paricchinno abhidhammakathāmaggappavattanassa kāloti. Tidasālayeti	182	
PA_tika-abh01_t:18_23	desaṃ nidasseti. So hi abhidhammakathāmaggappavattanassa deso tattha vasantena pavattitattāti.	182	
PA_tika-abh01_t:19_0	3. Tatthāpi desavisesadassanatthaṃ “pāricchattakamūlamhī”tiādi vuttaṃ. Yugandhareti	19	
PA_tika-abh01_t:19_1	sītapabbatesveko dvecattālīsayojanasahassubbedho, ādicco ca tadubbedhamaggacārī,	19	
PA_tika-abh01_t:19_2	so sati sambhave yathā yugandhare sobheyya, evaṃ sobhamāno nisinnoti attho.	19	
PA_tika-abh01_t:20_0	4-5. Idāni puggale dhammapaṭiggāhake apadisanto “cakkavāḷasahassehī”tiādimāha. Sabbasoti	20	
PA_tika-abh01_t:20_1	samantato āgamma sabbehi disābhāgehi, sannivesavasena vā samantato sanniviṭṭhehi	20	
PA_tika-abh01_t:20_2	dasahi cakkavāḷasahassehīti adhippāyo, na sabbaso cakkavāḷasahassehi dasahi dasahīti.	20	
PA_tika-abh01_t:20_3	Evaṃ sati cattālīsacakkavāḷasahassehi adhikehi vā āgamanaṃ vuttaṃ siyā, na cetaṃ	20	
PA_tika-abh01_t:20_4	adhippetanti. Samantato sannisinnenāti vā yojetabbaṃ. Samaṃ, sammā vā nisinnena sannisinnena,	20	
PA_tika-abh01_t:20_5	aññamaññaṃ abyābādhetvā bhagavati gāravaṃ katvā sotaṃ odahitvā nisajjadose vajjitabbe	20	
PA_tika-abh01_t:20_6	vajjetvā nisinnenāti attho. Mātaraṃ pamukhaṃ katvā sannisinnena devānaṃ gaṇena parivāritoti	20	
PA_tika-abh01_t:20_7	vā, mātaraṃ pamukhaṃ katvā abhidhammakathāmaggaṃ sampavattayīti vā yojanā kātabbā.	20	
PA_tika-abh01_t:21_0	Idāni desanāya samuṭṭhānaṃ dassento “tassā paññāya tejasā”ti āha. Yā sā ādimhi karuṇāya	21	
PA_tika-abh01_t:21_1	upamitā sabbañeyyadhammānaṃ yathāsabhāvajānanasamatthā, tesaṃ desetabbappakārajānanasamatthā,	21	
PA_tika-abh01_t:21_2	bodhetabbapuggalānaṃ āsayādhimuttiyādivibhāvanasamatthā ca paññā, tassā ca yathāvuttabalayogatoti	21	
PA_tika-abh01_t:21_3	attho. Tena sabbaññutaññāṇameva abhidhammakathāya samuṭṭhānabhāve samatthaṃ, nāññanti	21	
PA_tika-abh01_t:21_4	imamatthaṃ dīpento abhidhammakathāya asādhāraṇabhāvaṃ dasseti. Maggoti upāyo. Khandhāyatanādīnaṃ	21	
PA_tika-abh01_t:21_5	kusalādīnañca dhammānaṃ avabodhassa, saccappaṭivedhasseva vā upāyabhāvato “abhidhammakathāmaggo”ti	21	
PA_tika-abh01_t:21_6	vutto. Pabandho vā “maggo”ti vuccati. So hi dīghattā maggo viyāti maggo, tasmā abhidhammakathāpabandho	21	
PA_tika-abh01_t:21_7	“abhidhammakathāmaggo”ti vutto. Devānaṃ gaṇena parivāritoti vatvā puna devānanti	21	
PA_tika-abh01_t:21_8	vacanaṃ tesaṃ gahaṇasamatthataṃ dīpeti. Na hi asamatthānaṃ bhagavā desetīti.	21	
PA_tika-abh01_t:22_0	6. Evaṃ karuṇāpaññāmukhehi guṇehi bhagavato abhidhammakathāmaggappavattanena ca hitappaṭipattiyā	22	
PA_tika-abh01_t:22_1	paramapaṇāmārahataṃ dassetvā idāni adhippetaṃ paṇāmaṃ karonto āha “tassa pāde namassitvā”ti.	22	
PA_tika-abh01_t:22_2	Bhagavato thomaneneva ca dhammassa svākkhātatā saṅghassa ca suppaṭipannatā dassitā	22	
PA_tika-abh01_t:22_3	hoti tappabhavassa anaññathābhāvato, tasmā paṇāmārahaṃ tañca ratanadvayaṃ paṇamanto	22	
PA_tika-abh01_t:22_4	“saddhammañcassa…pe… cañjali”nti āha. Tattha yasmā buddho “sadevake loke tathāgato	22	
PA_tika-abh01_t:22_5	vandanīyo”ti, saṅgho ca “suppaṭipanno…pe… añjalikaraṇīyo”ti vutto, tasmā “tassa pāde	22	
PA_tika-abh01_t:22_6	namassitvā, katvā saṅghassa cañjali”nti vuttaṃ. Dhammo pana svākkhātatādiguṇayutto	22	
PA_tika-abh01_t:22_7	tathānussaraṇena pūjetabbo hoti “tameva dhammaṃ sakkatvā garuṃkatvā upanissāya vihareyya”nti	22	
PA_tika-abh01_t:22_8	vacanato, kāyavācācittehi sabbathā pūjetabbo, tasmā “saddhammañcassa pūjetvā”ti vuttaṃ.	22	
PA_tika-abh01_t:22_9	Sirīmatoti ettha sirīti paññāpuññānaṃ adhivacananti vadanti. Atha vā puññanibbattā	22	
PA_tika-abh01_t:22_10	sarīrasobhaggādisampatti katapuññe nissayati, katapuññehi vā nissīyatīti “sirī”ti	221	
PA_tika-abh01_t:22_11	vuccati, sā ca atisayavatī bhagavato atthīti sirīmā, bhagavā, tassa sirīmato.	221	
PA_tika-abh01_t:23_0	7. Nipaccakārassāti paṇāmakiriyāya. Ānubhāvenāti balena. Sosetvāti sukkhāpetvā antaradhāpetvā	23	
PA_tika-abh01_t:23_1	atthaṃ pakāsayissāmīti sambandho. Antarāyeti atthappakāsanassa upaghātake. Asesatoti nissese sakale.	23	
PA_tika-abh01_t:24_0	8. Idāni abhidhammassa gambhīratthattā atthappakāsanassa dukkarabhāvaṃ dīpetuṃ “visuddhācārasīlenā”tiādinā	24	
PA_tika-abh01_t:24_1	abhiyācanaṃ dasseti. Thullaccayādivisuddhiyā visuddhācāro, pārājikasaṅghādisesavisuddhiyā	24	
PA_tika-abh01_t:24_2	visuddhasīlo. Cārittavārittavisuddhiyā vā visuddhācārasīlo, tena. Sakkaccanti cittiṃ	24	
PA_tika-abh01_t:24_3	katvā. Abhiyācitoti abhimukhaṃ yācito. Tena anādariyaṃ atthappakāsane kātuṃ asakkuṇeyyaṃ dasseti.	24	
PA_tika-abh01_t:25_0	9. Idāni yassa atthaṃ pakāsetukāmo, taṃ dassetuṃ “yaṃ devadevo”tiādimāha. Tattha	25	
PA_tika-abh01_t:25_1	yanti abhidhammaṃ. Devadevoti visuddhisammutiupapattidevānaṃ devo. Loke hi ye “saraṇaṃ	25	
PA_tika-abh01_t:25_2	parāyaṇa”nti gantabbā gatibhūtā, te “devā”ti vuccanti, bhagavā ca sabbadevānaṃ gatibhūtoti.	25	
PA_tika-abh01_t:25_3	Nayatoti saṅkhepato. Samācikkhīti sammā ācikkhi yathā thero bujjhati. Veneyyasatte	25	
PA_tika-abh01_t:25_4	vinetīti vināyako, nāyakavirahito vā, sayambhūti attho.	25	
PA_tika-abh01_t:26_0	10-12. Yañcāti yañca abhidhammaṃ bhikkhūnaṃ payirudāhāsīti sambandho. Payirudāhāsīti	26	
PA_tika-abh01_t:26_1	kathesi. Itīti iminā anukkamena. “Yo dhārito”ti yanti upayogavasena vutto yaṃ-saddo	26	
PA_tika-abh01_t:26_2	dhāritoti paccattena sambajjhamāno paccattavasena pariṇamati, tasmā yo dhārito, yo	26	
PA_tika-abh01_t:26_3	ca saṅgīto, tassa atthaṃ pakāsayissāmīti yojanā kātabbā. Vedena paññāya īhati pavattatīti	26	
PA_tika-abh01_t:26_4	vedeho, tena muninā. Abhiṇhasoti bahuso. Abhidhammassāti etaṃ “atthaṃ pakāsayissāmī”ti	26	
PA_tika-abh01_t:26_5	etena yojetabbaṃ. Idāni yo atthappakāsanassa nissayo, taṃ dassetuṃ “ādito”tiādimāha.	26	
PA_tika-abh01_t:26_6	Tattha āditoti ādimhi paṭhamasaṅgītiyaṃ.	26	
PA_tika-abh01_t:27_0	13. Yā aṭṭhakathā saṅgītā, kassa pana sā aṭṭhakathāti? Aññassa vuttassa abhāvā “yassa	27	
PA_tika-abh01_t:27_1	atthaṃ pakāsayissāmī”ti vuttaṃ, adhikāravasena “tassa abhidhammassā”ti viññāyati.	27	
PA_tika-abh01_t:27_2	Saṅgītāti atthaṃ pakāsetuṃ yuttaṭṭhāne “ayaṃ etassa attho, ayaṃ etassa attho”ti saṅgahetvā	27	
PA_tika-abh01_t:27_3	vuttā, pacchāpi ca dutiyatatiyasaṅgītīsu anusaṅgītā.	27	
PA_tika-abh01_t:28_0	14-16. Abhisaṅkhatāti racitā. Tatoti aṭṭhakathāto. Tantinayānuganti tantigatiṃ anugataṃ.	28	
PA_tika-abh01_t:28_1	Bhāsanti māgadhabhāsaṃ. Nikāyantaraladdhīhīti antarantarā anuppavesitāhi. Asammissanti	28	
PA_tika-abh01_t:28_2	avokiṇṇaṃ. Anākulanti sanikāyepi anāvilaṃ paricchinnaṃ. Asammisso anākulo ca yo mahāvihāravāsīnaṃ	28	
PA_tika-abh01_t:28_3	atthavinicchayo, taṃ dīpayanto atthaṃ pakāsayissāmīti. Etena tipiṭakacūḷanāgattherādīhi	28	
PA_tika-abh01_t:28_4	vutto theravādopi saṅgahito hoti. Atha vā tambapaṇṇibhāsaṃ apanetvā māgadhabhāsañca	28	
PA_tika-abh01_t:28_5	āropetvā pakāsiyamāno yo abhidhammassa attho asammisso anākuloyeva ca hoti mahāvihāravāsīnañca	28	
PA_tika-abh01_t:28_6	vinicchayabhūto, taṃ atthaṃ “eso mahāvihāravāsīnaṃ vinicchayo”ti dīpayanto pakāsayissāmi.	28	
PA_tika-abh01_t:28_7	Tappakāsaneneva hi so tathā dīpito hotīti.	28	
PA_tika-abh01_t:29_0	17. Tosayanto vicakkhaṇeti vicakkhaṇe tosayanto gahetabbaṃ gahetvānāti evaṃ yojetvā	29	
PA_tika-abh01_t:29_1	“gahetabbaṭṭhāneyeva gahitaṃ suṭṭhu kata”nti evaṃ tosayantoti atthaṃ vadanti. Evaṃ	29	
PA_tika-abh01_t:29_2	sati gahetabbaggahaṇeneva tosanaṃ kataṃ, na aññena atthappakāsanenāti etaṃ āpajjeyya.	29	
PA_tika-abh01_t:29_3	Tosayanto atthaṃ pakāsayissāmīti evaṃ pana yojanāya sati gahetabbaggahaṇaṃ aññañca	29	
PA_tika-abh01_t:29_4	sabbaṃ atthappakāsanaṃ hotīti sabbena tena tosanaṃ kataṃ hoti, tasmā tosayanto atthaṃ	29	
PA_tika-abh01_t:29_5	pakāsayissāmīti yuttarūpā.	29	
PA_tika-abh01_t:30_0	18-20. Idāni yaṃ atthappakāsanaṃ kattukāmo, tassa mahattaṃ pariharituṃ “kammaṭṭhānānī”tiādimāha.	30	
PA_tika-abh01_t:30_1	Atthavaṇṇananti ettha vaṇṇanā nāma vivaritvā vitthāretvā vacanaṃ. Itīti “apanetvā	30	
PA_tika-abh01_t:30_2	tato bhāsa”nti evamādinā yathādassitappakārena. Iti sotūnaṃ ussāhuppādanassa hetuṃ	30	
PA_tika-abh01_t:30_3	dasseti. Abhidhammakathanti abhidhammaṭṭhakathaṃ. Nisāmethāti suṇātha. Idāni avassaṃ	30	
PA_tika-abh01_t:30_4	ayaṃ sotabbāyevāti daḷhaṃ ussāhento āha “dullabhā hi ayaṃ kathā”ti.	30	
PA_tika-abh01_t:31	Vīsatigāthāvaṇṇanā niṭṭhitā.	3	
PA_tika-abh01_t:32	Nidānakathāvaṇṇanā	3	
PA_tika-abh01_t:33	Aṭṭhasāliniṃ tāva vaṇṇentehi ācariyehi tassā sanniveso vibhāvetabbo. Tasmā idaṃ vuccati –	3	
PA_tika-abh01_t:34	“Vacanattho paricchedo, sanniveso ca pāḷiyā;	3	
PA_tika-abh01_t:35	Sāgarehi tathā cintā, desanāhi gambhīratā.	3	
PA_tika-abh01_t:36	“Desanāya sarīrassa, pavattiggahaṇaṃ tathā;	3	
PA_tika-abh01_t:37	Therassa vācanāmagga-tappabhāvitatāpi ca.	3	
PA_tika-abh01_t:38	“Paṭivedhā tathā buddha-vacanādīhi ādito;	3	
PA_tika-abh01_t:39	Ābhidhammikabhāvassa, sādhanaṃ sabbadassino.	3	
PA_tika-abh01_t:40	“Vinayenātha gosiṅga-suttena ca mahesinā;	4	
PA_tika-abh01_t:41	Bhāsitattassa saṃsiddhi, nidānena ca dīpitā.	4	
PA_tika-abh01_t:42	“Pakāsetvā imaṃ sabbaṃ, paṭiññātakathā katā;	4	
PA_tika-abh01_t:43	Aṭṭhasāliniyā etaṃ, sannivesaṃ vibhāvaye”ti.	4	
PA_tika-abh01_t:44_0	Vacanatthavijānanena viditābhidhammasāmaññatthassa abhidhammakathā vuccamānā sobheyyāti	44	
PA_tika-abh01_t:44_1	abhidhammaparijānanameva ādimhi yuttarūpanti tadatthaṃ pucchati “tattha kenaṭṭhena	44	
PA_tika-abh01_t:44_2	abhidhammo”ti. Tattha tatthāti “abhidhammassa atthaṃ pakāsayissāmī”ti yadidaṃ vuttaṃ,	44	
PA_tika-abh01_t:44_3	tasmiṃ. “Yassa atthaṃ pakāsayissāmī”ti paṭiññātaṃ, so abhidhammo kenaṭṭhena abhidhammoti	44	
PA_tika-abh01_t:44_4	attho. Tatthāti vā “abhidhammakatha”nti etasmiṃ vacane yo abhidhammo vutto, so kenaṭṭhena	44	
PA_tika-abh01_t:44_5	abhidhammoti attho. Dhammātirekadhammavisesaṭṭhenāti ettha dhammo atireko dhammātireko,	44	
PA_tika-abh01_t:44_6	suttantādhikā pāḷīti attho. Dhammo viseso dhammaviseso dhammātisayo, vicittā pāḷīti	44	
PA_tika-abh01_t:44_7	attho, dhammātirekadhammavisesā eva attho dhammātirekadhammavisesaṭṭho. Dvinnampi	44	
PA_tika-abh01_t:44_8	atthānaṃ abhidhammasaddassa atthabhāvena sāmaññato ekavacananiddeso kato. Tasmāti	44	
PA_tika-abh01_t:44_9	yasmā “abhikkamanti, abhikkantavaṇṇā”tiādīsu viya atirekavisesaṭṭhadīpako abhisaddo,	44	
PA_tika-abh01_t:44_10	tasmā ayampi dhammo dhammātirekadhammavisesaṭṭhena “abhidhammo”ti vuccatīti sambandho.	441	
PA_tika-abh01_t:45_0	Tattha siyā – “abhikkamanti, abhikkantavaṇṇā”ti ettha dhātusaddassa purato payujjamāno	45	
PA_tika-abh01_t:45_1	abhisaddo kiriyāya atirekavisesabhāvadīpako hotīti yuttaṃ upasaggabhāvato, dhammasaddo	45	
PA_tika-abh01_t:45_2	pana na dhātusaddoti etasmā purato abhisaddo payogameva nārahati. Athāpi payujjeyya,	45	
PA_tika-abh01_t:45_3	kiriyāvisesakā upasaggā, na ca dhammo kiriyāti dhammassa atirekavisesabhāvadīpanaṃ	45	
PA_tika-abh01_t:45_4	na yuttanti? No na yuttaṃ. Aññassapi hi upasaggassa adhātusaddā purato payujjamānassa	45	
PA_tika-abh01_t:45_5	akiriyāyapi atirekavisesabhāvadīpakassa dassanatoti etamatthaṃ vibhāvetuṃ atichattādiudāharaṇaṃ	45	
PA_tika-abh01_t:45_6	dassento āha “yathā”tiādi. Evamevāti yathā chattātirekachattavisesādiatthena atichattādayo	45	
PA_tika-abh01_t:45_7	honti atisaddassa upasaggassa adhātusaddassapi purato payujjamānassa akiriyāya ca	45	
PA_tika-abh01_t:45_8	tabbhāvadīpakattā, evamayampi dhammo dhammātirekadhammavisesaṭṭhena “abhidhammo”ti	45	
PA_tika-abh01_t:45_9	vuccati abhi-saddassa upasaggassa adhātusaddassapi purato payujjamānassa akiriyāya	45	
PA_tika-abh01_t:45_10	ca tabbhāvadīpakattāti adhippāyo.	451	
PA_tika-abh01_t:46_0	Ekadeseneva vibhattāti “katame ca, bhikkhave, pañcakkhandhā? Rūpakkhandho…pe… viññāṇakkhandho.	46	
PA_tika-abh01_t:46_1	Katamo ca, bhikkhave, rūpakkhandho? Yaṃ kiñci rūpaṃ atītā…pe… santike vā, ayaṃ vuccati	46	
PA_tika-abh01_t:46_2	rūpakkhandho”tievamādinā uddesaniddesamatteneva vibhattā, “tattha katamaṃ rūpaṃ atīta”ntievamādinā	46	
PA_tika-abh01_t:46_3	paṭiniddesassa abhidhammabhājanīyassa pañhapucchakassa ca abhāvā na nippadesena.	46	
PA_tika-abh01_t:46_4	Abhidhammaṃ patvā pana…pe… nippadesatova vibhattā, tasmā ayampi dhammo dhammātirekadhammavisesaṭṭhena	46	
PA_tika-abh01_t:46_5	“abhidhammo”ti vuccati nippadesānaṃ tiṇṇampi nayānaṃ atirekapāḷibhāvato visesapāḷibhāvato	46	
PA_tika-abh01_t:46_6	cāti adhippāyo. Suttante bāvīsatiyā indriyānaṃ ekato anāgatattā indriyavibhaṅge suttantabhājanīyaṃ	46	
PA_tika-abh01_t:46_7	natthi. “Avijjāpaccayā saṅkhārā sambhavantī”tiādinā paṭiccasamuppāde tassa tassa	46	
PA_tika-abh01_t:46_8	paccayadhammassa paccayuppannadhammānaṃ paccayabhāvo uddiṭṭho, uddiṭṭhadhammānañca	46	
PA_tika-abh01_t:46_9	kusalādibhāvo pucchitvā vissajjetabbo, na cettha “avijjāsaṅkhārā”ti evaṃ vutto uddeso	46	
PA_tika-abh01_t:46_10	atthīti pañhapucchakaṃ natthi. Suttante pañca sikkhāpadāni uddiṭṭhāni pāṇātipātā	461	
PA_tika-abh01_t:46_11	veramaṇītiādīni. Sā pana veramaṇī yadi sabhāvakiccādivasena vibhajīyeyya, “ārati	461	
PA_tika-abh01_t:46_12	viratī”tiādinā abhidhammabhājanīyameva hoti. Athāpi cittuppādavasena vibhajīyeyya,	461	
PA_tika-abh01_t:46_13	tathāpi abhidhammabhājanīyameva hoti. Añño pana veramaṇīnaṃ vibhajitabbappakāro natthi,	461	
PA_tika-abh01_t:46_14	yena pakārena suttantabhājanīyaṃ vattabbaṃ siyā. Tasmā sikkhāpadavibhaṅge suttantabhājanīyaṃ natthi.	461	
PA_tika-abh01_t:47_0	Vacanatthato abhidhamme ñāte paricchedato ñāpetuṃ āha “pakaraṇaparicchedato”tiādi.	47	
PA_tika-abh01_t:47_1	Katipayāva pañhavārā avasesāti dhammahadayavibhaṅge anāgatā hutvā mahādhammahadaye	47	
PA_tika-abh01_t:47_2	āgatā dhammahadayavibhaṅgavacanavasena avasesā katipayāva pañhavārāti attho. Ettheva	47	
PA_tika-abh01_t:47_3	saṅgahitāti “apubbaṃ natthī”ti vuttaṃ. Appamattikāva tanti avasesāti dhammahadayavibhaṅge	47	
PA_tika-abh01_t:47_4	anāgantvā mahādhammahadaye āgatatantito yadi pathavīādīnaṃ vitthārakathā mahādhātukathā	47	
PA_tika-abh01_t:47_5	rūpakaṇḍadhātuvibhaṅgādīsu, atha dhātukathāya vitthārakathā dhātukathāya anāgantvā	47	
PA_tika-abh01_t:47_6	mahādhātukathāya āgatatanti appamattikāvāti adhippāyo.	47	
PA_tika-abh01_t:48_0	Yaṃ pana vuttaṃ “sāvakabhāsitattā chaḍḍetha na”nti, taṃ buddhabhāsitabhāvadassanena	48	
PA_tika-abh01_t:48_1	paṭisedhetuṃ “sammāsambuddho hī”tiādimāha. Catūsu pañhesūti “upalabbhati nupalabbhatī”ti	48	
PA_tika-abh01_t:48_2	paṭiññāya gahitāya paṭikkhepagahaṇatthaṃ “yo saccikaṭṭho”ti vuttaṃ saccikaṭṭhaṃ nissayaṃ	48	
PA_tika-abh01_t:48_3	katvā upādāya pavattā dvepi pañcakā eko pañho, “sabbatthā”ti sarīraṃ sabbaṃ vā desaṃ	48	
PA_tika-abh01_t:48_4	upādāya pavattā eko, “sabbadā”ti kālamupādāya eko, “sabbesū”ti yadi khandhāyatanādayo	48	
PA_tika-abh01_t:48_5	gahitā, te upādāya pavattā, atha pana “yo saccikaṭṭho sabbattha sabbadā”ti etehi	48	
PA_tika-abh01_t:48_6	na koci saccikaṭṭho deso kālo vā aggahito atthi, te pana sāmaññavasena gahetvā anuyogo	48	
PA_tika-abh01_t:48_7	kato, na bhedavasenāti bhedavasena gahetvā anuyuñjituṃ “sabbesū”ti vuttā saccikaṭṭhadesakālappadese	48	
PA_tika-abh01_t:48_8	upādāya ca pavattā ekoti etesu catūsu. Dvinnaṃ pañcakānanti ettha “puggalo upalabbhati…pe…	48	
PA_tika-abh01_t:48_9	micchā”ti ekaṃ, “puggalo nupalabbhati…pe… micchā”ti ekaṃ, “tvaṃ ce pana maññasi…pe…	48	
PA_tika-abh01_t:48_10	idaṃ te micchā”ti ekaṃ, “ese ce dunniggahite…pe… idaṃ te micchā”ti ekaṃ, “na hevaṃ	481	
PA_tika-abh01_t:48_11	niggahetabbe, tena hi yaṃ niggaṇhāsi…pe… sukatā paṭipādanā”ti ekanti evaṃ niggahakaraṇaṃ,	481	
PA_tika-abh01_t:48_12	paṭikammakaraṇaṃ, niggahassa suniggahabhāvaṃ icchato paṭiññāṭhapanena paṭikammaveṭhanaṃ,	481	
PA_tika-abh01_t:48_13	paṭikammassa duppaṭikammabhāvaṃ icchato taṃnidassanena niggahassa dunniggahabhāvadassanena	481	
PA_tika-abh01_t:48_14	niggahanibbeṭhanaṃ, aniggahabhāvāropanādinā chedoti ayaṃ eko pañcako, yo aṭṭhakathāyaṃ	481	
PA_tika-abh01_t:48_15	anulomapañcakapaṭikammacatukkaniggahacatukkaupanayanacatukkanigamanacatukka nāmehi	481	
PA_tika-abh01_t:48_16	sakavādipubbapakkhe anulomapaccanīkapañcakoti vutto, paravādipubbapakkhe ca evameva	481	
PA_tika-abh01_t:48_17	paccanīyānulomapañcakoti vutto. Evaṃ dve pañcakā veditabbā. Evaṃ sesapañhesupīti	481	
PA_tika-abh01_t:48_18	aṭṭha pañcakā aṭṭhamukhā vādayuttīti vuttā. Yuttīti upāyo, vādassa yutti vādayutti,	481	
PA_tika-abh01_t:48_19	vādappavattanassa upāyoti attho.	481	
PA_tika-abh01_t:49_0	Anulomapaccanīkapañcake ādiniggahaṃ dassetvā paccanīyānulomapañcake ca ādiniggahameva	49	
PA_tika-abh01_t:49_1	dassetvā mātikaṃ dīpetuṃ “sā panesā”tiādimāha. Puggaloti attā satto jīvo. Upalabbhatīti	49	
PA_tika-abh01_t:49_2	paññāya upagantvā labbhati. Saccikaṭṭhaparamaṭṭhenāti māyāmarīciādayo viya nābhūtākārena,	49	
PA_tika-abh01_t:49_3	anussavādīhi gahetabbā viya na anuttamatthabhāvena, atha kho bhūtena uttamatthabhāvena	49	
PA_tika-abh01_t:49_4	upalabbhatīti pucchati. Itaro tādisaṃ icchanto paṭijānāti. Puna yo saccikaṭṭhaparamaṭṭhena	49	
PA_tika-abh01_t:49_5	upalabbhati, so saccikaṭṭhaparamaṭṭhato añño tadādhāro, aññatra vā tehi, tesaṃ vā	49	
PA_tika-abh01_t:49_6	ādhārabhūto, anañño vā tato ruppanādisabhāvato sappaccayādisabhāvato vā upalabbhamāno	49	
PA_tika-abh01_t:49_7	āpajjatīti anuyuñjati “yo saccikaṭṭho…pe… paramaṭṭhenā”ti. Itaro puggalassa rūpādīhi	49	
PA_tika-abh01_t:49_8	aññattaṃ anaññattañca anicchanto “na heva”nti paṭikkhipati. Puna sakavādī paṭiññāya	49	
PA_tika-abh01_t:49_9	ekattāpannaṃ appaṭikkhipitabbaṃ paṭikkhipatīti katvā niggahaṃ āropento āha “ājānāhi	49	
PA_tika-abh01_t:49_10	niggaha”nti. “Puggalo nupalabbhatī”ti puṭṭho sakavādī puggaladiṭṭhiṃ paṭisedhento	491	
PA_tika-abh01_t:49_11	“āmantā”ti paṭijānāti. Puna itaro yo saccikaṭṭhena nupalabbhati puggalo, so saccikaṭṭhaparamaṭṭhato	491	
PA_tika-abh01_t:49_12	añño vā anañño vā nupalabbhatīti āpajjati aññassa pakārassa abhāvāti anuyuñjati “yo	491	
PA_tika-abh01_t:49_13	saccikaṭṭho…pe… paramaṭṭhenā”ti. Yasmā pana puggalo sabbena sabbaṃ nupalabbhati,	491	
PA_tika-abh01_t:49_14	tasmā tassa aññattānaññattānuyogo ananuyogo puggalaladdhiṃ paṭisedhentassa anāpajjanatoti	491	
PA_tika-abh01_t:49_15	“na heva”nti paṭikkhipati. Itaro paṭiññāya āpajjanalesameva passanto aviparītaṃ atthaṃ	491	
PA_tika-abh01_t:49_16	asambujjhantoyeva niggahaṃ āropeti “ājānāhi niggaha”nti.	491	
PA_tika-abh01_t:50_0	Itīti yaṃ disvā mātikā ṭhapitā, evaṃ desitattāti adhippāyo. Yathā kinti yena pakārena	50	
PA_tika-abh01_t:50_1	buddhabhāsitaṃ nāma jātaṃ, taṃ nidassanaṃ kinti attho. Yatonidānanti yaṃkāraṇā chaajjhattikabāhirāyatanādinidānanti	50	
PA_tika-abh01_t:50_2	attho. Papañcasaññāsaṅkhāti taṇhāmānadiṭṭhipapañcasampayuttā saññākoṭṭhāsā. Samudācarantīti	50	
PA_tika-abh01_t:50_3	ajjhācaranti. Ettha ceti etesu āyatanādīsu taṇhāmānadiṭṭhīhi abhinanditabbaṃ abhivaditabbaṃ	50	
PA_tika-abh01_t:50_4	ajjhositabbañca natthi ce. Nanu natthiyeva, kasmā “natthi ce”ti vuttanti? Saccaṃ	50	
PA_tika-abh01_t:50_5	natthi, appahīnābhinandanābhivadanajjhosānānaṃ pana puthujjanānaṃ abhinanditabbādippakārāni	50	
PA_tika-abh01_t:50_6	āyatanādīni hontīti tesaṃ na sakkā “natthī”ti vattuṃ, pahīnābhinandanādīnaṃ pana	50	
PA_tika-abh01_t:50_7	sabbathā natthīti “natthi ce”ti vuttaṃ. Esevantoti abhinandanādīnaṃ natthibhāvakaro	50	
PA_tika-abh01_t:50_8	maggo tappaṭippassaddhibhūtaṃ phalaṃ vā rāgānusayādīnaṃ anto avasānaṃ, appavattīti attho.	50	
PA_tika-abh01_t:51_0	Jānaṃ jānātīti sabbaññutaññāṇena jānitabbaṃ jānāti. Na hi padesañāṇavā jānitabbaṃ	51	
PA_tika-abh01_t:51_1	sabbaṃ jānātīti. Passaṃ passatīti dibbacakkhupaññācakkhudhammacakkhubuddhacakkhusamantacakkhusaṅkhātehi	51	
PA_tika-abh01_t:51_2	pañcahi cakkhūhi passitabbaṃ passati. Atha vā jānaṃ jānātīti yathā aññe savipallāsā	51	
PA_tika-abh01_t:51_3	kāmarūpapariññāvādino jānantāpi vipallāsavasena jānanti, na evaṃ bhagavā, bhagavā	51	
PA_tika-abh01_t:51_4	pana pahīnavipallāsattā jānanto jānātiyeva, diṭṭhidassanassa ca abhāvā passanto passatiyevāti	51	
PA_tika-abh01_t:51_5	attho. Cakkhubhūtoti paññācakkhumayattā sattesu ca taduppādanato lokassa cakkhubhūto.	51	
PA_tika-abh01_t:51_6	Ñāṇabhūtoti etassa ca evameva attho daṭṭhabbo. Dhammā bodhipakkhiyā. Brahmā maggo,	51	
PA_tika-abh01_t:51_7	tehi uppannattā lokassa ca taduppādanato tabbhūto. Vattāti catusaccadhamme vadatīti	51	
PA_tika-abh01_t:51_8	vattā. Pavattāti ciraṃ saccappaṭivedhaṃ pavattento vadatīti pavattā. Atthassa ninnetāti	51	
PA_tika-abh01_t:51_9	atthaṃ uddharitvā dassetā, paramatthaṃ vā nibbānaṃ pāpayitā. Amatassa dātāti amatasacchikiriyaṃ	51	
PA_tika-abh01_t:51_10	sattesu uppādento amataṃ dadātīti amatassa dātā. Bodhipakkhiyadhammānaṃ tadāyattabhāvato	511	
PA_tika-abh01_t:51_11	dhammassāmī. Suvaṇṇāliṅganti suvaṇṇamayaṃ āliṅgaṃ khuddakamudiṅgaṃ. Supupphitasatapattapadumamiva	511	
PA_tika-abh01_t:51_12	sassirikaṃ sasobhaṃ supupphitasatapattasassirikaṃ.	511	
PA_tika-abh01_t:52_0	Anumoditakālato paṭṭhāya…pe… buddhabhāsitaṃ nāma jātanti etena anumodanā buddhabhāsitabhāvassa	52	
PA_tika-abh01_t:52_1	kāraṇanti ayamattho vutto viya dissati, evañca sati kathāvatthussa buddhabhāsitabhāvo	52	
PA_tika-abh01_t:52_2	na siyā ananumoditattā, tasmā evamettha attho daṭṭhabbo – “mahākaccāyano evaṃ vibhajissatī”ti	52	
PA_tika-abh01_t:52_3	disvā bhagavā mātikaṃ nikkhipitvā vihāraṃ paviṭṭho, tatheva ca thero bhagavatā dinnanayena	52	
PA_tika-abh01_t:52_4	ṭhapitamātikāya vibhajīti buddhabhāsitaṃ nāma jātaṃ, taṃ pana anumodanāya pākaṭaṃ	52	
PA_tika-abh01_t:52_5	jātanti etamatthaṃ sandhāya “evaṃ satthārā…pe… nāma jāta”nti vuttanti.	52	
PA_tika-abh01_t:53_0	Idāni pāḷiyā sannivesaṃ dassetuṃ “tattha dhammasaṅgaṇīpakaraṇe”tiādimāha. Kāmāvacarakusalato	53	
PA_tika-abh01_t:53_1	aṭṭhāti kāmāvacarakusale cattāro khandhe gahetvā tato aṭṭha cittāni uddharati. Paṭhamā	53	
PA_tika-abh01_t:53_2	vibhattītipi vadanti. Ekūnanavuti cittānīti yattha etāni cittāni vibhattāni, te pāḷippadesā	53	
PA_tika-abh01_t:53_3	“ekūnanavuti cittānī”ti vuttā. Tesañca samudāyo cittavibhatti, tasmā upapannametaṃ	53	
PA_tika-abh01_t:53_4	“ekūnanavuti cittāni cittavibhattī”ti. Mātikañca uddisitvā tattha ekekaṃ padaṃ uddharitvā	53	
PA_tika-abh01_t:53_5	yasmā cittāni vibhattāni, tasmā mātikāpi cittavibhattiantogadhāyevāti cittuppādakaṇḍaṃ	53	
PA_tika-abh01_t:53_6	mātikāpadabhājanīyavasena duvidhanti idampi vacanaṃ yujjati.	53	
PA_tika-abh01_t:54_0	Mūlatoti “tīṇi kusalamūlānī”tiādinā kusalādīnaṃ mūlavasena saṅkhipitvā vacanaṃ. “Vedanākkhandho”tiādinā	54	
PA_tika-abh01_t:54_1	khandhato. “Kāyakamma”ntiādinā dvārato. “Sukhabhūmiyaṃ kāmāvacare”tiādinā bhūmito.	54	
PA_tika-abh01_t:54_2	Atthoti hetuphalaṃ. Dhammoti hetu. “Tīṇi kusalamūlāni tīṇi akusalamūlānī”tiādinā	54	
PA_tika-abh01_t:54_3	hetuvasena saṅgaho dhammato nikkhepo. “Taṃsampayutto, taṃsamuṭṭhānā tadekaṭṭhā ca	54	
PA_tika-abh01_t:54_4	kilesā”tiādinā hetuphalavasena saṅgaho atthato nikkhepo. Atha vā dhammoti bhāsito.	54	
PA_tika-abh01_t:54_5	Atthoti bhāsitattho. “Tayo kusalahetū”ti dhammo. “Tattha katame tayo kusalahetū alobho”tiādi	54	
PA_tika-abh01_t:54_6	attho, so ca dhammo. “Tattha katamo alobho”tiādi atthoti evaṃ atthadhammavasena nikkhepo	54	
PA_tika-abh01_t:54_7	veditabbo. Nāmatoti “tīṇi kusalamūlānī”ti vuttadhammānaṃ alobhotiādināmavasena. Liṅgatoti	54	
PA_tika-abh01_t:54_8	uddiṭṭhassa ekasseva dhammassa “alobho alubbhanā alubbhitatta”nti purisādiliṅgavasena nikkhepo.	54	
PA_tika-abh01_t:55_0	Gaṇanacāranti gaṇanappavattiṃ. Samānentīti samānaṃ karonti pūrenti, tathā samānetabbanti	55	
PA_tika-abh01_t:55_1	etthāpi. “Vijjābhāgino avijjābhāgino”ti evamādīsu ettha viññātesu ābhidhammikattherā	55	
PA_tika-abh01_t:55_2	suttantaṃ suṇantā cintentā ca suttantesu “vijjābhāgino”tiādīsu āgatesu atthassa viññātattā	55	
PA_tika-abh01_t:55_3	na kilamantīti etamatthaṃ sandhāya vuttaṃ “ābhidhammikattherānaṃ…pe… akilamatthaṃ ṭhapitā”ti.	55	
PA_tika-abh01_t:56_0	Anamataggoti aññātaggo. Khandhantaranti khandhanānattaṃ, khandhameva vā. Gahetuṃ	56	
PA_tika-abh01_t:56_1	asakkuṇeyyattā saṇhaṃ, sukhumāya paññāya gahetabbato sukhumañca dhammaṃ saṇhasukhumadhammaṃ.	56	
PA_tika-abh01_t:56_2	Balavatā ñāṇavegena pavattattā balavato ñāṇavegassa nimittabhāvato ca balavaṃ. Gambhīrameva	56	
PA_tika-abh01_t:56_3	gambhīragataṃ, gambhīrāni vā gatāni gamanāni etassa santīti gambhīragataṃ. Yathānupubbanti	56	
PA_tika-abh01_t:56_4	yathānupubbena. Nikhilenāti niravasesena desitaṃ, pañcakhilarahitena vā bhagavatā	56	
PA_tika-abh01_t:56_5	desitaṃ. Rūpagataṃvāti hatthagataṃ rūpaṃ viya cakkhunā. “Paṭivedhañāṇena samantapaṭṭhānaṃ	56	
PA_tika-abh01_t:56_6	yo passati, so attheva, no natthī”ti attānaṃ sandhāya thero vadatīti.	56	
PA_tika-abh01_t:57_0	Khuddakavatthuvibhaṅge āgatesu ekādhikesu aṭṭhasu kilesasatesu aṭṭhasatataṇhāvicaritāni	57	
PA_tika-abh01_t:57_1	apanetvā sesā dvāsaṭṭhi diṭṭhiyo ca uppannānuppannabhāvena diguṇitāni diyaḍḍhakilesasahassāni	57	
PA_tika-abh01_t:57_2	dasādhikāni honti, appakaṃ pana ūnamadhikaṃ vā na gaṇanūpagaṃ hotīti “diyaḍḍhakilesasahassa”nti	57	
PA_tika-abh01_t:57_3	vuttaṃ. Itaresaṃ atītādibhāvāmasanā aggahaṇaṃ khepane daṭṭhabbaṃ.	57	
PA_tika-abh01_t:58_0	Mecakapaṭāti nīlanibhā paṭā. Cittasamuṭṭhānā vaṇṇadhātūti cittapaccayautusamuṭṭhānā	58	
PA_tika-abh01_t:58_1	vaṇṇadhātūti attho gahetabbo. Kasmā? Na hi cittasamuṭṭhānaṃ rūpaṃ bahi nigacchatīti,	58	
PA_tika-abh01_t:58_2	cittasamuṭṭhānarūpaparamparāya āgatattā pana evaṃ vuttaṃ. Atha vā cittasamuṭṭhānā	58	
PA_tika-abh01_t:58_3	vaṇṇadhātūti ettha paccayautusaddānaṃ lopaṃ katvā soyeva pubbe vutto attho suvaṇṇatā	58	
PA_tika-abh01_t:58_4	sussaratā viya. Ettha hi “sussaratā”ti upādinnakādhikāre āgataṃ, na ca saddo upādinnako	58	
PA_tika-abh01_t:58_5	atthi, tasmā upādinnakarūpaoṭṭhatāluādinissayattā evaṃ vuttanti, evametthāpi cittapaccayautusamuṭṭhānaṃ	58	
PA_tika-abh01_t:58_6	sandhāya “cittasamuṭṭhānā vaṇṇadhātū”ti vadati.	58	
PA_tika-abh01_t:59_0	Kāyasakkhinti paccakkhaṃ. Dantāvaraṇanti oṭṭhadvayaṃ. Mukhādānanti mukhavivaraṃ.	59	
PA_tika-abh01_t:59_1	Siliṭṭhanti saṃgataṃ susaṇṭhitaṃ. Sare nimittaṃ gahetvāti “dhammo eso vuccatī”ti	59	
PA_tika-abh01_t:59_2	dhammassaravasena nimittaṃ gahetvā, na kilesānubyañjanavasena. Ekappahārenāti ettha	59	
PA_tika-abh01_t:59_3	pahāroti divasassa tatiyo bhāgo vuccati. Evaṃ santeti pubbe vuttamaggahetvā vācanāmaggassa	59	
PA_tika-abh01_t:59_4	therappabhavattavacanameva gahetvā tena purimavacanañca paṭikkhipanto codeti.	59	
PA_tika-abh01_t:60_0	Tenetametassāti vinayassa. Attatthaparatthādibhedeti yo taṃ suttaṃ sajjhāyati suṇāti	60	
PA_tika-abh01_t:60_1	vāceti cinteti deseti, suttena saṅgahito sīlādiattho tassapi hoti, tena parassa sādhetabbato	60	
PA_tika-abh01_t:60_2	parassapi hotīti tadubhayaṃ taṃ suttaṃ sūceti dīpeti. Tathā diṭṭhadhammikasamparāyikatthe	60	
PA_tika-abh01_t:60_3	lokiyalokuttarattheti evamādibhede atthe ādisaddena saṅgaṇhāti. Atthasaddo cāyaṃ	60	
PA_tika-abh01_t:60_4	hitapariyāyavacanaṃ, na bhāsitatthavacanaṃ. Yadi siyā, suttaṃ attanopi bhāsitatthaṃ	60	
PA_tika-abh01_t:60_5	sūceti parasuttassapīti ayamattho siyā, suttena ca yo attho pakāsito, so tasseva	60	
PA_tika-abh01_t:60_6	hotīti na tena parattho sūcito hoti, tena ca sūcetabbassa paratthassa nivattetabbassa	60	
PA_tika-abh01_t:60_7	abhāvā attaggahaṇaṃ na kattabbaṃ, attatthaparatthavinimuttassa bhāsitatthassa abhāvā	60	
PA_tika-abh01_t:60_8	ādiggahaṇañca na kattabbaṃ, tasmā yathāvuttassa atthassa sutte asambhavato suttādhārassa	60	
PA_tika-abh01_t:60_9	puggalassa vasena attatthaparatthā vuttā.	60	
PA_tika-abh01_t:61_0	Atha vā suttaṃ anapekkhitvā ye attatthādayopi atthappabhedā vuttā niddese “attattho	61	
PA_tika-abh01_t:61_1	parattho ubhayattho diṭṭhadhammiko attho samparāyiko attho uttāno attho gambhīro	61	
PA_tika-abh01_t:61_2	attho guḷho attho paṭicchanno attho neyyo attho nīto attho anavajjo attho nikkileso	61	
PA_tika-abh01_t:61_3	attho vodāno attho paramattho attho”ti, te suttaṃ sūcetīti attho. Atha vā “attanā	61	
PA_tika-abh01_t:61_4	ca appiccho hotī”ti attatthaṃ, “appicchakathañca paresaṃ kattā hotī”ti paratthaṃ	61	
PA_tika-abh01_t:61_5	sūcetīti. Evaṃ “attanā ca pāṇātipātā paṭivirato hotī”tiādisuttāni yojetabbāni. Vinayābhidhammehi	61	
PA_tika-abh01_t:61_6	ca visesetvā suttasaddassa attho vattabbo, tasmā veneyyajjhāsayavasappavattāya desanāya	61	
PA_tika-abh01_t:61_7	attahitaparahitādīni sātisayaṃ pakāsitāni honti, na āṇādhammasabhāvavasappavattāyāti	61	
PA_tika-abh01_t:61_8	idameva “atthānaṃ sūcanato sutta”nti vuttaṃ.	61	
PA_tika-abh01_t:62_0	Sutte ca āṇādhammasabhāvā veneyyajjhāsayaṃ anuvattanti, na vinayābhidhammesu viya	62	
PA_tika-abh01_t:62_1	veneyyajjhāsayo āṇādhammasabhāve anuvattati, tasmā veneyyānaṃ ekantahitapaṭilābhasaṃvattanikā	62	
PA_tika-abh01_t:62_2	suttantadesanā hotīti “suvuttā cettha atthā”tiādi vuttaṃ. Pasavatīti phalati. “Suttāṇā”ti	62	
PA_tika-abh01_t:62_3	etassa atthaṃ pakāsetuṃ “suṭṭhu ca ne tāyatī”ti vuttaṃ. Attatthaparatthādividhānesu	62	
PA_tika-abh01_t:62_4	ca suttassa pamāṇabhāvo tesañca saṅgāhakattaṃ yojetabbaṃ, tadatthappakāsane padhānattā	62	
PA_tika-abh01_t:62_5	suttassa itarehi visesanañca. Etanti “atthānaṃ sūcanato”tiādikaṃ atthavacanaṃ. Etassāti suttassa.	62	
PA_tika-abh01_t:63_0	Abhikkamantīti ettha abhi-saddo kamanassa vuddhibhāvaṃ atirekattaṃ dīpeti. Abhikkantenāti	63	
PA_tika-abh01_t:63_1	ca ettha kantiyā adhikattaṃ visesabhāvanti yuttaṃ kiriyāvisesakattā upasaggassa.	63	
PA_tika-abh01_t:63_2	Abhiññātā, abhirājā, abhivinayeti ettha lakkhaṇapūjitaparicchinnesu rattiādīsu abhi-saddo	63	
PA_tika-abh01_t:63_3	vattatīti kathametaṃ yujjeyyāti? Lakkhaṇakaraṇañāṇapūjanaparicchedakiriyādīpanato	63	
PA_tika-abh01_t:63_4	tāhi ca kiriyāhi rattirājavinayānaṃ yuttattā. Bhāvanāpharaṇavuddhīhi vuddhimanto.	63	
PA_tika-abh01_t:63_5	Ārammaṇādīhīti ārammaṇasampayuttakammadvārapaṭipadādīhi. Avisiṭṭhanti aññamaññavisiṭṭhesu	63	
PA_tika-abh01_t:63_6	vinayasuttantābhidhammesu avisiṭṭhaṃ samānaṃ piṭakasaddanti attho. Yathāvuttenevāti	63	
PA_tika-abh01_t:63_7	“evaṃ duvidhatthenā”tiādinā nayena.	63	
PA_tika-abh01_t:64_0	Kathetabbānaṃ atthānaṃ desakāyattena āṇādividhinā atisajjanaṃ pabodhanaṃ desanā.	64	
PA_tika-abh01_t:64_1	Sāsitabbapuggalagatena yathāparādhādinā sāsitabbabhāvena anusāsanaṃ vinayanaṃ sāsanaṃ.	64	
PA_tika-abh01_t:64_2	Kathetabbassa saṃvarāsaṃvarādino atthassa kathanaṃ vacanapaṭibaddhakaraṇaṃ kathā.	64	
PA_tika-abh01_t:64_3	Bheda-saddo visuṃ visuṃ yojetabbo “desanābhedaṃ sāsanabhedaṃ kathābhedañca yathārahaṃ	64	
PA_tika-abh01_t:64_4	paridīpaye”ti. Bhedanti nānattaṃ, nānākaraṇanti attho. Sikkhā ca pahānāni ca gambhīrabhāvo	64	
PA_tika-abh01_t:64_5	ca sikkhāpahānagambhīrabhāvaṃ, tañca paridīpaye. Yanti pariyattiādiṃ. Yathāti upārambhādihetu	64	
PA_tika-abh01_t:64_6	pariyāpuṇanādippakārehi.	64	
PA_tika-abh01_t:65_0	Tīsupi cetesu ete dhammatthadesanāpaṭivedhāti ettha tantiattho tantidesanā tantiatthapaṭivedho	65	
PA_tika-abh01_t:65_1	ca tantivisayā hontīti vinayapiṭakādīnaṃ atthadesanāpaṭivedhādhārabhāvo yutto, piṭakāni	65	
PA_tika-abh01_t:65_2	pana tantiyoyevāti dhammādhārabhāvo kathaṃ yujjeyyāti? Tantisamudāyassa avayavatantiyā	65	
PA_tika-abh01_t:65_3	ādhārabhāvato, dhammādīnañca dukkhogāhabhāvato tehi vinayādayo gambhīrāti vinayādīnañca	65	
PA_tika-abh01_t:65_4	catubbidho gambhīrabhāvo vutto, tasmā “dhammādayo eva dukkhogāhattā gambhīrā, na	65	
PA_tika-abh01_t:65_5	vinayādayo”ti na codetabbametaṃ. Tattha paṭivedhassa dukkarabhāvato dhammatthānaṃ,	65	
PA_tika-abh01_t:65_6	desanāñāṇassa dukkarabhāvato desanāya ca dukkhogāhabhāvo veditabbo. Paṭivedhassa	65	
PA_tika-abh01_t:65_7	pana uppādetuṃ asakkuṇeyyattā tabbisayañāṇuppattiyā ca dukkarabhāvato dukkhogāhatā veditabbā.	65	
PA_tika-abh01_t:66_0	Hetumhi ñāṇaṃ dhammapaṭisambhidāti etena vacanatthena dhammassa hetubhāvo kathaṃ	66	
PA_tika-abh01_t:66_1	ñātabboti? “Dhammapaṭisambhidā”ti etassa samāsapadassa avayavapadatthaṃ dassentena	66	
PA_tika-abh01_t:66_2	“hetumhi ñāṇa”nti vuttattā. “Dhamme paṭisambhidā”ti ettha hi “dhamme”ti etassa atthaṃ	66	
PA_tika-abh01_t:66_3	dassentena “hetumhī”ti vuttaṃ, “paṭisambhidā”ti etassa ca atthaṃ dassentena “ñāṇa”nti,	66	
PA_tika-abh01_t:66_4	tasmā hetudhammasaddā ekatthā ñāṇapaṭisambhidāsaddā cāti imamatthaṃ dassentena sādhito	66	
PA_tika-abh01_t:66_5	dhammassa hetubhāvo. Atthassa hetuphalabhāvo ca evameva daṭṭhabbo. Yathādhammanti	66	
PA_tika-abh01_t:66_6	ettha dhamma-saddo hetuṃ hetuphalañca sabbaṃ gaṇhāti. Sabhāvavācako hesa, na pariyattihetubhāvavācako,	66	
PA_tika-abh01_t:66_7	tasmā yathādhammanti yo yo avijjāsaṅkhārādidhammo, tasmiṃ tasminti attho. Dhammābhilāpoti	66	
PA_tika-abh01_t:66_8	atthabyañjanako aviparītābhilāpo. Etena “tatra dhammaniruttābhilāpe ñāṇaṃ niruttipaṭisambhidā”ti	66	
PA_tika-abh01_t:66_9	ettha vuttadhammaniruttiṃ dasseti. Anulomādivasena vā kathananti etena tassā dhammaniruttiyā	66	
PA_tika-abh01_t:66_10	abhilāpaṃ kathanaṃ tassa vacanassa pavattanaṃ dasseti. Adhippāyoti etena “desanāti	661	
PA_tika-abh01_t:66_11	paññattī”ti etaṃ vacanaṃ dhammaniruttābhilāpaṃ sandhāya vuttaṃ, na tabbinimuttaṃ	661	
PA_tika-abh01_t:66_12	paññattiṃ sandhāyāti dasseti.	661	
PA_tika-abh01_t:67_0	So ca lokiyalokuttaroti evaṃ vuttaṃ abhisamayaṃ yena pakārena abhisameti, yañca abhisameti,	67	
PA_tika-abh01_t:67_1	yo ca tassa sabhāvo, tehi pākaṭaṃ kātuṃ “visayato asammohato ca atthādianurūpaṃ dhammādīsu	67	
PA_tika-abh01_t:67_2	avabodho”ti āha. Tattha hi visayato atthādianurūpaṃ dhammādīsu avabodho avijjādidhammasaṅkhārādiatthatadubhayapaññāpanārammaṇo	67	
PA_tika-abh01_t:67_3	lokiyo abhisamayo. Asammohato atthādianurūpaṃ dhammādīsu avabodho nibbānārammaṇo	67	
PA_tika-abh01_t:67_4	maggasampayutto yathāvuttadhammatthapaññattīsu sammohaviddhaṃsano lokuttaro abhisamayoti.	67	
PA_tika-abh01_t:67_5	Abhisamayato aññampi paṭivedhatthaṃ dassetuṃ “tesaṃ tesaṃ vā”tiādimāha. “Paṭivedhanaṃ	67	
PA_tika-abh01_t:67_6	paṭivedho”ti iminā hi vacanatthena abhisamayo, paṭivijjhīyatīti paṭivedhoti iminā	67	
PA_tika-abh01_t:67_7	taṃtaṃrūpādidhammānaṃ aviparītasabhāvo ca paṭivedhoti yujjati.	67	
PA_tika-abh01_t:68_0	Yathāvuttehi dhammādīhi piṭakānaṃ gambhīrabhāvaṃ dassetuṃ “idāni yasmā etesu piṭakesū”tiādimāha.	68	
PA_tika-abh01_t:68_1	Yo cetthāti etesu taṃtaṃpiṭakagatesu dhammādīsu yo paṭivedho etesu ca piṭakesu tesaṃ	68	
PA_tika-abh01_t:68_2	tesaṃ dhammānaṃ yo aviparītasabhāvoti yojetabbo. Dukkhogāhatā ca vuttanayeneva veditabbā.	68	
PA_tika-abh01_t:68_3	Ayaṃ panettha viseso “aviparītasabhāvasaṅkhāto paṭivedho dubbiññeyyatāya eva dukkhogāho”ti.	68	
PA_tika-abh01_t:69_0	Yanti pariyattiduggahaṇaṃ sandhāya vuttaṃ. Atthanti bhāsitatthaṃ payojanatthañca.	69	
PA_tika-abh01_t:69_1	Na upaparikkhantīti na vicārenti. Na nijjhānaṃ khamantīti nijjhānapaññaṃ na khamanti,	69	
PA_tika-abh01_t:69_2	nijjhāyitvā paññāya disvā rocetvā na gahetabbā hontīti adhippāyo. Itīti evaṃ etāya	69	
PA_tika-abh01_t:69_3	pariyattiyā vādappamokkhānisaṃsā attano upari parehi āropitavādassa niggahassa pamokkhappayojanā	69	
PA_tika-abh01_t:69_4	hutvā dhammaṃ pariyāpuṇanti. Vādappamokkhoti vā nindāpamokkho. Yassa catthāyāti yassa	69	
PA_tika-abh01_t:69_5	ca sīlādiparipūraṇassa anupādāvimokkhassa vā atthāya. Dhammaṃ pariyāpuṇantīti ñāyena	69	
PA_tika-abh01_t:69_6	pariyāpuṇantīti adhippāyo. Assāti assa dhammassa. Nānubhontīti na vindanti. Tesaṃ	69	
PA_tika-abh01_t:69_7	te dhammā duggahitattā upārambhamānadappamakkhapalāsādihetubhāvena dīgharattaṃ ahitāya	69	
PA_tika-abh01_t:69_8	dukkhāya saṃvattanti. Bhaṇḍāgāre niyutto bhaṇḍāgāriko, bhaṇḍāgāriko viyāti bhaṇḍāgāriko,	69	
PA_tika-abh01_t:69_9	dhammaratanānupālako. Aññaṃ atthaṃ anapekkhitvā bhaṇḍāgārikasseva sato pariyatti	69	
PA_tika-abh01_t:69_10	bhaṇḍāgārikapariyatti.	691	
PA_tika-abh01_t:70_0	Tāsaṃyevāti avadhāraṇaṃ pāpuṇitabbānaṃ chaḷabhiññācatupaṭisambhidānaṃ vinaye pabhedavacanābhāvaṃ	70	
PA_tika-abh01_t:70_1	sandhāya vuttaṃ. Verañjakaṇḍe hi tisso vijjāva vibhattāti. Dutiye tāsaṃyevāti avadhāraṇaṃ	70	
PA_tika-abh01_t:70_2	catasso paṭisambhidā apekkhitvā kataṃ, na tisso vijjā. Tā hi chasu abhiññāsu antogadhāti	70	
PA_tika-abh01_t:70_3	sutte vibhattāyevāti. Ñatvā saṅgayhamānanti yojanā. Tesanti tesaṃ piṭakānaṃ. Sabbampīti	70	
PA_tika-abh01_t:70_4	sabbampi buddhavacanaṃ.	70	
PA_tika-abh01_t:71_0	Atthānulomanāmato anulomiko. Anulomikattaṃyeva vibhāvetuṃ “kasmā panā”tiādi vuttaṃ.	71	
PA_tika-abh01_t:71_1	Ekanikāyampīti ekasamūhampi. Poṇikā ca cikkhallikā ca khattiyā, tesaṃ nivāso poṇikanikāyo	71	
PA_tika-abh01_t:71_2	cikkhallikanikāyo ca. Evaṃ dhammakkhandhato caturāsīti dhammakkhandhasahassānīti	71	
PA_tika-abh01_t:71_3	buddhavacanapiṭakādīni niṭṭhāpetvā anekacchariyapātubhāvapaṭimaṇḍitāya saṅgītiyā	71	
PA_tika-abh01_t:71_4	paṭhamabuddhavacanādiko sabbo vuttappabhedo aññopi uddānasaṅgahādibhedo saṅgītiyā	71	
PA_tika-abh01_t:71_5	ñāyatīti etassa dassanatthaṃ “evametaṃ sabbampī”tiādi āraddhaṃ. Ayaṃ abhidhammo piṭakato	71	
PA_tika-abh01_t:71_6	abhidhammapiṭakantiādinā piṭakādibhāvadassaneneva majjhimabuddhavacanabhāvo tathāgatassa	71	
PA_tika-abh01_t:71_7	ca ādito ābhidhammikabhāvo dassitoti veditabbo.	71	
PA_tika-abh01_t:72_0	Ettha siyā “yadi tathāgatabhāsitabhāvo abhidhammassa siddho siyā, majjhimabuddhavacanabhāvo	72	
PA_tika-abh01_t:72_1	ca siddho bhaveyya, so eva ca na siddho”ti tassa vinayādīhi buddhabhāsitabhāvaṃ sādhetuṃ	72	
PA_tika-abh01_t:72_2	vatthuṃ dassento “taṃ dhārayantesu bhikkhūsū”tiādimāha. Sabbasāmayikaparisāyāti sabbanikāyikaparisāya	72	
PA_tika-abh01_t:72_3	pañcapi nikāye pariyāpuṇantiyā. Na uggahitanti sakalassa vinayapiṭakassa anuggahitattā	72	
PA_tika-abh01_t:72_4	āha. Vinayamattaṃ uggahitanti vibhaṅgadvayassa uggahitattā āha. Vinayaṃ avivaṇṇetukāmatāya	72	
PA_tika-abh01_t:72_5	“abhidhammaṃ pariyāpuṇassū”ti bhaṇantassa anāpattiṃ, abhidhamme anokāsakataṃ bhikkhuṃ	72	
PA_tika-abh01_t:72_6	pañhaṃ pucchantiyā pācittiyañca vadantena bhagavatā abhidhammassa buddhabhāsitabhāvo	72	
PA_tika-abh01_t:72_7	dīpito buddhabhāsitehi suttādīhisaha vacanato, bāhirakabhāsitesu ca īdisassa vacanassa abhāvā.	72	
PA_tika-abh01_t:73_0	Itopi balavataraṃ ābhidhammikassa sādhukāradānena vicikicchāvicchedassa katattā.	73	
PA_tika-abh01_t:73_1	Kammato aññaṃ kammaṃ kammantaraṃ, taṃ kāmāvacarādiṃ rūpāvacarādibhāvena, kaṇhavipākādiṃ	73	
PA_tika-abh01_t:73_2	sukkavipākādibhāvena kathento āloḷeti.	73	
PA_tika-abh01_t:74_0	Jinacakketi jinasāsane. Visaṃvādetīti vippalambheti. Bhedakaravatthūsu ekasminti	74	
PA_tika-abh01_t:74_1	“bhāsitaṃ lapitaṃ tathāgatena abhāsitaṃ alapitaṃ tathāgatenāti dīpetī”ti ekasmiṃ	74	
PA_tika-abh01_t:74_2	sandissati. Uttaripi evaṃ vattabbo…pe… na aññesaṃ visayo…pe… nidānakiccaṃ nāma natthīti	74	
PA_tika-abh01_t:74_3	apākaṭānaṃ kāladesadesakaparisānaṃ pākaṭabhāvakaraṇatthaṃ tadupadesasahitena nidānena	74	
PA_tika-abh01_t:74_4	bhavitabbaṃ, aññesaṃ avisayattā desako pākaṭo, okkantikālādīnaṃ pākaṭattā kālo ca,	74	
PA_tika-abh01_t:74_5	devaloke desitabhāvassa pākaṭattā desaparisā ca pākaṭāti kiṃ nidānakiccaṃ siyāti.	74	
PA_tika-abh01_t:75_0	Yattha khandhādayo nippadesena vibhattā, so abhidhammo nāma, tasmā tassa nidānena	75	
PA_tika-abh01_t:75_1	khandhādīnaṃ nippadesatopi paṭividdhaṭṭhānena bhavitabbanti adhippāyena thero “mahābodhinidāno	75	
PA_tika-abh01_t:75_2	abhidhammo”ti dasseti. “So evaṃ pajānāmi sammādiṭṭhipaccayāpi vedayita”ntiādinā nayena	75	
PA_tika-abh01_t:75_3	paccayādīhi vedanaṃ upaparikkhanto khandhādipadesānaṃ vedanākkhandhādīnaṃ vasena	75	
PA_tika-abh01_t:75_4	vihāsi. Dhammeti kusalādiaraṇante.	75	
PA_tika-abh01_t:76_0	Dhammaṃ parivattentoti sāṭṭhakathaṃ pāḷiṃ parivattento etaṃ paravādīcodanaṃ patvā	76	
PA_tika-abh01_t:76_1	“ayaṃ paravādī”tiādimāha. Amhādisesu nidānaṃ jānantesu paṭisaraṇesu vijjamānesu appaṭisaraṇo	76	
PA_tika-abh01_t:76_2	araññe kandanto viya nidānasabbhāve sakkhibhūtesupi amhesu vijjamānesu asakkhikaṃ	76	
PA_tika-abh01_t:76_3	aḍḍaṃ karonto viya hoti, nidānassa atthibhāvampi na jānāti, nanu etaṃ nidānanti kathento	76	
PA_tika-abh01_t:76_4	evamāha. Ekamevāti desanānidānameva ajjhāsayānurūpena desitattā. Dve nidānānīti adhigantabbadesetabbadhammānurūpena	76	
PA_tika-abh01_t:76_5	desitattā. Abhidhammādhigamassa mūlaṃ adhigamaṃ nidetīti adhigamanidānaṃ. Bodhiabhinīhārasaddhāyāti	76	
PA_tika-abh01_t:76_6	yāya saddhāya dīpaṅkaradasabalassa santike bodhiyā cittaṃ abhinīhari paṇidhānaṃ akāsi.	76	
PA_tika-abh01_t:77	Sumedhakathāvaṇṇanā	7	
PA_tika-abh01_t:78_0	Caturo ca asaṅkhiyeti uddhaṃ ārohanavasena atikkamitvā amaraṃ nāma nagaraṃ ahosīti	78	
PA_tika-abh01_t:78_1	vacanasesayojanā kātabbā. Dasahīti hatthiassarathabherīsaṅkhamudiṅgavīṇāgītasammatāḷehi	78	
PA_tika-abh01_t:78_2	“asnātha pivatha khādathā”ti dasamena saddena. Te pana ekadesena dassetuṃ “hatthisadda”ntiādi	78	
PA_tika-abh01_t:78_3	vuttaṃ. Hatthisaddanti karaṇatthe upayogo daṭṭhabbo. Bherīsaṅkharathānañca saddehi	78	
PA_tika-abh01_t:78_4	avivittanti vā ghositanti vā yojetabbaṃ. Hatthisaddanti vā hatthisaddavantaṃ nagaraṃ.	78	
PA_tika-abh01_t:78_5	Khādatha pivatha cevāti iti-saddo ñātatthattā appayutto daṭṭhabbo.	78	
PA_tika-abh01_t:79_0	Sabbaṅgasampannaṃ uyyānapokkharaṇīādisampannattā. Lakkhaṇeti itthilakkhaṇe purisalakkhaṇe	79	
PA_tika-abh01_t:79_1	ca. Itihāseti porāṇe. Sadhammeti attano tevijjadhamme ca yaññavidhiādike ca. Pāraminti	79	
PA_tika-abh01_t:79_2	pārañāṇaṃ pārādhigamaṃ gato. Cintesahanti cintesiṃ ahaṃ sumedhabhūtoti satthā vadati.	79	
PA_tika-abh01_t:79_3	Atthi hehitīti so vijjamāno bhavissati. Na hetuyeti abhavituṃ. Evamevāti evamevaṃ.	79	
PA_tika-abh01_t:79_4	Na gavesatīti na gantuṃ esati na icchati nānugacchati vā. Dhoveti dhovante. Serīti	79	
PA_tika-abh01_t:79_5	sāyattiko. Sayaṃvasīti savaso. Mahācorasamo viyāti kāyasārāgavasena duccaritānesanehi	79	
PA_tika-abh01_t:79_6	kusalabhaṇḍacchedanā. Nāthāti nāthavanto. Pañcadosavivajjitanti evamādikassa attho	79	
PA_tika-abh01_t:79_7	kesuci aṭṭhakathāpotthakesu likhitoti katvā na vakkhāma.	79	
PA_tika-abh01_t:80_0	Sāsaneti ettha tāpasasāsanaṃ jhānābhiññā ca. Vasībhūtassa sato. Mayi evaṃbhūte dīpaṅkaro	80	
PA_tika-abh01_t:80_1	jino uppajji. Sodheti jano. Añjasaṃ vaṭumāyananti pariyāyavacanehi maggameva vadati.	80	
PA_tika-abh01_t:80_2	Mā naṃ akkamitthāti ettha nanti padapūraṇamatte nipāto. Ghātiyāmahanti ettha ca a-iti	80	
PA_tika-abh01_t:80_3	ca haṃ-iti ca nipātā, ahaṃ-iti vā eko nipāto sānunāsiko kato. Āhutīnanti dakkhiṇāhutīnaṃ.	80	
PA_tika-abh01_t:80_4	Manti mama, maṃ vā abrvi.	80	
PA_tika-abh01_t:81_0	Kappe atikkamitvā vuttepi bodhimhi mātādisaṃkittane saṅgaṇhituṃ “bodhi tassa bhagavato”tiādimāha.	81	
PA_tika-abh01_t:81_1	Sukhenāti uttamena sukhena. Asamoti tāpasehi asamo. Abhiññāsukhatopi visiṭṭhaṃ īdisaṃ	81	
PA_tika-abh01_t:81_2	buddhattabyākaraṇajaṃ sukhaṃ alabhiṃ. Yāti yāni nimittāni. Ābhujatīti āvattati. Abhiravantīti	81	
PA_tika-abh01_t:81_3	saddaṃ karonti. Chuddhāti nikkhantā. Nuddhaṃsatīti na uddhaṃ gacchati. Ubhayanti	81	
PA_tika-abh01_t:81_4	ubhayavacanaṃ. Dhuvasassatanti ekantasassataṃ, aviparītamevāti attho. Āpannasattānanti	81	
PA_tika-abh01_t:81_5	gabbhinīnaṃ. Yāvatādasa disā, tattha. Dhammadhātuyāti dhammadhātuyaṃ, sabbesu dhammesu vicināmīti attho.	81	
PA_tika-abh01_t:82_0	Yassa sampuṇṇo, taṃ vamateva udakaṃ nissesaṃ. Eteti ekissāpi dānapāramitāya anekappakāratāya	82	
PA_tika-abh01_t:82_1	bahuvacananiddeso kato. Paṭilaggitaṃ rakkhatīti vacanaseso, bhummatthe vā upayogo.	82	
PA_tika-abh01_t:82_2	Catūsu bhūmīsūti pātimokkhādīsu saṃvarabhūmīsu. Advejjhamānasoti kadāci khamanaṃ	82	
PA_tika-abh01_t:82_3	kadāci akkhamanaṃ, kassaci khamanaṃ kassaci akkhamananti evaṃ dvedhābhāvaṃ anāpannamānaso	82	
PA_tika-abh01_t:82_4	hutvā. Saccassa vīthi nāma diṭṭhādi ca adiṭṭhādi ca yathābhūtaṃva vatthu. Adhiṭṭhānanti	82	
PA_tika-abh01_t:82_5	kusalasamādānādhiṭṭhānaṃ, samādinnesu kusalesu acalatā adhiṭṭhānaṃ nāma. Pathaviyā	82	
PA_tika-abh01_t:82_6	upekkhanaṃ nāma vikārānāpatti. Aññatrāti aññaṃ. Sabhāvarasalakkhaṇeti ettha bhāvoti	82	
PA_tika-abh01_t:82_7	aviparītatā vijjamānatā, saha bhāvena sabhāvo, aviparīto attano bodhiparipācanakiccasaṅkhāto	82	
PA_tika-abh01_t:82_8	raso, anavajjavatthupariccāgādisaṅkhātaṃ lakkhaṇañca sabhāvarasalakkhaṇaṃ, tato sammasato.	82	
PA_tika-abh01_t:82_9	Dhammatejenāti ñāṇatejena. Calatāti calatāya kampanatāya. Sesīti sayi. Mā bhāthāti	82	
PA_tika-abh01_t:82_10	mā bhāyittha. Sabbītiyoti sabbā ītiyo upaddavā taṃ vivajjantu.	821	
PA_tika-abh01_t:83	Sumedhakathāvaṇṇanā niṭṭhitā.	8	
PA_tika-abh01_t:84_0	Pavacchatīti deti. Yogenāti upāyena. Samiṃsūti sannipatiṃsu. Appattamānasāti appattaarahattā	84	
PA_tika-abh01_t:84_1	bhikkhū garahitā bhavanti. Rittāti suññā antarahitā. Sālakalyāṇī nāma eko rukkho.	84	
PA_tika-abh01_t:84_2	Buddhacakkavattikāleyeva kira ekāheneva uppajjati.	84	
PA_tika-abh01_t:85_0	Liṅgasampattīti purisaliṅgatā. Hetūti tihetukapaṭisandhitā. Guṇasampattīti abhiññāsamāpattilābhitā.	85	
PA_tika-abh01_t:85_1	Adhikāroti buddhānaṃ sakkārakaraṇaṃ. Chandatāti buddhattappattiyaṃ chandasamāyogo.	85	
PA_tika-abh01_t:85_2	Sabbaṅgasampannāti aṭṭhaṅgāni samodhānetvā katapaṇidhānā. Pakkhikāti pīṭhasappikā.	85	
PA_tika-abh01_t:85_3	Paṇḍakāti ubhayaliṅgarahitā. Bodhisattā ca brahmalokūpapattipaṭhamakappikesu kālesu	85	
PA_tika-abh01_t:85_4	ubhayaliṅgarahitā honti, na pana paṇḍakapariyāpannāti etamatthaṃ dassetuṃ “pariyāpannā	85	
PA_tika-abh01_t:85_5	na bhavantī”ti vuttaṃ, yathāvuttesu vā dosesu sabbesu pariyāpannā na bhavanti, bodhisattesu	85	
PA_tika-abh01_t:85_6	vā pariyāpannā tadantogadhā, paricchinnasaṃsārattā vā pariyāpannā bodhisattā ubhatobyañjanapaṇḍakā	85	
PA_tika-abh01_t:85_7	na bhavantīti attho. Sabbattha suddhagocarā yasmā, tasmā micchādiṭṭhiṃ na sevanti.	85	
PA_tika-abh01_t:85_8	Micchādiṭṭhinti natthikāhetukākiriyadiṭṭhiṃ. Bhavābhaveti khuddake ceva mahante ca	85	
PA_tika-abh01_t:85_9	bhave. Bhojaputteti luddake. Lagananti saṅgo. Aññathāti līnatā. Gāmaṇḍalāti gāmadārakā.	85	
PA_tika-abh01_t:85_10	Rūpanti vippakāraṃ. Ayaṃ tāva nidānakathā yāya abhidhammassa buddhabhāsitatāsiddhīti	851	
PA_tika-abh01_t:85_11	atthayojanā kātabbā.	851	
PA_tika-abh01_t:86	Nidānakathāvaṇṇanā niṭṭhitā.	8	
PA_tika-abh01_t:87	1. Cittuppādakaṇḍaṃ	8	
PA_tika-abh01_t:88	Tikamātikāpadavaṇṇanā	8	
PA_tika-abh01_t:89	Idāni paṭiññātakathaṃ kātuṃ “idāni iti me…pe… kathanokāso sampatto”tiādimāha. Ito paṭṭhāyāti kusaladhammapadato paṭṭhāya.	8	
PA_tika-abh01_t:90_0	1. Sabbapadehi laddhanāmoti tīsupi padesu vedanāsaddassa vijjamānattā tena laddhanāmo	90	
PA_tika-abh01_t:90_1	sabbapadehi laddhanāmo hoti. Nanu sukhāya vedanāya sampayuttā dhammāti cattāri padāni,	90	
PA_tika-abh01_t:90_2	evaṃ sesesupīti dvādasetāni padāni, na tīṇīti vedanāsaddassa padattayāvayavattaṃ	90	
PA_tika-abh01_t:90_3	sandhāya “sabbapadehī”ti vucceyya, na yuttaṃ. “Vedanāyā”ti hi visuṃ padaṃ na kassaci	90	
PA_tika-abh01_t:90_4	padassa avayavo hoti, nāpi sukhādipadabhāvaṃ bhajatīti tena laddhanāmo kathaṃ sabbapadehi	90	
PA_tika-abh01_t:90_5	laddhanāmo siyāti? Adhippetappakāratthagamakassa padasamudāyassa padattā. Pajjati	90	
PA_tika-abh01_t:90_6	avabujjhīyati etenāti hi padaṃ, “sukhāya vedanāya sampayuttā dhammā”ti etena ca padasamudāyena	90	
PA_tika-abh01_t:90_7	yathādhippeto attho samatto viññāyati, tasmā so padasamudāyo “pada”nti vuccati. Evaṃ	90	
PA_tika-abh01_t:90_8	itarepi veditabbā. Tasmā tesaṃ tiṇṇaṃ samudāyānaṃ avayavena laddhanāmo sabbapadehi laddhanāmoti yutto.	90	
PA_tika-abh01_t:91_0	Ganthato ca atthato cāti ettha hetupadasahetukapadādīhi sambandhattā ganthato ca	91	
PA_tika-abh01_t:91_1	hetuatthasahetukatthādīhi sambandhattā atthato ca aññamaññasambandho veditabbo. Sahetukahetusampayuttadukā	91	
PA_tika-abh01_t:91_2	hi hetuduke hetūhi sambandhattā hetudukasambandhā, hetusahetukaduko hetudukasahetukadukasambandho	91	
PA_tika-abh01_t:91_3	ubhayekapadavasena. Tathā hetuhetusampayuttaduko hetudukahetusampayuttadukasambandho,	91	
PA_tika-abh01_t:91_4	nahetusahetukaduko ekadvipadavasena hetudukasahetukadukasambandhoti. Kaṇṇikā viyāti	91	
PA_tika-abh01_t:91_5	pupphamayakaṇṇikā viya. Ghaṭā viyāti pupphahatthakādīsu pupphādīnaṃ samūho viya.	91	
PA_tika-abh01_t:91_6	Kaṇṇikāghaṭādīsu hi pupphādīni vaṇṭādīhi aññamaññasambandhāni hontīti tathāsambandhatā	91	
PA_tika-abh01_t:91_7	etesaṃ dukānaṃ vuttā. Dukasāmaññatoti aññehi hetudukādīhi dukavasena samānabhāvā.	91	
PA_tika-abh01_t:91_8	Aññehīti sārammaṇadukādīhi. Asaṅgahito padeso yesaṃ atthi, te sappadesā. Yesaṃ pana	91	
PA_tika-abh01_t:91_9	natthi, te nippadesā.	91	
PA_tika-abh01_t:92_0	“Kacci nu bhoto kusala”nti evaṃ pucchitamevatthaṃ pākaṭaṃ katvā pucchituṃ “kacci	92	
PA_tika-abh01_t:92_1	bhoto anāmaya”nti vuttaṃ, tasmā kusalasaddo anāmayattho hoti. Bāhitikasutte bhagavato	92	
PA_tika-abh01_t:92_2	kāyasamācārādayo vaṇṇentena dhammabhaṇḍāgārikena “yo kho, mahārāja, kāyasamācāro	92	
PA_tika-abh01_t:92_3	anavajjo”ti kusalo kāyasamācāro vutto. Na hi bhagavato sukhavipākaṃ kammaṃ atthīti	92	
PA_tika-abh01_t:92_4	sabbasāvajjarahitā kāyasamācārādayo kusalāti vuttā. Kusalesu dhammesūti ca bodhipakkhiyadhammā	92	
PA_tika-abh01_t:92_5	“kusalā”ti vuttā. Te ca vipassanāmaggaphalasampayuttā na ekantena sukhavipākāyevāti	92	
PA_tika-abh01_t:92_6	anavajjattho kusalasaddo. Aṅgapaccaṅgānanti kusalasaddayogena bhummatthe sāmivacanaṃ,	92	
PA_tika-abh01_t:92_7	aṅgapaccaṅgānaṃ vā nāmakiriyāpayojanādīsūti attho. Naccagītassāti ca sāmivacanaṃ	92	
PA_tika-abh01_t:92_8	bhummatthe, naccagītassa visesesūti vā yojetabbaṃ. Kusalānaṃ dhammānaṃ samādānahetu	92	
PA_tika-abh01_t:92_9	evamidaṃ puññaṃ pavaḍḍhatīti puññavipākanibbattakakammaṃ “kusala”nti vuttaṃ. Dhammā	92	
PA_tika-abh01_t:92_10	hontīti suññadhammattā sabhāvamattā hontīti attho. Evaṃ dhammesu dhammānupassīti	921	
PA_tika-abh01_t:92_11	etthāpi suññatattho dhammasaddo daṭṭhabbo.	921	
PA_tika-abh01_t:93_0	Salayanti…pe… viddhaṃsentīti ettha purimassa purimassa pacchimaṃ pacchimaṃ atthavacanaṃ.	93	
PA_tika-abh01_t:93_1	Atha vā salanassa atthadīpanāni calanādīni tīṇi tadaṅgappahānādīhi yojetabbāni. Appahīnabhāvena	93	
PA_tika-abh01_t:93_2	santāne sayamānā akusalā dhammā rāgādiasucisampayogato nānāvidhadukkhahetuto ca kucchitena	93	
PA_tika-abh01_t:93_3	ākārena sayanti. Ñāṇavippayuttānampi ñāṇaṃ upanissayapaccayo hotīti sabbepi kusalā	93	
PA_tika-abh01_t:93_4	dhammā kusena ñāṇena pavattetabbāti kusalā. Uppannaṃsānuppannaṃsabhāgesu saṅgahitattā	93	
PA_tika-abh01_t:93_5	ubhayabhāgagataṃ saṃkilesapakkhaṃ pahānānuppādanehi lunanti sammappadhānadvayaṃ viya.	93	
PA_tika-abh01_t:94_0	Sattādigāhakānaṃ cittānaṃ gocarā sattādayo viya paññāya upaparikkhiyamānā na nissabhāvā,	94	
PA_tika-abh01_t:94_1	kintu attano sabhāvaṃ dhārentīti dhammā. Na ca dhāriyamānasabhāvā añño dhammo nāma	94	
PA_tika-abh01_t:94_2	atthi. Na hi ruppanādīhi aññe rūpādayo, kakkhaḷādīhi ca aññe pathavīādayo dhammā	94	
PA_tika-abh01_t:94_3	vijjantīti. Aññathā pana avabodhetuṃ na sakkāti nāmavasena viññātāviññāte sabhāvadhamme	94	
PA_tika-abh01_t:94_4	aññe viya katvā “attano sabhāvaṃ dhārentī”ti vuttaṃ. Sappaccayadhammesu visesaṃ dassento	94	
PA_tika-abh01_t:94_5	“dhārīyanti vā paccayehī”ti āha. Dhārīyantīti upadhārīyanti, lakkhīyantīti attho.	94	
PA_tika-abh01_t:95_0	Akusalāti kusalapaṭisedhanamattaṃ kusalābhāvamattavacanaṃ tadaññamattavacanaṃ vā	95	
PA_tika-abh01_t:95_1	etaṃ na hoti, kintu tappaṭipakkhavacananti dassetuṃ “mittapaṭipakkhā amittā viyā”tiādi	95	
PA_tika-abh01_t:95_2	vuttaṃ. Tappaṭipakkhavacanatā ca abyākatatatiyarāsivacanena viññāyati. Yadi hi kusalābhāvamattavacanaṃ	95	
PA_tika-abh01_t:95_3	akusalasaddo, tena na koci dhammo vuttoti abyākatavacaneneva ca tatiyo rāsi vutto	95	
PA_tika-abh01_t:95_4	na siyā, kusalā ceva dhammā abyākatā cāti dukovāyaṃ āpajjati, na tiko, evañca sati	95	
PA_tika-abh01_t:95_5	akusalavacanena na koci attho. Atha siyā, “anabyākatā”ti ca vattabbaṃ siyā kusalānaṃ	95	
PA_tika-abh01_t:95_6	viya abyākatānañca abhāvamattasambhavā, tasmā abhāvamattavacane abyākatabhāvamattaṃ	95	
PA_tika-abh01_t:95_7	viya kusalābhāvamattaṃ akusalaṃ na koci rāsīti “abyākatā”ti tatiyo rāsi na siyā.	95	
PA_tika-abh01_t:95_8	Tatiyarāsibhāvena ca abyākatā vuttāti akusalo ca eko rāsīti viññāyati. Tasmā nābhāvavacanatā,	95	
PA_tika-abh01_t:95_9	sabhāvadhāraṇādiatthena dhammasaddena samānādhikaraṇabhāvato ca akusalasaddassa kusalābhāvamattavacanatā	95	
PA_tika-abh01_t:95_10	na hoti, nāpi tadaññamattavacanatā tatiyarāsivacanato eva. Yadi hi kusalehi aññe	951	
PA_tika-abh01_t:95_11	akusalā cetasikehi aññe acetasikā viya, kusalākusalavacanehi sabbesaṃ dhammānaṃ saṅgahitattā	951	
PA_tika-abh01_t:95_12	asaṅgahitassa tatiyarāsissa abhāvā cetasikaduko viya ayañca duko vattabbo siyā “kusalā	951	
PA_tika-abh01_t:95_13	dhammā akusalā dhammā”ti, na “abyākatā”ti tatiyo rāsi vattabbo, vutto ca so, tasmā	951	
PA_tika-abh01_t:95_14	na tadaññamattavacanaṃ akusalasaddo, pārisesena tappaṭipakkhesu a-kārassa payogadassanato	951	
PA_tika-abh01_t:95_15	loke “amittā”ti sāsane “alobho”ti idhāpi tappaṭipakkhavacanatā akusalasaddassa siddhā,	951	
PA_tika-abh01_t:95_16	tattha niruḷhattā ca na itaravacanatā, tappaṭipakkhabhāvo ca viruddhasabhāvattā tappaheyyabhāvato	951	
PA_tika-abh01_t:95_17	ca veditabbo, na kusalavināsanato. Na hi kusalā akusalehi pahātabbā, mahābalavatāya	951	
PA_tika-abh01_t:95_18	pana kusalāyeva payoganipphāditā sadānusayite akusale tadaṅgavikkhambhanasamucchedavasena pajahantīti.	951	
PA_tika-abh01_t:96_0	Na byākatāti akathitā. Kathaṃ panete akathitā honti, nanu “sukhāya vedanāya sampayuttā”tiādīhi	96	
PA_tika-abh01_t:96_1	tikadukapadehi cakkhuviññāṇādivacanehi phassādivacanehi ca kathitāti? No na kathitā,	96	
PA_tika-abh01_t:96_2	tāni pana vacanāni idha anadhippetāni avuttattā ananuvattanato. Na hi “sukhāya vedanāya	96	
PA_tika-abh01_t:96_3	sampayuttā dhammā”tiādiṃ vatvā “abyākatā”ti vuttaṃ, tasmā na tāni idha anuvattantīti	96	
PA_tika-abh01_t:96_4	tabbacanīyabhāvena akathitatā na hoti, kusalākusalavacanāni pana idha vuttattā anuvattantīti	96	
PA_tika-abh01_t:96_5	tabbacanīyabhāvena akathitatā ñāyatīti “kusalākusalabhāvena akathitāti attho”ti āha.	96	
PA_tika-abh01_t:96_6	Na byākatāti vā avipākā, abyākatavacaneneva ca avipākatthā ñāyanti. Na hi bhagavato	96	
PA_tika-abh01_t:96_7	vacanaṃ ñāpakasādhanīyaṃ, āsayānusayacariyādikusalena bhagavatā yesaṃ avabodhanatthaṃ	96	
PA_tika-abh01_t:96_8	dhammā vuttā tesaṃ vacanānantaraṃ tadatthapaṭivedhato, pacchimehi pana yathā tesaṃ	96	
PA_tika-abh01_t:96_9	avabodhanatthaṃ bhagavatā taṃ taṃ vacanaṃ vuttaṃ, yathā ca tehi tadattho paṭividdho,	96	
PA_tika-abh01_t:96_10	taṃ sabbaṃ ācariye payirupāsitvā sutvā veditabbaṃ hoti, tasmā kāraṇaṃ avatvā “kusalākusalabhāvena	961	
PA_tika-abh01_t:96_11	akathitāti attho”ti āha. Yo ca vadeyya “akusalavipākabhāvena akathitattā, kusalā	961	
PA_tika-abh01_t:96_12	abyākatāti āpajjanti, kusalavipākabhāvena akathitattā akusalāpī”ti, sopi “aññāpakasādhanīyavacano	961	
PA_tika-abh01_t:96_13	bhagavā”ti nivāretabbo anuvattamānavacanavacanīyabhāvena akathitassa ca abyākatabhāvato.	961	
PA_tika-abh01_t:96_14	Na hi avipākavacanaṃ vuttaṃ kusalavacanañca avuttaṃ, yato avipākavacanassa adhikatabhāvo	961	
PA_tika-abh01_t:96_15	kusalassa ca tabbacanīyabhāvena akathitabhāvo siyā, tasmā na kusalānaṃ abyākatatā,	961	
PA_tika-abh01_t:96_16	evaṃ akusalānañca anabyākatabhāve yojanā kātabbā.	961	
PA_tika-abh01_t:97_0	Atha vā vi-saddo virodhavacano, ā-saddo abhimukhabhāvappakāsano, tasmā attano paccayehi	97	
PA_tika-abh01_t:97_1	aññamaññavirodhābhimukhā katā, lakkhaṇavirodhato vināsakavināsitabbato cāti byākatā,	97	
PA_tika-abh01_t:97_2	kusalākusalā. Na byākatāti abyākatā. Te hi lakkhaṇato kusalākusalā viya viruddhā	97	
PA_tika-abh01_t:97_3	na honti. Na hi avipākatā dukkhavipākatā viya sukhavipākatāya sukhavipākatā viya	97	
PA_tika-abh01_t:97_4	ca dukkhavipākatāya sukhadukkhavipākatāhi virujjhatīti nāpi te kiñci pajahanti, na	97	
PA_tika-abh01_t:97_5	ca te kenaci pahātabbāti ayamettha attanomati.	97	
PA_tika-abh01_t:98_0	Anavajjasukhavipākalakkhaṇāti ettha natthi etesaṃ avajjanti anavajjā, garahitabbabhāvarahitā	98	
PA_tika-abh01_t:98_1	niddosāti attho. Tena nesaṃ agarahitabbabhāvaṃ dasseti, na gārayhavirahamattaṃ. Aññepi	98	
PA_tika-abh01_t:98_2	atthi niddosā abyākatāti anavajjavacanamattena tesampi kusalatāpattidosaṃ disvā taṃ	98	
PA_tika-abh01_t:98_3	pariharituṃ sukhavipākavacanaṃ āha. Avajjapaṭipakkhā vā idha anavajjāti vuttā, na	98	
PA_tika-abh01_t:98_4	bāhitikasutte viya paṭippassaddhāvajjā virahitāvajjamattā vā, tasmā anavajjavacanena	98	
PA_tika-abh01_t:98_5	avajjavināsanabhāvo dassito. Abyākatehi pana visiṭṭhaṃ kusalākusalānaṃ sādhāraṇaṃ	98	
PA_tika-abh01_t:98_6	savipākatālakkhaṇanti tasmiṃ lakkhaṇe visesadassanattaṃ sukhavipākavacanaṃ avoca.	98	
PA_tika-abh01_t:98_7	Siddho hi purimeneva akusalābyākatehi kusalānaṃ visesoti. Sukho vipāko etesanti sukhavipākā.	98	
PA_tika-abh01_t:98_8	Tena kusalākusalānaṃ sāmaññe vipākadhammabhāve sukhavipākavipaccanasabhāvaṃ dasseti,	98	
PA_tika-abh01_t:98_9	na tesaṃ sukhavipākasabbhāvameva. Anavajjā ca te sukhavipākā cāti anavajjasukhavipākā.	98	
PA_tika-abh01_t:98_10	Kusalā lakkhīyanti etenāti lakkhaṇaṃ, anavajjasukhavipākalakkhaṇaṃ etesanti anavajjasukhavipākalakkhaṇā.	981	
PA_tika-abh01_t:98_11	Nanu te eva kusalā anavajjasukhavipākā, kathaṃ te sayameva attano lakkhaṇaṃ hontīti?	981	
PA_tika-abh01_t:98_12	Viññātāviññātasaddatthabhāvena lakkhaṇalakkhitabbabhāvayuttito. Kusalasaddatthavasena	981	
PA_tika-abh01_t:98_13	hi aviññātā kusalā lakkhitabbā honti, anavajjasukhavipākasaddatthabhāvena viññātā	981	
PA_tika-abh01_t:98_14	lakkhaṇanti yuttametaṃ. Atha vā lakkhīyatīti lakkhaṇaṃ, sabhāvo. Anavajjasukhavipākā	981	
PA_tika-abh01_t:98_15	ca te lakkhaṇañcāti anavajjasukhavipākalakkhaṇā, anavajjasukhavipākā hutvā lakkhiyamānā	981	
PA_tika-abh01_t:98_16	sabhāvā kusalā nāmāti attho.	981	
PA_tika-abh01_t:99_0	Atha vā anavajjavacanena anavajjattaṃ āha, sukhavipākavacanena sukhavipākattaṃ, tasmā	99	
PA_tika-abh01_t:99_1	anavajjañca sukhavipāko ca anavajjasukhavipākaṃ, taṃ lakkhaṇaṃ etesaṃ karaṇatthe	99	
PA_tika-abh01_t:99_2	ca kammatthe ca lakkhaṇasadde sabhāvabhūtanti anavajjasukhavipākalakkhaṇā, anavajjasukhavipākasabhāvena	99	
PA_tika-abh01_t:99_3	lakkhiyamānā taṃsabhāvavanto ca kusalāti vuttaṃ hoti. Tattha anavajjavacanena pavattisukhataṃ	99	
PA_tika-abh01_t:99_4	kusalānaṃ dasseti, sukhavipākavacanena vipākasukhataṃ. Purimañhi attano pavattisabhāvavasena	99	
PA_tika-abh01_t:99_5	lakkhaṇatāvacanaṃ, pacchimaṃ kālantare vipākuppādanasamatthatāyāti. Tathā purimena	99	
PA_tika-abh01_t:99_6	kusalānaṃ attasuddhiṃ dasseti, pacchimena visuddhavipākataṃ. Purimena ca kusalaṃ	99	
PA_tika-abh01_t:99_7	akusalasabhāvato nivatteti, pacchimena abyākatasabhāvato savipākattadīpakattā pacchimassa.	99	
PA_tika-abh01_t:99_8	Purimena vā vajjapaṭipakkhabhāvadassanato kiccaṭṭhena rasena akusalaviddhaṃsanarasataṃ	99	
PA_tika-abh01_t:99_9	dīpeti, pacchimena sampattiatthena iṭṭhavipākarasataṃ. Purimena ca upaṭṭhānākāraṭṭhena	99	
PA_tika-abh01_t:99_10	paccupaṭṭhānena vodānapaccupaṭṭhānataṃ dasseti, pacchimena phalatthena sukhavipākapaccupaṭṭhānataṃ.	991	
PA_tika-abh01_t:99_11	Purimena ca yonisomanasikāraṃ kusalānaṃ padaṭṭhānaṃ vibhāveti. Tato hi te anavajjā	991	
PA_tika-abh01_t:99_12	jātāti. Pacchimena kusalānaṃ aññesaṃ padaṭṭhānabhāvaṃ dasseti. Te hi sukhavipākassa	991	
PA_tika-abh01_t:99_13	kāraṇaṃ hontīti. Ettha ca sukhavipākasadde sukhasaddo iṭṭhapariyāyavacananti daṭṭhabbo.	991	
PA_tika-abh01_t:99_14	Iṭṭhacatukkhandhavipākā hi kusalā, na sukhavedanāvipākāva. Saṅkhāradukkhopasamasukhavipākatāya	991	
PA_tika-abh01_t:99_15	ca sambhavo eva natthi. Na hi taṃvipākoti. Yadi pana vipākasaddo phalapariyāyavacanaṃ,	991	
PA_tika-abh01_t:99_16	nissandavipākena iṭṭharūpenāpi sukhavipākatā yojetabbā.	991	
PA_tika-abh01_t:100_0	Sāvajjadukkhavipākalakkhaṇāti ettha ca vuttavidhianusārena attho ca yojanā ca yathāsambhavaṃ	100	
PA_tika-abh01_t:100_1	veditabbā. Vipākārahatā kusalākusalānaṃ lakkhaṇabhāvena vuttā, tabbhāvena akathitā	100	
PA_tika-abh01_t:100_2	abyākatā avipākārahasabhāvā hontīti āha “avipākalakkhaṇā abyākatā”ti. Yatheva hi	100	
PA_tika-abh01_t:100_3	sukhadukkhavipākārahā sukhadukkhavipākāti evaṃlakkhaṇatā kusalākusalānaṃ vuttā, evamidhāpi	100	
PA_tika-abh01_t:100_4	avipākārahā avipākāti evaṃlakkhaṇatā abyākatānaṃ vuttā. Tasmā “ahosi kammaṃ nāhosi	100	
PA_tika-abh01_t:100_5	kammavipāko na bhavissati kammavipāko natthi kammavipāko, atthi kammaṃ natthi kammavipāko	100	
PA_tika-abh01_t:100_6	na bhavissati kammavipāko, bhavissati kammaṃ na bhavissati kammavipāko”ti evaṃpakārānaṃ	100	
PA_tika-abh01_t:100_7	kusalākusalānaṃ kusalākusalabhāvānāpatti abyākatabhāvāpatti vā na hoti. Na hi te	100	
PA_tika-abh01_t:100_8	sukhadukkhavipākārahā na honti vipākadhammattā, avipākārahā vā na honti avipākadhammattābhāvāti.	100	
PA_tika-abh01_t:101_0	Kusalāti vā dhammāti vātiādīnīti kusaladhammapadāni dve, akusaladhammapadāni dve,	101	
PA_tika-abh01_t:101_1	abyākatadhammapadāni dveti. Ekatthanānatthānīti visuṃ visuṃ dvinnaṃ dvinnaṃ aññamaññāpekkhaṃ	101	
PA_tika-abh01_t:101_2	ekatthanānatthataṃ codeti, na channaṃ. Dosamettha vattukāmo codako pucchatīti ñatvā	101	
PA_tika-abh01_t:101_3	ācariyo āha “kiñcetthā”ti. Ettha ekatthanānatthatāyaṃ kiñci vattabbaṃ asamattā te	101	
PA_tika-abh01_t:101_4	codanā, avasiṭṭhaṃ tāva brūhīti vuttaṃ hoti. Yadi ekatthāni indasakkasaddānaṃ viya	101	
PA_tika-abh01_t:101_5	saddamatte eva bhedo, evaṃ kusaladhammasaddānaṃ, na attheti. Yathā “indo sakko”ti	101	
PA_tika-abh01_t:101_6	vutte “indo indo”ti vuttasadisaṃ hoti, evaṃ “kusalā dhammā”ti idaṃ vacanaṃ “kusalā	101	
PA_tika-abh01_t:101_7	kusalā”ti vuttasadisaṃ hoti. Evaṃ itaresupi “akusalā akusalā”ti vuttasadisatā “abyākatā	101	
PA_tika-abh01_t:101_8	abyākatā”ti vuttasadisatā ca yojetabbā. Atha nānatthāni, indakuverasaddānaṃ viya	101	
PA_tika-abh01_t:101_9	saddato atthato ca kusaladhammasaddānaṃ bhedo, tathā akusaladhammasaddādīnanti chahi	101	
PA_tika-abh01_t:101_10	padehi catūhi padehi ca cha cattāro ca atthā bhinnā vuttāti kusalattikādīnaṃ kusalachakkādibhāvo,	1011	
PA_tika-abh01_t:101_11	hetudukādīnañca hetucatukkādibhāvo āpajjatīti.	1011	
PA_tika-abh01_t:102_0	Nanu tiṇṇaṃ dhammasaddānaṃ tiṇṇaṃ indasaddānaṃ viya rūpābhedā atthābhedoti chakkabhāvo	102	
PA_tika-abh01_t:102_1	na bhavissati, tasmā evamidaṃ vattabbaṃ siyā “tikadukānaṃ catukkatikabhāvo āpajjatī”ti,	102	
PA_tika-abh01_t:102_2	na vattabbaṃ, tiṇṇaṃ dhammasaddānaṃ ekatthānaṃ tiṇṇaṃ indasaddānaṃ viya vacane payojanābhāvā	102	
PA_tika-abh01_t:102_3	vuttānaṃ tesaṃ māsasaddānaṃ viya abhinnarūpānañca atthabhedo upapajjatīti, evamapi	102	
PA_tika-abh01_t:102_4	yathā eko māsasaddo abhinnarūpo kālaṃ aparaṇṇavisesaṃ suvaṇṇamāsañca vadati, evaṃ	102	
PA_tika-abh01_t:102_5	dhammasaddopi eko bhinne atthe vattumarahatīti kālādīnaṃ māsapadatthatāya viya tabbacanīyabhinnatthānaṃ	102	
PA_tika-abh01_t:102_6	dhammapadatthatāya abhedoti catukkatikabhāvo eva āpajjatīti, nāpajjati ekassa saddassa	102	
PA_tika-abh01_t:102_7	jātiguṇakiriyābhinnānaṃ anabhidhānato. Na hi māsa-saddo eko jātibhinnānaṃ kālādīnaṃ	102	
PA_tika-abh01_t:102_8	antarena sarūpekasesaṃ vācako hoti. Idha ca yadi sarūpekaseso kato siyā, dutiyo tatiyo	102	
PA_tika-abh01_t:102_9	ca dhamma-saddo na vattabbo siyā, vutto ca so, tasmā kusalādi-saddā viya abhinnakusalādijātīsu	102	
PA_tika-abh01_t:102_10	rūpasāmaññepi māsa-saddā viya tayo vinivattaaññajātīsu vattamānā tayo dve ca dhamma-saddā	1021	
PA_tika-abh01_t:102_11	āpannāti tikadukānaṃ chakkacatukkabhāvo eva āpajjatīti.	1021	
PA_tika-abh01_t:103_0	Padānañca asambandhoti kusaladhammapadānaṃ aññamaññaṃ tathā akusaladhammapadānaṃ	103	
PA_tika-abh01_t:103_1	abyākatadhammapadānañca asambandho āpajjatīti attho. Dvinnaṃ dvinnañhi icchito sambandho,	103	
PA_tika-abh01_t:103_2	na sabbesaṃ channaṃ catunnaṃ vā aññamaññanti. Idaṃ pana kasmā codeti, nanu nānatthatte	103	
PA_tika-abh01_t:103_3	sati atthantaradassanatthaṃ vuccamānesu dhamma-saddesu kusalākusalābyākata-saddānaṃ	103	
PA_tika-abh01_t:103_4	viya asambandho vutto yutto evāti? Saccametaṃ, asambandhaṃ pana siddhaṃ katvā purimacodanā	103	
PA_tika-abh01_t:103_5	katā “tikadukānaṃ chakkacatukkabhāvo āpajjatī”ti, idha pana taṃ asambandhaṃ sādhetuṃ	103	
PA_tika-abh01_t:103_6	idaṃ coditanti veditabbaṃ. Atha vā evamettha yojanā kātabbā – yadi pana chakkacatukkabhāvaṃ	103	
PA_tika-abh01_t:103_7	na icchasi, padānaṃ sambandhena bhavitabbaṃ yathāvuttanayena, so ca samānavibhattīnaṃ	103	
PA_tika-abh01_t:103_8	dvinnaṃ dvinnaṃ sambandho ekatthatte sati yujjeyya, tvaṃ pana nānatthataṃ vadasīti	103	
PA_tika-abh01_t:103_9	padānañca te asambandho āpajjati, neva nāpajjatīti. Niyamanattho ca-saddo. Pubbāpara…pe…	103	
PA_tika-abh01_t:103_10	nippayojanāni nāma hontīti chakkacatukkabhāvaṃ anicchantassa, nānatthataṃ pana icchantassāti	1031	
PA_tika-abh01_t:103_11	adhippāyo. Avassañca sambandho icchitabbo pubbāparavirodhāpattitoti dassetuṃ “yāpi	1031	
PA_tika-abh01_t:103_12	cesā”tiādimāha. Pucchā hi padavipallāsakaraṇena dhammā eva kusalāti kusaladhamma-saddānaṃ	1031	
PA_tika-abh01_t:103_13	idha uddiṭṭhānaṃ ekatthataṃ dīpeti, tava ca nānatthataṃ vadantassa neva hi dhammā	1031	
PA_tika-abh01_t:103_14	kusalāti katvā tāyapi pucchāya virodho āpajjati, vuccati ca tathā sā pucchāti na nānatthatā yujjati.	1031	
PA_tika-abh01_t:104_0	Aparo nayoti “kusalā dhammā”tiādīnaṃ dvinnaṃ dvinnaṃ ekatthattameva tiṇṇaṃ dhammasaddānaṃ	104	
PA_tika-abh01_t:104_1	ekatthanānatthattehi codeti. Tiṇṇaṃ dhammānaṃ ekattātiādimhi yathā tīhi inda-saddehi	104	
PA_tika-abh01_t:104_2	vuccamānānaṃ indatthānaṃ indabhāvena ekattā tato anaññesaṃ sakkapurindadasahassakkhasaddatthānaṃ	104	
PA_tika-abh01_t:104_3	ekattaṃ, evaṃ tiṇṇaṃ dhamma-saddatthānaṃ dhammabhāvena ekattā tato anaññesaṃ kusalākusalābyākata-saddatthānaṃ	104	
PA_tika-abh01_t:104_4	ekattaṃ āpajjatīti attho. Dhammo nāma bhāvoti sabhāvadhāraṇādinā atthena dhammoti	104	
PA_tika-abh01_t:104_5	vutto, so ca sabhāvasseva hoti, nāsabhāvassāti iminā adhippāyena vadati. Hotu bhāvo,	104	
PA_tika-abh01_t:104_6	tato kinti? Yadi tiṇṇaṃ dhammasaddānaṃ nānatthatā, tīsu dhammesu yo koci eko dhammo	104	
PA_tika-abh01_t:104_7	bhāvo, tato anaññaṃ kusalaṃ akusalaṃ abyākataṃ vā ekekameva bhāvo. Bhāvabhūtā pana	104	
PA_tika-abh01_t:104_8	dhammā aññe dve abhāvā hontīti tehi anaññe kusalādīsu dve ye keci abhāvā. Yopi ca	104	
PA_tika-abh01_t:104_9	so eko dhammo bhāvoti gahito, sopi samānarūpesu tīsu dhammasaddesu ayameva bhāvattho	104	
PA_tika-abh01_t:104_10	hotīti niyamassa abhāvā aññassa bhāvatthatte sati abhāvo hotīti tato anaññassapi	1041	
PA_tika-abh01_t:104_11	abhāvattaṃ āpannanti kusalādīnaṃ sabbesampi abhāvattāpatti hoti. Na hi indassa amanussatte	1041	
PA_tika-abh01_t:104_12	tato anaññesaṃ sakkādīnaṃ manussattaṃ atthīti.	1041	
PA_tika-abh01_t:105_0	Nanu evamapi ekassa bhāvattaṃ vinā aññesaṃ abhāvattaṃ na sakkā vattuṃ, tattha ca	105	
PA_tika-abh01_t:105_1	ekeneva bhāvena bhavitabbanti niyamābhāvato tiṇṇampi bhāvatte siddhe tehi anaññesaṃ	105	
PA_tika-abh01_t:105_2	kusalādīnampi bhāvattaṃ siddhaṃ hotīti? Na hoti tiṇṇaṃ dhamma-saddānaṃ nānatthabhāvassa	105	
PA_tika-abh01_t:105_3	anuññātattā. Na hi tiṇṇaṃ bhāvatte nānatthatā atthi, anuññātā ca sā tayāti. Nanu	105	
PA_tika-abh01_t:105_4	tiṇṇaṃ dhammānaṃ abhāvattepi nānatthatā na siyāti? Mā hotu nānatthatā, tava pana	105	
PA_tika-abh01_t:105_5	nānatthataṃ paṭijānantassa “eso doso”ti vadāmi, na pana mayā nānatthatā ekatthatā	105	
PA_tika-abh01_t:105_6	vā anuññātāti kuto me virodho siyāti. Atha vā abhāvattaṃ āpannehi dhammehi anaññe	105	
PA_tika-abh01_t:105_7	kusalādayopi abhāvā eva siyunti idaṃ vacanaṃ aniyamena ye keci dve dhammā abhāvattaṃ	105	
PA_tika-abh01_t:105_8	āpannā, tehi anaññesaṃ kusalādīsu yesaṃ kesañci dvinnaṃ kusalādīnaṃ abhāvattāpattiṃ	105	
PA_tika-abh01_t:105_9	sandhāya vuttaṃ ekassa bhāvattā. Yampi vuttaṃ “tehi ca añño kusalaparopi abhāvo siyā”ti,	105	
PA_tika-abh01_t:105_10	taṃ aniyamadassanatthaṃ vuttaṃ, na sabbesaṃ abhāvasādhanatthaṃ. Ayañhi tattha attho	1051	
PA_tika-abh01_t:105_11	akusalaparassa vā abyākataparassa vā dhammassa bhāvatte sati tehi añño kusalaparopi abhāvo siyāti.	1051	
PA_tika-abh01_t:106_0	Sabbametaṃ akāraṇanti ettha kāraṇaṃ nāma yutti. Kusalakusalasaddānaṃ viya ekantaekatthataṃ,	106	
PA_tika-abh01_t:106_1	kusalarūpacakkhuma-saddānaṃ viya ekantanānatthatañca vikappetvā yāyaṃ punarutti chakkacatukkāpatti	106	
PA_tika-abh01_t:106_2	asambandhavirodhābhāvāpatti dosāropanayutti vuttā, sabbā sā ayutti, tathā ekatthanānatthatābhāvatoti	106	
PA_tika-abh01_t:106_3	vuttaṃ hoti. Yā yā anumati yathānumati anumatiyā anumatiyā vohārasiddhito. Anumatiyā	106	
PA_tika-abh01_t:106_4	anurūpaṃ vā yathānumati, yathā anumati pavattā, tathā tadanurūpaṃ vohārasiddhitoti	106	
PA_tika-abh01_t:106_5	attho. Anumati hi visesanavisesitabbābhāvato accantamabhinnesu katthaci kiriyāguṇādipariggahavisesena	106	
PA_tika-abh01_t:106_6	avivaṭasaddatthavivaraṇatthaṃ pavattā yathā “sakko indo purindado”ti. Katthaci accantaṃ	106	
PA_tika-abh01_t:106_7	bhinnesu yathā “dhavo khadiro palāso ca ānīyantū”ti. Katthaci visesanavisesitabbabhāvato	106	
PA_tika-abh01_t:106_8	bhedābhedavantesu seyyathāpi “nīluppalaṃ paṇḍitapuriso”ti, tāya tāya anumatiyā tadanurūpañca	106	
PA_tika-abh01_t:106_9	te te vohārā siddhā. Tasmā ihāpi kusaladhamma-saddānaṃ visesanavisesitabbabhāvato	106	
PA_tika-abh01_t:106_10	visesatthasāmaññatthapariggahena samāne atthe bhedābhedayutte pavatti anumatāti tāya	1061	
PA_tika-abh01_t:106_11	tāya anumatiyā tadanurūpañca siddho eso vohāro. Tasmā vuttaṃ “sabbametaṃ akāraṇa”nti.	1061	
PA_tika-abh01_t:107_0	Attano attano atthavisesaṃ tassa dīpentīti attanā pariggahitaṃ attanā vuccamānaṃ	107	
PA_tika-abh01_t:107_1	anavajjasukhavipākādikusalādibhāvaṃ dhamma-saddassa dīpenti tadatthassa tabbhāvadīpanavasenāti	107	
PA_tika-abh01_t:107_2	adhippāyo. Na hi dhamma-saddo kusalādibhāvo hotīti. Imināvāti “dhamma-saddo pariyattiādīsu	107	
PA_tika-abh01_t:107_3	dissatī”tiādinā “attano sabhāvaṃ dhārentī”tiādinā ca nayena. So hi sabbattha samāno,	107	
PA_tika-abh01_t:107_4	na kusala-saddo ārogyādīsu dissatīti “kucchite salayantī”tiādiko, so ca visesanayo	107	
PA_tika-abh01_t:107_5	“ito paraṃ visesamattameva vakkhāmā”ti etena apanītoti daṭṭhabbo. Na hi kusalādivisesaṃ	107	
PA_tika-abh01_t:107_6	gahetvā pavattā sukhāya vedanāya sampayuttātiādayo visesāti.	107	
PA_tika-abh01_t:108_0	2. Sukhassa ca pahānāti ettha sukhindriyaṃ “sukha”nti vuttaṃ, tañca sukhavedanāva	108	
PA_tika-abh01_t:108_1	hotīti “sukhavedanāyaṃ dissatī”ti vuttaṃ, na pana “tisso imā, bhikkhave, vedanā sukhā	108	
PA_tika-abh01_t:108_2	vedanā”tievamādīsu sukha-saddo viya sukhavedanāsaddena samānatthattā. Ayañhi sukhindriyattho	108	
PA_tika-abh01_t:108_3	sukha-saddo kāyasukhanaṃ kāyānuggahaṃ sātavisesaṃ gahetvā pavatto, na pana sukhā	108	
PA_tika-abh01_t:108_4	vedanā “yaṃ kiñci vedanaṃ vedeti sukhaṃ vā, yo sukhaṃ dukkhato”tievamādīsu sukha-saddo	108	
PA_tika-abh01_t:108_5	viya sātasāmaññaṃ gahetvā pavattoti. Yasmiṃ sati sukhahetūnaṃ pavatti, taṃ sukhamūlaṃ.	108	
PA_tika-abh01_t:108_6	Buddhuppāde ca kāmasamatikkamādike virāge ca sati sukhahetūnaṃ puññapassaddhiādīnaṃ	108	
PA_tika-abh01_t:108_7	pavatti hotīti taṃ “sukhamūlaṃ sukha”nti vuttaṃ. Sukhassa ca ārammaṇattā “rūpaṃ sukha”nti	108	
PA_tika-abh01_t:108_8	vuttaṃ. Puññānīti yadidaṃ vacanaṃ, taṃ sukhassa ca adhivacanaṃ iṭṭhavipākassa adhivacanaṃ	108	
PA_tika-abh01_t:108_9	tadatthassa iṭṭhavipākavipaccanatoti attho. Sukhapaccayānaṃ rūpādīnaṃ iṭṭhānaṃ ṭhānaṃ	108	
PA_tika-abh01_t:108_10	okāso saggā nandanañcāti “sukhā saggā sukhaṃ nandana”nti vuttaṃ. Diṭṭhadhammeti imasmiṃ	1081	
PA_tika-abh01_t:108_11	attabhāve. Sukhavihārāti paṭhamajjhānavihārādī. Nīvaraṇādibyābādharahitattā “abyābajjhā”ti	1081	
PA_tika-abh01_t:108_12	vuttā. Sabbasaṅkhāradukkhanibbāpanato taṃnirodhattā vā “nibbānaṃ sukha”nti vuttaṃ.	1081	
PA_tika-abh01_t:108_13	Ādi-saddena “adukkhamasukhaṃ santaṃ, sukhamicceva bhāsita”nti adukkhamasukhe. “Dvepi	1081	
PA_tika-abh01_t:108_14	mayā, ānanda, vedanā vuttā pariyāyena sukhā vedanā dukkhā vedanā”ti sukhopekkhāsu	1081	
PA_tika-abh01_t:108_15	ca iṭṭhāsūti evamādīsu pavatti saṅgahitā.	1081	
PA_tika-abh01_t:109_0	Dukkhavatthūti dukkhassa okāso. Attano paccayehi uppajjamānampi hi taṃ dukkhaṃ jātiādīsu	109	
PA_tika-abh01_t:109_1	vijjamānesu tabbatthukaṃ hutvā uppajjati. Dukkhapaccayeti dukkhahetumhi, dukkhassa	109	
PA_tika-abh01_t:109_2	janaketi attho. Dukkhapaccayaṭṭhāneti dukkhajanakakammassa sahāyabhūtānaṃ aniṭṭharūpādipaccayānaṃ	109	
PA_tika-abh01_t:109_3	ṭhāne. Paccayasaddo hi janake janakasahāye ca pavattatīti. Ādi-saddena “yadaniccaṃ	109	
PA_tika-abh01_t:109_4	taṃ dukkha”ntiādinā saṅkhāradukkhādīsu pavatti daṭṭhabbā. Sampayutte vatthuñca karajakāyaṃ	109	
PA_tika-abh01_t:109_5	sukhayati laddhassāde anuggahite karotīti sukhā. Sukhāti vedanāsaddamapekkhitvā sukhabhāvamattassa	109	
PA_tika-abh01_t:109_6	appakāsanena napuṃsakaliṅgatā na katā. Sabhāvato saṅkappato ca yaṃ iṭṭhaṃ, tadanubhavanaṃ	109	
PA_tika-abh01_t:109_7	iṭṭhākārānubhavanaṃ vā iṭṭhānubhavanaṃ.	109	
PA_tika-abh01_t:110_0	Samanti avisamaṃ. Samā ekībhāvūpagatā viya yuttā, samaṃ vā saha yuttāti yojetabbaṃ.	110	
PA_tika-abh01_t:110_1	Ekuppādāti eko samāno uppādo etesanti ekuppādā, samānapaccayehi sahuppattikāti attho.	110	
PA_tika-abh01_t:110_2	Sahuppattikānaṃ rūpārūpānañca aññamaññasampayuttatā āpajjeyyāti “ekanirodhā”ti vuttaṃ,	110	
PA_tika-abh01_t:110_3	ye samānuppādā samānanirodhā ca, te sampayuttāti rūpārūpānaṃ aññamaññasampayogo nivārito	110	
PA_tika-abh01_t:110_4	hoti. Evamapi avinibbhogarūpānaṃ aññamaññasampayuttatā āpajjeyyāti “ekavatthukā”ti	110	
PA_tika-abh01_t:110_5	vuttaṃ, ye ekuppādā ekanirodhā ekavatthukā ca, te sampayuttāti. Evamapi avinibbhogarūpesu	110	
PA_tika-abh01_t:110_6	ekaṃ mahābhūtaṃ sesamahābhūtopādārūpānaṃ nissayapaccayo hotīti tena tāni ekavatthukānīti,	110	
PA_tika-abh01_t:110_7	cakkhādinissayabhūtāni vā bhūtāni ekaṃ vatthu etesu sannissitanti ekavatthukānīti	110	
PA_tika-abh01_t:110_8	kappentassa tesaṃ sampayuttatāpatti siyāti tannivāraṇatthaṃ “ekārammaṇā”ti vuttaṃ,	110	
PA_tika-abh01_t:110_9	ye ekuppādā…pe… ekārammaṇā ca honti, te sampayuttāti. Paṭilomato vā ekārammaṇāti	110	
PA_tika-abh01_t:110_10	vutte ekavīthiyañca pañcaviññāṇasampaṭicchanānaṃ nānāvīthiyaṃ parasantāne ca ekasmiṃ	1101	
PA_tika-abh01_t:110_11	ārammaṇe uppajjamānānaṃ bhinnavatthukānaṃ sampayuttatā āpajjeyyāti “ekavatthukā”ti	1101	
PA_tika-abh01_t:110_12	vuttaṃ, ye ekavatthukā hutvā ekārammaṇā, te sampayuttāti. Evamapi sampaṭicchanasantīraṇādīnaṃ	1101	
PA_tika-abh01_t:110_13	sampayuttatā āpajjeyyāti “ekanirodhā”ti vuttaṃ, ye ekanirodhā hutvā ekavatthukā ekārammaṇā,	1101	
PA_tika-abh01_t:110_14	te sampayuttāti. Kiṃ pana nānuppādāpi evaṃ tividhalakkhaṇā honti, atha ekuppādā evāti	1101	
PA_tika-abh01_t:110_15	vicāraṇāya ekuppādā eva evaṃ tividhalakkhaṇā hontīti dassanatthaṃ “ekuppādā”ti vuttaṃ.	1101	
PA_tika-abh01_t:111_0	3. Vipakkabhāvamāpannānaṃ arūpadhammānanti yathā sālibījādīnaṃ phalāni taṃsadisāni	111	
PA_tika-abh01_t:111_1	nibbattāni vipakkāni nāma honti, vipākaniruttiñca labhanti, na mūlaṅkurapattakhandhanāḷāni,	111	
PA_tika-abh01_t:111_2	evaṃ kusalākusalānaṃ phalāni arūpadhammabhāvena sārammaṇabhāvena sukkakaṇhādibhāvena	111	
PA_tika-abh01_t:111_3	ca taṃsadisāni vipakkabhāvamāpannānīti vipākaniruttiṃ labhanti, na rūpadhammā kammanibbattāpi	111	
PA_tika-abh01_t:111_4	kammāsadisāti dassetuṃ vuttaṃ. Jātijarāsabhāvāti jāyanajīraṇasabhāvā. Vipākapakatikāti	111	
PA_tika-abh01_t:111_5	vipaccanapakatikā. Vipaccanasabhāvatā ca anupacchinnāvijjātaṇhāmānasantāne sabyāpāratā,	111	
PA_tika-abh01_t:111_6	tena abhiññādikusalānaṃ bhāvanāyapahātabbādiakusalānañca vipākānuppādanepi vipākadhammatā	111	
PA_tika-abh01_t:111_7	siddhā hoti. Vipakkabhāvanti cettha bhāva-saddena sabhāvo eva vutto. Taṃ yathāvuttaṃ	111	
PA_tika-abh01_t:111_8	vipakkasabhāvaṃ dutiyassa vuttaṃ vipaccanasabhāvañca gahetvā “ubhayasabhāvapaṭikkhepavasenā”ti āha.	111	
PA_tika-abh01_t:112_0	4. Upetena ādinnā upādinnā. Kiṃ pana taṃ upetaṃ, kena ca upetaṃ, kathañca upetaṃ,	112	
PA_tika-abh01_t:112_1	ke ca tena ādinnāti? Sati ca lokuttarānaṃ kesañci ārammaṇabhāve tannivattanatthaṃ	112	
PA_tika-abh01_t:112_2	upetasaddasambandhinā upaya-saddena vuccamānāhi catubbidhupādānabhūtāhi taṇhādiṭṭhīhi	112	
PA_tika-abh01_t:112_3	upetaṃ, tehi ca ārammaṇakaraṇavasena upetaṃ, na samannāgamavasena. Sati ca sabbatebhūmakadhammānaṃ	112	
PA_tika-abh01_t:112_4	upādānārammaṇatte yehi vipākakaṭattārūpāni amhehi nibbattattā amhākaṃ etāni phalānīti	112	
PA_tika-abh01_t:112_5	gaṇhantehi viya ādinnāni, tāni tebhūmakakammāni kammabhāvena ekattaṃ upanetvā upetanti	112	
PA_tika-abh01_t:112_6	idha gahitāni. Tehi ca nibbattāni vipākakaṭattārūpāni upādinnā dhammāti sabbametaṃ	112	
PA_tika-abh01_t:112_7	dassetuṃ “ārammaṇakaraṇavasenā”tiādi vuttaṃ. Ayañca atthanayo yathāsambhavaṃ yojetabbo,	112	
PA_tika-abh01_t:112_8	na vacanānupubbenāti. Etthāha – yadi ārammaṇakaraṇavasena taṇhādiṭṭhīhi upetena ādinnā	112	
PA_tika-abh01_t:112_9	upādinnā, sabbatebhūmakadhammā ca taṇhādīnaṃ ārammaṇā honti, na ca upetasaddo kamme	112	
PA_tika-abh01_t:112_10	eva niruḷho, tena kammasseva gahaṇe kāraṇaṃ natthi, tasmā sabbatebhūmakadhammapaccayuppannānaṃ	1121	
PA_tika-abh01_t:112_11	avijjādihetūhi nibbattānaṃ saṅkhārādiphalānaṃ upādinnattaṃ āpajjati tesampi tehiphalabhāvena	1121	
PA_tika-abh01_t:112_12	gahitattā. Upa-saddena ca upetatāmattaṃ jotitaṃ, na ārammaṇakaraṇaṃ samannāgamanivattakaṃ,	1121	
PA_tika-abh01_t:112_13	ādinna-saddena ca gahitatāmattaṃ vuttaṃ, na kammasamuṭṭhānatāviseso. Tasmā sabbapaccayuppannānaṃ	1121	
PA_tika-abh01_t:112_14	upādinnattaṃ āpajjatīti? Nāpajjati bodhaneyyajjhāsayavasena desanāpavattito. Yesañhi	1121	
PA_tika-abh01_t:112_15	bodhanatthaṃ “upādinnā”ti etaṃ vuttaṃ, te teneva vacanena yathāvuttappakāre dhamme	1121	
PA_tika-abh01_t:112_16	bujjhiṃsu, etarahi pana tāvatā bujjhituṃ asakkontena sutvā tadattho veditabboti esā	1121	
PA_tika-abh01_t:112_17	atthavibhāvanā katā “kammunā”ti.	1121	
PA_tika-abh01_t:113_0	Ayaṃ pana aparo attho daṭṭhabbo – upa-saddo upetaṃ dīpeti. Ayañhi upa-saddo samāse	113	
PA_tika-abh01_t:113_1	payujjamāno “atimālā”tiādīsu ati-saddo viya atikkamanaṃ sasādhanaṃ upagamanaṃ sasādhanaṃ	113	
PA_tika-abh01_t:113_2	vadati, upagamanañca upādānaupayo, tena upagataṃ upetaṃ. Kiṃ pana tanti? Yaṃ asati	113	
PA_tika-abh01_t:113_3	upādāne na hoti, taṃ “upādānapaccayā bhavo”ti evaṃ vuttaṃ tebhūmakakammaṃ paccayabhāvena	113	
PA_tika-abh01_t:113_4	purimajātuppannena upādānena upagatattā “upeta”nti vuccati. Na hi koci anupaggamma	113	
PA_tika-abh01_t:113_5	anicchanto kammaṃ karotīti. Tena upetena kammunā punabbhavassa ādānaṃ hoti. Kammunā	113	
PA_tika-abh01_t:113_6	hi sāsavena sattā ādiyanti punabbhavaṃ, tasmā ādātabbabhāvena pākaṭo punabbhavo.	113	
PA_tika-abh01_t:113_7	So ca upapattibhavo tebhūmakavipākakaṭattārūpasaṅgaho “bhavapaccayā jātī”ti ettha	113	
PA_tika-abh01_t:113_8	jātivacane samavaruddhoti upādinnavacanena upapattibhavo vuccati, upapattibhavo ca	113	
PA_tika-abh01_t:113_9	tebhūmakavipākakaṭattārūpānīti dhātukathāyaṃ pakāsitametaṃ. Tasmā upetena ādinnāti	113	
PA_tika-abh01_t:113_10	te eva dhammā vuccantīti siddho ayamatthoti. Upādinna-saddassa atthaṃ vatvā taṃ vissajjetvā	1131	
PA_tika-abh01_t:113_11	upādāniya-saddassa visuṃ upādinnasaddānapekkhaṃ atthaṃ vattuṃ “ārammaṇabhāvaṃ upagantvā”tiādimāha.	1131	
PA_tika-abh01_t:113_12	Tasmā eva avisesetvā “upādānassa ārammaṇapaccayabhūtānametaṃ adhivacana”nti vuttaṃ.	1131	
PA_tika-abh01_t:113_13	Taṃ pana upādāniyaṃ upādinnaṃ anupādinnanti duvidhaṃ. Tasmā taṃ visesanena dassento	1131	
PA_tika-abh01_t:113_14	“upādinnā ca te upādāniyā cā”tiādimāha.	1131	
PA_tika-abh01_t:114_0	5. Saṃkilesoti dasa kilesavatthūni vuccanti. Saṃkiliṭṭhāti tehi vibādhitā upatāpitā	114	
PA_tika-abh01_t:114_1	ca. Te pana yasmā saṃkilesasampayuttā ekuppādādīhi ninnānattā ekībhāvamiva gatā visādīhi	114	
PA_tika-abh01_t:114_2	viya sappiādayo vidūsitā malīnā vibādhitā upatāpitā ca nāma honti, tasmā āha “saṃkilesena	114	
PA_tika-abh01_t:114_3	samannāgatā saṃkiliṭṭhā”ti. Saṃkilesaṃ arahantīti saṃkilesassa ārammaṇabhāvena taṃ	114	
PA_tika-abh01_t:114_4	laddhuṃ arahantīti attho. Ārammaṇabhāvānatikkamanatoti etena saṃkilesānatikkamanameva	114	
PA_tika-abh01_t:114_5	dasseti, vatthayugikasuṅkasālikasaddānaṃ viya saṃkilesika-saddassa pavatti veditabbā.	114	
PA_tika-abh01_t:115_0	6. Saha vitakkena hontīti vacanaseso yojetabbo avuccamānassapi bhavati-atthassa viññāyamānattā.	115	
PA_tika-abh01_t:115_1	Mattāti pamāṇavācakaṃ ekaṃ padanti gahetvā “vicārova mattā etesa”nti attho vutto.	115	
PA_tika-abh01_t:115_2	Aññattha avippayogīsu vitakkavicāresu vicārova etesaṃ mattā, tato uddhaṃ vitakkena	115	
PA_tika-abh01_t:115_3	sampayogaṃ na gacchantīti attho. Ayamaparo attho – matta-saddo visesanivattiattho.	115	
PA_tika-abh01_t:115_4	Savitakkasavicārā dhammā hi vitakkavisiṭṭhena vicārena savicārā, ete pana vicāramattena	115	
PA_tika-abh01_t:115_5	vitakkasaṅkhātavisesarahitena, tasmā “vicāramattā”ti vuccanti, vicāramattavantoti	115	
PA_tika-abh01_t:115_6	attho. Vicāramattavacanena avitakkatte siddhe avitakkānaṃ aññesampi atthibhāvajotanatthaṃ	115	
PA_tika-abh01_t:115_7	avitakkavacanaṃ. Avitakkā hi vicāramattā ca santi avicārā cāti nivattetabbā gahetabbā	115	
PA_tika-abh01_t:115_8	ca honti, tesu avuccamānesu nivattetabbagahetabbassa adassitattā vicāramattāvaavitakkāti	115	
PA_tika-abh01_t:115_9	āpajjeyyāti. Visesanavisesitabbabhāvo pana yathākāmaṃ hotīti sāmaññena avitakkabhāvena	115	
PA_tika-abh01_t:115_10	saha vicāramattatāya dhammavisesanabhāvaṃ dassetuṃ “avitakkavicāramattā”ti padānukkamo kato.	1151	
PA_tika-abh01_t:116_0	Atha vā savicārā duvidhā savitakkā avitakkā ca, tesu avitakke nivattetuṃ ādipadaṃ	116	
PA_tika-abh01_t:116_1	vuttaṃ. Avicārā ca duvidhā savitakkā avitakkā ca, tesu savitakke nivattetuṃ tatiyapadaṃ	116	
PA_tika-abh01_t:116_2	vuttaṃ. Ye pana dvīhipi nivattitā avitakkā savitakkā ca savicārā avicārā ca, tesu	116	
PA_tika-abh01_t:116_3	aññataradassanaṃ vā kattabbaṃ siyā ubhayadassanaṃ vā. Ubhayadassane kariyamāne yadi	116	
PA_tika-abh01_t:116_4	“savitakkasavicārā”ti vucceyya, ādipadatthatāva āpajjati. Atha “avitakkaavicārā”ti	116	
PA_tika-abh01_t:116_5	vucceyya, antapadatthatā. Atha pana “avitakkasavicārā savitakkaavicārā”ti vucceyya,	116	
PA_tika-abh01_t:116_6	ajjhattabahiddhānaṃ viya atthantarābhāvo vā saṅkaradoso vā ekasseva savitakkāvitakkatāsavicārāvicāratāvirodho	116	
PA_tika-abh01_t:116_7	vā āpajjeyya, tasmā aññataradassanena itarampi pakāsetuṃ avitakkavacanena dvippakāresu	116	
PA_tika-abh01_t:116_8	vattabbesu savitakkaavicāre nivattetvā avitakkasavicāre dassento āha “avitakkavicāramattā”ti.	116	
PA_tika-abh01_t:116_9	Atha vā vitakkābhāvena ete vicāramattā, na vicārato aññassa kassaci dhammassa abhāvāti	116	
PA_tika-abh01_t:116_10	dassetuṃ avitakkavacanena vicāramattā visesitā.	1161	
PA_tika-abh01_t:117_0	7. Upekkhatīti vedayamānāpi majjhattavedanā sukhākāre dukkhākāre ca udāsinā hotīti	117	
PA_tika-abh01_t:117_1	attho. Atha vā upetā yuttā sukhadukkhānaṃ aviruddhā ikkhā anubhavanaṃ upekkhā. Visesadassanavasenāti	117	
PA_tika-abh01_t:117_2	nānattadassanavasena. Yadi hi pītisahagatā eva sukhasahagatā siyuṃ, “pītisahagatā”ti	117	
PA_tika-abh01_t:117_3	eteneva siddhattā “sukhasahagatā”ti idaṃ na vattabbaṃ siyā, “sukhasahagatā”ti vā	117	
PA_tika-abh01_t:117_4	vuccamāne “pītisahagatā”ti na vattabbaṃ, tato tikaṃ pūrentena dukkhasahagatapadaṃ	117	
PA_tika-abh01_t:117_5	vattabbaṃ siyā, evañca sati “vedanāttiko evāya”nti vuttavacanaṃ āpajjati, tasmā “pītisahagatā”ti	117	
PA_tika-abh01_t:117_6	vatvā “sukhasahagatā”ti vadanto pītivippayuttampi sukhaṃ atthīti tatiyajjhānakāyaviññāṇasampayuttaṃ	117	
PA_tika-abh01_t:117_7	sukhaṃ sappītikasukhato bhinnaṃ katvā dassetīti adhippāyo. Atha vā pītisukhānaṃ dubbiññeyyanānattānaṃ	117	
PA_tika-abh01_t:117_8	nānattadassanatthaṃ ayaṃ tiko vutto. “Pītisahagatā”ti ettha hi sukhekadeso saṅgahito,	117	
PA_tika-abh01_t:117_9	na pīti. “Sukhasahagatā”ti ettha pīti saṅgahitā, na sukhaṃ. Pītivippayuttasukhasahagatā	117	
PA_tika-abh01_t:117_10	ca purimena asaṅgahitā pacchimena saṅgahitāti siddho pītisukhānaṃ visesoti.	1171	
PA_tika-abh01_t:118_0	8. Nibbānaṃ dassanatoti nibbānārammaṇataṃ sandhāyāha. Atha vā dhammacakkhu punappunaṃ	118	
PA_tika-abh01_t:118_1	nibbattanena bhāvanābhāvaṃ appattaṃ dassanaṃ nāma, dhammacakkhu ca pariññādikiccakaraṇena	118	
PA_tika-abh01_t:118_2	catusaccadhammadassanaṃ tadatisayo, tasmā natthettha gotrabhussa dassanabhāvāpattīti.	118	
PA_tika-abh01_t:118_3	Ubhayapaṭikkhepavasenāti dvīhi padehi vuttadhammapaṭikkhepavasena, na pahāyakapaṭikkhepavasena.	118	
PA_tika-abh01_t:118_4	Tathā hi sati dassanabhāvanāhi añño samucchedavasena pahāyako atthi, tena pahātabbā	118	
PA_tika-abh01_t:118_5	neva dassanena na bhāvanāya pahātabbāti ayamattho āpajjati, na ca añño pahāyako atthi	118	
PA_tika-abh01_t:118_6	aññehi vikkhambhitānañca punappavattisabbhāvā, nāpi pahātabbā tatiyapadena saṅgayhanti,	118	
PA_tika-abh01_t:118_7	kintu appahātabbā evāti. Tasmā pahātabbapadaṃ paccekaṃ yojetvā neva dassanena pahātabbā	118	
PA_tika-abh01_t:118_8	na bhāvanāya pahātabbāti dassanena bhāvanāya pahātabbehi aññe gahitāti veditabbā.	118	
PA_tika-abh01_t:119_0	9. Evamatthaṃ aggahetvāti atthāyuttito ca saddāyuttito ca aggahetabbataṃ dasseti.	119	
PA_tika-abh01_t:119_1	Dassanabhāvanāhi appahātabbahetumattesu hi gayhamānesu ahetukā asaṅgahitāti yathādhippetassa	119	
PA_tika-abh01_t:119_2	atthassa aparipuṇṇattā atthāyutti, pahātabbasaddassa niccasāpekkhatte ca sati na	119	
PA_tika-abh01_t:119_3	sambandhīsaddato pahāyakato aññaṃ paṭisedhaṃ apekkhamānassa hetusaddena samāso upapajjatīti	119	
PA_tika-abh01_t:119_4	saddāyutti ca veditabbā. Evamattho gahetabboti pahātabba-saddaṃ paṭisedhena ayojetvā	119	
PA_tika-abh01_t:119_5	yesaṃ aññapadatthe samāso, tabbisesanaṃ atthīti idaṃ paṭisedhena yojetvā dassanabhāvanāhi	119	
PA_tika-abh01_t:119_6	pahātabbo hetu etesaṃ nevatthīti attho gahetabboti vuttaṃ hoti. Evañca sati yathādhippetattho	119	
PA_tika-abh01_t:119_7	sabbo saṅgahitoti. Atthāyutti mā hotu, saddo pana idhāpi na yutto. Ekantayogīnaṃ	119	
PA_tika-abh01_t:119_8	atthi-saddameva hi apekkhamānānaṃ ubhinnaṃ pahātabbahetu-saddānaṃ samāso yutto, na	119	
PA_tika-abh01_t:119_9	paṭisedhaṃ apekkhamānānanti, tasmā gahetabbatthadassanamattaṃ etaṃ kataṃ, saddo pana	119	
PA_tika-abh01_t:119_10	yathā yujjati, tathā yojetabbo. Evaṃ pana yujjati – pahātabbo hetu etesaṃ atthīti	1191	
PA_tika-abh01_t:119_11	pahātabbahetukā. Kena pahātabboti? Dassanena bhāvanāya ca. Tayidaṃ pahātabbahetukapadaṃ	1191	
PA_tika-abh01_t:119_12	dassanabhāvanāpadehi visuṃ visuṃ yojetvā tehi yuttena ye dassanena pahātabbahetukā	1191	
PA_tika-abh01_t:119_13	neva honti, bhāvanāya pahātabbahetukā ca na hontīti paṭisedhañca visuṃ visuṃ yojetvā	1191	
PA_tika-abh01_t:119_14	te neva dassanena na bhāvanāya pahātabbahetukāti vuccanti. Nevavipākanavipākadhammadhammavacanaṃ	1191	
PA_tika-abh01_t:119_15	viya hi purimapadadvayasaṅgahitadhammapaṭisedhanena tadaññadhammanidassanametaṃ hoti,	1191	
PA_tika-abh01_t:119_16	na ahetukapadaṃ viya hetuvirahappakāsanenāti. Evañca katvā dve paṭisedhā yuttā honti.	1191	
PA_tika-abh01_t:120_0	Hetuyeva hi tesaṃ natthi, yo dassanabhāvanāhi pahātabbo siyāti purimasmiñhi atthe	120	
PA_tika-abh01_t:120_1	hetūnaṃ dassanabhāvanāhi pahātabbatā paṭikkhittā, paṭikkhepo ca pahātabbāsaṅkāsabbhāve	120	
PA_tika-abh01_t:120_2	hoti, pahātabbāsaṅkā ca hetumhi sati siyā, tesaṃ pana ahetukānaṃ hetuyeva natthi,	120	
PA_tika-abh01_t:120_3	yo dassanabhāvanāhi pahātabbo siyā, tadabhāvā pahātabbāsaṅkā natthīti taṃnivāraṇattho	120	
PA_tika-abh01_t:120_4	paṭikkhepo na sambhavati, tasmā “nevadassanena na bhāvanāya pahātabbo hetu etesa”nti	120	
PA_tika-abh01_t:120_5	evaṃ ahetukānaṃ gahaṇaṃ na bhaveyyāti attho. Atha vā itarathā hi ahetukānaṃ aggahaṇaṃ	120	
PA_tika-abh01_t:120_6	bhaveyyāti atthassa pākaṭattā na kāraṇasādhanīyo esoti gahetabbatthasseva kāraṇaṃ	120	
PA_tika-abh01_t:120_7	vadanto “hetuyeva hi tesaṃ natthī”tiādimāha. Tesañhi nevadassanena na bhāvanāyapahātabbahetukapadavacanīyānaṃ	120	
PA_tika-abh01_t:120_8	yo dassanabhāvanāhi pahātabbo siyā, so evaṃpakāro hetu natthi. Te hi anekappakārā	120	
PA_tika-abh01_t:120_9	sahetukā ahetukā cāti, tasmā nevadassanena na bhāvanāya pahātabbo hetu etesaṃ atthīti	120	
PA_tika-abh01_t:120_10	ayamattho gahetabboti attho.	1201	
PA_tika-abh01_t:121_0	10. Taṃ ārammaṇaṃ katvāti idaṃ catukiccasādhanavasena ārammaṇakaraṇaṃ sandhāya vuttanti	121	
PA_tika-abh01_t:121_1	veditabbaṃ. Aññathā gotrabhuphalapaccavekkhaṇādīnampi apacayagāmitā āpajjeyyāti.	121	
PA_tika-abh01_t:121_2	Atha vā hetubhāvena apacayaṃ nibbānaṃ gacchantīti apacayagāmino. Nibbānassa hi anibbattaniyattepi	121	
PA_tika-abh01_t:121_3	samudayappahānasamudayanirodhānaṃ adhigamaadhigantabbabhāvato hetuhetuphalabhāvo	121	
PA_tika-abh01_t:121_4	magganibbānānaṃ yujjati. Yathāha “dukkhanirodhe ñāṇaṃ atthapaṭisambhidā, dukkhanirodhagāminiyā	121	
PA_tika-abh01_t:121_5	paṭipadāya ñāṇaṃ dhammapaṭisambhidā”ti. Atthoti hi hetuphalaṃ. Dhammoti hetūti. Purimapacchimānaṃ	121	
PA_tika-abh01_t:121_6	purime sasampayuttā vuttā, pacchime kevalā. Purime viya pana pacchime atthepi ariyamaggasīsena	121	
PA_tika-abh01_t:121_7	sabbalokuttarakusalacittuppādā gahetabbā. Dutiye atthavikappe “ācayaṃ gāmino”ti vattabbe	121	
PA_tika-abh01_t:121_8	anunāsikalopo katoti daṭṭhabbo. Ācinantīti vā ācayā, ācayā hutvā gacchanti pavattantītipi attho daṭṭhabbo.	121	
PA_tika-abh01_t:122_0	11. Satta pana sekkhā sikkhanasīlāti sekkhā, tesaṃ imeti sekkhā, aññāsādhāraṇā maggaphalattayadhammā.	122	
PA_tika-abh01_t:122_1	Sayameva sikkhantīti sikkhanasīlānametaṃ nidassanaṃ. Ye hi dhammā sikkhanti, te sikkhanasīlā	122	
PA_tika-abh01_t:122_2	hontīti. Akkharattho pana sikkhā etesaṃ sīlanti sekkhāti. Na sekkhāti yattha sekkhabhāvāsaṅkā	122	
PA_tika-abh01_t:122_3	atthi, tatthāyaṃ paṭisedhoti lokiyanibbānesu asekkhabhāvānāpatti daṭṭhabbā. Sīlasamādhipaññāsaṅkhātā	122	
PA_tika-abh01_t:122_4	hi sikkhā attano paṭipakkhakilesehi vippamuttā parisuddhā upakkilesānaṃ ārammaṇabhāvampi	122	
PA_tika-abh01_t:122_5	anupagamanato etā sikkhāti vattuṃ yuttā aṭṭhasu maggaphalesu vijjanti, tasmā catumaggaheṭṭhimaphalattayadhammā	122	
PA_tika-abh01_t:122_6	viya arahattaphaladhammāpi tāsu sikkhāsu jātāti ca, taṃsikkhāsamaṅgino arahato itaresaṃ	122	
PA_tika-abh01_t:122_7	viya sekkhatte sati sekkhassa eteti ca, sikkhā sīlaṃ etesanti ca sekkhāti āsaṅkitabbā	122	
PA_tika-abh01_t:122_8	siyunti tadāsaṅkānivattanatthaṃ “asekkhā”ti yathāvuttasekkhabhāvapaṭisedho kato.	122	
PA_tika-abh01_t:122_9	Arahattaphale hi pavattamānā sikkhā pariniṭṭhitasikkhākiccattā na sikkhākiccaṃ karonti,	122	
PA_tika-abh01_t:122_10	kevalaṃ sikkhāphalabhāveneva pavattanti, tasmā tā na sikkhāvacanaṃ arahanti, nāpi	1221	
PA_tika-abh01_t:122_11	taṃsamaṅgino sekkhavacanaṃ, na ca taṃsampayuttā sikkhanasīlāti sikkhāsu jātātiādiatthehi	1221	
PA_tika-abh01_t:122_12	aggaphaladhammā sekkhā na honti, heṭṭhimaphalesu pana sikkhā sakadāgāmimaggavipassanādīnaṃ	1221	
PA_tika-abh01_t:122_13	upanissayabhāvato sikkhākiccaṃ karontīti sikkhāvacanaṃ arahanti, taṃsamaṅgino ca	1221	
PA_tika-abh01_t:122_14	sekkhavacanaṃ, taṃsampayuttā ca sikkhanasīlavuttīti tattha dhammā yathāvuttehi atthehi sekkhā honti eva.	1221	
PA_tika-abh01_t:123_0	Sekkhāti vā apariyositasikkhā dassitā. Anantarameva “asekkhā”ti vacanaṃ pariyositasikkhānaṃ	123	
PA_tika-abh01_t:123_1	dassananti na lokiyanibbānānaṃ asekkhatāpatti. Vuddhippattā vā sekkhāti etasmiṃ atthe	123	
PA_tika-abh01_t:123_2	sekkhadhammesu eva kesañci vuddhippattānaṃ asekkhatā āpajjati, tena arahattamaggadhammā	123	
PA_tika-abh01_t:123_3	vuddhippattā ca yathāvuttehi ca atthehi sekkhāti katvā asekkhā āpannāti? Na, taṃsadisesu	123	
PA_tika-abh01_t:123_4	tabbohārā. Arahattamaggato hi ninnānākaraṇaṃ arahattaphalaṃ ṭhapetvā pariññādikiccakaraṇaṃ	123	
PA_tika-abh01_t:123_5	vipākabhāvañca, tasmā te eva sekkhā dhammā arahattaphalabhāvaṃ āpannāti sakkā vattuṃ,	123	
PA_tika-abh01_t:123_6	kusalasukhato ca vipākasukhaṃ santataratāya paṇītataranti vuddhippattā ca te dhammā	123	
PA_tika-abh01_t:123_7	hontīti asekkhāti vuccantīti.	123	
PA_tika-abh01_t:124_0	12. Kilesavikkhambhanāsamatthatādīhi parittā. “Kilesa…pe… tāyā”ti atthattayampi kusalesu	124	
PA_tika-abh01_t:124_1	yujjati, vipākakiriyesu dīghasantānatāva. Pamāṇakarehi vā oḷārikehi kāmataṇhādīhi	124	
PA_tika-abh01_t:124_2	paricchinnā parittā. Tehi aparicchinnattā sukhumehi rūpataṇhādīhi paricchinnā pamāṇamahattaṃ	124	
PA_tika-abh01_t:124_3	gatāti mahaggatā. Aparicchinnā appamāṇā.	124	
PA_tika-abh01_t:125	14. Atappakaṭṭhenāti divasampi paccavekkhiyamānā lokuttaradhammā tittiṃ na janenti samāpajjiyamānāpi phaladhammāti.	12	
PA_tika-abh01_t:126_0	15. Mātughātādīsu pavattamānāpi hitasukhaṃ icchantāva pavattantīti te dhammā hitasukhāvahā	126	
PA_tika-abh01_t:126_1	me bhavissantīti āsīsitā honti, tathā asubhāsukhāniccānattesu subhādivipariyāsadaḷhatāya	126	
PA_tika-abh01_t:126_2	ānantariyakammaniyatamicchādiṭṭhīsu pavatti hotīti te dhammā asubhādīsu subhādiviparītappavattikā	126	
PA_tika-abh01_t:126_3	honti. Micchāsabhāvāti musāsabhāvā. Anekesu ānantariyesu katesu yaṃ tattha balavaṃ,	126	
PA_tika-abh01_t:126_4	taṃ vipaccati, na itarānīti ekantavipākajanakatāya niyatatā na sakkā vattunti “vipākadāne	126	
PA_tika-abh01_t:126_5	satī”tiādimāha. Tattha khandhabhedānantaranti cutianantaraṃ. Cuti hi maraṇaniddese	126	
PA_tika-abh01_t:126_6	“khandhānaṃ bhedo”ti vuttāti. Etena vacanena sati phaladāne cutianantaro eva, na	126	
PA_tika-abh01_t:126_7	añño etesaṃ phalakāloti phalakālaniyameneva niyatatā vuttā hoti, na phaladānaniyamenāti	126	
PA_tika-abh01_t:126_8	niyataphalakālānaṃ aññesampi upapajjavedanīyānaṃ diṭṭhadhammavedanīyānampi niyatatā	126	
PA_tika-abh01_t:126_9	āpajjati, tasmā vipākadhammadhammānaṃ paccayantaravikalatādīhi avipaccamānānampi	126	
PA_tika-abh01_t:126_10	attano sabhāvena vipākadhammatā viya balavatā ānantariyena vipāke dinne avipaccamānānampi	1261	
PA_tika-abh01_t:126_11	ānantariyānaṃ phaladāne niyatasabhāvā ānantariyasabhāvā ca pavattīti attano sabhāvena	1261	
PA_tika-abh01_t:126_12	phaladānaniyameneva niyatatā ānantariyatā ca veditabbā. Avassañca niyatasabhāvā ānantariyasabhāvā	1261	
PA_tika-abh01_t:126_13	ca tesaṃ pavattīti sampaṭicchitabbametaṃ aññassa balavato ānantariyassa abhāve cutianantaraṃ	1261	
PA_tika-abh01_t:126_14	ekantena phaladānato.	1261	
PA_tika-abh01_t:127_0	Nanu evaṃ aññesampi upapajjavedanīyānaṃ aññasmiṃ vipākadāyake asati cutianantarameva	127	
PA_tika-abh01_t:127_1	ekantena phaladānato ānantariyasabhāvā niyatasabhāvā ca pavatti āpajjatīti? Nāpajjati	127	
PA_tika-abh01_t:127_2	asamānajātikena cetopaṇidhivasena upaghātakena ca nivattetabbavipākattā anantarekantaphaladāyakattābhāvā,	127	
PA_tika-abh01_t:127_3	na pana ānantariyakānaṃ paṭhamajjhānādīnaṃ dutiyajjhānādīni viya asamānajātikaṃ phalanivattakaṃ	127	
PA_tika-abh01_t:127_4	atthi sabbānantariyakānaṃ avīciphalattā, na ca heṭṭhupapattiṃ icchato sīlavato cetopaṇidhi	127	
PA_tika-abh01_t:127_5	viya uparūpapattijanakakammaphalaṃ ānantariyakaphalaṃ nivattetuṃ samattho cetopaṇidhi	127	
PA_tika-abh01_t:127_6	atthi anicchantasseva avīcipātanato, na ca ānantariyakopaghātakaṃ kiñci kammaṃ atthi,	127	
PA_tika-abh01_t:127_7	tasmā tesaṃyeva anantarekantavipākajanakasabhāvā pavattīti.	127	
PA_tika-abh01_t:128_0	Anekāni ca ānantariyakāni katāni ekante vipāke sanniyatattā uparatāvipaccanasabhāvāsaṅkattā	128	
PA_tika-abh01_t:128_1	nicchitāni sabhāvato niyatāneva. Cutianantaraṃ pana phalaṃ anantaraṃ nāma tasmiṃ	128	
PA_tika-abh01_t:128_2	anantare niyuttāni tannibbattanena anantarakaraṇasīlāni anantarappayojanāni cāti	128	
PA_tika-abh01_t:128_3	sabhāvato ānantariyakāneva ca honti. Tesu pana samānasabhāvesu ekena vipāke dinne	128	
PA_tika-abh01_t:128_4	itarāni attanā kattabbassa kiccassa teneva katattā na dutiyaṃ tatiyampi ca paṭisandhiṃ	128	
PA_tika-abh01_t:128_5	karonti, na samatthatāvighātattāti natthi tesaṃ niyatānantariyatānivattīti. Na hi	128	
PA_tika-abh01_t:128_6	samānasabhāvaṃ samānasabhāvassa samatthataṃ vihanatīti. Ekassa pana aññānipi upatthambhakāni	128	
PA_tika-abh01_t:128_7	hontīti daṭṭhabbānīti. Sammā sabhāvāti saccasabhāvā.	128	
PA_tika-abh01_t:129_0	16. Paripuṇṇamaggakiccattā cattāro ariyamaggāva idha “maggā”ti vuttā. Paccayaṭṭhenāti	129	
PA_tika-abh01_t:129_1	maggapaccayaṭṭhena. Nikkhepakaṇḍepi hi ye maggapaccayaṃ labhanti, na pana sayaṃ maggapaccayabhāvaṃ	129	
PA_tika-abh01_t:129_2	gacchanti, te maggahetukāti dassetuṃ “ariyamaggasamaṅgissa maggaṅgāni ṭhapetvā”tiādi	129	
PA_tika-abh01_t:129_3	vuttaṃ. Yo pana tattheva “ariyamaggasamaṅgissa alobho adoso amoho, ime dhammā maggahetū”ti	129	
PA_tika-abh01_t:129_4	ādinayo vutto, taṃ dassetuṃ “maggasampayuttā vā”tiādi vuttaṃ. “Ariyamaggasamaṅgissa	129	
PA_tika-abh01_t:129_5	sammādiṭṭhi maggo ceva hetu cā”tiādinā pana vuttanayaṃ dassetuṃ “sammādiṭṭhi saya”ntiādimāha.	129	
PA_tika-abh01_t:129_6	Tattha pana asaṅgahitasaṅgaṇhanavasena paṭipāṭiyā tayo nayā vuttā, hetubahutāvasena	129	
PA_tika-abh01_t:129_7	tatiyo nayo idha dutiyo vutto.	129	
PA_tika-abh01_t:130_0	Abhibhavitvā pavattanaṭṭhenāti sahajātādhipatipi pubbābhisaṅkhāravasena jeṭṭhakabhāve	130	
PA_tika-abh01_t:130_1	pavattamāno sahajāte attano vase anuvattayamāno te abhibhavitvā pavattati, ārammaṇādhipatipi	130	
PA_tika-abh01_t:130_2	tadārammaṇe dhamme tatheva attānaṃ anuvattayamāno te dhamme abhibhavitvā ārammaṇabhāvena	130	
PA_tika-abh01_t:130_3	pavattati, na paccuppannabhāvena, tasmā adhipatidvayampi saṅgahitanti veditabbaṃ.	130	
PA_tika-abh01_t:130_4	“Maggo adhipati etesa”nti ayañca attho nikkhepakaṇḍe udāharaṇavasena āgataṃ atthanayaṃ	130	
PA_tika-abh01_t:130_5	gahetvā vutto. Yasmā pana paṭṭhāne “maggādhipatiṃ dhammaṃ paṭicca maggādhipati dhammo	130	
PA_tika-abh01_t:130_6	uppajjati nādhipatipaccayā, maggādhipatī khandhe paṭicca maggādhipati adhipatī”ti	130	
PA_tika-abh01_t:130_7	vuttaṃ, tasmā maggo adhipati maggādhipatīti ayampi attho pāḷiyaṃ sarūpekasesavasena	130	
PA_tika-abh01_t:130_8	samānasaddatthavasena vā saṅgahitoti veditabbo.	130	
PA_tika-abh01_t:131_0	17. Anuppannāti etena sabbo uppannabhāvo paṭisiddho, na uppannadhammabhāvo evāti	131	
PA_tika-abh01_t:131_1	tena uppannā vigatā atītāpi na saṅgahitāti daṭṭhabbā. Yadi hi saṅgahitā siyuṃ, “anuppanno	131	
PA_tika-abh01_t:131_2	dhammo uppannassa dhammassa anantarapaccayena paccayo”tievamādi vucceyya, na tu vuttanti.	131	
PA_tika-abh01_t:131_3	Anāgatāni vipākakaṭattārūpāni atīte anāgate vā kamme purimanipphanne eva uppajjissanti,	131	
PA_tika-abh01_t:131_4	nānipphanneti pariniṭṭhitakāraṇekadesāneva honti, tasmā tāni “avassaṃ uppajjissantīti	131	
PA_tika-abh01_t:131_5	uppādino dhammā”ti vuccanti.	131	
PA_tika-abh01_t:132	18. Attano sabhāvanti kakkhaḷaphusanādisabhāvaṃ.	13	
PA_tika-abh01_t:133_0	20. Evaṃ pavattamānāti evaṃ cakkhādibhāvena phusanādibhāvena ca ekasantatipariyāpannatāvasena	133	
PA_tika-abh01_t:133_1	pavattamānā. Attānaṃ adhi ajjhattāti adhi-saddo samāsavisaye adhikāratthaṃ pavattiatthañca	133	
PA_tika-abh01_t:133_2	gahetvā pavattatīti attānaṃ adhikicca uddissa pavattā ajjhattā. Tenāti yassa jhānā	133	
PA_tika-abh01_t:133_3	vuṭṭhahitvā ajjhattaṃ bahiddhā ajjhattabahiddhā ca suññataṃ āneñjañca manasikaroto	133	
PA_tika-abh01_t:133_4	ajjhattasuññatādīsu cittaṃ na pakkhandati na pasīdati na santiṭṭhati nādhimuccati,	133	
PA_tika-abh01_t:133_5	yo ca itiha tattha sampajāno, tena bhikkhunā. Tasmiṃyeva purimasmiṃ samādhinimitteti	133	
PA_tika-abh01_t:133_6	paṭhamajjhānādisamādhinimitte. Ajjhattamevāti jhānagocare kasiṇādimhi. Cittaṃ saṇṭhapetabbanti	133	
PA_tika-abh01_t:133_7	paṭhamajjhānādicittaṃ saṇṭhapetabbaṃ. Ajjhattaratoti gocarajjhatte nibbāne rato,	133	
PA_tika-abh01_t:133_8	samādhigocare kammaṭṭhāne vā rato. “Samāhito eko santusito tamāhu bhikkhu”nti gāthāseso.	133	
PA_tika-abh01_t:134_0	Ajjhattaṃ sampasādananti ettha jhānaṃ sakasantatipariyāpannattā “ajjhatta”nti vuttanti	134	
PA_tika-abh01_t:134_1	niyakajjhattattho ajjhatta-saddo hoti. Ajjhattanti sakasantatiniyakaṃ. Ajjhatte bhavā	134	
PA_tika-abh01_t:134_2	ajjhattikāti niyakajjhattesupi abbhantarā cakkhādayo vuccanti. Ettha pana ajjhattika-saddo	134	
PA_tika-abh01_t:134_3	cakkhādīsu pavattamāno dassito, na ajjhattasaddo, atthi ca ajjhattaajjhattikasaddānaṃ	134	
PA_tika-abh01_t:134_4	bahiddhābāhira-saddānaṃ viya viseso. Ajjhattikasaddo hi saparasantānikesu sabbesu	134	
PA_tika-abh01_t:134_5	cakkhādīsu rūpādīsu bāhira-saddo viya pavattati, ajjhatta-saddo pana sakasantānikesveva	134	
PA_tika-abh01_t:134_6	cakkhurūpādīsu tato aññesveva bahiddhā-saddo viya pavattatīti tasmā saddato atthato	134	
PA_tika-abh01_t:134_7	ca asamānattā na idamettha udāharaṇaṃ yuttanti. Ayaṃ panettha adhippāyo daṭṭhabbo	134	
PA_tika-abh01_t:134_8	– ajjhatte bhavā ajjhattikāti ayañhi vacanattho. Yañca ajjhatte bhavaṃ, tena ajjhatteneva	134	
PA_tika-abh01_t:134_9	bhavitabbaṃ, tena taṃvācakassa ajjhatta-saddassa ajjhattika-saddassa ca samānatthatā.	134	
PA_tika-abh01_t:134_10	Ubhinnampi saddānaṃ samānatthabhāvato ajjhattajjhatte pavattamāne ajjhattika-sadde	1341	
PA_tika-abh01_t:134_11	ajjhatta-saddo tattha pavattoti sakkā vattunti.	1341	
PA_tika-abh01_t:135_0	Ayaṃ kho panānanda, vihāroti vihārasuññatāsutte saṅgaṇikārāmatāya rūpādiratiyā ca	135	
PA_tika-abh01_t:135_1	ādīnavaṃ vatvā tappaṭipakkhavihāradassanatthaṃ vuttaṃ. Ajjhattaṃ suññatanti visayabhūtaṃ	135	
PA_tika-abh01_t:135_2	issariyaṭṭhānabhūtaṃ suññataṃ, suññatāphalasamāpattinti attho. Cittissarā hi buddhā	135	
PA_tika-abh01_t:135_3	bhagavanto dhammaṃ desentāpi yaṃ muhuttaṃ tuṇhī bhavitabbaṃ hoti, taṃ muhuttaṃ phalasamāpattiṃ	135	
PA_tika-abh01_t:135_4	samāpajjanti, pageva aññasmiṃ kāle, tasmā sabbatthāpi issariyānaṃ bahulaṃ phalasamāpattiyaṃ	135	
PA_tika-abh01_t:135_5	issariyassa pavattanato phalasamāpatti “issariyaṭṭhāna”nti vuttā. Arahattaphalādhigamena	135	
PA_tika-abh01_t:135_6	vā tathāgatānaṃ issariyaṃ nibbattaṃ taṃjanakeneva maggenāti taṃ tesaṃ issariyaṭṭhānaṃ.	135	
PA_tika-abh01_t:135_7	Visayo ca anaññatthabhāvova yathā “ākāse sakuṇā udake macchā”ti, buddhā ca aññattha	135	
PA_tika-abh01_t:135_8	dissamānāpi vivekapabbhāratāya phalasamāpattininnāva, tena tassā tassā kiriyāya anantaraṃ	135	
PA_tika-abh01_t:135_9	phalasamāpattiyaṃyeva bhavantīti sā tesaṃ visayo, tabbisayatā ca saccakasuttena dīpetabbā.	135	
PA_tika-abh01_t:136_0	22. Yesaṃ daṭṭhabbabhāvo atthi, te sanidassanā. Cakkhuviññāṇagocarabhāvova daṭṭhabbabhāvo,	136	
PA_tika-abh01_t:136_1	tassa rūpāyatanā anaññattepi aññehi dhammehi rūpāyatanaṃ visesetuṃ aññaṃ viya katvā	136	
PA_tika-abh01_t:136_2	“saha nidassanenāti sanidassanā”ti vuttaṃ. Dhammasabhāvasāmaññena hi ekībhūtesu dhammesu	136	
PA_tika-abh01_t:136_3	yo nānattakaro sabhāvo, so añño viya katvā upacarituṃ yutto. Evañhi atthavisesāvabodho	136	
PA_tika-abh01_t:136_4	hotīti. Sayañca nissayavasena ca sampattānaṃ asampattānañca paṭimukhabhāvo aññamaññapatanaṃ	136	
PA_tika-abh01_t:136_5	paṭihananabhāvo, yena byāpārādivikārapaccayantarasahitesu cakkhādīnaṃ visayesu vikāruppatti.	136	
PA_tika-abh01_t:137	Tikamātikāpadavaṇṇanā niṭṭhitā.	13	
PA_tika-abh01_t:138	Dukamātikāpadavaṇṇanā	13	
PA_tika-abh01_t:139_0	1-6. Mūlaṭṭhenāti suppatiṭṭhitabhāvasādhanena mūlabhāvena, na paccayamattaṭṭhena	139	
PA_tika-abh01_t:139_1	hetudhammā hetū dhammāti samāsāsamāsaniddesabhāvo dvinnaṃ pāṭhānaṃ viseso. Tathevāti	139	
PA_tika-abh01_t:139_2	sampayogatova. Sahetukānaṃ hetusampayuttabhāvato “sampayogato”ti vuttanti veditabbaṃ,	139	
PA_tika-abh01_t:139_3	na sahasaddassa sampayogatthattā. Saha-saddo pana ekapuñje uppādato yāva bhaṅgā sahetukānaṃ	139	
PA_tika-abh01_t:139_4	hetūhi samānadesagahaṇānaṃ hetuādisabbhāvaṃ dīpeti, sampayutta-saddo ekuppādādivasena	139	
PA_tika-abh01_t:139_5	saha hetūhi ekībhāvupagamanaṃ, tato eva ca dvinnaṃ dukānaṃ nānattaṃ veditabbaṃ. Dhammanānattābhāvepi	139	
PA_tika-abh01_t:139_6	hi padatthanānattena dukantaraṃ vuccati. Na hi hetudukasaṅgahitehi dhammehi aññe	139	
PA_tika-abh01_t:139_7	sahetukadukādīhi vuccanti, te eva pana sahetukāhetukādibhāvato sahetukadukādīhi vuttā.	139	
PA_tika-abh01_t:139_8	Evaṃ sahetukadukasaṅgahitā eva hetusampayuttavippayuttabhāvato hetusampayuttadukena	139	
PA_tika-abh01_t:139_9	vuttā. Na hi dhammānaṃ avuttatāpekkhaṃ dukantaravacananti natthi punaruttidoso. Desetabbappakārajānanañhi	139	
PA_tika-abh01_t:139_10	desanāvilāso tathā desanāñāṇañcāti. Tena dhammānaṃ tappakāratā vuttā hoti. Sakalekadesavasena	1391	
PA_tika-abh01_t:139_11	paṭhamadukaṃ dutiyatatiyehi saddhiṃ yojetvā catutthādayo tayo dukā vuttā. Sakalañhi	1391	
PA_tika-abh01_t:139_12	paṭhamadukaṃ dutiyadukekadesena sahetukapadena tatiyadukekadesena hetusampayuttapadena	1391	
PA_tika-abh01_t:139_13	ca yojetvā yathākkamaṃ catutthapañcamadukā vuttā, tathā paṭhamadukekadesaṃ nahetupadaṃ	1391	
PA_tika-abh01_t:139_14	sakalena dutiyadukena yojetvā chaṭṭhaduko vutto. Idampi sambhavatīti etena avuttampi	1391	
PA_tika-abh01_t:139_15	sambhavavasena dīpitanti dasseti. Sambhavo hi gahaṇassa kāraṇanti. Yathā hetusahetukāti	1391	
PA_tika-abh01_t:139_16	idaṃ sambhavatīti katvā gahitaṃ, evaṃ hetuahetukāti idampi sambhavatīti katvā gahetabbamevāti	1391	
PA_tika-abh01_t:139_17	evaṃ aññatthāpi yojetabbaṃ.	1391	
PA_tika-abh01_t:140_0	Evaṃ paṭhamadukaṃ dutiyatatiyadukesu dutiyapadehi yojetvā “hetū ceva dhammā ahetukā	140	
PA_tika-abh01_t:140_1	ca, ahetukā ceva dhammā na ca hetū, hetū ceva dhammā hetuvippayuttā ca, hetuvippayuttā	140	
PA_tika-abh01_t:140_2	ceva dhammā na ca hetū”ti ye dve dukā kātabbā, tesaṃ sambhavavaseneva saṅgahaṃ dassetvā	140	
PA_tika-abh01_t:140_3	kho pana-padena aparesampi dukānaṃ saṅgahaṃ dassetuṃ “tatra yadeta”ntiādimāha. Tatrāti	140	
PA_tika-abh01_t:140_4	pāḷiyaṃ. Ayaṃ atirekatthoti idāni yaṃ vakkhati, tamatthamāha. Tattha pana aññepi	140	
PA_tika-abh01_t:140_5	aññathāpīti etesaṃ visuṃ pavattiyā dve dukā dassitā, saha pavattiyā pana ayampi duko	140	
PA_tika-abh01_t:140_6	veditabbo “hetū ceva dhammā hetusampayuttāpi hetuvippayuttāpī”ti, etesu pana pañcasu	140	
PA_tika-abh01_t:140_7	dukesu dutiyadukena tatiyaduko viya, catutthadukena pañcamaduko viya ca chaṭṭhadukena	140	
PA_tika-abh01_t:140_8	ninnānatthattā “na hetu kho pana dhammā hetusampayuttāpi hetuvippayuttāpī”ti ayaṃ	140	
PA_tika-abh01_t:140_9	duko na vutto. Dassitaninnānatthanayo hi so purimadukehīti. Itaresu catūsu hetū ceva	140	
PA_tika-abh01_t:140_10	ahetukadukena samānatthattā hetū ceva hetuvippayuttaduko, hetusahetukadukena samānatthattā	1401	
PA_tika-abh01_t:140_11	hetuhetusampayuttaduko ca nahetuhetusampayuttaduko viya na vattabbo. Tesu pana dvīsu	1401	
PA_tika-abh01_t:140_12	pacchimaduke “hetū kho pana dhammā sahetukā”ti padaṃ catutthaduke paṭhamapadena ninnānākaraṇattā	1401	
PA_tika-abh01_t:140_13	na vattabbaṃ, “hetū kho pana dhammā ahetukā”ti padaṃ “hetū ceva dhammā ahetukā”ti	1401	
PA_tika-abh01_t:140_14	etena ninnānattā na vattabbaṃ. Avasiṭṭhe pana ekasmiṃ duke “ahetukā ceva dhammā na	1401	
PA_tika-abh01_t:140_15	ca hetū”ti padaṃ chaṭṭhaduke dutiyapadena ekatthattā na vattabbaṃ. Idāni “hetū ceva	1401	
PA_tika-abh01_t:140_16	dhammā ahetukā cā”ti idamevekaṃ padaṃ avasiṭṭhaṃ, na ca ekena padena duko hotīti	1401	
PA_tika-abh01_t:140_17	tañca na vuttanti. Catutthaduke dutiyapadena pana samānatthassa chaṭṭhaduke paṭhamapadassa	1401	
PA_tika-abh01_t:140_18	vacanaṃ dukapūraṇatthaṃ, etena vā gatidassanena sabbassa sambhavantassa saṅgaho katoti	1401	
PA_tika-abh01_t:140_19	daṭṭhabbo. Tathā hi sabbo sambhavaduko paṭhamaduke dutiyatatiyadukapakkhepena dassito,	1401	
PA_tika-abh01_t:140_20	tesu ca paṭhamadukapakkhepenāti.	1402	
PA_tika-abh01_t:141_0	7-13. Samānakālena asamānakālena kālavimuttena ca paccayena nipphannānaṃ paccayāyattānaṃ	141	
PA_tika-abh01_t:141_1	paccayabhāvamattena tesaṃ paccayānaṃ atthitaṃ dīpetuṃ sappaccayavacanaṃ, na sahetukavacanaṃ	141	
PA_tika-abh01_t:141_2	viya samānakālānameva, nāpi sanidassanaṃ viya taṃsabhāvassa anatthantarabhūtassa.	141	
PA_tika-abh01_t:141_3	Saṅkhata-saddo pana sametehi nipphāditabhāvaṃ dīpetīti ayametesaṃ viseso dukantaravacane	141	
PA_tika-abh01_t:141_4	kāraṇaṃ. Ettha ca appaccayā asaṅkhatāti bahuvacananiddeso avinicchitatthaparicchedadassanavasena	141	
PA_tika-abh01_t:141_5	mātikāṭhapanato katoti veditabbo. Uddesena hi kusalādisabhāvānaṃ dhammānaṃ atthitāmattaṃ	141	
PA_tika-abh01_t:141_6	vuccati, na paricchedoti aparicchedena bahuvacanena uddeso vuttoti. Rūpanti rūpāyatanaṃ	141	
PA_tika-abh01_t:141_7	pathaviyādi vā. Purimasmiṃ atthavikappe rūpāyatanassa asaṅgahitatā āpajjatīti ruppanalakkhaṇaṃ	141	
PA_tika-abh01_t:141_8	vā rūpanti ayaṃ atthanayo vutto. Tattha rūpanti ruppanasabhāvo. Na lujjati na palujjatīti	141	
PA_tika-abh01_t:141_9	yo gahito tathā na hoti, so lokoti taṃgahaṇarahitānaṃ lokuttarānaṃ natthi lokatā.	141	
PA_tika-abh01_t:141_10	Dukkhasaccaṃ vā loko, tattha teneva lokasabhāvena viditāti lokiyā.	1411	
PA_tika-abh01_t:142_0	Evaṃ sante cakkhuviññāṇena vijānitabbassa rūpāyatanassa teneva navijānitabbassa saddāyatanādikassa	142	
PA_tika-abh01_t:142_1	ca nānattā dvinnampi padānaṃ atthanānattato duko hoti. Evaṃ pana duke vuccamāne dukabahutā	142	
PA_tika-abh01_t:142_2	āpajjati, yattakāni viññāṇāni, tattakā dukā vuttā samattā ṭhapetvā sabbadhammārammaṇāni	142	
PA_tika-abh01_t:142_3	viññāṇāni. Tesu ca dukassa pacchedo āpajjati, tathā ca sati “kenacī”ti padaṃ sabbaviññāṇasaṅgāhakaṃ	142	
PA_tika-abh01_t:142_4	na siyā, niddesena ca viruddhaṃ idaṃ vacanaṃ. Yo ca tattha “ye te dhammā cakkhuviññeyyā,	142	
PA_tika-abh01_t:142_5	na te dhammā sotaviññeyyāti ayaṃ duko na hotī”ti paṭisedho kato, so ca kathaṃ yujjeyya.	142	
PA_tika-abh01_t:142_6	Na hi samatthā aṭṭhakathā pāḷiṃ paṭisedhetunti, na ca kenaci-saddassa tenevāti ayaṃ	142	
PA_tika-abh01_t:142_7	padattho sambhavati, “kenacī”ti etassa ādipadassa aniyamitaṃ yaṃ kiñci ekaṃ padattho,	142	
PA_tika-abh01_t:142_8	taṃ vatvā vuccamānassa “kenacī”ti dutiyapadassa yaṃ kiñci aparaṃ aniyamitaṃ padatthoti	142	
PA_tika-abh01_t:142_9	lokasiddhametaṃ, tatheva ca niddeso pavatto, na cettha viññātabbadhammabhedena dukabhedo	142	
PA_tika-abh01_t:142_10	samatto āpajjati yattakā viññātabbā, tattakā dukāti, tasmā natthi dukabahutā. Na	1421	
PA_tika-abh01_t:142_11	hi ekaṃyeva viññātabbaṃ kenaci viññeyyaṃ kenaci na viññeyyañca, kintu aparampi aparampīti	1421	
PA_tika-abh01_t:142_12	sabbaviññātabbasaṅgahe duko samatto hoti, evañca sati “kenacī”ti padaṃ aniyamena	1421	
PA_tika-abh01_t:142_13	sabbaviññāṇasaṅgāhakanti siddhaṃ hoti, viññāṇanānattena ca viññātabbaṃ bhinditvā	1421	
PA_tika-abh01_t:142_14	ayaṃ duko vutto, na viññātabbānaṃ atthantaratāyāti. Etassa pana dukassa nikkheparāsiniddeso	1421	
PA_tika-abh01_t:142_15	dukasaṅgahitadhammekadesesu dukapadadvayappavattidassanavasena pavatto. Atthuddhāraniddeso	1421	
PA_tika-abh01_t:142_16	niravasesadukasaṅgahitadhammadassanavasenāti veditabbo.	1421	
PA_tika-abh01_t:143_0	14-19. Cakkhutopi…pe… manatopīti cakkhuviññāṇādivīthīsu tadanugatamanoviññāṇavīthīsu	143	
PA_tika-abh01_t:143_1	ca kiñcāpi kusalādīnampi pavatti atthi, kāmāsavādayo eva pana vaṇato yūsaṃ viya paggharaṇakaasucibhāvena	143	
PA_tika-abh01_t:143_2	sandanti, tasmā te eva “āsavā”ti vuccanti. Tattha hi paggharaṇakaasucimhi niruḷho	143	
PA_tika-abh01_t:143_3	āsavasaddoti. Dhammato yāva gotrabhunti tato paraṃ maggaphalesu appavattito vuttaṃ.	143	
PA_tika-abh01_t:143_4	Ete hi ārammaṇakaraṇavasena dhamme gacchantā tato paraṃ na gacchantīti. Nanu tato	143	
PA_tika-abh01_t:143_5	paraṃ bhavaṅgādīnipi gacchantīti ce? Na, tesampi pubbe ālambitesu lokiyadhammesu	143	
PA_tika-abh01_t:143_6	sāsavabhāvena antogadhattā tato paratābhāvato. Ettha ca gotrabhuvacanena gotrabhuvodānaphalasamāpattipurecārikaparikammāni	143	
PA_tika-abh01_t:143_7	vuttānīti veditabbāni, paṭhamamaggapurecārikameva vā gotrabhu avadhinidassanabhāvena	143	
PA_tika-abh01_t:143_8	gahitaṃ, tato paraṃ maggaphalasamānatāya pana aññesu maggesu maggavīthiyaṃ phalasamāpattivīthiyaṃ	143	
PA_tika-abh01_t:143_9	nirodhānantarañca pavattamānesu phalesu nibbāne ca pavatti nivāritā āsavānanti veditabbā.	143	
PA_tika-abh01_t:143_10	Savantīti gacchanti. Duvidho hi avadhi abhividhivisayo anabhividhivisayo ca. Abhividhivisayaṃ	1431	
PA_tika-abh01_t:143_11	kiriyā byāpetvā pavattati “ābhavaggā bhagavato yaso gato”ti, itaraṃ bahi katvā “āpāṭaliputtā	1431	
PA_tika-abh01_t:143_12	vuṭṭho devo”ti. Ayañca ā-kāro abhividhiattho idha gahitoti “antokaraṇattho”ti vuttaṃ.	1431	
PA_tika-abh01_t:144_0	Cirapārivāsiyaṭṭho ciraparivutthatā purāṇabhāvo. Ādi-saddena “purimā, bhikkhave,	144	
PA_tika-abh01_t:144_1	koṭi na paññāyati bhavataṇhāyā”ti idaṃ suttaṃ saṅgahitaṃ. Avijjāsavabhavāsavānañca	144	
PA_tika-abh01_t:144_2	ciraparivutthatāya dassitāya tabbhāvabhāvīnaṃ kāmāsavadiṭṭhāsavānañca ciraparivutthatā	144	
PA_tika-abh01_t:144_3	dassitā hoti. Aññesupi yathāvutte dhamme okāsañca ārammaṇaṃ katvā pavattamānesu mānādīsu	144	
PA_tika-abh01_t:144_4	vijjamānesu attattaniyādiggāhavasena abhibyāpanaṃ madakaraṇavasena āsavasadisatā	144	
PA_tika-abh01_t:144_5	ca etesaṃyeva, nāññesanti etesveva āsavasaddo niruḷho daṭṭhabbo. Āyataṃ vā savanti	144	
PA_tika-abh01_t:144_6	phalantīti āsavā. Na hi kiñci saṃsāradukkhaṃ āsavehi vinā uppajjamānaṃ atthīti. Ārammaṇabhāvena	144	
PA_tika-abh01_t:144_7	ye dhammā vaṇo viya āsave paggharanti, te asampayoge atabbhāvepi saha āsavehīti sāsavā, āsavavantoti attho.	144	
PA_tika-abh01_t:145_0	Osānaduke “no āsavā kho panā”ti avatvā “āsavavippayuttā kho panā”ti vacanaṃ sāsavānaṃ	145	
PA_tika-abh01_t:145_1	sahetukānaṃ viya sampayuttehi taṃsahitatā na hotīti dassanatthaṃ. Evaṃ sesagocchakesupi	145	
PA_tika-abh01_t:145_2	yathāsambhavaṃ vippayuttaggahaṇe payojanaṃ daṭṭhabbaṃ. Apica “no āsavā kho pana dhammā	145	
PA_tika-abh01_t:145_3	sāsavā”ti idaṃ padaṃ catutthaduke dutiyapadena ninnānaṃ, na ca ekena duko hoti, tasmā	145	
PA_tika-abh01_t:145_4	āsavavippayuttapadameva gahetvā osānadukayojanā ñāyāgatāti katā. Hetugocchake pana	145	
PA_tika-abh01_t:145_5	hetuvippayuttānaṃ sahetukatā natthīti te gahetvā dukayojanāya asakkuṇeyyattā nahetupadaṃ	145	
PA_tika-abh01_t:145_6	gahetvā osānadukayojanā katā. Ye vā pana paṭhame duke dutiyassa pakkhepe eko, tatiyassa	145	
PA_tika-abh01_t:145_7	dve, paṭhamassa dutiye eko, tatiye dve, dutiyassa tatiye eko, dutiye ca tatiyassa	145	
PA_tika-abh01_t:145_8	ekoti aṭṭha dukā labbhanti, tesu tīhi itare ca nayato dassitāti veditabbā. Esa nayo sesagocchakesupi.	145	
PA_tika-abh01_t:146_0	20-25. Kilesakammavipākavaṭṭānaṃ paccayabhāvena tattha saṃyojenti, satipi aññesaṃ	146	
PA_tika-abh01_t:146_1	tappaccayabhāve na vinā saṃyojanāni tesaṃ tappaccayabhāvo atthi, orambhāgiyuddhambhāgiyasaṅgahitehi	146	
PA_tika-abh01_t:146_2	ca taṃtaṃbhavanibbattakakammaniyamo bhavaniyamo ca hoti, na ca upacchinnasaṃyojanassa	146	
PA_tika-abh01_t:146_3	katānipi kammāni bhavaṃ nibbattentīti. Saṃyojetabbāti vā saṃyojaniyā, saṃyojane niyuttāti	146	
PA_tika-abh01_t:146_4	vā. Dūragatassapi ākaḍḍhanato nissarituṃ appadānavasena bandhanaṃ saṃyojanaṃ, ganthakaraṇaṃ	146	
PA_tika-abh01_t:146_5	saṅkhalikacakkalakānaṃ viya paṭibaddhatākaraṇaṃ vā ganthanaṃ gantho, saṃsilisakaraṇaṃ	146	
PA_tika-abh01_t:146_6	yojanaṃ yogoti ayametesaṃ visesoti veditabbo. Dhammānaṃ sabhāvakiccavisesaññunā pana	146	
PA_tika-abh01_t:146_7	bhagavatā sampayuttesu ārammaṇesu tappaccayesu ca tehi tehi nipphādiyamānaṃ taṃ taṃ	146	
PA_tika-abh01_t:146_8	kiccavisesaṃ passantena te te dhammā tathā tathā āsavasaṃyojanaganthādivasena vuttāti	146	
PA_tika-abh01_t:146_9	“kimatthaṃ eteyeva dhammā evaṃ vuttā, kasmā ca vuttā eva puna vuttā”ti na codetabbametaṃ.	146	
PA_tika-abh01_t:147_0	26-37. Ganthaniyāti ettha ayamañño attho “ganthakaraṇaṃ ganthanaṃ, ganthane niyuttāti	147	
PA_tika-abh01_t:147_1	ganthaniyā, ganthayituṃ sakkuṇeyyā, ganthayituṃ arahantīti vā ganthaniyā”ti. Evaṃ	147	
PA_tika-abh01_t:147_2	oghaniyādīsupi daṭṭhabbaṃ. Tenātikkamatīti etaṃ dhātvatthaṃ gahetvā oghaniyāti padasiddhi katā.	147	
PA_tika-abh01_t:148	50-54. Dhammasabhāvaṃ aggahetvā parato āmasantīti parāmāsā. Paratoti niccādito. Āmasantīti sabhāvapaṭisedhena parimajjanti.	14	
PA_tika-abh01_t:149_0	55-68. Sabhāvato vijjamānaṃ avijjamānaṃ vā vicittasaññāya saññitaṃ ārammaṇaṃ aggahetvā	149	
PA_tika-abh01_t:149_1	appavattito ālambamānā dhammā sārammaṇā. Cintanaṃ gahaṇaṃ ārammaṇūpaladdhi. Cetasi	149	
PA_tika-abh01_t:149_2	niyuttā, cetasā saṃsaṭṭhā vā cetasikā. Dubbiññeyyanānattatāya ekībhāvamivupagamanaṃ	149	
PA_tika-abh01_t:149_3	nirantarabhāvupagamanaṃ. Yesaṃ rūpānaṃ cittaṃ sahajātapaccayo hoti, tesaṃ cittassa	149	
PA_tika-abh01_t:149_4	ca suviññeyyanānattanti nirantarabhāvānupagamanaṃ veditabbaṃ. Ekato vattamānāpīti	149	
PA_tika-abh01_t:149_5	api-saddo ko pana vādo ekato avattamānāti etamatthaṃ dīpeti. Idamettha vicāretabbaṃ	149	
PA_tika-abh01_t:149_6	– avinibbhogarūpānaṃ kiṃ aññamaññaṃ saṃsaṭṭhatā, udāhu visaṃsaṭṭhatāti? Visuṃ ārammaṇabhāvena	149	
PA_tika-abh01_t:149_7	suviññeyyanānattattā na saṃsaṭṭhatā, nāpi visaṃsaṭṭhatā saṃsaṭṭhāti anāsaṅkanīyasabhāvattā.	149	
PA_tika-abh01_t:149_8	Catunnañhi khandhānaṃ aññamaññaṃ saṃsaṭṭhasabhāvattā rūpanibbānehipi so saṃsaṭṭhabhāvo	149	
PA_tika-abh01_t:149_9	atthi natthīti siyā āsaṅkā, tasmā tesaṃ itarehi, itaresañca tehi visaṃsaṭṭhasabhāvatā	149	
PA_tika-abh01_t:149_10	vuccati, na pana rūpānaṃ rūpehi katthaci saṃsaṭṭhatā atthīti tadāsaṅkābhāvato visaṃsaṭṭhatā	1491	
PA_tika-abh01_t:149_11	ca rūpānaṃ rūpehi na vuccatīti. Esa hi tesaṃ sabhāvoti. Cittasaṃsaṭṭhasamuṭṭhānādipadesu	1491	
PA_tika-abh01_t:149_12	saṃsaṭṭhasamuṭṭhānādisaddā cittasaddāpekkhāti paccekaṃ cittasaddasambandhattā cittasaṃsaṭṭhā	1491	
PA_tika-abh01_t:149_13	ca te cittasamuṭṭhānā cāti paccekaṃ yojetvā attho vutto. Upādiyantevāti bhūtāni gaṇhanti	1491	
PA_tika-abh01_t:149_14	eva, nissayanti evāti attho. Yathā bhūtāni upādiyanti gayhanti nissīyanti, na tathā	1491	
PA_tika-abh01_t:149_15	etāni gayhanti nissīyanti, tasmā upādā. Atha vā bhūtāni amuñcitvā tesaṃ vaṇṇanibhādibhāvena gahetabbato upādā.	1491	
PA_tika-abh01_t:150	75-82. Saṃkiliṭṭhattike vuttanayenāti saṃ-saddaṃ apanetvā kilisantīti kilesātiādinā nayena.	15	
PA_tika-abh01_t:151_0	83-100. Kāmāvacarādīsu ayamaparo attho – kāmataṇhā kāmo, evaṃ rūpārūpataṇhā rūpaṃ	151	
PA_tika-abh01_t:151_1	arūpañca. Ārammaṇakaraṇavasena tāni yattha avacaranti, te kāmāvacarādayoti. Evañhi	151	
PA_tika-abh01_t:151_2	sati aññabhūmīsu uppajjamānānaṃ akāmāvacarāditā kāmāvacarāditā ca nāpajjatīti siddhaṃ	151	
PA_tika-abh01_t:151_3	hoti. Nikkhepakaṇḍepi “etthāvacarā”ti vacanaṃ avīciparanimmitaparicchinnokāsāya kāmataṇhāya	151	
PA_tika-abh01_t:151_4	ārammaṇabhāvaṃ sandhāya vuttanti veditabbaṃ, tadokāsatā ca taṇhāya tanninnatāya veditabbā.	151	
PA_tika-abh01_t:151_5	Yadi pariyāpannasaddassa antogadhāti ayamattho, maggādidhammānañca lokuttarantogadhattā	151	
PA_tika-abh01_t:151_6	pariyāpannatā āpajjati. Na hi “pariyāpannā”ti ettha tebhūmakagahaṇaṃ atthīti? Nāpajjati	151	
PA_tika-abh01_t:151_7	sabbadā pavattamānassa paccakkhassa lokassa vasena pariyāpannanicchayato. Atha vā	151	
PA_tika-abh01_t:151_8	paricchedakārikāya taṇhāya paricchinditvā āpannā paṭipannā gahitāti pariyāpannā.	151	
PA_tika-abh01_t:152_0	Anīya-saddo bahulā kattuabhidhāyakoti vaṭṭacārakato niyyantīti niyyānīyā, nī-kārassa	152	
PA_tika-abh01_t:152_1	rassattaṃ ya-kārassa ca ka-kārattaṃ katvā “niyyānikā”ti vuttaṃ, niyyānakaraṇasīlā	152	
PA_tika-abh01_t:152_2	vā niyyānikā. Uttaritabbassa aññassa niddiṭṭhassa abhāvā niddisiyamānā sauttarā dhammāva	152	
PA_tika-abh01_t:152_3	uttaritabbāti “attāna”nti āha. Rāgādīnanti rāgādīnaṃ dasannaṃ kilesānaṃ sabbaniyatākusalānaṃ	152	
PA_tika-abh01_t:152_4	vā. Tehi nānappakāradukkhanibbattakehi abhibhūtā sattā kandanti akandantāpi kandanakāraṇabhāvato.	152	
PA_tika-abh01_t:152_5	Yasmā pana pahānekaṭṭhatāvasena ca “saraṇā”ti āha, tasmā “rāgādīna”nti vacanena rāgadosamohāva	152	
PA_tika-abh01_t:152_6	gahitāti ñāyati. Raṇa-saddo vā rāgādireṇūsu niruḷho daṭṭhabbo, raṇaṃ vā yuddhaṃ,	152	
PA_tika-abh01_t:152_7	“kāmā te paṭhamā senā”ti evamādikā ca akusalā senā ariyamaggayuddhena jetabbattā	152	
PA_tika-abh01_t:152_8	sayuddhattā “saraṇā”ti vuccantīti. Araṇavibhaṅgasutte pana sadukkhā saupaghātā saupāyāsā	152	
PA_tika-abh01_t:152_9	sapariḷāhā micchāpaṭipadābhūtā kāmasukhānuyogādayo “saraṇā”ti vuttāti dukkhādīnaṃ	152	
PA_tika-abh01_t:152_10	raṇabhāvo tannibbattakasabhāvānaṃ akusalānaṃ saraṇatā ca veditabbā.	1521	
PA_tika-abh01_t:153	Piṭṭhidukā samattā.	15	
PA_tika-abh01_t:154	Suttantikadukamātikāpadavaṇṇanā	15	
PA_tika-abh01_t:155_0	101-108. Vijjārāsantogadhadhammā vijjāsabhāgatāya tadekadese vijjākoṭṭhāse vattantīti	155	
PA_tika-abh01_t:155_1	vuttā. Vajirassa yattha taṃ patati, tattha abhejjaṃ nāma kiñci maṇipāsāṇādi natthi,	155	
PA_tika-abh01_t:155_2	na ca tena gamanamaggo viruhati, evameva arahattamaggena yattha so uppajjati, tasmiṃ	155	
PA_tika-abh01_t:155_3	santāne abhejjo kileso nāma natthi, na ca bhinno puna viruhatīti vajirupamatā veditabbā.	155	
PA_tika-abh01_t:155_4	Tadupacārena bālā yathā “mañcā ghosantī”ti. Kaṇhābhijātīti apāyā vuccanti manussesu	155	
PA_tika-abh01_t:155_5	ca dobhaggiyaṃ. Tapanassa vā dukkhassa hitāti tapaniyā.	155	
PA_tika-abh01_t:156_0	Dāsādīsupi sirivaḍḍhakādisaddā viya atathattā vacanamattameva adhikāraṃ katvā pavattā	156	
PA_tika-abh01_t:156_1	adhivacanā. Yasmā pana adhivacananiruttipaññattipadāni samānatthāni, sabbañca vacanaṃ	156	
PA_tika-abh01_t:156_2	adhivacanādibhāvaṃ bhajati, tasmā tesupi vacanavisesesu visesena pavattehi adhivacanādisaddehi	156	
PA_tika-abh01_t:156_3	sabbāni vacanāni atthappakāsanasāmaññena vuttānīti etenādhippāyena ayaṃ atthayojanā	156	
PA_tika-abh01_t:156_4	katāti veditabbā. Atha vā adhi-saddo uparibhāge, upari vacanaṃ adhivacanaṃ. Kassa	156	
PA_tika-abh01_t:156_5	upari? Pakāsetabbassa atthassāti viditovāyamattho. Adhīnaṃ vā vacanaṃ adhivacanaṃ.	156	
PA_tika-abh01_t:156_6	Kena adhīnaṃ? Atthena. Tathā taṃtaṃatthappakāsane nicchitaṃ, niyataṃ vā vacanaṃ nirutti.	156	
PA_tika-abh01_t:156_7	Pathavīdhātupurisāditaṃtaṃpakārena ñāpanato paññattīti evaṃ adhivacanādipadānaṃ sabbavacanesu	156	
PA_tika-abh01_t:156_8	pavatti veditabbā. Aññathā sirivaḍḍhakadhanavaḍḍhakappakārānameva abhilāpānaṃ adhivacanatā,	156	
PA_tika-abh01_t:156_9	abhisaṅkharontīti evaṃpakārānameva niddhāraṇavacanānaṃ niruttitā, takko vitakkoti	156	
PA_tika-abh01_t:156_10	evaṃpakārānameva ekamevatthaṃ tena tena pakārena ñāpentānaṃ paññattitā ca āpajjeyyāti.	1561	
PA_tika-abh01_t:157_0	109-118. Phasso vedanāti sabbadāpi arūpadhammānaṃ phassādināmakattā pathaviyādīnaṃ	157	
PA_tika-abh01_t:157_1	kesakumbhādināmantarāpatti viya nāmantarānāpajjanato ca sadā attanāva katanāmatāya	157	
PA_tika-abh01_t:157_2	catukkhandhanibbānāni nāmakaraṇaṭṭhena nāmaṃ. Namanaṃ avinābhāvato ārammaṇābhimukhatā,	157	
PA_tika-abh01_t:157_3	namanahetubhūtatā nāmanaṃ. Atha vā adhivacanasamphasso viya adhivacanaṃ nāmamantarena	157	
PA_tika-abh01_t:157_4	ye anupacitabodhisambhārānaṃ gahaṇaṃ na gacchanti, te nāmāyattaggahaṇā nāmaṃ. Rūpaṃ	157	
PA_tika-abh01_t:157_5	pana vināpi nāmasādhanaṃ attano ruppanasabhāvena gahaṇaṃ upayātīti rūpaṃ.	157	
PA_tika-abh01_t:158_0	119-123. Ito pubbe parikammaṃ pavattaṃ, ito paraṃ bhavaṅgaṃ, majjhe samāpattīti evaṃ	158	
PA_tika-abh01_t:158_1	samāpattīnaṃ appanāparicchedapaññā samāpattikusalatā. Vuṭṭhāne kusalabhāvo pubbe	158	
PA_tika-abh01_t:158_2	vuṭṭhāne paricchedakaraṇañāṇaṃ. Lakkhaṇādivasena aniccādivasena ca manasi karaṇaṃ manasikāro.	158	
PA_tika-abh01_t:159_0	124-134. Sucisīlatā soraccaṃ. Sā hi sobhanakammaratatāti. Sammodakassa, sammodako	159	
PA_tika-abh01_t:159_1	vā mudubhāvo sammodakamudubhāvo, saṇhavācatā. “Aguttadvāratā”ti vutte kesu dvāresūti	159	
PA_tika-abh01_t:159_2	na paññāyatīti “indriyesū”ti vuttaṃ. Sampajānātīti sampajāno, tassa bhāvo sampajaññaṃ.	159	
PA_tika-abh01_t:159_3	Tadapi ñāṇaṃ yasmā sampajānāti, tasmā “sampajānātīti sampajañña”nti āha. Appaṭisaṅkhāne	159	
PA_tika-abh01_t:159_4	nimitte visaye vā. Vīriyasīsenāti vīriyapāmokkhena. Uppannaṃ balanti vīriyopatthambhena	159	
PA_tika-abh01_t:159_5	hi kusalabhāvanā balavatī thirā uppajjatīti tathā uppannā balavatī kusalabhāvanā	159	
PA_tika-abh01_t:159_6	balavanto satta bojjhaṅgātipi vuccanti. Kasiṇanimittaṃ viya saññāṇaṃ viya saviggahaṃ	159	
PA_tika-abh01_t:159_7	viya ca suṭṭhu upalakkhetabbākāraṃ “nimitta”nti vuccati. Samatho ca evaṃ ākāroti	159	
PA_tika-abh01_t:159_8	“nimitta”nti vutto. Tathā hi so paccavekkhantena paccavekkhaṇato gayhatīti. Uddhaccamiva	159	
PA_tika-abh01_t:159_9	cittaṃ na vikkhipatīti, vikkhepapaṭikkhepo vā avikkhepo.	159	
PA_tika-abh01_t:160_0	135-142. Sīlameva punappunaṃ āseviyamānaṃ lokiyaṃ lokuttarampi sīlaṃ paripūretīti	160	
PA_tika-abh01_t:160_1	“sīlaparipūraṇato”ti vuttaṃ. Sīlassa sampadāti kāraṇasīlampi phalasīlampi sampannasamudāyassa	160	
PA_tika-abh01_t:160_2	ekadesavasena vuttaṃ. Atha vā “katame ca thapati akusalā sīlā? Akusalaṃ kāyakammaṃ	160	
PA_tika-abh01_t:160_3	akusalaṃ vacīkammaṃ pāpako ājīvo”ti vuttattā sabbampi kusalākusalaṃ “sīla”nti gahetvā	160	
PA_tika-abh01_t:160_4	tattha kusalasīlaṃ niddhāretvā “sīlasampadā”ti vuttaṃ. Evaṃ diṭṭhisampadāpi veditabbā.	160	
PA_tika-abh01_t:161_0	Diṭṭhivisuddhi kho pana yathādiṭṭhissa ca padhānanti kammassakatañāṇādisaṅkhātā diṭṭhivisuddhi	161	
PA_tika-abh01_t:161_1	cevāti paṭipāṭiyā diṭṭhivisuddhi diṭṭhivisuddhi kho panāti ca padadvayassa samānattā	161	
PA_tika-abh01_t:161_2	paññā. Yathādiṭṭhissāti nibbattitappakāradiṭṭhissa nibbattetabbapadhānānurūpadiṭṭhissa	161	
PA_tika-abh01_t:161_3	vā yathādiṭṭhipavattakiriyassa vā. Saṃvegoti sahottappaṃ ñāṇaṃ, ottappameva vā. Samattaṃ	161	
PA_tika-abh01_t:161_4	tussanaṃ titti santuṭṭhi, natthi etassa santuṭṭhīti asantuṭṭhi, asantuṭṭhissa bhāvo	161	
PA_tika-abh01_t:161_5	asantuṭṭhitā. Vīriyappavāhe pavattamāne antarā eva paṭigamanaṃ nivattanaṃ paṭivānaṃ,	161	
PA_tika-abh01_t:161_6	taṃ assa atthīti paṭivānī, na paṭivānī appaṭivānī, tassa bhāvo appaṭivānitā. Vimuccanaṃ	161	
PA_tika-abh01_t:161_7	nāma ārammaṇe adhimuttatā kilesehi sabbasaṅkhārehi ca nissaṭatā ca. Paṭisandhivasenāti	161	
PA_tika-abh01_t:161_8	kilesānaṃ taṃtaṃmaggavajjhānaṃ uppannamagge khandhasantāne puna saṃdahanavasena.	161	
PA_tika-abh01_t:161_9	Anuppādabhūteti taṃtaṃphale. Anuppādapariyosāneti anuppādakaro maggo anuppādo, tassa pariyosāne.	161	
PA_tika-abh01_t:162	Suttantikadukamātikāpadavaṇṇanā niṭṭhitā.	16	
PA_tika-abh01_t:163	Dukamātikāpadavaṇṇanā niṭṭhitā.	16	
PA_tika-abh01_t:164	Kāmāvacarakusalapadabhājanīyavaṇṇanā	16	
PA_tika-abh01_t:165_0	1. “Ye vā pana…pe… arūpino dhammā”ti idaṃ “phasso hotī”ti evamādikaṃ viya na visuṃ	165	
PA_tika-abh01_t:165_1	“tepi hontī”ti hoti-saddena sambandhaṃ katvā vuttaṃ, uddiṭṭhāvasese ca pana gahetvā	165	
PA_tika-abh01_t:165_2	“ime dhammā kusalā”ti appetuṃ vuttanti appanāya avarodhitaṃ. Evañca katvā niddesepi	165	
PA_tika-abh01_t:165_3	etassa padabhājanīyaṃ na vuttanti. Sarūpena pana adassitattā “atthī”ti vatvā dutiyena	165	
PA_tika-abh01_t:165_4	hoti-saddena sambandho niddeso ca na kato, saṅkhepena pana uddisitvā saṅkhepeneva	165	
PA_tika-abh01_t:165_5	ye vā pana dhammā niddiṭṭhāti etassa dhammassa uddese avarodho yutto. Dhammaniddese	165	
PA_tika-abh01_t:165_6	ca niddesāvasāne vuttassāti.	165	
PA_tika-abh01_t:166_0	Pucchāparicchedavacaneneva pucchābhāve viññāte pucchāvisesañāpanatthaṃ āha “ayaṃ	166	
PA_tika-abh01_t:166_1	kathetukamyatāpucchā”ti. Pañcavidhā hīti mahāniddese āgatā pucchā dasseti. Lakkhaṇanti	166	
PA_tika-abh01_t:166_2	ñātuṃ icchito yo koci sabhāvo. Aññātanti yena kenaci ñāṇena aññātabhāvaṃ āha. Adiṭṭhanti	166	
PA_tika-abh01_t:166_3	dassanabhūtena ñāṇena paccakkhaṃ viya adiṭṭhataṃ. Atulitanti “ettakaṃ ida”nti tulābhūtāya	166	
PA_tika-abh01_t:166_4	paññāya atulitataṃ. Atīritanti tīraṇabhūtāya paññāya akatañāṇakiriyāsamāpanataṃ.	166	
PA_tika-abh01_t:166_5	Avibhūtanti ñāṇassa apākaṭabhāvaṃ. Avibhāvitanti ñāṇena apākaṭīkatabhāvaṃ. Adiṭṭhaṃ	166	
PA_tika-abh01_t:166_6	jotīyati etāyāti adiṭṭhajotanā. Anumatiyā pucchā anumatipucchā. “Taṃ kiṃ maññatha,	166	
PA_tika-abh01_t:166_7	bhikkhave”tiādipucchāya hi “kā tumhākaṃ anumatī”ti anumati pucchitā hoti. Kathetukamyatāti kathetukamyatāya.	166	
PA_tika-abh01_t:167_0	Pabhedato dhammānaṃ desananti mātikādesanaṃ āha. Tattha hi purato kusalādike pabhede	167	
PA_tika-abh01_t:167_1	vatvā pacchato dhammā vuttāti “pabhedavantadassanattha”nti niddesaṃ āha. Idaṃ vuttaṃ	167	
PA_tika-abh01_t:167_2	hoti – mātikāya savisesanā dhammā vuttā, te ca visesitabbattā padhānā, padhānañca	167	
PA_tika-abh01_t:167_3	itikattabbatāya yujjatīti dhammānameva padhānānaṃ pucchitabbatā vissajjitabbatā ca	167	
PA_tika-abh01_t:167_4	hoti, tasmā te pucchitabbe dassetuṃ “katame dhammā”ti vuttaṃ, te pana visesavanto	167	
PA_tika-abh01_t:167_5	pucchitāti dassetuṃ puna “kusalā”ti vuttanti evaṃ pabhedavantadassanatthaṃ ayaṃ padānukkamo	167	
PA_tika-abh01_t:167_6	katoti. “Ime dhammā kusalā”ti vissajjanepi evameva yojanā kātabbā. “Pabhedato dhammānaṃ	167	
PA_tika-abh01_t:167_7	desanaṃ dīpetvā”ti etassa atthaṃ vivarituṃ “imasmiñhī”tiādimāha. Anekappabhedā desetabbāti	167	
PA_tika-abh01_t:167_8	sambandho. Tasmāti avohāradesanato dhammānameva desetabbattā tesañca ghanavinibbhogapaṭisambhidāñāṇāvahanato	167	
PA_tika-abh01_t:167_9	pabhedavantānaṃ desetabbattā “kusalā…pe… dīpetvā”ti etena sambandho. Evameva hi yathāvuttadīpanassa	167	
PA_tika-abh01_t:167_10	hetuṃ sakāraṇaṃ pakāsetuṃ puna “dhammāyevā”tiādi vuttanti. Dhammāti sāmaññamattavacanena	1671	
PA_tika-abh01_t:167_11	samūhādighanavasena ekattaggahaṇaṃ hotīti ekattavinibbhogakaraṇaṃ ghanavinibbhogañāṇaṃ	1671	
PA_tika-abh01_t:167_12	āvahati pabhedadesanā, tathā kusalādidhammānaṃ abyākatādiatthānañca dīpanato dhammapaṭisambhidādiñāṇañca	1671	
PA_tika-abh01_t:167_13	āvahati. “Pabhedavantadassanattha”nti etaṃ vivarituṃ “idāni ye tenā”tiādimāha. Pabheda…pe…	1671	
PA_tika-abh01_t:167_14	yujjati itikattabbatāyuttassa visesanattā. Atha vā uddeso dhammappadhāno, pucchā	1671	
PA_tika-abh01_t:167_15	saṃsayitappadhānā, na ca dhammabhāvo saṃsayito, kusalādibhedo pana saṃsayitoti nicchitasaṃsayitavasenāyaṃ padānukkamo kato.	1671	
PA_tika-abh01_t:168_0	Etthāti etasmiṃ vacane. Kimatthamāha bhagavāti taṃ dassetuṃ āha “samaye niddisi citta”nti.	168	
PA_tika-abh01_t:168_1	Pariyosāneti samaye cittaniddesassa “yasmiṃ…pe… ārabbhā”ti etassa pariyosāne. Tasmiṃ	168	
PA_tika-abh01_t:168_2	samayeti tasmiṃ cittuppādasamaye. Cittena samayaṃ niyametvāna atha pacchā bodhetunti	168	
PA_tika-abh01_t:168_3	sambandho. Vijjamānepi bhojanagamanādisamayanānatte samavāyādinānatte ca yathāvuttacittaniyamitā	168	
PA_tika-abh01_t:168_4	visesitā aññasmiṃ samaye yathādhippetānaṃ phassādīnaṃ abhāvā cittaniyamite samaye	168	
PA_tika-abh01_t:168_5	phassādayo bodhetuṃ visesanameva tāva cittaṃ dassetuṃ samaye cittaṃ niddisīti attho.	168	
PA_tika-abh01_t:168_6	Visesitabbopi hi samayo attano upakāratthaṃ visesanabhāvaṃ āpajjati, visesanabhūtañca	168	
PA_tika-abh01_t:168_7	cittaṃ tadupakāratthaṃ visesitabbabhāvanti. Santatighanādīnaṃ ayaṃ viseso – purimapacchimānaṃ	168	
PA_tika-abh01_t:168_8	nirantaratāya ekībhūtānamiva pavatti santatighanatā, tathā phassādīnaṃ ekasamūhavasena	168	
PA_tika-abh01_t:168_9	dubbiññeyyakiccabhedavasena ekārammaṇatāvasena ca ekībhūtānamiva pavatti samūhādighanatāti.	168	
PA_tika-abh01_t:169_0	Kālañca samayañcāti yuttakālañca paccayasāmaggiñca. Khaṇoti okāso. Tathāgatuppādādiko	169	
PA_tika-abh01_t:169_1	hi maggabrahmacariyassa okāso tappaccayapaṭilābhahetuttā. Khaṇo eva ca samayo. Yo	169	
PA_tika-abh01_t:169_2	“khaṇo”ti ca “samayo”ti ca vuccati, so ekovāti attho. Mahāsamayoti mahāsamūho. Samayopi	169	
PA_tika-abh01_t:169_3	khoti sikkhāparipūraṇassa hetupi. Samayappavādaketi diṭṭhippavādake. Tattha hi nisinnā	169	
PA_tika-abh01_t:169_4	titthiyā attano attano samayaṃ pavadantīti. Atthābhisamayāti hitapaṭilābhā. Abhisametabboti	169	
PA_tika-abh01_t:169_5	abhisamayo, abhisamayo attho abhisamayaṭṭhoti pīḷanādīni abhisamitabbabhāvena ekībhāvaṃ	169	
PA_tika-abh01_t:169_6	upanetvā vuttāni, abhisamayassa vā paṭivedhassa visayabhūto attho abhisamayaṭṭhoti	169	
PA_tika-abh01_t:169_7	tāneva tathā ekattena vuttāni. Tattha pīḷanaṃ dukkhasaccassa taṃsamaṅgino hiṃ sanaṃ	169	
PA_tika-abh01_t:169_8	avipphārikatākaraṇaṃ. Santāpo dukkhadukkhatādibhāvena santāpanaṃ paridahanaṃ.	169	
PA_tika-abh01_t:170_0	“Idhā”ti vacanaṃ akusalesu abyākatesu ca kesuci khaṇassa asambhavato. Nanu kusalānañca	170	
PA_tika-abh01_t:170_1	navamena khaṇena vinā uppatti hotīti? No na hoti, na pana navamo eva khaṇo, catucakkānipi	170	
PA_tika-abh01_t:170_2	khaṇoti vuttāni. Sabbantimena paricchedena attasammāpaṇidhikhaṇamantarena natthi	170	
PA_tika-abh01_t:170_3	kusalassa uppattīti khaṇo idha gahito. Indriyavisayamanasikārādhīnaṃ viññāṇanti evamādi	170	
PA_tika-abh01_t:170_4	sādhāraṇaphalaṃ daṭṭhabbaṃ. Navamoti aṭṭhakkhaṇe upādāya vuttaṃ. Catucakkaṃ vattatīti	170	
PA_tika-abh01_t:170_5	puna patirūpadesavāsādisampatti catucakkaṃ viparivattatīti attho. Okāsabhūtānīti	170	
PA_tika-abh01_t:170_6	attano nibbattiyā “idāni uppajjantu kusalānī”ti anumatidānaṃ viya bhūtāni.	170	
PA_tika-abh01_t:171_0	Cittakāloti dhammeneva satā kālo visesito, na tassa pavattittha pavattissati pavattatīti	171	
PA_tika-abh01_t:171_1	etena avatthāvisesena, nāpi tassa vijānanakiccena, tasmā evaṃvidhe dhamme upādāya	171	
PA_tika-abh01_t:171_2	paññattoti vutto. Kamappavattā visesā eva paṭipāṭīti bījabhāvo ca paṭipāṭīti vattumarahatīti	171	
PA_tika-abh01_t:171_3	iminādhippāyena “bījakāloti dhammapaṭipāṭiṃ upādāya paññatto”ti āha. Dhammapaṭipāṭiṃ	171	
PA_tika-abh01_t:171_4	vāti aṭṭhakalāpadhamme sandhāyāha. Sañcitā viya gayhamānakālā eva kālasañcayo, yathā	171	
PA_tika-abh01_t:171_5	vā tathā vā kāloti ekaṃ sabhāvaṃ gahetvā abhinivesaṃ karontassa tadabhinivesanisedhanatthaṃ	171	
PA_tika-abh01_t:171_6	“so panesa sabhāvato avijjamānattā paññattimattako”ti āha. Ñatvā viññeyyoti sambandho.	171	
PA_tika-abh01_t:171_7	Itaro pana hetūti esa samayo paccayova viññeyyo. Etthāti etasmiṃ adhikāre na hetuhetu	171	
PA_tika-abh01_t:171_8	sādhāraṇahetu cāti attho. Samavāyo paccayasāmaggī, hetu pana ekeko paccayoti ayametesaṃ	171	
PA_tika-abh01_t:171_9	viseso veditabbo. Cakkhuviññāṇādīnaṃ anekapaccayadassanena taṃtaṃdvārikānaṃ kusalānañca	171	
PA_tika-abh01_t:171_10	tappaccayataṃ dasseti.	1711	
PA_tika-abh01_t:172_0	Pariggaho kato aṭṭhakathācariyehi. Ekakāraṇavādoti pakatikāraṇavādo, issarakāraṇavādo	172	
PA_tika-abh01_t:172_1	vā. Aññamaññāpekkhoti avayavānaṃ aññamaññāpekkhatāya samudāyo vutto. Apekkhā ca yāva	172	
PA_tika-abh01_t:172_2	sahāyakāraṇasamāgamo na hoti, tāva phalassa anipphādanaṃ samāgame nipphādanasamatthassa	172	
PA_tika-abh01_t:172_3	nipphādanañca. Samāgamo ca yesu yujjamānesu nibyāpāresupi phalassa pavatti, tesaṃ sabbhāvoti.	172	
PA_tika-abh01_t:173_0	Asāmaggī…pe… pattitoti cakkhurūpālokamanasikārānaṃ asamavetānaṃ cakkhuviññāṇassa	173	
PA_tika-abh01_t:173_1	ahetubhāve sati samavetānañca taṃsabhāvāvinivattito hetubhāvānāpattitoti attho. Na	173	
PA_tika-abh01_t:173_2	hi sabhāvantaraṃ aññena sahitaṃ sabhāvantaraṃ hotīti. Ekasminti andhasate ekekasmiṃ	173	
PA_tika-abh01_t:173_3	andheti adhippāyo. Aññathā yathārutavasena atthe gayhamāne ekassa andhassa dassanāsamatthatā	173	
PA_tika-abh01_t:173_4	sabbesampi na hoti, nāpi ekassa asamatthatāya sabbesampi asamatthatā vuttā, kintu	173	
PA_tika-abh01_t:173_5	sabbesaṃ visuṃ asamatthatāya evāti upamāvacanaṃ na yujjeyya, nāpi upamopamitabbasambandho.	173	
PA_tika-abh01_t:173_6	Na hi upamitabbesu cakkhādīsu ekassa asamatthatāya sabbesampi asamatthatā vuttā,	173	
PA_tika-abh01_t:173_7	kintu sabbesaṃ visuṃ asamatthatāya sahitānaṃ asamatthatāti. Andhasataṃ passatīti	173	
PA_tika-abh01_t:173_8	ca andhasataṃ sahitaṃ passatīti adhippāyo aññathā vuttanayena upamitabbāsamānatāpattito.	173	
PA_tika-abh01_t:173_9	Sādhā…pe… ṭhitabhāvoti yesu vijjamānesu phalappavatti tesaṃ samodhāne, yathā pavattamānesu	173	
PA_tika-abh01_t:173_10	tesu phalappavatti, tathā pavattimāha. Na yesaṃ kesañci anekesaṃ samodhānamattaṃ	1731	
PA_tika-abh01_t:173_11	sāmaggī. Na hi saddagandharasaphoṭṭhabbasamodhānaṃ cakkhuviññāṇassa, kaṭṭhakapālapāsāṇasamodhānaṃ	1731	
PA_tika-abh01_t:173_12	vā sotaviññāṇassa hetūti. Tanti taṃ dassanaṃ. Asā…pe… siddhoti nāyamattho sādhetabbo	1731	
PA_tika-abh01_t:173_13	visuṃ ahetūnaṃ cakkhādīnaṃ sahitānaṃ hetubhāvassa paccakkhasiddhattāti attho. Na	1731	
PA_tika-abh01_t:173_14	hi paccakkhasiddhe yuttimagganaṃ yuttanti.	1731	
PA_tika-abh01_t:174_0	Manussattādīnaṃ khaṇāvayavānaṃ sāmaggī khaṇasāmaggī, taṃ vinā so navamacakkasampattisaṅkhāto	174	
PA_tika-abh01_t:174_1	khaṇo natthi. Sā eva hi khaṇasāmaggī so khaṇoti attho. Khaṇa…pe… dīpeti attano dullabhatāyāti	174	
PA_tika-abh01_t:174_2	attho. Khaṇattho vā samayasaddo khaṇasaṅkhāto samayoti vutto. So yasmiṃ dullabhe	174	
PA_tika-abh01_t:174_3	khaṇe satīti imassatthassa vibhāvanavasena tadāyattāya kusaluppattiyā dullabhabhāvaṃ	174	
PA_tika-abh01_t:174_4	dīpeti. Etenupāyena samavāya…pe… vuttiṃ dīpetīti ettha ito paresu ca yojanā tassa	174	
PA_tika-abh01_t:174_5	tassa taṃtaṃdīpane kātabbā.	174	
PA_tika-abh01_t:175_0	Tassa purisassāti “seyyathāpi bhikkhave cattāro daḷhadhammā dhanuggahā sikkhitā katahatthā	175	
PA_tika-abh01_t:175_1	katupāsanā catuddisā ṭhitā assu, atha puriso āgaccheyya ‘ahaṃ imesaṃ…pe… katupāsanānaṃ	175	
PA_tika-abh01_t:175_2	kaṇḍe khitte khitte appatiṭṭhite pathaviyaṃ gahetvā āharissāmī”’ti evaṃ vuttajavanapurisassa.	175	
PA_tika-abh01_t:175_3	Tāva parittakoti gamanassādānaṃ devaputtānaṃ heṭṭhupariyāyena paṭimukhaṃ dhāvantānaṃ	175	
PA_tika-abh01_t:175_4	sirasi pāde ca baddhakhuradhārāsannipātato ca parittataro kālo. Kālasaṅkhāto samayo	175	
PA_tika-abh01_t:175_5	cittaparicchinno vuccamāno teneva paricchedakacittena “evaṃ paritto aha”nti attano	175	
PA_tika-abh01_t:175_6	parittataṃ dīpeti. Yathā cāhaṃ, evaṃ sabbo kusalacittappavattikāloti tassa parittataṃ	175	
PA_tika-abh01_t:175_7	dīpeti. Saddassa dīpanā vuttanayānusārena veditabbā.	175	
PA_tika-abh01_t:176_0	Pakativādīnaṃ mahato viya aṇuvādīnaṃ dviaṇukassa viya ca ekasseva. Hetu…pe… vuttitaṃ	176	
PA_tika-abh01_t:176_1	dīpetīti paccayāyattavuttidīpanato tapparabhāvā hetusaṅkhātassa parāyattavuttidīpanatā	176	
PA_tika-abh01_t:176_2	vuttā. Sati pana paccayāyattabhāve paccayasāmaggīāyattatā samavāyasaṅkhātena dīpiyatīti	176	
PA_tika-abh01_t:176_3	atapparabhāvato tassa taṃdīpanatā na vuttā. Anena samayena kattubhūtena, anena samayena	176	
PA_tika-abh01_t:176_4	vā karaṇabhūtena bhagavatā paṭisedhitoti attho. Esa nayo purimāsu dīpanāsu.	176	
PA_tika-abh01_t:177_0	Adhikaraṇavasenāti ādhāravasena. Etthāti kālasamūhasaṅkhāte samaye gahiteti attho.	177	
PA_tika-abh01_t:177_1	Kālopi hi cittaparicchinno sabhāvato avijjamānopi ādhārabhāveneva saññāto “adhikaraṇa”nti	177	
PA_tika-abh01_t:177_2	vutto taṃkhaṇappavattānaṃ tato pubbe parato ca abhāvā. Bhāvoti kiriyā. Kiriyāya kiriyantaralakkhaṇaṃ	177	
PA_tika-abh01_t:177_3	bhāvenabhāvalakkhaṇaṃ. Yathā gāvīsu duyhamānāsu gato, duddhāsu āgatoti dohanakiriyā	177	
PA_tika-abh01_t:177_4	gamanakiriyāya lakkhaṇaṃ hoti, evamihāpi “yasmiṃ samaye tasmiṃ samaye”ti ca vutte	177	
PA_tika-abh01_t:177_5	satīti ayamattho viññāyamāno eva hoti aññakiriyāsambandhābhāvena padatthassa sattāvirahābhāvatoti	177	
PA_tika-abh01_t:177_6	samayassa sattākiriyāya cittuppādakiriyā phassādibhavanakiriyā ca lakkhīyatīti ubhayattha	177	
PA_tika-abh01_t:177_7	samayasadde bhummaniddeso kato lakkhaṇabhūtabhāvayuttoti.	177	
PA_tika-abh01_t:178_0	Uddānatoti uddesato saṅkhepato. Kilesakāmo vatthukāmabhāvaṃ bhajanto kāmanīyavasena	178	
PA_tika-abh01_t:178_1	bhajati, na kāmanavasenāti kāmanavasena kilesakāmo eva hoti, na vatthukāmo. Duvidhopesoti	178	
PA_tika-abh01_t:178_2	vacanena duvidhassapi sahitassa avacaraṇappadesaṃ saṅgaṇhāti. Tena vatthukāmasseva	178	
PA_tika-abh01_t:178_3	pavattideso rūpārūpadhātudvayaṃ apanītaṃ hoti. Nanu ca duvidhopi sahito rūpārūpadhātūsu	178	
PA_tika-abh01_t:178_4	pavattati rūpārūpāvacaradhammānaṃ vatthukāmattā tadārammaṇānaṃ rūpārūparāgānañca	178	
PA_tika-abh01_t:178_5	kilesakāmabhāvasiddhitoti? Taṃ na, bahalakilesassa kāmarāgassa kilesakāmabhāvena	178	
PA_tika-abh01_t:178_6	idha saṅgahitattā. Evañca katvā rūpārūpadhātūsu pavattamānesu kāmāvacaradhammesu	178	
PA_tika-abh01_t:178_7	nikanti idha na saṅgahitā sukhumattā. “Uddānato dve kāmā”ti sabbakāme uddisitvāpi	178	
PA_tika-abh01_t:178_8	hi “duvidhopeso”ti ettha tadekadesabhūtā aññamaññasahitatāparicchinnā kāmarāgatabbatthukadhammāva	178	
PA_tika-abh01_t:178_9	saṅgahitāti, niravaseso vā kilesakāmo kāmarāgo kāmataṇhārūpataṇhāarūpataṇhānirodhataṇhābhedo	178	
PA_tika-abh01_t:178_10	idha pavattatīti anavasesappavattitaṃ sandhāya “duvidhopeso”ti vuttaṃ, vatthukāmopi	1781	
PA_tika-abh01_t:178_11	ca appako idhāpi na vattati rūpārūpāvacaravipākamatto, tathāpi paripuṇṇavatthukāmattā	1781	
PA_tika-abh01_t:178_12	kāmāvacaradhammāva idha gahitā. Evañca katvā sasatthāvacaropamā yuttā hoti. “Rūpūpapattiyā	1781	
PA_tika-abh01_t:178_13	maggaṃ bhāvetī”ti ettha rūpabhavo uttarapadalopaṃ katvā “rūpa”nti vutto, evamidhāpi	1781	
PA_tika-abh01_t:178_14	uttarapadalopo daṭṭhabbo. Aññathā hi cittaṃ kāmāvacarāvacaranti vucceyyāti. Ārammaṇakaraṇavasenātiādike	1781	
PA_tika-abh01_t:178_15	“kāmo”ti sabbaṃ taṇhamāha, tasmā “kāmañcesā”tiādi vuttaṃ, “kāme avacāretīti kāmāvacāra”nti	1781	
PA_tika-abh01_t:178_16	vattabbe cā-saddassa rassattaṃ kataṃ.	1781	
PA_tika-abh01_t:179_0	Ruḷhisaddenāti ñāṇasampayuttesu ruḷhena saddena, ñāṇasampayuttesu vā pavattitvā anavajjasukhavipākatāya	179	
PA_tika-abh01_t:179_1	taṃsadisesu ñāṇavippayuttesu ruḷhena saddena. Atha vā kiñci nimittaṃ gahetvā satipi	179	
PA_tika-abh01_t:179_2	aññasmiṃ taṃnimittayutte kismiñcideva visaye sammutiyā cirakālatāvasena nimittavirahepi	179	
PA_tika-abh01_t:179_3	pavatti ruḷhi nāma yathā “mahiyaṃ setīti mahiṃso, gacchantīti gāvo”ti, evaṃ kusalasaddassapi	179	
PA_tika-abh01_t:179_4	ruḷhibhāvo veditabbo. Paññāniddese “kosalla”nti abhidhamme vuttaṃ, tassa ca bhāvā	179	
PA_tika-abh01_t:179_5	kusalasaddappavattīti kosallayogā kusalanti ayaṃ abhidhammapariyāyo hoti. Kusalanti kusalabhāvaṃ āha.	179	
PA_tika-abh01_t:180_0	Vipākādīnaṃ avajjapaṭipakkhatā natthīti kusalameva anavajjalakkhaṇaṃ vuttaṃ. Anavajjalakkhaṇamevāti	180	
PA_tika-abh01_t:180_1	sukhavipākasabhāvassa lakkhaṇabhāvanivāraṇatthaṃ avadhāraṇaṃ kataṃ, taṃnivāraṇañca	180	
PA_tika-abh01_t:180_2	tassa paccupaṭṭhānataṃ vatthukāmatāya kataṃ. Sampattiatthena rasena vodānabhāvarasaṃ.	180	
PA_tika-abh01_t:180_3	Phalaṭṭhena paccupaṭṭhānena iṭṭhavipākapaccupaṭṭhānaṃ. Sabhāvo kakkhaḷādiphusanādiko	180	
PA_tika-abh01_t:180_4	asādhāraṇo. Sāmaññaṃ sādhāraṇo aniccādisabhāvo. Idha ca kusalalakkhaṇaṃ sabbakusalasādhāraṇasabhāvattā	180	
PA_tika-abh01_t:180_5	sāmaññaṃ daṭṭhabbaṃ, akusalādīhi asādhāraṇatāya sabhāvo vā. Upaṭṭhānākāroti gahetabbabhāvena	180	
PA_tika-abh01_t:180_6	ñāṇassa upaṭṭhahanākāro. Phalaṃ pana attano kāraṇaṃ paṭicca tappaṭibimbabhāvena,	180	
PA_tika-abh01_t:180_7	paṭimukhaṃ vā upaṭṭhātīti paccupaṭṭhānaṃ.	180	
PA_tika-abh01_t:181_0	Vijānātīti saññāpaññākiccavisiṭṭhaṃ visayaggahaṇaṃ āha. Sabbacittasādhāraṇattā yattha	181	
PA_tika-abh01_t:181_1	yattha yathā yathā attho labbhati, tattha tattha tathā tathā gahetabboti. Yaṃ āsevanapaccayabhāvena	181	
PA_tika-abh01_t:181_2	cinoti, yañca kammunā abhisaṅkhatattā citaṃ, taṃ tathā “citta”nti vuttaṃ. Yaṃ pana	181	
PA_tika-abh01_t:181_3	tathā na hoti, taṃ parittakiriyadvayaṃ antimajavanañca labbhamānacintanavicittatādivasena	181	
PA_tika-abh01_t:181_4	“citta”nti veditabbaṃ. Hasituppādo pana aññajavanagatikova. Cittānaṃ panāti vicitrānanti	181	
PA_tika-abh01_t:181_5	attho. Tadantogadhattā hi samudāyavohārena avayavopi “citta”nti vuccati yathā pabbatanadīsamuddādiekadesesu	181	
PA_tika-abh01_t:181_6	diṭṭhesu pabbatādayo diṭṭhāti vuccantīti. Caraṇaṃ nāma gahetvā caritabbacittapaṭo. Rūpānīti bimbāni.	181	
PA_tika-abh01_t:182_0	Ajjhattikanti indriyabaddhaṃ vadati. Cittakatamevāti cittassa mūlakāraṇataṃ sandhāya	182	
PA_tika-abh01_t:182_1	vuttaṃ. Kammassa hetaṃ cittaṃ kāraṇanti. Taṃ pana atthaṃ vibhāvetuṃ “kāyakammādibheda”ntiādimāha.	182	
PA_tika-abh01_t:182_2	Liṅganānattanti saṇṭhānanānattaṃ, bhinnasaṇṭhānaṅgapaccaṅgavato sarīrassa vā nānattaṃ.	182	
PA_tika-abh01_t:182_3	Vohāravasena itthipurisādibhāvena voharitabbesu patthanāvisesā uppajjanti, tato kammavisesā.	182	
PA_tika-abh01_t:182_4	Evamidaṃ kammanānattaṃ vohāranānattato hoti. Apā…pe… kāditāti evamādīsu ādi-saddehi	182	
PA_tika-abh01_t:182_5	gatiyā upapattiyā attabhāve lokadhammesu ca nānākaraṇāni suttāgatāni saṅgaṇhāti.	182	
PA_tika-abh01_t:183_0	Kammanānattādivasenāti ettha kusalākusalavasena kammanānattaṃ veditabbaṃ. Visadisasabhāvatā	183	
PA_tika-abh01_t:183_1	hi nānattanti. Kusalakammassa dānādivasena kāyasucaritādibhāvena ca puthuttaṃ, akusalakammassa	183	
PA_tika-abh01_t:183_2	ca macchariyādīhi kāyaduccaritādīhi ca puthuttaṃ veditabbaṃ. Bahuppakāratā hi puthuttanti.	183	
PA_tika-abh01_t:183_3	Annadānādivasena dānādīnaṃ pāṇātipātāviratiādivasena kāyasucaritādīnaṃ āvāsamacchariyādivasena	183	
PA_tika-abh01_t:183_4	macchariyādīnaṃ pāṇātipātādivasena kāyaduccaritādīnañca pabhedo veditabbo. Ekekassa	183	
PA_tika-abh01_t:183_5	hi pakārassa bhedo pabhedoti. Nānattādīnaṃ vavatthānaṃ tathā tathā vavatthitatā nicchitatā.	183	
PA_tika-abh01_t:183_6	Etenupāyena liṅganānattādīni veditabbāni. Kammanānattādīhi nibbattāni hi tānīti.	183	
PA_tika-abh01_t:184_0	Paccuppannassa liṅgassa kammato pavattiṃ tadanukkamena paccuppannakammassa nipphattiñca	184	
PA_tika-abh01_t:184_1	dassetvā tato anāgataliṅganānattādinipphattidassanena saṃsāraṃ ghaṭento “kammanānākaraṇaṃ	184	
PA_tika-abh01_t:184_2	paṭiccā”tiādimāha. Tattha purimena kammavacanena avijjāsaṅkhārā, liṅgādivacanena	184	
PA_tika-abh01_t:184_3	viññāṇādīni bhavapariyosānāni, gatiādivacanena jātijarāmaraṇāni gahitānīti daṭṭhabbāni.	184	
PA_tika-abh01_t:184_4	Tattha gatīti nirayādayo pañca gatiyo vuccanti, tāsaṃ nānākaraṇaṃ apadādibhāvo. Tā	184	
PA_tika-abh01_t:184_5	hi tathā bhinnāti. Upapattīti gomahiṃsādikhattiyādicātumahārājikādiupapattiyo, tāsaṃ	184	
PA_tika-abh01_t:184_6	nānākaraṇaṃ uccāditā. Khattiyo eva hi ekacco kulabhogaissariyādīhi ucco hoti, ekacco	184	
PA_tika-abh01_t:184_7	nīco. Tehi eva hīnatāya hīno, padhānabhāvaṃ nītatāya paṇīto, aḍḍhatāya sugato, daliddatāya	184	
PA_tika-abh01_t:184_8	duggato. Kulavasena vā uccanīcatā, issariyavasena hīnapaṇītatā, bhogavasena sugataduggatatā	184	
PA_tika-abh01_t:184_9	yojetabbā. Suvaṇṇadubbaṇṇatāti odātasāmādivaṇṇasuddhiasuddhivasena vuttaṃ. Sujātadujjātatāti	184	
PA_tika-abh01_t:184_10	nigrodhaparimaṇḍalādiārohapariṇāhehi lakkhaṇehi vā attabhāvaparipuṇṇāparipuṇṇajātatāvasena.	1841	
PA_tika-abh01_t:184_11	Susaṇṭhitadussaṇṭhitatāti aṅgapaccaṅgānaṃ saṇṭhānavasena.	1841	
PA_tika-abh01_t:185_0	Aparampi vuttaṃ ajjhattikacittassa yathāvuttassa cittakatabhāvasādhakaṃ suttaṃ “kammato”tiādi.	185	
PA_tika-abh01_t:185_1	Kammañhi cittato nibbattanti tato nipphajjamānaṃ sabbampi cittaṃ cittakatamevāti	185	
PA_tika-abh01_t:185_2	sādheti. Kammanibbattato liṅgato pavattamānaliṅgasaññā mūlakāraṇato kammato āsannakāraṇato	185	
PA_tika-abh01_t:185_3	liṅgato ca pavattā hotīti “kammato…pe… pavattare”ti āha. Atha vā liṅgañca saññā ca	185	
PA_tika-abh01_t:185_4	liṅgasaññā, tā yathāsaṅkhyaṃ kammato liṅgato ca pavattareti attho. Saññāto bhedaṃ	185	
PA_tika-abh01_t:185_5	gacchantīti te itthipurisādiliṅgasaññāto itthipurisādivohārabhedaṃ dhammā gacchanti,	185	
PA_tika-abh01_t:185_6	tathā tathā voharitabbāti attho. Imāya gāthāya atītapaccuppannaddhapaṭiccasamuppādavasena	185	
PA_tika-abh01_t:185_7	cittakataṃ cittaṃ dassitaṃ.	185	
PA_tika-abh01_t:186_0	Loko eva pajātattā pajāti purimapādassa vivaraṇaṃ pacchimapādo daṭṭhabbo. Yathā rathassa	186	
PA_tika-abh01_t:186_1	āṇi nibandhanā, evaṃ sattalokarathassa kammaṃ nibandhananti upamāsaṃsandanaṃ veditabbaṃ.	186	
PA_tika-abh01_t:186_2	Imāya ca gāthāya addhadvayavasena cittassa kammaviññāṇakatatā dassitā. Kittinti parammukhā	186	
PA_tika-abh01_t:186_3	kittanaṃ patthaṭayasataṃ. Pasaṃsanti sammukhā pasaṃsanaṃ thutiṃ. Kammanānākaraṇanti	186	
PA_tika-abh01_t:186_4	kammato nibbattanānākaraṇaṃ kammajehi anumiyamānaṃ kammasseva vā nānākaraṇaṃ.	186	
PA_tika-abh01_t:187_0	Kammassakāti kammasayā. Kammassa dāyaṃ tena dātabbaṃ ādiyantīti kammadāyādā. Aṇḍajādīnañca	187	
PA_tika-abh01_t:187_1	yonīnaṃ kammato nibbattattā kammameva yoni attabhāvapaṭilābhanimittaṃ etesanti kammayonī.	187	
PA_tika-abh01_t:187_2	Bandhanaṭṭhena kammaṃ bandhu etesanti kammabandhū.	187	
PA_tika-abh01_t:188_0	Cittassāti kammaviññāṇassa. Tassa pana aladdhokāsatā aññena kammena paṭibāhitattā	188	
PA_tika-abh01_t:188_1	tadavipaccanokāse puggalassa nibbattattā ca veditabbā. Vijjamānampi aparāpariyavedanīyakammaviññāṇaṃ	188	
PA_tika-abh01_t:188_2	kālagatipayogādisahakārīpaccayavikalatāya avasesapaccayavekallaṃ daṭṭhabbaṃ. Ekaccacittanti	188	
PA_tika-abh01_t:188_3	cittena kattabbacitrena ekaccabhūtaṃ tena kattabbacitramāha.	188	
PA_tika-abh01_t:189_0	Anubhavitvā bhavitvā ca apagataṃ bhūtāpagataṃ. Anubhūtabhūtatā hi bhūtatāsāmaññena	189	
PA_tika-abh01_t:189_1	bhūtasaddena vuttā. Sāmaññameva hi upasaggena visesīyatīti. Anubhūtasaddo ca kammavacanicchābhāvato	189	
PA_tika-abh01_t:189_2	anubhavakavācako daṭṭhabbo. Vikappagāhavasena rāgādīhi tabbipakkhehi ca akusalaṃ	189	
PA_tika-abh01_t:189_3	kusalañca ārammaṇarasaṃ anubhavati, na vipāko kammavegakkhittattā, nāpi kiriyā ahetukānaṃ	189	
PA_tika-abh01_t:189_4	atidubbalatāya sahetukānañca khīṇakilesassa chaḷaṅgupekkhāvato uppajjamānānaṃ atisantavuttittā.	189	
PA_tika-abh01_t:189_5	Ettha ca purimanaye kusalākusalameva vattuṃ adhippāyavasena “bhūtāpagata”nti vuttaṃ.	189	
PA_tika-abh01_t:189_6	Yaṃ “uppannānaṃ akusalānaṃ dhammānaṃ pahānāya uppannānaṃ kusalānaṃ dhammānaṃ ṭhitiyā”ti	189	
PA_tika-abh01_t:189_7	ettha uppannanti gahetvā taṃsadisānaṃ pahānaṃ, vuddhi ca vuttā, pacchimanaye pana	189	
PA_tika-abh01_t:189_8	ca-saddena kusalākusalañca ākaḍḍhitvā sabbaṃ saṅkhataṃ vuttaṃ bhūtāpagatabhāvābhidhānādhippāyena.	189	
PA_tika-abh01_t:190_0	Vipaccituṃ okāsakaraṇavasena uppatitaṃ atītakammañca tato uppajjituṃ āraddho anāgato	190	
PA_tika-abh01_t:190_1	vipāko ca “okāsakatuppanna”nti vutto. Yaṃ uppannasaddena vināpi viññāyamānaṃ uppannaṃ,	190	
PA_tika-abh01_t:190_2	taṃ sandhāya “nāhaṃ, bhikkhave, sañcetanikāna”ntiādi vuttaṃ. Tāsu tāsu bhūmīsūti	190	
PA_tika-abh01_t:190_3	manussadevādiattabhāvasaṅkhātesu upādānakkhandhesu. Tasmiṃ tasmiṃ santāne anuppattianāpāditatāya	190	
PA_tika-abh01_t:190_4	asamūhataṃ. Ettha ca laddhabhūmikaṃ “bhūmiladdha”nti vuttaṃ aggiāhito viya. Okāsakatuppannasaddepi	190	
PA_tika-abh01_t:190_5	ca okāso kato etenāti, okāso kato etassāti ca duvidhatthepi evameva katasaddassa	190	
PA_tika-abh01_t:190_6	paranipāto veditabbo.	190	
PA_tika-abh01_t:191_0	Sabbadā avattamānampi gamiyacittaṃ paṭipakkhapaccavekkhaṇāya avikkhambhitattā “uppanna”nti	191	
PA_tika-abh01_t:191_1	vuttaṃ. Antaradhāpetīti vikkhambhikā ānāpānassati vikkhambheti. Antarāyevāti bhūmiladdhe	191	
PA_tika-abh01_t:191_2	sabhūmiyaṃ abbocchinne vicchinditvāti attho. Anatītaṃ ananāgatañca khaṇattayekadesagatampi	191	
PA_tika-abh01_t:191_3	uppajjamānaṃ “khaṇattayagata”nti vuttaṃ. Desanāya padhānena gahito attho “sīsa”nti	191	
PA_tika-abh01_t:191_4	vuccati. Lokiyadhammañhi desetabbaṃ patvā desanāya cittaṃ pubbaṅgamaṃ hoti, dhammasabhāvaṃ	191	
PA_tika-abh01_t:191_5	vā sandhāyetaṃ vuttaṃ. Akusalāti sabbepi akusalā dhammā vuttā. Cetanāti keci. Akusalabhāgiyāti	191	
PA_tika-abh01_t:191_6	rāgādayo ekantaakusalā. Akusalapakkhikāti phassādayopi tappakkhikā. Mano tesaṃ dhammānaṃ	191	
PA_tika-abh01_t:191_7	paṭhamaṃ uppajjatīti sahajātopi mano sampayutte saṅgaṇhitvā adhipatibhāvena pavattamāno	191	
PA_tika-abh01_t:191_8	paṭhamaṃ uppanno viya hotīti evaṃ vutto. Sampayuttāpi tadanuvattanatāya anvadeva	191	
PA_tika-abh01_t:191_9	akusalā dhammāti vuttā, anantarapaccayamanaṃ vā sandhāya manopubbaṅgamatā vuttā.	191	
PA_tika-abh01_t:191_10	Cittena nīyatīti abhisaṅkhāraviññāṇaṃ sandhāyāha, taṇhāsampayuttaṃ vā. Pabhassaranti	1911	
PA_tika-abh01_t:191_11	sabhāvapaṇḍarataṃ sandhāyāha. Arakkhiteti satiyā anunayapaṭighādīhi arakkhite, rāgādīhi	1911	
PA_tika-abh01_t:191_12	byāpanne, tehi eva avassute. Cittassa pubbaṅgamabhāvasādhane aññamaññaṃ baladānavasena	1911	
PA_tika-abh01_t:191_13	suttānurakkhaṇaṃ, idha vā upasaṃhatānaṃ ābhidhammikehi viññātānaṃ cirakālappavattivasena veditabbaṃ.	1911	
PA_tika-abh01_t:192_0	Katarapaññaṃ tvantiādi na pāḷiāruḷhaṃ, evaṃ bhagavā pucchatīti aṭṭhakathāyameva vuttaṃ.	192	
PA_tika-abh01_t:192_1	Paññā pana kimatthiyāti idampi ekaṃ suttaṃ. “Abhiññatthā pariññatthā pahānatthā”ti tassa vissajjanaṃ.	192	
PA_tika-abh01_t:193_0	Sātanti sabhāvavasena vuttaṃ, madhuranti madhuraṃ viyāti upamāvasena. Ponobbhavikāti	193	
PA_tika-abh01_t:193_1	punabbhavakaraṇasīlā. Tatratatrābhinandanato nandī, nandibhūto rāgo nandirāgo, nandirāgabhāvena	193	
PA_tika-abh01_t:193_2	sahagatāti nandirāgasahagatāti na ettha sampayogavasena sahagatabhāvo atthīti sahagatasaddo	193	
PA_tika-abh01_t:193_3	taṇhāya nandirāgabhāvaṃ joteti. Nandirāgabhūtāti cassa attho. Nissayeti pādake. Rūpārūpārammaṇānanti	193	
PA_tika-abh01_t:193_4	pathavīkasiṇādiākāsādiārammaṇānaṃ. Saṃsaṭṭheti khīrodakaṃ viya samodite ekībhāvamiva	193	
PA_tika-abh01_t:193_5	gate. Sahajāteti sampayuttasahajāte, na sahajātamatte. Idhāpīti “imasmimpi pade ayameva	193	
PA_tika-abh01_t:193_6	attho adhippeto”ti imissā aṭṭhakathāya yathādassitasaṃsaṭṭhasaddo sahajāte adhippetoti.	193	
PA_tika-abh01_t:193_7	Arūpaṃ rūpenāti paṭisandhikkhaṇe vatthunā. Ukkaṭṭhaniddesoti anavasesasaṅgahena kato atisayaniddeso.	193	
PA_tika-abh01_t:194_0	Anābhaṭṭhatāyevāti “diṭṭhaṃ suta”ntiādīsu diṭṭhatādayo viya abhāsitabbatā anābhaṭṭhatā.	194	
PA_tika-abh01_t:194_1	Sabbākārena sadisassa dutiyacittassa sasaṅkhārikatāvacanena imassa asaṅkhārikatā	194	
PA_tika-abh01_t:194_2	viññāyati, tasmā abhāsitabbatāya na gahitoti attho yujjati. Adhippāyo pana pāḷiyaṃ	194	
PA_tika-abh01_t:194_3	abhāsitattā eva tattha desetabbabhāvena na gahito na saṅgahito na tassatthassa abhāvāti.	194	
PA_tika-abh01_t:194_4	Atha vā pāḷiyaṃ anābhaṭṭhatāya eva aṭṭhakathāyaṃ na gahito na tassattho vutto. Niyametvāvāti	194	
PA_tika-abh01_t:194_5	parato evaṃvidhasseva sasaṅkhārikabhāvavacanato idha tadavacaneneva asaṅkhārikabhāvaṃ niyametvā.	194	
PA_tika-abh01_t:195_0	Manoviññāṇanti ettha dvāraṃ vatthūti vuttaṃ, dvārena vā taṃsahāyabhūtaṃ hadayavatthu	195	
PA_tika-abh01_t:195_1	vuttaṃ. Sarasabhāvenāti sakiccabhāvena. Avijjā hi saṅkhārānaṃ paccayabhāvakiccā,	195	
PA_tika-abh01_t:195_2	aññāsādhāraṇo vā rasitabbo viññātabbo bhāvo sarasabhāvo, avijjāsabhāvo saṅkhārasabhāvoti	195	
PA_tika-abh01_t:195_3	evamādiko. “Sarasasabhāvenā”tipi pāṭho, soyeva attho. Avijjāpaccayāti vā sarasena,	195	
PA_tika-abh01_t:195_4	saṅkhārāti sabhāvena.	195	
PA_tika-abh01_t:196_0	Ekasamuṭṭhānāditā rūpadhammesu eva yojetabbā tesu tabbohārabāhullato. Atītādibhāvo	196	
PA_tika-abh01_t:196_1	rūpārūpadhammesu, cittacetasikanibbānānampi vā yathāsabhāvaṃ ekadvinakutocisamuṭṭhānatā	196	
PA_tika-abh01_t:196_2	yojetabbā. Anāpāthagatāti cakkhādīnaṃ agocaragatā sukhumarajādirūpaṃ viya vatthuparittatāya	196	
PA_tika-abh01_t:196_3	tattāyoguḷe patitodakabindurūpaṃ viya khaṇaparittatāya atidūratāya accāsannāditāya	196	
PA_tika-abh01_t:196_4	atītānāgatatāya ca. Visayo anaññatthabhāvena, gocaro ca tattha caraṇena vutto, tabbisayanicchayena	196	
PA_tika-abh01_t:196_5	mano paṭisaraṇaṃ. Ayamattho siddho hoti aññathā tesaṃ dhammārammaṇabhāvena “nesaṃ	196	
PA_tika-abh01_t:196_6	gocaravisayaṃ paccanubhotī”ti vacanassa anupapattito. Dibbacakkhudibbasotaiddhividhañāṇehi	196	
PA_tika-abh01_t:196_7	yathāvuttanayena anāpāthagatāni rūpādīni ālambiyamānāni na dhammārammaṇanti katthaci	196	
PA_tika-abh01_t:196_8	vuccamānāni diṭṭhāni, itarathā ca diṭṭhāni “dibbena cakkhunā rūpaṃ passatī”tiādīsūti.	196	
PA_tika-abh01_t:197_0	Āpāthamāgacchati manasā pañcaviññāṇehi ca gahetabbabhāvūpagamanena. Ghaṭṭetvāti paṭimukhabhāvāpāthaṃ	197	
PA_tika-abh01_t:197_1	gantvā. Sarabhāṇakassa osārakassa. Pakatiyā diṭṭhādivasena āpāthagamanañca bhojanapariṇāmautubhojanavisesaussāhādīhi	197	
PA_tika-abh01_t:197_2	kalyaṃ, rogino vātādīhi ca upaddutaṃ vā kāyaṃ anuvattantassa jāgarassa bhavaṅgassa	197	
PA_tika-abh01_t:197_3	calanapaccayānaṃ kāyikasukhadukkhautubhojanādiupanissayānaṃ cittapaṇidahanasadisāsadisasambandhadassanādipaccayānaṃ,	197	
PA_tika-abh01_t:197_4	suttassa ca supinadassane dhātukkhobhādipaccayānaṃ vasena veditabbaṃ. Adiṭṭhassa	197	
PA_tika-abh01_t:197_5	asutassa anāgatabuddharūpādino pasādadātukāmatāvatthussa taṃsadisatāsaṅkhātena diṭṭhasutasambandheneva.	197	
PA_tika-abh01_t:197_6	Na kevalaṃ taṃsadisatāva ubhayasambandho, kintu tabbipakkhatā tadekadesatā taṃsampayuttatādiko	197	
PA_tika-abh01_t:197_7	ca veditabbo. Kenaci vutte kismiñci sute avicāretvā saddahanaṃ saddhā, sayameva taṃ	197	
PA_tika-abh01_t:197_8	vicāretvā rocanaṃ ruci, “evaṃ vā evaṃ vā bhavissatī”ti ākāravicāraṇaṃ ākāraparivitakko,	197	
PA_tika-abh01_t:197_9	vicārentassa katthaci diṭṭhiyā nijjhānakkhamanaṃ diṭṭhinijjhānakkhanti.	197	
PA_tika-abh01_t:198_0	Gerukaharitālañjanādidhātūsu. Subhanimittaṃ subhaggahaṇassa nimittaṃ. Taṃ subhanimittattā	198	
PA_tika-abh01_t:198_1	rañjanīyattā ca lobhassa vatthu. Niyamitassa cittassa vasena niyamitavasena. Evamitaresu	198	
PA_tika-abh01_t:198_2	dvīsu. Ābhogo ābhujitaṃ. Lūkhapuggalā dosabahulā. Adosabahulā siniddhapuggalā. Tadadhimuttatāti	198	
PA_tika-abh01_t:198_3	pītininnacittatā. Imehi…pe… veditabbo pītiyā somanassavippayogāsambhavatoti adhippāyo.	198	
PA_tika-abh01_t:199_0	Jīvitavuttiyā āyatanabhāvato hatthārohādisippameva sippāyatanaṃ. Kasivāṇijjādikammameva	199	
PA_tika-abh01_t:199_1	kammāyatanaṃ. Āyuvedādivijjā eva vijjāṭṭhānaṃ. Abyāpajjeti domanassabyāpādarahite	199	
PA_tika-abh01_t:199_2	rūpabhave. Dhammapadāti dhammakoṭṭhāsā. Pilavantīti upaṭṭhahanti padissanti. Yogāti	199	
PA_tika-abh01_t:199_3	bhāvanābhiyogā samādhito. Vatthuvisadakiriyāti ajjhattikabāhirānaṃ vatthūnaṃ nimmalabhāvakiriyā.	199	
PA_tika-abh01_t:199_4	Saddhādīnaṃ indriyānaṃ aññamaññānativattanaṃ indriyasamattapaṭipādanatā. Gambhīrānaṃ	199	
PA_tika-abh01_t:199_5	ñāṇena caritabbānaṃ, gambhīrañāṇena vā caritabbānaṃ suttantānaṃ paccavekkhaṇā gambhīrañāṇacariyapaccavekkhaṇā.	199	
PA_tika-abh01_t:200_0	Vaṃsoti anukkamo. Tantīti santati. Paveṇīti sambandho. Sabbametaṃ cārittakiriyāpabandhassa	200	
PA_tika-abh01_t:200_1	vacanaṃ. Cārittasīlattā sīlamayaṃ. “Dassāmī”ti vacībhedena vatthussa pariṇatattā	200	
PA_tika-abh01_t:200_2	tato paṭṭhāya dānaṃ āraddhaṃ nāma hoti, yato tassa attano pariṇāmanādīsu āpatti hoti.	200	
PA_tika-abh01_t:200_3	Vijjamānavatthusmiṃ cintanakālato paṭṭhāya dānaṃ āraddhanti tattha dānamayaṃ kusalaṃ	200	
PA_tika-abh01_t:200_4	hotīti adhippāyo. Na hi dānavatthuṃ avijjamānakampi saṅkharontassa kusalaṃ na hotīti.	200	
PA_tika-abh01_t:200_5	Taṃ pana dānamayassa pubbabhāgoti tadeva bhajeyya, vuttaṃ aṭṭhakathāyaṃ. Kulavaṃsādivasenāti	200	
PA_tika-abh01_t:200_6	udāharaṇamattamevetaṃ. Attanā samādinnavattavasena sappurisavattagāmajanapadavattādivasena	200	
PA_tika-abh01_t:200_7	ca cārittasīlatā veditabbā.	200	
PA_tika-abh01_t:201_0	Savatthukanti bheriādivatthusahitaṃ katvā. Vijjamānakavatthunti bheriādivatthuṃ.	201	
PA_tika-abh01_t:201_1	Dhammassavanaghosanādīsu ca savatthukaṃ katvā saddassa dānaṃ saddavatthūnaṃ ṭhānakaraṇānaṃ	201	
PA_tika-abh01_t:201_2	sasaddappavattikaraṇamevāti tassa cintanaṃ vijjamānavatthupariccāgo veditabbo. Bhājetvā	201	
PA_tika-abh01_t:201_3	dassesi dhammarājā idha ca rūpārammaṇādibhāvaṃ, aññattha ca “tīṇimāni, bhikkhave,	201	
PA_tika-abh01_t:201_4	puññakiriyavatthūnī”ti dānamayādibhāvaṃ, aparattha ca “katame dhammā kusalā? Tīṇi…pe…	201	
PA_tika-abh01_t:201_5	taṃsamuṭṭhānaṃ kāyakamma”ntiādinā kāyakammādibhāvañca vadanto. Apariyāpannā cāti	201	
PA_tika-abh01_t:201_6	paramatthato avijjamānattā aññāyatanattā ca asaṅgahitā.	201	
PA_tika-abh01_t:202_0	Paribhogaraso paribhogapaccayaṃ pītisomanassaṃ. Ayaṃ pana rasasamānatāvasena gahaṇaṃ	202	
PA_tika-abh01_t:202_1	upādāya rasārammaṇanti vutto, na sabhāvato. Sabhāvena pana gahaṇaṃ upādāya pītisomanassaṃ	202	
PA_tika-abh01_t:202_2	dhammārammaṇameva hotīti “sukhā vedanā dhammārammaṇa”nti vuttaṃ. Ārammaṇameva nibaddhanti	202	
PA_tika-abh01_t:202_3	rūpārammaṇaṃ…pe… dhammārammaṇanti evaṃ niyametvā vuttaṃ. Kammassa anibaddhattāti	202	
PA_tika-abh01_t:202_4	kammassa aniyatattā. Yathā hi rūpādīsu ekārammaṇaṃ cittaṃ anaññārammaṇaṃ hoti, na	202	
PA_tika-abh01_t:202_5	evaṃ kāyadvārādīsu ekadvārikakammaṃ aññasmiṃ dvāre nuppajjati, tasmā kammassa dvāraniyamarahitattā	202	
PA_tika-abh01_t:202_6	dvārampi kammaniyamarahitanti idha ārammaṇaṃ viya niyametvā na vuttaṃ. Vinā ārammaṇena	202	
PA_tika-abh01_t:202_7	anuppajjanatoti etassapi cattho “yathā kāyakammādīsu ekaṃ kammaṃ tena dvārena vinā	202	
PA_tika-abh01_t:202_8	aññasmiṃ dvāre carati, na evaṃ rūpādīsu ekārammaṇaṃ cittaṃ tenārammaṇena vinā ārammaṇantare	202	
PA_tika-abh01_t:202_9	uppajjatī”ti veditabbo. Na hi yathā vacīdvāre uppajjamānampi “kāyakamma”nti vuccati,	202	
PA_tika-abh01_t:202_10	evaṃ saddārammaṇe uppajjamānaṃ “rūpārammaṇa”nti vuccati.	2021	
PA_tika-abh01_t:203	Kāmāvacarakusalaṃ	20	
PA_tika-abh01_t:204	Kāyakammadvārakathāvaṇṇanā	20	
PA_tika-abh01_t:205_0	Imassa panatthassāti kammadvārānaṃ aññamaññasmiṃ aniyatatāya “dvāre caranti kammānī”tiādinā	205	
PA_tika-abh01_t:205_1	pakāsanatthaṃ. Pañca viññāṇānīti ettha chaṭṭhassa viññāṇassa tassa ca dvārassa anuddeso	205	
PA_tika-abh01_t:205_2	dvāradvāravantānaṃ sahābhāvā. Niyatarūparūpavasena catusamuṭṭhānikakāyā vuttāti saddassa	205	
PA_tika-abh01_t:205_3	vikārarūpādīnañca asaṅgaho.	205	
PA_tika-abh01_t:206_0	Paṭhamajavanasamuṭṭhitā vāyodhātu yadipi tasmiṃ khaṇe rūpānaṃ desantaruppattihetubhāvena	206	
PA_tika-abh01_t:206_1	cāletuṃ na sakkoti, tathāpi viññattivikārasahitāva sā veditabbā. Dasasu hi disāsu	206	
PA_tika-abh01_t:206_2	yaṃ disaṃ gantukāmo aṅgapaccaṅgāni vā khipitukāmo, taṃdisābhimukhāneva rūpāni sā	206	
PA_tika-abh01_t:206_3	santhambheti sandhāreti cāti tadabhimukhabhāvavikāravatī hoti, adhippāyasahabhāvī	206	
PA_tika-abh01_t:206_4	ca vikāro viññattīti. Evañca katvā āvajjanassapi viññattisamuṭṭhāpakabhāvo yathādhippāyavikārarūpuppādanena	206	
PA_tika-abh01_t:206_5	upapanno hoti, yato bāttiṃsa cittāni rūpiriyāpathaviññattijanakāni vuttānīti. Yojanaṃ	206	
PA_tika-abh01_t:206_6	gato, dasayojanaṃ gatoti vattabbataṃ āpajjāpeti anekasahassavāraṃ uppannā.	206	
PA_tika-abh01_t:207_0	Vāyodhātuyā…pe… paccayo bhavitunti thambhanacalanesu vāyodhātuyā paccayo bhavituṃ	207	
PA_tika-abh01_t:207_1	samattho cittasamuṭṭhānamahābhūtānaṃ eko ākāraviseso atthi, ayaṃ viññatti nāma. Tesañhi	207	
PA_tika-abh01_t:207_2	tadākārattā vāyodhātu thambheti cāleti cāti. Na cittasamuṭṭhānāti etena paramatthato	207	
PA_tika-abh01_t:207_3	abhāvaṃ dasseti. Na hi rūpaṃ appaccayaṃ atthi, na ca nibbānavajjo attho nicco atthīti.	207	
PA_tika-abh01_t:207_4	Viññattitāyāti viññattivikāratāya. Cittasamuṭṭhānabhāvo viya mahābhūtavikāratāya	207	
PA_tika-abh01_t:207_5	upādārūpabhāvo ca adhippetoti veditabbo.	207	
PA_tika-abh01_t:208_0	Kāyikakaraṇanti kāyadvārappavattaṃ cittakiriyaṃ, adhippāyanti attho. Kāreti maññeti	208	
PA_tika-abh01_t:208_1	etena vaṇṇaggahaṇānusārena gahitāya viññattiyā yaṃ karaṇaṃ viññātabbaṃ, tassa vijānanena	208	
PA_tika-abh01_t:208_2	viññattiyā viññātattaṃ dasseti. Na hi viññattirahitesu rukkhacalanādīsu “idamesa	208	
PA_tika-abh01_t:208_3	kāretī”ti vijānanaṃ hotīti. Cakkhuviññāṇassa hi rūpe abhinipātamattaṃ kiccaṃ, na	208	
PA_tika-abh01_t:208_4	adhippāyasahabhuno calanavikārassa gahaṇaṃ. Cittassa pana lahuparivattitāya cakkhuviññāṇavīthiyā	208	
PA_tika-abh01_t:208_5	anantaraṃ manoviññāṇena viññātampi calanaṃ cakkhunā diṭṭhaṃ viya maññanti avisesaviduno,	208	
PA_tika-abh01_t:208_6	tasmā yathā nīlābhinipātavasappavattāya cakkhuviññāṇavīthiyā nīlanti pavattāya manoviññāṇavīthiyā	208	
PA_tika-abh01_t:208_7	ca antaraṃ na viññāyati, evaṃ aviññāyamānantarena manodvāraviññāṇena gahite tasmiṃ	208	
PA_tika-abh01_t:208_8	cittena saheva anuparivatte kāyathambhanavikāracopanasaṅkhāte “idamesa kāreti, ayamassa	208	
PA_tika-abh01_t:208_9	adhippāyo”ti vijānanaṃ hoti.	208	
PA_tika-abh01_t:209_0	Tālapaṇṇādirūpāni disvā tadanantarappavattāya manodvāravīthiyā aviññāyamānantarāya	209	
PA_tika-abh01_t:209_1	tālapaṇṇādīnaṃ udakādisahacārippakārataṃ saññāṇākāraṃ gahetvā udakādiggahaṇaṃ viya.	209	
PA_tika-abh01_t:209_2	Ettha udakaṃ bhavissatītiādinā ca udakādisambandhanākārena rūpaggahaṇānusāraviññāṇena	209	
PA_tika-abh01_t:209_3	yaṃ udakādi viññātabbaṃ, tassa vijānanena tadākārassa viññātatā vuttāti daṭṭhabbā.	209	
PA_tika-abh01_t:209_4	Etassa pana kāyikakaraṇaggahaṇassa udakādiggahaṇassa ca purimasiddhasambandhaggahaṇaṃ	209	
PA_tika-abh01_t:209_5	upanissayo hotīti daṭṭhabbaṃ. Atha pana nālambitāpi viññatti kāyikakaraṇaggahaṇassa	209	
PA_tika-abh01_t:209_6	ca paccayo purimasiddhasambandhaggahaṇopanissayavasena sādhippāyavikārabhūtavaṇṇaggahaṇānantaraṃ	209	
PA_tika-abh01_t:209_7	pavattamānassa adhippāyaggahaṇassa adhippāyasahabhūvikārābhāve abhāvato, evaṃ sati	209	
PA_tika-abh01_t:209_8	vaṇṇaggahaṇānantarena udakādiggahaṇeneva tālapaṇṇādisaññāṇākāro viya vaṇṇaggahaṇānantarena	209	
PA_tika-abh01_t:209_9	adhippāyaggahaṇeneva viññatti pākaṭā hotīti “idañcidañca esa kāreti maññe”ti adhippāyavijānaneneva	209	
PA_tika-abh01_t:209_10	viññattiyā viññātatā vuttā.	2091	
PA_tika-abh01_t:210_0	Ayaṃ no paharitukāmoti adhippāyavijānanena viññattiyā pākaṭabhāvaṃ dasseti. Na hi	210	
PA_tika-abh01_t:210_1	tadapākaṭabhāve adhippāyavijānanaṃ hotīti. Sammukhī…pe… yeva nāma hotīti asammukhībhūtatāya	210	
PA_tika-abh01_t:210_2	anāpāthagatānaṃ rūpādīnaṃ cakkhuviññeyyādibhāvo viya sabhāvabhūtaṃ taṃ dvidhā viññattibhāvaṃ	210	
PA_tika-abh01_t:210_3	sādheti. Paraṃ bodhetukāmatāya vināpi abhikkamanādippavattanena so cittasahabhūvikāro	210	
PA_tika-abh01_t:210_4	adhippāyaṃ viññāpeti, sayañca viññāyatīti dvidhāpi viññattiyevāti veditabbā.	210	
PA_tika-abh01_t:211_0	Tasmiṃ dvāre siddhāti tena dvārena viññātabbabhāvato teneva dvārena nāmalābhato tasmiṃ	211	
PA_tika-abh01_t:211_1	dvāre pākaṭabhāvavasena siddhā. Kusalaṃ vā akusalaṃ vāti ṭhapetabbaṃ. Kasmā? Yasmā	211	
PA_tika-abh01_t:211_2	paravādino avipākassa kammabhāvo na siddho, itarassa pana siddhoti viññattisamuṭṭhāpakānaṃ	211	
PA_tika-abh01_t:211_3	ekādasannaṃ kiriyacittānaṃ vasena tikaṃ pūretvā ṭhapetabbaṃ.	211	
PA_tika-abh01_t:212_0	Dvāre caranti kammānīti ettha ayamadhippāyo – yadi dvārā dvārantaracārino honti,	212	
PA_tika-abh01_t:212_1	dvārasambhedā kammasambhedopīti kāyakammaṃ kāyakammadvāranti aññamaññavavatthānaṃ	212	
PA_tika-abh01_t:212_2	na siyā, kammānampi kammantaracaraṇe eseva nayo. Yadi pana dvārānampi dvārabhāvena	212	
PA_tika-abh01_t:212_3	kammantaracaraṇaṃ kammānañca dvārantaracaraṇaṃ na siyā, suṭṭhutaraṃ kammadvāravavatthānaṃ	212	
PA_tika-abh01_t:212_4	siyā. Na pana kammānaṃ dvārantare acaraṇaṃ atthi, kintu dvāre aññasmiñca caranti	212	
PA_tika-abh01_t:212_5	kammāni aññānipi. Yasmā pana dvāre dvārāni na caranti, tasmā advāracārīhi dvārehi	212	
PA_tika-abh01_t:212_6	kāraṇabhūtehi kammāni dvārantare carantānipi vavatthitāni. Na kevalaṃ kammāneva,	212	
PA_tika-abh01_t:212_7	tehi pana dvārānipīti evaṃ kammadvārāni aññamaññaṃ vavatthitāni “yebhuyyenavuttitāya	212	
PA_tika-abh01_t:212_8	tabbahulavuttitāya cā”ti vuccamānāya vavatthānayuttiyā. Tattha dvārāpekkhattā kammānaṃ	212	
PA_tika-abh01_t:212_9	kāyakammādibhāvassa advāracārīhi dvārehi vavatthānaṃ hoti, na pana dvārantaracārīhi	212	
PA_tika-abh01_t:212_10	kammehi dvārānaṃ avavatthānaṃ kammānapekkhakāyadvārādibhāvehi dvārehi vavatthitānaṃ	2121	
PA_tika-abh01_t:212_11	kāyakammādīnaṃ kāyakammadvārādivavatthānakarattā. Atha vā dvārantare carantānipi	2121	
PA_tika-abh01_t:212_12	kāyādīhi upalakkhitāneva caranti pāṇātipātādīnaṃ evaṃsabhāvattā āṇattihatthavikārādīhi	2121	
PA_tika-abh01_t:212_13	vuccamānassapi kāyādīhi sādhetabbasabhāvāvabodhato, tasmā na kammantarassa attani	2121	
PA_tika-abh01_t:212_14	carantassapi dvārantaraṃ sanāmaṃ deti, nāpi kammaṃ dvārassa, taṃtaṃdvārameva pana	2121	
PA_tika-abh01_t:212_15	kammassa kammañca dvārantare carantampi attanoyeva dvārassa nāmaṃ detīti siddhaṃ	2121	
PA_tika-abh01_t:212_16	aññamaññavavatthānaṃ. Pubbe pana dvāresu anibaddhatā kammānaṃ dvārantaracaraṇameva	2121	
PA_tika-abh01_t:212_17	sandhāya vuttā, na etaṃ vavatthānanti.	2121	
PA_tika-abh01_t:213_0	Tatthāti tesu dvārakammesu. Kāyakammassa uppajjanaṭṭhānanti taṃsahajātā viññattiyeva	213	
PA_tika-abh01_t:213_1	vuccati. Kiñcāpi hi sā tassa kenaci pakārena paccayo na hoti, tathāpi kammassa visesikā	213	
PA_tika-abh01_t:213_2	viññatti taṃsahajātā hotīti tassa uppattiṭṭhānabhāvena vuttā yathāvuttaniyamena aññavisesanassa	213	
PA_tika-abh01_t:213_3	kammassa visesanantare uppattiabhāvā. Kāyena pana katattāti kāyaviññattiṃ janetvā	213	
PA_tika-abh01_t:213_4	tāya jīvitindriyupacchedādinipphādanato attano nipphattivasena “kāyena kataṃ kamma”nti	213	
PA_tika-abh01_t:213_5	vuttaṃ. Kāraṇabhūto hi panettha kāyoti.	213	
PA_tika-abh01_t:214_0	Aññamaññaṃ vavatthitāti ettha kammunā kāyo kāyakammadvāranti evaṃ vavatthito, na	214	
PA_tika-abh01_t:214_1	kāyo icceva. Yathā sūcikammunā sūcikammakaraṇanti vavatthitā, na sūci icceva, tathā	214	
PA_tika-abh01_t:214_2	idampi daṭṭhabbaṃ. Aññamaññaṃ vavatthitāti ca aññamaññaṃ visesitāti attho. Evaṃ santeti	214	
PA_tika-abh01_t:214_3	yathāvuttaṃ vavatthānaniyamaṃ aggahetvā “dvāre caranti kammānī”tiādivacanameva gahetvā	214	
PA_tika-abh01_t:214_4	codeti. Tattha evaṃ santeti kammānaṃ dvāracaraṇe aññamaññena ca vavatthāne nāmalābhe	214	
PA_tika-abh01_t:214_5	visesane satīti attho.	214	
PA_tika-abh01_t:215	Kāyakammadvārakathāvaṇṇanā niṭṭhitā.	21	
PA_tika-abh01_t:216	Vacīkammadvārakathāvaṇṇanā	21	
PA_tika-abh01_t:217_0	Catūhi, bhikkhave, aṅgehi samannāgatāti ettha subhāsitabhāsanasaṅkhātā apisuṇavācā,	217	
PA_tika-abh01_t:217_1	dhammabhāsanasaṅkhāto asamphappalāpo, piyabhāsanasaṅkhātā apharusavācā, saccabhāsanasaṅkhāto	217	
PA_tika-abh01_t:217_2	amusāvādo cāti etā vācā tathāpavattā cetanā daṭṭhabbā. Sahasaddā panāti tassa vikārassa	217	
PA_tika-abh01_t:217_3	saddena saha sambhūtattā vuttaṃ. Cittānuparivattitāya pana so na yāva saddabhāvīti	217	
PA_tika-abh01_t:217_4	daṭṭhabbo, vitakkavipphārasaddo na sotaviññeyyoti pavattena mahāaṭṭhakathāvādena	217	
PA_tika-abh01_t:217_5	cittasamuṭṭhānasaddo vināpi viññattighaṭṭanena uppajjatīti āpajjati. “Yā tāya vācāya	217	
PA_tika-abh01_t:217_6	viññattī”ti hi vacanato asotaviññeyyasaddena saha viññattiyā uppatti natthīti viññāyatīti.	217	
PA_tika-abh01_t:218_0	Cittasamuṭṭhānaṃ saddāyatananti ettha ca na koci cittasamuṭṭhāno saddo asaṅgahito	218	
PA_tika-abh01_t:218_1	nāma atthīti adhippāyena mahāaṭṭhakathāvādaṃ paṭisedheti. Chabbidhena rūpasaṅgahādīsu	218	
PA_tika-abh01_t:218_2	hi “sotaviññeyya”nti “diṭṭhaṃ suta”nti ettha “suta”nti ca na koci saddo na saṅgayhatīti.	218	
PA_tika-abh01_t:218_3	Mahāaṭṭhakathāyaṃ pana viññattisahajameva jivhātālucalanādikaravitakkasamuṭṭhitaṃ	218	
PA_tika-abh01_t:218_4	sukhumasaddaṃ “dibbasotena sutvā ādisatī”ti sutte paṭṭhāne ca oḷārikasaddaṃ sandhāya	218	
PA_tika-abh01_t:218_5	“sotaviññāṇassa ārammaṇapaccayena paccayo”ti vuttanti iminā adhippāyena asotaviññeyyatā	218	
PA_tika-abh01_t:218_6	vuttā siyā. Saddo ca asotaviññeyyo cāti viruddhametanti pana paṭikkhepo veditabbo.	218	
PA_tika-abh01_t:218_7	Viññattipaccayā ghaṭṭanā viññattighaṭṭanā. Viññatti eva vā. Ghaṭṭanākārappavattabhūtavikāro	218	
PA_tika-abh01_t:218_8	hi “ghaṭṭanā”ti vutto. Saṅghaṭṭanena saheva saddo uppajjati, na pubbāparabhāvena.	218	
PA_tika-abh01_t:218_9	Pathavīdhātuyāti idaṃ vāyodhātuyā viya cālanaṃ pathavīdhātuyā saṅghaṭṭanaṃ kiccaṃ	218	
PA_tika-abh01_t:218_10	adhikanti katvā vuttaṃ, vikārassa ca tappaccayabhāvo vuttanayeneva veditabbo. Tabbikārānañhi	2181	
PA_tika-abh01_t:218_11	bhūtānaṃ aññamaññassa paccayabhāvoti. Aññampi sabbaṃ vidhānaṃ kāyaviññattiyaṃ viya veditabbaṃ.	2181	
PA_tika-abh01_t:219_0	Tisamuṭṭhānikakāyaṃ…pe… na labbhati. Na hi cālanaṃ upādinnaghaṭṭananti. Cālanañhi	219	
PA_tika-abh01_t:219_1	desantaruppādanaparamparatā, ghaṭṭanaṃ paccayavisesena bhūtakalāpānaṃ āsannataruppādoti.	219	
PA_tika-abh01_t:219_2	Upatthambhanakiccampi natthīti upatthambhanena vinā paṭhamacittasamuṭṭhānāpi ghaṭṭanākārena	219	
PA_tika-abh01_t:219_3	pavattatīti ghaṭṭanatthaṃ upatthambhanena payojanaṃ natthi, laddhāsevanena citteneva	219	
PA_tika-abh01_t:219_4	ghaṭṭanassa balavabhāvato cāti adhippāyo. Upatthambhanaṃ natthi atthīti vicāretvā gahetabbaṃ.	219	
PA_tika-abh01_t:220	Vacīkammadvārakathāvaṇṇanā niṭṭhitā.	22	
PA_tika-abh01_t:221	Manokammadvārakathāvaṇṇanā	22	
PA_tika-abh01_t:222_0	Ayaṃ nāma cetanā kammaṃ na hotīti na vattabbāti idaṃ yassa dvāraṃ mano, taṃdassanatthaṃ	222	
PA_tika-abh01_t:222_1	vuttaṃ. Kappetīti “tvaṃ phusanaṃ karohi, tvaṃ vedayita”nti evaṃ kappentaṃ viya pavattatīti	222	
PA_tika-abh01_t:222_2	attho. Pakappanañca tadeva. Kiṃ piṇḍaṃ karotīti āyūhanatthavasena pucchati. Phassādidhamme	222	
PA_tika-abh01_t:222_3	hi avippakiṇṇe katvā sakiccesu pavattanaṃ āyūhanaṃ, tattheva byāpāraṇaṃ cetayanaṃ,	222	
PA_tika-abh01_t:222_4	tathākaraṇaṃ abhisaṅkharaṇanti. Tebhūmakasseva gahaṇaṃ lokuttarakammassa kammakkhayakarattā.	222	
PA_tika-abh01_t:223	Manokammadvārakathāvaṇṇanā niṭṭhitā.	22	
PA_tika-abh01_t:224	Kammakathāvaṇṇanā	22	
PA_tika-abh01_t:225_0	Cetayitvā kammaṃ karotīti ettha yasmā purimacetanāya cetayitvā sanniṭṭhānakammaṃ	225	
PA_tika-abh01_t:225_1	karoti, tasmā cetanāpubbakaṃ kammaṃ taṃcetanāsabhāvamevāti cetanaṃ ahaṃ kammaṃ vadāmīti	225	
PA_tika-abh01_t:225_2	attho. Atha vā samānakālattepi kāraṇakiriyā pubbakālā viya vattuṃ yuttā, phalakiriyā	225	
PA_tika-abh01_t:225_3	ca aparakālā viya. Yasmā ca cetanāya cetayitvā kāyavācāhi copanakiriyaṃ manasā ca	225	
PA_tika-abh01_t:225_4	abhijjhādikiriyaṃ karoti, tasmā tassā kiriyāya kārikaṃ cetanaṃ ahaṃ kammaṃ vadāmīti	225	
PA_tika-abh01_t:225_5	attho. Kāye vāti kāyaviññattisaṅkhāte kāye vā. Satīti dharamāne, anirodhite vā. Kāyasamuṭṭhāpikā	225	
PA_tika-abh01_t:225_6	cetanā kāyasañcetanā. Ettha ca sukhadukkhuppādakena kammena bhavitabbaṃ, cetanā ca	225	
PA_tika-abh01_t:225_7	sukhadukkhuppādikā vuttāti tassā kammabhāvo siddho hoti. Sañcetaniyanti sañcetanasabhāvavantaṃ.	225	
PA_tika-abh01_t:225_8	Samiddhittherena “sañcetaniyaṃ, āvuso…pe… manasā sukhaṃ so vedayatī”ti avibhajitvā	225	
PA_tika-abh01_t:225_9	byākato. Sukhavedanīyantiādinā pana vibhajitvā byākātabbo so pañho, tasmā sammā byākato	225	
PA_tika-abh01_t:225_10	nāma na hoti. Itaradvayepi eseva nayo. Yathā pana suttāni ṭhitāni, tathā copanakiriyānissayabhūtā	2251	
PA_tika-abh01_t:225_11	kāyavācā abhijjhādikiriyānissayo ca manodvārāni, yāya pana cetanāya tehi kāyādīhi	2251	
PA_tika-abh01_t:225_12	karaṇabhūtehi copanābhijjhādikiriyaṃ karonti vāsiādīhi viya chedanādiṃ, sā cetanā	2251	
PA_tika-abh01_t:225_13	kammanti dvārappavattiyampi kammadvārābhedanañca kammadvāravavatthānañca dissati,	2251	
PA_tika-abh01_t:225_14	evañca sati “kāyena ce kataṃ kamma”ntiādigāthāyo ativiya yujjanti.	2251	
PA_tika-abh01_t:226_0	Lokuttaramaggo idha lokiyakammakathāyaṃ anadhippetopi bhajāpiyamāno tīṇi kammāni	226	
PA_tika-abh01_t:226_1	bhajati. Manena dussīlyanti kāyikavācasikavītikkamavajjaṃ sabbaṃ akusalaṃ saṅgaṇhāti,	226	
PA_tika-abh01_t:226_2	micchādiṭṭhisaṅkappavāyāmasatisamādhiṃ vā. Tampi cetaṃ “manasā saṃvaro sādhū”ti vuttassa	226	
PA_tika-abh01_t:226_3	saṃvarassa paṭipakkhavasena vuttaṃ, na sīlavipattivasena. Na hi sā mānasikā atthīti	226	
PA_tika-abh01_t:226_4	maggasseva bhajāpanaṃ mahāvisayattā. Bojjhaṅgā hi manokammameva bhajeyyuṃ, na ca	226	
PA_tika-abh01_t:226_5	na sakkā maggabhajāpaneneva tesaṃ bhajāpanaṃ viññātunti.	226	
PA_tika-abh01_t:227_0	Kammapathaṃ appattānampi taṃtaṃdvāre saṃsandanaṃ avarodhanaṃ dvārantare kammantaruppattiyampi	227	
PA_tika-abh01_t:227_1	kammadvārābhedanañca dvārasaṃsandanaṃ nāma. “Tividhā, bhikkhave, kāyasañcetanā akusalaṃ	227	
PA_tika-abh01_t:227_2	kāyakamma”ntiādinā kammapathappattāva sanniṭṭhāpakacetanā kammanti vuttāti purimacetanā	227	
PA_tika-abh01_t:227_3	sabbā kāyakammaṃ na hotīti vuttaṃ. Āṇāpetvā…pe… alabhantassāti āṇattehi amāritabhāvaṃ	227	
PA_tika-abh01_t:227_4	sandhāya vuttaṃ, vacīduccaritaṃ nāma hoti akammapathabhāvatoti adhippāyo. “Ime sattā	227	
PA_tika-abh01_t:227_5	haññantū”ti pavattabyāpādavasena cetanāpakkhikā vā bhavanti kāyakammavohāralābhā.	227	
PA_tika-abh01_t:227_6	Abbohārikā vā manokammavohāravirahā. Sasambhārapathavīādīsu āpādayo ettha nidassanaṃ.	227	
PA_tika-abh01_t:228_0	Kulumbassāti gabbhassa, kulasseva vā. Tissopi saṅgītiyo āruḷhatāya ananujānanato	228	
PA_tika-abh01_t:228_1	“tava suttassā”ti vuttaṃ. Dasavidhā iddhi paṭisambhidāmagge iddhikathāya gahetabbā.	228	
PA_tika-abh01_t:228_2	Bhāvanāmayanti adhiṭṭhāniddhiṃ sandhāya vadati. Ghaṭabhedo viya parūpaghāto, udakavināso	228	
PA_tika-abh01_t:228_3	viya iddhivināso ca hotīti upamā saṃsandati. Tava pañhoti bhāvanāmayāya parūpaghāto	228	
PA_tika-abh01_t:228_4	hotīti vutto ñāpetuṃ icchito attho. Āthabbaṇiddhi vijjāmayiddhi hoti. Sattame padeti	228	
PA_tika-abh01_t:228_5	maṇḍalādito sattame pade.	228	
PA_tika-abh01_t:229_0	Vacanantarena gametabbatthaṃ neyyatthaṃ, sayameva gamitabbatthaṃ nītatthaṃ. Kiriyato	229	
PA_tika-abh01_t:229_1	samuṭṭhāti, udāhu akiriyatoti tenādhippetaṃ sampajānamusāvādaṃ sandhāya pucchati,	229	
PA_tika-abh01_t:229_2	na uposathakkhandhake vuttaṃ. Tattha avuttameva hi so anariyavohāraṃ vuttanti gahetvā	229	
PA_tika-abh01_t:229_3	voharatīti. Vācāgiranti vācāsaṅkhātaṃ giraṃ, vācānuccāraṇaṃ vā.	229	
PA_tika-abh01_t:230_0	Khandasivādayo seṭṭhāti khandāti kumārā. Sivāti mahessarā, micchādiṭṭhiyā nidassanatthamidaṃ	230	
PA_tika-abh01_t:230_1	vuttanti daṭṭhabbaṃ. Natthikadiṭṭhādayo eva hi kammapathappattā kammanti. Cetanā	230	
PA_tika-abh01_t:230_2	panettha abbohārikāti kāyadvāre vacīdvāre ca samuṭṭhitāpi kāyakammaṃ vacīkammanti	230	
PA_tika-abh01_t:230_3	ca vohāraṃ na labhati abhijjhādippadhānattā. “Tividhā, bhikkhave, manosañcetanā akusalaṃ	230	
PA_tika-abh01_t:230_4	manokamma”nti pana vacanato sabhāveneva sā manokammaṃ, na abhijjhādipakkhikattāti	230	
PA_tika-abh01_t:230_5	“abhijjhādipakkhikāvā”ti na vuttaṃ. Imasmiṃ pana ṭhāne kāyaṅgavācaṅgāni acopetvā	230	
PA_tika-abh01_t:230_6	cintanakāle cetanāpi cetanāsampayuttadhammāpi manodvāre eva samuṭṭhahanti, tasmā	230	
PA_tika-abh01_t:230_7	cetanāya abbohārikabhāvo kathañci natthīti adhippāyo.	230	
PA_tika-abh01_t:231_0	“Tividhā, bhikkhave, kāyasañcetanā kusalaṃ kāyakamma”ntiādivacanato pāṇātipātādipaṭipakkhabhūtā	231	
PA_tika-abh01_t:231_1	tabbirativisiṭṭhā cetanāva pāṇātipātaviratiādikā hontīti “cetanāpakkhikā vā”ti vuttaṃ,	231	
PA_tika-abh01_t:231_2	na “viratipakkhikā”ti. Rakkhatīti avināsetvā katheti. Bhindatīti vināsetvā katheti.	231	
PA_tika-abh01_t:232	Kammakathāvaṇṇanā niṭṭhitā.	23	
PA_tika-abh01_t:233_0	Cakkhuviññāṇadvāranti cakkhuviññāṇassa dvāraṃ. Cakkhu ca taṃ viññāṇadvārañcāti vā	233	
PA_tika-abh01_t:233_1	cakkhuviññāṇadvāraṃ. Cakkhu viññāṇadvāranti vā asamāsaniddeso. Taṃ pana cakkhumeva.	233	
PA_tika-abh01_t:233_2	Esa nayo sesesupi. “Cakkhunā saṃvaro sādhū”tiādikāya gāthāya pasādakāyacopanakāyasaṃvare	233	
PA_tika-abh01_t:233_3	ekajjhaṃ katvā kāyena saṃvaro vutto, taṃ idha bhinditvā aṭṭha saṃvarā, tappaṭipakkhabhāvena	233	
PA_tika-abh01_t:233_4	asaṃvarā aṭṭha kathitā. Sīlasaṃvarādayopi pañceva saṃvarā sabbadvāresu uppajjamānāpi,	233	
PA_tika-abh01_t:233_5	tappaṭipakkhabhāvena dussīlyādīni asaṃvarāti vuttāni. Tattha dussīlyaṃ pāṇātipātādicetanā.	233	
PA_tika-abh01_t:233_6	Muṭṭhassaccaṃ satipaṭipakkhā akusalā dhammā. Pamādanti keci. Sītādīsu paṭigho akkhanti.	233	
PA_tika-abh01_t:233_7	Thinamiddhaṃ kosajjaṃ.	233	
PA_tika-abh01_t:234_0	Vinā vacīdvārena suddhaṃ kāyadvārasaṅkhātanti idaṃ vacīdvārasallakkhitassa musāvādādinopi	234	
PA_tika-abh01_t:234_1	kāyadvāre pavattisabbhāvā asuddhatā atthīti taṃnivāraṇatthaṃ vuttaṃ. Na hi taṃ kāyakammaṃ	234	
PA_tika-abh01_t:234_2	hoti. Suddhavacīdvāropalakkhitaṃ pana vacīkammameva hotīti. Ettha asaṃvaroti etena	234	
PA_tika-abh01_t:234_3	suddhakāyadvārena upalakkhito asaṃvaro dvārantare uppajjamānopi vutto. Dvārantarānupalakkhitaṃ	234	
PA_tika-abh01_t:234_4	sabbaṃ taṃdvārikākusalañceti veditabbaṃ. Evañca katvā kammapathasaṃsandane “copanakāyaasaṃvaradvāravasena	234	
PA_tika-abh01_t:234_5	uppajjamāno asaṃvaro akusalaṃ kāyakammameva hotī”tiādi “akusalaṃ kāyakammaṃ copanakāyaasaṃvaradvāravasena	234	
PA_tika-abh01_t:234_6	vacīasaṃvaravasena ca uppajjatī”tiādinā saha aviruddhaṃ hoti. Asaṃvaro hi dvārantare	234	
PA_tika-abh01_t:234_7	uppajjamānopi sadvāre evāti vuccati, sadvāravasena uppannoti ca, kammaṃ aññadvāre	234	
PA_tika-abh01_t:234_8	aññadvāravasena cāti evaṃ aviruddhaṃ.	234	
PA_tika-abh01_t:235_0	Atha vā etthāti suddhaṃ asuddhanti etaṃ avicāretvā etasmiṃ copaneti vuttaṃ hoti.	235	
PA_tika-abh01_t:235_1	Evaṃ sati dvārantaropalakkhitaṃ kammapathabhāvappattatāya vacīmanokammaṃ copanakāyaasaṃvaradvāre	235	
PA_tika-abh01_t:235_2	uppannaṃ, sesaṃ sabbaṃ taṃdvāruppannākusalaṃ viya “copanakāyaasaṃvaro”ti vuccati.	235	
PA_tika-abh01_t:235_3	Kammapathabhāvappattiyā dvārantaruppannaṃ kāyakammañca tathā na vuccatīti kammapathasaṃsandanavirodho	235	
PA_tika-abh01_t:235_4	siyā, tadavirodhaṃ tattheva vakkhāma. Sīlasaṃvarādayo pañca nikkhepakaṇḍe āvi bhavissanti.	235	
PA_tika-abh01_t:235_5	Tattha ñāṇasaṃvare paccayasannissitasīlassa, vīriyasaṃvare ca ājīvapārisuddhiyā antogadhatā daṭṭhabbā.	235	
PA_tika-abh01_t:236	Akusalakammapathakathāvaṇṇanā	23	
PA_tika-abh01_t:237_0	Saraseneva ca patanasabhāvassa pāṇassa antarā eva atīva pātanaṃ atipāto, saṇikaṃ	237	
PA_tika-abh01_t:237_1	patituṃ adatvāva sīghaṃ pātananti attho. Atikkamma vā satthādīhi abhibhavitvā pātanaṃ	237	
PA_tika-abh01_t:237_2	atipāto. Payogavatthumahantatādīhi mahāsāvajjatā tehi paccayehi uppajjamānāya cetanāya	237	
PA_tika-abh01_t:237_3	balavabhāvato. Yathāvuttapaccayavipariyāyepi taṃtaṃpaccayehi uppajjamānāya cetanāya	237	
PA_tika-abh01_t:237_4	balavābalavavaseneva appasāvajjamahāsāvajjatā veditabbā. Iddhimayo kammavipākajiddhimayo	237	
PA_tika-abh01_t:237_5	dāṭhākoṭikādīnaṃ viya.	237	
PA_tika-abh01_t:238_0	Gottarakkhitā sagottehi rakkhitā. Dhammarakkhitā sahadhammikehi rakkhitā. Sasāmikā	238	
PA_tika-abh01_t:238_1	sārakkhā. Yassā gamane raññā daṇḍo ṭhapito, sā saparidaṇḍā. Atthabhañjakoti kammapathappattaṃ	238	
PA_tika-abh01_t:238_2	vuttaṃ. Kammapathakathā hesāti. Attano santakaṃ adātukāmatāyātiādi musāvādasāmaññato	238	
PA_tika-abh01_t:238_3	vuttaṃ. Hasādhippāyena visaṃvādanapurekkhārasseva musāvādo. Suññabhāvanti pītivirahitatāya	238	
PA_tika-abh01_t:238_4	rittataṃ. Atthavipannatāya na hadayaṅgamā. Aggaṇhanteti asaddahante kammapathabhedo	238	
PA_tika-abh01_t:238_5	na hoti. Yo koci pana samphappalāpo dvīhi sambhārehi sijjhatīti. Attano pariṇāmanaṃ	238	
PA_tika-abh01_t:238_6	cittenevāti veditabbaṃ. Micchā passatīti vitathaṃ passati.	238	
PA_tika-abh01_t:239_0	Koṭṭhāsatoti phassapañcamakādīsu cittaṅgakoṭṭhāsesu ye koṭṭhāsā honti, tatoti attho.	239	
PA_tika-abh01_t:239_1	Nanu ca cetanā kammapathesu na vuttāti paṭipāṭiyā sattannaṃ kammapathabhāvo na yuttoti?	239	
PA_tika-abh01_t:239_2	Na, avacanassa aññahetuttā. Na hi cetanāya akammapathattā kammapatharāsimhi avacanaṃ,	239	
PA_tika-abh01_t:239_3	kadāci pana kammapatho hoti, na sabbadāti kammapathabhāvassa aniyatattā avacanaṃ.	239	
PA_tika-abh01_t:239_4	Yadā pana kammapatho hoti, tadā kammapatharāsisaṅgaho na nivāritoti. “Pañca sikkhāpadā	239	
PA_tika-abh01_t:239_5	parittārammaṇā evā”ti etena adinnādānādīnaṃ sattārammaṇabhāvavirodhaṃ “sattasaṅkhāte	239	
PA_tika-abh01_t:239_6	saṅkhāre eva ārabbha pavattito”ti sayameva pariharissati. “Natthi sattā opapātikā”ti	239	
PA_tika-abh01_t:239_7	pavattamānā diṭṭhi tebhūmakadhammavisayāvāti saṅkhārārammaṇatā vuttā. Vipākanissandaphalāni	239	
PA_tika-abh01_t:239_8	yathākkamaṃ nirayādivipākaduggatatādīni.	239	
PA_tika-abh01_t:240	Akusalakammapathakathāvaṇṇanā niṭṭhitā.	24	
PA_tika-abh01_t:241	Kusalakammapathakathāvaṇṇanā	24	
PA_tika-abh01_t:242_0	Pāṇātipātādīhi pana viratiyoti etaṃ yāhi viratīhi sampayuttā cetanā “kāyavacīkammānī”ti	242	
PA_tika-abh01_t:242_1	vuccanti, tāsañca kammapathabhāvo yuttoti katvā vuttaṃ. Tathā hi vakkhati “paṭipāṭiyā	242	
PA_tika-abh01_t:242_2	satta cetanāpi vaṭṭanti viratiyopī”ti. Allasasamaṃsanti jīvamānakasasamaṃsaṃ. Voropetā	242	
PA_tika-abh01_t:242_3	hutvā nābhijānāmi. Dussīlyādārammaṇā tadārammaṇā. Jīvitindriyādiārammaṇā kathaṃ dussīlyādīni	242	
PA_tika-abh01_t:242_4	pajahantīti taṃ dassetuṃ “yathā panā”tiādi vuttaṃ. Anabhijjhā…pe… viramantassāti	242	
PA_tika-abh01_t:242_5	abhijjhaṃ pajahantassāti attho. Na hi manoduccaritā virati atthi anabhijjhādīheva tappahānato.	242	
PA_tika-abh01_t:243	Kammapathasaṃsandanakathāvaṇṇanā	24	
PA_tika-abh01_t:244_0	Kammapathappattānaṃ dussīlyādīnaṃ asaṃvarānaṃ tathā duccaritānañca akusalakammapathehi	244	
PA_tika-abh01_t:244_1	kammapathappattānameva ca susīlyādīnaṃ saṃvarānaṃ tathā sucaritānañca kusalakammapathehi	244	
PA_tika-abh01_t:244_2	atthato nānattābhāvadassanaṃ. Atha vā tesaṃ phassadvārādīhi avirodhabhāvena dīpanaṃ	244	
PA_tika-abh01_t:244_3	kammapathasaṃsandananti keci vadanti, tadetaṃ vicāretabbaṃ. Na hi pañcaphassadvārapañcaasaṃvaradvārapañcasaṃvaradvāresu	244	
PA_tika-abh01_t:244_4	uppannānaṃ asaṃvarānaṃ saṃvarānañca kammapathatā atthi pāṇātipātādīnaṃ parasantakavatthulobhaparasattārammaṇabyāpādaahetukadiṭṭhiādīnañca	244	
PA_tika-abh01_t:244_5	tesu dvāresu anuppattito. Tividhakaāyaduccaritādīni ca kammapathāti pākaṭā evāti	244	
PA_tika-abh01_t:244_6	kiṃ tesaṃ kammapathehi nānattābhāvadassanena, na ca duccaritānaṃ sucaritānañca phassadvārādivasena	244	
PA_tika-abh01_t:244_7	uppatti dīpitā, nāpi asaṃvarānaṃ saṃvarānañca yato tesaṃ phassadvārādīhi avirodhabhāvena	244	
PA_tika-abh01_t:244_8	dīpanā siyā, kevalaṃ pana phassadvārādivasena uppannānaṃ asaṃvarānaṃ saṃvarānañca	244	
PA_tika-abh01_t:244_9	kāyakammāditā dīpitā. Yadi ca ettakaṃ kammapathasaṃsandanaṃ, “akusalaṃ kāyakammaṃ	244	
PA_tika-abh01_t:244_10	pañcaphassadvāravasena nuppajjatī”tiādi kammapathasaṃsandanaṃ na siyā. Esāpi chaphassadvārādīhi	2441	
PA_tika-abh01_t:244_11	avirodhadīpanāti ce, vuttameva pakārantarena dassetuṃ “atha vā”ti na vattabbaṃ. Samuccayatthe	2441	
PA_tika-abh01_t:244_12	ca atha vā-sadde kammapathappattāneva dussīlyādīni kāyakammādināmehi vadantehi manokammassa	2441	
PA_tika-abh01_t:244_13	chaphassadvāravasena uppatti na vattabbā. Na hi taṃ cakkhudvārādivasena uppajjatīti.	2441	
PA_tika-abh01_t:244_14	Yadi ca kammapathappattā eva asaṃvarādayo gahitā, duccaritehi aññesaṃ asaṃvarānaṃ	2441	
PA_tika-abh01_t:244_15	abhāvā tesañca taṃtaṃkammabhāvassa vuttattā “copanakāyaasaṃvaradvāravasena uppanno	2441	
PA_tika-abh01_t:244_16	asaṃvaro akusalaṃ kāyakammameva hotī”tiādi na vattabbaṃ siyā. Vuccamāne hi tasmiṃ	2441	
PA_tika-abh01_t:244_17	saṅkaro siyā, vacīmanokammānipi hi kāyadvāre uppajjanti, tathā sesadvāresupi kammantarānīti.	2441	
PA_tika-abh01_t:245_0	Atha pana dvārantare uppajjamānaṃ kammantarampi taṃdvārikakammameva siyā, “tividhaṃ	245	
PA_tika-abh01_t:245_1	kāyaduccaritaṃ akusalaṃ kāyakammamevā”tiādi, “akusalaṃ kāyakammaṃ copanakāyaasaṃvaradvāravasena	245	
PA_tika-abh01_t:245_2	vācāasaṃvaradvāravasena ca uppajjatī”tiādi ca virujjheyya. Duccaritānañhi aññadvāracaraṇaṃ	245	
PA_tika-abh01_t:245_3	atthi, na cassa dvārantaruppannaṃ kammantaraṃ hotīti. Tasmā heṭṭhā kammapathappattānaṃ	245	
PA_tika-abh01_t:245_4	eva kāyakammādibhāvassa vuttattā sesānañca taṃtaṃdvāruppannānaṃ kusalākusalānaṃ dvārasaṃsandane	245	
PA_tika-abh01_t:245_5	taṃtaṃdvārapakkhikabhāvassa katattā idha kammapathaṃ appattānañca cetanābhāvato akammānañca	245	
PA_tika-abh01_t:245_6	asaṃvarānaṃ saṃvarānañca bhajāpiyamānānaṃ kammapathānaṃ viya kāyakammāditādīpanaṃ,	245	
PA_tika-abh01_t:245_7	kammapathappattānaṃ tividhakāyaduccaritādīnaṃ tividhakāyasucaritādīnañca dvārantaracaraṇepi	245	
PA_tika-abh01_t:245_8	kāyakammādibhāvāvijahanadīpanaṃ, yathāpakāsitānañca kammapathabhāvaṃ pattānaṃ apattānañca	245	
PA_tika-abh01_t:245_9	akusalakāyakammādīnañca kusalakāyakammādīnañca phassadvārādīhi uppattipakāsanañca	245	
PA_tika-abh01_t:245_10	kammapathasaṃsandanaṃ nāma. Kasmā? Akammapathānaṃ kammapathesu kammapathānañca akammapathesu	2451	
PA_tika-abh01_t:245_11	samānanāmatāvasena, kammapathānaṃ kammapathesu sāmaññanāmāvijahanavasena, ubhayesañca	2451	
PA_tika-abh01_t:245_12	uppattivasena dvāresu ettha saṃsanditattā.	2451	
PA_tika-abh01_t:246_0	Tattha tividhakammadvāravasena uppannānaṃ kammānaṃ ñātakammabhāvatāya taṃtaṃkammabhāvassa	246	
PA_tika-abh01_t:246_1	avacanīyattā kammadvāresu tesaṃ uppattiyā ca vuttattā pañcaviññāṇadvāravasena asaṃvarādīnaṃ	246	
PA_tika-abh01_t:246_2	uppattipariyāyavacanābhāvato ca kammadvāraviññāṇadvārāni virajjhitvā “pañcaphassadvāravasena	246	
PA_tika-abh01_t:246_3	hi uppanno”tiādi vuttaṃ. “Yampidaṃ cakkhusamphassapaccayā uppajjati sukhaṃ vā”tiādinā	246	
PA_tika-abh01_t:246_4	“cakkhusamphassapaccayā vedanākkhandho atthi kusalo”tiādinā ca pañcaphassadvāravasena	246	
PA_tika-abh01_t:246_5	asaṃvarādīnaṃ uppattipariyāyo vutto, na ca “yamidaṃ cakkhuviññāṇapaccayā”tiādivacanaṃ	246	
PA_tika-abh01_t:246_6	atthīti. Vuttampi cetaṃ “cakkhuviññāṇasahajāto hi phasso cakkhusamphasso”tiādi. Tena	246	
PA_tika-abh01_t:246_7	hi asaṃvarānaṃ saṃvarānañca cakkhusamphassādīhi asahajātattā manosamphassasahajātānañca	246	
PA_tika-abh01_t:246_8	cakkhusamphassadvārādivasena uppatti dīpitāti. “So hi kāyadvāre copanaṃ patto akusalaṃ	246	
PA_tika-abh01_t:246_9	kāyakammaṃ hotī”tiādinā “copanakāyaasaṃvaradvāravasena uppanno akusalaṃ kāyakammameva	246	
PA_tika-abh01_t:246_10	hotī”tiādinā ca vacīkammādīnañca kammapathappattānaṃ asaṃvarabhūtānaṃ kāyakammādibhāve	2461	
PA_tika-abh01_t:246_11	āpanne “catubbidhaṃ vacīduccaritaṃ akusalaṃ vacīkammameva hotī”tiādinā apavādena	2461	
PA_tika-abh01_t:246_12	nivatti daṭṭhabbā. Evañca katvā pubbe dassitesu asaṃvaravinicchayesu dutiyavinicchayesu	2461	
PA_tika-abh01_t:246_13	ca na koci virodho. Na hi vacīkammādibhūto copanakāyaasaṃvaro kāyakammādi hotīti.	2461	
PA_tika-abh01_t:247_0	Akusalaṃ manokammaṃ pana chaphassadvāravasena uppajjati, taṃ kāyavacīdvāresu copanaṃ	247	
PA_tika-abh01_t:247_1	pattaṃ akusalaṃ kāyavacīkammaṃ hotīti ettha kiṃ taṃ akusalaṃ manokammaṃ nāma, heṭṭhā	247	
PA_tika-abh01_t:247_2	dassitanayena ca kāyavacīdvāresu uppannaṃ tividhaṃ manoduccaritaṃ copanaṃ appattaṃ	247	
PA_tika-abh01_t:247_3	sabbākusalañca. Yadi evaṃ tassa kāyavacīkammabhāvo natthīti “copanappattaṃ kāyavacīkammaṃ	247	
PA_tika-abh01_t:247_4	hotī”ti na yujjatīti? No na yujjati copanappattaṃ kāye vācāya ca akusalaṃ kammaṃ	247	
PA_tika-abh01_t:247_5	hotīti atthasiddhito. Kammaṃ pana hontaṃ kiṃ kammaṃ hotīti? Manokammameva hotīti.	247	
PA_tika-abh01_t:247_6	Idaṃ vuttaṃ hoti – copanappattaṃ akusalaṃ kāyadvāre vacīdvāre ca manokammaṃ hotīti.	247	
PA_tika-abh01_t:247_7	Atha vā taṃ-saddassa manokammena sambandhaṃ akatvā chaphassadvāravasena yaṃ uppajjati,	247	
PA_tika-abh01_t:247_8	tanti yathāvuttauppādamattaparicchinnena sambandho kātabbo. Kiṃ pana tanti? Kammakathāya	247	
PA_tika-abh01_t:247_9	pavattamānattā kammanti viññāyati, tañca manosamphassadvāre uppajjamānampi tividhaṃ	247	
PA_tika-abh01_t:247_10	kammaṃ hotīti. Yathā taṃ hoti, taṃ dassetuṃ “kāyavacīdvāresu copanaṃ patta”ntiādimāha.	2471	
PA_tika-abh01_t:247_11	Tattha niyamassa akatattā copanappatti upalakkhaṇabhāvena kāyavacīkammanāmasādhikāva,	2471	
PA_tika-abh01_t:247_12	na pana sabbampi copanappattaṃ kāyavacīkammameva, nāpi kusalapakkhe copanaṃ appattaṃ	2471	
PA_tika-abh01_t:247_13	kāyavacīkammaṃ na hotīti ayamattho siddhova hotīti.	2471	
PA_tika-abh01_t:248_0	Atha vā tanti taṃ chaphassadvāravasena uppajjamānaṃ manokammanti sabbaṃ manasāpi	248	
PA_tika-abh01_t:248_1	nipphajjamānaṃ kammaṃ manokammanti codakādhippāyena gahetvā vadati, na pubbe dassitamanokammanti.	248	
PA_tika-abh01_t:248_2	Yo hi parassa adhippāyo “manasā nipphattito sabbena manokammeneva bhavitabbaṃ, na	248	
PA_tika-abh01_t:248_3	kāyavacīkammenā”ti, taṃ nivattetvā kammattayaniyamaṃ dassetuṃ idamāraddhaṃ “taṃ kāyavacīdvāresu	248	
PA_tika-abh01_t:248_4	copanaṃ patta”ntiādi. Ettha ca saṅkarābhāvo purimanayeneva veditabbo. Atha vā kammanti	248	
PA_tika-abh01_t:248_5	avisesena kammasaddamattena sambandhaṃ katvā yathāvutto kammappabhedo yathā hoti,	248	
PA_tika-abh01_t:248_6	taṃ pakāraṃ dasseti. Asaṅkaro ca vuttanayova. Yaṃ pana vadanti “kāyavacīkammasahajātā	248	
PA_tika-abh01_t:248_7	abhijjhādayo yadā cetanāpakkhikā honti, tadā tāni manokammāni kāyavacīkammāni hontī”ti,	248	
PA_tika-abh01_t:248_8	tañca na, cetanāpakkhikānaṃ manokammattābhāvā. Abbohārikatte ca manokammatā suṭṭhutaraṃ	248	
PA_tika-abh01_t:248_9	natthi. Vuttampi cetaṃ “abbohārikā vā”ti. Tasmā manokammassa kāyavacīkammatā na vattabbā.	248	
PA_tika-abh01_t:248_10	Abhijjhādikiriyākārikāya eva cetanāya sampayuttā abhijjhādayo manokammaṃ, na pāṇātipātādikāyavacīkiriyākārikāyāti	2481	
PA_tika-abh01_t:248_11	bhiyyopi tesaṃ manokammatāti na tesaṃ manokammānaṃ sataṃ kāyavacīkammatā vattabbāti.	2481	
PA_tika-abh01_t:248_12	Evaṃ kammānaṃ dvāresu dvārānañca kammesu aniyatattā dvāranibandhanaṃ na kataṃ. Idāni	2481	
PA_tika-abh01_t:248_13	akatepi ca dvāranibandhane yesaṃ dvārānaṃ vasena idaṃ cittaṃ uppajjati, tesaṃ taṃtaṃdvārakammapathānañca	2481	
PA_tika-abh01_t:248_14	vasena uppattiyā yathābhaṭṭhapāḷiyā vuttāya ca dīpanatthaṃ “tattha kāmāvacara”ntiādimāha.	2481	
PA_tika-abh01_t:248_15	Cittaṃ tividhakammadvāravasena uppajjatīti idaṃ manokammadvārabhūtassa tena sabhāvena	2481	
PA_tika-abh01_t:248_16	uppattiṃ gahetvā vuttaṃ. Yathā vā cittaṃ cittādhipateyyanti sampayuttavasena vuccati,	2481	
PA_tika-abh01_t:248_17	evamidhāpīti veditabbaṃ. Copanadvayarahitassa manopabandhassa manokammadvārabhāve	2481	
PA_tika-abh01_t:248_18	pana vattabbameva natthi.	2481	
PA_tika-abh01_t:249	Kammapathasaṃsandanakathāvaṇṇanā niṭṭhitā.	24	
PA_tika-abh01_t:250	Dvārakathāvaṇṇanā niṭṭhitā.	25	
PA_tika-abh01_t:251_0	Ayaṃ yojanāti “rūpārammaṇaṃ vā…pe… dhammārammaṇaṃ vā”ti etena saha “yaṃ yaṃ vā panā”ti	251	
PA_tika-abh01_t:251_1	etassa ayaṃ sambandhoti attho. Ko panāyaṃ sambandhoti? Yena vacanāni aññamaññaṃ sambajjhanti,	251	
PA_tika-abh01_t:251_2	taṃ pubbāparavacane payojanaṃ sambandho. Idha ca sabbārammaṇatādidassanaṃ “rūpārammaṇaṃ	251	
PA_tika-abh01_t:251_3	vā…pe… dhammārammaṇaṃ vā”ti etassa anantaraṃ “yaṃ yaṃ vā panā”ti etassa vacane payojanaṃ	251	
PA_tika-abh01_t:251_4	yojanā daṭṭhabbaṃ. Tattha “rūpārammaṇaṃ vā…pe… dhammārammaṇaṃ vā ārabbhā”ti ettakena	251	
PA_tika-abh01_t:251_5	āpannaṃ dosaṃ dassetvā tannivattanavasena “yaṃ yaṃ vā panā”ti etassa payojanaṃ dassetuṃ	251	
PA_tika-abh01_t:251_6	“heṭṭhā”tiādimāha. Dutiye atthavikappe “yaṃ yaṃ vāpanā”ti etena appadhānampi rūpādiṃ	251	
PA_tika-abh01_t:251_7	ākaḍḍhati. Na hi padhānassa cittassa attanoyeva ārammaṇabhāvo atthīti. Heṭṭhā vuttanayenāti	251	
PA_tika-abh01_t:251_8	sabbārammaṇatādinayena. “Heṭṭhā gahitameva gahitanti vatvā tassa vacane payojanaṃ	251	
PA_tika-abh01_t:251_9	dassetuṃ ‘rūpaṃ vā…pe… idaṃ vā idaṃ vā ārabbhā’ti kathetuṃ idaṃ vutta”nti vuttaṃ.	251	
PA_tika-abh01_t:251_10	Tattha idaṃ vā idaṃ vāti etaṃ sabbārammaṇatādiṃ sandhāya kathitanti veditabbaṃ.	2511	
PA_tika-abh01_t:252	Dhammuddesavārakathā	25	
PA_tika-abh01_t:253	Phassapañcamakarāsivaṇṇanā	25	
PA_tika-abh01_t:254	Ācariyānanti revatācariyassa. Na panetaṃ sārato daṭṭhabbaṃ. Na hi phassādīnaṃ kāmāvacarādibhāvadassanatthaṃ idamāraddhaṃ, kintu tasmiṃ samaye phassādisabhāvadassanatthanti.	25	
PA_tika-abh01_t:255_0	Cittassa paṭhamābhinipātattāti sabbe cetasikā cittāyattā cittakiriyābhāvena vuccantīti	255	
PA_tika-abh01_t:255_1	phasso “cittassa paṭhamābhinipāto”ti vutto. Kāmaṃ uppannaphasso puggalo cittacetasikarāsi	255	
PA_tika-abh01_t:255_2	vā ārammaṇena phuṭṭho phassasahajātāya vedanāya taṃsamakālameva vedeti, phasso pana	255	
PA_tika-abh01_t:255_3	obhāsassa padīpo viya vedanādīnaṃ paccayaviseso hotīti purimakālo viya vutto. Gopānasīnaṃ	255	
PA_tika-abh01_t:255_4	upari tiriyaṃ ṭhapitakaṭṭhaṃ pakkhapāso. Kaṭṭhadvayādi viya ekadesena ekapassena	255	
PA_tika-abh01_t:255_5	anallīyamānopi rūpena saha phassassa sāmaññaṃ anallīyamānaṃ saṅghaṭṭanameva, na visayabhāvo,	255	
PA_tika-abh01_t:255_6	saṅghaṭṭanañca phassassa cittārammaṇānaṃ sannipatanabhāvo eva. Vatthārammaṇasannipātena	255	
PA_tika-abh01_t:255_7	sampajjatīti saṅghaṭṭanasampattiko phasso. Pāṇidvayassa sannipāto viya cittārammaṇasannipāto	255	
PA_tika-abh01_t:255_8	phasso cittassa ārammaṇe sannipatitappavattiyā paccayo hotīti kiccaṭṭheneva rasena	255	
PA_tika-abh01_t:255_9	saṅghaṭṭanaraso. Tathā paccayabhāvo hi tassa phassassa saṅghaṭṭanakiccanti. Yathā	255	
PA_tika-abh01_t:255_10	hi pāṇiyā pāṇimhi saṅghaṭṭanaṃ tabbisesabhūtā rūpadhammā, evaṃ cittassa ārammaṇe	2551	
PA_tika-abh01_t:255_11	saṅghaṭṭanaṃ tabbisesabhūto eko cetasikadhammo daṭṭhabbo. Citteyevāti etena cetasikasabhāvataṃ	2551	
PA_tika-abh01_t:255_12	vatthārammaṇehi asaṃsaṭṭhaṃ saṅghaṭṭanaṃ vedanāya dasseti, na pana vatthunissayataṃ	2551	
PA_tika-abh01_t:255_13	paṭikkhipati. Tassa phassassa kāraṇabhūto tadanurūpo samannāhāro tajjāsamannāhāro.	2551	
PA_tika-abh01_t:255_14	Indriyassa tadabhimukhabhāvo āvajjanāya ca ārammaṇakaraṇaṃ visayassa parikkhatatā	2551	
PA_tika-abh01_t:255_15	abhisaṅkhatatā viññāṇassa visayabhāvakaraṇanti attho.	2551	
PA_tika-abh01_t:256_0	Sukhavedanāyameva labbhati assādabhāvatoti adhippāyo. Vissavitāyāti arahatāya. Anekatthattā	256	
PA_tika-abh01_t:256_1	hi dhātūnaṃ arahattho vipubbo susaddo. Vissavaṃ vā sajanaṃ vasitā kāmakāritā vissavitā.	256	
PA_tika-abh01_t:256_2	Ārammaṇarasekadesameva anubhavantīti idaṃ phusanādikiccaṃ ekadesānubhavanamiva hotīti	256	
PA_tika-abh01_t:256_3	katvā vuttaṃ. Vedayitasabhāvo eva hi anubhavananti. Phusanādibhāvena vā ārammaṇaggahaṇaṃ	256	
PA_tika-abh01_t:256_4	ekadesānubhavanaṃ, vedayitabhāvena gahaṇaṃ yathākāmaṃ sabbānubhavanaṃ. Evaṃ sabhāvāneva	256	
PA_tika-abh01_t:256_5	tāni gahaṇānīti na vedanāya viya phassādīnampi yathāsakakiccakaraṇena sāmibhāvānubhavanaṃ	256	
PA_tika-abh01_t:256_6	codetabbaṃ. Ayaṃ idhāti etena pañcasu vedanāsu imasmiṃ citte adhippetaṃ somanassavedanaṃ	256	
PA_tika-abh01_t:256_7	vadati, tasmā asomanassavedanaṃ apanetvā gahitāya somanassavedanāya samānā iṭṭhākārasambhogarasatā vuttāti veditabbā.	256	
PA_tika-abh01_t:257_0	Nimittena punasañjānanakiccā paccābhiññāṇarasā. Punasañjānanassa paccayo punasañjānanapaccayo,	257	
PA_tika-abh01_t:257_1	tadeva nimittaṃ puna…pe… nimittaṃ, tassa karaṇaṃ puna…pe… karaṇaṃ. Punasañjānanapaccayabhūtaṃ	257	
PA_tika-abh01_t:257_2	vā nimittakaraṇaṃ puna…pe… karaṇaṃ, tadassā kiccanti attho. Punasañjānanapaccayanimittakaraṇaṃ	257	
PA_tika-abh01_t:257_3	nimittakārikāya nimittena sañjānantiyā ca sabbāya saññāya samānaṃ veditabbaṃ. Ñāṇameva	257	
PA_tika-abh01_t:257_4	anuvattati, tasmā abhinivesakārikā viparītaggāhikā ca na hotīti adhippāyo. Etenupāyena	257	
PA_tika-abh01_t:257_5	samādhisampayuttāya aciraṭṭhānatā ca na hotīti daṭṭhabbā.	257	
PA_tika-abh01_t:258_0	Abhisandahatīti pabandhati pavatteti. Cetanābhāvo byāpārabhāvo. Diguṇussāhāti na	258	
PA_tika-abh01_t:258_1	diguṇaṃ vīriyayogaṃ sandhāya vuttaṃ, attano eva pana byāpārakiccassa mahantabhāvaṃ	258	
PA_tika-abh01_t:258_2	dīpeti. Ussāhanabhāvenāti ādarabhāvena. Sā hi sayaṃ ādarabhūtā sampayutte ādarayatīti.	258	
PA_tika-abh01_t:259_0	Vijānanaṃ ārammaṇassa upaladdhi. Sandahanaṃ cittantarassa anuppabandhanaṃ. Cakkhunā	259	
PA_tika-abh01_t:259_1	hi diṭṭhanti cakkhunā daṭṭhabbaṃ. Yathā “diṭṭhaṃ sutaṃ mutaṃ viññāta”nti daṭṭhabbādi	259	
PA_tika-abh01_t:259_2	vuccati, evamidhāpi veditabbaṃ. Cakkhunā hītiādīsu cakkhunā…pe… manasā dvārenāti	259	
PA_tika-abh01_t:259_3	attho. Nagaraguttikassa viya cittassa ārammaṇavibhāvanamattaṃ upadhāraṇamattaṃ upaladdhimattaṃ	259	
PA_tika-abh01_t:259_4	kiccaṃ, ārammaṇapaṭivedhanapaccābhiññāṇādi pana kiccaṃ paññāsaññādīnanti veditabbaṃ.	259	
PA_tika-abh01_t:259_5	Purimaniddiṭṭhanti samayavavatthāne niddiṭṭhaṃ. Bhāvento viya na na uppajjati, kintu	259	
PA_tika-abh01_t:259_6	uppajjatīti dassetuṃ “cittaṃ hotī”ti vuttanti etaṃ hoti-saddassa uppajjati-saddassa	259	
PA_tika-abh01_t:259_7	ca samānatthatte sati yujjeyya, tadatthatte ca tattha uppannaṃ hotīti na vucceyya.	259	
PA_tika-abh01_t:259_8	Na hi yuttaṃ uppannaṃ uppajjatīti vattuṃ. Cittassa ca uppannatā samayavavatthāne	259	
PA_tika-abh01_t:259_9	vuttā evāti kiṃ tassa puna uppattidassanena. Yena ca samayavavatthānaṃ kataṃ, tassa	259	
PA_tika-abh01_t:259_10	niddeso na na sakkā kātunti kiṃ taṃ niddesatthaṃ uddesena dutiyena, niddeseneva ca	2591	
PA_tika-abh01_t:259_11	phassādīhi ca aññattaṃ cittassa sijjhatīti kiṃ tadatthena puna vacanena, aññappayojanattā	2591	
PA_tika-abh01_t:259_12	pana purimassa cittavacanassa pacchimaṃ vuttaṃ. Purimañhi samayavavatthānatthameva	2591	
PA_tika-abh01_t:259_13	vuttaṃ, na vavatthitasamaye vijjamānadhammadassanatthaṃ, itarañca tasmiṃ samaye vijjamānadhammadassanatthaṃ	2591	
PA_tika-abh01_t:259_14	vuttaṃ, na samayavavatthānatthaṃ, na ca aññadatthaṃ vacanaṃ aññadatthaṃ vadati, na	2591	
PA_tika-abh01_t:259_15	ca lesena vuttoti katvā mahākāruṇiko atthaṃ pākaṭaṃ na karotīti.	2591	
PA_tika-abh01_t:260	Phassapañcamakarāsivaṇṇanā niṭṭhitā.	26	
PA_tika-abh01_t:261	Jhānaṅgarāsivaṇṇanā	26	
PA_tika-abh01_t:262_0	Vitakketīti dhammato aññassa kattunivattanatthaṃ dhammameva kattāraṃ niddisati. Tassa	262	
PA_tika-abh01_t:262_1	pana vasavattibhāvanivāraṇatthaṃ “vitakkanaṃ vā”ti bhāvaniddeso. Rūpaṃ rūpanti pathavī	262	
PA_tika-abh01_t:262_2	pathavīti vā ākoṭento viya hotīti ākoṭanalakkhaṇo. Ādito, abhimukhaṃ vā hananaṃ āhananaṃ,	262	
PA_tika-abh01_t:262_3	parito, parivattetvā vā āhananaṃ pariyāhananaṃ. Vicārato oḷārikaṭṭhena vicārasseva	262	
PA_tika-abh01_t:262_4	pubbaṅgamaṭṭhena anuravato oḷāriko tassa ca pubbaṅgamo ghaṇṭābhighāto viya hoti vitakko.	262	
PA_tika-abh01_t:262_5	So yathā ghaṇṭābhighāto paṭhamābhinipāto hoti, evaṃ ārammaṇābhimukhaniropanaṭṭhena	262	
PA_tika-abh01_t:262_6	paṭhamābhinipāto hoti. Vipphāravāti vicalanayutto. Anuppabandhena pavattiyanti upacāre	262	
PA_tika-abh01_t:262_7	vā appanāyaṃ vā santānena pavattiyaṃ. Tattha hi vitakko niccalo hutvā ārammaṇaṃ anupavisitvā	262	
PA_tika-abh01_t:262_8	pavattati. Maṇḍalanti khalamaṇḍalaṃ.	262	
PA_tika-abh01_t:263_0	Piṇayatīti tappeti, vaḍḍheti vā. Pharaṇarasāti paṇītarūpehi kāyassa byāpanarasā.	263	
PA_tika-abh01_t:263_1	Udaggabhāvo odagyaṃ. Khuddikā lahuṃ lomahaṃsanamattaṃ katvā bhinnā na puna uppajjati.	263	
PA_tika-abh01_t:263_2	Khaṇikā bahulaṃ uppajjati. Ubbegato pharaṇā niccalattā ciraṭṭhitikattā ca paṇītatarā.	263	
PA_tika-abh01_t:263_3	Passaddhiyā nimittabhāvena gabbhaṃ gaṇhantī. Appanāsampayuttāva pīti appanāsamādhipūrikāti	263	
PA_tika-abh01_t:263_4	katvā sā ṭhapitā. Itarā dve khaṇikopacārasamādhipūrikā pītī.	263	
PA_tika-abh01_t:264_0	Samādhicittenāti samādhisahitacittena. Avisāro attano eva avisaraṇasabhāvo. Avikkhepo	264	
PA_tika-abh01_t:264_1	sampayuttānaṃ avikkhittatā. Yena sampayuttā avikkhittā honti, so dhammo avikkhepoti.	264	
PA_tika-abh01_t:264_2	Visesatoti yebhuyyena. Sukhavirahitopi hi atthi samādhīti. Padīpanidassanena santānaṭṭhitibhāvaṃ samādhissa dasseti.	264	
PA_tika-abh01_t:265	Jhānaṅgarāsivaṇṇanā niṭṭhitā.	26	
PA_tika-abh01_t:266	Indriyarāsivaṇṇanā	26	
PA_tika-abh01_t:267_0	Saddahanti etāyāti saddahanakiriyāya pavattamānānaṃ dhammānaṃ tattha ādhipaccabhāvena	267	
PA_tika-abh01_t:267_1	saddhāya paccayataṃ dasseti. Tassā hi dhammānaṃ tathāpaccayabhāve sati “puggalo saddahatī”ti	267	
PA_tika-abh01_t:267_2	vohāro hoti. Pasādanīyaṭṭhānesu pasādassa paṭipakkhabhūtaṃ akusalaṃ assaddhiyaṃ micchādhimokkho	267	
PA_tika-abh01_t:267_3	ca. Pasādabhūto nicchayo vatthugato adhimokkhalakkhaṇaṃ, na yevāpanakādhimokkhoti.	267	
PA_tika-abh01_t:267_4	Indaṭṭhaṃ kāretīti “maṃ antarena tumhākaṃ adhimuccanaṃ natthi, mayā saddahathā”ti	267	
PA_tika-abh01_t:267_5	viya attānaṃ anuvatteti sampayuttadhamme. Evaṃ sesesupi. Pakkhandananti saṃsīdanaṃ.	267	
PA_tika-abh01_t:267_6	Paṅko kaddamato ghanībhūto hoti. Paṇakaṃ picchilaṃ udakamalaṃ. Pītaṃ udakaṃ. Okappanalakkhaṇāti	267	
PA_tika-abh01_t:267_7	anupavisitvā evametanti kappanalakkhaṇā. Akalusabhāvo akālusiyaṃ, anāvilabhāvoti	267	
PA_tika-abh01_t:267_8	attho. Buddhādivatthūni saddheyyāni. Sappurisūpasevanasaddhammasavanayonisomanasikāradhammānudhammapaṭipattiyo	267	
PA_tika-abh01_t:267_9	sotāpattiyaṅgāni. Kusaladhammānaṃ ādāne hattho viya, sabbasampattinipphādane vittaṃ	267	
PA_tika-abh01_t:267_10	viya, amatakasiphalaphalane bījaṃ viya daṭṭhabbā.	2671	
PA_tika-abh01_t:268_0	Vīrabhāvoti yena vīro nāma hoti, so dhammoti attho. Anubalappadānaṃ paggaho. Maggo	268	
PA_tika-abh01_t:268_1	gantabbo hoti, maggo gato, kammaṃ kattabbaṃ, kammaṃ kataṃ, appamattako ābādho uppanno,	268	
PA_tika-abh01_t:268_2	gilānā vuṭṭhito hoti aciravuṭṭhito gelaññā, gāmaṃ vā nigamaṃ vā piṇḍāya caranto na	268	
PA_tika-abh01_t:268_3	labhati lūkhassa vā paṇītassa vā bhojanassa yāvadatthaṃ pāripūriṃ, labhati…pe… pāripūrinti	268	
PA_tika-abh01_t:268_4	etāni anurūpapaccavekkhaṇāsahitāni aṭṭha vīriyārambhavatthūni taṃmūlakāni vā paccavekkhaṇāni.	268	
PA_tika-abh01_t:269_0	Cirakatādiārammaṇaṃ upagantvā ṭhānaṃ, anissajjanaṃ vā ārammaṇassa upaṭṭhānaṃ. Udake	269	
PA_tika-abh01_t:269_1	alābu viya ārammaṇaṃ pilavitvā gantuṃ appadānaṃ pāsāṇassa viya niccalassa ārammaṇassa	269	
PA_tika-abh01_t:269_2	ṭhapanaṃ sāraṇaṃ asammuṭṭhatākaraṇaṃ apilāpanaṃ. Apilāpe karoti apilāpeti. Gatiyoti	269	
PA_tika-abh01_t:269_3	nipphattiyo sambhavato phalato ca. Aparo nayoti rasādidassanatthaṃ āraddhaṃ. Sammosapaccanīkaṃ	269	
PA_tika-abh01_t:269_4	kiccaṃ asammoso, na sammosābhāvamattaṃ. Satiyā vatthubhūtā kāyādayo kāyādisatipaṭṭhānā,	269	
PA_tika-abh01_t:269_5	satiyoyeva vā purimā pacchimānaṃ padaṭṭhānaṃ.	269	
PA_tika-abh01_t:270_0	Vikkhepassa uddhaccassa. Paññāpetīti pakārehi jānāpeti. Ekālokā hotīti vipassanupakkilesobhāsaṃ	270	
PA_tika-abh01_t:270_1	sandhāyāha. Manate vijānāti etenāti vā mano, evañca katvā “manañca paṭicca dhamme	270	
PA_tika-abh01_t:270_2	cā”ti kāraṇabhāvena mano vutto. Sabbo hi mano attano anantarassa viññāṇassa kāraṇanti.	270	
PA_tika-abh01_t:270_3	Vijānātīti paricchinnopaladdhivasena jānāti, na saññāpaññā viya sañjānanapaṭivijjhanavasena.	270	
PA_tika-abh01_t:271_0	Pītisomanassasampayogatoti vutte yena yogā sumano hoti, taṃ somanassanti vuccatīti	271	
PA_tika-abh01_t:271_1	pītiyā ca somanassabhāvo āpajjati, tasmā vināpi kāyena vatthunā sātavedanāsampayogatoti	271	
PA_tika-abh01_t:271_2	yojetabbaṃ. Evañca nippītikaṃ somanassañca saṅgahitaṃ hoti, pītiupalakkhitaṃ vā somanassaṃ	271	
PA_tika-abh01_t:271_3	sappītikaṃ nippītikañca somanassanti attho daṭṭhabbo.	271	
PA_tika-abh01_t:272_0	Pavattasantatādhipateyyanti pavattasaṅkhātāya santatiyā adhipatibhūtaṃ. Jīvitindriyassa	272	
PA_tika-abh01_t:272_1	hi attano vijjamānakkhaṇe anupālentassa anantarañca sānupālanānaṃ uppattiyā hetubhūtassa	272	
PA_tika-abh01_t:272_2	vasena pavattaṃ ciraṭṭhitikaṃ hoti, taṃtaṃkammavisesena visesayuttaṃ yāva cuti avisesena	272	
PA_tika-abh01_t:272_3	vā yāva parinibbānaṃ avicchinnaṃ pavattati jīvamānatāvisesayuttañcāti rūpārūpajīvitindriyānaṃ	272	
PA_tika-abh01_t:272_4	samānalakkhaṇādiṃ vattuṃ “attanā avinibhuttadhammāna”nti āha. Anupāletabbānaṃ atthikkhaṇeyeva.	272	
PA_tika-abh01_t:272_5	Asati hi anupāletabbe uppalādimhi kiṃ udakaṃ anupāleyyāti. Tassa tassāti anupālanādikassa.	272	
PA_tika-abh01_t:272_6	Sādhanatoti sādhanena. Taṃsādhanañca jīvamānavisesapaccayabhāvato.	272	
PA_tika-abh01_t:273	Indriyarāsivaṇṇanā niṭṭhitā.	27	
PA_tika-abh01_t:274	Maggaṅgarāsivaṇṇanā	27	
PA_tika-abh01_t:275	Sammāti aviparītaniyyānikabhāvena. Pasatthatā ca evameva daṭṭhabbā.	27	
PA_tika-abh01_t:276	Balarāsivaṇṇanā	27	
PA_tika-abh01_t:277_0	Assaddhiyeti assaddhiyakāraṇā. Ubhayapadavasenāti saddhāpadaṃ balapadanti evamādipadadvayavasena.	277	
PA_tika-abh01_t:277_1	Niyakajjhattaṃ jātiādisamuṭṭhānaṃ etissāti ajjhattasamuṭṭhānā. Garunā kismiñci vutte	277	
PA_tika-abh01_t:277_2	gāravavasena patissavanaṃ patissavo, saha patissavena sappatissavaṃ, patissavabhūtaṃ	277	
PA_tika-abh01_t:277_3	taṃsabhāgañca yaṃkiñci gāravanti attho. Jātiādimahattapaccavekkhaṇena uppajjamānā	277	
PA_tika-abh01_t:277_4	ca hirī tattha gāravavasena pavattatīti “sappatissavalakkhaṇā”ti vuccati. Vajjaṃ	277	
PA_tika-abh01_t:277_5	bhāyati tañca bhayato passatīti vajjabhīrukabhayadassāvī. Evaṃsabhāvaṃ ottappaṃ.	277	
PA_tika-abh01_t:277_6	Hirī pāpadhamme gūthaṃ viya passati, ottappaṃ uṇhaṃ viya. Dāyajjaṃ navalokuttaradhammādi.	277	
PA_tika-abh01_t:277_7	Ajjhattasamuṭṭhānāditā ca hirīottappānaṃ tattha tattha pākaṭabhāvena vuttā, na pana	277	
PA_tika-abh01_t:277_8	tesaṃ kadāci aññamaññaṃ vippayogā. Na hi lajjanaṃ nibbhayaṃ pāpabhayaṃ vā alajjanaṃ hotīti.	277	
PA_tika-abh01_t:278	Mūlarāsivaṇṇanā	27	
PA_tika-abh01_t:279_0	Agedho anabhijjhanaṃ anabhikaṅkhanaṃ. Anallīno bhāvo adhippāyo etassāti anallīnabhāvo,	279	
PA_tika-abh01_t:279_1	evañhi upamāya sameti. Anukūlamitto anuvattako. Vinayarasoti vinayanaraso. Adoso	279	
PA_tika-abh01_t:279_2	dussīlyamalassāti idaṃ dussīlyassa dosasamuṭṭhānataṃ dosūpanissayatañca sandhāya	279	
PA_tika-abh01_t:279_3	vuttaṃ. Abhāvanāyāti “tattha jātānaṃ dhammānaṃ anativattanaṭṭhena bhāvanāindriyānaṃ	279	
PA_tika-abh01_t:279_4	ekarasaṭṭhena bhāvanā tadupagavīriyavāhanaṭṭhena bhāvanā āsevanaṭṭhena bhāvanā”ti	279	
PA_tika-abh01_t:279_5	evaṃ vuttāya paññāsādhanāya bhāvanāya appavatti, tappaṭipakkhabhūtā vā akusalā abhāvanā.	279	
PA_tika-abh01_t:279_6	Nigguṇepi guṇaggahaṇaṃ adhikaggahaṇaṃ. Vijjamānampi guṇaṃ viddhaṃsetvā gahaṇaṃ ūnaggahaṇaṃ.	279	
PA_tika-abh01_t:279_7	Catuvipallāsaggahaṇaṃ viparītaggahaṇaṃ.	279	
PA_tika-abh01_t:280_0	Yāthāvasabhāveti “ettako etassa guṇo, ettako doso”ti guṇadosānaṃ sabhāve “jarādhammo	280	
PA_tika-abh01_t:280_1	jīrati, taṃ kutettha labbhā mā jīrī”ti evamādipaccavekkhaṇasambhavato. Alobhena ca	280	
PA_tika-abh01_t:280_2	gahaṭṭhānaṃ khettavatthādīsu vivādābhāvato. Amohena pabbajitānaṃ diṭṭhigatavivādābhāvato.	280	
PA_tika-abh01_t:280_3	Kāmarāgābhinivesavinibandhā hi gahaṭṭhā gahaṭṭhehi vivadanti, diṭṭhirāgābhinivesavinibandhā	280	
PA_tika-abh01_t:280_4	samaṇā samaṇehīti. Rāgavasena mittasanthavo dosavasena virodho ca tabbisesena upagamāpagamā,	280	
PA_tika-abh01_t:280_5	ārammaṇe vā rūpādimhi anurodhavirodhā. Amajjhattabhāvassa paṭighānunayasaṅkhātassa	280	
PA_tika-abh01_t:280_6	mohena pavatti. Sukhavipariṇāme dukkhasamāyoge ca paṭighapavattiyaṃ vedanāpariggaho	280	
PA_tika-abh01_t:280_7	na sijjhatīti adosānubhāvena vedanāsatipaṭṭhānaṃ sijjhati. Dibbavihārassāti catunnaṃ	280	
PA_tika-abh01_t:280_8	jhānānaṃ. Ariyavihāro phalasamāpatti. Mohena avicārento udāsīnapakkhesupi sattasaṅkhāresu	280	
PA_tika-abh01_t:280_9	sabbesu abhisaṅgaṃ karotīti amūḷhassa tadabhāvo veditabbo. Dukkhadassanassa āsannapaṭipakkhattā	280	
PA_tika-abh01_t:280_10	dosassa tappaṭipakkhena adosena dukkhadassanaṃ hoti.	2801	
PA_tika-abh01_t:281	Kammapatharāsivaṇṇanā	28	
PA_tika-abh01_t:282	Sukhādīni attano na byāpādeti na vināseti parassa cāti daṭṭhabbaṃ. Kammapathatātaṃsabhāgatāhi kammapathavasena.	28	
PA_tika-abh01_t:283	Passaddhādiyugalavaṇṇanā	28	
PA_tika-abh01_t:284_0	Daratho sārambho, dukkhadomanassapaccayānaṃ uddhaccādikānaṃ kilesānaṃ catunnaṃ vā	284	
PA_tika-abh01_t:284_1	khandhānaṃ etaṃ adhivacanaṃ. Uddhaccappadhānā kilesā uddhaccādikilesā, uddhaccaṃ	284	
PA_tika-abh01_t:284_2	vā ādiṃ katvā sabbakilese saṅgaṇhāti. Suvaṇṇavisuddhi viyāti yathā suvaṇṇavisuddhi	284	
PA_tika-abh01_t:284_3	alaṅkāravikativiniyogakkhamā, evaṃ ayampi hitakiriyāviniyogakkhamā.	284	
PA_tika-abh01_t:285_0	Samaṃ, samantato vā pakārehi jānanaṃ sampajaññaṃ. Cetiyavandanādiatthaṃ abhikkamādīsu	285	
PA_tika-abh01_t:285_1	atthānatthapariggaṇhanaṃ sātthakasampajaññaṃ. Sati ca atthe sappāyāsappāyarūpādipariggaṇhanaṃ	285	
PA_tika-abh01_t:285_2	sappāyasampajaññaṃ. Gocaragāmābhikkamanādīsu kammaṭṭhānāvijahanaṃ gocarasampajaññaṃ.	285	
PA_tika-abh01_t:285_3	Abhikkamanādīnaṃ dhātuādivasena pavicayo asammohasampajaññaṃ. Sabbakammaṭṭhānabhāvanānuyuttānaṃ	285	
PA_tika-abh01_t:285_4	sabbayogīnaṃ sabbadā upakārakā ime dve dhammā pāripanthakaharaṇato bhāvanāvaḍḍhanato	285	
PA_tika-abh01_t:285_5	ca. Yathāha “dve dhammā bahukārā sati ca sampajaññañcā”ti. Yuge naddhā viyāti yuganaddhā,	285	
PA_tika-abh01_t:285_6	aññamaññaṃ nimittabhāvena samaṃ pavattāti attho. “Puna caparaṃ, āvuso, bhikkhu samathavipassanaṃ	285	
PA_tika-abh01_t:285_7	yuganaddhaṃ bhāvetī”ti hi sutte etesaṃ yuganaddhatā vuttā. Sabbakusaladhammesu līnuddhaccābhāvo	285	
PA_tika-abh01_t:285_8	etehi dvīhi samaṃ yuttehīti “vīriyasamādhiyojanatthāyā”ti āha, yogavacanatthāyāti attho.	285	
PA_tika-abh01_t:286	Yevāpanakavaṇṇanā	28	
PA_tika-abh01_t:287_0	Rūpābhāvenāti ruppanābhāvena. Dhammāti etassa attho sabhāvato upalabbhamānāti. Mettāpubbabhāgoti	287	
PA_tika-abh01_t:287_1	appanāppattāya mettāya pubbabhāgo, parikammamettā etasmiṃ citte atthīti attho. Virativasenāti	287	
PA_tika-abh01_t:287_2	vacīpavattiyā na pūreti, kintu viratiyogenāti attho. Apaṇṇakaṅgānīti aviraddhaṅgāni.	287	
PA_tika-abh01_t:287_3	Yathā tathā vā ārammaṇe vinicchayanaṃ adhimuccanaṃ. Na hi anadhimuccanto pāṇātipātādīsu	287	
PA_tika-abh01_t:287_4	dānādīsu vā pavattati, saddhā pana pasādanīyesu pasādādhimokkhoti ayametesaṃ viseso.	287	
PA_tika-abh01_t:287_5	Dārakassa viya ito cito ca saṃsappanassa karissāmi na karissāmīti avinicchayassa	287	
PA_tika-abh01_t:287_6	paṭipakkhakiriyā asaṃsappanaṃ. Purimamanatoti bhavaṅgato. Visadisaṃ vīthijavanaṃ	287	
PA_tika-abh01_t:287_7	manaṃ karotīti manasikārasāmaññena vīthijavanapaṭipādake dasseti. Tesu dhammesūti	287	
PA_tika-abh01_t:287_8	cittacetasikadhammesu. Atadārammaṇattepi hi tesu samappavattesu udāsīnabhāvato tatramajjhattatāti	287	
PA_tika-abh01_t:287_9	vuccati. Alīnānuddhatappavattipaccayattā ūnādhikanivāraṇarasā. Kāyaduccaritādivatthūnanti	287	
PA_tika-abh01_t:287_10	pāṇādīnaṃ. Amaddanā maddanapaṭipakkhabhāvova.	2871	
PA_tika-abh01_t:288_0	Taṃtaṃrāsikiccavasena vibhāgarahitā avibhattikā. Etthāti etesu savibhattikesu dutiyaṭṭhānādīsupi	288	
PA_tika-abh01_t:288_1	bhājiyamānesu apubbaṃ natthīti attho. Padaṃ pūritanti jhānādipadaṃ pañcakādivasena	288	
PA_tika-abh01_t:288_2	pūritaṃ. Pañca hi aṅgāni jhānapadassa attho, tesu ekasmiñca ūne jhānapadaṃ ūnaṃ hotīti.	288	
PA_tika-abh01_t:288_3	Padasamūho padakoṭṭhāso vā taṃ tameva vā padaṃ, avuttaṃ hāpitaṃ nāma hotīti vuttaṃ	288	
PA_tika-abh01_t:288_4	“pūrita”nti. Vuttasmiññeva vuccamāne anekesaṃ purisasaddānaṃ viya koci sambandho	288	
PA_tika-abh01_t:288_5	natthīti maññamāno āha “ananusandhikā kathā”ti. Antarantarā vuttasmiññeva vuccamāne	288	
PA_tika-abh01_t:288_6	anukkamena dhammā kathitā na hontīti āha “uppaṭipāṭiyā”ti. Phassapañcamakarāsi sabbacittuppādasādhāraṇavasena	288	
PA_tika-abh01_t:288_7	catukkhandhatappaccayasaṅgahavasena ca vutto. Yathāvuttesu pana rāsīsu ekarāsikiccassapi	288	
PA_tika-abh01_t:288_8	abhāvā chandādayo yevāpanakavasena vuttā. Vuttānampi ca dhammānaṃ yathā vedanādīnaṃ	288	
PA_tika-abh01_t:288_9	jhānaṅgādibhāvo vutto, na evaṃ sovacassatākalyāṇamittatādiviseso vuttoti tassa saṅgaṇhanatthaṃ	288	
PA_tika-abh01_t:288_10	keci dhamme visuṃ ṭhapetvā te ca tañca visesaṃ “ye vā panā”ti āha. Veneyyajjhāsayavasena	2881	
PA_tika-abh01_t:288_11	vā sāvasese dhamme vatvā “ye vā panā”ti vuttaṃ.	2881	
PA_tika-abh01_t:289	Yevāpanakavaṇṇanā niṭṭhitā.	28	
PA_tika-abh01_t:290	Dhammuddesavārakathāvaṇṇanā niṭṭhitā.	29	
PA_tika-abh01_t:291	Kāmāvacarakusalaṃ	29	
PA_tika-abh01_t:292	Niddesavārakathāvaṇṇanā	29	
PA_tika-abh01_t:293_0	2. Phusanakavasenāti sante asantepi visaye āpāthagate cittassa sannipatanavasena	293	
PA_tika-abh01_t:293_1	“cittaṃ mano”tiādīsu viya kiccavisesaṃ, “mānasa”ntiādīsu viya samāne atthe saddavisesaṃ,	293	
PA_tika-abh01_t:293_2	“paṇḍara”ntiādīsu viya guṇavisesaṃ, “cetasikaṃ sāta”ntiādīsu viya nissayavisesaṃ,	293	
PA_tika-abh01_t:293_3	“cittassa ṭhitī”tiādīsu viya aññassa avatthābhāvavisesaṃ, “alubbhanā”tiādīsu viya	293	
PA_tika-abh01_t:293_4	aññassa kiriyābhāvavisesaṃ, “alubbhitatta”ntiādīsu viya aññassa kiriyābhāvabhūtatāvisesantiādikaṃ	293	
PA_tika-abh01_t:293_5	anapekkhitvā dhammamattadīpanaṃ sabhāvapadaṃ. Phusantassa hi cittassa phusanakiriyā	293	
PA_tika-abh01_t:293_6	phusanākāro. Samphusanāti ārammaṇasamāgamaphusanā, na paṭilābhasamphusanā. Samphusitassa	293	
PA_tika-abh01_t:293_7	ārammaṇena samāgatassa cittassa bhāvo samphusitattaṃ. Yasmiṃ sati cittaṃ samphusitanti	293	
PA_tika-abh01_t:293_8	vuccati, so tassa bhāvo. Evaṃ aññesupi bhāvaniddesesu daṭṭhabbaṃ.	293	
PA_tika-abh01_t:294_0	Aparassa vevacanassa, aparena vā purimatthassa dīpanā aparadīpanā. “Paṇḍiccaṃ kosalla”nti	294	
PA_tika-abh01_t:294_1	evamādayo paññāvisesā nānākāle labbhamānāpi ekasmiṃ citte labbhanti. Ekasmiñca visese	294	
PA_tika-abh01_t:294_2	itarepi anugatā hontīti dassetuṃ tathā vibhatti atthato vibhatti hoti atthanānattena	294	
PA_tika-abh01_t:294_3	katattā. Atha vā yathā “kodho kujjhanā kujjhitatta”nti sabhāvākārabhāvaniddesehi	294	
PA_tika-abh01_t:294_4	kodhoti evamākārova attho vutto, na evamidha, idha pana paṇḍitādibhāvākārabhinno	294	
PA_tika-abh01_t:294_5	attho vuttoti idaṃ vibhattigamanaṃ atthavasena hoti. Samphusitattanti etthāpi na	294	
PA_tika-abh01_t:294_6	“phasso”ti evamākārova attho vutto. Samphassoti evamākāro pana vuttoti atthato vibhattigamananti vuttaṃ.	294	
PA_tika-abh01_t:295_0	Doso byāpādoti uddesepi nāmanānattena nānābhūto uddiṭṭho. Niddesepi teneva nānattena	295	
PA_tika-abh01_t:295_1	niddiṭṭho. Ekova khandho hotīti ekena khandhasaddena vattabbataṃ sandhāyāha. Cetanāti	295	
PA_tika-abh01_t:295_2	saṅkhārakkhandhaṃ dasseti tappamukhattā. Asaddhammāti asataṃ, asanto vā dhammā, na	295	
PA_tika-abh01_t:295_3	vā saddhammāti asaddhammāti asaddhammavacanīyabhāvena ekībhūtopi asaddhammo kodhagarutādivisiṭṭhena	295	
PA_tika-abh01_t:295_4	saddhammagarutāpaṭikkhepanānattena nānattaṃ gatoti “cattāro”ti vuttaṃ. Na saddhammagarutāti	295	
PA_tika-abh01_t:295_5	vuccamānā vā asaddhammagarutā asaddhammagarutābhāvena ekībhūtāpi kodhādivisiṭṭhapaṭikkhepanānattena	295	
PA_tika-abh01_t:295_6	nānattaṃ gatā. Paṭipakkho vā paṭikkhipīyati tena, sayaṃ vā paṭikkhipatīti paṭikkhepoti	295	
PA_tika-abh01_t:295_7	vuccatīti saddhammagarutāpaṭikkhepanānattena asaddhammagarutā asaddhammā vā nānattaṃ	295	
PA_tika-abh01_t:295_8	gatā. Alobhotiādīnaṃ phassādīhi nānattaṃ lobhādivisiṭṭhena paṭikkhepena lobhādipaṭipakkhena	295	
PA_tika-abh01_t:295_9	vā veditabbaṃ. Alobhādosāmohānaṃ aññamaññanānattaṃ yathāvuttena paṭikkhepanānattena	295	
PA_tika-abh01_t:295_10	yojetabbaṃ. Padatthassa padantarena vibhāvanaṃ padatthuti. Tena hi taṃ padaṃ mahatthanti	2951	
PA_tika-abh01_t:295_11	dīpitaṃ hoti alaṅkatañcāti. Atthavisesābhāvepi ābharaṇavasena ca ādaravasena ca puna	2951	
PA_tika-abh01_t:295_12	vacanaṃ daḷhīkammaṃ.	2951	
PA_tika-abh01_t:296_0	3. Tajjanti tassa phalassa anucchavikaṃ. Na kevalaṃ niddisiyamānaṃ sātameva adhikataṃ,	296	
PA_tika-abh01_t:296_1	atha kho yathāniddiṭṭhāni ārammaṇānipīti “tehi vā”tiādi vuttaṃ. Tassa vā jātā kāraṇabhāvena	296	
PA_tika-abh01_t:296_2	phassatthaṃ pavattāti tajjā. Taṃsamaṅgīpuggalaṃ, sampayuttadhamme vā attani sādayatīti	296	
PA_tika-abh01_t:296_3	sātaṃ da-kārassa ta-kāraṃ katvā. Suṭṭhu khādati, khaṇati vā dukkhanti sukhaṃ.	296	
PA_tika-abh01_t:297_0	5. Pāsoti rāgapāso. So hi nirāvaraṇattā antalikkhacaro. Akusalampi paṇḍaranti vuttaṃ,	297	
PA_tika-abh01_t:297_1	ko pana vādo kusalanti adhippāyo. Tañhi paṇḍarato nikkhantaṃ sayañca paṇḍaranti.	297	
PA_tika-abh01_t:297_2	Atha vā sabbampi cittaṃ sabhāvato paṇḍarameva, āgantukopakkilesavodānehi pana sāvajjānavajjānaṃ	297	
PA_tika-abh01_t:297_3	upakkiliṭṭhavisuddhataratā hontīti. Dāruppamāṇesu silādīsu khandhapaññattiyā abhāvā	297	
PA_tika-abh01_t:297_4	kiñci nimittaṃ anapekkhitvā dārumhi pavattā khandhapaññattīti “paṇṇattimattaṭṭhenā”ti	297	
PA_tika-abh01_t:297_5	vuttaṃ. Taṃ-saddena manoviññāṇadhātuyeva vucceyya niddisitabbattāti na tassā tajjatā.	297	
PA_tika-abh01_t:297_6	Tehi ārammaṇehi jātā tajjāti ca vuccamāne samphassajatā na vattabbā. Na hi so ārammaṇaṃ,	297	
PA_tika-abh01_t:297_7	nāpi visesapaccayo. “Tiṇṇaṃ saṅgati phasso”ti viññāṇameva phassassa visesapaccayoti	297	
PA_tika-abh01_t:297_8	vuttoti tasmā na viññāṇaṃ visesapaccayabhūtaṃ samphassajatāya tajjāmanoviññāṇadhātusamphassajāpaññattiṃ	297	
PA_tika-abh01_t:297_9	labhati, na ca tadeva tassa kāraṇabhāvena phalabhāvena ca vuccamānaṃ suviññeyyaṃ	297	
PA_tika-abh01_t:297_10	hotīti. Kiṃ vā etena, yathā bhagavatā vuttā taṃsabhāvāyeva te dhammāti na evaṃvidhesu	2971	
PA_tika-abh01_t:297_11	kāraṇaṃ maggitabbaṃ.	2971	
PA_tika-abh01_t:298	7. Evaṃ takkanavasena lokasiddhenāti adhippāyo. Evañcevañca bhavitabbanti vividhaṃ takkanaṃ kūpe viya udakassa ārammaṇassa ākaḍḍhanaṃ vitakkanaṃ.	29	
PA_tika-abh01_t:299	8. Samantato caraṇaṃ vicaraṇaṃ.	29	
PA_tika-abh01_t:300_0	9. Attamanatāti ettha atta-saddena na cittaṃ vuttaṃ. Na hi cittassa mano atthīti.	300	
PA_tika-abh01_t:300_1	Attamanassa pana puggalassa bhāvo attamanatāti vatvā puna puggaladiṭṭhinisedhanatthaṃ	300	
PA_tika-abh01_t:300_2	“cittassā”ti vuttaṃ.	300	
PA_tika-abh01_t:301_0	11. Na balavatī, kasmā avaṭṭhiti vuttāti? Ekaggacittena pāṇavadhādikaraṇe tathā avaṭṭhānamattabhāvato.	301	
PA_tika-abh01_t:301_1	Virūpaṃ, vividhaṃ vā saṃharaṇaṃ vikiraṇaṃ visāhāro, saṃharaṇaṃ vā sampiṇḍanaṃ, tadabhāvo visāhāro.	301	
PA_tika-abh01_t:302	12. Aññasmiṃ pariyāyeti aññasmiṃ kāraṇe. Samānādhikaraṇabhāvo dvinnaṃ bahūnaṃ vā padānaṃ ekasmiṃ atthe pavatti.	30	
PA_tika-abh01_t:303	13. Ārambhati cāti āpajjati ca. Uddhaṃ yamanaṃ uyyāmo. Dhuranti nipphādetuṃ āraddhaṃ kusalaṃ, paṭiññaṃ vā.	30	
PA_tika-abh01_t:304	14. Tiṇṇanti buddhādīnaṃ. Citte ārammaṇassa upaṭṭhānaṃ jotanañca satiyevāti tassā etaṃ lakkhaṇaṃ.	30	
PA_tika-abh01_t:305	16. Pāsāṇasakkharavālikādirahitā bhūmi saṇhāti “saṇhaṭṭhenā”ti vuttaṃ.	30	
PA_tika-abh01_t:306_0	19. Ayantīti ekakammanibbattamanussādisantatiavicchedavasena pavattanti. Kusalākusalesupi	306	
PA_tika-abh01_t:306_1	hi jīvitaṃ indriyapaccayabhāvena sampayutte pavattayamānameva tadavicchedassa paccayo hoti.	306	
PA_tika-abh01_t:307	30. Yaṃ hirīyatīti hirīyati-saddena vutto bhāvo yaṃ-saddena vuccatīti yanti bhāvanapuṃsakaṃ vā etaṃ daṭṭhabbaṃ. Hiriyitabbenāti ca hetuatthe karaṇavacanaṃ yujjati.	30	
PA_tika-abh01_t:308	32. Alubbhanakavasenāti ettha alubbhanameva alubbhanakanti bhāvaniddeso daṭṭhabbo.	30	
PA_tika-abh01_t:309	33. Abyāpajjoti byāpādena dukkhena domanassasaṅkhātena dosena viya na byāpādetabbotipi attho yujjati.	30	
PA_tika-abh01_t:310_0	42-43. Thinamiddhādipaṭipakkhabhāvena kusaladhamme aniccādimanasikāre ca sīghaṃ sīghaṃ	310	
PA_tika-abh01_t:310_1	parivattanasamatthatā lahupariṇāmatā, avijjānīvaraṇānañhi taṇhāsaṃyojanānaṃ sattānaṃ	310	
PA_tika-abh01_t:310_2	akusalappavatti pakatibhūtāti na tattha lahupariṇāmatāya attho. Tesañca bhāvo garutāyevāti	310	
PA_tika-abh01_t:310_3	tabbidhurasabhāvānaṃ lahutā daṭṭhabbā. Sā hi pavattamānā sīghaṃ bhavaṅgavuṭṭhānassa paccayo hoti.	310	
PA_tika-abh01_t:311	44-45. Ye ca dhammā mohasampayuttā viya avipannalahutā, tesañca kusalakaraṇe appaṭighāto mudutā. Appaṭighātena mudutādirūpasadisatāya arūpadhammānampi mudutā maddavatātiādi vuttaṃ.	31	
PA_tika-abh01_t:312_0	46-47. Sinehavasena kilinnaṃ atimudukaṃ cittaṃ akammaññaṃ hoti vilīnaṃ viya suvaṇṇaṃ,	312	
PA_tika-abh01_t:312_1	mānādivasena atithaddhañca atāpitaṃ viya suvaṇṇaṃ, yaṃ panānurūpamudutāyuttaṃ, taṃ	312	
PA_tika-abh01_t:312_2	kammaññaṃ hoti yuttamaddavaṃ viya suvaṇṇaṃ. Tasseva mudukassa yo kammaññākāro, sā	312	
PA_tika-abh01_t:312_3	kammaññatāti mudutāvisiṭṭhā kammaññatā veditabbā.	312	
PA_tika-abh01_t:313_0	50-51. Paccosakkanabhāvena pavattaṃ akusalameva paccosakkanaṃ. Ekavīsati anesanā	313	
PA_tika-abh01_t:313_1	nāma vejjakammaṃ karoti, dūtakammaṃ karoti, pahiṇakammaṃ karoti, gaṇḍaṃ phāleti,	313	
PA_tika-abh01_t:313_2	arumakkhanaṃ deti, uddhaṃvirecanaṃ deti, adhovirecanaṃ deti, natthutelaṃ pacati,	313	
PA_tika-abh01_t:313_3	cakkhutelaṃ pacati, veḷudānaṃ deti, paṇṇadānaṃ deti, pupphadānaṃ deti, phaladānaṃ	313	
PA_tika-abh01_t:313_4	deti, sinānadānaṃ deti, dantakaṭṭhadānaṃ deti, mukhodakadānaṃ deti, cuṇṇadānaṃ deti,	313	
PA_tika-abh01_t:313_5	mattikādānaṃ deti, cāṭukakammaṃ karoti, muggasūpiyaṃ, pāribhaṭyaṃ, jaṅghapesaniyaṃ	313	
PA_tika-abh01_t:313_6	dvāvīsatimaṃ dūtakammena sadisaṃ, tasmā ekavīsati. Cha agocarā vesiyāgocaro, vidhavā,	313	
PA_tika-abh01_t:313_7	thullakumārī, paṇḍaka, pānāgāra, bhikkhunīagocaroti. Saṅkhepatoti sarūpena anuddiṭṭhattā	313	
PA_tika-abh01_t:313_8	“tattha katamo chando”tiādi na sakkā vattunti “yo chando chandikatā”tiādiniddesaṃ	313	
PA_tika-abh01_t:313_9	saṅkhipitvā “ye vā panā”ti niddeso katoti attho.	313	
PA_tika-abh01_t:314	Niddesavārakathāvaṇṇanā niṭṭhitā.	31	
PA_tika-abh01_t:315	Koṭṭhāsavāravaṇṇanā	31	
PA_tika-abh01_t:316_0	58-120. Niddesavāre pucchādīnaṃ paccekaṃ anekattepi pucchādibhāvena ekattaṃ upanetvā	316	
PA_tika-abh01_t:316_1	catuparicchedatā vuttā. Cattāro dveti evamādikaṃ saṅkhipitvā saha vā gahaṇaṃ saṅgaho.	316	
PA_tika-abh01_t:316_2	Ṭhapetvā yevāpanaketi saṅgahetabbe sandhāya vuttaṃ. Te hi visuṃ visuṃ uddiṭṭhattā	316	
PA_tika-abh01_t:316_3	niddiṭṭhattā ca vippakiṇṇāti saṅgahetabbā honti, na yevāpanakā saṅgahagamaneneva	316	
PA_tika-abh01_t:316_4	tathā avippakiṇṇattā. Yasmā pana saṅkhārakkhandhapariyāpannā honti, tasmā taṃniddese	316	
PA_tika-abh01_t:316_5	akhandhabhāvanivāraṇatthaṃ yevāpanātveva vuttāti na yevāpanakā ṭhapetabbāti. Paccayasaṅkhātenāti	316	
PA_tika-abh01_t:316_6	āhārapaccayasaṅkhātenāti vuttaṃ hoti. Atha vā “hetu paccayo”ti etesu dvīsu janako	316	
PA_tika-abh01_t:316_7	hetu upatthambhako paccayoti evaṃ visesavantesu paccayasaṅkhātena. Yathā hi kabaḷīkārāhāro	316	
PA_tika-abh01_t:316_8	ojaṭṭhamakarūpāharaṇena rūpakāyaṃ upatthambheti, evamimepi vedanādiāharaṇena nāmakāyanti.	316	
PA_tika-abh01_t:316_9	Tathā ca hontīti sādhāraṇe sahajātādipaccaye sandhāyāha. Aññathā cāti aññena ca ekenākārena	316	
PA_tika-abh01_t:316_10	paccayā hontiyevāti āhārāti vuccantīti attho. Tasmā āharaṇakiccarahitānaṃ hetuadhipatiādīnaṃ	3161	
PA_tika-abh01_t:316_11	natthi āhārabhāvappasaṅgo. Tisso ca vedanā āharatītiādi yathāsambhavavasena vuttaṃ,	3161	
PA_tika-abh01_t:316_12	na imasmiṃyeva citte phassādivasena. Tayo ca bhaveti kāmādibhavabhūtaṃ viññāṇaṃ visesena,	3161	
PA_tika-abh01_t:316_13	avisesena ca pañcupādānakkhandhe.	3161	
PA_tika-abh01_t:317_0	Ārammaṇaṃ upagantvā nijjhāyanaṃ cintanaṃ upanijjhāyanaṃ. Hetvaṭṭhenāti upāyatthena,	317	
PA_tika-abh01_t:317_1	na mūlatthena. Pubbabhāge gato paṭipanno nānākkhaṇiko aṭṭhaṅgiko maggo lokuttarakkhaṇeva	317	
PA_tika-abh01_t:317_2	saha pavatto yathāgatamaggoti vutto. Vipassanākkhaṇato pubbeva kāyakammādīnaṃ suparisuddhatāya	317	
PA_tika-abh01_t:317_3	aṭṭhaṅgikamaggupanissayassa “ariyo aṭṭhaṅgiko maggo bhāvanāpāripūriṃ gacchatī”ti	317	
PA_tika-abh01_t:317_4	evaṃ vuttena pariyāyena pubbabhāgamaggassa aṭṭhaṅgikatā yathāgatavacanena dīpitā,	317	
PA_tika-abh01_t:317_5	na ekakkhaṇe aṭṭhannaṃ aṅgānaṃ sabbhāvāti evamassapi pariyāyadesanatā veditabbā.	317	
PA_tika-abh01_t:317_6	Vijānanameva cittavicittatāti “cittavicittaṭṭhena ekova dhammo viññāṇakkhandho”ti	317	
PA_tika-abh01_t:317_7	āha. Cattāro khandhā hontītiādīsu vedanākkhandhādīnaṃ saṅgahe katepi puna “eko vedanākkhandho	317	
PA_tika-abh01_t:317_8	hotī”tiādivacanaṃ na aneke vedanākkhandhādayo jātiniddesena idha vuttāti dassanatthaṃ.	317	
PA_tika-abh01_t:317_9	Indriyesu ca ekassa jātiniddesabhāve paṭikkhitte aññesaṃ indriyānaṃ āhārādīnañca	317	
PA_tika-abh01_t:317_10	tappaṭikkhepo kato hotīti pubbaṅgamassa manindriyasseva katoti daṭṭhabbo.	3171	
PA_tika-abh01_t:318	Koṭṭhāsavāravaṇṇanā niṭṭhitā.	31	
PA_tika-abh01_t:319	Suññatavāravaṇṇanā	31	
PA_tika-abh01_t:320	121-145. Etthāti etasmiṃ yathāvutte samaye, etesu vā dhammesu. Bhāvoti satto, yo koci vā attho.	32	
PA_tika-abh01_t:321	Dutiyacittādivaṇṇanā	32	
PA_tika-abh01_t:322	146. Sappayogenāti līnassa cittassa ussāhanapayogasahitena. Saupāyenāti kusalassa karaṇākaraṇesu ādīnavānisaṃsapaccavekkhaṇaṃ parehi ussāhananti evamādiupāyasahitena.	32	
PA_tika-abh01_t:323	156-159. Mahāaṭṭhakathāyaṃ anuññātā nātisamāhitāya bhāvanāyāti yevāpanakehipi nibbisesataṃ dasseti.	32	
PA_tika-abh01_t:324	Puññakiriyavatthādikathāvaṇṇanā	32	
PA_tika-abh01_t:325_0	Apaciti eva apacitisahagataṃ puññakiriyāvatthu yathā “nandirāgasahagatā”ti. Apaciti	325	
PA_tika-abh01_t:325_1	vā cetanāsampayuttakadhammā kāyavacīkiriyā vā, taṃsahitā cetanā apacitisahagataṃ.	325	
PA_tika-abh01_t:325_2	Hitapharaṇenāti desake mettāpharaṇena, “evaṃ me hitaṃ bhavissatī”ti pavattena hitacittena	325	
PA_tika-abh01_t:325_3	vā. Kammassakatāñāṇaṃ diṭṭhijukammaṃ. Niyamalakkhaṇanti mahapphalatāniyamassa lakkhaṇaṃ.	325	
PA_tika-abh01_t:325_4	Sīlamaye saṅgahaṃ gacchanti cārittavasena. Anavajjavatthuṃ pariccajanto viya abbhanumodamānopi	325	
PA_tika-abh01_t:325_5	parassa sampattiyā modatīti abbhanumodanā dānamaye saṅgahitā. Bhāventopīti asamattabhāvanaṃ	325	
PA_tika-abh01_t:325_6	sandhāyāha. Samattā hi appanā hotīti. Aṭṭheva koṭṭhāse katvāti ekassa sattassa ekasmiṃ	325	
PA_tika-abh01_t:325_7	khaṇe uppannamekaṃ paṭhamacittaṃ dassetvā aññāni tādisāni adassentena sabbāni tāni	325	
PA_tika-abh01_t:325_8	sarikkhaṭṭhena ekīkatāni honti, tathā sesānipīti evaṃ aṭṭha katvā.	325	
PA_tika-abh01_t:326	Kāmāvacarakusalavaṇṇanā niṭṭhitā.	32	
PA_tika-abh01_t:327	Rūpāvacarakusalaṃ	32	
PA_tika-abh01_t:328	Catukkanayo	32	
PA_tika-abh01_t:329	Paṭhamajjhānakathāvaṇṇanā	32	
PA_tika-abh01_t:330_0	160. Uttarapadalopaṃ katvā rūpabhavo rūpanti vutto. Jhānassa amaggabhāvepi sati maggavacanaṃ	330	
PA_tika-abh01_t:330_1	aññamaggabhāvanivāraṇatthanti imasmiṃ atthe maggaggahaṇassa payojanaṃ vuttaṃ, na	330	
PA_tika-abh01_t:330_2	sabbassa kusalajjhānassa maggabhāvoti. Tattha maggassa bhāvanāya samayavavatthānassa	330	
PA_tika-abh01_t:330_3	katattā amaggabhāvanāsamaye pavattānaṃ phassādīnaṃ kusalabhāvo na dassito siyā, tasmā	330	
PA_tika-abh01_t:330_4	sabbassa maggabhāvo dassetabboti. Ito añño maggo natthīti evaṃ aññabhūmikavidhuro	330	
PA_tika-abh01_t:330_5	sati paccayantare rūpūpapattijanakasabhāvo vipākadhammasabhāvo viya vipākadhammavasena	330	
PA_tika-abh01_t:330_6	sabbasamāno maggasaddena vuttoti dassetīti veditabbaṃ. Kusalaṃ dānanti alobho daṭṭhabbo.	330	
PA_tika-abh01_t:330_7	Atha vā cetanā dānaṃ, taṃ vajjetvā itare dve cetanāsampayuttakāti vuttā. Vaṭṭantīti	330	
PA_tika-abh01_t:330_8	maggabhāvato jhānavacanena saṅgahetvā maggoti vattuṃ vaṭṭantīti attho. Okappanāti	330	
PA_tika-abh01_t:330_9	saddahanā. Aññattha diṭṭhaṃ atthaṃ pariccajitvā “janeti vaḍḍhetī”ti ayamattho kasmā	330	
PA_tika-abh01_t:330_10	vuttoti nirupasaggassa aññattha evamatthasseva diṭṭhattāti imamatthaṃ vibhāvetuṃ	3301	
PA_tika-abh01_t:330_11	“puna caparaṃ udāyī”ti suttamāhaṭaṃ. Kesañci ariyānaṃ ariyamaggena siddhāni aññāni	3301	
PA_tika-abh01_t:330_12	ca jhānāni bhāvanāsabhāvānevāti tesupi bhāventena samayavavatthānaṃ ijjhatīti.	3301	
PA_tika-abh01_t:331_0	Nissaranti niggacchanti etena, ettha vāti nissaraṇaṃ. Ke niggacchanti? Kāmā. Tesaṃ	331	
PA_tika-abh01_t:331_1	kāmānaṃ nissaraṇaṃ pahānanti attho. Evañhi “kāmāna”nti kattari sāmivacanaṃ yujjati.	331	
PA_tika-abh01_t:331_2	Vatthukāmehipīti vatthukāmehi viviccevātipi attho yujjatīti evaṃ yujjamānatthantarasamuccayattho	331	
PA_tika-abh01_t:331_3	pi-saddo, na kilesakāmasamuccayattho. Kasmā? Imasmiṃ atthe kilesakāmānaṃ dutiyapadena	331	
PA_tika-abh01_t:331_4	vivekassa vuttattā. Akusalasaddena yadipi kilesakāmā, athāpi sabbākusalā gahitā,	331	
PA_tika-abh01_t:331_5	sabbathā pana kilesakāmehi viveko vuttoti āha “dutiyena kilesakāmehi vivekavacanato”ti.	331	
PA_tika-abh01_t:331_6	Kāmaguṇādhigamahetupi pāṇātipātādiasuddhappayogo hotīti tabbivekena payogasuddhi	331	
PA_tika-abh01_t:331_7	vibhāvitā. Taṇhāsaṃkilesasodhanena āsayaposanaṃ.	331	
PA_tika-abh01_t:332_0	Aññesampi cāti diṭṭhimānādīnaṃ phassādīnañca. Upari vuccamānāni jhānaṅgāni uparijjhānaṅgāni,	332	
PA_tika-abh01_t:332_1	tesaṃ attano vipaccanīkānaṃ paṭipakkhabhāvadassanatthaṃ tappaccanīkanīvaraṇavacanaṃ.	332	
PA_tika-abh01_t:332_2	Byāpādavivekavacanena “anatthaṃ me acarī”tiādiāghātavatthubhedavisayassa dosassa	332	
PA_tika-abh01_t:332_3	mohādhikānaṃ thinamiddhādīnaṃ vivekavacanena paṭicchādanavasena dukkhādipubbantādibhedavisayassa	332	
PA_tika-abh01_t:332_4	mohassa vikkhambhanaviveko vutto. Kāmarāgabyāpādatadekaṭṭhathinamiddhādivikkhambhanakañcedaṃ	332	
PA_tika-abh01_t:332_5	sabbākusalapaṭipakkhasabhāvattā sabbakusalānaṃ tena sabhāvena sabbākusalānaṃ pahānaṃ	332	
PA_tika-abh01_t:332_6	hontampi kāmarāgādivikkhambhanasabhāvamevāti taṃsabhāvattā avisesetvā nīvaraṇākusalamūlādīnaṃ	332	
PA_tika-abh01_t:332_7	vikkhambhanaviveko vutto hotīti āha.	332	
PA_tika-abh01_t:333_0	Vitakkassa kiccavisesena thirabhāvappatte paṭhamajjhānasamādhimhi paccanīkadūrībhāvakatena	333	
PA_tika-abh01_t:333_1	thirabhāvena taṃsadisesu vitakkarahitesu dutiyajjhānādisamādhīsu ca appanāti aṭṭhakathāvohāroti	333	
PA_tika-abh01_t:333_2	vitakkassa appanāyogo vutto, aññathā vitakkova appanāti tassa taṃsampayogo na siyāti.	333	
PA_tika-abh01_t:333_3	Attho…pe… daṭṭhabbo jhānasamaṅgino vitakkavicārasamaṅgitādassanena jhānasseva savitakkasavicārabhāvassa vuttattā.	333	
PA_tika-abh01_t:334_0	Vivekajaṃ pītisukhanti ettha purimasmiṃ atthe vivekajanti jhānaṃ. Pītisukhasaddato	334	
PA_tika-abh01_t:334_1	ca atthiatthavisesavato assa, asmiṃ vāti ettha a-kāro vutto. Dutiye pītisukhameva	334	
PA_tika-abh01_t:334_2	vivekajaṃ. Vivekajaṃpītisukhanti ca aññapadatthe samāso paccattaniddesassa ca alopo	334	
PA_tika-abh01_t:334_3	kato, lope vā sati “vivekajapītisukha”nti pāṭhoti ayaṃ viseso. Gaṇanānupubbatāti	334	
PA_tika-abh01_t:334_4	gaṇanānupubbatāya, gaṇanānupubbatāmattaṃ vā paṭhamanti vacananti attho. Niccādivipallāsappahānena	334	
PA_tika-abh01_t:334_5	maggo asammohato aniccādilakkhaṇāni paṭivijjhatīti lakkhaṇūpanijjhānaṃ. Asammosadhammaṃ	334	
PA_tika-abh01_t:334_6	nibbānaṃ aviparītalakkhaṇattā anaññathābhāvato tathalakkhaṇaṃ.	334	
PA_tika-abh01_t:335	Dutiyajjhānakathāvaṇṇanā	33	
PA_tika-abh01_t:336_0	161-2. Vitakkavicārānaṃ vūpasamāti etena yehi vitakkavicārehi paṭhamajjhānassa oḷārikatā,	336	
PA_tika-abh01_t:336_1	tesaṃ samatikkamā dutiyajjhānassa samadhigamo, na sabhāvato anoḷārikānaṃ phassādīnaṃ	336	
PA_tika-abh01_t:336_2	samatikkamāti ayamattho dīpito hoti. Evaṃ “pītiyā ca virāgā”tiādīsu nayo. Tasmā vitakkavicārapītisukhasamatikkamavacanāni	336	
PA_tika-abh01_t:336_3	oḷārikoḷārikaṅgasamatikkamā dutiyādiadhigamaparidīpakānīti tesaṃ ekadesabhūtaṃ vitakkavicārasamatikkamavacanaṃ	336	
PA_tika-abh01_t:336_4	taṃdīpakanti vuttaṃ. Atha vā vitakkavicāravūpasamavacaneneva taṃsamatikkamā dutiyādhigamadīpakena	336	
PA_tika-abh01_t:336_5	pītivirāgādivacanānaṃ pītiyādisamatikkamā tatiyādiadhigamadīpakatā hotīti tassa taṃdīpakatā vuttā.	336	
PA_tika-abh01_t:337_0	Nīlavaṇṇayogato nīlavatthaṃ viyāti nīlayogato vatthaṃ nīlaṃ viyāti adhippāyo. Yena	337	
PA_tika-abh01_t:337_1	sampasādanena yogā jhānaṃ sampasādanaṃ, tasmiṃ dassite “sampasādanaṃ jhāna”nti samānādhikaraṇaniddeseneva	337	
PA_tika-abh01_t:337_2	taṃyogā jhāne taṃsaddappavatti dassitāti avirodho yutto. Ekodibhāve kathanti ekodimhi	337	
PA_tika-abh01_t:337_3	dassite “ekodibhāvaṃ jhāna”nti samānādhikaraṇaniddeseneva jhānassa ekodivaḍḍhanatā	337	
PA_tika-abh01_t:337_4	vuttā hotīti. Ekodibhāvanti panidaṃ uddharitvā ekodissa niddeso na kattabbo siyāti	337	
PA_tika-abh01_t:337_5	ekodibhāvasaddo eva samādhimhi pavatto sampasādanasaddo viya jhānamhi pavattatīti yuttaṃ.	337	
PA_tika-abh01_t:338_0	Appitāti gamitā vināsaṃ. Dutiyajjhānādiadhigamupāyadīpakena ajjhattasampasādanatāya	338	
PA_tika-abh01_t:338_1	cetaso ekodibhāvatāya ca hetudīpakena avitakkāvicārabhāvahetudīpakena ca vitakkavicāravūpasamavacaneneva	338	
PA_tika-abh01_t:338_2	vitakkavicārābhāvo dīpitoti kiṃ puna avitakkaavicāravacanena katenāti? Na, adīpitattā.	338	
PA_tika-abh01_t:338_3	Na hi vitakkavicāravūpasamavacanena vitakkavicārānaṃ appavatti vuttā hoti. Vitakkavicāresu	338	
PA_tika-abh01_t:338_4	hi taṇhāpahānañca etesaṃ vūpasamanaṃ. Ye ca saṅkhāresu taṇhāpahānaṃ karonti, tesu	338	
PA_tika-abh01_t:338_5	maggesu pahīnataṇhesu phalesu ca saṅkhārappavatti hoti, evamidhāpi vikkhambhitavitakkavicārataṇhassa	338	
PA_tika-abh01_t:338_6	dutiyajjhānassa vitakkavicārasampayogo purimena na nivārito siyāti taṃnivāraṇatthaṃ	338	
PA_tika-abh01_t:338_7	āvajjitukāmatādiatikkamova tesaṃ vūpasamoti dassanatthañca “avitakkaṃ avicāra”nti vuttaṃ.	338	
PA_tika-abh01_t:339	Tatiyajjhānakathāvaṇṇanā	33	
PA_tika-abh01_t:340_0	163. Parisuddhapakati khīṇāsavapakati nikkilesatā. Upekkhānimittanti ettha līnuddhaccapakkhapātarahitaṃ	340	
PA_tika-abh01_t:340_1	majjhattaṃ vīriyaṃ “upekkhā”ti vuttaṃ, tadeva taṃ ākāraṃ gahetvā pavattetabbassa	340	
PA_tika-abh01_t:340_2	tādisassa vīriyassa nimittabhāvato upekkhānimittaṃ. Paṭhamajjhānappaṭilābhatthāya	340	
PA_tika-abh01_t:340_3	nīvaraṇe…pe… nevasaññānāsaññāyatanasamāpattipaṭilābhatthāya ākiñcaññāyatanasaññaṃ	340	
PA_tika-abh01_t:340_4	paṭisaṅkhāsantiṭṭhanāpaññāsaṅkhārupekkhāsu ñāṇanti imā aṭṭha samāpattivasena uppajjanti.	340	
PA_tika-abh01_t:340_5	Sotāpattimaggapaṭilābhatthāya uppādaṃ pavattaṃ nimittaṃ āyūhanaṃ paṭisandhiṃ gatiṃ	340	
PA_tika-abh01_t:340_6	nibbattiṃ upapattiṃ jātiṃ jarāmaraṇasokaparidevadukkhadomanassaupāyāse. Sotāpattiphalasamāpattatthāya	340	
PA_tika-abh01_t:340_7	uppādaṃ…pe… upāyāse…pe… arahattamaggapaṭilābhatthāya uppādaṃ…pe… upāyāse. Arahattaphalasamāpattatthāya…pe…	340	
PA_tika-abh01_t:340_8	suññatavihārasamāpattatthāya…pe… animittavihārasamāpattatthāya uppādaṃ pavattaṃ āyūhanaṃ	340	
PA_tika-abh01_t:340_9	paṭisandhiṃ…pe… paṭisaṅkhāsantiṭṭhanā paññā saṅkhārupekkhāsu ñāṇanti imā dasa vipassanāvasena uppajjanti.	340	
PA_tika-abh01_t:341_0	Yadatthi yaṃ bhūtanti khandhapañcakaṃ, taṃ muñcitukamyatāñāṇena pajahati. Diṭṭhasovatthikattayassa	341	
PA_tika-abh01_t:341_1	sappalakkhaṇavicinane viya diṭṭhalakkhaṇattayassa bhūtassa saṅkhāralakkhaṇavicinane	341	
PA_tika-abh01_t:341_2	upekkhaṃ paṭilabhati. Anābhogarasāti paṇītasukhepi tasmiṃ avanati paṭipakkhakiccāti	341	
PA_tika-abh01_t:341_3	attho. Nāmakāyena cetasikasukhaṃ kāyikasukhahetu rūpasamuṭṭhāpanena kāyikasukhañca	341	
PA_tika-abh01_t:341_4	jhānasamaṅgī paṭisaṃvedetīti vuccati. Phuṭattā byāpitattā. Yathā hi udakena phuṭasarīrassa	341	
PA_tika-abh01_t:341_5	tādise nātipaccanīke vātādike phoṭṭhabbe phuṭṭhe sukhaṃ uppajjati, evaṃ etehi phuṭasarīrassapi.	341	
PA_tika-abh01_t:342	Catutthajjhānakathāvaṇṇanā	34	
PA_tika-abh01_t:343	165. Avibhūtapaccupaṭṭhānāti sukhadukkhāni viya avibhūtākārā piṭṭhipāsāṇagatamigamaggo viya tadanumātabbāvibhūtākāropaṭṭhānā.	34	
PA_tika-abh01_t:344	Catukkanayavaṇṇanā niṭṭhitā.	34	
PA_tika-abh01_t:345	Pañcakanayavaṇṇanā	34	
PA_tika-abh01_t:346_0	167. Yassā pana dhammadhātuyāti sabbaññutaññāṇassa. Tena hi dhammānaṃ ākārabhedaṃ	346	
PA_tika-abh01_t:346_1	ñatvā tadanurūpaṃ desanaṃ niyāmetīti. Ettha ca pañcakanaye dutiyajjhānaṃ catukkanaye	346	
PA_tika-abh01_t:346_2	dutiyajjhānapakkhikaṃ katvā vibhattaṃ “yasmiṃ…pe… maggaṃ bhāveti avitakkaṃ vicāramattaṃ	346	
PA_tika-abh01_t:346_3	samādhijaṃ pītisukhaṃ dutiyajjhānaṃ upasampajja viharatī”ti. Kasmā? Ekattakāyanānattasaññīsattāvāsaphalatāya	346	
PA_tika-abh01_t:346_4	dutiyajjhānena samānaphalattā paṭhamajjhānasamādhito jātattā ca. Paṭhamajjhānameva	346	
PA_tika-abh01_t:346_5	hi kāmehi akusalehi ca vivittanti tadabhāvā na idha “vivicceva kāmehi vivicca akusalehī”ti	346	
PA_tika-abh01_t:346_6	sakkā vattuṃ, nāpi “vivekaja”nti. Suttantadesanāsu ca pañcakanaye dutiyatatiyajjhānāni	346	
PA_tika-abh01_t:346_7	dutiyajjhānameva bhajanti vitakkavūpasamā vicāravūpasamā avitakkattā avicārattā cāti.	346	
PA_tika-abh01_t:347	Paṭipadācatukkavaṇṇanā	34	
PA_tika-abh01_t:348_0	176-180. Tassa tassa jhānassa upacāranti nīvaraṇavitakkavicāranikantiyādīnaṃ vūpasamā	348	
PA_tika-abh01_t:348_1	thirabhūto kāmāvacarasamādhi. Tadanudhammatāti tadanurūpatābhūtā, sā pana tadassādasaṅkhātā	348	
PA_tika-abh01_t:348_2	tadassādasampayuttakkhandhasaṅkhātā vā micchāsatīti vadanti. Avigatanikantikā taṃtaṃpariharaṇasatītipi	348	
PA_tika-abh01_t:348_3	vattuṃ vaṭṭatīti evañca katvā “satiyā vā nikantiyā vā”ti vikappo kato. Āgamanavasenāpi	348	
PA_tika-abh01_t:348_4	ca paṭipadā hontiyevāti idaṃ kadāci dutiyādīnaṃ paṭhamādiāgamanakatapaṭipadataṃ sandhāya	348	
PA_tika-abh01_t:348_5	vuttaṃ. Api-saddo hi anekantikataṃ dīpeti, etassa anekantikattā eva ca pāḷiyaṃ ekekasmiṃ	348	
PA_tika-abh01_t:348_6	jhāne catasso paṭipadā cattāri ārammaṇāni soḷasakkhattukañca visuṃ visuṃ yojitaṃ.	348	
PA_tika-abh01_t:348_7	Aññathā ekekasmiṃ paṭipadādimhi nava nava jhānāni yojetabbāni siyunti.	348	
PA_tika-abh01_t:349	Ārammaṇacatukkavaṇṇanā	34	
PA_tika-abh01_t:350	181. Appaguṇanti pañcahi vasitāhi avasīkataṃ.	35	
PA_tika-abh01_t:351	Ārammaṇapaṭipadāmissakavaṇṇanā	35	
PA_tika-abh01_t:352_0	186. Heṭṭhāti soḷasakkhattukato pubbe. Ye keci jhānaṃ uppādenti nāmāti vacanena ye	352	
PA_tika-abh01_t:352_1	katādhikārā sekkhā maggeneva uppāditajjhānā, tesaṃ jhānāni maggapaṭibaddhatāya suddhikanavakasaṅgahitānīti	352	
PA_tika-abh01_t:352_2	veditabbāni. Na hi te uppādenti nāmāti.	352	
PA_tika-abh01_t:353	Kasiṇakathāvaṇṇanā	35	
PA_tika-abh01_t:354	203. Nirodhapādakatāvacanena āruppapādakatā ca dassitā. Khippadassanaṃ khippābhiññatā khippanisantibhāvo.	35	
PA_tika-abh01_t:355	Abhibhāyatanakathāvaṇṇanā	35	
PA_tika-abh01_t:356_0	204. Aññampīti kevalaṃ kasiṇāyatanasaṅkhātameva ahutvā abhibhāyatanasaṅkhātampi pavattatīti	356	
PA_tika-abh01_t:356_1	satipi abhibhāyatanānaṃ kasiṇāyatanatte kasiṇāyatanabhāvato añño abhibhāyatanabhāvo	356	
PA_tika-abh01_t:356_2	kasiṇanimittābhibhavanakabhāvanānimittanānattatoti dasseti. Tattha abhibhavatīti	356	
PA_tika-abh01_t:356_3	abhibhu, parikammaṃ, ñāṇaṃ vā. Abhibhu āyatanaṃ etassāti abhibhāyatanaṃ, jhānaṃ.	356	
PA_tika-abh01_t:356_4	Abhibhavitabbaṃ vā ārammaṇasaṅkhātaṃ āyatanaṃ etassāti abhibhāyatanaṃ, jhānaṃ. Ārammaṇābhibhavanato	356	
PA_tika-abh01_t:356_5	abhibhu ca taṃ āyatanañca yogino sukhavisesānaṃ adhiṭṭhānabhāvato manāyatanadhammāyatanabhāvato	356	
PA_tika-abh01_t:356_6	cātipi sasampayuttaṃ jhānaṃ abhibhāyatanaṃ. Maggappaṭibaddhatāya tadā samāpattito	356	
PA_tika-abh01_t:356_7	vuṭṭhitassa ābhogo pubbabhāgabhāvanāvasena jhānakkhaṇe pavattaṃ abhibhavanākāraṃ	356	
PA_tika-abh01_t:356_8	gahetvā pavatto vuttoti daṭṭhabbo. Āgamesu pana “ajjhattaṃ rūpasaññī eko bahiddhā	356	
PA_tika-abh01_t:356_9	rūpāni passati parittāni suvaṇṇadubbaṇṇāni. Appamāṇāni suvaṇṇadubbaṇṇāni. Ajjhattaṃ	356	
PA_tika-abh01_t:356_10	arūpasaññī eko…pe… parittāni suvaṇṇadubbaṇṇāni. Appamāṇāni suvaṇṇadubbaṇṇānī”ti imesaṃ	3561	
PA_tika-abh01_t:356_11	catunnaṃ abhibhāyatanānaṃ āgatattā āgamaṭṭhakathāsu “vaṇṇavasena ābhoge vijjamānepi	3561	
PA_tika-abh01_t:356_12	parittaappamāṇavaseneva imāni abhibhāyatanāni desitānī”ti vuttaṃ. Parittaappamāṇatā	3561	
PA_tika-abh01_t:356_13	hi abhibhavanassa kāraṇaṃ vaṇṇābhoge satipi asatipi. Tattha ca vaṇṇābhogarahitāni	3561	
PA_tika-abh01_t:356_14	sahitāni ca sabbāni parittāni “suvaṇṇadubbaṇṇānī”ti vuttāni, tathā appamāṇānīti daṭṭhabbāni.	3561	
PA_tika-abh01_t:356_15	Atthi hi eso pariyāyo parittāni abhibhuyya tāni ce kadāci vaṇṇavasena ābhujitāni	3561	
PA_tika-abh01_t:356_16	honti suvaṇṇadubbaṇṇāni abhibhuyyāti. Idha pana nippariyāyadesanattā vaṇṇābhogarahitāni	3561	
PA_tika-abh01_t:356_17	visuṃ vuttāni sahitāni ca. Atthi hi ubhayattha abhibhavanavisesoti.	3561	
PA_tika-abh01_t:357_0	Tattha ca pariyāyadesanattā vimokkhānampi abhibhavanapariyāyo atthīti “ajjhattaṃ	357	
PA_tika-abh01_t:357_1	rūpasaññī”ti abhibhāyatanadvayaṃ vuttaṃ, tatiyacatutthaabhibhāyatanesu dutiyavimokkho	357	
PA_tika-abh01_t:357_2	vaṇṇābhibhāyatanesu tatiyavimokkho ca abhibhavanappavattito saṅgahito, idha pana	357	
PA_tika-abh01_t:357_3	nippariyāyadesanattā vimokkhābhibhāyatanāni asaṅkarato dassetuṃ vimokkhe vajjetvā	357	
PA_tika-abh01_t:357_4	abhibhāyatanāni kathitāni. Sabbāni ca vimokkhakiccāni vimokkhadesanāya vuttāni, tadetaṃ	357	
PA_tika-abh01_t:357_5	“ajjhattaṃ rūpasaññī”ti āgatassa abhibhāyatanadvayassa abhibhāyatanesu avacanato	357	
PA_tika-abh01_t:357_6	“rūpī rūpāni passatī”tiādīnañca sabbavimokkhakiccasādhāraṇavacanabhāvato vavatthānaṃ katanti viññāyati.	357	
PA_tika-abh01_t:358_0	Ajjhattarūpānaṃ anabhibhavanīyatoti idaṃ katthacipi “ajjhattaṃ rūpāni passatī”ti	358	
PA_tika-abh01_t:358_1	avatvā sabbattha yaṃ vuttaṃ “bahiddhā rūpāni passatī”ti, tassa kāraṇavacanaṃ. Tena	358	
PA_tika-abh01_t:358_2	yaṃ aññahetukaṃ, taṃ tena hetunā vuttaṃ. Yaṃ pana desanāvilāsahetukaṃ ajjhattaṃ arūpasaññitāya	358	
PA_tika-abh01_t:358_3	eva idha vacanaṃ, na tassa aññaṃ kāraṇaṃ maggitabbanti dasseti. Ajjhattarūpānaṃ anabhibhavanīyatā	358	
PA_tika-abh01_t:358_4	ca bahiddhārūpānaṃ viya avibhūtattā, desanāvilāso ca yathāvuttavavatthānavasena veditabbo.	358	
PA_tika-abh01_t:358_5	Suvaṇṇadubbaṇṇānīti eteneva siddhattā nīlādiabhibhāyatanāni na vattabbānīti ce? Na,	358	
PA_tika-abh01_t:358_6	nīlādīsu katādhikārānaṃ nīlādibhāvasseva abhibhavanakāraṇattā. Na hi tesaṃ parisuddhāparisuddhavaṇṇaparittatā	358	
PA_tika-abh01_t:358_7	tadappamāṇatā vā abhibhavanakāraṇaṃ, atha kho nīlādibhāvo evāti.	358	
PA_tika-abh01_t:359	Abhibhāyatanakathāvaṇṇanā niṭṭhitā.	35	
PA_tika-abh01_t:360	Vimokkhakathāvaṇṇanā	36	
PA_tika-abh01_t:361_0	248. Rūpīti yenāyaṃ sasantatipariyāpannena rūpena samannāgato, taṃ yassa jhānassa	361	
PA_tika-abh01_t:361_1	hetubhāvena visiṭṭhaṃ rūpaṃ hoti. Yena visiṭṭhena rūpīti vucceyya, tadeva sasantatipariyāpannarūpanimittaṃ	361	
PA_tika-abh01_t:361_2	jhānamiva paramatthato rūpībhāvasādhakanti daṭṭhabbaṃ. Kasiṇadesanā jhānānameva kasiṇabhāvena	361	
PA_tika-abh01_t:361_3	pavattā abhidhamme, sutte pana ārammaṇānanti “abhidhammavasenā”ti vuttaṃ.	361	
PA_tika-abh01_t:362	Vimokkhakathāvaṇṇanā niṭṭhitā.	36	
PA_tika-abh01_t:363	Brahmavihārakathāvaṇṇanā	36	
PA_tika-abh01_t:364_0	251. Somanassadomanassarahitaṃ aññāṇameva aññāṇupekkhā. Kilesodhīnaṃ maggodhīhi ajitattā	364	
PA_tika-abh01_t:364_1	anodhijinassa. Sattamabhavādito uddhaṃ pavattavipākassa ajitattā avipākajinassa.	364	
PA_tika-abh01_t:364_2	Niddosabhāvenāti nippaṭighabhāvena. Ekassapi sattassa appaṭibhāganimittattā paricchedaggahaṇaṃ	364	
PA_tika-abh01_t:364_3	natthi, na ca sammutisaccavasena pavattaṃ sattaggahaṇaṃ paricchinnarūpādiggahaṇaṃ	364	
PA_tika-abh01_t:364_4	hotīti appanāppattiyāpi aparāmāsasattaggahaṇamuddhabhūtānaṃ mettādīnaṃ ekasattārammaṇānampi	364	
PA_tika-abh01_t:364_5	appamāṇagocaratā vuttāti veditabbā.	364	
PA_tika-abh01_t:365	Brahmavihārakathāvaṇṇanā niṭṭhitā.	36	
PA_tika-abh01_t:366	Asubhakathāvaṇṇanā	36	
PA_tika-abh01_t:367_0	263. Uddhaṃ dhumātattā uddhumātaṃ. Setarattehi paribhinnaṃ vimissitaṃ nīlaṃ vinīlaṃ,	367	
PA_tika-abh01_t:367_1	purimavaṇṇavipariṇāmabhūtaṃ vā nīlaṃ vinīlaṃ. Saṅghāṭo aṅgānaṃ susambaddhatā. Ārammaṇassa	367	
PA_tika-abh01_t:367_2	dubbalatā paṭipakkhabhāvena cittaṃ ṭhapetuṃ asamatthatā. Attani ānisaṃsadassananīvaraṇarogavūpasamānaṃ	367	
PA_tika-abh01_t:367_3	yathākkamaṃ pupphachaḍḍakavamanavirecanaupamā yojetabbā. Paṭikūlamanasikārasāmaññena	367	
PA_tika-abh01_t:367_4	asubhehi kesādīhi paṭikūlajjhānassa gahaṇaṃ sivathikāvaṇṇajjhānassa ca. Tampi hi	367	
PA_tika-abh01_t:367_5	paṭikūlamanasikāravaseneva uppajjatīti, sivathikappakārāni vā sivathikāvaṇṇāni.	367	
PA_tika-abh01_t:368	Asubhakathāvaṇṇanā niṭṭhitā.	36	
PA_tika-abh01_t:369	Rūpāvacarakusalakathāvaṇṇanā niṭṭhitā.	36	
PA_tika-abh01_t:370	Arūpāvacarakusalakathāvaṇṇanā	37	
PA_tika-abh01_t:371_0	265. Sabbākārenāti evaṃ rūpanimittaṃ daṇḍādānasambhavadassanādinā sabbena rūparūpanimittesu	371	
PA_tika-abh01_t:371_1	tadārammaṇajjhānesu dosadassanākārena, rūpādīsu nikantippahānaanāvajjitukāmatādinā	371	
PA_tika-abh01_t:371_2	vā. Virāgāti jigucchanā. Āneñjābhisaṅkhāravacanādīhi āneñjatā “santā ime cunda ariyassa	371	
PA_tika-abh01_t:371_3	vinaye vimokkhā”tiādinā santavimokkhatā ca vuttā. Dosadassanapaṭipakkhabhāvanāvasena	371	
PA_tika-abh01_t:371_4	paṭighasaññānaṃ suppahīnattā mahatāpi saddena arūpasamāpattito na vuṭṭhāti. Tathā	371	
PA_tika-abh01_t:371_5	pana na suppahīnattā sabbarūpasamāpattito vuṭṭhānaṃ siyā, paṭhamajjhānaṃ pana appakampi	371	
PA_tika-abh01_t:371_6	saddaṃ na sahatīti taṃ samāpannassa saddo kaṇṭakoti vuttaṃ.	371	
PA_tika-abh01_t:372_0	Āruppabhāvanāya abhāve cutito uddhaṃ uppattirahānaṃ rūpasaññāpaṭighasaññānaṃ yāva	372	
PA_tika-abh01_t:372_1	attano vipākappavatti, tāva anuppattidhammatāpādanena samatikkamo atthaṅgamo ca vutto.	372	
PA_tika-abh01_t:372_2	Nānattasaññāsu pana yā tasmiṃ bhave na uppajjanti, tā anokāsatāya na uppajjanti,	372	
PA_tika-abh01_t:372_3	na āruppabhāvanāya nivāritattā. Anivāritattā ca kāci uppajjanti. Tasmā tāsaṃ amanasikāro	372	
PA_tika-abh01_t:372_4	anāvajjanaṃ apaccavekkhaṇaṃ, javanapaṭipādakena vā bhavaṅgamanassa antare akaraṇaṃ	372	
PA_tika-abh01_t:372_5	appavesanaṃ vuttaṃ, tena ca nānattasaññāmanasikārahetūnaṃ rūpānaṃ samatikkamā samādhissa	372	
PA_tika-abh01_t:372_6	thirabhāvaṃ dasseti. Rūpasamatikkamābhāveneva hi rūpasamāpattīsu “nānattasaññānaṃ	372	
PA_tika-abh01_t:372_7	amanasikārā”ti ekassa avacananti. Ko ānisaṃso, na hi sabbassādavatthurahite ākāse	372	
PA_tika-abh01_t:372_8	pavattitasaññāya ānisaṃso dissatīti vuttaṃ hoti. Rūpasaññāsamatikkamanādikaṃ vacanaṃ	372	
PA_tika-abh01_t:372_9	ānisaṃsassa pakāsanaṃ, na attho.	372	
PA_tika-abh01_t:373_0	Aññatthāti suttesu. Tattha hi parittakasiṇugghāṭanepi rūpavivekamattaggahaṇena paricchedassa	373	
PA_tika-abh01_t:373_1	aggahaṇato anantapharaṇatā ca vuttā, idha pana anantapharaṇatāsabbhāvepi ugghāṭitakasiṇavasena	373	
PA_tika-abh01_t:373_2	parittānantatā hotīti dassanatthaṃ “ananto ākāso”ti na vuttanti adhippāyo. Samayavavatthāpanajhānavisesanenevettha	373	
PA_tika-abh01_t:373_3	attho, na paṭipattiyāti tadavacanaṃ.	373	
PA_tika-abh01_t:374	266. Paṭhamāruppaviññāṇaṃ attano pharaṇākāreneva anantanti manasikātabbattā “ananta”nti vuttaṃ. Ugghāṭabhāvo ugghāṭimaṃ.	37	
PA_tika-abh01_t:375	267. Akiñcananti viññāṇassa kiñci pakāraṃ aggahetvā sabbena sabbaṃ vibhāvanaṃ āha.	37	
PA_tika-abh01_t:376_0	268. Yāyāti saṅkhārāvasesasaññāya. Taṃ tāva paṭipattiṃ. Āvajjissāmītiādinā tanninnāvajjanādipavattiyā	376	
PA_tika-abh01_t:376_1	abhāvaṃ dasseti, na tadatikkamanatthāya āvajjanabhāvanāpavattiyā. Nāsaññāti saññābhāvo	376	
PA_tika-abh01_t:376_2	ca etissā atthīti attho. Samūhagahaṇavasena pavattaṃ kalāpasammasanaṃ. Phassādiekekadhammagahaṇavasena	376	
PA_tika-abh01_t:376_3	pavattā anupadadhammavipassanā.	376	
PA_tika-abh01_t:377_0	Ākāse pavattitaviññāṇātikkamato tatiyā. Tadatikkamato hi tasseva vibhāvanaṃ hoti.	377	
PA_tika-abh01_t:377_1	Dutiyāruppaviññāṇavibhāvane hi tadeva atikkantaṃ siyā, na tassa ārammaṇaṃ, na cārammaṇe	377	
PA_tika-abh01_t:377_2	dosaṃ disvā anārammaṇassa vibhāvanātikkamo yujjati. Pāḷiyañca “viññāṇañcāyatanasamāpattiṃ	377	
PA_tika-abh01_t:377_3	sato samāpajjitvā tato vuṭṭhahitvā taññeva viññāṇaṃ abhāvetī”ti ttaṃ, na vuttaṃ “taññeva	377	
PA_tika-abh01_t:377_4	viññāṇañcāyatanaṃ abhāvetī”ti, “taññeva abhāvetī”ti vā. “Anantaṃ viññāṇanti viññāṇañcāyatanaṃ	377	
PA_tika-abh01_t:377_5	upasampajjā”ti ettha pana dvayaṃ vuttaṃ ārammaṇañca viññāṇaṃ viññāṇañcāyatanañca.	377	
PA_tika-abh01_t:377_6	Tasmiṃ dvaye yena kenaci yato vā vuṭṭhito, teneva paṭṭhānaniddiṭṭhena taṃsaddassa	377	
PA_tika-abh01_t:377_7	sambandhe āpanne viññāṇañcāyatanassa nivattanatthaṃ viññāṇavacanaṃ, tasmā paṭhamāruppaviññāṇasseva	377	
PA_tika-abh01_t:377_8	abhāvanātikkamo vutto. Tannissitanti tena nissitaṃ. Taṃ maṇḍapalaggaṃ anissāya tena	377	
PA_tika-abh01_t:377_9	vinābhūte vivitte bahi okāse ṭhānaṃ viya ākāsalaggaviññāṇassa viveke tadapagame tatiyāruppassa ṭhānaṃ.	377	
PA_tika-abh01_t:378	Arūpāvacarakusalakathāvaṇṇanā niṭṭhitā.	37	
PA_tika-abh01_t:379	Tebhūmakakusalavaṇṇanā	37	
PA_tika-abh01_t:380_0	269. Ime tāva chandādhipateyye pañca nayāti chandādhipateyyanaye ante purimanayānaṃ	380	
PA_tika-abh01_t:380_1	taṃnayābhimukhappavattiṃ sandhāya vuttaṃ, ayaṃ pana pakāro na pāḷianugato. Na hi	380	
PA_tika-abh01_t:380_2	pāḷiyaṃ suddhikanayādayo vatvā vīriyādhipateyyādinayā vuttāti. Mahāpakaraṇe sattahi	380	
PA_tika-abh01_t:380_3	mahāvārehi anulomādinayavicittehi hīnattiko vibhatto. Tattha ca majjhimadhammekadesabhūtā	380	
PA_tika-abh01_t:380_4	ime vīsati lokiyamahānayāti katvā “tattha vibhattā”ti vuttaṃ, na etena kamena imesaṃ	380	
PA_tika-abh01_t:380_5	nayānaṃ tattha āgatattā.	380	
PA_tika-abh01_t:381_0	Evametesaṃ vibhattaṭṭhānaṃ dassetvā idāni etasmiṃ tebhūmakakusalakathāvasānaṭṭhāne	381	
PA_tika-abh01_t:381_1	aṭṭhārasakammadvāradassanatthaṃ “imasmiṃ pana ṭhāne”tiādimāha. Atha vā hīnapaṇītehi	381	
PA_tika-abh01_t:381_2	vinivattetvā majjhimarāsiantogadhabhāvaṃ dassentena etesaṃ tebhūmakakusalanayānaṃ	381	
PA_tika-abh01_t:381_3	hīnattike vibhāgo kato. “Imasmiṃ pana ṭhāne”tiādikassa yathāvuttova sambandho. Hīnattike	381	
PA_tika-abh01_t:381_4	majjhimarāsimhi ye savipākā vaṭṭanissiteneva dānādivasena pavattitā, te hīnāti kātabbā.	381	
PA_tika-abh01_t:381_5	Ye vivaṭṭanissitena dānādivasena pavattitā, te paṇītāti kātabbā. Avipākā majjhimāti	381	
PA_tika-abh01_t:381_6	kātabbā. Avipākattā ca tesu majjhimarāsiṃ ṭhapetvā itare dve ekantavaṭṭanissitā nava,	381	
PA_tika-abh01_t:381_7	vivaṭṭupanissayabhūtā ca navāti aṭṭhārasa kammadvārāni, kammāni ca tāni tassa tassa	381	
PA_tika-abh01_t:381_8	phalassa kāraṇabhāvena dvārāni cāti kammadvārāni. Tattha tattha vā cittāni kammadvārānīti	381	
PA_tika-abh01_t:381_9	āha. Taṃtaṃdvārāni vā kāyādīni. Aṭṭhārasa khattiyā ca abhabbā hīnahīnattayādayo nava,	381	
PA_tika-abh01_t:381_10	bhabbā ca paṇītapaṇītattayādayo navāti kammānurūpeneva veditabbā. Evaṃ brāhmaṇādayo	3811	
PA_tika-abh01_t:381_11	devā ca yojetabbā. Aṭṭhacattālīsa gottacaraṇāni tesaññeva khattiyādīnaṃ bhedā. “Kāmāvacaraṃ	3811	
PA_tika-abh01_t:381_12	kusalaṃ cittaṃ uppannaṃ hoti…pe… cittādhipateyya”nti evaṃ vutto cittassa cittādhipateyyabhāvo,	3811	
PA_tika-abh01_t:381_13	cittacetasikasamudāye samayavavatthāpako cittasaddo pavattoti “sampayuttadhammānaṃ	3811	
PA_tika-abh01_t:381_14	vasena vutto”ti āha.	3811	
PA_tika-abh01_t:382	Tebhūmakakusalavaṇṇanā niṭṭhitā.	38	
PA_tika-abh01_t:383	Lokuttarakusalavaṇṇanā	38	
PA_tika-abh01_t:384_0	277. Lokaṃ taratīti etena lokasamatikkamapaṭipattimāha. Uttaratīti etena lokassantagamanaṃ	384	
PA_tika-abh01_t:384_1	phale patiṭṭhānaṃ phalaṃ. Samatikkammātiādinā nibbānaṃ. Samatikkammāti hi nissaritvā.	384	
PA_tika-abh01_t:384_2	Abhibhuyyāti visaṃyuttaṃ hutvāti attho. Tividhopi cattho maggādīsu ekekasmiṃ yojetabbo,	384	
PA_tika-abh01_t:384_3	maggeyeva vā idha tassa adhippetattā. Ekacittakkhaṇikanti ekamaggassa dve vāre anuppattiṃ	384	
PA_tika-abh01_t:384_4	sandhāyāha. Aññamaññaṃ dhammānaṃ anativattanādisādhikāya paññāya vaḍḍheti. “Niyyātīti	384	
PA_tika-abh01_t:384_5	niyyānīya”nti vattabbe ī-kārassa rassattaṃ ya-kārassa ca ka-kāraṃ katvā “niyyānika”nti	384	
PA_tika-abh01_t:384_6	vuttaṃ. Niyyāti etenāti niyyānaṃ, niyyānameva niyyānikaṃ venayiko viya. Ettha “neyyānika”nti	384	
PA_tika-abh01_t:384_7	vattabbe i-kārassa e-kārattaṃ akatvā vuttaṃ.	384	
PA_tika-abh01_t:385_0	Phalanti cittacetasikarāsi vuccati, taṃ aññamaññaṃ sampayuttānaṃ dhammānaṃ attano	385	
PA_tika-abh01_t:385_1	avayavabhūtānaṃ nissayo hoti. Phalañāṇaṃ vā phalaṃ, sammādiṭṭhiādayo aṅgāni vā. Lokuttarabhāveti	385	
PA_tika-abh01_t:385_2	lokaṃ uttiṇṇabhāve. Tena phalanibbānāni saṅgaṇhāti. Tesu yaṃ bhavati phalaṃ, taṃ	385	
PA_tika-abh01_t:385_3	“bhūmī”ti vuccati. Yathā vā kammanibbattā kāmabhavādayo taṃsamaṅgino nissayabhāvena	385	
PA_tika-abh01_t:385_4	“bhūmī”ti vuccanti, evaṃ maggena nibbattaṃ phalaṃ ariyasāvakassa kālena kālaṃ samāpajjitabbatāya	385	
PA_tika-abh01_t:385_5	nissayabhāvato “bhūmī”ti vuccati, tatoyeva ariyā cirataraṃ tiṭṭhanti. Samucchedavivekavasenāti	385	
PA_tika-abh01_t:385_6	ettha apāyagamanīyānaṃ accantasamucchedo itaresañca vijjutobhāsena viya tamassa samucchedo	385	
PA_tika-abh01_t:385_7	daṭṭhabbo. Lokiyajjhānampi puthujjanassa ariyassa ca akatādhikārassa na vinā paṭipadāya	385	
PA_tika-abh01_t:385_8	ijjhati, katādhikārassa pana ariyassa maggeneva samijjhanato vipākānaṃ viya kusalena	385	
PA_tika-abh01_t:385_9	tathā samiddhassa ariyamaggena sadisatāya abhāvato atabbipākattā ca na maggapaṭipadā	385	
PA_tika-abh01_t:385_10	tassa jhānassa paṭipadāti sakkā vattunti tattha tathā garuṃ katvā paṭipadāhi eva	3851	
PA_tika-abh01_t:385_11	desanā na katā, yathāvuttajjhānasaṅgahatthaṃ suddhikadesanāpi katā.	3851	
PA_tika-abh01_t:386_0	Idha pana kassaci vinā paṭipadāya asiddhito garuṃ katvā dassetuṃ “dukkhapaṭipada”ntiādi	386	
PA_tika-abh01_t:386_1	vuttaṃ. Yo koci vāroti sakiṃ dvikkhattuṃ tikkhattuṃ catukkhattuṃ anekakkhattunti	386	
PA_tika-abh01_t:386_2	evamādīsu vikkhambhanavāresu yo koci. Sakiṃ dvikkhattuñca vikkhambhanavārā sukhā	386	
PA_tika-abh01_t:386_3	paṭipadā eva, na ca tato uddhaṃ sukhā paṭipadā hotīti tikkhattuṃ vikkhambhanavāraṃ	386	
PA_tika-abh01_t:386_4	dukkhā paṭipadāti rocesuṃ aṭṭhakathācariyā. Tasmiṃ tathārocite tato paresu catukkhattuṃ	386	
PA_tika-abh01_t:386_5	vikkhambhanavārādīsu vattabbameva natthīti. Rūpārūpānaṃ lakkhaṇādīhi paricchinditvā	386	
PA_tika-abh01_t:386_6	gahaṇaṃ rūpārūpapariggaho, nāmarūpamattametaṃ, na añño koci sattādikoti vavatthāpanaṃ	386	
PA_tika-abh01_t:386_7	nāmarūpavavatthāpanaṃ. Pariggahitarūpārūpassa maggapātubhāvadandhatā ca nāmarūpavavatthāpanādīnaṃ	386	
PA_tika-abh01_t:386_8	kicchasiddhito siyāti na rūpārūpapariggahakicchatāya eva dukkhapaṭipadatā vattabbāti	386	
PA_tika-abh01_t:386_9	ce? Taṃ na, nāmarūpavavatthāpanādīnaṃ paccanīkakilesamandatāya sukhasiddhiyampi tathāsiddhavipassanāsahagatānaṃ	386	
PA_tika-abh01_t:386_10	indriyānaṃ mandatāya maggapātubhāvadandhabhāvato.	3861	
PA_tika-abh01_t:387_0	Rūpārūpaṃ pariggahetvāti akicchenapi pariggahetvā. Kicchena pariggahite vattabbameva	387	
PA_tika-abh01_t:387_1	natthi. Evaṃ sesesupi. Imaṃ vāraṃ rocesunti kalāpasammasanāvasāne udayabbayānupassanāya	387	
PA_tika-abh01_t:387_2	vattamānāya uppannassa vipassanupakkilesassa tikkhattuṃ vikkhambhanena kicchatāvāraṃ	387	
PA_tika-abh01_t:387_3	dukkhā paṭipadāti rocesuṃ etadantattā paṭipadāya. Etassa akicchattepi purimānaṃ kicchatte	387	
PA_tika-abh01_t:387_4	dukkhapaṭipadatā vuttanayāvāti na paṭisiddhāti daṭṭhabbaṃ. Yathāvuttaṃ vā sabbaṃ	387	
PA_tika-abh01_t:387_5	rūpārūpapariggahādikicchataṃ tikkhattuṃ vikkhambhanavāratāvasena “imaṃ vāra”nti āha.	387	
PA_tika-abh01_t:387_6	Yassa pana sabbattha akicchatā, tassa sukhā paṭipadā veditabbā.	387	
PA_tika-abh01_t:388_0	Musāvādādīnaṃ visaṃvādanādikiccatāya lūkhānaṃ apariggāhakānaṃ paṭipakkhabhāvato pariggāhakasabhāvā	388	
PA_tika-abh01_t:388_1	sammāvācā. Sā siniddhabhāvato sampayuttadhamme pariggaṇhāti sammāvācāpaccayasubhāsitasotārañca	388	
PA_tika-abh01_t:388_2	janaṃ. Kāyikakiriyākiccaṃ kattabbaṃ samuṭṭhāpeti, sayañca samuṭṭhahanaṃ ghaṭanaṃ	388	
PA_tika-abh01_t:388_3	hotīti sammākammantasaṅkhātā viratipi samuṭṭhānasabhāvāti vuttā. Sampayuttadhammānaṃ	388	
PA_tika-abh01_t:388_4	vā ukkhipanaṃ samuṭṭhahanaṃ kāyikakiriyāya bhārukkhipanaṃ viya, jīvamānassa sattassa,	388	
PA_tika-abh01_t:388_5	sampayuttadhammānaṃ vā suddhi vodānaṃ ājīvasseva vā jīvitindriyavuttiyā.	388	
PA_tika-abh01_t:389	283. Maggasannissitanti paramatthamaggasabhāvattā maggāvayavabhāvena samudāyasannissitanti attho.	38	
PA_tika-abh01_t:390_0	285. Patiṭṭhānaṃ kilesavasena, āyūhanaṃ abhisaṅkhāravasena. Taṇhāvasena vā patiṭṭhānaṃ,	390	
PA_tika-abh01_t:390_1	diṭṭhivasena āyūhanaṃ. Bodhīti yā ayaṃ dhammasāmaggī vuccatīti yojetabbā. Senaṅgarathaṅgādayo	390	
PA_tika-abh01_t:390_2	viyāti etena puggalapaññattiyā avijjamānapaññattibhāvaṃ dasseti. Aṅga-saddo kāraṇatthopi	390	
PA_tika-abh01_t:390_3	hotīti catusaccabodhāya saṃvattantīti bojjhaṅgā. Bujjhantīti bodhiyo, bodhiyo eva	390	
PA_tika-abh01_t:390_4	aṅgāti “anubujjhantīti bojjhaṅgā”ti vuttaṃ. Vipassanādīnaṃ kāraṇānaṃ bujjhitabbānañca	390	
PA_tika-abh01_t:390_5	saccānaṃ anurūpaṃ paccakkhabhāvena paṭimukhaṃ aviparītatāya sammā ca bujjhantīti	390	
PA_tika-abh01_t:390_6	evamatthavisesadīpakehi upasaggehi “anubujjhantī”tiādi vuttaṃ. Bodhi-saddo hi sabbavisesayuttaṃ	390	
PA_tika-abh01_t:390_7	bujjhanaṃ sāmaññena saṅgaṇhātīti.	390	
PA_tika-abh01_t:391	299. Tiṇṇanti rāgādīnaṃ. Karoti nāma kiṃ duccaritāni anuvattamānāni.	39	
PA_tika-abh01_t:392_0	301. Pāṇātipātādinipphāditapaccayānaṃ niccasevanaṃ dhuvapaṭisevanaṃ. Sakiccakoti	392	
PA_tika-abh01_t:392_1	visuṃ attano kiccavā. Na hotīti atthantarabhāvaṃ paṭikkhipati. Paccayapaṭisevanasāmantajappanairiyāpathappavattanāni	392	
PA_tika-abh01_t:392_2	pāpicchatānibbattāni tīṇi kuhanavatthūnīti.	392	
PA_tika-abh01_t:393_0	343. Vuṭṭhānagāminīvipassanā saṅkhārupekkhā sānulomā, sā suññato passantī “suññatā”ti	393	
PA_tika-abh01_t:393_1	vuccati, dukkhato passantī taṇhāpaṇidhisosanato “appaṇihita”nti. Sā āgamanīyaṭṭhāne	393	
PA_tika-abh01_t:393_2	maggādhigamatthaṃ āgamanapaṭipadāṭhāne ṭhatvā suññatāppaṇihitanti nāmaṃ deti. Āgamanato	393	
PA_tika-abh01_t:393_3	nāme laddhe saguṇato ārammaṇato ca nāmaṃ siddhameva hoti, na pana saguṇārammaṇehi	393	
PA_tika-abh01_t:393_4	nāmalābhe sabbattha āgamanato nāmaṃ siddhaṃ hotīti paripuṇṇanāmasiddhihetuttā saguṇārammaṇehi	393	
PA_tika-abh01_t:393_5	sabbesampi nāmattayayogo, na āgamanatoti vavatthānakarattā ca nippariyāyadesanāya	393	
PA_tika-abh01_t:393_6	āgamanatova idha nāmaṃ labhati, na itarehīti vuttaṃ.	393	
PA_tika-abh01_t:394_0	350. Animittavipassananti aniccānupassanaṃ. Nimittadhammesūti samūhādighanavasena	394	
PA_tika-abh01_t:394_1	ca sakiccaparicchedatāya ca sapariggahesu khandhesu. Animittavimokkhoti aniccānupassanamāha.	394	
PA_tika-abh01_t:394_2	Evaṃsampadamidanti kathamidha upamāsaṃsandanaṃ hoti. Na hi chandacittānaṃ maggasaṅkhātaadhipatibhāvābhāvo	394	
PA_tika-abh01_t:394_3	viya saddhindriyādhikassa animittavimokkhassa animittabhāvābhāvo atthi, na ca amaggādhipatīnaṃ	394	
PA_tika-abh01_t:394_4	maggādhipatināmadānābhāvo viya animittassa animittanāmadānābhāvoti sakkā vattuṃ animittavimokkhassa	394	
PA_tika-abh01_t:394_5	ananimittatāya abhāvato. Maggo adhipati etesanti ca maggādhipatinoti yutto tattha	394	
PA_tika-abh01_t:394_6	chandacittehi taṃsampayuttānaṃ maggādhipatibhāvābhāvo. Idha pana maggo animittaṃ	394	
PA_tika-abh01_t:394_7	etassāti maggānimittoti ayamattho na sambhavatīti na tena amaggena maggassa animittabhāvo	394	
PA_tika-abh01_t:394_8	na yujjati, kiṃ vā ettha sāmaññaṃ adhippetanti. Amaggaṅgamagganāmābhāvo. Yathā satipi	394	
PA_tika-abh01_t:394_9	adhipatibhāve chandacittānaṃ na maggādhipatīti magganāmaṃ, na ca tehi maggassa tesaṃ	394	
PA_tika-abh01_t:394_10	amaggaṅgattā, tathā satipi saddhāya āgamanabhāvena tassā animittanti magganāmaṃ,	3941	
PA_tika-abh01_t:394_11	na ca tāya maggassa tassā amaggaṅgattā. Evaṃ animittavipassanāyapi animittabhāvo	3941	
PA_tika-abh01_t:394_12	nippariyāyena natthīti dīpito hoti.	3941	
PA_tika-abh01_t:395_0	Nanu ca idha jhānaṃ suññatādināmena vuttaṃ, na maggoti ce? Na, maggasampayogato jhānassa	395	
PA_tika-abh01_t:395_1	suññatādināmakattā. Suttantapariyāyena saguṇārammaṇehi idha abhidhammepi nāmaṃ labhatīti	395	
PA_tika-abh01_t:395_2	āhaṃsu. Tasmā paṭikkhittā “na pana labhantī”ti. Kiṃ kāraṇā? Abhidhamme sarasaṃ anāmasitvā	395	
PA_tika-abh01_t:395_3	paccanīkatova nāmalābhāti adhippāyo. Yo hi saguṇārammaṇehi nāmalābho, so sarasappadhāno	395	
PA_tika-abh01_t:395_4	hoti. Saraseneva ca nāmalābhe sabbamaggānaṃ suññatādibhāvoti vavatthānaṃ na siyā.	395	
PA_tika-abh01_t:395_5	Tasmā abhidhamme satipi dvīhi nāmalābhe paccanīkato nāmavavatthānakaraṃ gahitanti	395	
PA_tika-abh01_t:395_6	saguṇārammaṇehi suññatāppaṇihitamaggā nāmaṃ na labhantīti āha. Atha vā na pana labhantīti	395	
PA_tika-abh01_t:395_7	aññanirapekkhehi saguṇārammaṇehi na labhanti. Kiṃ kāraṇā? Abhidhamme sarasapaccanīkehi	395	
PA_tika-abh01_t:395_8	sahitehi nāmalābhāti attho. Paccanīkañhi vavatthānakaraṃ anapekkhitvā kevalassa sarasassa	395	
PA_tika-abh01_t:395_9	nāmahetubhāvo abhidhamme natthi avavatthānāpattito. Tasmā attābhinivesapaṇidhipaṭipakkhavipassanānulomā	395	
PA_tika-abh01_t:395_10	maggā satipi sarasantare paccanīkasahitena sarasena nāmaṃ labhanti. Animittamaggassa	3951	
PA_tika-abh01_t:395_11	pana vipassanā nimittapaṭipakkhā na hoti sayaṃ nimittaggahaṇato nimittaggahaṇānivāraṇāti	3951	
PA_tika-abh01_t:395_12	tadanulomamaggopi na nimittassa paṭipakkho. Yadi siyā, nimittagatavipassanāyapi paṭipakkho	3951	
PA_tika-abh01_t:395_13	siyāti. Tasmā vijjamānopi saraso vavatthānakarapaccanīkābhāvā abhidhamme animittanti	3951	
PA_tika-abh01_t:395_14	nāmadāyako na gahito. Aniccānupassanānulomo pana maggo suddhikapaṭipadānayeyeva saṅgahitoti	3951	
PA_tika-abh01_t:395_15	daṭṭhabbo. Tasmā eva ca so nayo vuttoti. Evanti yaṃ vakkhati “aniccato vuṭṭhahantassa	3951	
PA_tika-abh01_t:395_16	maggo animitto hotī”ti, evaṃ āharitvā aṭṭhakathācariyehi so animittamaggo dīpitoti attho.	3951	
PA_tika-abh01_t:396_0	Vuṭṭhāna…pe… kimārammaṇāti aniccādito vuṭṭhahantassa vuṭṭhānagāminiyā lakkhaṇārammaṇatte	396	
PA_tika-abh01_t:396_1	sati saṅkhārehi vuṭṭhānaṃ na siyā, saṅkhārārammaṇatte ca lakkhaṇapaṭivedhoti maññamāno	396	
PA_tika-abh01_t:396_2	pucchati. “Anicca”ntiādinā saṅkhāresu pavattamānena ñāṇena lakkhaṇānipi paṭividdhāni	396	
PA_tika-abh01_t:396_3	honti tadākārasaṅkhāragahaṇatoti āha “lakkhaṇārammaṇā”ti. Saṅkhārārammaṇā eva yathāvuttādhippāyena	396	
PA_tika-abh01_t:396_4	“lakkhaṇārammaṇā”ti vuttāti dassento “lakkhaṇaṃ nāmā”tiādimāha. Aniccatā dukkhatā	396	
PA_tika-abh01_t:396_5	anattatāti hi visuṃ gayhamānaṃ lakkhaṇaṃ paññattigatikaṃ paramatthato avijjamānaṃ,	396	
PA_tika-abh01_t:396_6	avijjamānattā eva parittādivasena navattabbadhammabhūtaṃ. Tasmā visuṃ gahetabbassa	396	
PA_tika-abh01_t:396_7	lakkhaṇassa paramatthato abhāvā “aniccaṃ dukkhamanattā”ti saṅkhāre sabhāvato sallakkhentova	396	
PA_tika-abh01_t:396_8	lakkhaṇāni sallakkheti nāmāti āha “yo pana aniccaṃ dukkhamanattāti tīṇi lakkhaṇāni	396	
PA_tika-abh01_t:396_9	sallakkhetī”ti. Yasmā ca aniccantiādinā saṅkhārāva dissamānā, tasmā te kaṇṭhe baddhakuṇapaṃ	396	
PA_tika-abh01_t:396_10	viya paṭinissajjanīyā honti.	3961	
PA_tika-abh01_t:397	Lokuttarakusalaṃ	39	
PA_tika-abh01_t:398	Pakiṇṇakakathāvaṇṇanā	39	
PA_tika-abh01_t:399_0	Tatrāti lokuttarajjhāne. Ajjhattañcāti upaḍḍhagāthāya abhinivisitabbaṃ vuṭṭhātabbaṃ	399	
PA_tika-abh01_t:399_1	vipassanābhūmiṃ pañcadhā uddisati. Sattaaṭṭhādīni aṅgāni sattaṭṭhaṅgānīti ādisaddassa	399	
PA_tika-abh01_t:399_2	lopo daṭṭhabbo. Nimittanti yato vuṭṭhānaṃ, tāni nimittapavattāni nimittavacaneneva	399	
PA_tika-abh01_t:399_3	uddisati. Saṅkhārupekkhāñāṇameva ariyamaggassa bojjhaṅgādivisesaṃ niyameti. Kasmā?	399	
PA_tika-abh01_t:399_4	Tato tato dutiyādipādakajjhānato uppannassa sasaṅkhārupekkhāñāṇassa pādakajjhānātikkantānaṃ	399	
PA_tika-abh01_t:399_5	aṅgānaṃ asamāpajjitukāmatāvirāgabhāvanābhāvato itarassa ca atabbhāvato. Tesampi vādesu…pe…	399	
PA_tika-abh01_t:399_6	vipassanāva niyametīti veditabbā. Kasmā? Vipassanāniyameneva hi paṭhamattheravādepi	399	
PA_tika-abh01_t:399_7	apādakapaṭhamajjhānapādakamaggā paṭhamajjhānikāva honti, itare ca pādakajjhānavipassanāniyamehi	399	
PA_tika-abh01_t:399_8	taṃtaṃjhānikā. Evaṃ sesavādesupi vipassanāniyamo yathāsambhavaṃ yojetabbo.	399	
PA_tika-abh01_t:400_0	Pakiṇṇakasaṅkhāreti pādakajjhānato aññasaṅkhāre. Tena pādakajjhānasaṅkhāresu sammasitesu	400	
PA_tika-abh01_t:400_1	vattabbameva natthīti dasseti. Tatrāpīti dutiyattheravādepi. Taṃtaṃjhānikatā taṃtaṃsammasitasaṅkhāravipassanāniyamehi	400	
PA_tika-abh01_t:400_2	hoti. Tatrāpi hi vipassanā taṃtaṃvirāgāvirāgabhāvanābhāvena somanassasahagatā upekkhāsahagatā	400	
PA_tika-abh01_t:400_3	ca hutvā jhānaṅgādiniyamaṃ maggassa karotīti evaṃ vipassanāniyamo vuttanayeneva veditabbo.	400	
PA_tika-abh01_t:401_0	Tanti taṃtaṃjhānasadisabhavanaṃ. Svāyamattho pādakajjhānasammasitajjhānupanissayehi	401	
PA_tika-abh01_t:401_1	vinā ajjhāsayamattena asijjhanā upanissayena vinā saṅkappamattena sakadāgāmiphalādīnaṃ	401	
PA_tika-abh01_t:401_2	asijjhanadīpakena nandakovādena dīpetabbo. Tattha hi sotāpannāyapi paripuṇṇasaṅkappabhāvaṃ	401	
PA_tika-abh01_t:401_3	vadantena bhagavatā yassa yassa upanissayo atthi, tassa tasseva ajjhāsayo niyāmako,	401	
PA_tika-abh01_t:401_4	nāññassāti tena tena paripuṇṇasaṅkappatā hoti, na tato paraṃ saṅkappasabbhāvepi asijjhanatoti	401	
PA_tika-abh01_t:401_5	ayamattho dīpito hoti. Evamidhāpi yassa yassa dutiyādijhānikassa maggassa yathāvutto	401	
PA_tika-abh01_t:401_6	upanissayo atthi, tassa tasseva ajjhāsayo niyāmako, nāññassa satipi tasmiṃ asijjhanato.	401	
PA_tika-abh01_t:401_7	Imasmiṃ pana vāde pādakasammasitajjhānupanissayasabbhāve ajjhāsayo ekantena hoti,	401	
PA_tika-abh01_t:401_8	taṃtaṃphalūpanissayasabbhāve taṃtaṃsaṅkappo viyāti tadabhāvābhāvato ajjhāsayo niyametīti vuttaṃ.	401	
PA_tika-abh01_t:402_0	Yasmiṃ pana pādakajjhānaṃ natthīti catutthajjhānikavajjānaṃ pādakāni lokiyajjhānāni	402	
PA_tika-abh01_t:402_1	sandhāya vuttaṃ. Appanāppatti ca oḷārikaṅgātikkamanupanissayābhāve pañcahi aṅgehi	402	
PA_tika-abh01_t:402_2	vinā na hotīti “somanassasahagatamaggo hotī”ti āha. Upekkhāsahagatamaggoti etena	402	
PA_tika-abh01_t:402_3	catutthajjhānikatāpi samānā anusayasamugghāṭanasamatthassa na saṅkhārāvasesatāti	402	
PA_tika-abh01_t:402_4	dasseti. Te ca vādā na virujjhanti ajjhāsayavasena pañcamajjhānikatāya paṭhamādijjhānikatāya	402	
PA_tika-abh01_t:402_5	ca sambhavatoti adhippāyo. Ajjhāsayo ca sātthako hoti, aññathā pādakasammasitajjhāneheva	402	
PA_tika-abh01_t:402_6	niyamassa siddhattā ajjhāsayo niyāmako vuccamāno niratthako siyāti. Idha pana aṭṭhasāliniyā	402	
PA_tika-abh01_t:402_7	niyāmane ekantikaṃ vipassanāsaṅkhātaṃ atthameva uddharitvā “tesampi vādesu ayaṃ…pe…	402	
PA_tika-abh01_t:402_8	vipassanāva niyametī”ti vadantena tayopete vāde vipassanāva niyametīti dassitaṃ.	402	
PA_tika-abh01_t:402_9	Taṃtaṃvādānañhi vipassanāsahitānameva siddhi, nāññathāti dassitanti.	402	
PA_tika-abh01_t:403_0	Pavedhatīti gotrabhussa paccayo bhavituṃ na sakkotīti attho. Yadi pañcamacittakkhaṇe	403	
PA_tika-abh01_t:403_1	javanaṃ patitaṃ nāma hoti, kathaṃ tadā gotrabhu tadanantarañca maggo javanassa patitakkhaṇe	403	
PA_tika-abh01_t:403_2	uppajjatīti? Apubbassa javanantarassa patitatābhāvato. Tadeva hi javanaṃ anekakkhattuṃ	403	
PA_tika-abh01_t:403_3	pavattamānaṃ patitaṃ siyāti, gotrabhu pana ārammaṇantare uppannaṃ apubbaṃ javanaṃ,	403	
PA_tika-abh01_t:403_4	tathā maggo bhūmantarato cāti. Nanu ca sattamajavanacetanāya balavatāya upapajjavedanīyabhāvo	403	
PA_tika-abh01_t:403_5	hoti ānantariyatāpīti, tatthāyaṃ adhippāyo siyā “paṭisandhiyā anantarapaccayabhāvino	403	
PA_tika-abh01_t:403_6	vipākasantānassa anantarapaccayabhāvena antimajavanacetanāya susaṅkhatattā sā sattamajavanacetanā	403	
PA_tika-abh01_t:403_7	upapajjavedanīyā ānantarikā ca hoti, na apatitajavanacetanā viya balavatāyā”ti.	403	
PA_tika-abh01_t:404_0	Puna anulomaṃ taṃ anubandheyyāti gotrabhussa hi saṅkhārārammaṇatte sati tadapi anulomamevāti	404	
PA_tika-abh01_t:404_1	purimaanulomaṃ viya taṃ tadapi aññaṃ anulomaṃ anubandheyya, na maggoti maggavuṭṭhānameva	404	
PA_tika-abh01_t:404_2	ca na bhaveyya attano sadisālambanassa āvajjanaṭṭhāniyassa paccayassa alābhā. Appahīnabhāvena	404	
PA_tika-abh01_t:404_3	pañcasu upādānakkhandhesu anusayitā kilesā sā bhūmi etehi laddhāti katvā bhūmiladdhā.	404	
PA_tika-abh01_t:404_4	Vaṭṭaṃ sinonti bandhantīti katvā vaṭṭasetū ca, tesaṃ samugghātakaraṇantipi etadevassa	404	
PA_tika-abh01_t:404_5	lobhakkhandhādipadālanaṃ vuccati. Tanti pavattaṃ. Ekaṃ bhavanti anāgāmino anekakkhattuñca	404	
PA_tika-abh01_t:404_6	tattheva upapajjantassa heṭṭhā anāgamanavasena eko bhavoti gahetvā vuttaṃ.	404	
PA_tika-abh01_t:405_0	Imassa panatthassāti yathāvuttassa upādinnakapavattato vuṭṭhānassa. Apāyesu sattamabhavato	405	
PA_tika-abh01_t:405_1	uddhaṃ sugatiyañca vipākadāyakassa abhisaṅkhāraviññāṇassa paccayaghāto sotāpattimaggañāṇena	405	
PA_tika-abh01_t:405_2	abhisaṅkhāraviññāṇassa nirodho daṭṭhabbo. Dvīsu bhavesūti anāgāmimagge abhāvite sakadāgāmissa	405	
PA_tika-abh01_t:405_3	kāmadhātuyaṃ ye dve bhavā uppajjeyyuṃ, tesūti attho. Calatīti etena calanasabhāvameva	405	
PA_tika-abh01_t:405_4	dasseti, na acalanābhāvaṃ, tasmā acalanaṃ dassetvā puna calanaṃ dassetuṃ “tathāgatassa	405	
PA_tika-abh01_t:405_5	hī”tiādimāha. Yepi vā katthaci cattāropi magge samānapaṭipade disvā sabhāvato acalanameva	405	
PA_tika-abh01_t:405_6	gaṇheyyuṃ, tesaṃ taṃgahaṇanivāraṇatthaṃ “calatī”ti vuttaṃ, na calanāvadhāraṇatthanti	405	
PA_tika-abh01_t:405_7	yuttaṃ ubhayadassanaṃ. Atha vā yadipi kesañci cattāropi maggā samānapaṭipadā, tathāpi	405	
PA_tika-abh01_t:405_8	kilesindriyehi sijjhamānā paṭipadā tesaṃ vasena calanapakatikā evāti “calati”cceva	405	
PA_tika-abh01_t:405_9	vuttaṃ, na “na calatī”ti.	405	
PA_tika-abh01_t:406	Lokuttarakusalapakiṇṇakakathāvaṇṇanā niṭṭhitā.	40	
PA_tika-abh01_t:407	Paṭhamamaggavīsatimahānayavaṇṇanā	40	
PA_tika-abh01_t:408	357. Yassa pubbabhāge “maggaṃ bhāvemī”ti ajjhāsayo pavatto, so maggaṃ bhāveti. Evaṃ sabbattha ajjhāsayavisesena taṃtaṃbhāvanāviseso daṭṭhabbo.	40	
PA_tika-abh01_t:409_0	358. Chandādhipateyyantiādīsu ekacittakkhaṇe vattamānesu dhammesu kathaṃ chandassa	409	
PA_tika-abh01_t:409_1	taṃsahajātassa adhipatibhāvo vīriyādīnañcāti? Upanissayavasena. Yassa hi sace chandavato	409	
PA_tika-abh01_t:409_2	kusalaṃ nipphajjati, “ahaṃ nipphādessāmī”ti pavattamānassa kusalaṃ nipphannaṃ, tassa	409	
PA_tika-abh01_t:409_3	taṃsahajāto chando tena purimupanissayena visiṭṭho sahajātadhamme attano vase vatteti.	409	
PA_tika-abh01_t:409_4	Tasmiñca pavattamāne te pavattanti, nivattamāne nivattanti, tadanurūpabalā ca honti	409	
PA_tika-abh01_t:409_5	rājapurisā viyāti. Evaṃ vīriyādīsu. Sesadhammānaṃ pana katthaci vuttappakārappavattisabbhāvepi	409	
PA_tika-abh01_t:409_6	ataṃsabhāvattā adhipatibhāvo natthīti daṭṭhabbo.	409	
PA_tika-abh01_t:410	Dutiyamaggavaṇṇanā	41	
PA_tika-abh01_t:411	361. Ā-kārassa rassattaṃ katvā aññindriyaṃ vuttaṃ, ā-kāro ca dhammamariyādattho.	41	
PA_tika-abh01_t:412	Tatiyacatutthamaggavaṇṇanā	41	
PA_tika-abh01_t:413_0	362. Maggaṅgāni na pūrenti akiccakattā sammādiṭṭhiyāti adhippāyo. Mārento gacchatīti	413	
PA_tika-abh01_t:413_1	hi maggo, na cetāya māretabbaṃ atthīti. Mānassa diṭṭhisadisā pavatti ahamasmīti pavattamānassa	413	
PA_tika-abh01_t:413_2	diṭṭhiṭṭhāne ṭhānaṃ. Ālokasseva pavattikālo viyāti cirappavattiṃ sandhāyāha. Ekadesasāmaññena	413	
PA_tika-abh01_t:413_3	hi yathādhippetena upamā hotīti. Khāre vāti kaṭṭhādīnaṃ khāracchārikāyaṃ. Sammadditvāti	413	
PA_tika-abh01_t:413_4	kiledetvā. Chandoti taṇhā. Anusayoti taṇhā mānānusayo ca. Etasmiñca sutte asamūhatassa	413	
PA_tika-abh01_t:413_5	gandhassa samugghāṭanaṃ viya asamūhatamānādisamugghātaṃ dassentena aññamaññe kilese	413	
PA_tika-abh01_t:413_6	pajahatīti dassitanti ānītaṃ, na yathāvuttanayena upamāya vuttattāti daṭṭhabbaṃ.	413	
PA_tika-abh01_t:413_7	Nirantaraṃ pavattamāne citte tassa saṃkilesavodānakarā sāvajjānavajjā cetasikā uppajjamānā	413	
PA_tika-abh01_t:413_8	tassaṅgabhūtā avayavā viya hontīti “cittaṅgavasenā”ti vuttaṃ.	413	
PA_tika-abh01_t:414	Lokuttarakusalavaṇṇanā niṭṭhitā.	41	
PA_tika-abh01_t:415	Kusalakathāvaṇṇanā niṭṭhitā.	41	
PA_tika-abh01_t:416	Akusalapadaṃ	41	
PA_tika-abh01_t:417	Dhammuddesavāro	41	
PA_tika-abh01_t:418	Paṭhamacittakathāvaṇṇanā	41	
PA_tika-abh01_t:419_0	365. Kusale vuttanayaṃ anugantvā yathānurūpaṃ veditabbatāya “vuttanayenā”ti āha.	419	
PA_tika-abh01_t:419_1	Gantabbābhāvatoti bujjhitabbābhāvato. Diṭṭhiyā gatamattanti diṭṭhiyā gatimattaṃ gahaṇamattaṃ.	419	
PA_tika-abh01_t:419_2	Āsannakāraṇattā ayonisomanasikārassa visuṃ gahaṇaṃ ekantakāraṇattā ca. Satisaṃvaroti	419	
PA_tika-abh01_t:419_3	idha sītādīhi phuṭṭhassa appamajjanaṃ khamanaṃ daṭṭhabbaṃ. Pahānasaṃvaroti vīriyasaṃvaro.	419	
PA_tika-abh01_t:420_0	Assādadassananti assādadiṭṭhi. Phalaṭṭhena paccupaṭṭhānena asammāpaṭipattipaccupaṭṭhānomoho,	420	
PA_tika-abh01_t:420_1	sammāpaṭipattipaṭipakkhabhāvaggahaṇākāro vā. Sabbassa lobhassa abhijjhābhāve satipi	420	
PA_tika-abh01_t:420_2	visesayuttāya abhijjhāya kammapathappattāya idhuppajjamānāya lakkhaṇādiṃ dassetuṃ	420	
PA_tika-abh01_t:420_3	“sā parasampattīna”ntiādimāha. Attano pariṇāmanassa purecārikā taṇhābhirati abhirati.	420	
PA_tika-abh01_t:421_0	Anupaparikkhā moho. Mohavasena hi diṭṭhivasena vā avatthusmiṃ sānunayo adhimokkho	421	
PA_tika-abh01_t:421_1	uppajjatīti. Asatiyacitteti ahirikādīhi ārakkharahitacitte. Satirahitattā satipaṭipakkhattā	421	
PA_tika-abh01_t:421_2	cāti etena satirahitā satipaṭipakkhā ca akusalā khandhā eva micchāsatīti dasseti.	421	
PA_tika-abh01_t:421_3	Te pana upanāhādippavattiyaṃ cirakatādisallakkhaṇe paṭusaññāsampayuttā daṭṭhabbā.	421	
PA_tika-abh01_t:421_4	Sadarathādibhāvo avisesena kilesasampayogato vutto lahutādiekantapaṭipakkhānaṃ thinamiddhādīnaṃ	421	
PA_tika-abh01_t:421_5	kesañci idha abhāvā. Avūpasamoti asannisinnasabbhāvamāha. Anavaṭṭhānarasanti calanakiccaṃ.	421	
PA_tika-abh01_t:421_6	Cetaso avūpasameti nipphādetabbe payojane bhummaṃ, avūpasamapaccayabhūtaṃ ārammaṇaṃ	421	
PA_tika-abh01_t:421_7	vā “avūpasamo”ti vuttaṃ.	421	
PA_tika-abh01_t:422	Dhammuddesavārakathāvaṇṇanā niṭṭhitā.	42	
PA_tika-abh01_t:423	Niddesavārakathāvaṇṇanā	42	
PA_tika-abh01_t:424	377. Sahajātadhammesu akampanaṃ na kosajjesu akampanaṃ viya tappaṭipakkhabhāvato daṭṭhabbaṃ, taṃtaṃpāpakiriyāya ussahanavasena pana thiratā tattha akampanaṃ.	42	
PA_tika-abh01_t:425	381. Diṭṭhiyā virūpaṃ phanditanti tathā tathā sassatādivasena pavattā diṭṭhi eva vuccati. Tarantīti titthe viya pilavanti. Vipariyesatoti vatthussa viparītato.	42	
PA_tika-abh01_t:426	390. Sabhāvapaṭicchādanavasena pakatiattādiasantagahaṇassa aniccādīnaṃ niccādivisamagahaṇassa ca saññādivipariyesassa nissayattā “asantaṃ asamañca bujjhatī”ti vuttaṃ.	42	
PA_tika-abh01_t:427	Dutiyacittavaṇṇanā	42	
PA_tika-abh01_t:428	399. Kiñcāpi…pe… parāmasantassa uppajjatīti purimacittena avisesaṃ dasseti. Anussāhanāvasīdanabhāvena saṃhatabhāvo thinaṃ.	42	
PA_tika-abh01_t:429	Tatiyacittavaṇṇanā	42	
PA_tika-abh01_t:430_0	400. Idha mānena saddhiṃ pañca apaṇṇakaṅgānīti avirajjhanakaṅgāni uppattiarahaṅgāni	430	
PA_tika-abh01_t:430_1	hontīti attho daṭṭhabbo. Mānassa aniyatattā na niyatayevāpanakāti. Paṭṭhāne hi “saṃyojanaṃ	430	
PA_tika-abh01_t:430_2	dhammaṃ paṭicca saṃyojano dhammo uppajjati hetupaccayā”ti ettha “catukkhattuṃ kāmarāgena	430	
PA_tika-abh01_t:430_3	tikkhattuṃ paṭighena ca māno vicikicchā bhavarāgo tayopete sakadāgāmino saṃyojanānaṃ	430	
PA_tika-abh01_t:430_4	saṃyojanehi dasavidhā yojanā”ti dassitāya dasavidhāya yojanāya “kāmarāgasaṃyojanaṃ	430	
PA_tika-abh01_t:430_5	paṭicca mānasaṃyojanaṃ avijjāsaṃyojana”nti vatvā “kāmarāgasaṃyojanaṃ paṭicca avijjāsaṃyojana”nti	430	
PA_tika-abh01_t:430_6	“mānasaṃyojanaṃ paṭicca bhavarāgasaṃyojanaṃ avijjāsaṃyojana”nti ca vatvā “bhavarāgasaṃyojanaṃ	430	
PA_tika-abh01_t:430_7	paṭicca avijjāsaṃyojana”nti vuttāhi yojanāhi mānassa aniyatabhāvo pakāsito, tathā	430	
PA_tika-abh01_t:430_8	kilesadukepi. Idha ca vakkhati “dasavidhā saṃyojanānaṃ yojanā, tathā dasavidhā kilesāna”nti	430	
PA_tika-abh01_t:430_9	ca. Unnamanavaseneva sampaggaharaso, na vīriyaṃ viya taṃtaṃkiccasādhane abbhussāhanavasena.	430	
PA_tika-abh01_t:430_10	Omānassapi attānaṃ avaṃkatvā gahaṇaṃ sampaggahoti daṭṭhabbo.	4301	
PA_tika-abh01_t:431	Catutthacittavaṇṇanā	43	
PA_tika-abh01_t:432	402. Pariharaṇatthaṃ vikkhittā hutvā ussāhaṃ janentā “pariharaṇatthaṃ saussāhā”ti vuttā, tesaṃ.	43	
PA_tika-abh01_t:433	Navamacittavaṇṇanā	43	
PA_tika-abh01_t:434_0	413. Visappanaaniṭṭharūpasamuṭṭhānavasena attano pavattiākāravasena ca visappanaraso.	434	
PA_tika-abh01_t:434_1	Doso upayogaphalesu aniṭṭhattā visasaṃsaṭṭhapūtimuttaṃ viya daṭṭhabbo. Anabhiratirasāti	434	
PA_tika-abh01_t:434_2	evaṃpakāresu paṭikkhepena rasavacanesu taṃtaṃpaṭipakkhakiccagahaṇaṃ daṭṭhabbaṃ. Kaṭukākāragati	434	
PA_tika-abh01_t:434_3	kaṭukañcukatā, attasampatti āvāsādi, parāyattatāya dāsabyaṃ viya daṭṭhabbaṃ. Yathā	434	
PA_tika-abh01_t:434_4	hi dāsabye sati dāso parāyatto hoti, evaṃ kukkucce sati taṃsamaṅgī. Na hi so attano	434	
PA_tika-abh01_t:434_5	dhammatāya pavattituṃ sakkoti kusaleti. Atha vā katākatākusalakusalānusocane āyattatāya	434	
PA_tika-abh01_t:434_6	tadubhayavasena kukkuccena taṃsamaṅgī hotīti dāsabyaṃ viya taṃ hoti.	434	
PA_tika-abh01_t:435_0	418. Viruddhākāroti viruddhassa puggalassa, cittassa vā ākāro viruddhabhāvo. Tena	435	
PA_tika-abh01_t:435_1	virujjhanaṃ virodhoti dasseti. Vacananti etaṃ nidassanamattaṃ daṭṭhabbaṃ. Sabbameva	435	
PA_tika-abh01_t:435_2	hi kiccaṃ etena kariyamānaṃ suropitaṃ sujanitaṃ na hotīti. Ropasaddavacanatthameva	435	
PA_tika-abh01_t:435_3	keci vaṇṇenti. Taṃ appamāṇanti kodhassa tathāpavattanasabhāvābhāvā aññena kenaci	435	
PA_tika-abh01_t:435_4	kāraṇena paripuṇṇatā siyāti sandhāya vuttaṃ.	435	
PA_tika-abh01_t:436	Ekādasamacittavaṇṇanā	43	
PA_tika-abh01_t:437	422. Vigatā cikicchāti cikicchituṃ dukkaratāya vuttaṃ, na sabbathā cikicchābhāvā vicikicchāyāti tadatthaṃ dasseti.	43	
PA_tika-abh01_t:438	424. Nicchayābhāvā asaṇṭhahanato cetaso pavattipaccayamattatāya “pavattiṭṭhitimatta”nti vuttaṃ.	43	
PA_tika-abh01_t:439	425. Ekaṃ ākāraṃ gantuṃ asamatthatāya attano āmukhaṃ sappanato osakkati.	43	
PA_tika-abh01_t:440	Dvādasamacittavaṇṇanā	44	
PA_tika-abh01_t:441_0	429. Uddhaccaṃ attano gahitākāre eva ṭhatvā bhamatīti ekārammaṇasmiṃyeva vipphandanaṃ	441	
PA_tika-abh01_t:441_1	hoti. Vicikicchā pana yadipi rūpādīsu ekasmiññevārammaṇe uppajjati, tathāpi “evaṃ	441	
PA_tika-abh01_t:441_2	nu kho, idaṃ nu kho”ti uppajjamānā “nanu kho, aññaṃ nu kho”ti aññaṃ gahetabbākāraṃ	441	
PA_tika-abh01_t:441_3	apekkhatīti nānārammaṇe calanaṃ hoti.	441	
PA_tika-abh01_t:442_0	“Evaṃsampadamidaṃ veditabba”nti ettāvatā imasmiṃ cittadvaye vuttapakiṇṇakaṃ dassetvā	442	
PA_tika-abh01_t:442_1	dvādasasu dassetuṃ “sabbesupī”tiādimāha. Kusalesupi ārammaṇādhipatiṃ anuddharitvā	442	
PA_tika-abh01_t:442_2	sahajātādhipatino eva uddhaṭattā idhāpi so eva uddharitabbo siyāti “sahajātādhipati	442	
PA_tika-abh01_t:442_3	labbhamānopi na uddhaṭo”ti vuttaṃ nārammaṇādhipatino alabbhamānattā. Sopi hi aṭṭhasu	442	
PA_tika-abh01_t:442_4	lobhasahagatesu labbhatīti. Sesopīti vīmaṃsato aññopi sahajātādhipati natthi, yo	442	
PA_tika-abh01_t:442_5	uddharitabbo siyā. Ārammaṇādhipatimhi vattabbameva natthi. Kañci dhammanti chandādīsu	442	
PA_tika-abh01_t:442_6	ekampi sahajātaṃ. Kusalattike tāva paṭiccavārādīsu “na hetupaccayā adhipatipaccayā”ti	442	
PA_tika-abh01_t:442_7	ekassapi pañhassa anuddhaṭattā paṭṭhāne paṭisiddhatā veditabbā. Aññathā hi “akusalaṃ	442	
PA_tika-abh01_t:442_8	dhammaṃ paṭicca akusalo dhammo uppajjati na hetupaccayā adhipatipaccayā”ti etassa	442	
PA_tika-abh01_t:442_9	vasena “eka”nti vattabbaṃ siyā.	442	
PA_tika-abh01_t:443_0	Dassanena pahātabbābhāvatoti dassanena pahātabbassa abhāvato, dassanena pahātabbesu	443	
PA_tika-abh01_t:443_1	vā abhāvato. Etena paṭisandhianākaḍḍhanato dassanena pahātabbesu anāgamananti tattha	443	
PA_tika-abh01_t:443_2	anāgamanena paṭisandhianākaḍḍhanaṃ sādheti. Anākaḍḍhanato anāgamanaṃ pana sādhetuṃ	443	
PA_tika-abh01_t:443_3	“tesu hī”tiādimāha. Ettheva paṭisandhidānaṃ bhaveyya. Tathā ca sati dassanena pahātabbaṃ	443	
PA_tika-abh01_t:443_4	siyā apāyagamanīyassa dassanena pahātabbabhāvato. Na cetaṃ dassanena pahātabbaṃ siyā,	443	
PA_tika-abh01_t:443_5	tasmā dassanena pahātabbavibhaṅge nāgatanti adhippāyo.	443	
PA_tika-abh01_t:444_0	Kathaṃ panetaṃ ñāyati “paṭisandhianākaḍḍhanato dassanena pahātabbesu anāgamana”nti?	444	
PA_tika-abh01_t:444_1	Dassanena pahātabbānaññeva nānākkhaṇikakammapaccayabhāvassa vuttattā. Duvidhā hi	444	
PA_tika-abh01_t:444_2	akusalā dassanena pahātabbā bhāvanāya pahātabbāti. Tattha bhāvanāya pahātabbacetanānaṃ	444	
PA_tika-abh01_t:444_3	nānākkhaṇikakammapaccayabhāvo na vutto, itarāsaññeva vutto. “Bhāvanāya pahātabbo	444	
PA_tika-abh01_t:444_4	dhammo neva dassanena na bhāvanāya pahātabbassa dhammassa kammapaccayena paccayo”ti	444	
PA_tika-abh01_t:444_5	ettha hi sahajātameva vibhattaṃ, na nānākkhaṇikanti. Tathā paccanīyepi “bhāvanāya	444	
PA_tika-abh01_t:444_6	pahātabbo dhammo neva dassanena na bhāvanāya pahātabbassa dhammassa ārammaṇapaccayena	444	
PA_tika-abh01_t:444_7	paccayo…pe… sahajātapaccayena…pe… upanissayapaccayena…pe…. Pacchājātapaccayena paccayo”ti	444	
PA_tika-abh01_t:444_8	ettakameva vuttaṃ, na vuttaṃ “kammapaccayena paccayo”ti. Itarattha ca vuttaṃ. Uddhaccasahagatā	444	
PA_tika-abh01_t:444_9	ca cetanā bhāvanāya pahātabbesu eva āgatāti nānākkhaṇikakammapaccayo na siyāti. Yadi	444	
PA_tika-abh01_t:444_10	siyā, bhāvanāya pahātabbacetanāya ca nānākkhaṇikakammapaccayabhāvo vucceyya, na tu	4441	
PA_tika-abh01_t:444_11	vutto. Tasmā uddhaccasahagatā nānākkhaṇikakammapaccayabhāve sati dassanena pahātabbesu	4441	
PA_tika-abh01_t:444_12	vattabbā siyā, tadabhāvā na vuttāti. Paṭisandhianākaḍḍhanato tattha anāgatāti ayametthādhippāyo.	4441	
PA_tika-abh01_t:444_13	Nānākkhaṇikakammapaccayāvacanena pana bhāvanāya pahātabbānaṃ pavattivipākatā paṭikkhittā.	4441	
PA_tika-abh01_t:444_14	Pavattivipākassapi hi nānākkhaṇikakammapaccayatā na sakkā nivāretuṃ. Vuttañca “sukhāya	4441	
PA_tika-abh01_t:444_15	vedanāya sampayutto dhammo dukkhāya vedanāya sampayuttassa dhammassa kammapaccayena	4441	
PA_tika-abh01_t:444_16	paccayo, nānākkhaṇikā”tiādi. Yadi bhāvanāya pahātabbānaṃ vipākadānaṃ natthi, kathaṃ	4441	
PA_tika-abh01_t:444_17	te vipākadhammadhammā hontīti? Abhiññācittādīnaṃ viya vipākārahasabhāvattā. Yaṃ pana	4441	
PA_tika-abh01_t:444_18	vuttaṃ “yasmiṃ samaye akusalaṃ cittaṃ uppannaṃ hoti upekkhāsahagataṃ uddhaccasampayuttaṃ…pe…	4441	
PA_tika-abh01_t:444_19	avikkhepo hoti, imesu dhammesu ñāṇaṃ dhammapaṭisambhidā, tesaṃ vipāke ñāṇaṃ atthapaṭisambhidā”ti	4441	
PA_tika-abh01_t:444_20	idampi tesaṃ vipākārahataññeva sandhāya vuttaṃ siyā. Idaṃ pana ṭhānaṃ suṭṭhu vicāretabbaṃ.	4442	
PA_tika-abh01_t:444_21	Atthi hi ettha vacanokāso. Na hi vipāketi vacanaṃ vipākadhammavacanaṃ viya vipākārahataṃ vadatīti.	4442	
PA_tika-abh01_t:445	Akusalapadavaṇṇanā niṭṭhitā.	44	
PA_tika-abh01_t:446	Abyākatapadaṃ	44	
PA_tika-abh01_t:447	Ahetukakusalavipākavaṇṇanā	44	
PA_tika-abh01_t:448_0	431. Tesu vipākābyākatantiādīnaṃ “bhājetvā dassetuṃ katame dhammā abyākatātiādi āraddha”nti	448	
PA_tika-abh01_t:448_1	etena sambandho. Tassāpīti etassa “uppattiṃ dīpetuṃ kāmā…pe… ādi vutta”nti etena	448	
PA_tika-abh01_t:448_2	sambandho. Upacitattāti yathā aññassa vipākaṃ paṭibāhitvā attano vipākābhimukhaṃ	448	
PA_tika-abh01_t:448_3	hoti tathā vaḍḍhitattā. Rūpādīnaṃ paccayānaṃ aññaviññāṇasādhāraṇattā asādhāraṇena	448	
PA_tika-abh01_t:448_4	vatthunā cakkhuviññāṇaṃ sotaviññāṇanti nāmaṃ uddhaṭaṃ. Cakkhādīnaṃ tikkhamandabhāve	448	
PA_tika-abh01_t:448_5	viññāṇānaṃ tikkhamandabhāvā visesapaccayattā ca.	448	
PA_tika-abh01_t:449_0	Cakkhusannissitañca taṃ rūpavijānanañcāti cakkhusannissitarūpavijānanaṃ. Evaṃlakkhaṇaṃ	449	
PA_tika-abh01_t:449_1	cakkhuviññāṇaṃ. Tattha cakkhusannissitavacanena rūpārammaṇaṃ aññaviññāṇaṃ paṭikkhipati.	449	
PA_tika-abh01_t:449_2	Rūpavijānanavacanena cakkhunissaye phassādayo nivatteti. Cakkhurūpavacanehi ca nissayato	449	
PA_tika-abh01_t:449_3	ārammaṇato ca vijānanaṃ vibhāveti. Rūpamattassa ārammaṇassa gahaṇaṃ kiccametassāti	449	
PA_tika-abh01_t:449_4	rūpamattārammaṇarasaṃ. Jhānaṅgavasenāti idaṃ dvipañcaviññāṇavajjesu vijjamānānaṃ	449	
PA_tika-abh01_t:449_5	upekkhāsukhadukkhekaggatānaṃ jhānaṅgikattā idhāpi taṃsadisānaṃ tadupacāraṃ katvā	449	
PA_tika-abh01_t:449_6	vuttaṃ. Na hi jhānapaccayattābhāve jhānaṅgatā atthi. Vuttañhi “jhānaṅgāni jhānasampayutta…pe…	449	
PA_tika-abh01_t:449_7	rūpānaṃ jhānapaccayena paccayo”ti. Etesañca jhānapaccayabhāvo paṭikkhitto. Yathāha	449	
PA_tika-abh01_t:449_8	“abyākataṃ dhammaṃ paṭicca abyākato dhammo uppajjati na jhānapaccayā. Pañcaviññāṇasahagataṃ	449	
PA_tika-abh01_t:449_9	ekaṃ khandhaṃ paṭicca tayo khandhā”tiādi. Jhānapaccayattābhāvepi vedanācittaṭṭhitīnaṃ	449	
PA_tika-abh01_t:449_10	upekkhādibhāvato tathābhūtānaṃ vacane aññaṭṭhānābhāvato ca dutiyarāsiniddeso.	4491	
PA_tika-abh01_t:450_0	436. Vatthupaṇḍarattāti sayaṃ kaṇhadhammānaṃ appaṭipakkhattā sabhāvaparisuddhānaṃ	450	
PA_tika-abh01_t:450_1	pasādahadayavatthunissayānaṃ vasena paṇḍarasabhāvaṃ jātanti adhippāyo. Ayaṃ pana	450	
PA_tika-abh01_t:450_2	nayo catuvokāre na labbhatīti tattha bhavaṅgassa tato nikkhantākusalassa ca paṇḍaratā	450	
PA_tika-abh01_t:450_3	na siyā, tasmā tattha paṇḍaratāya kāraṇaṃ vattabbaṃ. Sabhāvo vāyaṃ cittassa paṇḍaratāti.	450	
PA_tika-abh01_t:451_0	439. Idampīti pi-saddo ṭhitimattasahitaṃ pubbe vuttaṃ vicikicchāsahagataṃ apekkhitvā	451	
PA_tika-abh01_t:451_1	vutto. Pakatiyāti anatikkamanena. Sopi viseso. Kāyappasādaṃ ghaṭṭetvā pasādapaccayesu	451	
PA_tika-abh01_t:451_2	mahābhūtesu paṭihaññatīti āpāthaṃ gantvā paṭihaññatīti attho. Yathā ca “rūpaṃ ārabbha	451	
PA_tika-abh01_t:451_3	uppanna”nti vutte na ārammaṇuppādānaṃ pubbāparakālatā hoti, evamidhāpi ghaṭṭanapaṭihananesu	451	
PA_tika-abh01_t:451_4	daṭṭhabbaṃ. Upamāpi ubhayaghaṭṭanadassanatthaṃ vuttā, na nissitanissayaghaṭṭanānaṃ	451	
PA_tika-abh01_t:451_5	pubbāparatādassanatthaṃ. Ettha ca bahiddhāti etaṃ nidassanamattaṃ. Ajjhattampi hi	451	
PA_tika-abh01_t:451_6	ārammaṇaṃ hotīti. Viññāṇadhātunissayabhūtehi vā aññaṃ “bahiddhā”ti vuttaṃ. Paṭighaṭṭanānighaṃso	451	
PA_tika-abh01_t:451_7	balavā hoti, tato eva iṭṭhāniṭṭhaphoṭṭhabbasamāyoge sukhadukkhapaccayā dhātuanuggahadhātukkhobhā ciraṃ anuvattanti.	451	
PA_tika-abh01_t:452_0	455. Aññesaṃ cittānaṃ sabhāvasuññatasabbhāvā manodhātubhāvo āpajjatīti ce? Na, visesasabbhāvā.	452	
PA_tika-abh01_t:452_1	Cakkhuviññāṇādīnañhi cakkhādinissitatā cakkhādīnaṃ savisayesu dassanādippavattibhāvatā	452	
PA_tika-abh01_t:452_2	ca viseso. Manoviññāṇassa pana anaññanissayamanopubbaṅgamatāya aññanissayaviññāṇassa	452	
PA_tika-abh01_t:452_3	anantarapaccayattābhāvena manodvāraniggamanamukhabhāvābhāvato ca sātisayavijānanakiccatā	452	
PA_tika-abh01_t:452_4	viseso. Tabbisesavirahā manomattā dhātu manodhātūti tividhā manodhātu eva vuccati,	452	
PA_tika-abh01_t:452_5	na visesamano. Tasmā ettha mano eva dhātu manodhātūti eva-saddo mattasaddattho daṭṭhabbo.	452	
PA_tika-abh01_t:452_6	Visesanivattanattho hi so viññāṇassāti. Manodvāraniggamanapavesamukhabhāvato pana	452	
PA_tika-abh01_t:452_7	manodhātuyā vijānanavisesaviraho daṭṭhabbo, tato eva manoviññāṇantipi na vuccati.	452	
PA_tika-abh01_t:452_8	Na hi taṃ viññāṇaṃ manato pavattaṃ manaso paccayo, nāpi manaso paccayabhūtaṃ manato	452	
PA_tika-abh01_t:452_9	pavattaṃ, dassanādīnaṃ pana paccayo, tehi ca pavattaṃ tesaṃ purecaraṃ anucarañcāti.	452	
PA_tika-abh01_t:452_10	Sammāsaṅkappoti avacanaṃ mahāvipākānaṃ viya janakasadisattābhāvato. Tattha hi tihetukato	4521	
PA_tika-abh01_t:452_11	duhetukampi uppajjamānaṃ sammāsaṅkappatādīhi sadisaṃ sahetukatāyāti. Pañcaviññāṇasoteti	4521	
PA_tika-abh01_t:452_12	ettha yathā paguṇaṃ ganthaṃ sajjhāyanto sajjhāyasote patitaṃ kañci kañci vācanāmaggaṃ	4521	
PA_tika-abh01_t:452_13	na sallakkheti, evaṃ tathāgatassa asallakkhaṇā nāma natthi, na ca pañcaviññāṇasote	4521	
PA_tika-abh01_t:452_14	jhānaṅgābhāvo idha avacanassa kāraṇaṃ. Yadi tadanantaraṃ niddeso taṃsotapatitatā,	4521	
PA_tika-abh01_t:452_15	ito paresaṃ dvinnaṃ manoviññāṇadhātūnaṃ taṃsotapatitatā na siyā. Tasmā pañcaviññāṇānaṃ	4521	
PA_tika-abh01_t:452_16	viya ahetukatāya maggapaccayavirahā ca vijjamānesupi vitakkavicāresu jhānaṅgadhammānaṃ	4521	
PA_tika-abh01_t:452_17	dubbalattā pañcaviññāṇesu viya agaṇanupagabhāvā ca pañcaviññāṇasotapatitatā. Tato	4521	
PA_tika-abh01_t:452_18	eva hi ahetukakiriyattayepi jhānaṅgāni balāni ca saṅgahavāre na uddhaṭāni, jhānapaccayakiccamattato	4521	
PA_tika-abh01_t:452_19	pana paṭṭhāne dubbalānaṃ ettha vitakkādīnaṃ jhānapaccayatā vuttā.	4521	
PA_tika-abh01_t:453_0	469. Samānavatthukaṃ anantarapaccayaṃ labhitvā uppajjamānaṃ santīraṇaṃ manodhātuto	453	
PA_tika-abh01_t:453_1	balavataraṃ hotīti taṃ yathārammaṇaṃ ārammaṇarasaṃ anubhavantaṃ iṭṭhe somanassasahagataṃ	453	
PA_tika-abh01_t:453_2	hoti, iṭṭhamajjhatte upekkhāsahagataṃ sātisayānubhavattā, tasmā “ayañhi iṭṭhārammaṇasmiṃ	453	
PA_tika-abh01_t:453_3	yevā”tiādi vuttaṃ. Voṭṭhabbanaṃ pana satipi balavabhāve vipākappavattiṃ nivattetvā	453	
PA_tika-abh01_t:453_4	visadisaṃ manaṃ karontaṃ manasikārakiccantarayogato vipāko viya anubhavanameva na	453	
PA_tika-abh01_t:453_5	hotīti sabbattha upekkhāsahagatameva hoti, tathā pañcadvārāvajjanaṃ manodvārāvajjanañca	453	
PA_tika-abh01_t:453_6	kiccavasena apubbattā.	453	
PA_tika-abh01_t:454	Ahetukakusalavipākavaṇṇanā niṭṭhitā.	45	
PA_tika-abh01_t:455	Aṭṭhamahāvipākacittavaṇṇanā	45	
PA_tika-abh01_t:456_0	498. Alobho abyākatamūlantiādīsu kusalapakkhe tāva alobhādosānaṃ niddesesu “yo tasmiṃ	456	
PA_tika-abh01_t:456_1	samaye alobho alubbhanā…pe… alobho kusalamūla”nti, “yo tasmiṃ samaye adoso adussanā…pe…	456	
PA_tika-abh01_t:456_2	adoso kusalamūla”nti ca vuttattā idhāpi taṃniddesesu “alobho abyākatamūla”nti “adoso	456	
PA_tika-abh01_t:456_3	abyākatamūla”nti vacanaṃ yujjeyya. Paññindriyādiniddesesu pana “paññāratanaṃ amoho	456	
PA_tika-abh01_t:456_4	dhammavicayo sammādiṭṭhī”ti evaṃ tatthapi vuttaṃ, na vuttaṃ “amoho kusalamūla”nti.	456	
PA_tika-abh01_t:456_5	Tasmā idhāpi “amoho abyākatamūla”nti pāṭhena na bhavitabbaṃ siyā. Alobhādosānaṃ viya	456	
PA_tika-abh01_t:456_6	amohassapi abyākatamūladassanatthaṃ panetaṃ vuttanti veditabbaṃ. Aviññattijanakatoti	456	
PA_tika-abh01_t:456_7	kāyavacīkammadvāranivāraṇaṃ karoti. Avipākadhammatoti manokammadvāranivāraṇañca.	456	
PA_tika-abh01_t:456_8	Vipākadhammānañhi kammadvāraṃ vuttanti. Tathā appavattitoti dānādipuññakiriyabhāvena	456	
PA_tika-abh01_t:456_9	appavattito. Etena puññakiriyavatthubhedameva nivāreti.	456	
PA_tika-abh01_t:457_0	Balavapaccayehīti payogena vinā nipphannehi ārammaṇādipaccayehi. Asaṅkhārikādīsu	457	
PA_tika-abh01_t:457_1	hi yena kenaci cittena kamme āyūhite asaṅkhārena appayogena kammakammanimittagatinimittapaccupaṭṭhāne	457	
PA_tika-abh01_t:457_2	paṭisandhi uppajjamānā asaṅkhārikā hoti, sasaṅkhārena sappayogena kammādipaccupaṭṭhāne	457	
PA_tika-abh01_t:457_3	sasaṅkhārikā. Bhavaṅgacutiyo pana paṭisandhisadisāva. Tadārammaṇañca kusalākusalāni	457	
PA_tika-abh01_t:457_4	viya asaṅkhārikaṃ sasaṅkhārikañca daṭṭhabbanti. Etesu balavaṃ dubbalañca vicāretuṃ	457	
PA_tika-abh01_t:457_5	“tattha sabbepi sabbaññubodhisattā”tiādimāha. Kālavasena pana pariṇamatīti appāyukasaṃvattanikakammabahule	457	
PA_tika-abh01_t:457_6	kāle taṃkammasahitasantānajanitasukkasoṇitapaccayānaṃ taṃmūlakānaṃ candasūriyavisamaparivattādijanitautāhārādivisamapaccayānañca vasena pariṇamati.	457	
PA_tika-abh01_t:458	Vipākuddhārakathāvaṇṇanā	45	
PA_tika-abh01_t:459_0	Yato yattako ca vipāko hoti, yasmiñca ṭhāne vipaccati, taṃ dassetuṃ vipākuddhārakathā	459	
PA_tika-abh01_t:459_1	āraddhā. Etthevāti ekāya cetanāya kamme āyūhiteyeva. Duhetukapaṭisandhivasena dvādasakamaggopi	459	
PA_tika-abh01_t:459_2	hoti, dvādasakappakāropīti attho. Ahetukapaṭisandhivasena ahetukaṭṭhakampi. Asaṅkhārikasasaṅkhārikānaṃ	459	
PA_tika-abh01_t:459_3	sasaṅkhārikaasaṅkhārikavipākasaṅkaraṃ anicchanto dutiyatthero “dvādasā”tiādimāha.	459	
PA_tika-abh01_t:459_4	Purimassa hi paccayatosasaṅkhārikaasaṅkhārikabhāvo, itaresaṃ kammato. Tatiyo tihetukato	459	
PA_tika-abh01_t:459_5	duhetukampi anicchanto “dasā”tiādimāha.	459	
PA_tika-abh01_t:460_0	Imasmiṃ vipākuddhāraṭṭhāne kammapaṭisandhivavatthānatthaṃ sāketapañhaṃ gaṇhiṃsu.	460	
PA_tika-abh01_t:460_1	Kammavasena vipākassa taṃtaṃguṇadosussadanimittataṃ dassetuṃ ussadakittanaṃ gaṇhiṃsu.	460	
PA_tika-abh01_t:460_2	Hetukittanaṃ idha paṭhamattherassa adhippāyena vuttaṃ. Dutiyattheravādādīsu visesaṃ	460	
PA_tika-abh01_t:460_3	tattha tattheva vakkhāmi. Ñāṇassa jaccandhādivipattinimittapaṭipakkhabhāvato tihetukaṃ	460	
PA_tika-abh01_t:460_4	atidubbalampi samānaṃ paṭisandhiṃ ākaḍḍhantaṃ duhetukaṃ ākaḍḍheyyāti “ahetukā na	460	
PA_tika-abh01_t:460_5	hotī”ti āha. Yaṃ pana paṭisambhidāmagge sugatiyaṃ jaccandhabadhirādivipattiyā ahetukaupapattiṃ	460	
PA_tika-abh01_t:460_6	vajjetvā gatisampattiyā sahetukopapattiṃ dassentena “gatisampattiyā ñāṇasampayutte	460	
PA_tika-abh01_t:460_7	katamesaṃ aṭṭhannaṃ hetūnaṃ paccayā upapatti hoti”cceva vuttaṃ. Tena ñāṇavippayuttena	460	
PA_tika-abh01_t:460_8	kammunā ñāṇasampayuttapaṭisandhi na hotīti dīpitaṃ hoti. Aññathā “sattannaṃ hetūnaṃ	460	
PA_tika-abh01_t:460_9	paccayā upapatti hotī”ti idampi vucceyya. Tathā hi “gatisampattiyā ñāṇasampayutte	460	
PA_tika-abh01_t:460_10	katamesaṃ aṭṭhannaṃ hetūnaṃ paccayā upapatti hoti? Kusalassa kammassa javanakkhaṇe	4601	
PA_tika-abh01_t:460_11	tayo hetū kusalā tasmiṃ khaṇe jātacetanāya sahajātapaccayā honti. Tena vuccati kusalamūlapaccayāpi	4601	
PA_tika-abh01_t:460_12	saṅkhārā. Nikantikkhaṇe dve hetū akusalā tasmiṃ khaṇe jātacetanāya sahajātapaccayā	4601	
PA_tika-abh01_t:460_13	honti. Tena vuccati akusalamūlapaccayāpi saṅkhārā. Paṭisandhikkhaṇe tayo hetū abyākatā	4601	
PA_tika-abh01_t:460_14	tasmiṃ khaṇe jātacetanāya sahajātapaccayā honti. Tena vuccati nāmarūpapaccayāpi viññāṇaṃ,	4601	
PA_tika-abh01_t:460_15	viññāṇapaccayāpi nāmarūpa”nti vissajjitaṃ ñāṇasampayuttopapattiyaṃ.	4601	
PA_tika-abh01_t:461_0	Evaṃ ñāṇavippayuttato ñāṇasampayuttupapattiyā ca vijjamānāya “gatisampattiyā ñāṇasampayutte	461	
PA_tika-abh01_t:461_1	katamesaṃ sattannaṃ hetūnaṃ paccayā upapatti hoti? Kusalassa kammassa javanakkhaṇe	461	
PA_tika-abh01_t:461_2	dve hetū kusalā”ti vatvā aññattha ca pubbe vuttanayeneva sakkā vissajjanaṃ kātunti.	461	
PA_tika-abh01_t:461_3	Yathā pana “ñāṇasampayutte sattannaṃ hetūnaṃ paccayā”ti avacanato ñāṇavippayuttato	461	
PA_tika-abh01_t:461_4	ñāṇasampayuttā paṭisandhi na hoti, evaṃ “gatisampattiyā ñāṇavippayutte channaṃ hetūnaṃ	461	
PA_tika-abh01_t:461_5	paccayā upapatti hoti”cceva vatvā “sattannaṃ hetūnaṃ paccayā”ti avacanato ñāṇasampayuttato	461	
PA_tika-abh01_t:461_6	ñāṇavippayuttāpi paṭisandhi na hotīti āpannaṃ. Etthāpi hi na na sakkā kammanikantikkhaṇesu	461	
PA_tika-abh01_t:461_7	tayo ca dve ca hetū yojetvā paṭisandhikkhaṇe dve yojetunti. Imassa pana therassa	461	
PA_tika-abh01_t:461_8	ayamadhippāyo siyā “kammasarikkhakavipākadassanavasena idha pāṭho sāvaseso kathito”ti.	461	
PA_tika-abh01_t:461_9	“Ñāṇasampayutte aṭṭhannaṃ hetūnaṃ paccayā”ti etthāpi pāṭhassa sāvasesatāpattīti ce?	461	
PA_tika-abh01_t:461_10	Na, dubbalassa duhetukakammassa ñāṇasampayuttavipākadāne asamatthattā. Tihetukassa	4611	
PA_tika-abh01_t:461_11	pana ahetukavipaccane viya duhetukavipaccanepi natthi samatthatāvighātoti. Ārammaṇena	4611	
PA_tika-abh01_t:461_12	vedanā parivattetabbāti santīraṇatadārammaṇe sandhāya vuttaṃ. Vibhāgaggahaṇasamatthatābhāvato	4611	
PA_tika-abh01_t:461_13	hi cakkhuviññāṇādīni iṭṭhaiṭṭhamajjhattesu upekkhāsahagatāneva honti, kāyaviññāṇañca	4611	
PA_tika-abh01_t:461_14	sukhasahagatameva paṭighaṭṭanāvisesenāti.	4611	
PA_tika-abh01_t:462_0	Visesavatā kālena tadārammaṇapaccayasabbajavanavatā vipākappavattiṃ dassetuṃ “saṃvarāsaṃvare…pe…	462	
PA_tika-abh01_t:462_1	upagatassā”ti vuttaṃ aññakāle pañcaviññāṇādiparipuṇṇavipākappavattiabhāvā. Kakkaṭaka…pe…	462	
PA_tika-abh01_t:462_2	bhavaṅgotaraṇanti etena idaṃ dasseti – kedāre pūretvā nadīpavesanamaggabhūtaṃ mātikaṃ	462	
PA_tika-abh01_t:462_3	appavisitvā kakkaṭakamaggādinā amaggena nadīotaraṇaṃ viya cittassa javitvā bhavaṅgappavesanamaggabhūte	462	
PA_tika-abh01_t:462_4	tadārammaṇe anuppanne maggena vinā bhavaṅgotaraṇanti.	462	
PA_tika-abh01_t:463_0	Etesu tīsu moghavāresu dutiyo upaparikkhitvā gahetabbo. Yadi hi anulome vedanāttike	463	
PA_tika-abh01_t:463_1	paṭiccavārādīsu “āsevanapaccayā na magge dve”ti “na maggapaccayā āsevane dve”ti ca	463	
PA_tika-abh01_t:463_2	vuttaṃ siyā, sopi moghavāro labbheyya. Yadi pana voṭṭhabbanampi āsevanapaccayo siyā,	463	
PA_tika-abh01_t:463_3	kusalākusalānampi siyā. Na hi āsevanapaccayaṃ laddhuṃ yuttassa āsevanapaccayabhāvī	463	
PA_tika-abh01_t:463_4	dhammo āsevanapaccayoti avutto atthi. Voṭṭhabbanassa pana kusalākusalānaṃ āsevanapaccayabhāvo	463	
PA_tika-abh01_t:463_5	avutto. “Kusalaṃ dhammaṃ paṭicca kusalo dhammo uppajjati nāsevanapaccayā. Akusalaṃ	463	
PA_tika-abh01_t:463_6	dhammaṃ…pe… nāsevanapaccayā”ti vacanato paṭikkhittova. Athāpi siyā “asamānavedanānaṃ	463	
PA_tika-abh01_t:463_7	vasena evaṃ vutta”nti, evamapi yathā “āvajjanā kusalānaṃ khandhānaṃ akusalānaṃ khandhānaṃ	463	
PA_tika-abh01_t:463_8	anantarapaccayena paccayo”ti vuttaṃ, evaṃ “āsevanapaccayena paccayoti”pi vattabbaṃ	463	
PA_tika-abh01_t:463_9	siyā, jātibhedā na vuttanti ce? Bhūmibhinnassa kāmāvacarassa rūpāvacarādīnaṃ āsevanapaccayabhāvo	463	
PA_tika-abh01_t:463_10	viya jātibhinnassapi bhaveyyāti vattabbo eva siyā. Abhinnajātikassa ca vasena yathā	4631	
PA_tika-abh01_t:463_11	“āvajjanā sahetukānaṃ khandhānaṃ anantarapaccayena paccayo”ti vuttaṃ, evaṃ “āsevanapaccayena	4631	
PA_tika-abh01_t:463_12	paccayo”tipi vattabbaṃ siyā, na tu vuttaṃ. Tasmā vedanāttikepi saṅkhittāya gaṇanāya	4631	
PA_tika-abh01_t:463_13	“āsevanapaccayā na magge ekaṃ, na maggapaccayā āsevane eka”nti evaṃ gaṇanāya niddhāriyamānāya	4631	
PA_tika-abh01_t:463_14	voṭṭhabbanassa āsevanapaccayattassa abhāvā yathāvuttappakāro dutiyo moghavāro vīmaṃsitabbo.	4631	
PA_tika-abh01_t:464_0	Voṭṭhabbanaṃ pana vīthivipākasantatiyā āvaṭṭanato āvajjanā, tato visadisassa javanassa	464	
PA_tika-abh01_t:464_1	karaṇato manasikāro ca. Evañca katvā paṭṭhāne “voṭṭhabbanaṃ kusalānaṃ khandhānaṃ	464	
PA_tika-abh01_t:464_2	anantarapaccayena paccayo”tiādi na vuttaṃ, “āvajjanā”icceva vuttaṃ. Tasmā voṭṭhabbanato	464	
PA_tika-abh01_t:464_3	catunnaṃ vā pañcannaṃ vā javanānaṃ ārammaṇapurejātaṃ bhavituṃ asakkontaṃ rūpādiāvajjanādīnaṃ	464	
PA_tika-abh01_t:464_4	paccayo bhavituṃ na sakkoti, ayametassa sabhāvoti javanāpāripūriyā dutiyo moghavāro	464	
PA_tika-abh01_t:464_5	dassetuṃ yutto siyā, ayampi aṭṭhakathāyaṃ anāgatattā suṭṭhu vicāretabbo. Bhavaṅgassa	464	
PA_tika-abh01_t:464_6	javanānubandhanabhūtattā “tadārammaṇaṃ bhavaṅga”nti vuttaṃ. Paṭṭhāne ca vuttaṃ “sahetukaṃ	464	
PA_tika-abh01_t:464_7	bhavaṅgaṃ ahetukassa bhavaṅgassa anantarapaccayena paccayo”ti, “ahetukaṃ bhavaṅgaṃ	464	
PA_tika-abh01_t:464_8	sahetukassa bhavaṅgassa anantarapaccayena paccayo”ti ca. Kusalākusalānaṃ sukhadukkhavipākamatto	464	
PA_tika-abh01_t:464_9	vipāko na iṭṭhāniṭṭhānaṃ vibhāgaṃ karoti, javanaṃ pana rajjanavirajjanādivasena iṭṭhāniṭṭhavibhāgaṃ	464	
PA_tika-abh01_t:464_10	karotīti “ārammaṇarasaṃ javanameva anubhavatī”ti vuttaṃ.	4641	
PA_tika-abh01_t:465_0	Avijjamāne kārake kathaṃ āvajjanādibhāvena pavatti hotīti taṃ dassetuṃ pañcavidhaṃ	465	
PA_tika-abh01_t:465_1	niyāmaṃ nāma gaṇhiṃsu. Niyāmo ca dhammānaṃ sabhāvakiccapaccayabhāvavisesova. Taṃtaṃsadisaphaladānanti	465	
PA_tika-abh01_t:465_2	tassa tassa attano anurūpaphalassa dānaṃ. Sadisavipākadānanti ca anurūpavipākadānanti	465	
PA_tika-abh01_t:465_3	attho. Idaṃ vatthunti ekavacananiddeso ekagāthāvatthubhāvena kato. Jagatippadesoti	465	
PA_tika-abh01_t:465_4	yathāvuttato aññopi lokappadeso. Kālagatiupadhipayogapaṭibāḷhañhi pāpaṃ na vipacceyya,	465	
PA_tika-abh01_t:465_5	na padesapaṭibāḷhanti. Sabbaññutaññāṇapadaṭṭhānapaṭisandhiyādidhammānaṃ niyāmo dasasahassikampanapaccayabhāvo	465	
PA_tika-abh01_t:465_6	dhammaniyāmo. Ayaṃ idha adhippetoti etena niyāmavasena āvajjanādibhāvo, na kārakavasenāti etamatthaṃ dasseti.	465	
PA_tika-abh01_t:466_0	Imasmiṃ ṭhāneti soḷasavipākakathāṭhāne. Dvādasahi vāhetabbā nāḷiyantopamā na dvādasannaṃ	466	
PA_tika-abh01_t:466_1	cittānaṃ ekasmiṃ dvāre ekārammaṇe saha kiccakaraṇavasena vuttā, atha kho dvādasannaṃ	466	
PA_tika-abh01_t:466_2	ekasmiṃ dvāre sakiccakaraṇamattavasena. Ahetukapaṭisandhijanakasadisajavanānantaraṃ	466	
PA_tika-abh01_t:466_3	ahetukatadārammaṇaṃ dassento “catunnaṃ pana duhetukakusalacittānaṃ aññatarajavanassa…pe…	466	
PA_tika-abh01_t:466_4	patiṭṭhātī”ti āha. Ahetukapaṭisandhikassa pana tihetukajavane javite paṭisandhidāyakena	466	
PA_tika-abh01_t:466_5	kammena ahetukassa tadārammaṇassa nibbatti na paṭisedhitā. Evaṃ duhetukapaṭisandhikassapi	466	
PA_tika-abh01_t:466_6	tihetukānantaraṃ duhetukatadārammaṇaṃ appaṭisiddhaṃ daṭṭhabbaṃ. Paripuṇṇavipākassa	466	
PA_tika-abh01_t:466_7	ca paṭisandhijanakakammassa vasenāyaṃ vipākavibhāvanā tassā mukhanidassanamattamevāti	466	
PA_tika-abh01_t:466_8	pavattivipākassa ca ekassa tihetukādikammassa soḷasavipākacittādīni vuttanayena yojetabbāni.	466	
PA_tika-abh01_t:466_9	Tasmā yena kenaci kammunā ekena anekaṃ tadārammaṇaṃ pavattamānaṃ kammavisesābhāvā	466	
PA_tika-abh01_t:466_10	yesaṃ taṃ anubandhabhūtaṃ, tesaṃ javanasaṅkhātānaṃ paccayānaṃ visesena visiṭṭhaṃ	4661	
PA_tika-abh01_t:466_11	hotīti javanenāyaṃ tadārammaṇaniyāmo vutto, na nānākammunā nibbattamānassa vasena.	4661	
PA_tika-abh01_t:466_12	Evañca katvā paṭṭhāne “sahetuke khandhe aniccato dukkhato anattato vipassati. Kusalākusale	4661	
PA_tika-abh01_t:466_13	niruddhe ahetuko vipāko tadārammaṇatā uppajjatī”ti ñāṇānantaraṃ ahetukatadārammaṇaṃ,	4661	
PA_tika-abh01_t:466_14	“kusalākusale niruddhe sahetuko vipāko tadārammaṇatā uppajjatī”ti akusalānantarañca	4661	
PA_tika-abh01_t:466_15	sahetukatadārammaṇaṃ vuttaṃ, na ca “taṃ etena therena adassita”nti katvā tassa paṭisedho kato hotīti.	4661	
PA_tika-abh01_t:467_0	Yaṃ pana javanena…pe… taṃ kusalaṃ sandhāya vuttanti idaṃ kusalassa viya akusalassa	467	
PA_tika-abh01_t:467_1	sadiso vipāko natthīti katvā vuttaṃ. Sasaṅkhārikāsaṅkhārikaniyamanaṃ pana sandhāya	467	
PA_tika-abh01_t:467_2	tasmiṃ vutte akusalepi na taṃ na yujjatīti. Aṭṭhānametanti idaṃ niyamitādivasena	467	
PA_tika-abh01_t:467_3	yoniso ayoniso vā āvaṭṭite ayoniso yoniso vā vavatthāpanassa abhāvaṃ sandhāya vuttaṃ.	467	
PA_tika-abh01_t:468_0	Paṭisiddhanti avacanameva paṭisedhoti katvā vuttaṃ. Kāmataṇhānibbattena kammunā mahaggatalokuttarānubhavanavipāko	468	
PA_tika-abh01_t:468_1	na hotīti tattha tadārammaṇābhāvo veditabbo. Āpāthagate visaye tanninnaṃ bhavaṅgaṃ	468	
PA_tika-abh01_t:468_2	āvajjanaṃ uppādetīti āvajjanaṃ visaye ninnattā uppajjati. Bhavaṅgaṃ pana sabbadā	468	
PA_tika-abh01_t:468_3	savisaye ninnamevāti visayantaraviññāṇassa paccayo hutvāpi tadabhāvā vinā āvajjanena	468	
PA_tika-abh01_t:468_4	savisaye ninnattāva uppajjati. Ciṇṇattāti āvajjanena vinā bahulaṃ uppannapubbattā.	468	
PA_tika-abh01_t:468_5	Samudācārattāti āpāthagate visaye paṭisandhivisaye ca bahulaṃ uppāditapubbattā. Ciṇṇattāti	468	
PA_tika-abh01_t:468_6	vā puggalena āsevitabhāvo vutto. Samudācārattāti sayaṃ bahulaṃ pavattabhāvo. Nirodhassa	468	
PA_tika-abh01_t:468_7	anantarapaccayaṃ nevasaññānāsaññāyatananti idaṃ tadanantarameva nirodhaphusanaṃ sandhāya	468	
PA_tika-abh01_t:468_8	vuttaṃ, na arūpakkhandhānaṃ viya nirodhassa anantarapaccayabhāvaṃ. Nevasaññānāsaññāyatanaṃ	468	
PA_tika-abh01_t:468_9	pana kiñci parikammena vinā uppajjamānaṃ natthi. Parikammāvajjanameva tassa āvajjananti	468	
PA_tika-abh01_t:468_10	aññassa viya etassapi sāvajjanatāya bhavitabbaṃ.	4681	
PA_tika-abh01_t:469_0	Ayaṃ panetthādhippāyo daṭṭhabbo – nevasaññānāsaññāyatanassa na nirodhassa anantarapaccayabhāve	469	
PA_tika-abh01_t:469_1	ninnāditā aññattha diṭṭhā atadatthaparikammabhāve ca uppattiyā, atha ca taṃ tassa	469	
PA_tika-abh01_t:469_2	anantarapaccayo hoti, tathā ca uppajjati. Evaṃ yathāvuttā manoviññāṇadhātu asatipi	469	
PA_tika-abh01_t:469_3	nirāvajjanuppattiyaṃ ninnādibhāve nirāvajjanā uppajjatīti. Evañca katvā “ariyamaggacittaṃ	469	
PA_tika-abh01_t:469_4	maggānantarāni phalacittānī”ti idaṃ vuttaṃ. Yadi hi nibbānārammaṇāvajjanābhāvaṃ sandhāyetaṃ	469	
PA_tika-abh01_t:469_5	vuttaṃ siyā, gotrabhuvodānāni nidassanāni siyuṃ teheva etesaṃ nirāvajjanatāsiddhito.	469	
PA_tika-abh01_t:469_6	Phalasamāpattikāle ca “parittārammaṇaṃ mahaggatārammaṇaṃ anulomaṃ phalasamāpattiyā	469	
PA_tika-abh01_t:469_7	anantarapaccayena paccayo”ti vacanato samānārammaṇāvajjanarahitattā “maggānantarāni	469	
PA_tika-abh01_t:469_8	phalacittānī”ti evaṃ phalasamāpatticittāni na vajjetabbāni siyuṃ, gotrabhuvodānāni	469	
PA_tika-abh01_t:469_9	pana yadipi nibbāne ciṇṇāni samudācārāni ca na honti, ārammaṇantare ciṇṇasamudācārāneva.	469	
PA_tika-abh01_t:469_10	Phalasamāpatticittāni ca maggavīthito uddhaṃ tadatthaparikammasabbhāvāti tesaṃ gahaṇaṃ	4691	
PA_tika-abh01_t:469_11	na kataṃ, anulomānantarañca phalasamāpatticittaṃ ciṇṇaṃ samudācāraṃ, na nevasaññānāsaññāyatanānantaraṃ	4691	
PA_tika-abh01_t:469_12	maggānantarassa viya tadatthaparikammābhāvāti “nirodhā vuṭṭhahantassā”ti tañca nidassanaṃ.	4691	
PA_tika-abh01_t:469_13	Ārammaṇena pana vinā nuppajjatīti idaṃ etassa mahaggatārammaṇattābhāvā pucchaṃ kāretvā	4691	
PA_tika-abh01_t:469_14	ārammaṇaniddhāraṇatthaṃ vuttaṃ.	4691	
PA_tika-abh01_t:470_0	Tatthāti vipākakathāyaṃ. Jaccandhapīṭhasappiupamānidassanaṃ vipākassa nissayena vinā	470	
PA_tika-abh01_t:470_1	appavattidassanatthaṃ. Visayaggāhoti idaṃ cakkhādīnaṃ savisayaggahaṇena cakkhuviññāṇādivipākassa	470	
PA_tika-abh01_t:470_2	dassanatthaṃ vuttaṃ. Upanissayato cakkhādīnaṃ dassanādiatthato ca tasseva vipākassa	470	
PA_tika-abh01_t:470_3	dassanatthaṃ “upanissayamatthaso”ti vuttaṃ. Hadayavatthumevāti yathā purimacittāni	470	
PA_tika-abh01_t:470_4	hadayavatthunissitāni ca pasādavatthuanugatāni ca aññārammaṇāni honti, na evaṃ bhavaṅgaṃ,	470	
PA_tika-abh01_t:470_5	taṃ panetaṃ vatthārammaṇantararahitaṃ kevalaṃ hadayavatthumeva nissāya pavattatīti	470	
PA_tika-abh01_t:470_6	vuttaṃ hoti. Hadayarūpavatthukanti idhāpi aññavatthānugatanti adhippāyo veditabbo.	470	
PA_tika-abh01_t:470_7	Makkaṭakassa hi suttārohaṇaṃ viya pasādavatthukaṃ cittaṃ, suttena gamanādīni viya	470	
PA_tika-abh01_t:470_8	tadanugatāni sesacittānīti. Suttaghaṭṭanamakkaṭakacalanāni viya pasādaghaṭṭanabhavaṅgacalanāni	470	
PA_tika-abh01_t:470_9	saha hontīti dīpanato “ekekaṃ…pe… āgacchatī”tipi dīpeti.	470	
PA_tika-abh01_t:471_0	Bhavaṅgassa āvaṭṭitakāloti idaṃ dovārikasadisānaṃ cakkhuviññāṇādīnaṃ pādaparimajjakasadisassa	471	
PA_tika-abh01_t:471_1	āvajjanassa saññādānasadiso anantarapaccayabhāvo eva bhavaṅgāvaṭṭananti katvā vuttaṃ.	471	
PA_tika-abh01_t:471_2	Vipākamanodhātuādīnaṃ adisvāva sampaṭicchanādikaraṇaṃ gāḷhaggahaṇamattaputhulacaturassabhāvavijānanamattakahāpaṇabhāvavijānanamattakammopanayanamattasāmaññavasena	471	
PA_tika-abh01_t:471_3	vuttaṃ, na gāḷhaggāhakādīnaṃ kahāpaṇadassanassa abhāvo taṃsamānabhāvo ca sampaṭicchanādīnaṃ	471	
PA_tika-abh01_t:471_4	adhippetoti veditabbo.	471	
PA_tika-abh01_t:472_0	Paṇḍaraṃ etanti paṇḍararūpadassanasāmaññato cakkhuviññāṇameva dassanakiccaṃ sādhetīti	472	
PA_tika-abh01_t:472_1	dīpanaṃ veditabbaṃ. Evaṃ sotadvārādīsupi yojetabbaṃ savanādivasena. Santāpanavasena	472	
PA_tika-abh01_t:472_2	guḷasīlo guḷappayojano vā goḷiyako. Upanissayatoti na upanissayapaccayaṃ sandhāya	472	
PA_tika-abh01_t:472_3	vuttaṃ. Yasmiṃ pana asati yo na hoti, so idha “upanissayo”ti adhippeto. Ālokasannissitanti	472	
PA_tika-abh01_t:472_4	idampi āloke sati sabbhāvaṃ sandhāya vuttaṃ, na upanissayapaccayataṃ. Mandathāmagataṃ	472	
PA_tika-abh01_t:472_5	nāma kiriyacittassa paccayabhāvaṃ anupagantvā sayameva pavattamānaṃ.	472	
PA_tika-abh01_t:473_0	Asaṅkhārikasasaṅkhārikesu dosaṃ disvāti na kammassa viruddhasabhāvena vipākena bhavitabbanti	473	
PA_tika-abh01_t:473_1	asaṅkhārikakammassa sasaṅkhārikavipākesu, sasaṅkhārikakammassa ca asaṅkhārikavipākesu	473	
PA_tika-abh01_t:473_2	dosaṃ disvā. Ahetukānaṃ pana rūpādīsu abhinipātamattādikiccānaṃ na sasaṅkhārikaviruddho	473	
PA_tika-abh01_t:473_3	sabhāvoti asaṅkhārikatā natthi, asaṅkhārikaviruddhasabhāvābhāvā nāpi sasaṅkhārikatāti	473	
PA_tika-abh01_t:473_4	ubhayāvirodhā ubhayenapi tesaṃ nibbattiṃ anujānāti. Cittaniyāmanti tadārammaṇaniyāmaṃ.	473	
PA_tika-abh01_t:473_5	Kiriyato pañcāti imesaṃ…pe… patiṭṭhātīti kiriyajavanānantarañca tadārammaṇaṃ vuttaṃ.	473	
PA_tika-abh01_t:473_6	Paṭṭhāne pana “kusalākusale niruddhe vipāko tadārammaṇatā uppajjatī”ti vipākadhammadhammānameva	473	
PA_tika-abh01_t:473_7	anantarā tadārammaṇaṃ vuttaṃ. Kusalattike ca “sekkhā vā puthujjanā vā kusalaṃ aniccato”tiādinā	473	
PA_tika-abh01_t:473_8	kusalākusalajavanameva vatvā tadanantaraṃ tadārammaṇaṃ vuttaṃ, na abyākatānantaraṃ,	473	
PA_tika-abh01_t:473_9	na ca katthaci kiriyānantaraṃ tadārammaṇassa vuttaṭṭhānaṃ dissati. Vijjamāne ca tasmiṃ	473	
PA_tika-abh01_t:473_10	avacane kāraṇaṃ natthi, tasmā upaparikkhitabbo eso theravādo. Vipphārikañhi javanaṃ	4731	
PA_tika-abh01_t:473_11	nāvaṃ viya nadīsoto bhavaṅgaṃ anubandhatīti yuttaṃ, na pana chaḷaṅgupekkhavato santavuttiṃ	4731	
PA_tika-abh01_t:473_12	kiriyajavanaṃ paṇṇapuṭaṃ viya nadīsototi.	4731	
PA_tika-abh01_t:474_0	Piṇḍajavanaṃ javatīti kusalākusalakiriyajavanāni piṇḍetvā kathitānīti tathā kathitāni	474	
PA_tika-abh01_t:474_1	javanāni piṇḍitāni viya vuttāni, ekasmiṃ vā tadārammaṇe piṇḍetvā dassitāni hutvā	474	
PA_tika-abh01_t:474_2	javitāneva vuttāni. Imañca pana piṇḍajavanaṃ vadantena akusalato cattāriyeva upekkhāsahagatāni	474	
PA_tika-abh01_t:474_3	gahetvā dvādasupekkhāsahagatajavanāni piṇḍitāni viya vuttāni. Paṭṭhāne pana “kusalaṃ	474	
PA_tika-abh01_t:474_4	assādeti abhinandati, taṃ ārabbha rāgo uppajjati. Diṭṭhi, vicikicchā, uddhaccaṃ,	474	
PA_tika-abh01_t:474_5	domanassaṃ uppajjati. Akusale niruddhe vipāko tadārammaṇatā uppajjatī”ti vuttattā	474	
PA_tika-abh01_t:474_6	itarāni dve iṭṭhārammaṇe pavattavicikicchuddhaccasahagatānipi kusalavipāke tadārammaṇe	474	
PA_tika-abh01_t:474_7	piṇḍetabbāni siyuṃ. Tesaṃ pana anantaraṃ ahetukavipākeneva tadārammaṇena bhavitabbaṃ,	474	
PA_tika-abh01_t:474_8	so ca santīraṇabhāveneva gahitoti apubbaṃ gahetabbaṃ natthi. Ahetuke ca piṇḍetabbaṃ	474	
PA_tika-abh01_t:474_9	nārahantīti adhippāyena na piṇḍetīti.	474	
PA_tika-abh01_t:475_0	Tihetukajavanāvasāne panetthāti etasmiṃ dutiyavāde tihetukajavanāvasāne tihetukatadārammaṇaṃ	475	
PA_tika-abh01_t:475_1	yuttanti dassetuṃ yuttaṃ vadati javanasamānattā, nālabbhamānattā aññassa. Paṭhamattherena	475	
PA_tika-abh01_t:475_2	akusalānantaraṃ vuttassa ahetukatadārammaṇassa, kusalānantaraṃ vuttassa ca sahetukatadārammaṇassa	475	
PA_tika-abh01_t:475_3	akusalānantaraṃ uppattiṃ vadantassa hi paṭisandhijanakaṃ tihetukakammaṃ duhetukāhetukaṃ	475	
PA_tika-abh01_t:475_4	vipākaṃ janayantampi tihetukajavanānantaraṃ na janetīti na ettha kāraṇaṃ dissatīti	475	
PA_tika-abh01_t:475_5	evaṃ yuttaṃ gahetabbaṃ avuttampīti adhippāyo. Atha vā tasmiṃ tasmiṃ theravāde yena	475	
PA_tika-abh01_t:475_6	adhippāyena sasaṅkhārāsaṅkhāravidhānādi vuttaṃ, taṃ teneva adhippāyena yuttaṃ gahetabbaṃ,	475	
PA_tika-abh01_t:475_7	na adhippāyantaraṃ adhippāyantarena āloḷetabbanti attho. Hetusadisamevāti janakakammahetusadisameva.	475	
PA_tika-abh01_t:475_8	Mahāpakaraṇe āvi bhavissatīti mahāpakaraṇe āgatapāḷiyā pākaṭaṃ uppattividhānaṃ āvi	475	
PA_tika-abh01_t:475_9	bhavissatīti adhippāyena vadati.	475	
PA_tika-abh01_t:476	Kāmāvacarakusalavipākakathāvaṇṇanā niṭṭhitā.	47	
PA_tika-abh01_t:477	Rūpāvacarārūpāvacaravipākakathāvaṇṇanā	47	
PA_tika-abh01_t:478_0	499. Anantarāyenāti parihānipaccayavirahena. Paṭipadādibhedoti paṭipadārammaṇabhedo.	478	
PA_tika-abh01_t:478_1	Tathā hi dukkhapaṭipadaṃ dandhābhiññaṃ jhānaṃ uppādetvā punappunaṃ samāpajjantassa	478	
PA_tika-abh01_t:478_2	taṃ jhānaṃ taṃpaṭipadameva hoti. Etasmiṃ aparihīne tassa vipāko nibbattamāno tappaṭipadova	478	
PA_tika-abh01_t:478_3	bhavituṃ arahatīti. Chandādhipateyyādibhāvo pana tasmiṃ khaṇe vijjamānānaṃ chandādīnaṃ	478	
PA_tika-abh01_t:478_4	adhipatipaccayabhāvena hoti, na āgamanavasena. Tathā hi ekameva jhānaṃ nānākkhaṇesu	478	
PA_tika-abh01_t:478_5	nānādhipateyyaṃ hoti. Catutthajjhānasseva hi caturiddhipādabhāvena bhāvanā hoti,	478	
PA_tika-abh01_t:478_6	tasmā vipākassa āgamanavasena chandādhipateyyāditā na vuttā.	478	
PA_tika-abh01_t:479	Rūpāvacarārūpāvacaravipākakathāvaṇṇanā niṭṭhitā.	47	
PA_tika-abh01_t:480	Lokuttaravipākakathāvaṇṇanā	48	
PA_tika-abh01_t:481_0	505. Yathā vaṭṭaṃ ācinati, tathā taṇhādīhi abhisaṅkhataṃ lokiyakammaṃ upacitanti	481	
PA_tika-abh01_t:481_1	vuccati. Lokuttaraṃ pana evaṃ na hotīti tathā na vuttaṃ. Suddhāgamanavasenāti animittāppaṇihitanāmadāyakehi	481	
PA_tika-abh01_t:481_2	saguṇārammaṇehi vijjamānehipi phalassa suññatanāmadānadīpane aggahitabhāveneva avomissenāti	481	
PA_tika-abh01_t:481_3	attho. Āgamanato suññatāppaṇihitanāmavato maggassa āgamanīyaṭṭhāne ṭhatvā attano	481	
PA_tika-abh01_t:481_4	phalassa nāmattayadānaṃ yojitaṃ, itarassapi pana tatheva yojetabbaṃ. Nayamattadassanañhetaṃ.	481	
PA_tika-abh01_t:481_5	Saguṇārammaṇehi pana nāmattayavato aniccānupassanānantarassapi maggassa āgamanīyaṭṭhāne	481	
PA_tika-abh01_t:481_6	ṭhatvā attano phalassa nāmattayadānaṃ na nivāritanti. Vaḷañjanakaphalasamāpattiyā	481	
PA_tika-abh01_t:481_7	ca vipassanāgamanavasena nāmalābhe maggassa viya animittanāmalābho na siyā. Yathā	481	
PA_tika-abh01_t:481_8	pana maggānantarassa viya vaḷañjanakaphalasamāpattiyāpi jhānapaṭipadābhedo hoti,	481	
PA_tika-abh01_t:481_9	evaṃ suññatādināmalābhe sati animittanāmañca labhatīti. Avūpasantāyāti idaṃ kenaci	481	
PA_tika-abh01_t:481_10	aññena anantaritattā tādisāya eva saddhāya…pe… paññāya ca anantarapaccayabhāvaṃ sandhāya	4811	
PA_tika-abh01_t:481_11	vuttaṃ. Tena chandādayopi attano anantarasadisānaṃ chandādīnaṃ uppādakā adhipatibhūtā	4811	
PA_tika-abh01_t:481_12	adhipatibhūte eva uppādentīti imamatthaṃ dīpeti.	4811	
PA_tika-abh01_t:482_0	555. Kilesasamucchedakassa maggassa sammādiṭṭhiādikassa niyyānikasabhāvassa phalenapi	482	
PA_tika-abh01_t:482_1	paṭippassaddhakilesena niyyānasabhāveneva bhavitabbaṃ, tasmā phalepi “maggaṅgaṃ maggapariyāpanna”nti	482	
PA_tika-abh01_t:482_2	vuttaṃ. Evañca katvā maggavibhaṅge phalesu ca aṭṭhaṅgiko pañcaṅgiko ca maggo uddhaṭo,	482	
PA_tika-abh01_t:482_3	evaṃ bojjhaṅgāpīti. Maggaṃ upādāyāti maggasadisatāya maggoti imamatthaṃ sandhāyāha.	482	
PA_tika-abh01_t:483	Lokuttaravipākakathāvaṇṇanā niṭṭhitā.	48	
PA_tika-abh01_t:484	Akusalavipākakathāvaṇṇanā	48	
PA_tika-abh01_t:485	556. Iṭṭhaiṭṭhamajjhattesu viya na aniṭṭhaaniṭṭhamajjhattesu santīraṇaviseso atthi, aniṭṭhārammaṇameva pana adhimattaṃ mandañca evaṃ dvidhā vuttaṃ.	48	
PA_tika-abh01_t:486	Akusalavipākakathāvaṇṇanā niṭṭhitā.	48	
PA_tika-abh01_t:487	Kiriyābyākataṃ	48	
PA_tika-abh01_t:488	Manodhātucittavaṇṇanā	48	
PA_tika-abh01_t:489_0	566. Vātapupphanti moghapupphaṃ. Taṃ acchinnepi rukkhe na phalati, chinnarukkhapupphaṃ	489	
PA_tika-abh01_t:489_1	pana acchinne phaleyya. Evaṃ acchinnabhavamūlassapi pavattamānaṃ yaṃ na phalati,	489	
PA_tika-abh01_t:489_2	taṃ vātapupphasadisaṃ. Itarasseva pana pavattamānaṃ chinnarukkhapupphasadisaṃ. Tañhi	489	
PA_tika-abh01_t:489_3	acchinne bhavamūle phaleyyāti.	489	
PA_tika-abh01_t:490	Kiriyamanoviññāṇadhātucittavaṇṇanā	49	
PA_tika-abh01_t:491_0	568. Loluppataṇhā pahīnāti imassa cittassa paccayabhūtā purimā pavatti dassitā. Idaṃ	491	
PA_tika-abh01_t:491_1	pana cittaṃ vicāraṇapaññārahitanti kevalaṃ somanassamattaṃ uppādentassa hotīti. Evaṃ	491	
PA_tika-abh01_t:491_2	cetiyapūjādīsupi daṭṭhabbaṃ. Vattaṃ karontoti idaṃ vattaṃ karontassa phoṭṭhabbārammaṇe	491	
PA_tika-abh01_t:491_3	kāyadvāracittappavattiṃ sandhāya vuttaṃ. Pañcadvārānugataṃ hutvā labbhamānaṃ sandhāya	491	
PA_tika-abh01_t:491_4	pañcadvāre eva vā loluppataṇhāpahānādipaccavekkhaṇahetubhūtaṃ idameva pavattiṃ sandhāya	491	
PA_tika-abh01_t:491_5	tattha tattha “iminā cittena somanassito hotī”ti vuttanti “evaṃ tāva pañcadvāre labbhatī”ti	491	
PA_tika-abh01_t:491_6	āha. Atītaṃsādīsu appaṭihataṃ ñāṇaṃ vatvā “imehi tīhi dhammehi samannāgatassa buddhassa	491	
PA_tika-abh01_t:491_7	bhagavato sabbaṃ kāyakammaṃ ñāṇānuparivattī”tiādivacanato “bhagavato idaṃ uppajjatī”ti	491	
PA_tika-abh01_t:491_8	vuttavacanaṃ vicāretabbaṃ. Ahetukassa mūlābhāvena suppatiṭṭhitatā natthīti balabhāvo	491	
PA_tika-abh01_t:491_9	aparipuṇṇo, tasmā uddesavāre “samādhibalaṃ hoti, vīriyabalaṃ hotī”ti na vuttaṃ. Tato	491	
PA_tika-abh01_t:491_10	eva hi ahetukānaṃ saṅgahavāre jhānaṅgāni ca na uddhaṭāni. Teneva imasmimpi ahetukadvaye	4911	
PA_tika-abh01_t:491_11	balāni anuddesāsaṅgahitāni. Yasmā pana vīriyassa vijjamānattā sesāhetukehi balavaṃ,	4911	
PA_tika-abh01_t:491_12	yasmā ca ettha vitakkādīnaṃ jhānapaccayamattatā viya samādhivīriyānaṃ balamattatā	4911	
PA_tika-abh01_t:491_13	atthi, tasmā niddesavāre “samādhibalaṃ vīriyabala”nti vatvā ṭhapitaṃ. Yasmā pana	4911	
PA_tika-abh01_t:491_14	neva kusalaṃ nākusalaṃ, tasmā sammāsamādhi micchāsamādhīti, sammāvāyāmo micchāvāyāmoti	4911	
PA_tika-abh01_t:491_15	ca na vuttanti adhippāyo. Evaṃ sati mahākiriyacittesu ca etaṃ na vattabbaṃ siyā,	4911	
PA_tika-abh01_t:491_16	vuttañca, tasmā sammā, micchā vā niyyānikasabhāvābhāvato maggapaccayabhāvaṃ appattā	4911	
PA_tika-abh01_t:491_17	samādhivāyāmā idha tathā na vuttāti daṭṭhabbā.	4911	
PA_tika-abh01_t:492_0	574. Indriyaparopariyattaāsayānusayasabbaññutānāvaraṇañāṇāni imassānantaraṃ uppajjamānāni	492	
PA_tika-abh01_t:492_1	yamakapāṭihāriyamahākaruṇāsamāpattiñāṇāni ca imassa anantaraṃ uppannaparikammānantarāni	492	
PA_tika-abh01_t:492_2	iminā āvajjitārammaṇeyeva pavattantīti āha “cha…pe… gaṇhantī”ti. Mahāvisayattā mahāgajo	492	
PA_tika-abh01_t:492_3	viya mahantanti mahāgajaṃ.	492	
PA_tika-abh01_t:493	Rūpāvacarārūpāvacarakiriyacittavaṇṇanā	49	
PA_tika-abh01_t:494	577. Idāni yāni kiriyāni jātāni, tāni veditabbānīti evaṃ yojanā kātabbā. Attabhāvoti pañcakkhandhā vuccanti.	49	
PA_tika-abh01_t:495	Cittuppādakaṇḍavaṇṇanā niṭṭhitā.	49	
PA_tika-abh01_t:496	2. Rūpakaṇḍaṃ	49	
PA_tika-abh01_t:497	Uddesavaṇṇanā	49	
PA_tika-abh01_t:498_0	Idāni rūpamabyākataṃ bhājetabbaṃ, tañca kenaci samayavavatthānaṃ katvā na sakkā bhājetuṃ.	498	
PA_tika-abh01_t:498_1	Na hi rūpassa cittuppādena samayavavatthānaṃ sakkā kātuṃ acittasamuṭṭhānasabbhāvato,	498	
PA_tika-abh01_t:498_2	cittasamuṭṭhānassa ca anekacittasamuṭṭhānatāya rūpasamuṭṭhāpakacittānañca kesañci	498	
PA_tika-abh01_t:498_3	katthaci asamuṭṭhāpanatāya vavatthānābhāvato, viññattidvayavajjitassa rūpassa acittasahabhubhāvato	498	
PA_tika-abh01_t:498_4	ca, na ca rūpānaṃ upasampajja viharaṇena samayavavatthānaṃ yujjati mahaggatappamāṇānaṃ	498	
PA_tika-abh01_t:498_5	jhānānaṃ viya rūpānaṃ upasampajja vihātabbatābhāvā, upādārūpehi ca na yujjati tesaṃ	498	
PA_tika-abh01_t:498_6	sahajātādipaccayabhāvena appavattanato, nāpi mahābhūtehi yujjati kesañci mahābhūtānaṃ	498	
PA_tika-abh01_t:498_7	kehici upādārūpehi vinā pavattito asamānakālānañca sabbhāvato. Na hi “yasmiṃ samaye	498	
PA_tika-abh01_t:498_8	pathavīdhātu uppannā hoti, tasmiṃ samaye cakkhāyatanaṃ hotī”ti sakkā vattuṃ sotādinissayabhūtāya	498	
PA_tika-abh01_t:498_9	pathaviyā cittādisamuṭṭhānāya ca saha cakkhāyatanassa abhāvā. Evaṃ sotāyatanādīsupi yojetabbaṃ.	498	
PA_tika-abh01_t:499_0	Mahābhūtehi asamānakālāni viññattiupacayādīnipi tasmiṃ samaye hontīti na sakkā vattunti.	499	
PA_tika-abh01_t:499_1	Ekasmiñca kāle anekāni kalāpasahassāni uppajjanti pavattanti ca, na arūpadhammānaṃ	499	
PA_tika-abh01_t:499_2	viya rūpānaṃ kalāpadvayasahābhāvo atthi. Ekasmiñca kalāpe vattamāne eva aññassa nirodho,	499	
PA_tika-abh01_t:499_3	aññassa cuppatti hotīti sabbathā rūpābyākataṃ samayavavatthānaṃ katvā na sakkā vibhajituṃ.	499	
PA_tika-abh01_t:499_4	Ekakādīhi pana nayehi na hetuādinā sabhāvena vibhajituṃ sakkāti tathā vibhajanatthaṃ	499	
PA_tika-abh01_t:499_5	cittuppādakaṇḍe tāva avibhattaṃ abyākataṃ atthīti dassetuṃ samayavavatthānena vinā	499	
PA_tika-abh01_t:499_6	abyākatassa sabhāvatoyeva niddese ekadesaṃ niddisitvā nigamanakaraṇassa anupapattito	499	
PA_tika-abh01_t:499_7	ca vibhattañca avibhattañca sabbaṃ saṅgaṇhanto āha “katame dhammā abyākatā? Kusalā…pe…	499	
PA_tika-abh01_t:499_8	asaṅkhatā ca dhātu. Ime dhammā abyākatā”ti. Avibhatte hi vibhajitabbe dassite vibhajanaṃ	499	
PA_tika-abh01_t:499_9	yuttaṃ ñātuṃ icchāya uppāditāyāti. Ettha pana vipākakiriyābyākataṃ vibhattattā na	499	
PA_tika-abh01_t:499_10	vibhajitabbaṃ, asaṅkhatā ca dhātu bhedābhāvato. Yaṃ panettha bhedayuttattā avibhattattā	4991	
PA_tika-abh01_t:499_11	ca vibhajitabbaṃ, taṃ vibhajanto āha “tattha katamaṃ sabbaṃ rūpa”ntiādi. Ayamettha pāḷiyojanā.	4991	
PA_tika-abh01_t:500_0	Nayaṃ dassetvāti ettha heṭṭhā gahaṇameva nayadassanaṃ. Taṃ vipākesu katvā viññātattā	500	
PA_tika-abh01_t:500_1	kiriyābyākatesu nissaṭṭhaṃ. Kāmāvacarādibhāvena vattabbassa kiriyābyākatassa vā dassanaṃ,	500	
PA_tika-abh01_t:500_2	taṃ katvā kāmāvacarātiādikaṃ gahetvā vuttattā nissaṭṭhaṃ. Pañcavīsati rūpānīti pāḷiyaṃ	500	
PA_tika-abh01_t:500_3	vuttāni dasāyatanāni pañcadasa ca sukhumarūpāni, upacayasantatiyo vā ekanti katvā	500	
PA_tika-abh01_t:500_4	hadayavatthuñca. Channavutīti cakkhādidasakā satta utusamuṭṭhānādayo tayo aṭṭhakā	500	
PA_tika-abh01_t:500_5	utucittajā dve saddā ca. Kalāpabhāvena pavattarūparūpāni “rūpakoṭṭhāsā”ti vuttāni	500	
PA_tika-abh01_t:500_6	rūpakalāpakoṭṭhāsabhāvato. Koṭṭhāsāti ca aṃsā, avayavāti attho. Koṭṭhanti vā sarīraṃ,	500	
PA_tika-abh01_t:500_7	tassa aṃsā kesādayo koṭṭhāsāti aññepi avayavā koṭṭhāsā viya koṭṭhāsā. Nibbānaṃ nippadesato	500	
PA_tika-abh01_t:500_8	gahitanti sopādisesanirupādisesarāgakkhayādiasaṅkhatādivacanīyabhāvena bhinnaṃ nippadesato	500	
PA_tika-abh01_t:500_9	gahitaṃ. Atthato hi ekāva asaṅkhatā dhātūti.	500	
PA_tika-abh01_t:501_0	584. Sabbanti sakalaṃ cakkavāḷaṃ. Parimaṇḍalaṃ parimaṇḍalasaṇṭhānaṃ, parikkhepato	501	
PA_tika-abh01_t:501_1	chattiṃsa satasahassāni dasa ceva sahassāni aḍḍhacatutthāni ca yojanasatāni hontīti	501	
PA_tika-abh01_t:501_2	attho. Ettha ca vaṭṭaṃ “parimaṇḍala”nti vuttaṃ. Cattāri nahutānīti cattālīsa sahassāni.	501	
PA_tika-abh01_t:501_3	Nagavhayāti nagāti avhātabbā nagasaddanāmāti attho.	501	
PA_tika-abh01_t:502_0	Devadānavādīnaṃ tigāvutādisarīravasena mahantāni pātubhūtāni. Tatthāyaṃ vacanattho	502	
PA_tika-abh01_t:502_1	– bhūtāni jātāni nibbattāni mahantāni mahābhūtānīti. Anekacchariyadassanena anekābhūtavisesadassanavasena	502	
PA_tika-abh01_t:502_2	ca māyākāro mahanto bhūtoti mahābhūto. Yakkhādayo jātivaseneva mahantā bhūtāti mahābhūtā.	502	
PA_tika-abh01_t:502_3	Niruḷho vā ayaṃ mahābhūtasaddo tesu daṭṭhabbo. Pathaviyādayo pana mahābhūtā viya	502	
PA_tika-abh01_t:502_4	mahābhūtā. Bhūtasaddassa ubhayaliṅgattā napuṃsakatā katā. Mahāparihāratoti ettha	502	
PA_tika-abh01_t:502_5	vacanatthaṃ vadanto āha “mahantehi bhūtāni, mahāparihārāni vā bhūtānī”ti. Tattha	502	
PA_tika-abh01_t:502_6	pacchimatthe purimapade uttarapadassa parihārasaddassa lopaṃ katvā “mahābhūtānī”ti vuccanti.	502	
PA_tika-abh01_t:503_0	Accimatoti aggissa. Koṭisatasahassaṃ ekaṃ koṭisatasahassekaṃ. Cakkavāḷanti taṃ sabbaṃ	503	
PA_tika-abh01_t:503_1	āṇākkhettavasena ekaṃ katvā voharanti. Vilīyati khārodakena. Vikīratīti viddhaṃsati.	503	
PA_tika-abh01_t:503_2	Upādinnakesu vikāraṃ dassento “patthaddho”tiādimāha. Kaṭṭhamukhena vāti vā-saddo	503	
PA_tika-abh01_t:503_3	upamattho. Yathā kaṭṭhamukhasappena daṭṭho patthaddho hoti, evaṃ pathavīdhātuppakopena	503	
PA_tika-abh01_t:503_4	so kāyo kaṭṭhamukheva hoti, kaṭṭhamukhamukhagato viya patthaddho hotīti attho. Atha	503	
PA_tika-abh01_t:503_5	vā vā-saddo evasaddassatthe. “Pathavīdhātuppakopenā”ti etassa ca parato āharitvā	503	
PA_tika-abh01_t:503_6	veditabbo. Tatrāyamattho – “kaṭṭhamukhena daṭṭhopi kāyo pathavīdhātuppakopeneva patthaddho	503	
PA_tika-abh01_t:503_7	hoti, tasmā pathavīdhātuyā aviyutto so kāyo sabbadā kaṭṭhamukhamukhagato viya hotī”ti.	503	
PA_tika-abh01_t:503_8	Atha vā aniyamattho vā-saddo. Tatrāyamattho – “kaṭṭhamukhena daṭṭho kāyo patthaddho	503	
PA_tika-abh01_t:503_9	hoti vā na vā hoti mantāgadavasena, pathavīdhātuppakopena pana mantāgadarahito so	503	
PA_tika-abh01_t:503_10	kāyo kaṭṭhamukhamukhagato viya hoti ekantapatthaddho”ti. Pūtiyoti kuthito. Mahāvikārāni	5031	
PA_tika-abh01_t:503_11	bhūtānīti mahāvikārāni jātāni, vijjamānānīti vā attho. Ettha ca purimapade uttarapadassa	5031	
PA_tika-abh01_t:503_12	vikārasaddassa lopaṃ katvā “mahābhūtānī”ti vuttāni.	5031	
PA_tika-abh01_t:504_0	Pathavītiādinā sabbalokassa pākaṭānipi vipallāsaṃ muñcitvā yathāsabhāvato pariggayhamānāni	504	
PA_tika-abh01_t:504_1	mahantena vāyāmena vinā na pariggayhantīti pākaṭānipi duviññeyyasabhāvattā “mahantānī”ti	504	
PA_tika-abh01_t:504_2	vuccanti. Tāni hi suviññeyyāni amahantānīti gahetvā ṭhito tesaṃ duppariggahitataṃ	504	
PA_tika-abh01_t:504_3	disvā “aho mahantāni etānī”ti pajānāti. Upādāyāti etena viññāyamānā pacchimakālakiriyā	504	
PA_tika-abh01_t:504_4	pavattīti katvā “pavattarūpa”nti vuttaṃ. Evañhi “upādāyā”ti etena paṭiccasamuppannatā	504	
PA_tika-abh01_t:504_5	vuttā hotīti. Atha vā upādāyati nissayatīti upādāyaṃ, upādāyameva rūpaṃ upādāyarūpaṃ,	504	
PA_tika-abh01_t:504_6	aññanissayassa ekantanissitassa rūpassetaṃ adhivacanaṃ. Taṃ pana na sattassa, nāpi	504	
PA_tika-abh01_t:504_7	vedanādino tadabhāvepi bhāvatoti dassetuṃ “catunnaṃ mahābhūtāna”ntiādimāha. Bhavati	504	
PA_tika-abh01_t:504_8	hi nissayarūpānaṃ sāmibhāvoti.	504	
PA_tika-abh01_t:505	Tividharūpasaṅgahavaṇṇanā	50	
PA_tika-abh01_t:506_0	585. Pakiṇṇakadukesu ajjhattikadukaṃ muñcitvā añño sabbadukehi tikavasena yojanaṃ	506	
PA_tika-abh01_t:506_1	gacchanto natthi, viññattiduko ca yojanaṃ na gacchatīti sabbadukayogīsu ādibhūtaṃ	506	
PA_tika-abh01_t:506_2	ajjhattikadukameva gahetvā sesehi sabbadukehi yojetvā tikā vuttā. Sakkā hi etena	506	
PA_tika-abh01_t:506_3	nayena aññesampi dukānaṃ dukantarehi labbhamānā tikayojanā viññātunti.	506	
PA_tika-abh01_t:507	Catubbidhādirūpasaṅgahavaṇṇanā	50	
PA_tika-abh01_t:508_0	586. Catukkesu ekantacittasamuṭṭhānassa viññattidvayabhāvato viññattidukādīhi samānagatiko	508	
PA_tika-abh01_t:508_1	cittasamuṭṭhānadukoti tena saha upādādukassa yojanāya labbhamānopi catukko na vutto,	508	
PA_tika-abh01_t:508_2	tathā sanidassanadukādīnaṃ tena tassa ca oḷārikadūradukehi yojanāya labbhamānā na	508	
PA_tika-abh01_t:508_3	vuttā, dhammānaṃ vā sabhāvakiccāni bodhetabbākārañca yāthāvato jānantena bhagavatā	508	
PA_tika-abh01_t:508_4	tena aññesaṃ tassa ca aññehi yojanā na katāti kiṃ ettha kāraṇapariyesanāya, addhā	508	
PA_tika-abh01_t:508_5	sā yojanā na kātabbā, yato bhagavatā na katāti veditabbā. Aññe pana pakiṇṇakadukā	508	
PA_tika-abh01_t:508_6	aññehi pakiṇṇakadukehi yojetuṃ yuttā, tehi yojitā eva. Vatthudukādīsu pana sotasamphassārammaṇadukādayo	508	
PA_tika-abh01_t:508_7	vajjetvā aññehi ārammaṇabāhirāyatanādilabbhamānadukehi upādinnakadukassa upādinnupādāniyadukassa	508	
PA_tika-abh01_t:508_8	ca yojanāya catukkā labbhanti, cittasamuṭṭhānadukassa ca sabbārammaṇabāhirāyatanādilabbhamānadukehi.	508	
PA_tika-abh01_t:508_9	Avasesehi pana tesaṃ aññesañca sabbavatthudukādīhi yojanāya na labbhantīti veditabbā.	508	
PA_tika-abh01_t:509	Uddesavaṇṇanā niṭṭhitā.	50	
PA_tika-abh01_t:510	Rūpavibhatti	51	
PA_tika-abh01_t:511	Ekakaniddesavaṇṇanā	51	
PA_tika-abh01_t:512_0	594. Avijjamānavibhāgassa vibhāgābhāvadassanameva niddeso nicchayakaraṇato, tasmā	512	
PA_tika-abh01_t:512_1	“sabbaṃ rūpaṃ na hetumevā”tiādinā vibhāgābhāvāvadhāraṇena eva-saddena niddesaṃ karoti.	512	
PA_tika-abh01_t:512_2	Hetuhetūti mūlahetu, hetupaccayahetūti vā ayamattho. Mahābhūtā hetūti ayamevattho	512	
PA_tika-abh01_t:512_3	mahābhūtā paccayoti etenapi vuttoti. Hetupaccayasaddānaṃ samānatthattā paccayo eva	512	
PA_tika-abh01_t:512_4	hetu paccayahetu. Yo ca rūpakkhandhassa hetu, so eva tassa paññāpanāya hetūti vutto	512	
PA_tika-abh01_t:512_5	tadabhāve abhāvato. Atītānāgatapaccuppannānaṃ kammasamādānānaṃ ṭhānaso hetuso vipākanti	512	
PA_tika-abh01_t:512_6	ettha vijjamānesupi aññesu paccayesu iṭṭhāniṭṭhavipākaniyāmakattā uttamaṃ padhānaṃ	512	
PA_tika-abh01_t:512_7	kusalākusalaṃ gatiupadhikaālapayogasampattivipattiṭṭhānanipphāditaṃ iṭṭhāniṭṭhārammaṇañca	512	
PA_tika-abh01_t:512_8	kammamiva padhānattā “hetū”ti vuttanti iminā adhippāyena kammārammaṇāni “uttamahetū”ti	512	
PA_tika-abh01_t:512_9	vuttāni. Vakkhati ca “gatiupadhikālapayogā vipākassa ṭhānaṃ, kammaṃ hetū”ti. Idha	512	
PA_tika-abh01_t:512_10	pana kammamiva uttamattā ārammaṇampi hetuvacanaṃ arahatīti “uttamahetū”ti vuttaṃ.	5121	
PA_tika-abh01_t:512_11	Saṅkhārānanti puññābhisaṅkhārādīnaṃ avijjā sādhāraṇapaccayattā “hetū”ti vuttā. Pharatīti	5121	
PA_tika-abh01_t:512_12	gacchati pāpuṇāti. Paṭikkhepaniddesoti idaṃ mātikāya āgatapaṭikkhepavasena vuttaṃ.	5121	
PA_tika-abh01_t:512_13	Idha pana mātikāya na hetupadādisaṅgahitatā ca rūpassa vuttā taṃtaṃsabhāvattā, avadhāritatā ca anaññasabhāvato.	5121	
PA_tika-abh01_t:513_0	Rūpīduke rūpīpadameva idha “rūpa”nti vuttaṃ. Tena rūpīrūpapadānaṃ ekatthatā siddhā	513	
PA_tika-abh01_t:513_1	hoti ruppanalakkhaṇayuttasseva rūpīrūpabhāvato. Uppannaṃ chahi viññāṇehi viññeyyanti	513	
PA_tika-abh01_t:513_2	arūpato vidhuraṃ rūpassa sabhāvaṃ dasseti. Na hi arūpaṃ uppannaṃ chahi viññāṇehi	513	
PA_tika-abh01_t:513_3	viññeyyaṃ yathā rūpaṃ, tena rūpaṃ uppannaṃ chahi viññāṇehi viññeyyaṃ, na arūpanti	513	
PA_tika-abh01_t:513_4	arūpato nivattetvā rūpe eva etaṃ sabhāvaṃ niyameti, na rūpaṃ etasmiṃ sabhāve. Atthi	513	
PA_tika-abh01_t:513_5	hi rūpaṃ atītānāgataṃ yaṃ uppannaṃ chahi viññāṇehi viññeyyasabhāvaṃ na hotīti. Etameva	513	
PA_tika-abh01_t:513_6	ca niyamaṃ puna evasaddena niyameti “yathāvutto niyamo rūpe atthi eva, arūpe viya	513	
PA_tika-abh01_t:513_7	na natthī”ti. Atha vā sabbaṃ rūpanti bhūtupādāyarūpaṃ kālabhedaṃ anāmasitvā “sabba”nti	513	
PA_tika-abh01_t:513_8	vuttaṃ, taṃ sabbaṃ arūpehi samānaviññeyyasabhāvaṃ atītānāgataṃ nivattetuṃ uppannanti	513	
PA_tika-abh01_t:513_9	etena viseseti, taṃ uppannaṃ sabbaṃ rūpaṃ chahi viññāṇehi viññeyyamevāti attho.	513	
PA_tika-abh01_t:514_0	Nanu evaṃ rūpāyatanassapi sotaviññāṇādīhi viññeyyatā āpajjatīti? Nāpajjati rūpaṃ	514	
PA_tika-abh01_t:514_1	sabbaṃ sampiṇḍetvā ekantalakkhaṇadassanavasena ekībhāvena gahetvā arūpato vidhurassa	514	
PA_tika-abh01_t:514_2	chahi viññāṇehi viññeyyasabhāvassa dassanato. Paccuppannarūpameva chahi viññāṇehi	514	
PA_tika-abh01_t:514_3	viññeyyanti etasmiṃ pana niyame “sabbaṃ rūpa”nti etthāyaṃ viññeyyabhāvaniyamo na	514	
PA_tika-abh01_t:514_4	vutto, atha kho paccuppannanti sabbarūpassa ekantalakkhaṇaniyamo dassito na siyā.	514	
PA_tika-abh01_t:514_5	Pāḷiyañca viññeyyamevāti eva-kāro vutto, na uppannamevāti. Tasmā uppannasseva manoviññeyyaniyamāpatti	514	
PA_tika-abh01_t:514_6	natthīti kiṃ sotapatitattena, tasmā vuttanayenattho yojetabbo.	514	
PA_tika-abh01_t:515_0	Kathaṃvidhanti guṇehi kathaṃ saṇṭhitaṃ. Ñāṇameva ñāṇavatthu. Samānajātikānaṃ saṅgaho,	515	
PA_tika-abh01_t:515_1	samānajātiyā vā saṅgaho sajātisaṅgaho. Sañjāyanti etthāti sañjāti, sañjātiyā saṅgaho	515	
PA_tika-abh01_t:515_2	sañjātisaṅgaho, sañjātidesena saṅgahoti attho. Aññamaññopakāravasena avippayogena	515	
PA_tika-abh01_t:515_3	ca samādhidese jātā sammāsatiādayo samādhikkhandhe saṅgahitā. Yattha ca satiādisahāyavato	515	
PA_tika-abh01_t:515_4	samādhissa attano kiccakaraṇaṃ, so cittuppādo samādhideso. Sammāsaṅkappassa ca appanābhāvato	515	
PA_tika-abh01_t:515_5	paṭivedhasadisaṃ kiccanti samānena paṭivedhakiccena diṭṭhisaṅkappā paññakkhandhe saṅgahitā.	515	
PA_tika-abh01_t:516	Rūpavibhattiekakaniddesavaṇṇanā niṭṭhitā.	51	
PA_tika-abh01_t:517	Dukaniddeso	51	
PA_tika-abh01_t:518	Upādābhājanīyakathāvaṇṇanā	51	
PA_tika-abh01_t:519_0	596. Apparajakkhādisattasamūhadassanaṃ buddhacakkhu, chasu asādhāraṇañāṇesu indriyaparopariyattañāṇaṃ	519	
PA_tika-abh01_t:519_1	daṭṭhabbaṃ. Sabbasaṅkhatāsaṅkhatadassanaṃ samantacakkhu. “Dukkhaṃ pariññeyyaṃ pariññāta”nti	519	
PA_tika-abh01_t:519_2	evamādinā ākārena pavattaṃ ñāṇadassanaṃ ñāṇacakkhu, tampi purimadvayamiva kāmāvacaraṃ.	519	
PA_tika-abh01_t:519_3	Catusaccadhammadassanaṃ dhammacakkhu. Upatthambhabhūtā catusamuṭṭhānikarūpasantatiyo	519	
PA_tika-abh01_t:519_4	sambhārā. Saha sambhārehi sasambhāraṃ, sambhāravantaṃ. Sambhavoti āpodhātumeva sambhavasambhūtamāha.	519	
PA_tika-abh01_t:519_5	Saṇṭhānanti vaṇṇāyatanameva parimaṇḍalādisaṇṭhānabhūtaṃ. Tesaṃ pana visuṃ vacanaṃ	519	
PA_tika-abh01_t:519_6	tathābhūtānaṃ atathābhūtānañca āpodhātuvaṇṇāyatanānaṃ yathāvutte maṃsapiṇḍe vijjamānattā.	519	
PA_tika-abh01_t:519_7	Cuddasasambhāro hi maṃsapiṇḍo. Sambhavassa catudhātunissitehi saha vuttassa dhātuttayanissitatā	519	
PA_tika-abh01_t:519_8	yojetabbā. Āpodhātuvaṇṇāyatanānameva vā sambhavasaṇṭhānābhāvā visuṃ vuttāti catudhātunissitatā	519	
PA_tika-abh01_t:519_9	ca na virujjhati. Yaṃ maṃsapiṇḍaṃ setādinā sañjānanto na pasādacakkhuṃ sañjānāti,	519	
PA_tika-abh01_t:519_10	patthiṇṇatādivisesaṃ vattukāmo “pathavīpi atthī”tiādi vuttampi vadati.	5191	
PA_tika-abh01_t:520_0	Sarīrasaṇṭhānuppattidesabhūteti etena avasesaṃ kaṇhamaṇḍalaṃ paṭikkhipati. Snehamiva	520	
PA_tika-abh01_t:520_1	sattakkhipaṭalāni byāpetvā ṭhitāheva attano nissayabhūtāhi catūhi dhātūhi katūpakāraṃ	520	
PA_tika-abh01_t:520_2	taṃnissitehi eva āyuvaṇṇādīhi anupālitaparivāritaṃ tisantatirūpasamuṭṭhāpakehi utucittāhārehi	520	
PA_tika-abh01_t:520_3	upatthambhiyamānaṃ tiṭṭhati. Sattakkhipaṭalānaṃ byāpanavacanena ca anekakalāpagatabhāvaṃ	520	
PA_tika-abh01_t:520_4	cakkhussa dasseti. Pamāṇato ūkāsiramattanti ūkāsiramatte padese pavattanato vuttaṃ.	520	
PA_tika-abh01_t:520_5	Rūpāni manupassatīti ma-kāro padasandhikaro. Atha vā manūti macco. Upakārabhūtehi	520	
PA_tika-abh01_t:520_6	saṅgahito. Pariyāyenāti catunnaṃ pasādo tesu ekassa dvinnañcātipi vattuṃ yutto samānadhanānaṃ	520	
PA_tika-abh01_t:520_7	dhanaṃ viyāti etena pariyāyena. Sarīraṃ rūpakkhandho eva. Paṭighaṭṭanameva nighaṃso	520	
PA_tika-abh01_t:520_8	paṭighaṭṭanānighaṃso. Rūpābhimukhabhāvena cakkhuviññāṇassa nissayabhāvāpattisaṅkhāto	520	
PA_tika-abh01_t:520_9	paṭighaṭṭanato jāto vā nighaṃso paṭighaṭṭanānighaṃso.	520	
PA_tika-abh01_t:521_0	Parikappavacanaṃ “sace āpāthaṃ āgaccheyyā”ti hetukiriyaṃ, “passeyyā”ti phalakiriyañca	521	
PA_tika-abh01_t:521_1	parikappetvā tena parikappena vacanaṃ. Ettha ca hetukiriyā anekattā avuttāpi viññāyatīti	521	
PA_tika-abh01_t:521_2	daṭṭhabbā. “Passe vā”ti iminā vacanena tīsupi kālesu cakkhuviññāṇassa nissayabhāvaṃ	521	
PA_tika-abh01_t:521_3	anupagacchantaṃ cakkhuṃ saṅgaṇhāti. Dassane pariṇāyakabhāvo dassanapariṇāyakaṭṭho.	521	
PA_tika-abh01_t:521_4	Yathā hi issaro “idañcidañca karothā”ti vadanto tasmiṃ tasmiṃ kicce sapurise pariṇāyati	521	
PA_tika-abh01_t:521_5	pavattayati, evamidampi cakkhusamphassādīnaṃ nissayabhāvena te dhamme dassanakicce	521	
PA_tika-abh01_t:521_6	āṇāpentaṃ viya pariṇāyatīti cakkhūti vuccati. Cakkhatīti hi cakkhu, yathāvuttena	521	
PA_tika-abh01_t:521_7	nayena ācikkhati pariṇāyatīti attho. Atha vā samavisamāni rūpāni cakkhati ācikkhati,	521	
PA_tika-abh01_t:521_8	pakāsetīti vā cakkhu. Sañjāyanti etthāti sañjāti. Ke sañjāyanti? Phassādīni. Tathā	521	
PA_tika-abh01_t:521_9	samosaraṇaṃ. Cakkhusamphassādīnaṃ attano tikkhamandabhāvānupavattanena indaṭṭhaṃ	521	
PA_tika-abh01_t:521_10	kāretīti. Niccaṃ dhuvaṃ attāti gahitassapi lujjanapalujjanaṭṭhena. Vaḷañjanti pavisanti	5211	
PA_tika-abh01_t:521_11	etenāti vaḷañjanaṃ, taṃdvārikānaṃ phassādīnaṃ vaḷañjanaṭṭhena.	5211	
PA_tika-abh01_t:522	597. Pubbe vutto parikappo eva vikappanattho. Ghaṭṭayamānamevāti pasādassa abhimukhabhāvavisesaṃ gacchantameva.	52	
PA_tika-abh01_t:523_0	599. Rūpaṃ ārabbha cakkhusamphassādīnaṃ uppattivacaneneva tesaṃ taṃdvārikānaṃ aññesañca	523	
PA_tika-abh01_t:523_1	rūpaṃ ārabbha uppatti vuttā hoti. Yathā ca tesaṃ rūpaṃ paccayo hoti, tena paccayena	523	
PA_tika-abh01_t:523_2	uppatti vuttā hotīti adhippāyena “iminā”tiādimāha. Tattha cakkhupasādavatthukānaṃ	523	
PA_tika-abh01_t:523_3	phassādīnanti iminā vacanena tadālambanarūpārammaṇatāya taṃsadisānaṃ manodhātuādīnañca	523	
PA_tika-abh01_t:523_4	purejātapaccayena uppatti dassitāti daṭṭhabbā. Yattha pana viseso atthi, taṃ dassetuṃ	523	
PA_tika-abh01_t:523_5	“cakkhudvārajavanavīthipariyāpannāna”ntiādimāha. Tāni hi rūpaṃ garuṃ katvā pavattamānassādanābhinandanabhūtāni	523	
PA_tika-abh01_t:523_6	taṃsampayuttāni ca ārammaṇādhipatiārammaṇūpanissayehi uppajjanti, aññāni ārammaṇapurejātenevāti	523	
PA_tika-abh01_t:523_7	evaṃ “ārabbhā”ti vacanaṃ ārammaṇapaccayato aññapaccayabhāvassapi dīpakaṃ, ārammaṇavacanaṃ	523	
PA_tika-abh01_t:523_8	ārammaṇapaccayabhāvassevāti ayametesaṃ viseso.	523	
PA_tika-abh01_t:524_0	600. Suṇātīti sotaviññāṇassa nissayabhāvena suṇāti. Jivhāsaddena viññāyamānā kiriyā	524	
PA_tika-abh01_t:524_1	sāyananti katvā “sāyanaṭṭhenā”ti āha. Kucchitānaṃ dukkhasampayuttaphassādīnaṃ āyoti	524	
PA_tika-abh01_t:524_2	kāyo, dukkhadukkhavipariṇāmadukkhānaṃ vā. Kāyāyatanassa byāpitāya cakkhupasāde kāyapasādabhāvopi	524	
PA_tika-abh01_t:524_3	atthi, tena cakkhupasādassa anuviddhattā no byāpitā ca na siyā, vuttā ca sā. Tasmā	524	
PA_tika-abh01_t:524_4	cakkhupasādassa phoṭṭhabbāvabhāsanaṃ kāyapasādassa ca rūpāvabhāsanaṃ āpannanti lakkhaṇasammissataṃ	524	
PA_tika-abh01_t:524_5	codeti. Cakkhukāyānaṃ aññanissayattā kalāpantaragatatāya “aññassa aññattha abhāvato”ti	524	
PA_tika-abh01_t:524_6	āha. Rūparasādinidassanaṃ samānanissayānañca aññamaññasabhāvānupagamena aññamaññasmiṃ	524	
PA_tika-abh01_t:524_7	abhāvo, ko pana vādo asamānanissayānanti dassetuṃ vuttaṃ.	524	
PA_tika-abh01_t:525_0	Rūpābhighātāraho ca so bhūtappasādo cāti rūpābhighātārahabhūtappasādo. Evaṃlakkhaṇaṃ	525	
PA_tika-abh01_t:525_1	cakkhu. Rūpābhighātoti ca rūpe, rūpassa vā abhighātoti attho. Paripuṇṇāparipuṇṇāyatanattabhāvanibbattakassa	525	
PA_tika-abh01_t:525_2	kammassa nidānabhūtā kāmataṇhā rūpataṇhā ca tadāyatanikabhavapatthanābhāvato daṭṭhukāmatādivohāraṃ	525	
PA_tika-abh01_t:525_3	arahatīti dutiyo nayo sabbattha vutto. Tattha daṭṭhukāmatānidānaṃ kammaṃ samuṭṭhānametesanti	525	
PA_tika-abh01_t:525_4	daṭṭhukāmatānidānakammasamuṭṭhānāni, evaṃvidhānaṃ bhūtānaṃ pasādalakkhaṇaṃ cakkhu,	525	
PA_tika-abh01_t:525_5	evaṃvidho vā bhūtappasādo daṭṭhukāmatāni…pe… pasādo. Evaṃlakkhaṇaṃ cakkhu. Rūpesu	525	
PA_tika-abh01_t:525_6	puggalassa vā viññāṇassa vā āviñchanarasaṃ.	525	
PA_tika-abh01_t:526_0	Kāyo sabbesanti ko ettha viseso, nanu tejādiadhikānañca bhūtānaṃ pasādā sabbesaṃyevāti?	526	
PA_tika-abh01_t:526_1	Saccametaṃ, idaṃ pana “sabbesa”nti vacanaṃ “samānāna”nti imamatthaṃ dīpeti anuvattamānassa	526	
PA_tika-abh01_t:526_2	ekadesādhikabhāvassa nivāraṇavasena vuttattā. Tejādīnanti padīpasaṅkhātassa tejassa	526	
PA_tika-abh01_t:526_3	obhāsena vāyussa saddena pathaviyā gandhena kheḷasaṅkhātassa udakassa rasenāti purimavāde	526	
PA_tika-abh01_t:526_4	pacchimavāde ca yathāyogaṃ taṃtaṃbhūtaguṇehi anuggayhabhāvato rūpādiggahaṇe upakaritabbatoti	526	
PA_tika-abh01_t:526_5	attho. Rūpādīnaṃ adhikabhāvadassanatoti aggimhi rūpassa pabhassarassa vāyumhi saddassa	526	
PA_tika-abh01_t:526_6	sabhāvena suyyamānassa pathaviyā surabhiādino gandhassa āpe ca rasassa madhurassa	526	
PA_tika-abh01_t:526_7	visesayuttānaṃ dassanato “rūpādayo tesaṃ guṇā”ti paṭhamavādī āha. Tasseva ca “iccheyyāmā”tiādinā	526	
PA_tika-abh01_t:526_8	uttaramāha. Imināvupāyena dutiyavādissapi niggaho hotīti.	526	
PA_tika-abh01_t:527_0	Atha vā rūpādivisesaguṇehi tejaākāsapathavīāpavāyūhi cakkhādīni katānīti vadantassa	527	
PA_tika-abh01_t:527_1	kaṇādassa vādaṃ tatiyaṃ uddharitvā taṃ niggahetuṃ “athāpi vadeyyu”ntiādi vuttanti	527	
PA_tika-abh01_t:527_2	daṭṭhabbaṃ. Āsave upalabbhamānopi gandho pathaviyā āposaṃyuttāya kappāsato visadisāyāti	527	
PA_tika-abh01_t:527_3	na kappāsagandhassa adhikabhāvāpattīti ce? Na, anabhibhūtattā. Āsavehi udakasaṃyuttā	527	
PA_tika-abh01_t:527_4	pathavī udakena abhibhūtā, na kappāsapathavīti tassāyeva adhikena gandhena bhavitabbanti.	527	
PA_tika-abh01_t:527_5	Uṇhodakasaññutto ca aggi upalabbhanīyo mahantoti katvā tassa phasso viya vaṇṇopi	527	
PA_tika-abh01_t:527_6	pabhassaro upalabbhitabboti uṇhodakavaṇṇato agginā anabhisambandhassa sītudakassa	527	
PA_tika-abh01_t:527_7	vaṇṇo parihāyetha. Tasmāti etassubhayassa abhāvā. Tadabhāvena hi rūpādīnaṃ tejādivisesaguṇatā	527	
PA_tika-abh01_t:527_8	nivattitā, taṃnivattanena “tejādīnaṃ guṇehi rūpādīhi anuggayhabhāvato”ti idaṃ kāraṇaṃ	527	
PA_tika-abh01_t:527_9	nivattitanti. Evaṃ paramparāya ubhayābhāvo visesakappanappahānassa kāraṇaṃ hotīti	527	
PA_tika-abh01_t:527_10	āha “tasmā pahāyetheta”ntiādi. Ekakalāpepi rūparasādayo visadisā, ko pana vādo nānākalāpe	5271	
PA_tika-abh01_t:527_11	cakkhādayo bhūtavisesābhāvepīti dassetuṃ rūparasādinidassanaṃ vuttaṃ.	5271	
PA_tika-abh01_t:528_0	Yadi bhūtaviseso natthi, kiṃ pana cakkhādivisesassa kāraṇanti taṃ dassetuṃ “yaṃ aññamaññassā”tiādimāha.	528	
PA_tika-abh01_t:528_1	Ekampi kammaṃ pañcāyatanikattabhāvapatthanānipphannaṃ cakkhādīnaṃ visesahetuttā “aññamaññassa	528	
PA_tika-abh01_t:528_2	asādhāraṇa”nti ca “kammaviseso”ti ca vuttanti daṭṭhabbaṃ. Na hi taṃ yena visesena	528	
PA_tika-abh01_t:528_3	cakkhussa paccayo, teneva sotassa hoti indriyantarābhāvappattito. “Paṭisandhikkhaṇe	528	
PA_tika-abh01_t:528_4	mahaggatā ekā cetanā kaṭattārūpānaṃ kammapaccayena paccayo”ti vacanena paṭisandhikkhaṇe	528	
PA_tika-abh01_t:528_5	vijjamānānaṃ sabbesaṃ kaṭattārūpānaṃ ekā cetanā kammapaccayo hotīti viññāyati. Nānācetanāya	528	
PA_tika-abh01_t:528_6	hi tadā indriyuppattiyaṃ sati parittena ca mahaggatena ca kammunā nibbattitaṃ kaṭattārūpaṃ	528	
PA_tika-abh01_t:528_7	āpajjeyyāti na cekā paṭisandhi anekakammanibbattā hotīti siddhamekena kammena anekindriyuppatti	528	
PA_tika-abh01_t:528_8	hotīti. Anallīno nissayo etassāti anallīnanissayo, rūpasaddasaṅkhāto visayo. Gandharasānaṃ	528	
PA_tika-abh01_t:528_9	nissayā ghānajivhānissaye allīyantīti te nissayavasena allīnā, phoṭṭhabbaṃ sayaṃ	528	
PA_tika-abh01_t:528_10	kāyanissayaallīnaṃ bhūtattayattā. Dūre…pe… sampatto eva nāma paṭighaṭṭananighaṃsajanakatoti	5281	
PA_tika-abh01_t:528_11	adhippāyo. Saddo pana dhātuparamparāya vāyu viya āgantvā nissayavasena sotanissaye	5281	
PA_tika-abh01_t:528_12	allīyitvā sotaṃ ghaṭṭetvā vavatthānaṃ gacchanto saṇikaṃ vavatthānaṃ gacchatīti vutto.	5281	
PA_tika-abh01_t:528_13	Evaṃ pana saticittasamuṭṭhānaṃ saddāyatanaṃ sotaviññāṇassa kadācipi ārammaṇapaccayo	5281	
PA_tika-abh01_t:528_14	na siyā. Na hi bahiddhā cittasamuṭṭhānuppatti upapajjatīti.	5281	
PA_tika-abh01_t:529_0	Cirena suyyeyyāti kasmā etaṃ vuttaṃ, nanu dūre ṭhitehi rajakādisaddā cirena suyyantīti?	529	
PA_tika-abh01_t:529_1	Na, dūrāsannānaṃ yathāpākaṭe sadde gahaṇavisesato. Yathā hi dūrāsannānaṃ vacanasadde	529	
PA_tika-abh01_t:529_2	yathā pākaṭībhūte gahaṇavisesato ākāravisesānaṃ aggahaṇaṃ gahaṇañca hoti, evaṃ rajakādisaddepi	529	
PA_tika-abh01_t:529_3	āsannassa ādito pabhuti yāvāvasānā kamena pākaṭībhūte dūrassa cāvasāne majjhe vā	529	
PA_tika-abh01_t:529_4	piṇḍavasena pavattipākaṭībhūte nicchayagahaṇānaṃ sotaviññāṇavīthiyā parato pavattānaṃ	529	
PA_tika-abh01_t:529_5	visesato lahukaṃ suto cirena sutoti abhimāno hoti. So pana saddo yattha uppanno,	529	
PA_tika-abh01_t:529_6	taṃ nissitova attano vijjamānakkhaṇe sotassa āpāthamāgacchati. Dūre ṭhito pana saddo	529	
PA_tika-abh01_t:529_7	aññattha paṭighosuppattiyā bhājanādicalanassa ca ayokanto viya ayocalanassa paccayo	529	
PA_tika-abh01_t:529_8	hotīti daṭṭhabbo. Yathā vā ghaṇṭābhighātānujāni bhūtāni anuravassa nissayabhūtāni	529	
PA_tika-abh01_t:529_9	ghaṭṭanasabhāvāni, evaṃ ghaṭṭanānujāni yāva sotappasādā uppattivasena āgatāni bhūtāni	529	
PA_tika-abh01_t:529_10	ghaṭṭanasabhāvānevāti taṃnissito saddo nissayavasena dhātuparamparāya ghaṭṭetvā saṇikaṃ	5291	
PA_tika-abh01_t:529_11	vavatthānaṃ gacchatīti vutto. Asukadisāya nāmāti na paññāyeyya. Kasmā? Sotappadesasseva saddassa gahaṇato.	5291	
PA_tika-abh01_t:530_0	Visame ajjhāsayo etassāti visamajjhāsayo, ajjhāsayarahitampi cakkhu visamaninnattā	530	
PA_tika-abh01_t:530_1	visamajjhāsayaṃ viya hotīti “visamajjhāsaya”nti vuttaṃ. Cakkhumato vā puggalassa	530	
PA_tika-abh01_t:530_2	ajjhāsayavasena cakkhu “visamajjhāsaya”nti vuttaṃ.	530	
PA_tika-abh01_t:531_0	Kaṇṇakūpachiddeyeva pavattanato ārammaṇaggahaṇahetuto ca tattheva “ajjhāsayaṃ karotī”ti	531	
PA_tika-abh01_t:531_1	vuttaṃ. Tassa sotassa sotaviññāṇanissayabhāvena saddasavane. Ajaṭākāsopi vaṭṭatīti	531	
PA_tika-abh01_t:531_2	etassa aṭṭhakathādhippāyena atthaṃ vadanto “antoleṇasmi”ntiādimāha. Attano adhippāyena	531	
PA_tika-abh01_t:531_3	vadanto “kiṃ etāya dhammatāyā”tiādimavoca.	531	
PA_tika-abh01_t:532_0	Vātūpanissayo gandho gocaro etassāti vātūpanissayagandhagocaraṃ. Ettha ca gandhaggahaṇassa	532	
PA_tika-abh01_t:532_1	vāto upanissayo, tabbohārena pana gandho “vātūpanissayo”ti vutto. Atha vā vāto eva	532	
PA_tika-abh01_t:532_2	upanissayo vātūpanissayo. Kassāti? Ghānaviññāṇassa. So sahakārīpaccayantarabhūto	532	
PA_tika-abh01_t:532_3	etassa atthīti vātūpanissayo, gandho paccayo.	532	
PA_tika-abh01_t:533_0	Āpo ca sahakārīpaccayantarabhūto kheḷādiko. Tathā pathavī. Gahetabbassa hi phoṭṭhabbassa	533	
PA_tika-abh01_t:533_1	uppīḷiyamānassa ādhārabhūtā pathavī kāyassa ca phoṭṭhabbena uppīḷiyamānassa nissayabhūtānaṃ	533	
PA_tika-abh01_t:533_2	ādhārabhūtā sabbadā phoṭṭhabbagahaṇassa upanissayoti. Uppīḷanena pana vinā phoṭṭhabbagahaṇe	533	
PA_tika-abh01_t:533_3	kāyāyatanassa nissayabhūtā pathavī upanissayoti daṭṭhabbā. Sabbadāpi ca tassā upanissayabhāvo yutto eva.	533	
PA_tika-abh01_t:534_0	Pañcavaṇṇānanti vacanaṃ tadādhārānaṃ suttānaṃ nānattadassanatthaṃ. Pañcappakārā pañcavaṇṇā.	534	
PA_tika-abh01_t:534_1	Ekantatoti idaṃ sabbadā uppīḷanena vinibbhujjituṃ asakkuṇeyyānaṃ kalāpantararūpānaṃ	534	
PA_tika-abh01_t:534_2	sabbhāvā tesaṃ nivattanatthaṃ vuttaṃ. Na hi tāni ekantena avinibhuttāni kalāpantaragatattāti.	534	
PA_tika-abh01_t:535_0	616. Vaṇṇanibhāti rūpāyatanameva niddiṭṭhanti tadeva apekkhitvā “sanidassana”nti	535	
PA_tika-abh01_t:535_1	napuṃsakaniddeso kato. Tasmāti nippariyāyarūpānaṃ nīlādīnaṃ phusitvā ajānitabbato	535	
PA_tika-abh01_t:535_2	dīghādīnañca phusitvā jānitabbato na nippariyāyena dīghaṃ rūpāyatanaṃ. Taṃ taṃ nissāyāti	535	
PA_tika-abh01_t:535_3	dīghādisannivesaṃ bhūtasamudāyaṃ nissāya. Tathā tathā ṭhitanti dīghādisannivesena	535	
PA_tika-abh01_t:535_4	ṭhitaṃ vaṇṇasamudāyabhūtaṃ rūpāyatanameva dīghādivohārena bhāsitaṃ. Aññamaññaparicchinnaṃ	535	
PA_tika-abh01_t:535_5	ekasmiṃ itarassa abhāvā. Visayagocarānaṃ viseso anaññatthabhāvo tabbahulacāritā ca cakkhuviññāṇassa.	535	
PA_tika-abh01_t:536_0	620. Bherisaddādīnañca vāditasaddattā “vuttāvasesāna”nti āha. Amanussavacanena na	536	
PA_tika-abh01_t:536_1	manussehi aññe pāṇino eva gahitā, atha kho kaṭṭhādayopīti adhippāyena “seso sabbopī”ti	536	
PA_tika-abh01_t:536_2	āha. Evaṃ santepi vatthuvisesakittanavasena pāḷiyaṃ anāgato tathā kittetabbo ye vā	536	
PA_tika-abh01_t:536_3	panāti vuttoti adhippāyo.	536	
PA_tika-abh01_t:537	624. Vissagandhoti virūpo maṃsādigandho. Lambilanti madhurambilaṃ.	53	
PA_tika-abh01_t:538_0	632. Sañjānanti etenāti sañjānanaṃ, upalakkhaṇaṃ. Sakena sakena kammacittādinā paccayena	538	
PA_tika-abh01_t:538_1	samuṭṭhitānipi itthiliṅgādīni indriyasahite sarīre uppajjamānāni taṃtadākārāni hutvā	538	
PA_tika-abh01_t:538_2	uppajjantīti “itthindriyaṃ paṭicca samuṭṭhahantī”ti vuttāni. Itthiliṅgādīsu eva ca	538	
PA_tika-abh01_t:538_3	adhipatibhāvā etassa indriyatā vuttā, indriyasahite santāne itthiliṅgādiākārarūpapaccayānaṃ	538	
PA_tika-abh01_t:538_4	aññathā anuppādanato itthiggahaṇassa ca tesaṃ rūpānaṃ paccayabhāvato. Yasmā pana	538	
PA_tika-abh01_t:538_5	bhāvadasakepi rūpānaṃ itthindriyaṃ na janakaṃ, nāpi anupālakaṃ upatthambhakaṃ vā,	538	
PA_tika-abh01_t:538_6	na ca aññakalāparūpānaṃ, tasmā taṃ jīvitindriyaṃ viya sakalāparūpānaṃ āhāro viya	538	
PA_tika-abh01_t:538_7	vā kalāpantararūpānañca indriyaatthiavigatapaccayoti na vuttaṃ. Esa nayo purisindriyepi.	538	
PA_tika-abh01_t:538_8	Liṅgādiākāresu rūpesu rūpāyatanassa cakkhuviññeyyattā liṅgādīnaṃ cakkhuviññeyyatā vuttā.	538	
PA_tika-abh01_t:539_0	633. Ubhayampi…pe… kusalena patiṭṭhātīti sugatiṃ sandhāya vuttanti veditabbaṃ. Duggatiyañhi	539	
PA_tika-abh01_t:539_1	paṭisandhi akusalenevāti tadā uppajjamāno bhāvopi akusaleneva bhaveyya, paṭisandhiyaṃ	539	
PA_tika-abh01_t:539_2	viya pavattepīti. Tayidaṃ dvayaṃ yasmā santāne saha na pavattati “yassa itthindriyaṃ	539	
PA_tika-abh01_t:539_3	uppajjati, tassa purisindriyaṃ uppajjatīti? No”tiādivacanato, tasmā ubhatobyañjanakassapi	539	
PA_tika-abh01_t:539_4	ekamevindriyaṃ hotīti vuttaṃ.	539	
PA_tika-abh01_t:540_0	635. Ekantaṃ kāyaviññattiyaṃ kāyavohārassa pavattidassanatthaṃ “kāyena saṃvaro sādhū”ti	540	
PA_tika-abh01_t:540_1	sādhakasuttaṃ āhaṭaṃ. Bhāvassa gamanaṃ pakāsanaṃ copanaṃ. Thambhanāti vāyodhātuadhikānaṃ	540	
PA_tika-abh01_t:540_2	bhūtānaṃ thambhanākāro viññattīti attho. Uddhaṅgamavātādayo viya hi yo vātādhiko	540	
PA_tika-abh01_t:540_3	kalāpo, tattha bhūtānaṃ viññattiākāratā hotīti. Teneva “kāyaṃ thambhetvā thaddhaṃ	540	
PA_tika-abh01_t:540_4	karotīti thambhanā”ti vāyodhātukiccavasena viññatti vuttā. Tato eva ca “vāyodhātuyā	540	
PA_tika-abh01_t:540_5	ākāro kāyaviññattī”ti ca vattuṃ vaṭṭati, tathā “pathavīdhātuyā vacīviññattī”ti pathavīdhātuadhikabhūtavikārato.	540	
PA_tika-abh01_t:541_0	636. Pabhedagatā vācā evāti tissa phussāti pabhedagatā. Atha vā vacīsaṅkhārehi vitakkavicārehi	541	
PA_tika-abh01_t:541_1	pariggahitā savanavisayabhāvaṃ anupanītatāya abhinnā tabbhāvaṃ nīyamānā vācā “vacībhedo”ti	541	
PA_tika-abh01_t:541_2	vuccati. Iriyāpathampi upatthambhentīti yathāpavattaṃ iriyāpathaṃ upatthambhenti.	541	
PA_tika-abh01_t:541_3	Yathā hi abbokiṇṇe bhavaṅge vattamāne aṅgāni osīdanti paviṭṭhāni viya honti, na evaṃ	541	
PA_tika-abh01_t:541_4	“dvattiṃsa chabbīsā”ti vuttesu jāgaraṇacittesu vattamānesu. Tesu pana vattamānesu	541	
PA_tika-abh01_t:541_5	aṅgāni upatthaddhāni yathāpavattiriyāpathabhāveneva pavattantīti. Khīṇāsavānaṃ cuticittanti	541	
PA_tika-abh01_t:541_6	visesetvā vuttaṃ, “kāmāvacarānaṃ pacchimacittassa uppādakkhaṇe yassa cittassa anantarā	541	
PA_tika-abh01_t:541_7	kāmāvacarānaṃ pacchimacittaṃ uppajjissati, rūpāvacare arūpāvacare pacchimabhavikānaṃ,	541	
PA_tika-abh01_t:541_8	ye ca rūpāvacaraṃ arūpāvacaraṃ upapajjitvā parinibbāyissanti, tesaṃ cavantānaṃ tesaṃ	541	
PA_tika-abh01_t:541_9	vacīsaṅkhāro nirujjhissati, no ca tesaṃ kāyasaṅkhāro nirujjhissatī”ti pana vacanato	541	
PA_tika-abh01_t:541_10	aññesampi cuticittaṃ rūpaṃ na samuṭṭhāpetīti viññāyati. Na hi rūpasamuṭṭhāpakacittassa	5411	
PA_tika-abh01_t:541_11	gabbhagamanādivinibaddhābhāvena kāyasaṅkhārāsamuṭṭhāpanaṃ atthi, na ca yuttaṃ “cuto	5411	
PA_tika-abh01_t:541_12	ca cittasamuṭṭhānañcassa pavattatī”ti, nāpi “cuticittaṃ rūpaṃ samuṭṭhāpetī”ti pāḷi atthīti.	5411	
PA_tika-abh01_t:542_0	637. Na kassatīti na vilekhiyati. Gatanti viññātaṃ. Asamphuṭṭhaṃ catūhi mahābhūtehīti	542	
PA_tika-abh01_t:542_1	yasmiṃ kalāpe bhūtānaṃ paricchedo, teheva asamphuṭṭhaṃ. Vijjamānepi hi kalāpantarabhūtānaṃ	542	
PA_tika-abh01_t:542_2	kalāpantarabhūtasamphuṭṭhabhāve taṃtaṃbhūtavivittatā rūpapariyanto ākāsoti yesaṃ	542	
PA_tika-abh01_t:542_3	yo paricchedo, tehi so asamphuṭṭhova, aññathā paricchinnabhāvo na siyā tesaṃ bhūtānaṃ	542	
PA_tika-abh01_t:542_4	byāpitabhāvāpattito. Abyāpitā hi asamphuṭṭhatāti.	542	
PA_tika-abh01_t:543_0	638. Lahutādīnaṃ aññamaññāvijahanena dubbiññeyyanānattatā vuttāti taṃtaṃvikārādhikarūpehi	543	
PA_tika-abh01_t:543_1	taṃtaṃnānattappakāsanatthaṃ “evaṃ santepī”tiādimāha. Yathāvuttā ca paccayā taṃtaṃvikārassa	543	
PA_tika-abh01_t:543_2	visesapaccayabhāvato vuttā, avisesena pana sabbe sabbesaṃ paccayāti.	543	
PA_tika-abh01_t:544_0	641. Ādito cayo ācayo, paṭhamuppatti. Upari cayo upacayo. Pabandho santati. Tattha	544	
PA_tika-abh01_t:544_1	uddese avuttopi ācayo upacayasaddeneva viññāyatīti “yo āyatanānaṃ ācayo punappunaṃ	544	
PA_tika-abh01_t:544_2	nibbattamānānaṃ, sova rūpassa upacayo”ti āha. Pāḷiyaṃ pana upa-saddo paṭhamattho	544	
PA_tika-abh01_t:544_3	upariattho ca hotīti “ādicayo upacayo, uparicayo santatī”ti ayamattho viññāyatīti.	544	
PA_tika-abh01_t:544_4	Aññathā hi ācayasaṅkhātassa paṭhamuppādassa avuttatā āpajjeyya.	544	
PA_tika-abh01_t:545_0	Evanti “yo āyatanānaṃ ācayo”tiādiniddesena kiṃ kathitaṃ hoti? Āyatanena ācayo kathito.	545	
PA_tika-abh01_t:545_1	Ācayūpacayasantatiyo hi nibbattibhāvena ācayo evāti āyatanehi ācayādīnaṃ pakāsitattā	545	
PA_tika-abh01_t:545_2	tehi ācayo kathito. Āyatanānaṃ ācayādivacaneneva ācayasabhāvāni uppādadhammāni āyatanānīti	545	
PA_tika-abh01_t:545_3	ācayena taṃpakatikāni āyatanāni kathitāni. Lakkhaṇañhi uppādo, na rūparūpanti. Tenevādhippāyenāha	545	
PA_tika-abh01_t:545_4	“āyatanameva kathita”nti. Ācayañhi lakkhaṇaṃ kathayantena taṃlakkhaṇāni āyatanāneva	545	
PA_tika-abh01_t:545_5	kathitāni hontīti. Evampi kiṃ kathitaṃ hotīti āyatanācayehi ācayāyatanehi ācayameva	545	
PA_tika-abh01_t:545_6	āyatanameva kathentena uddese niddese ca ācayoti idameva avatvā upacayasantatiyo	545	
PA_tika-abh01_t:545_7	uddisitvā tesaṃ vibhajanavasena āyatanena ācayakathanādinā kiṃ kathitaṃ hotīti adhippāyo.	545	
PA_tika-abh01_t:545_8	Ācayoti upacayamāha, upacayoti ca santatiṃ. Tadevubhayaṃ yathākkamaṃ vivaranto “nibbatti	545	
PA_tika-abh01_t:545_9	vaḍḍhi kathitā”ti āha. Upacayasantatiyo hi atthato ekattā ācayovāti taduddesavibhajanavasena	545	
PA_tika-abh01_t:545_10	āyatanena ācayakathanādinā nibbattivaḍḍhiākāranānattaṃ ācayassa kathitanti attho.	5451	
PA_tika-abh01_t:545_11	Imamevatthaṃ vibhāvetuṃ “atthato hī”tiādimāha. Yasmā ca ubhayampi etaṃ jātirūpassevādhivacanaṃ,	5451	
PA_tika-abh01_t:545_12	tasmā jātirūpassa lakkhaṇādivisesesu ācayādīsu pavattiādīsu ca ācayādilakkhaṇādiko	5451	
PA_tika-abh01_t:545_13	upacayo, pavattiādilakkhaṇādikā santatīti veditabbāti attho.	5451	
PA_tika-abh01_t:546_0	643. Pakatiniddesāti phalavipaccanapakatiyā niddesā, jarāya pāpuṇitabbaṃ phalameva	546	
PA_tika-abh01_t:546_1	vā pakati. Na ca khaṇḍiccādīneva jarāti kalalakālato pabhuti purimarūpānaṃ jarāpattakkhaṇe	546	
PA_tika-abh01_t:546_2	uppajjamānāni pacchimarūpāni paripakkarūpānurūpāni pariṇatapariṇatāni uppajjantīti	546	
PA_tika-abh01_t:546_3	anukkamena supariṇatarūpaparipākakāle uppajjamānāni khaṇḍiccādisabhāvāni uppajjanti.	546	
PA_tika-abh01_t:546_4	Tāni udakādimaggesu tiṇarukkhasaṃbhaggatādayo viya paripākagatamaggasaṅkhātesu paripakkarūpesu	546	
PA_tika-abh01_t:546_5	uppannāni jarāya gatamaggoicceva vuttāni, na jarāti. Aviññāyamānantarajarā avīcijarā.	546	
PA_tika-abh01_t:546_6	Maraṇe upanayanarasā.	546	
PA_tika-abh01_t:547_0	644. Taṃ patvāti taṃ attano eva khayavayasaṅkhātaṃ sabhāvaṃ patvā rūpaṃ khīyati veti	547	
PA_tika-abh01_t:547_1	bhijjati. Pothetvā pātitassa dubbalatā parādhīnatā sayanaparāyaṇatā ca hoti, tathā	547	
PA_tika-abh01_t:547_2	jarābhibhūtassāti pothakasadisī jarā.	547	
PA_tika-abh01_t:548_0	645. Kattabbatoti kattabbasabhāvato. Visāṇādīnaṃ taracchakheḷatemitānaṃ pāsāṇānaṃ	548	
PA_tika-abh01_t:548_1	viya thaddhabhāvābhāvato ahivicchikānaṃ viya savisattābhāvato ca sukhumatā vuttā.	548	
PA_tika-abh01_t:548_2	Ojālakkhaṇoti ettha aṅgamaṅgānusārino rasassa sāro upatthambhabalakāro bhūtanissito eko viseso ojāti.	548	
PA_tika-abh01_t:549	Upādābhājanīyakathāvaṇṇanā niṭṭhitā.	54	
PA_tika-abh01_t:550	Noupādābhājanīyakathāvaṇṇanā	55	
PA_tika-abh01_t:551	646. Na upādiyatevāti na nissayati eva, kintu nissayati ca nissīyati cāti attho.	55	
PA_tika-abh01_t:552_0	647. Purimā panāti pañcavidhasaṅgahe pathavīdhātuāpodhātutejodhātuvāyodhātūnaṃ purimuddesavasena	552	
PA_tika-abh01_t:552_1	vuttaṃ. Phoṭṭhabbāyatananiddese vā vuttānaṃ pathavīdhātuādīnaṃ purimā uddese vuttā	552	
PA_tika-abh01_t:552_2	āpodhātūti adhippāyo, vuttassa vā phoṭṭhabbāyatanassa atītatāya pacchimatā, anāgatatāya	552	
PA_tika-abh01_t:552_3	ca āpodhātuyā purimatā vuttāti daṭṭhabbā. Āyūti jīvitindriyaṃ. Kammajatejaṃ usmā.	552	
PA_tika-abh01_t:552_4	Yaṃ kiñci dhātuṃ…pe… ekappahārena nuppajjatīti ekasmiṃ khaṇe anekāsu pathavīsu āpāthagatāsu	552	
PA_tika-abh01_t:552_5	tāsu tāsu saha nuppajjati, tathā tejavāyūsu cāti attho. Anekesu ārammaṇesu sannipatitesu	552	
PA_tika-abh01_t:552_6	ābhujitavasena ārammaṇapasādādhimattatāvasena ca paṭhamaṃ katthaci uppatti dassitā,	552	
PA_tika-abh01_t:552_7	aññattha ca pana uppatti atthi eva. Sāyaṃ ārammaṇato ārammaṇantarasaṅkanti yena upāyena	552	
PA_tika-abh01_t:552_8	hoti, tassa vijānanatthaṃ pucchati “kathaṃ pana cittassa ārammaṇato saṅkanti hotī”ti.	552	
PA_tika-abh01_t:553_0	651. Ayapiṇḍiādīsu pathavīdhātu tādisāya āpodhātuyā anābaddhā santī visareyya, tasmā	553	
PA_tika-abh01_t:553_1	“tāni āpodhātu ābandhitvā baddhāni karotī”ti vuttaṃ. Yathā hi yuttappamāṇaṃ udakaṃ	553	
PA_tika-abh01_t:553_2	paṃsucuṇṇāni ābandhitvā mattikāpiṇḍaṃ katvā ṭhapeti, evaṃ ayopiṇḍiādīsupi tadanurūpapaccayehi	553	
PA_tika-abh01_t:553_3	tattheva uppannā āpodhātu tathā ābandhitvā ṭhapetīti daṭṭhabbā.	553	
PA_tika-abh01_t:554_0	Aphusitvā patiṭṭhā hotīti āpodhātuyā aphoṭṭhabbabhāvato vuttaṃ, tathā “aphusitvāva	554	
PA_tika-abh01_t:554_1	ābandhatī”ti. Na hi yathā phoṭṭhabbadhātūnaṃ phoṭṭhabbabhāvena aññamaññanissayatā,	554	
PA_tika-abh01_t:554_2	evaṃ phoṭṭhabbāphoṭṭhabbadhātūnaṃ hotīti adhippāyo veditabbo. Avinibbhogavuttīsu	554	
PA_tika-abh01_t:554_3	hi bhūtesu aññamaññanissayatā aññamaññapaccayabhūtesu na sakkā nivāretuṃ, nāpi sahajātesu	554	
PA_tika-abh01_t:554_4	avinibbhogatāya ekībhūtesu phusanāphusanāni vicāretuṃ yuttānīti. Na uṇhā hutvā jhāyatīti	554	
PA_tika-abh01_t:554_5	tejosabhāvataṃyeva paṭikkhipati, na sītattaṃ anujānāti, tejosabhāvapaṭikkhepeneva	554	
PA_tika-abh01_t:554_6	ca sītattañca paṭikkhittaṃ hoti. Tejo eva hi sītaṃ himapātasamayādīsu sītassa paripācakatādassanato,	554	
PA_tika-abh01_t:554_7	sītuṇhānañca aññamaññapaṭipakkhabhāvato uṇhena saha na sītaṃ bhūtantaraṃ pavattatīti	554	
PA_tika-abh01_t:554_8	yujjati. Uṇhakalāpe pana sītassa appavatti sītakalāpe ca uṇhassa dvinnaṃ aññamaññapaṭipakkhattā	554	
PA_tika-abh01_t:554_9	tejovisesabhāve yujjatīti. Bhāvaññathattanti kharānaṃ guḷādīnaṃ davatā mudutā rasādīnañca	554	
PA_tika-abh01_t:554_10	davānaṃ kharatā paccayavisesehi omattādhimattapathavīdhātuādikānaṃ uppatti. Lakkhaṇaññathattaṃ	5541	
PA_tika-abh01_t:554_11	kakkhaḷādilakkhaṇavijahanaṃ, taṃ etesaṃ na hoti, omattādhimattatāsaṅkhātaṃ bhāvaññathattaṃyeva hotīti attho.	5541	
PA_tika-abh01_t:555_0	652. Anupādinnādīnaṃyevāti ekantaanupādinnaekantanacittasamuṭṭhānādīnaṃ niddesesu	555	
PA_tika-abh01_t:555_1	gahaṇesu gahitāti attho. Yaṃ vā panaññampīti pana vacanena purimānampi nakammassakatattābhāvādikaṃ	555	
PA_tika-abh01_t:555_2	dīpeti. Tā hi anupādinnādinakammassakatattādivacanānaṃ samānatthattā ekena avattabbatte	555	
PA_tika-abh01_t:555_3	itarenapi avattabbā siyuṃ, vattabbatte vā vattabbā. Tasmā ekantākammajādīsveva gahetabbattā	555	
PA_tika-abh01_t:555_4	tā anekantesu na gahitāti daṭṭhabbā.	555	
PA_tika-abh01_t:556	666. Ekanta …pe… paññāyati tesaṃ vikārattā, anipphannattā pana tassa uppādo na kenaci sakkā vattunti adhippāyo.	55	
PA_tika-abh01_t:557	Dukaniddesavaṇṇanā niṭṭhitā.	55	
PA_tika-abh01_t:558	Catukkaniddesavaṇṇanā	55	
PA_tika-abh01_t:559_0	966. Pacchimapadassāti viññātapadassa. Sabbameva hi rūpaṃ viññātanti tassa abhinditabbattā	559	
PA_tika-abh01_t:559_1	viññātato aññaṃ diṭṭhaṃ sutaṃ mutañca na hotīti pucchaṃ akatvāva vissajjitaṃ. Na	559	
PA_tika-abh01_t:559_2	hi sakkā viññātato aññaṃ “katamaṃ rūpaṃ diṭṭha”nti pucchitunti adhippāyo. Yathā hi	559	
PA_tika-abh01_t:559_3	dvīsu uddiṭṭhesu nopādato aññattaṃ sandhāya “katamaṃ taṃ rūpaṃ upādā”ti pucchitaṃ,	559	
PA_tika-abh01_t:559_4	evaṃ diṭṭhādīsu catūsu uddiṭṭhesu sutādīhi tīhipi aññattaṃ sandhāya “katamaṃ taṃ	559	
PA_tika-abh01_t:559_5	rūpaṃ diṭṭha”nti pucchitabbaṃ siyā, tadabhāvo na pucchitaṃ, evaṃ sutādīsupīti. Dassanādiggahaṇavisesato	559	
PA_tika-abh01_t:559_6	pana diṭṭhādīhi aññassa viññātassa sabbhāvato ca catukko vutto.	559	
PA_tika-abh01_t:560	Pañcakaniddesavaṇṇanā	56	
PA_tika-abh01_t:561_0	969. Tejobhāvaṃ gatanti sabhāveneva tejobhāvaṃ pattanti attho. Vuttassapi aññena	561	
PA_tika-abh01_t:561_1	pakārena saṅgahārahassa saṅgaṇhanaṃ nayakaraṇaṃ idha daṭṭhabbaṃ, tayidaṃ “viññāta”nti	561	
PA_tika-abh01_t:561_2	catukkapadepi yojetabbaṃ. Phoṭṭhabbassa bhedasabbhāvo aṭṭhake nayo.	561	
PA_tika-abh01_t:562	Pakiṇṇakakathāvaṇṇanā	56	
PA_tika-abh01_t:563_0	975. Natthi nīvaraṇāti vacanena middhassapi nīvaraṇassa pahānaṃ vuttaṃ, na ca rūpaṃ	563	
PA_tika-abh01_t:563_1	pahātabbaṃ, na ca rūpakāyagelaññaṃ munino natthīti sakkā vattuṃ “piṭṭhi me āgilāyati,	563	
PA_tika-abh01_t:563_2	tamahaṃ āyamissāmī”ti vacanato. Saviññāṇakasaddoti viññāṇena pavattito vacīghosādisaddo.	563	
PA_tika-abh01_t:563_3	Na hi etāni jāyantīti paripaccamānassa rūpassa paripaccanaṃ jarā, khīyamānassa khayo	563	
PA_tika-abh01_t:563_4	aniccatāti rūpabhāvamattāni etāni, na sayaṃ sabhāvavantānīti sandhāya vuttaṃ. Tathā	563	
PA_tika-abh01_t:563_5	jāyamānassa jananaṃ jāti, sā ca rūpabhāvova, na sayaṃ sabhāvavatīti “na pana paramatthato	563	
PA_tika-abh01_t:563_6	jāti jāyatī”ti vuttaṃ.	563	
PA_tika-abh01_t:564_0	Tesaṃ paccayo etissāti tappaccayā, tappaccayāya bhāvo tappaccayabhāvo, tappaccayabhāvena	564	
PA_tika-abh01_t:564_1	pavatto vohāro tappaccayabhāvavohāro, taṃ labhati. Abhinibbattitadhammakkhaṇasminti	564	
PA_tika-abh01_t:564_2	abhinibbattiyamānadhammakkhaṇasminti adhippāyo. Na hi tadā te dhammā na jāyantīti	564	
PA_tika-abh01_t:564_3	jāyamānabhāvova jātīti yuttā tassā kammādisamuṭṭhānatā taṃnibbattatā ca, na pana	564	
PA_tika-abh01_t:564_4	tadā te dhammā jīyanti khīyanti ca, tasmā na tesaṃ te jīraṇabhijjanabhāvā cittādisamuṭṭhānā	564	
PA_tika-abh01_t:564_5	taṃnibbattā cāti vacanaṃ arahanti. Evamapi upādinna-saddo upetena kammunā ādinnataṃ	564	
PA_tika-abh01_t:564_6	vadati, na nibbattinti upādinnapākabhedānaṃ upādinnatā tesaṃ vattabbāti ce? Na, ādinna-saddassa	564	
PA_tika-abh01_t:564_7	nibbattivācakattā. Upetena nibbattañhi upādinnanti paccayānubhāvakkhaṇañca nibbattiñca	564	
PA_tika-abh01_t:564_8	gahetvāva pavatto ayaṃ vohāro tadā abhāvā jarāmaraṇe na pavattatīti. Paṭiccasamuppannānaṃ	564	
PA_tika-abh01_t:564_9	dhammānaṃ jarāmaraṇattā tesaṃ uppāde sati jarāmaraṇaṃ hoti, asati na hoti. Na hi	564	
PA_tika-abh01_t:564_10	ajātaṃ paripaccati bhijjati vā, tasmā jātipaccayataṃ sandhāya “jarāmaraṇaṃ paṭiccasamuppanna”nti vuttaṃ.	5641	
PA_tika-abh01_t:565_0	Nissayapaṭibaddhavuttitoti jāyamānaparipaccamānabhijjamānānaṃ jāyamānādibhāvamattattā	565	
PA_tika-abh01_t:565_1	jāyamānādinissayapaṭibaddhavuttikā jātiādayoti vuttaṃ hoti. Yadi evaṃ upādāyarūpānañca	565	
PA_tika-abh01_t:565_2	cakkhāyatanādīnaṃ uppādādisabhāvabhūtā jātiādayo taṃnissitā hontīti bhūtanissitānaṃ	565	
PA_tika-abh01_t:565_3	tesaṃ lakkhaṇānaṃ upādāyabhāvo viya upādāyarūpanissitānaṃ upādāyupādāyabhāvo āpajjatīti	565	
PA_tika-abh01_t:565_4	ce? Na, bhūtapaṭibaddhaupādāyarūpalakkhaṇānañca bhūtapaṭibaddhabhāvassa avinivattanato.	565	
PA_tika-abh01_t:565_5	Apica ekakalāpapariyāpannānaṃ rūpānaṃ saheva uppādādippavattito ekassa kalāpassa	565	
PA_tika-abh01_t:565_6	uppādādayo ekekāva hontīti yathā ekekassa kalāpassa jīvitindriyaṃ kalāpānupālakaṃ	565	
PA_tika-abh01_t:565_7	“upādāyarūpa”nti vuccati, evaṃ kalāpuppādādisabhāvā jātiādayo “upādāyarūpāni”cceva	565	
PA_tika-abh01_t:565_8	vuccanti. Evaṃ vikāraparicchedarūpāni ca yojetabbāni.	565	
PA_tika-abh01_t:566_0	Kammasamuṭṭhānasambandhaṃ utusamuṭṭhānaṃ kammavisesena suvaṇṇadubbaṇṇasusaṇṭhitadussaṇṭhitādivisesaṃ	566	
PA_tika-abh01_t:566_1	hotīti “kammapaccaya”nti vuttaṃ. Kammavipākānubhavanassa kāraṇabhūtaṃ bāhirautusamuṭṭhānaṃ	566	
PA_tika-abh01_t:566_2	kammapaccayautusamuṭṭhānaṃ. Kammasahāyo paccayo, kammassa vā sahāyabhūto paccayo	566	
PA_tika-abh01_t:566_3	kammapaccayo, sova utu kammapaccayautu, so samuṭṭhānaṃ etassāti kammapaccayautusamuṭṭhānanti	566	
PA_tika-abh01_t:566_4	vacanattho. Sīte uṇhe vā kismiñci utumhi samāgate tato suddhaṭṭhakaṃ uppajjati, tassa	566	
PA_tika-abh01_t:566_5	so utu samuṭṭhānaṃ. Dutiyassa suddhaṭṭhakassa utusamuṭṭhānikapaṭibandhakassa so eva	566	
PA_tika-abh01_t:566_6	purimo utu paccayo. Tatiyaṃ pana suddhaṭṭhakaṃ purimautusahāyena utunā nibbattattā	566	
PA_tika-abh01_t:566_7	pubbe vuttanayeneva “utupaccayautusamuṭṭhāna”nti vuttaṃ. Evamayaṃ purimo utu tisso	566	
PA_tika-abh01_t:566_8	santatiyo ghaṭṭeti, tato paraṃ aññautusamāgame aññasantatittayaṃ, tato ca aññena	566	
PA_tika-abh01_t:566_9	aññanti evaṃ pavatti daṭṭhabbā. Tadetaṃ sītuṇhānaṃ appabahubhāve taṃsamphassassa	566	
PA_tika-abh01_t:566_10	acirappavattiyā cirappavattiyā ca veditabbaṃ, anupādinnena dīpanā na santatittayavasena,	5661	
PA_tika-abh01_t:566_11	atha kho meghasamuṭṭhāpakamūlautuvasena pakārantarena daṭṭhabbā, taṃ dassetuṃ “utusamuṭṭhāno	5661	
PA_tika-abh01_t:566_12	nāma valāhako”tiādimāha. Rūparūpānaṃ vikārādimattabhāvato aparinipphannatā vuttā.	5661	
PA_tika-abh01_t:566_13	Tesañhi rūpavikārādibhāvato rūpatāti adhippāyo. Rūpavikārādibhāvato eva pana rūpe	5661	
PA_tika-abh01_t:566_14	sati santi, asati na santīti asaṅkhatabhāvanivāraṇatthaṃ parinipphannatā vuttāti.	5661	
PA_tika-abh01_t:567	Rūpakaṇḍavaṇṇanā niṭṭhitā.	56	
PA_tika-abh01_t:568	3. Nikkhepakaṇḍaṃ	56	
PA_tika-abh01_t:569	Tikanikkhepakathāvaṇṇanā	56	
PA_tika-abh01_t:570_0	985. Sabbesanti cittuppādavasena rūpāsaṅkhatavasena ca bhinnānaṃ sabbesaṃ phassādicakkhādipadabhājananayena	570	
PA_tika-abh01_t:570_1	vitthārito. Tattha pana asaṅkhatassa bhedābhāvato asaṅkhatā dhātūtveva padabhājanaṃ	570	
PA_tika-abh01_t:570_2	daṭṭhabbaṃ. Yevāpanakānaṃ pana sukhumupādāyarūpassa ca indriyavikāraparicchedalakkhaṇarūpupatthambhakabhāvarahitassa	570	
PA_tika-abh01_t:570_3	hadayavatthussa paduddhārena idha niddesānarahattā niddeso na katoti daṭṭhabbo. Na	570	
PA_tika-abh01_t:570_4	hi tathāgatassa dhammesu ācariyamuṭṭhi atthīti. Nikkhipitvāti vitthāradesanaṃ ṭhapetvā,	570	
PA_tika-abh01_t:570_5	apanetvāti attho, vitthāradesanaṃ antogadhaṃ katvāti vā. Gāthāttho nidāne vutto eva.	570	
PA_tika-abh01_t:571_0	Mūlavasena paccayabhāvo hetupaccayattho. Pabhavati etasmāti pabhavo, so eva “janako”ti	571	
PA_tika-abh01_t:571_1	visesito. Samuṭṭhāti etenāti samuṭṭhānaṃ, tassa visesanaṃ nibbattakanti. Sabbāni	571	
PA_tika-abh01_t:571_2	vā etāni pariyāyavacanāni. Atthavasenāti kasmā vuttaṃ, nanu kusalamūlānaṃ hetubhāvato	571	
PA_tika-abh01_t:571_3	dhammavasenāti yuttanti? Saccametaṃ, alobhādīnaṃ pana tiṇṇaṃ samānassa mūlaṭṭhassa	571	
PA_tika-abh01_t:571_4	vasena dassitataṃ sandhāya “atthavasenā”ti vuttaṃ. Iminā dhammoti bhāvo, atthoti	571	
PA_tika-abh01_t:571_5	dhammakiccaṃ adhippetanti viññāyati. “Alobho nidānaṃ kammānaṃ samudayāyā”tiādivacanato	571	
PA_tika-abh01_t:571_6	tāni kusalamūlāni samuṭṭhānaṃ etassātipi taṃsamuṭṭhānaṃ. Taṃ pana tehi samuṭṭhitaṃ	571	
PA_tika-abh01_t:571_7	hotīti “alobhādīhi samuṭṭhita”nti āha. Te kusalamūlataṃsampayuttā samuṭṭhānaṃ etassātipi	571	
PA_tika-abh01_t:571_8	attho sambhavati. Ettha pana cetanaṃ ṭhapetvā aññe “taṃsampayuttā”ti samuṭṭhānabhāve	571	
PA_tika-abh01_t:571_9	vattabbā. Tattha mūlehi attano paccayato kusale pariyādiyati, khandhehi sabhāvato,	571	
PA_tika-abh01_t:571_10	kammehi aññassa nibbattanakiccato. Mūlehi ca kusalānaṃ anavajjatāya hetuṃ dasseti,	5711	
PA_tika-abh01_t:571_11	khandhehi taṃsampayogakataṃ anavajjasabhāvaṃ, kammehi sukhavipākataṃ. Mūlehi vā nidānasampattiyā	5711	
PA_tika-abh01_t:571_12	ādikalyāṇataṃ, khandhehi sabhāvasampattiyā majjhekalyāṇataṃ, kammehi nibbattisampattiyā	5711	
PA_tika-abh01_t:571_13	pariyosānakalyāṇataṃ.	5711	
PA_tika-abh01_t:572_0	986. Taṃ …pe… uddhaṃ akusalaṃ nāma natthīti kasmā vuttaṃ, nanu vicikicchuddhaccasahagatamoho	572	
PA_tika-abh01_t:572_1	atthīti? Saccametaṃ, tena pana vinā taṃsampayuttatā natthīti taṃsampayuttesu gahitesu	572	
PA_tika-abh01_t:572_2	moho gahito evāti katvā “tato uddhaṃ natthī”ti vuttaṃ aññattha abhāvā. Ekasmiṃ ṭhitaṃ	572	
PA_tika-abh01_t:572_3	ekaṭṭhaṃ, sahajabhāvena ekaṭṭhaṃ sahajekaṭṭhaṃ. Pahātabbanti pahānaṃ, pahānabhāvena	572	
PA_tika-abh01_t:572_4	ekaṭṭhaṃ pahānekaṭṭhaṃ. Yena hi yaṃ saha pahātabbaṃ, tena taṃ ekasmiṃ puggale ṭhitaṃ	572	
PA_tika-abh01_t:572_5	hoti, ekasmiṃ samucchinne asamucchinne ca itarassa samucchinnatāya asamucchinnatāya	572	
PA_tika-abh01_t:572_6	ca vasena aññamaññāvirahitato.	572	
PA_tika-abh01_t:573_0	987. Tīṇi lakkhaṇānīti aniccadukkhaanattatā. Nāmakasiṇasattapaññattiyo tisso paññattiyo.	573	
PA_tika-abh01_t:573_1	Paramatthe amuñcitvā vohariyamānā vihāramañcādikā upādāpaññatti sattapaññattiggahaṇena	573	
PA_tika-abh01_t:573_2	gahitāti veditabbā, etāni ca lakkhaṇādīni heṭṭhā dvīsu kaṇḍesu viññattiādīni viya	573	
PA_tika-abh01_t:573_3	na vuttāni, na ca sabhāvadhammāti katvā na labbhantīti vuttāni. Na hi koci sabhāvo	573	
PA_tika-abh01_t:573_4	kusalattikāsaṅgahitoti vattuṃ yuttanti.	573	
PA_tika-abh01_t:574_0	988. Sukhabhūmīti kāmāvacarādayopi yujjanti. Sukhasahagatā hi kāmāvacarādibhūmi sukhabhūmi.	574	
PA_tika-abh01_t:574_1	Kāmāvacarādibhūmīti ca kāmāvacarāditāya dhammā eva vuccantīti kāmāvacarādicittuppādesūti	574	
PA_tika-abh01_t:574_2	atthato viññāyati. Evañca katvā “sukhabhūmiya”nti vatvā tassā eva vibhāgadassanatthaṃ	574	
PA_tika-abh01_t:574_3	“kāmāvacare”tiādi vuttaṃ. Bhūmi-saddo ca abhidhamme kāmāvacarādīsu niruḷhoti “catūsu	574	
PA_tika-abh01_t:574_4	bhūmīsu kusala”ntiādīsu aññabhūmiggahaṇaṃ na hotīti. Pāḷito cāti “visiṭṭhānaṃ pākāti	574	
PA_tika-abh01_t:574_5	vipākā”tiādivacanatthavibhāvanena pāḷito. “Vipakkabhāvamāpannānaṃ arūpadhammānametaṃ	574	
PA_tika-abh01_t:574_6	adhivacana”ntiādinā bhāsitatthavibhāvanena atthato ca. Nāmaparicchedādīhi tikadukānaṃ	574	
PA_tika-abh01_t:574_7	vavatthānadassanena vā pāḷito, tadatthaviññāpanena atthato.	574	
PA_tika-abh01_t:575	991. Sāliphalanti sālipākamāha.	57	
PA_tika-abh01_t:576	994. Amhākaṃ mātulattheroti puggalārammaṇassapi upādānassa upādānakkhandhā eva paccayo, na lokuttarā, ko pana vādo khandhārammaṇassa. Tenāha “aggahitānī”ti.	57	
PA_tika-abh01_t:577	998. Yathā upādānehi aggahetabbā anupādāniyā, evaṃ saṃkilesehi aggahetabbā asaṃkilesikāti katvā “asaṃ…pe… eseva nayo”ti āha.	57	
PA_tika-abh01_t:578_0	1006. Diṭṭhiyā gahito attā na vijjati. Yesu pana vipallatthagāho, te upādānakkhandhāva	578	
PA_tika-abh01_t:578_1	vijjanti. Tasmā yasmiṃ avijjamānaniccādivipariyāsākāragahaṇaṃ atthi, sova upādānakkhandhapañcakasaṅkhāto	578	
PA_tika-abh01_t:578_2	kāyo. Tattha niccādiākārassa avijjamānatādassanatthaṃ ruppanādisabhāvasseva ca vijjamānatādassanatthaṃ	578	
PA_tika-abh01_t:578_3	vijjamāno kāyoti visesetvā vutto, lokuttarā pana na kadāci avijjamānākārena gayhantīti	578	
PA_tika-abh01_t:578_4	na idaṃ visesanaṃ arahanti. Sakkāye diṭṭhi, satī vā kāye diṭṭhi sakkāyadiṭṭhi. Attanā	578	
PA_tika-abh01_t:578_5	gahitākārassa avijjamānatāya sayameva satī, na tāya gahito attā attaniyaṃ vāti attho.	578	
PA_tika-abh01_t:578_6	Ayaṃ panattho sambhavatīti katvā vutto, purimo eva pana padhāno. Dutiye hi diṭṭhiyā	578	
PA_tika-abh01_t:578_7	vatthu avisesitaṃ hoti. Kāyoti hi khandhapañcake vuccamāne lokuttarāpanayanaṃ natthi.	578	
PA_tika-abh01_t:578_8	Na hi lokuttaresu kāya-saddo na vattati. Kāyapassaddhiādīsu hi lokuttaresu kāya-saddopi	578	
PA_tika-abh01_t:578_9	lokuttarakkhandhavācakoti. Sīlenāti suddhiyā ahetubhūtena sīlena. Gahitasamādānanti	578	
PA_tika-abh01_t:578_10	uppāditaparāmāsova. So hi samādiyanti etena kukkurasīlavatādīnīti “samādāna”nti vutto.	5781	
PA_tika-abh01_t:578_11	Tattha avītikkamanīyatāya sīlaṃ, bhattivasena satataṃ caritabbatāya vataṃ daṭṭhabbaṃ.	5781	
PA_tika-abh01_t:579_0	1007. Idheva tiṭṭhamānassāti imissāyeva indasālaguhāyaṃ tiṭṭhamānassa. Vācuggatakaraṇaṃ	579	
PA_tika-abh01_t:579_1	uggaho. Atthaparipucchanaṃ paripucchā. Kusalehi saha codanāpariharaṇavasena vinicchayakaraṇaṃ	579	
PA_tika-abh01_t:579_2	vinicchayo. Bahūnaṃ nānappakārānaṃ sakkāyadiṭṭhīnaṃ avihatattā tā janenti, tāhi janitāti	579	
PA_tika-abh01_t:579_3	vā puthujjanā. Avighātameva vā jana-saddo vadati. Puthu satthārānaṃ mukhullokikāti	579	
PA_tika-abh01_t:579_4	ettha puthū janā etesanti puthujjanāti vacanattho. Puthu…pe… avuṭṭhitāti ettha janetabbā,	579	
PA_tika-abh01_t:579_5	jāyanti vā etthāti janā, gatiyo. Puthū janā etesanti puthujjanā. Ito pare jāyanti	579	
PA_tika-abh01_t:579_6	etehīti janā, abhisaṅkhārādayo. Te etesaṃ puthū vijjantīti puthujjanā. Abhisaṅkharaṇādiattho	579	
PA_tika-abh01_t:579_7	eva vā jana-saddo daṭṭhabbo. Rāgaggiādayo santāpā. Te eva sabbepi vā kilesā pariḷāhā.	579	
PA_tika-abh01_t:579_8	Puthu pañcasu kāmaguṇesūti ettha jāyatīti jano, “rāgo gedho”ti evamādiko. Puthu jano	579	
PA_tika-abh01_t:579_9	etesanti puthujjanā. Puthūsu vā janā jātā rattāti evaṃ rāgādiattho eva jana-saddo	579	
PA_tika-abh01_t:579_10	daṭṭhabbo. Palibuddhāti sambaddhā upaddutā vā. Assutavāti etena andhatā vuttāti “andhaputhujjano vutto”ti āha.	5791	
PA_tika-abh01_t:580_0	Anayeti avaḍḍhiyaṃ. Sabbattha niruttilakkhaṇena padasiddhi veditabbā. Anekesu ca	580	
PA_tika-abh01_t:580_1	kappasatasahassesu kataṃ jānanti, pākaṭañca karonti upakāraṃ satijananaāmisapaṭiggahaṇādinā	580	
PA_tika-abh01_t:580_2	paccekasambuddhā, tatheva dukkhitassa sakkaccaṃ kātabbaṃ karonti. Sammāsambuddho	580	
PA_tika-abh01_t:580_3	pana asaṅkhyeyyaappameyyesupi kataṃ upakāraṃ maggaphalānaṃ upanissayañca jānāti,	580	
PA_tika-abh01_t:580_4	pākaṭañca karoti, sīho viya ca javaṃ sabbattha sakkaccameva dhammadesanaṃ karoti.	580	
PA_tika-abh01_t:580_5	Ariyabhāvoti yehi yogato ariyā vuccanti, te maggaphaladhammā daṭṭhabbā. Ariyakaradhammā	580	
PA_tika-abh01_t:580_6	aniccadassanādayo, vipassiyamānā vā aniccādayo.	580	
PA_tika-abh01_t:581_0	Sotānīti taṇhādiṭṭhikilesaduccaritaavijjāsotāni. “Sotānaṃ saṃvaraṃ brūmī”ti vatvā	581	
PA_tika-abh01_t:581_1	“paññāyete pidhīyare”ti vacanena sotānaṃ saṃvaro pidahanaṃ samucchedañāṇanti viññāyati.	581	
PA_tika-abh01_t:581_2	Khantīti adhivāsanā, sā ca tathāpavattā khandhā. Paññāti eke, adoso eva vā. Kāyaduccaritādīnanti	581	
PA_tika-abh01_t:581_3	dussīlyasaṅkhātānaṃ kāyavacīduccaritānaṃ muṭṭhassaccasaṅkhātassa pamādassa abhijjhādomanassānaṃ	581	
PA_tika-abh01_t:581_4	pāpakānaṃ akkhantiaññāṇakosajjānañca. Anupekkhā saṅkhārehi avivaṭṭanaṃ, sālayatāti	581	
PA_tika-abh01_t:581_5	attho. Dhammaṭṭhitiyaṃ paṭiccasamuppāde paṭilomabhāvo sassatucchedagāho, tappaṭicchādakamoho	581	
PA_tika-abh01_t:581_6	vā. Nibbāne paṭilomabhāvo saṅkhāresu rati, nibbānapaṭicchādako moho vā. Saṅkhāranimittaggāhoti	581	
PA_tika-abh01_t:581_7	yādisassa kilesassa appahīnattā vipassanā saṅkhāranimittaṃ na muñcati, so kileso	581	
PA_tika-abh01_t:581_8	daṭṭhabbo. Saṅkhāranimittaggahaṇassa atikkamanaṃ vā pahānaṃ.	581	
PA_tika-abh01_t:582_0	Catunnaṃ ariyamaggānaṃ bhāvitattā accantaṃ appavattibhāvena yaṃ pahānanti yojanā	582	
PA_tika-abh01_t:582_1	veditabbā. Kena pana pahānanti? Ariyamaggehevāti viññāyamāno ayamattho tesaṃ bhāvitattā	582	
PA_tika-abh01_t:582_2	appavattivacanena. Samudayapakkhikassāti ettha cattāropi maggā catusaccābhisamayāti	582	
PA_tika-abh01_t:582_3	katvā tehi pahātabbena tena tena samudayena saha pahātabbattā samudayasabhāgattā	582	
PA_tika-abh01_t:582_4	ca saccavibhaṅge ca sabbakilesānaṃ samudayabhāvassa vuttattā “samudayapakkhikā”ti	582	
PA_tika-abh01_t:582_5	diṭṭhiādayo vuccanti. Kāyavācācittānaṃ virūpappavattiyā nayanaṃ apayāpanaṃ, kāyaduccaritādīnaṃ	582	
PA_tika-abh01_t:582_6	vināsanayanaṃ vā vinayo, tesaṃ vā jimhappavattiṃ vicchinditvā ujukanayanaṃ vinayanaṃ.	582	
PA_tika-abh01_t:582_7	Eseseti eso so eva, atthato anaññoti attho. Tajjāteti atthato taṃsabhāvova. Sappuriso	582	
PA_tika-abh01_t:582_8	ariyasabhāvo, ariyo ca sappurisabhāvoti attho.	582	
PA_tika-abh01_t:583_0	Advayanti dvayatārahitaṃ, vaṇṇameva “accī”ti gahetvā acciṃ vā “vaṇṇo evā”ti tesaṃ	583	
PA_tika-abh01_t:583_1	ekattaṃ passanto viya yathātakkitaṃ attānaṃ “rūpa”nti, yathādiṭṭhaṃ vā rūpaṃ “attā”ti	583	
PA_tika-abh01_t:583_2	gahetvā tesaṃ ekattaṃ passanto daṭṭhabbo. Ettha ca “rūpaṃ attā”ti imissā pavattiyā	583	
PA_tika-abh01_t:583_3	abhāvepi rūpe attaggahaṇaṃ pavattamānaṃ acciyaṃ vaṇṇaggahaṇaṃ viya. Upamāyo ca anaññattādiggahaṇanidassanavaseneva	583	
PA_tika-abh01_t:583_4	vuttā, na vaṇṇādīnaṃ viya attano vijjamānattassa, attano viya vā vaṇṇādīnaṃ avijjamānattassa dassanatthaṃ.	583	
PA_tika-abh01_t:584_0	1008. Sarīranipphattiyāti sarīrapāripūriyā. Nicchetuṃ asakkonto vicinanto kicchatīti	584	
PA_tika-abh01_t:584_1	vicikicchā. Idappaccayānaṃ bhāvoti jātiādisabhāvameva āha, jātiādīnaṃ vā jarāmaraṇādiuppādanasamatthataṃ.	584	
PA_tika-abh01_t:584_2	Sā pana jātiādivinimuttā natthīti tesaṃyevādhivacanaṃ hoti “idappaccayatā”ti.	584	
PA_tika-abh01_t:585_0	1009. Idha anāgatakilesā “tadekaṭṭhā kilesā”ti vuccantīti te dassetuṃ “imissā ca	585	
PA_tika-abh01_t:585_1	pāḷiyā”tiādi āraddhaṃ. Sahajekaṭṭhavasenāti tattha uppannadiṭṭhiyā sahajekaṭṭhavasenāti	585	
PA_tika-abh01_t:585_2	atthato viññāyati. Taṃsampayuttoti tehi saṃyojanakilesehi sampayuttotipi attho yujjati.	585	
PA_tika-abh01_t:585_3	Tathā te saṃyojanakilesā samuṭṭhānaṃ etassāti taṃsamuṭṭhānanti vā. Saṃyojanarahitehi	585	
PA_tika-abh01_t:585_4	ca pana kilesehi sampayuttānaṃ samuṭṭhitānañca sabbhāvato kileseheva yojanā katā.	585	
PA_tika-abh01_t:586_0	1011. Saṃyojanādīnaṃ viyāti saṃyojanatadekaṭṭhakilesādīnaṃ yathāvuttānaṃ viya. Tehīti	586	
PA_tika-abh01_t:586_1	dassanabhāvanāmaggehi. Abhisaṅkhāraviññāṇaṃ kusalākusalaṃ, nāmarūpañca vipākanti	586	
PA_tika-abh01_t:586_2	katvā “kusalādīnampi pahānaṃ anuññāta”nti āha.	586	
PA_tika-abh01_t:587_0	1013. Hetū cevāti “pahātabbahetukā”ti etasmiṃ samāsapade ekadesena samāsapadatthaṃ	587	
PA_tika-abh01_t:587_1	vadati. Ettha ca purimanayena “ime dhammā dassanenapahātabbahetukā”ti imeyeva dassanenapahātabbahetukā,	587	
PA_tika-abh01_t:587_2	na ito aññeti ayaṃ niyamo paññāyati, na ime dassanenapahātabbahetukāyevāti. Tasmā	587	
PA_tika-abh01_t:587_3	imesaṃ dassanenapahātabbahetukabhāvo aniyato vicikicchāsahagatamohassa ahetukattāti	587	
PA_tika-abh01_t:587_4	purimanayo vivaraṇīyatthavā hoti. Tasmā purimanayena dhammato dassanenapahātabbahetuke	587	
PA_tika-abh01_t:587_5	nikkhipitvā atthato nikkhipituṃ dutiyanayo vutto.	587	
PA_tika-abh01_t:588	1029. Mahaggatā vā iddhividhādayo. Appamāṇārammaṇā mahaggatā cetopariyapubbenivāsānāgataṃsañāṇasampayuttā.	58	
PA_tika-abh01_t:589_0	1035. Anantare niyuttāni, anantaraphalappayojanāni, anantaraphalakaraṇasīlāni vā	589	
PA_tika-abh01_t:589_1	ānantarikāni. Tāni pana paṭipakkhena anivāraṇīyaphalattā antarāyarahitānīti “anantarāyena	589	
PA_tika-abh01_t:589_2	phaladāyakānī”ti vuttaṃ. Anantarāyāni vā ānantarikānīti niruttivasena padasiddhi	589	
PA_tika-abh01_t:589_3	veditabbā. Ekasmimpīti pi-saddena anekasmimpi āyūhite vattabbamevanatthīti dasseti.	589	
PA_tika-abh01_t:589_4	Na ca tesaṃ aññamaññapaṭibāhakattaṃ atthi appaṭipakkhattā, appaṭipakkhatā ca samānaphalattā	589	
PA_tika-abh01_t:589_5	anubalappadānato ca. “Natthi hetu natthi paccayo sattānaṃ saṃkilesāyā”ti evamādiko	589	
PA_tika-abh01_t:589_6	ahetukavādo. “Karoto kho kārayato chindato chedāpayato…pe… karoto na karīyati pāpa”nti	589	
PA_tika-abh01_t:589_7	evamādiko akiriyavādo. “Natthi dinna”nti evamādiko natthikavādo. Etesu purimavādo	589	
PA_tika-abh01_t:589_8	bandhamokkhānaṃ hetuṃ paṭisedheti, dutiyo kammaṃ, tatiyo vipākanti ayametesaṃ viseso.	589	
PA_tika-abh01_t:589_9	Tañhīti ahetukādiniyatamicchādiṭṭhiṃ, na pana niyatabhāvaṃ appattaṃ.	589	
PA_tika-abh01_t:590_0	1039. Paccayaṭṭhenāti maggapaccayasaṅkhātena sampayogavisiṭṭhena paccayabhāvenāti	590	
PA_tika-abh01_t:590_1	veditabbaṃ. Ettha ca maggaṅgānaṃ ṭhapanaṃ maggapaccayabhāvarahite maggahetuke dassetuṃ,	590	
PA_tika-abh01_t:590_2	tena maggahetuke asaṅkarato vavatthapeti. Sace pana koci vadeyya “ekekaṃ aṅgaṃ ṭhapetvā	590	
PA_tika-abh01_t:590_3	taṃtaṃsampayuttānaṃ maggahetukabhāvepi ‘maggaṅgāni ṭhapetvā’ti idaṃ vacanaṃ yujjatī”ti.	590	
PA_tika-abh01_t:590_4	Evañhi sati tatiyanaye viya idhāpi “ṭhapetvā”ti na vattabbaṃ siyā, vuttañcetaṃ, tasmā	590	
PA_tika-abh01_t:590_5	vuttanayenevattho veditabbo. Maggaṅgāmaggaṅgānañhi sampayuttānaṃ visesadassanattho	590	
PA_tika-abh01_t:590_6	ayaṃ nayoti. Sesamaggaṅgānaṃ pubbe ṭhapitānanti adhippāyo. Phassādīnañhi purimanayepi	590	
PA_tika-abh01_t:590_7	maggahetukatā siddhāti.	590	
PA_tika-abh01_t:591_0	Sammādiṭṭhiyā dutiyanayepi ṭhapitāya tatiyanaye sahetukabhāvo dassito. Kathaṃ dassito,	591	
PA_tika-abh01_t:591_1	nanu ariyamaggasamaṅgissa “alobho adoso ime dhammā maggahetū”ti avatvā “alobho adoso	591	
PA_tika-abh01_t:591_2	amoho ime dhammā maggahetū”ti visuṃ sammādiṭṭhiādike maggahetū dassetvā “taṃsampayutto…pe…	591	
PA_tika-abh01_t:591_3	viññāṇakkhandho”ti visuṃ maggahetukānaṃ dassitattā “maggahetūsu amoho”ti vuttāya	591	
PA_tika-abh01_t:591_4	sammādiṭṭhiyā maggahetukatā na dassitā siyā? No na dassitā. Yathā hi tīṇi saṃyojanāni	591	
PA_tika-abh01_t:591_5	dassetvā “tadekaṭṭho lobho doso moho, ime dhammā dassanena pahātabbahetū”ti visuṃ	591	
PA_tika-abh01_t:591_6	pahātabbahetū niyametvā “tadekaṭṭhā ca kilesā”tiādivacanena lobhadosamohā ca aññamaññasahajekaṭṭhā	591	
PA_tika-abh01_t:591_7	aññamaññasampayuttā saṅkhārakkhandhabhūtā ca dassanenapahātabbahetukāti dassitā honti,	591	
PA_tika-abh01_t:591_8	evamidhāpi “alobhādayo ime dhammā maggahetū”ti nigamitāpi aññamaññasampayuttasaṅkhārakkhandhabhāvato	591	
PA_tika-abh01_t:591_9	taṃsampayuttasaṅkhārakkhandhavacanena “maggahetukā”ti dassitā evāti siddhaṃ hoti,	591	
PA_tika-abh01_t:591_10	sammādiṭṭhiyāpi amohoti vuttāya maggahetukabhāvadassanaṃ. Sace pana yo dutiyanaye	5911	
PA_tika-abh01_t:591_11	maggo ceva hetu cāti vutto, tato aññasseva aññena asādhāraṇena pariyāyena maggahetubhāvaṃ	5911	
PA_tika-abh01_t:591_12	dassetvā taṃsampayogato sammādiṭṭhiyā maggahetukabhāvadassanattho tatiyanayo siyā.	5911	
PA_tika-abh01_t:591_13	“Ariyamaggasamaṅgissa alobho adoso ime dhammā maggahetū”tiādi vattabbaṃ siyā. Yasmā	5911	
PA_tika-abh01_t:591_14	pana “maggahetū”ti iminā aññena sādhāraṇena pariyāyena yesaṃ maggahetubhāvo sambhavati,	5911	
PA_tika-abh01_t:591_15	te sabbe “maggahetū”ti dassetvā taṃsampayuttānaṃ tesaṃ aññesañca maggahetukabhāvadassanattho	5911	
PA_tika-abh01_t:591_16	tatiyanayo, tasmā tattha “amoho”tipi vuttaṃ. Na hi so maggahetu na hotīti. Ime pana	5911	
PA_tika-abh01_t:591_17	tayopi nayā atthavisesavasena nikkhittattā atthato nikkhepā daṭṭhabbā. Atha vā sarūpena	5911	
PA_tika-abh01_t:591_18	vacanaṃ dhammato nikkhepo, atthena atthatoti evampi yojanā sambhavati. Tattha dutiyatatiyanayā	5911	
PA_tika-abh01_t:591_19	sarūpato hetuhetumantudassanavasena dhammato nikkhepo. Paṭhamanayo tathāadassanato	5911	
PA_tika-abh01_t:591_20	atthena ca maggaṅgataṃsampayuttānaṃ hetuhetumantubhāvāvagamanato atthato nikkhepoti.	5912	
PA_tika-abh01_t:592_0	1040. Yasmiṃ sabhāvadhamme ninnapoṇapabbhārabhāvena cittaṃ pavattati, so tassa ārammaṇādhipati	592	
PA_tika-abh01_t:592_1	veditabbo. Cetopariyañāṇena jānitvā paccavekkhamāno tena paccavekkhamānoti vutto.	592	
PA_tika-abh01_t:592_2	Etthāpīti etasmimpi aṭṭhakathāvacane, ettha vā paṭṭhāne maggādīni ṭhapetvā aññesaṃ	592	
PA_tika-abh01_t:592_3	adhipatipaccayabhāvassa avacaneneva paṭikkhepapāḷiyaṃ. Ayamevatthoti attano maggaphalaṃ	592	
PA_tika-abh01_t:592_4	ṭhapetvāti attho. Vīmaṃsādhipateyyanti padhānena adhipatinā sahajātādhipati nidassito,	592	
PA_tika-abh01_t:592_5	tayidaṃ nayadassanamattameva hotīti aññopi evaṃpakāro sahajāto maggādhipati nidassito	592	
PA_tika-abh01_t:592_6	hoti, tasmā vīriyādhipateyyanti ca yojetabbaṃ. Idampi hi atthato vuttamevāti.	592	
PA_tika-abh01_t:593_0	1041. Attano sabhāvo attabhāvo. Laddhokāsassa kammassa vipāko kappasahassātikkame	593	
PA_tika-abh01_t:593_1	uppajjati anekakappasahassāyukānaṃ sattānaṃ, kappasahassātikkamepi vā laddhokāsaṃ	593	
PA_tika-abh01_t:593_2	yaṃ bhavissati, tadapi laddhokāsamevāti attano vipākaṃ sandhāya vuccati. Natthi nāma	593	
PA_tika-abh01_t:593_3	na hotīti anuppanno nāma na hotīti adhippāyo. Uppādīsu antogadhattā “uppādino dhammā”ti	593	
PA_tika-abh01_t:593_4	etena vacanena vuccatīti katvā āha “uppādino dhammā nāma jāto”ti. Arūpasaṅkhāto attāti	593	
PA_tika-abh01_t:593_5	arūpabhavaṅgaṃ āha. Tattha ākāsānañcāyatanasaññādimayo attāti hi atthato vohāro pavattoti.	593	
PA_tika-abh01_t:594_0	Yadi pana āyū…pe… sabbaṃ vipākaṃ dadeyya, aladdhokāsañca vipākaṃ detīti katvā vipakkavipākañca	594	
PA_tika-abh01_t:594_1	dadeyya, tato ekasseva kammassa sabbavipākena bhavitabbanti aññassa kammassa okāso	594	
PA_tika-abh01_t:594_2	na bhaveyya niratthakattā, uppattiyāyeva okāso na bhaveyya, uppannassa vā phaladāne.	594	
PA_tika-abh01_t:594_3	Atha vā aladdhokāsassa vipākadāne paccayantararahitassapi vipākadānaṃ āpannanti avijjātaṇhādipaccayantarakhepakassa	594	
PA_tika-abh01_t:594_4	aññassa apacayagāmikammassa kammakkhayakarassa okāso na bhaveyya. Bhāvitepi magge	594	
PA_tika-abh01_t:594_5	avijjādipaccayantararahitassa ca kammassa vipaccanato samatthatā na siyāti attho.	594	
PA_tika-abh01_t:594_6	Sabbadā vā vipākappavattiyā eva bhavitabbattā vipākato aññassa pavattiokāso na bhaveyya.	594	
PA_tika-abh01_t:594_7	Taṃ panāti āyūhitaṃ kammaṃ. Idaṃ pana dhuvavipākassa vipākena adhuvavipākassapi laddhokāsassa	594	
PA_tika-abh01_t:594_8	vipākaṃ uppādīti dassetuṃ āraddhanti daṭṭhabbaṃ. Aṭṭha samāpattiyo ca balavavirahe	594	
PA_tika-abh01_t:594_9	aggamaggabhāvanāvirahe ca appahīnasabhāvato dhuvaṃ vipaccantīti dhuvavipākāti vuttā.	594	
PA_tika-abh01_t:594_10	Āyūhitakamme vuccamāne anuppannaṃ kasmā vuttanti? Yaṃ āyūhitaṃ bhavissati, tatthāpi	5941	
PA_tika-abh01_t:594_11	āyūhita-saddappavattisabbhāvā.	5941	
PA_tika-abh01_t:595_0	1050. Upādinnāti ettha na upetena ādinnāti ayamattho, upasaddo pana upasaggamattameva,	595	
PA_tika-abh01_t:595_1	tasmā upādānārammaṇā upādānehi, aññe ca anabhinivesena “ahaṃ maggaṃ bhāvayiṃ, mama	595	
PA_tika-abh01_t:595_2	maggo uppanno”tiādikena gahaṇena ādinnā icceva upādinnā. Upādinna-saddena vā amaggaphaladhammāyeva	595	
PA_tika-abh01_t:595_3	vuttā, itarehi maggaphaladhammā cāti veditabbaṃ.	595	
PA_tika-abh01_t:596	Tikanikkhepakathāvaṇṇanā niṭṭhitā.	59	
PA_tika-abh01_t:597	Dukanikkhepakathāvaṇṇanā	59	
PA_tika-abh01_t:598_0	1062. Mettāyanavasenāti mettāpharaṇavasena. “Mettayanavasenā”ti vattabbe dīghaṃ katvā	598	
PA_tika-abh01_t:598_1	vuttanti daṭṭhabbaṃ. Mettā, medanaṃ vā mettāyanaṃ, tañca sinehavasena. Anudayatīti	598	
PA_tika-abh01_t:598_2	anudāti vattabbe “anuddā”ti da-kārāgamanaṃ katvā vuttaṃ. Anuddāyanākāroti anurakkhaṇākāro.	598	
PA_tika-abh01_t:598_3	Rakkhaṇañhi dāyanā. Anuddāyitassāti anuddāya ayitassa. “Jātipi dukkhā”tiādiṃ suṇantassa	598	
PA_tika-abh01_t:598_4	savane, aniccādito sammasantassa sammasane, maggenettha sammohaṃ viddhaṃsentassa	598	
PA_tika-abh01_t:598_5	paṭivedhe, paṭivijjhitvā paccavekkhantassa paccavekkhaṇeti catūsu kālesu dukkhe ñāṇaṃ vattati.	598	
PA_tika-abh01_t:599_0	1065. Cittassa saṃrañjanaṃ cittassa sārāgo. Gijjhantīti abhikaṅkhanti. Sañjaṃntīti	599	
PA_tika-abh01_t:599_1	bandhanti. Lagganaṭṭhenāti saṃvaraṇaṭṭhena, olambanaṭṭhena vā. Tassa tasseva bhavassāti	599	
PA_tika-abh01_t:599_2	kāmabhavādisaṅkhātassa vipākakaṭattārūpassa abhinibbattiatthaṃ paṭisandhiyā paccayabhāvavasena	599	
PA_tika-abh01_t:599_3	parikaḍḍhati. Cittamassa bhavantare vidhāvati nibbattati. Taṇhāvipphanditaniveso	599	
PA_tika-abh01_t:599_4	aṭṭhasatataṇhāvicaritādibhāvena taṇhāpavattiyeva.	599	
PA_tika-abh01_t:600_0	Saritānīti rāgavasena allāni. Taṃsampayuttapītivasena siniddhāni sinehitāni. Visatāti	600	
PA_tika-abh01_t:600_1	vitthatā. Rūpādīsu tebhūmakadhammesu byāpanavasena visaṭā. Purimavacanameva ta-kārassa	600	
PA_tika-abh01_t:600_2	ṭa-kāraṃ katvā vuttaṃ. Visālāti vipulā. Visakkatīti parisappati, sahati vā. Ratto	600	
PA_tika-abh01_t:600_3	hi rāgavatthunā pādena tāliyamānopi sahatīti. Osakkanaṃ, vipphandanaṃ vā visakkananti	600	
PA_tika-abh01_t:600_4	vadanti. Aniccādiṃ niccādito gaṇhantī visaṃvādikā hoti. Visaṃharatīti tathā tathā	600	
PA_tika-abh01_t:600_5	kāmesu ānisaṃsaṃ passantī vividhehākārehi nekkhammābhimukhappavattito cittaṃ saṃharati	600	
PA_tika-abh01_t:600_6	saṅkhipati. Visaṃ vā dukkhaṃ, taṃ harati vahatīti attho. Dukkhanibbattakassa kammassa	600	
PA_tika-abh01_t:600_7	hetubhāvato visamūlā, visaṃ vā dukkhavedanāmūlaṃ etissāti visamūlā. Dukkhasamudayattā	600	
PA_tika-abh01_t:600_8	visaṃ phalaṃ etissāti visaphalā. Taṇhāya rūpādikassa dukkhasseva paribhogo hoti,	600	
PA_tika-abh01_t:600_9	na amatassāti sā “visaparibhogā”ti vuttā. Sabbattha niruttivasena padasiddhi veditabbā.	600	
PA_tika-abh01_t:600_10	Yo panettha padhāno attho, taṃ dassetuṃ puna “visatā vā panā”tiādi vuttaṃ. Itthabhāvaññathābhāvanti	6001	
PA_tika-abh01_t:600_11	manussabhāvadevādibhāvabhūtaṃ.	6001	
PA_tika-abh01_t:601_0	Paṇidhānakavasenāti cittassa rūpādīsu ṭhapanakavasena. Aññopi bandhu taṇhāya eva	601	
PA_tika-abh01_t:601_1	hoti, so pana abandhupi hoti. Taṇhā pana niccasannissitāti “pāṭiyekko bandhū”ti vuttā.	601	
PA_tika-abh01_t:601_2	Asanatoti byāpanato bhuñjanato ca. Tadubhayaṃ dasseti “ajjhottharaṇato”tiādinā. Āsīsanavasenāti	601	
PA_tika-abh01_t:601_3	icchanavasena. Aññenākārenāti jappanājappitattānaṃ jappāya anaññattadassanākārena.	601	
PA_tika-abh01_t:601_4	Cittaṃ pariyuṭṭhātīti cittaṃ mūsati. Mārapāsoti mārena gahitatāya rāgo mārapāso.	601	
PA_tika-abh01_t:602_0	1066. Saṅkhāresu uppanno kammapathabhedaṃ na karotīti etena sattesu uppanno aṭṭhānakopo	602	
PA_tika-abh01_t:602_1	karotīti viññāyati. “Atthaṃ me nācari, na carati, na carissati, piyassa me manāpassa	602	
PA_tika-abh01_t:602_2	atthaṃ nācari, na carati, na carissati, appiyassa me amanāpassa anatthaṃ nācari,	602	
PA_tika-abh01_t:602_3	na carati, na carissatī”ti uppajjamānopi hi kopo avatthusmiṃ uppannattā aṭṭhānakopo	602	
PA_tika-abh01_t:602_4	eva bhavituṃ yutto. Āghātentoti hananto. Punaruttidoso paṭisedhitoti dosa-padassa	602	
PA_tika-abh01_t:602_5	paṭivirodha-padassa ca dvikkhattuṃ āgatattā vuttaṃ. Paṭighassa vā visesanatthaṃ pubbe	602	
PA_tika-abh01_t:602_6	“paṭivirodho”ti, padosādivisesanatthaṃ “doso”ti ca vuttaṃ, dussanādivisesanatthaṃ	602	
PA_tika-abh01_t:602_7	pacchā “doso”ti, virodhavisesanatthañca “paṭivirodho”ti vuttanti natthi punaruttidoso.	602	
PA_tika-abh01_t:603_0	1091. Aniddhāritaparicchede dhammānaṃ atthitāmattadīpake mātikuddese aparicchedena	603	
PA_tika-abh01_t:603_1	bahuvacanena uddeso katoti bahuvacaneneva pucchati – “katame dhammā appaccayā”ti.	603	
PA_tika-abh01_t:603_2	Sabhāvasaṅkhāparicchedādivasena hi dhamme ajānantassa vasena uddeso pucchā ca karīyatīti.	603	
PA_tika-abh01_t:603_3	Tasmā paricchedaṃ akatvā uddiṭṭhā pucchitā ca. Imeti asaṅkhatadhātuto uddhaṃ natthīti	603	
PA_tika-abh01_t:603_4	dīpanatthaṃ ekampi taṃ niddisitvā bahuvacaneneva nigamanaṃ kataṃ niddesato pubbe	603	
PA_tika-abh01_t:603_5	bodhaneyyassa ajānanakālaṃ upādāya.	603	
PA_tika-abh01_t:604_0	1101. Kiṃ pana natthi, kiṃ tena na vuttāti yojanā kātabbā. Idameva manoviññeyyanti	604	
PA_tika-abh01_t:604_1	niyamābhāvo vavatthānābhāvo. Cakkhuviññāṇādiviññeyyameva cakkhādiviññeyyanti pāḷiyaṃ	604	
PA_tika-abh01_t:604_2	vuttanti manoviññāṇaviññeyyenapi manoviññeyyena bhavitabbanti katvā aṭṭhakathāya	604	
PA_tika-abh01_t:604_3	“kiṃ pana manoviññāṇenā”tiādi vuttaṃ. Kehici viññeyyā kehici aviññeyyāti idaṃ kāmāvacaraṃ	604	
PA_tika-abh01_t:604_4	manoviññāṇaṃ ārammaṇādivasena bhinditvā yojetabbaṃ. Rūpāvacarādiārammaṇena hi kāmāvacaramanoviññāṇena	604	
PA_tika-abh01_t:604_5	rūparāgādisampayuttena ca kāmāvacaradhammā na viññeyyā, itarena ca viññeyyā. Evaṃ	604	
PA_tika-abh01_t:604_6	kāmāvacarānameva ārammaṇānaṃ kesañci saddādīnaṃ rūpārammaṇādīhi aviññeyyatā viññeyyatā	604	
PA_tika-abh01_t:604_7	ca yojetabbā, tathā dvārabhedavasena. Atha vā somanassasahagatasantīraṇaṃ iṭṭhārammaṇamevāti	604	
PA_tika-abh01_t:604_8	itaraṃ tena na viññeyyaṃ. Evaṃ upekkhāsahagate kusalavipāke akusalavipāke cāti sabbattha	604	
PA_tika-abh01_t:604_9	yathāyogaṃ yojetabbaṃ. Rūpāvacarādayo kāmāvacaravipākādīhi aviññeyyā, kecideva viññeyyā	604	
PA_tika-abh01_t:604_10	arūpāvacarehīti yojetabbaṃ anuvattamānattā. Nibbānena aviññeyyattāti “kehici aviññeyyā”ti	6041	
PA_tika-abh01_t:604_11	imassa padassa atthasambhavamattaṃ sandhāya vuttaṃ, na nibbānassa anuvattamānamanoviññāṇabhāvato.	6041	
PA_tika-abh01_t:605_0	1102. Pañcakāmaguṇikarāgoti ukkaṭṭhavasena vuttaṃ. Bhavāsavaṃ ṭhapetvā sabbo lobho	605	
PA_tika-abh01_t:605_1	kāmāsavoti yuttaṃ siyā. Sassatadiṭṭhisahagato rāgo bhavadiṭṭhisampayuttattā “bhavāsavo”ti	605	
PA_tika-abh01_t:605_2	aṭṭhakathāyaṃ vutto. Bhavāsavo pana “diṭṭhigatavippayuttesu eva uppajjatī”ti pāḷiyaṃ	605	
PA_tika-abh01_t:605_3	vutto. Sopi rāgo kāmāsavo bhavituṃ yutto. Diṭṭhadhammikasamparāyikadukkhānaṃ kāraṇabhūtā	605	
PA_tika-abh01_t:605_4	kāmāsavādayopi dvidhā vuttā.	605	
PA_tika-abh01_t:606_0	1103. Kāmāsavaniddese ca kāmesūti kāmarāgadiṭṭhirāgādiārammaṇabhūtesu tebhūmakesu	606	
PA_tika-abh01_t:606_1	vatthukāmesūti attho sambhavati. Tattha hi uppajjamānā sā taṇhā sabbāpi na kāmacchandādināmaṃ	606	
PA_tika-abh01_t:606_2	na labhatīti. Kattukamyatāchando akusalepi uppajjati, na pana dhammacchando.	606	
PA_tika-abh01_t:607_0	1105. Aññaṃ jīvanti gahaṇaṃ yadipi upādānakkhandhesveva pavattati, rūpe…pe… viññāṇe	607	
PA_tika-abh01_t:607_1	vā pana na patiṭṭhāti. Tato aññaṃ katvā jīvaṃ gaṇhātīti sassatadiṭṭhi hotīti. Brahmādiṃ	607	
PA_tika-abh01_t:607_2	ekaccaṃ attānaṃ “hotī”ti niccato aññañca “na hotī”ti aniccato gaṇhantassa “hoti ca	607	
PA_tika-abh01_t:607_3	na ca hotī”ti ekaccasassatadiṭṭhi. “Hotī”ti ca puṭṭhe “nevā”ti, “na hotī”ti ca puṭṭhe	607	
PA_tika-abh01_t:607_4	“na”iti sabbattha paṭikkhipantassa amarāvikkhepadiṭṭhi, amarā anupacchedā, amaramacchasadisī	607	
PA_tika-abh01_t:607_5	vā vikkhepadiṭṭhīti attho.	607	
PA_tika-abh01_t:608_0	Pañcakāmaguṇiko rāgo kāmāsavoti vuttoti katvā brahmānaṃ vimānādīsu rāgassa diṭṭhirāgassa	608	
PA_tika-abh01_t:608_1	ca kāmāsavabhāvaṃ paṭikkhipati. Yadi pana lobho kāmāsavabhavāsavavinimutto atthi,	608	
PA_tika-abh01_t:608_2	so yadā diṭṭhigatavippayuttesu uppajjati, tadā tena sampayutto avijjāsavo āsavavippayuttoti	608	
PA_tika-abh01_t:608_3	domanassavicikicchuddhaccasampayuttassa viya tassapi āsavavippayuttatā vattabbā siyā	608	
PA_tika-abh01_t:608_4	“catūsu diṭṭhigatavippayuttesu lobhasahagatesu cittuppādesu uppanno moho siyā āsavasampayutto	608	
PA_tika-abh01_t:608_5	siyā āsavavippayutto”ti. “Kāmāsavo aṭṭhasu lobhasahagatesu cittuppādesu uppajjatī”ti,	608	
PA_tika-abh01_t:608_6	“kāmāsavaṃ paṭicca diṭṭhāsavo avijjāsavo”ti ca vacanato diṭṭhisahagato rāgo kāmāsavo	608	
PA_tika-abh01_t:608_7	na hotīti na sakkā vattuṃ. Kilesapaṭipāṭiyāpi āharituṃ vaṭṭatīti āsavānaṃ vacanaṃ	608	
PA_tika-abh01_t:608_8	pahātabbadassanatthanti katvā te pahāne āhariyamānā pahātabbānampi tesaṃ kilesānaṃ	608	
PA_tika-abh01_t:608_9	uddesakkamena āharituṃ vaṭṭanti pajahanakānaṃ maggānampīti attho.	608	
PA_tika-abh01_t:609_0	1121. Paṭhamakamānabhājanīyeti “seyyohamasmī”ti mānassa niddese. Tattha hi “ekacco	609	
PA_tika-abh01_t:609_1	jātiyā vā gottena vā kolaputtiyena vā vaṇṇapokkharatāya vā dhanena vā ajjhenena vā	609	
PA_tika-abh01_t:609_2	kammāyatanena vā sippāyatanena vā vijjāṭṭhānena vā sutena vā paṭibhānena vā aññataraññatarena	609	
PA_tika-abh01_t:609_3	vā vatthunā mānaṃ jappeti, yo evarūpo māno maññanā…pe… ketukamyatā cittassā”ti seyyassa	609	
PA_tika-abh01_t:609_4	sadisassa hīnassa ca pavattamāno puggalavisesaṃ anāmasitvā seyyamāno vibhattoti imamatthaṃ	609	
PA_tika-abh01_t:609_5	sandhāya “eko māno tiṇṇaṃ janānaṃ uppajjatīti kathito”ti āha. Na kevalañcāyaṃ paṭhamakamānabhājanīye	609	
PA_tika-abh01_t:609_6	eva evaṃ kathito, dutiyakatatiyakamānabhājanīyepi kathito evāti nidassanamatthaṃ	609	
PA_tika-abh01_t:609_7	etaṃ daṭṭhabbaṃ. Atha vā puggale anissāya vuttānaṃ tiṇṇampi mānānaṃ bhājanīyaṃ “paṭhamakamānabhājanīye”ti	609	
PA_tika-abh01_t:609_8	āha. Seyyassa “seyyohamasmīti māno”tiādīnañhi puggalaṃ āmasitvā vuttānaṃ navannaṃ	609	
PA_tika-abh01_t:609_9	mānānaṃ bhājanīyaṃ dutiyakamānabhājanīyaṃ hoti, tassa mānarāsissa puggalaṃ anāmasitvā	609	
PA_tika-abh01_t:609_10	vuttamānarāsito dutiyatatiyakattāti, athāpi ca yathāvutte dutiyakamānabhājanīye “ekekassa	6091	
PA_tika-abh01_t:609_11	tayo tayo mānā uppajjantīti kathita”nti idha vuttāya atthavaṇṇanāya samānadassanatthaṃ	6091	
PA_tika-abh01_t:609_12	“paṭhamakamānabhājanīye”ti vuttaṃ. So eva māno idhāgatoti tattha kathito eva attho	6091	
PA_tika-abh01_t:609_13	yujjatīti adhippāyo. Mānakaraṇavasenāti “seyyo”tiādikiccakaraṇavasena. Aparāpare	6091	
PA_tika-abh01_t:609_14	upādāyāti idaṃ purimapurimā mānā aparāpare upanissayabhāvena te uppādentā accuggacchantīti	6091	
PA_tika-abh01_t:609_15	imamatthaṃ sandhāya vuttaṃ. Ketukamyatācittaṃ accuggatabhāvaṃ gacchatīti katvā citteneva visesitaṃ.	6091	
PA_tika-abh01_t:610	1126. Akkhamanabhāvappakāsanaṃ khiyyanaṃ. Manena piyakaraṇanti evaṃpakāraṃ pūjanaṃ mānananti vuccatīti attho. Issākaraṇavasenāti lābhādiakkhamanakiccavasena.	61	
PA_tika-abh01_t:611_0	1127. Ariyasāvakāti vacanaṃ “ariyasāvakānaṃyeva paṭivedho atthi, te ca taṃ na maccharāyantī”ti	611	
PA_tika-abh01_t:611_1	paṭivedhadhamme macchariyābhāvadassanatthaṃ. Ganthoti pāḷi. Kathāmaggoti aṭṭhakathāpabandho.	611	
PA_tika-abh01_t:611_2	Dhammantaranti kusalādidhammaṃ bhinditvā akusalādiṃ attano lolatāya tathāgatabhāsitaṃ	611	
PA_tika-abh01_t:611_3	titthiyabhāsitaṃ vā karonto ālolessati. Attānaṃ āvikatvāti attānaṃ aññathā santaṃ	611	
PA_tika-abh01_t:611_4	aññathā pavedayitvā. Yo panāti titthiyo gahaṭṭho vā attano samayassa sadosabhāvaṃ	611	
PA_tika-abh01_t:611_5	daṭṭhuṃ anicchanto aññāṇena abhinivesena vā.	611	
PA_tika-abh01_t:612_0	Byāpitumanicchoti viviccho, tassa bhāvo vevicchaṃ. Anādaroti macchariyena dāne ādararahito.	612	
PA_tika-abh01_t:612_1	Kaṭacchunā gāho bhattassa kaṭacchuggāho, kaṭacchuggāho viya kaṭacchuggāho. Yathā	612	
PA_tika-abh01_t:612_2	hi kaṭacchuggāho yathāvutte bhatte na saṃpasārayati, evaṃ macchariyampi āvāsādīsūti.	612	
PA_tika-abh01_t:612_3	Gayhati etenāti vā gāho, kaṭacchu eva gāho kaṭacchuggāho. So yathā saṅkuṭitaggo na	612	
PA_tika-abh01_t:612_4	saṃpasārayati, evaṃ macchariyampīti. Āvaritvā gahitaṃ aggahitaṃ, tassa bhāvo aggahitattaṃ,	612	
PA_tika-abh01_t:612_5	macchariyaṃ. “Āvāsādi parehi sādhāraṇamasādhāraṇaṃ vā mayheva hotū”ti pavattivasena	612	
PA_tika-abh01_t:612_6	attasampattiggahaṇalakkhaṇatā, “mā aññassā”ti pavattivasena attasampattinigūhaṇalakkhaṇatā	612	
PA_tika-abh01_t:612_7	ca yojetabbā. Yaṃ pana “parasantakaṃ gaṇhitukāmo”ti vuttaṃ, taṃ macchariyassa parasantakalobhassa	612	
PA_tika-abh01_t:612_8	upanissayabhāvaṃ dassetuṃ vuttanti daṭṭhabbaṃ. Yadi hi taṃ macchariyappavattidassanaṃ,	612	
PA_tika-abh01_t:612_9	parasampattiggahaṇalakkhaṇatā ca vattabbā siyāti.	612	
PA_tika-abh01_t:613_0	1140. Abhijjhākāmarāgānaṃ viseso āsavadvayaekāsavabhāvo siyā, naabhijjhāya noāsavabhāvo	613	
PA_tika-abh01_t:613_1	cāti noāsavalobhassa sabbhāvo vicāretabbo. Na hi atthi “āsavo ca noāsavo ca dhammā	613	
PA_tika-abh01_t:613_2	āsavassa dhammassa āsavassa ca noāsavassa ca dhammassa hetupaccayena paccayo”ti sattamo	613	
PA_tika-abh01_t:613_3	ca navamo ca pañho. Gaṇanāya ca “hetuyā sattā”ti vuttaṃ, na “navā”ti. Diṭṭhisampayutte	613	
PA_tika-abh01_t:613_4	pana lobhe noāsave vijjamāne sattamanavamāpi pañhavissajjanaṃ labheyyuṃ, gaṇanā ca	613	
PA_tika-abh01_t:613_5	“hetuyā navā”ti vattabbā siyā. Diṭṭhivippayutte ca lobhe noāsave vijjamāne pubbe dassito dosoti.	613	
PA_tika-abh01_t:614_0	1159. Kāmacchandanīvaraṇaniddese kāmesūti tebhūmakesu sāsavesu sabbesu vatthukāmesu.	614	
PA_tika-abh01_t:614_1	Sabbo hi lobho kāmacchandanīvaraṇaṃ. Teneva tassa āruppe uppatti vuttā “nīvaraṇaṃ	614	
PA_tika-abh01_t:614_2	dhammaṃ paṭicca nīvaraṇo dhammo uppajjati na purejātapaccayā. Āruppe kāmacchandanīvaraṇaṃ	614	
PA_tika-abh01_t:614_3	paṭicca uddhaccanīvaraṇaṃ avijjānīvaraṇaṃ. Āruppe kāmacchandanīvaraṇaṃ paṭicca thinamiddhanīvaraṇaṃ	614	
PA_tika-abh01_t:614_4	uddhaccanīvaraṇaṃ avijjānīvaraṇa”nti.	614	
PA_tika-abh01_t:615_0	1162. Iriyāpathikacittanti iriyāpathūpatthambhakaṃ aṭṭhapaññāsavidhaṃ cittaṃ. Tattha	615	
PA_tika-abh01_t:615_1	pana balavathinamiddhasahagataṃ cittaṃ “iriyāpathaṃ sandhāretuṃ asakkonta”nti vuttaṃ. Olīyatīti olambati.	615	
PA_tika-abh01_t:616_0	1163. Onayhatīti chādeti, avattharati vā. Nānārammaṇesu pavattinivāraṇena, vipphārikatānivāraṇeneva	616	
PA_tika-abh01_t:616_1	vā antosamorodho. Ekaccānanti sirīsādirukkhānaṃ. Rūpakāyeneva siyuṃ, tena sukhappaṭisaṃvedananibbānasacchikiriyānaṃ	616	
PA_tika-abh01_t:616_2	rūpatāpatti siyāti adhippāyo. Tasmāti “kāyassā”ti vacanassa rūpattāsādhakattā. Na	616	
PA_tika-abh01_t:616_3	hi nāmakāyo supatīti idaṃ thinamiddhasamuṭṭhitarūpehi rūpakāyassa garubhāvappattaṃ	616	
PA_tika-abh01_t:616_4	aṅgapaccaṅgādīnaṃ saṃsīdanaṃ soppanti sandhāya vuttaṃ, na jāgaraṇacittarahitaṃ bhavaṅgasantatinti.	616	
PA_tika-abh01_t:616_5	Tassa phalattāti phalūpacārena indriyaṃ viya middhaṃ dassetuṃ middhassa phalattā	616	
PA_tika-abh01_t:616_6	indriyaniddese viya liṅgādīni middhaniddesepi soppādīni vuttānīti attho.	616	
PA_tika-abh01_t:617_0	Rūpakāyassa antosamorodho natthīti so nāmakāye vuttoti viññāyati. Tena saha vuttā	617	
PA_tika-abh01_t:617_1	onāhapariyonāhā ca. Rūpakāyassa vā vipphārikāvipphārikabhāvo nāma attano sabhāvena	617	
PA_tika-abh01_t:617_2	natthi, nāmakāyassa nāmakāye vipphārike lahuko, avipphārike garukoti avipphārikabhāvena	617	
PA_tika-abh01_t:617_3	onāhanādi nāmakāyasseva hotīti onāhanādayopi nāmakāye viññāyanti. Tenāha “na hi rūpaṃ	617	
PA_tika-abh01_t:617_4	nāmakāyassa onāho…pe… hotī”ti. Āvaraṇabhāvo viya hi onāhanādibhāvopi nāmakāyasseva	617	
PA_tika-abh01_t:617_5	hotīti. Itaro adhippāyaṃ ajānanto meghādīhi rūpehi rūpānaṃ onāhanādiṃ passanto “nanu	617	
PA_tika-abh01_t:617_6	cā”tiādimāha. Yadi evanti yadi rūpassa onāhanāditā siddhā, arūpassa na siyā, setubandhādīsu	617	
PA_tika-abh01_t:617_7	rūpassa āvaraṇaṃ diṭṭhanti āvaraṇampi arūpassa na bhaveyyāti attho.	617	
PA_tika-abh01_t:618_0	Surāmerayapānaṃ akusalanti katvā yutto tassa upakkilesabhāvo, surā…pe… pamādaṭṭhānānuyogassa	618	
PA_tika-abh01_t:618_1	ca akusalattā paññāya dubbalīkaraṇabhāvo yutto, tathāpi parassa adhippāyaṃ anujānitvā	618	
PA_tika-abh01_t:618_2	surāmerayassa upakkilesatā paññāya dubbalīkaraṇatā ca upakkilesānaṃ paññāya dubbalīkaraṇānañca	618	
PA_tika-abh01_t:618_3	paccayattā phalavohārena vuttāti dassento āha “na, paccayaniddesato”ti. Evameva khoti	618	
PA_tika-abh01_t:618_4	yathā jātarūpassa ayo lohaṃ tipu sīsaṃ sajjanti pañcupakkilesehi upakkiliṭṭhaṃ jātarūpaṃ	618	
PA_tika-abh01_t:618_5	na ceva mudu hoti, na ca kammaniyaṃ, na ca pabhassaraṃ pabhaṅgu ca, na ca sammā upeti	618	
PA_tika-abh01_t:618_6	kammāya, evameva. Paccayaniddesatoti upakkilesapaññādubbalīkaraṇānaṃ paccayabhāvaniddesato,	618	
PA_tika-abh01_t:618_7	paccaye phalaniddesatoti attho. Sayameva kileso upakkilesaniddesesu niddiṭṭhoti adhippāyo.	618	
PA_tika-abh01_t:619_0	Nīvaraṇaṃ hutvāva nīvaraṇasampayutte dassiyamāne na nīvaraṇatādassanattho ārambho,	619	
PA_tika-abh01_t:619_1	atha kho siddhanīvaraṇabhāvassa nīvaraṇasampayuttatādassanatthoti yathālābhavasena	619	
PA_tika-abh01_t:619_2	ca asampayuttassa vacanaṃ na yujjati. Yathā hi tiṭṭhantampi carantampīti sippisambukādīsu	619	
PA_tika-abh01_t:619_3	yathālābhasambhavaṃ taṃ dvayaṃ vuttaṃ, na evaṃ “thinamiddhanīvaraṇaṃ sampayuttampi	619	
PA_tika-abh01_t:619_4	asampayuttampī”ti vacanaṃ atthi, yaṃ yathālābhaṃ sambhaveyyāti. Cittajassāsambhavavacanatoti	619	
PA_tika-abh01_t:619_5	“cattattā”tiādivacanassa jhānakkhaṇe cittajassa thinamiddhassa asambhavavacanabhāvatoti	619	
PA_tika-abh01_t:619_6	attho, “cattattā”tiādivacanena vā asambhavassa vacanato pakāsanatoti attho.	619	
PA_tika-abh01_t:620_0	Kāmesu kho pana…pe… sudiṭṭhoti iminā kāmādīnave aññāṇassa pahānamāha. Taṃ tattha	620	
PA_tika-abh01_t:620_1	pahānanti taṃ tattha rūpe pahānanti pahānaṃ apekkhitvā “ta”nti vuttaṃ, taṃ vinayananti	620	
PA_tika-abh01_t:620_2	vā attho. Tena rūpassa appahātabbattameva dasseti, na pana “cha dhamme pahāyā”tiādīsu	620	
PA_tika-abh01_t:620_3	middhassa appahātabbatādassanato añño pakāro vutto. Na yathā…pe… vuttanti cha dhammā	620	
PA_tika-abh01_t:620_4	pañca nīvaraṇāni ca yathā pahātabbāneva hontāni “pahātabbānī”ti vuttāni, na evaṃ	620	
PA_tika-abh01_t:620_5	rūpaṃ pahātabbameva hontaṃ “pahātabba”nti vuttanti attho.	620	
PA_tika-abh01_t:621_0	Aññehi ca suttehīti vuttasuttānaṃ dassanatthaṃ “tathā hī”tiādimāha. Kusalappavattiṃ	621	
PA_tika-abh01_t:621_1	āvarantīti āvaraṇā. Nīvārentīti nīvaraṇā. Cittaṃ abhibhavantā ārohantīti cetaso ajjhāruhā.	621	
PA_tika-abh01_t:621_2	Āvaraṇādikiccañca arūpasseva yujjati, tathā andhakaraṇādikiccaṃ. Tattha catūsu padesu	621	
PA_tika-abh01_t:621_3	purimapurimassa pacchimapacchimo attho. Saṃsāradukkhaṃ vighāto, taṃjanakatāya vighātapakkhikaṃ.	621	
PA_tika-abh01_t:621_4	Cetaso pariyuṭṭhānaṃ ayonisomanasikārato uppatti akusalarāsibhāvo ca arūpasseva hotīti arūpameva middhaṃ.	621	
PA_tika-abh01_t:622_0	1166. Gaṇabhojanādiakappiyabhojanaṃ kappiyasaññī bhuñjitvā puna jānitvā koci vippaṭisārī	622	
PA_tika-abh01_t:622_1	hoti, anavajjañca bhikkhudassanacetiyavandanādiṃ vajjasaññī akatvā katvā ca koci	622	
PA_tika-abh01_t:622_2	assaddho vippaṭisārī hoti. Vatthunti mūlaṃ. Evarūpanti mūlavasena evaṃpakāranti attho.	622	
PA_tika-abh01_t:622_3	Kukkuccapadaṃ yevāpanakesu “kucchitaṃ kataṃ kukataṃ, tassa bhāvo”ti vuttatthameva.	622	
PA_tika-abh01_t:622_4	Kukkuccāyanākāroti kukkuccabhāvanākāro kukkuccakaraṇākāro kukkuccagamanākāro vā.	622	
PA_tika-abh01_t:622_5	Etena kukkuccaṃ kiriyabhāvena dasseti. “Kappati na kappatī”ti pavattacittuppādova vinayakukkuccaṃ.	622	
PA_tika-abh01_t:623_0	1176. Cittavikkhipanakiccasāmaññena uddhaccaṃ kukkuccañca saha vuttanti veditabbaṃ.	623	
PA_tika-abh01_t:623_1	Kāmacchandassa anāgāmimaggena pahānaṃ ukkaṭṭhanīvaraṇavasena vuttanti veditabbaṃ.	623	
PA_tika-abh01_t:623_2	Yadi hi lobho nonīvaraṇo siyā, “nonīvaraṇo dhammo nīvaraṇassa dhammassa hetupaccayena	623	
PA_tika-abh01_t:623_3	paccayo”tiādi vattabbaṃ siyā, na cetaṃ vuttaṃ. Gaṇanāya ca “hetuyā cattārī”ti vuttaṃ,	623	
PA_tika-abh01_t:623_4	na “navā”ti. Tasmā sabbo lobho kāmacchandanīvaraṇanti arahattamaggenassa pahānavacanaṃ yuttaṃ.	623	
PA_tika-abh01_t:624_0	1219. Kāmo cāti kilesakāmo ca. Purimadiṭṭhiṃ uttaradiṭṭhi upādiyatīti purimadiṭṭhiṃ	624	
PA_tika-abh01_t:624_1	“sassato”ti gaṇhantī upādiyati, purimadiṭṭhiākāreneva vā uppajjamānā uttaradiṭṭhi	624	
PA_tika-abh01_t:624_2	teneva purimadiṭṭhiṃ daḷhaṃ karontī taṃ upādiyatīti vuttaṃ. Gosīlagovatādīnīti tathābhūtaṃ	624	
PA_tika-abh01_t:624_3	diṭṭhimāha. Abhinivesatoti abhinivesabhāvato, abhinivisanato vā. Attavādamattamevāti	624	
PA_tika-abh01_t:624_4	attassa abhāvā “attā”ti idaṃ vacanamattameva. Upādiyanti daḷhaṃ gaṇhanti. Kathaṃ?	624	
PA_tika-abh01_t:624_5	Attāti. Attāti hi abhinivisantā vacanameva daḷhaṃ katvā gaṇhantīti attho. Evaṃ attavādamattameva	624	
PA_tika-abh01_t:624_6	upādiyantīti vuttaṃ. “Attavādamatta”nti vā vācāvatthumattamāha. Vācāvatthumattameva	624	
PA_tika-abh01_t:624_7	hi “attā”ti upādiyanti atthassa abhāvāti.	624	
PA_tika-abh01_t:625_0	1221. Dinnanti dānamāha, taṃ aphalattā rūpaṃ viya dānaṃ nāma na hotīti paṭikkhipati.	625	
PA_tika-abh01_t:625_1	Mahāvijitayaññasadiso yañño mahāyāgo. Āmantetvā havanaṃ dānaṃ āhunaṃ, pāhunānaṃ atithīnaṃ	625	
PA_tika-abh01_t:625_2	atithikiriyā pāhunaṃ, āvāhādīsu maṅgalatthaṃ dānaṃ maṅgalakiriyā. Paraloke ṭhito	625	
PA_tika-abh01_t:625_3	imaṃ lokaṃ “natthī”ti gaṇhātīti imaṃ lokaṃ avekkhitvā paraloko, parañca avekkhitvā	625	
PA_tika-abh01_t:625_4	ayaṃ loko hoti gantabbato āgantabbato cāti paralokato idhāgamanassa abhāvā tattheva	625	
PA_tika-abh01_t:625_5	ucchijjanato cittena paraloke ṭhito imaṃ lokaṃ “natthī”ti gaṇhātīti attho veditabbo.	625	
PA_tika-abh01_t:625_6	Na hi ayaṃ diṭṭhi paraloke nibbattasseva hotīti. Idhaloke ṭhitoti etthāpi ayameva	625	
PA_tika-abh01_t:625_7	nayo. Ayaṃ vā ettha attho “saṃsaraṇappadeso idhaloko ca paraloko ca nāma koci natthi	625	
PA_tika-abh01_t:625_8	saṃsaraṇassa abhāvā tattha tattheva ucchijjanato”ti. Purimabhavato pacchimabhave	625	
PA_tika-abh01_t:625_9	upapatanaṃ upapāto, so yesaṃ sīlaṃ, te opapātikā. Te pana cavanakā upapajjanakā hontīti	625	
PA_tika-abh01_t:625_10	katvā āha “cavanakaupapajjanakasattā natthīti gaṇhātī”ti. Anulomappaṭipadanti nibbānānukūlaṃ sīlādippaṭipadaṃ.	6251	
PA_tika-abh01_t:626_0	1236. Nippadesatova gahitoti iminā yaṃ āsavagocchake brahmānaṃ kapparukkhādīsu rāgassa	626	
PA_tika-abh01_t:626_1	ca diṭṭhirāgassa ca asaṅgahaṇena nīvaraṇagocchake ca kāmacchandassa anāgāmimaggena	626	
PA_tika-abh01_t:626_2	pahātabbatādassanena sappadesattaṃ vuttaṃ, taṃ nivāritaṃ hoti. Arahattamaggenāti	626	
PA_tika-abh01_t:626_3	vacanena catūhi maggehi pahātabbatā vuttāti daṭṭhabbaṃ. Na hi purimehi atanukatā	626	
PA_tika-abh01_t:626_4	mohādayo arahattamaggena pahīyantīti.	626	
PA_tika-abh01_t:627	1287. Niratiatthenāti pītivirahena, balavanikantivirahena vā. Na hi dukkhāya vedanāya rajjantīti. Ava-saddena avagāhattho adhoattho cāti dvidhā ava-saddassa attho vutto.	62	
PA_tika-abh01_t:628_0	1301. Vicikicchāsahagato moharaṇo pahānekaṭṭhena diṭṭhisampayuttena rāgaraṇena saraṇo,	628	
PA_tika-abh01_t:628_1	uddhaccasahagato rūparāgaarūparāgasaṅkhātena. Araṇavibhaṅgasutte pana “yo kāmapaṭisandhisukhino	628	
PA_tika-abh01_t:628_2	somanassānuyogo hīno gammo pothujjaniko anariyo anatthasaṃhito, sadukkho eso dhammo	628	
PA_tika-abh01_t:628_3	saupaghāto saupāyāso sapariḷāho micchāpaṭipadā. Tasmā eso dhammo saraṇo”tiādivacanato	628	
PA_tika-abh01_t:628_4	phalabhūtadukkhaupaghātaupāyāsapariḷāhasabhāvabhūto micchāpaṭipadābhāvova “saraṇo”ti	628	
PA_tika-abh01_t:628_5	viññāyatīti tehi sabbākusalānaṃ saraṇatā siddhā hotīti.	628	
PA_tika-abh01_t:629	Suttantikadukanikkhepakathāvaṇṇanā	62	
PA_tika-abh01_t:630	1303. Vivecitattāti visuṃ katattā pakāsitattā. Asesetvā khepetīti vajiraṃ attanā patitaṭṭhānaṃ asesetvā khepeti puna apākatikatāāpādanena.	63	
PA_tika-abh01_t:631	1311. Tappatīti vippaṭisārī hoti, anusocati vā.	63	
PA_tika-abh01_t:632_0	1313. Ahanti iti-saddaparena ahaṃ-saddena hetubhūtena yo attho viññāyati, so saṃkathīyati,	632	
PA_tika-abh01_t:632_1	udīrīyatīti attho. Aññathā hi vuccamānassa vacanena pakāsiyamānassa padatthassa saṅkhādibhāve	632	
PA_tika-abh01_t:632_2	sabbesaṃ kusalādidhammānaṃ adhivacanāditā siyāti. Bhāvoti sattavevacananti bhaṇanti,	632	
PA_tika-abh01_t:632_3	dhātuyā vā etaṃ adhivacanaṃ. Dattoti ettāvatā sattapaññattiṃ dassetvā aññampi upādāpaññattiṃ	632	
PA_tika-abh01_t:632_4	dassetuṃ “mañco”tiādimāha. Ahanti ca pavattaṃ adhivacanaṃ vadantena suṇantena ca	632	
PA_tika-abh01_t:632_5	pubbe gahitasaññena atthappakāsanabhāvena viññāyati. Na hi tasmiṃ aviññāte tadatthavijānanaṃ	632	
PA_tika-abh01_t:632_6	atthīti visesena adhivacanaṃ “ñāyatīti samaññā”ti vuttaṃ. Etassatthassa ahanti idaṃ	632	
PA_tika-abh01_t:632_7	adhivacananti evaṃ vā saññāgahaṇavasena ñāyati samaññāyati pākaṭā hotīti samaññā.	632	
PA_tika-abh01_t:632_8	Paññāpīyatīti ahanti idaṃ etassa adhivacananti evaṃ ṭhapīyatīti attho. Voharīyatīti	632	
PA_tika-abh01_t:632_9	vuccati. Uddheyyanti uddharitabbaṃ. Api nāmasahassatoti anekehipi nāmasahassehīti	632	
PA_tika-abh01_t:632_10	attho. Sayameva upapatanasīlaṃ nāmaṃ “opapātikanāma”nti vuccati.	6321	
PA_tika-abh01_t:633_0	Karīyatīti kammaṃ, nāmameva kammaṃ nāmakammaṃ. Tathā nāmadheyyaṃ. Karaṇaṭhapanasaddāpi	633	
PA_tika-abh01_t:633_1	hi kammatthā hontīti. Atha karaṇatthā, karīyati ca ṭhapīyati ca etena attho evaṃnāmoti	633	
PA_tika-abh01_t:633_2	paññāpīyatīti karaṇaṃ ṭhapanañca nāma hoti. Atha bhāvatthā, ñāpanamattameva karaṇaṃ	633	
PA_tika-abh01_t:633_3	ṭhapananti ca vuttaṃ. Nāmanirutti nāmabyañjananti nāmamicceva vuttaṃ hoti. Na hi	633	
PA_tika-abh01_t:633_4	pathavīsaṅkhātaṃ atthappakāramattaṃ nivadati byañjayati vā pathavīti nāmaṃ nivadati	633	
PA_tika-abh01_t:633_5	byañjayati vā, tasmā anāmassa niruttibyañjanabhāvanivāraṇatthaṃ “nāmanirutti nāmabyañjana”nti	633	
PA_tika-abh01_t:633_6	vuttaṃ. Evaṃ nāmābhilāpoti etthāpi nayo. Ettha pana saṅkhā samaññā paññatti vohāroti	633	
PA_tika-abh01_t:633_7	catūhi padehi paññāpitabbato paññatti vuttā, itarehi paññāpanato.	633	
PA_tika-abh01_t:634_0	Tattha ca “purimā upādāpaññatti uppādavayakiccarahitā lokasaṅketasiddhā, pacchimā	634	
PA_tika-abh01_t:634_1	nāmapaññatti, yāya purimā paññatti rūpādayo ca sotadvāraviññāṇasantānānantaramuppannena	634	
PA_tika-abh01_t:634_2	gahitapubbasaṅketena manodvāraviññāṇasantānena gahitāya paññāpīyantī”ti ācariyā vadanti.	634	
PA_tika-abh01_t:634_3	Etasmiṃ pana imissā pāḷiyā aṭṭhakathāya ca atthe sati yaṃ vuttaṃ mātikāyaṃ “vacanamattameva	634	
PA_tika-abh01_t:634_4	adhikāraṃ katvā pavattā adhivacanā nāma, sahetukaṃ katvā vuccamānā abhilāpā nirutti	634	
PA_tika-abh01_t:634_5	nāma, pakārena ñāpanato paññatti nāmā”ti, tena virodho siyā. Na hi uppādavayakiccarahitassa	634	
PA_tika-abh01_t:634_6	vacanamattaṃ adhikāraṃ katvā pavatti atthi uppādādisahitasseva pavattisabbhāvato,	634	
PA_tika-abh01_t:634_7	na ca vacanavacanatthavimuttassa nāmassa niddhāretvā sahetukaṃ katvā vuccamānatā	634	
PA_tika-abh01_t:634_8	atthi, nāpi aniddhāritasabhāvassa padatthassa tena tena pakārena ñāpanaṃ atthīti.	634	
PA_tika-abh01_t:635_0	Duvidhā cāyaṃ paññatti yathāvuttappakārāti aṭṭhakathāvacanañca na dissati, aṭṭhakathāyaṃ	635	
PA_tika-abh01_t:635_1	pana vijjamānapaññattiādayo cha paññattiyova vuttā. Tattha “rūpaṃ vedanā”tiādikā	635	
PA_tika-abh01_t:635_2	vijjamānapaññatti. “Itthī puriso”tiādikā avijjamānapaññatti. “Tevijjo chaḷabhiñño”tiādikā	635	
PA_tika-abh01_t:635_3	vijjamānena avijjamānapaññatti. “Itthisaddo purisasaddo”tiādikā avijjamānena vijjamānapaññatti.	635	
PA_tika-abh01_t:635_4	“Cakkhuviññāṇaṃ sotaviññāṇa”ntiādikā vijjamānena vijjamānapaññatti. “Khattiyakumāro	635	
PA_tika-abh01_t:635_5	brāhmaṇakumāro”tiādikā avijjamānena avijjamānapaññatti. Na cettha yathāvuttappakārā	635	
PA_tika-abh01_t:635_6	duvidhā paññatti vuttāti sakkā viññātuṃ. Vijjamānassa hi saṅkhā…pe… abhilāpo vijjamānapaññatti.	635	
PA_tika-abh01_t:635_7	Avijjamānassa ca saṅkhādikā avijjamānapaññatti. Tesaṃyeva visesanavisesitabbabhāvena	635	
PA_tika-abh01_t:635_8	pavattā saṅkhādayo itarāti.	635	
PA_tika-abh01_t:636_0	Avijjamānapaññattivacanena paññāpitabbā upādāpaññatti, tassā paññāpanabhūtā nāmapaññatti	636	
PA_tika-abh01_t:636_1	ca vuttā, itarehi nāmapaññattiyeva yathāvuttāti ce? Na, asiddhattā. Sati hi ujuke	636	
PA_tika-abh01_t:636_2	purime pāḷianugate atthe ayamattho imāya aṭṭhakathāya vuttoti asiddhametaṃ. Yadi	636	
PA_tika-abh01_t:636_3	ca sattarathaghaṭādidisākālakasiṇaajaṭākāsakasiṇugghāṭimākāsaākiñcaññāyatanavisayanirodhasamāpattiādippakārā	636	
PA_tika-abh01_t:636_4	upādāpaññatti avijjamānapaññatti, eteneva vacanena tassā avijjamānatā vuttāti na	636	
PA_tika-abh01_t:636_5	sā atthīti vattabbā. Yathā ca paññāpitabbato avijjamānānaṃ sattādīnaṃ avijjamānapaññattibhāvo,	636	
PA_tika-abh01_t:636_6	evaṃ rūpādīnaṃ vijjamānānaṃ paññapetabbato vijjamānapaññattibhāvo āpajjati. Tato	636	
PA_tika-abh01_t:636_7	“sabbe dhammā paññattī”ti paññattipathehi avisiṭṭho paññattidhammaniddeso vattabbo	636	
PA_tika-abh01_t:636_8	siyā. Athāpi paññāpitabbapaññāpanavisesadassanattho saṅkhādiniddeso, tathāpi “ekadhammo	636	
PA_tika-abh01_t:636_9	sabbadhammesu nipatati, sabbadhammā ekadhammasmiṃ nipatantī”tiādinā paññāpitabbānaṃ	636	
PA_tika-abh01_t:636_10	paññattipathabhāvassa dassitattā paññāpitabbānaṃ paññattibhāve paññattipathā paññattisaddeneva	6361	
PA_tika-abh01_t:636_11	vuttāti paññattipathapadaṃ na vattabbaṃ siyā, nāpi sakkā paññāpitabbapaññāpanavisesadassanattho	6361	
PA_tika-abh01_t:636_12	saṅkhādiniddesoti vattuṃ saṅkhādisaddānaṃ samānatthattā. Vuttañhi “maraṇenapi taṃ	6361	
PA_tika-abh01_t:636_13	pahīyati, yaṃ puriso mamidanti maññatī”ti ettha “purisoti saṅkhā samaññā…pe… abhilāpo”ti.	6361	
PA_tika-abh01_t:636_14	Tathā “māgaṇḍiyoti tassa brāhmaṇassa nāmaṃ saṅkhā samaññā”tiādi. Na ca “ayaṃ itthannāmo”ti	6361	
PA_tika-abh01_t:636_15	saṅketaggahaṇaṃ “rūpaṃ tisso”tiādivacanaggahaṇañca muñcitvā aññassa asiddhasabhāvassa	6361	
PA_tika-abh01_t:636_16	atthapaññāpane samatthatā sambhavati, tesañca asamatthatā. Yadi hi tesaṃ vinā paññattiyā	6361	
PA_tika-abh01_t:636_17	atthapaññāpane asamatthatā siyā, paññattipaññāpane ca asamatthatāti tassā aññā paññatti	6361	
PA_tika-abh01_t:636_18	vattabbā siyā, tassā tassāti anavatthānaṃ, tato atthavijānanameva na siyā, nāpi saṅketaggahaṇaṃ	6361	
PA_tika-abh01_t:636_19	saṅketassa paññattibhāve “ayaṃ imassa bhāsitassa attho”ti vā, “imassatthassa idaṃ	6361	
PA_tika-abh01_t:636_20	vacanaṃ jotaka”nti vā. Saññuppādamatte pana saṅketaggahaṇe vacanassa vacanatthavinimuttassa	6362	
PA_tika-abh01_t:636_21	kappane payojanaṃ natthi. “Buddhassa bhagavato vohāro lokiye sote paṭihaññati”, “abhijānāsi	6362	
PA_tika-abh01_t:636_22	no tvaṃ ānanda ito pubbe evarūpaṃ nāmadheyyaṃ sutaṃ yadidaṃ janavasabho”ti, “nāmañca	6362	
PA_tika-abh01_t:636_23	sāveti koṇḍañño ahaṃ bhagavā”tiādīhi ca paññattiyā vacanabhāvo siddho. Tasmā pāḷiyā	6362	
PA_tika-abh01_t:636_24	aṭṭhakathāya ca aviruddho attho vicāretvā gahetabbo.	6362	
PA_tika-abh01_t:637_0	Yadi sattādayo avijjamānapaññatti na honti, kā pana avijjamānapaññatti nāmāti? Pakāsito	637	
PA_tika-abh01_t:637_1	ayamattho “avijjamānānaṃ sattādīnaṃ saṅkhā…pe… abhilāpo avijjamānapaññattī”ti. Sattādīnañca	637	
PA_tika-abh01_t:637_2	avijjamānattā atthitā neva vattabbā, ye ca vadeyyuṃ “rūpādīni viya avijjamānattā	637	
PA_tika-abh01_t:637_3	avijjamānatā vuttā, na natthibhāvato”ti, ayañca vādo hevatthikathāya paṭisiddho,	637	
PA_tika-abh01_t:637_4	na ca rūpaṃ vedanā na hotīti avijjamānaṃ nāma hoti. Evaṃ sattādayopi yadi atthi,	637	
PA_tika-abh01_t:637_5	rūpādayo na hontīti avijjamānāti na vattabbā. Yasmā pana yesu rūpādīsu cakkhādīsu	637	
PA_tika-abh01_t:637_6	ca tathā tathā pavattamānesu “satto itthī ratho ghaṭo”tiādikā vicittasaññā uppajjati,	637	
PA_tika-abh01_t:637_7	saññānulomāni ca adhivacanāni, tehi rūpacakkhādīhi añño sattarathādisaññāvalambito	637	
PA_tika-abh01_t:637_8	vacanattho vijjamāno na hoti, tasmā sattarathādiabhilāpā “avijjamānapaññattī”ti vuccanti,	637	
PA_tika-abh01_t:637_9	na ca te “musā”ti vuccanti lokasamaññāvasena pavattattā. Tato eva te abhilāpā “sammutisacca”nti	637	
PA_tika-abh01_t:637_10	vuccanti. So ca vacanattho sayaṃ avijjamānopi vijjamānassa vacanasseva vasena paññattivohāraṃ	6371	
PA_tika-abh01_t:637_11	labhati, “sammutisacca”nti ca vuccati yathāgahitasaññāvasena pavattavacanatthabhāvato.	6371	
PA_tika-abh01_t:637_12	“Sammutiñāṇaṃ saccārammaṇameva, nāññārammaṇa”nti kathāya ca “pathavīkasiṇādi cīvarādi	6371	
PA_tika-abh01_t:637_13	ca sammutisaccamhī”ti imināva adhippāyena vuttanti viññāyati. Yasmā rūpādīsu santānena	6371	
PA_tika-abh01_t:637_14	pavattamānesu ekattaggahaṇavasena te amuñcitvā pavattaṃ sattādiggahaṇaṃ cakkhuviññāṇādīni	6371	
PA_tika-abh01_t:637_15	viya rūpādīsu tesu khandhesu cakkhādīsu ca asantaṃ avijjamānaṃ sattarathādiṃ gaṇhāti,	6371	
PA_tika-abh01_t:637_16	tasmā taṃ parittārammaṇādibhāvena na vattabbanti vuttaṃ. Tathā yaṃ khandhasamūhasantānaṃ	6371	
PA_tika-abh01_t:637_17	ekattena gahitaṃ upādāya “kalyāṇamitto pāpamitto puggalo”ti gahaṇaṃ paññatti ca pavattati,	6371	
PA_tika-abh01_t:637_18	taṃ tadupādānabhūtaṃ puggalasaññāya sevamānassa kusalākusalānaṃ uppatti hotīti “puggalopi	6371	
PA_tika-abh01_t:637_19	upanissayapaccayena paccayo”ti vuttaṃ. Yasmā pana puggalo nāma koci bhāvo natthi,	6371	
PA_tika-abh01_t:637_20	tasmā yathā āpodhātuādīni cittena vivecetvā pathavīdhātu upalabbhati, na evaṃ rūpādayo	6372	
PA_tika-abh01_t:637_21	khandhe vivecetvā puggalo upalabbhati. Paṭisedhitā ca puggalakathāya puggaladiṭṭhi.	6372	
PA_tika-abh01_t:637_22	Vajirāya ca bhikkhuniyā vuttaṃ –	6372	
PA_tika-abh01_t:638	“Kaṃ nu sattoti paccesi, māra diṭṭhigataṃ nu te;	63	
PA_tika-abh01_t:639	Suddhasaṅkhārapuñjoyaṃ, nayidha sattupalabbhatī”ti. ;	63	
PA_tika-abh01_t:640	Sattoti pana vacanassa paññattiyā pavattiṃ dassetuṃ sā evamāha –	64	
PA_tika-abh01_t:641	“Yathāpi aṅgasambhārā, hoti saddo ratho iti;	64	
PA_tika-abh01_t:642	Evaṃ khandhesu santesu, hoti sattoti sammutī”ti. ;	64	
PA_tika-abh01_t:643_0	Yadi puggalo na vijjati, kathaṃ puggalaggahaṇassa sārammaṇatā siyāti? Avijjamānassapi	643	
PA_tika-abh01_t:643_1	ārammaṇassa gahaṇato. Avijjamānampi hi parikappitaṃ lokasaññātaṃ vā vijjamānaṃ vā	643	
PA_tika-abh01_t:643_2	sabhāvabhūtaṃ ārammaṇaṃ gahetvāva uppajjanato sārammaṇatā vuttā. Sārammaṇāti hi vacanaṃ	643	
PA_tika-abh01_t:643_3	cittacetasikānaṃ ārammaṇena vinā appavattiññeva dīpeti, na tehi gahitassa ārammaṇassa	643	
PA_tika-abh01_t:643_4	vijjamānataṃ avijjamānataṃ vāti. Ayaṃ saṅkhatāsaṅkhatavinimuttassa atthitāpaṭisedhaṃ	643	
PA_tika-abh01_t:643_5	sabbathā anuvattantānaṃ vinicchayo.	643	
PA_tika-abh01_t:644_0	1316. Nāmakaraṇaṭṭhenāti aññaṃ anapekkhitvā sayameva attano nāmakaraṇasabhāvatoti	644	
PA_tika-abh01_t:644_1	attho. Yañhi parassa nāmaṃ karoti, tassa ca tadapekkhattā aññāpekkhaṃ nāmakaraṇanti	644	
PA_tika-abh01_t:644_2	nāmakaraṇasabhāvatā na hoti. Tasmā mahājanassa ñātīnaṃ guṇānañca sāmaññanāmādikārakānaṃ	644	
PA_tika-abh01_t:644_3	nāmabhāvo nāpajjati. Yassa ca aññehi nāmaṃ karīyati, tassa ca nāmakaraṇasabhāvatā	644	
PA_tika-abh01_t:644_4	natthīti natthiyeva nāmabhāvo, vedanādīnaṃ pana sabhāvasiddhattā vedanādināmassa	644	
PA_tika-abh01_t:644_5	nāmakaraṇasabhāvato nāmatā vuttā. Pathavīādinidassanena nāmassa sabhāvasiddhataṃyeva	644	
PA_tika-abh01_t:644_6	nidasseti, na nāmabhāvasāmaññaṃ, niruḷhattā pana nāmasaddo arūpadhammesu eva vutto,	644	
PA_tika-abh01_t:644_7	na pathavīādīsūti na tesaṃ nāmabhāvo. Mātikāya ca pathavīādīnaṃ nāmatānāpatti vuttāva.	644	
PA_tika-abh01_t:644_8	Na hi pathavīādināmaṃ vijahitvā kesādināmehi rūpadhammānaṃ viya vedanādināmaṃ vijahitvā	644	
PA_tika-abh01_t:644_9	aññena nāmena arūpadhammānaṃ voharitabbena piṇḍākārena pavatti atthīti.	644	
PA_tika-abh01_t:645_0	Atha vā rūpadhammā cakkhādayo rūpādayo ca tesaṃ pakāsakapakāsitabbabhāvato vinā nāmena	645	
PA_tika-abh01_t:645_1	pākaṭā honti, na evaṃ arūpadhammāti adhivacanasamphasso viya nāmāyattagahaṇīyabhāvena	645	
PA_tika-abh01_t:645_2	“nāma”nti vuttā, paṭighasamphassopi na cakkhādīni viya nāmena vinā pākaṭoti “nāma”nti	645	
PA_tika-abh01_t:645_3	vutto. Arūpatāya vā aññanāmasabhāgattā saṅgahitoyaṃ, aññaphassasabhāgattā vā. Vacanatthopi	645	
PA_tika-abh01_t:645_4	hi “rūpayatīti rūpaṃ, nāmayatīti nāma”nti idha pacchimapurimānaṃ sambhavati. Rūpayatīti	645	
PA_tika-abh01_t:645_5	vināpi nāmena attānaṃ pakāsayatīti attho, nāmayatīti nāmena vinā apākaṭabhāvato attano	645	
PA_tika-abh01_t:645_6	pakāsakaṃ nāmaṃ karotīti attho. Ārammaṇādhipatipaccayatāyāti satipi rūpassa ārammaṇādhipatipaccayabhāve	645	
PA_tika-abh01_t:645_7	na paramassāsabhūtaṃ nibbānaṃ viya sātisayaṃ taṃnāmanasabhāvena paccayoti nibbānameva “nāma”nti vuttaṃ.	645	
PA_tika-abh01_t:646_0	1318. Vaṭṭamūlasamudācāradassanatthanti sattānaṃ vaṭṭamūlasamudācāro nāma avijjā	646	
PA_tika-abh01_t:646_1	ca bhavataṇhā ca, taṃdassanatthanti attho. Tattha samudācaratīti samudācāro, vaṭṭamūlameva	646	
PA_tika-abh01_t:646_2	samudācāro vaṭṭamūlasamudācāro, vaṭṭamūladassanena vaṭṭamūlānaṃ pavatti dassitā hotīti	646	
PA_tika-abh01_t:646_3	vaṭṭamūlānaṃ samudācārassa dassanatthantipi attho.	646	
PA_tika-abh01_t:647_0	1320. Ekekasmiñca attāti ca lokoti ca gahaṇavisesaṃ upādāya “attā ca loko cā”ti vuttaṃ.	647	
PA_tika-abh01_t:647_1	Ekaṃ vā khandhaṃ attato gahetvā aññaṃ attano upabhogabhūto lokoti gaṇhantassa attano	647	
PA_tika-abh01_t:647_2	attānaṃ “attā”ti gahetvā parassa attānaṃ “loko”ti gaṇhantassa vā vasena “attā ca	647	
PA_tika-abh01_t:647_3	loko cā”ti vuttaṃ. Taṃ bhavissatīti taṃ dvidhāpi gahitaṃ khandhapañcakaṃ bhavissatīti	647	
PA_tika-abh01_t:647_4	niviṭṭhā parāmasantīti attho.	647	
PA_tika-abh01_t:648_0	1332. Saha sikkhitabbo dhammo sahadhammo, tattha bhavaṃ sahadhammikaṃ. Kammatthe	648	
PA_tika-abh01_t:648_1	vattamānato dovacassasaddato āya-saddaṃ anaññatthaṃ katvā “dovacassāya”nti vuttanti	648	
PA_tika-abh01_t:648_2	adhippāyena “dubbacassa kamma”nti āha. Dovacassassa vā ayanaṃ pavatti dovacassāyaṃ.	648	
PA_tika-abh01_t:648_3	Vacanassa paṭiviruddhavacanaṃ paṭāṇikagahaṇaṃ. Guṇehi garūsu gāravena vasanaṃ garuvāso.	648	
PA_tika-abh01_t:648_4	Jātiādīhi jeṭṭhakesu paṭissuṇitabbesu vasanaṃ sajeṭṭhakavāso. Ottappitabbā vā garuno.	648	
PA_tika-abh01_t:648_5	Hiriyitabbā jeṭṭhakā. Yāya cetanāya dubbaco hoti, sā dovacassatā bhavituṃ arahatīti	648	
PA_tika-abh01_t:648_6	“saṅkhārakkhandhoyevā”ti āha.	648	
PA_tika-abh01_t:649	1333. Du-saddena yuttaṃ nāmaṃ dunnāmaṃ. Anupasaṅkamantassapi anusikkhanaṃ sevanāti adhippāyena “bhajanāti upasaṅkamanā”ti āha. Sabbatobhāgenāti kāyavācācittehi āvi ceva raho ca.	64	
PA_tika-abh01_t:650_0	1336. Vinayoti vibhaṅgakhandhakā vuttā. Vatthuvītikkamato pubbe parato ca āpattiṃ	650	
PA_tika-abh01_t:650_1	āpajjanto nāma na hotīti saha vatthunā āpattiṃ paricchindati. Tenāha “saha vatthunā…pe…	650	
PA_tika-abh01_t:650_2	āpattikusalatā nāmā”ti. Saha kammavācāyāti abbhānatiṇavatthārakakammavācāya “ahaṃ,	650	
PA_tika-abh01_t:650_3	bhante, itthannāmaṃ āpattiṃ āpajji”ntiādikāya ca. Saheva hi kammavācāya āpattivuṭṭhānañca	650	
PA_tika-abh01_t:650_4	paricchindatīti. Āpattiyā vā kāraṇaṃ vatthu, vuṭṭhānassa kāraṇaṃ kammavācāti kāraṇena	650	
PA_tika-abh01_t:650_5	saha phalassa jānanavasena “saha vatthunā saha kammavācāyā”ti vuttaṃ.	650	
PA_tika-abh01_t:651	1338. Ayamevattho saha parikammenāti ettha vutto. Vuṭṭhānakapaññāyāti vuṭṭhānassa kāraṇabhūtāya parikammapaññāya.	65	
PA_tika-abh01_t:652_0	1340. Dhātuvisayā sabbāpi paññā dhātukusalatā, tadekadesā manasikārakusalatāti adhippāyena	652	
PA_tika-abh01_t:652_1	purimapadepi uggahamanasikārajānanapaññā vuttā. Purimapade vā vācuggatāya dhātupāḷiyā	652	
PA_tika-abh01_t:652_2	manasikaraṇaṃ “manasikāro”ti vuttaṃ. Tattha uggaṇhantī manasikarontī dhātupāḷiyā	652	
PA_tika-abh01_t:652_3	atthaṃ suṇantī ganthato ca atthato ca dhārentī “ayaṃ cakkhudhātu nāmā”tiādinā sabhāvato	652	
PA_tika-abh01_t:652_4	aṭṭhārasevāti gaṇanato ca paricchedaṃ jānantī ca paññā uggahapaññādikā vuttā. Pacchimapade	652	
PA_tika-abh01_t:652_5	pañcavidhāpi sā paññā uggahoti tato ca pavatto aniccādimanasikāro “uggahamanasikāro”ti	652	
PA_tika-abh01_t:652_6	vutto, tassa jānanaṃ pavattanameva, yathā pavattaṃ vā uggahaṃ, evameva pavatto uggahoti	652	
PA_tika-abh01_t:652_7	jānanaṃ uggahajānanaṃ. Manasikāropi “evaṃ pavattetabbo evañca pavatto”ti jānanaṃ	652	
PA_tika-abh01_t:652_8	manasikārajānanaṃ. Tadubhayampi manasikārakosallanti vuttaṃ. Uggahopi hi manasikārasampayogato	652	
PA_tika-abh01_t:652_9	manasikāraniruttiṃ laddhuṃ yuttoti yo ca manasi kātabbo, yo ca manasikaraṇupāyo,	652	
PA_tika-abh01_t:652_10	sabbo so manasikāroti vattuṃ vaṭṭatīti. Tattha ca kosallaṃ manasikārakusalatāti.	6521	
PA_tika-abh01_t:653_0	1342. Tīsupi vā…pe… vaṭṭatīti tassā ca uggahādibhāvo vutto. Sammasanaṃ paññā, sā	653	
PA_tika-abh01_t:653_1	maggasampayuttā aniccādisammasanakiccaṃ sādheti niccasaññādipajahanato. Manasikāro	653	
PA_tika-abh01_t:653_2	sammasanasampayutto tatheva aniccādimanasikārakiccaṃ maggasampayutto sādheti. Tenāha	653	
PA_tika-abh01_t:653_3	“sammasanamanasikārā lokiyalokuttaramissakā”ti. Iminā pana paccayena idaṃ hotīti	653	
PA_tika-abh01_t:653_4	evaṃ avijjādīnaṃ saṅkhārādipaccayuppannassa paccayabhāvajānanaṃ paṭiccasamuppādakusalatāti dasseti.	653	
PA_tika-abh01_t:654_0	1344. Ambabījādīni anupādinnakadassanatthaṃ vuttāni. Sotaviññāṇādīnaṃ visabhāgā ananurūpā	654	
PA_tika-abh01_t:654_1	anuppādakāyeva cakkhādayo “visabhāgapaccayā”ti vuttā, tehi anuppajjamānāneva ca sotaviññāṇādīni	654	
PA_tika-abh01_t:654_2	“visabhāgapaccayasamuppannadhammā”ti. Sotaviññāṇena vā visabhāgassa cakkhuviññāṇassa	654	
PA_tika-abh01_t:654_3	paccayoti visabhāgapaccayo, cakkhāyatanassa visabhāgena sotāyatanena paccayena samuppanno	654	
PA_tika-abh01_t:654_4	visabhāgapaccayasamuppanno.	654	
PA_tika-abh01_t:655_0	1346. Ajjavaniddese ajjavo ajjavatāti ujutā ujukatā icceva vuttaṃ hotīti ajjavamaddavaniddesesu	655	
PA_tika-abh01_t:655_1	ujukatāmudutāniddesehi visesaṃ maddavaniddese vuttaṃ “nīcacittatā”tipadamāha. Tattha	655	
PA_tika-abh01_t:655_2	“nīcacittatā mudutā”ti puna mudutāvacanaṃ nīcacittatāya visesanatthaṃ. Omānopi hi	655	
PA_tika-abh01_t:655_3	nīcacittatā hoti, na pana mudutāti.	655	
PA_tika-abh01_t:656_0	1348. Paresaṃ dukkaṭaṃ duruttañca paṭivirodhākaraṇena attano upari āropetvā vāsenti.	656	
PA_tika-abh01_t:656_1	Cittassa sakamanatāti cittassa abyāpanno sako manobhāvoti attho. Cittanti vā cittappabandhaṃ	656	
PA_tika-abh01_t:656_2	ekattena gahetvā tassa antarā uppannena pītisahagatamanena sakamanattaṃ āha. Attamano	656	
PA_tika-abh01_t:656_3	vā puggalo, tassa bhāvo attamanatā. Sā na sattassāti puggaladiṭṭhinivāraṇattaṃ “cittassā”ti vuttaṃ.	656	
PA_tika-abh01_t:657	1349. Kāyavācāhi kattabbassa akaraṇena asādiyitabbassa sādiyanena ca manasāpi ācarati eva, indriyasaṃvarādibhedanavasena vā etaṃ vuttanti veditabbaṃ.	65	
PA_tika-abh01_t:658_0	1350. Sadosavaṇe rukkhe niyyāsapiṇḍiyo, ahicchattakāni vā uṭṭhitāni “aṇḍakānī”ti	658	
PA_tika-abh01_t:658_1	vadanti. Pheggurukkhassa pana kuthitassa aṇḍāni viya uṭṭhitā cuṇṇapiṇḍiyo gaṇṭhiyo	658	
PA_tika-abh01_t:658_2	vā “aṇḍakānī”ti veditabbā. Padumanāḷaṃ viya sotaṃ ghaṃsayamānā viya pavisantī kakkasā	658	
PA_tika-abh01_t:658_3	daṭṭhabbā. Kodhena nibbattā tassa parivārabhūtā kodhasāmantā. Pure saṃvaḍḍhanārī	658	
PA_tika-abh01_t:658_4	porī, sā viya sukumārā mudukā vācā porī viyāti porī. Tatthāti “bhāsitā hotī”ti vuttāya	658	
PA_tika-abh01_t:658_5	kiriyāyātipi yojanā sambhavati, tattha vācāyāti vā. Saṇhavācatātiādinā taṃ vācaṃ	658	
PA_tika-abh01_t:658_6	pavattayamānaṃ cetanaṃ dasseti.	658	
PA_tika-abh01_t:659_0	1351. Āmisālābhena yaṃ chiddaṃ hoti, taṃ āmisālābhena “chidda”nti vuttaṃ. Dveyeva	659	
PA_tika-abh01_t:659_1	hīti yathāvuttāni āmisadhammālābhehi pavattamānāni chiddāni āha. Gamanasabhāgenāti	659	
PA_tika-abh01_t:659_2	gamanamaggassa anucchavikadisābhāgena. Saṅgahapakkhe ṭhatvāti saṅgahaṃ karomicceva	659	
PA_tika-abh01_t:659_3	kathetabbaṃ, na lābhasakkārakāmatādīhīti attho. Avassaṃ kātabbaṃ kiccaṃ, itaraṃ karaṇīyaṃ.	659	
PA_tika-abh01_t:659_4	Abbhānato aññaṃ āpattivuṭṭhānaṃ “vuṭṭhāna”nti vuttaṃ.	659	
PA_tika-abh01_t:660_0	1352. Sasambhārakathāti dassanassa kāraṇasahitāti attho, sasambhārassa vā dassanassa	660	
PA_tika-abh01_t:660_1	kathā sasambhārakathā. Yassa cakkhundriyāsaṃvarassa hetūti vatvā puna “tassa cakkhundriyassa	660	
PA_tika-abh01_t:660_2	satikavāṭena pidahanatthāyā”ti vuttaṃ, na asaṃvarassāti. Tadidaṃ yaṃ cakkhundriyāsaṃvarassa	660	
PA_tika-abh01_t:660_3	hetu abhijjhādianvāssavanaṃ dassitaṃ, taṃ asaṃvutacakkhundriyasseva hetupavattaṃ	660	
PA_tika-abh01_t:660_4	dassitanti katvā vuttanti veditabbaṃ, yatvādhikaraṇanti hi yassa cakkhundriyassa	660	
PA_tika-abh01_t:660_5	kāraṇāti attho. Kassa ca kāraṇāti? Asaṃvutassa. Kiñca asaṃvutaṃ? Yassa cakkhundriyāsaṃvarassa	660	
PA_tika-abh01_t:660_6	hetu anvāssavanti tadupalakkhitaṃ, tassa saṃvarāyāti ayamatthayojanā.	660	
PA_tika-abh01_t:661_0	Javanakkhaṇe pana dussīlyaṃ vātiādi puna avacanatthaṃ idheva sabbaṃ vuttanti chasu	661	
PA_tika-abh01_t:661_1	dvāresu yathāsambhavaṃ yojetabbaṃ. Na hi pañcadvāre kāyavacīduccaritasaṅkhātaṃ dussīlyaṃ	661	
PA_tika-abh01_t:661_2	atthīti. Yathā kintiādinā nagaradvāre asaṃvare sati taṃsambandhānaṃ gharādīnaṃ asaṃvutatā	661	
PA_tika-abh01_t:661_3	viya javane asaṃvare sati taṃsambandhānaṃ dvārādīnaṃ asaṃvutatāti evaṃ aññesaṃ saṃvare,	661	
PA_tika-abh01_t:661_4	aññesaṃ saṃvutatāsāmaññameva nidasseti, na pubbāparasāmaññaṃ anto bahi sāmaññaṃ vā.	661	
PA_tika-abh01_t:661_5	Sati vā dvārabhavaṅgādike puna uppajjamānaṃ javanaṃ bāhiraṃ viya katvā nagaradvārasamānaṃ	661	
PA_tika-abh01_t:661_6	vuttaṃ, itarañca antonagaradvārasamānaṃ. Javane vā asaṃvare uppanne tato paraṃ dvārabhavaṅgādīnaṃ	661	
PA_tika-abh01_t:661_7	asaṃvarahetubhāvāpattito nagaradvārasadisena javanena pavisitvā dussīlyādicorānaṃ	661	
PA_tika-abh01_t:661_8	dvārabhavaṅgādimūsanaṃ kusalabhaṇḍavināsanaṃ kathitanti daṭṭhabbaṃ.	661	
PA_tika-abh01_t:662_0	1353. Iminā āhārena nittharaṇatthena atthikabhāvo idamatthikatā. Āhāraparibhoge asantussanāti	662	
PA_tika-abh01_t:662_1	āhāraparibhogakkhaṇe pavattā asantussanā, davatthādiabhilāsoti attho. Ettha ca asantuṭṭhitā	662	
PA_tika-abh01_t:662_2	lobho, amattaññutā appaṭisaṅkhā ca mohoti ime dve dhammā “bhojane amattaññutā”ti veditabbā.	662	
PA_tika-abh01_t:663_0	1355. “Seyyohamasmī”tiādinā pavattamānova mānamado. Asaddhammasevanāsamatthataṃ nissāya	663	
PA_tika-abh01_t:663_1	pavatto māno, rāgo eva vā purisamado. Sakkarasappikhīrādīni yojetvā bahalapakkaṃ	663	
PA_tika-abh01_t:663_2	bhojanaṃ piṇḍarasabhojanaṃ, bahalapakkaṃ vā maṃsarasādibhojanaṃ. Mandanti appaṃ.	663	
PA_tika-abh01_t:663_3	Ṭhitiyāti ṭhitatthaṃ. Tadatthañca bhuñjanto yasmā “kāyaṃ ṭhapessāmī”ti bhuñjati,	663	
PA_tika-abh01_t:663_4	tasmā “ṭhapanatthāyā”ti vuttaṃ. Abhuttapaccayā uppajjanakāti idaṃ khudāya visesanaṃ	663	
PA_tika-abh01_t:663_5	yassā appavatti bhojanena kātabbā, tassā dassanatthaṃ. Sakalaṃ sāsananti pāḷidhammampi	663	
PA_tika-abh01_t:663_6	sabbakusalepi saṅgaṇhāti. Abhuttapaccayā uppajjanakavedanā, bhuttapaccayā na uppajjanakavedanāti	663	
PA_tika-abh01_t:663_7	etāsaṃ ko viseso? Purimā yathāpavattā jighacchānimittā vedanā. Sā hi abhuñjantassa	663	
PA_tika-abh01_t:663_8	bhiyyo pavattanavasena uppajjatīti. Pacchimāpi khudānimittāva aṅgadāhasūlādivedanā	663	
PA_tika-abh01_t:663_9	appavattā. Sā hi bhuttapaccayā pubbe anuppannāva na uppajjissati. Vihiṃsānimittatā	663	
PA_tika-abh01_t:663_10	cetāsaṃ vihiṃsāya viseso.	6631	
PA_tika-abh01_t:664_0	Yātrāti yāpanā vuttā, pubbepi “yāpanāyā”ti vuttaṃ, ko ettha viseso? Pubbe “yāpanāyāti	664	
PA_tika-abh01_t:664_1	jīvitindriyayāpanatthāyā”ti vuttaṃ, idha pana catunnaṃ iriyāpathānaṃ avicchedasaṅkhātā	664	
PA_tika-abh01_t:664_2	yāpanā yātrāti ayamettha viseso. Dāyakadeyyadhammānaṃ attano ca pamāṇaṃ ajānitvā	664	
PA_tika-abh01_t:664_3	paṭiggahaṇaṃ, saddhādeyyavinipātanatthaṃ vā paṭiggahaṇaṃ adhammikapaṭiggahaṇaṃ, yena	664	
PA_tika-abh01_t:664_4	vā āpattiṃ āpajjeyya. Apaccavekkhitaparibhogo adhammena paribhogo. Anavajje aninditabbe	664	
PA_tika-abh01_t:664_5	paccaye sāvajjaṃ sanindaṃ paribhogena attānaṃ karoti. Anavajjatā ca bhavissatīti	664	
PA_tika-abh01_t:664_6	attano pakatiaggibalādiṃ jānitvā “evaṃ me agarahitabbatā ca bhavissatī”ti pamāṇayuttaṃ āhāretīti attho.	664	
PA_tika-abh01_t:665_0	Sukho iriyāpathavihāro phāsuvihāro. Ettakañhi bhuñjitvā…pe… pavattantīti iriyāpathānaṃ	665	
PA_tika-abh01_t:665_1	sukhappavattiyā kāraṇabhūtaṃ bhuñjanaṃ pivanañca iriyāpathehi kāraṇabhāvena gahitattā	665	
PA_tika-abh01_t:665_2	tehi sādhitaṃ viya vuttaṃ. “Abhutvā udakaṃ pive”ti likhanti, “bhutvānā”ti pana pāṭho.	665	
PA_tika-abh01_t:665_3	Punapi hi appasseva anujānanavasena –	665	
PA_tika-abh01_t:666	“Kappiyaṃ taṃ ce chādeti, cīvaraṃ idamatthikaṃ;	66	
PA_tika-abh01_t:667	Alaṃ phāsuvihārāya.	66	
PA_tika-abh01_t:668	“Pallaṅkena nisinnassa, jaṇṇuke nābhivassati;	66	
PA_tika-abh01_t:669	Alaṃ phāsuvihārāyā”ti. –	66	
PA_tika-abh01_t:670	Āha.	67	
PA_tika-abh01_t:671_0	Bhojanānisaṃsoti yathāvuttehi aṭṭhahaṅgehi samannāgatassa bhojanassa agarahitabbatā	671	
PA_tika-abh01_t:671_1	sukhavihāro ca ānisaṃsoti attho. Yuttassa niddosassa bhojanassa parimāṇassa ca vasena	671	
PA_tika-abh01_t:671_2	jānanaṃ yuttapamāṇajānanaṃ nāma.	671	
PA_tika-abh01_t:672	1356. Vināsaṃ pattiyā naṭṭhā, paṭipakkhehi abhibhūtattā muṭṭhā ca sati yassa, so naṭṭhamuṭṭhassati, tassa bhāvo naṭṭhamuṭṭhassatitā.	67	
PA_tika-abh01_t:673	1368. Visuddhippattanti maggaphalasīlaṃ vuccati. Lokuttaradhammāvāti lokuttarasatiādidhammāva. Sīlasampadā pana rūpārūpāvacarā natthīti sambhavato yojetabbā.	67	
PA_tika-abh01_t:674_0	1373. Bhogūpakaraṇehi sabhogo. Catunnaṃ saccānaṃ anulomanti catusaccappaṭivedhassa	674	
PA_tika-abh01_t:674_1	anulomanti attho. “Saccāna”nti hi paṭivijjhitabbehi paṭivedho vutto, catusaccappaṭivedhassa	674	
PA_tika-abh01_t:674_2	vā upanissayabhūtaṃ paṭivijjhitabbānaṃ catunnaṃ saccānaṃ anulomanti vuttaṃ.	674	
PA_tika-abh01_t:675	1378. “Mama gharaṃ dhuraṃ katvā bhikkhaṃ pavisathā”ti diyyamānaṃ dhurabhattanti vadanti. Niccabhattādi vā aññepi āṇāpetvā sayaṃ dhuraṃ hutvā dinnaṃ dhurabhattaṃ.	67	
PA_tika-abh01_t:676	1379. Paṭivāseti nāmāti nivatteti nāma osakketi nāma.	67	
PA_tika-abh01_t:677	1380. Pubbe nivutthakkhandhāti purimajātīsu santatipariyāpanne khandhe āha. Khandhapaṭibaddhanti vatthābharaṇayānagāmajanapadādi. Khayasamayeti maggakkhaṇaṃ āha.	67	
PA_tika-abh01_t:678	1381. Adhimuccanaṭṭhenāti aniggahitapakkhandanasaṅkhātena yathāsukhaṃ pavattanaṭṭhena.	67	
PA_tika-abh01_t:679	1382. Khīṇānaṃ anto avasānaṃ niṭṭhitabhāvo khīṇanto, khīṇānaṃ vā ādikālo, tasmiṃ khīṇante. Esa nayo niruddhantetiādīsu.	67	
PA_tika-abh01_t:680	Dukanikkhepakathāvaṇṇanā niṭṭhitā.	68	
PA_tika-abh01_t:681	Nikkhepakaṇḍavaṇṇanā niṭṭhitā.	68	
PA_tika-abh01_t:682	4. Aṭṭhakathākaṇḍaṃ	68	
PA_tika-abh01_t:683	Tikaatthuddhāravaṇṇanā	68	
PA_tika-abh01_t:684_0	1384. Nayamagganti suttantabhājanīyādinayagamanaṃ anulomādinayagamanañca. Tampi hi	684	
PA_tika-abh01_t:684_1	ettha atthesu nicchitesu sukhaṃ samānenti. Pañhuddhāranti ekūnapaññāsāya ekūnapaññāsāya	684	
PA_tika-abh01_t:684_2	navasu navasu ca pañhesu labbhamānassa uddharaṇaṃ, tesuyeva labbhamānānaṃ gaṇanānaṃ	684	
PA_tika-abh01_t:684_3	ṭhapanaṃ gaṇanācāro. Atthuddhāranti “ime nāma cittuppādādayo atthā kusalādikā”ti	684	
PA_tika-abh01_t:684_4	uddharaṇaṃ. Kaṇṇikaṃ kaṇṇikanti cittuppādakaṇḍarūpakaṇḍesu vibhatte pasaṭe dhamme	684	
PA_tika-abh01_t:684_5	“catūsu bhūmīsu kusalaṃ dvādasākusalacittuppādā”tiādinā rāsirāsivasena saha ganthetvāti	684	
PA_tika-abh01_t:684_6	attho. Ghaṭagocchakā kaṇṇikavevacanāneva. Ettha pana catūsu bhūmīsu kusalanti ekavacananiddeso	684	
PA_tika-abh01_t:684_7	catubhūmakānaṃ kusalaphassādīnaṃ kusalabhāve ekattūpagamanato. Cittuppādakaṇḍarūpakaṇḍesu	684	
PA_tika-abh01_t:684_8	catubhūmicittuppādādivasena viññātadhammassa vasenāyaṃ atthuddhāradesanā āraddhāti	684	
PA_tika-abh01_t:684_9	tattha yaṃ catūsu bhūmīsu kusalaṃ vibhattaṃ yāva viññātaṃ, ime dhammā kusalāti attho.	684	
PA_tika-abh01_t:685_0	Yadipi kusalattikavitthāro pubbe viññāto, tathāpi tattha dhammā samayavasena phassādisabhāvavasena	685	
PA_tika-abh01_t:685_1	ca vibhattā bhinnā viññātā, na pana ekasmiṃ lakkhaṇe samānetvā, tasmā tattha vuttaṃ	685	
PA_tika-abh01_t:685_2	samayādibhedaṃ vajjetvā sabbabhedabhinnānaṃ ekasmiṃ kusalādilakkhaṇe samānetvā bodhanatthaṃ	685	
PA_tika-abh01_t:685_3	idha kusalattikaniddeso puna vibhatto. Ettha ca ekavacanena kusalaniddesaṃ katvā	685	
PA_tika-abh01_t:685_4	bahuvacanena nigamanassa kāraṇaṃ vuttameva. Yadi dhammānaṃ kusalatte ekattūpagamanaṃ,	685	
PA_tika-abh01_t:685_5	kasmā ekavacanena pucchāpi na katā? Uddese kusala-saddassa dhammavisesanabhāvato	685	
PA_tika-abh01_t:685_6	tabbisesanānaṃ dhammānaṃ pucchitattā tesañca aniddhāritasaṅkhāvisesattā, niddese	685	
PA_tika-abh01_t:685_7	pana catūhi bhūmīhi vitthārato viññātāhi kusale visesetvā dassetīti yuttaṃ “catūsu	685	
PA_tika-abh01_t:685_8	bhūmīsu kusala”nti ekattaṃ netvā vacanaṃ. Kusalapadañhi ettha padhānaṃ, tañca visesitabbānapekkhaṃ	685	
PA_tika-abh01_t:685_9	kusalākārameva attano sabhāve ṭhitaṃ gahetvā pavattamānaṃ ekattameva upādāya pavattati, na bhedanti.	685	
PA_tika-abh01_t:686_0	1385. Dvādasa akusalacittuppādāti etthāpi paṭhamākusalacittuppādo samayaphassādivasena	686	
PA_tika-abh01_t:686_1	bhedaṃ anāmasitvā somanassasahagatadiṭṭhigatasampayuttacittuppādabhāve ekattaṃ netvā	686	
PA_tika-abh01_t:686_2	vutto, evaṃ yāva dvādasamoti “dvādasa akusalacittuppādā”ti vuttaṃ. Evaṃ catūsu bhūmīsu	686	
PA_tika-abh01_t:686_3	vipākotiādīsupi yathāyogaṃ yojetabbaṃ. Cittuppādāti ettha uppajjati etthāti uppādo,	686	
PA_tika-abh01_t:686_4	kiṃ uppajjati? Cittaṃ, cittassa uppādo cittuppādoti evaṃ avayavena samudāyopalakkhaṇavasena	686	
PA_tika-abh01_t:686_5	attho sambhavati. Evañhi sati cittacetasikarāsi cittuppādoti siddho hoti. Aṭṭhakathāyaṃ	686	
PA_tika-abh01_t:686_6	pana “cittameva uppādo cittuppādo”ti aññassuppajjanakassa nivattanatthaṃ cittaggahaṇaṃ	686	
PA_tika-abh01_t:686_7	kataṃ, cittassa anuppajjanakabhāvanivattanatthaṃ uppādaggahaṇaṃ, cittuppādakaṇḍe	686	
PA_tika-abh01_t:686_8	vā “cittaṃ uppannaṃ hotī”ti cittassa uppajjanakabhāvo pākaṭoti katvā “cittameva uppādo”ti	686	
PA_tika-abh01_t:686_9	vuttaṃ, cittassa anuppajjanakassa nivattetabbassa sabbhāvā uppādaggahaṇaṃ katanti	686	
PA_tika-abh01_t:686_10	veditabbaṃ. Ayañcattho “dvepañcaviññāṇānī”tiādīsu viya cittappadhāno niddesoti katvā vuttoti daṭṭhabbo.	6861	
PA_tika-abh01_t:687_0	1420. Chasu dvāresūti ettha pañcadvāre vattabbameva natthi, manodvārepi parittārammaṇameva	687	
PA_tika-abh01_t:687_1	javanaṃ tadārammaṇasaṅkhātaṃ bhavaṅgaṃ anubandhati. Tañhi parittassa kammassa vipāko,	687	
PA_tika-abh01_t:687_2	vipāko ca iṭṭhāniṭṭhārammaṇānubhavanaṃ, kammānurūpo ca vipāko hotīti parittakammavipāko	687	
PA_tika-abh01_t:687_3	parittārammaṇasseva anubhavanaṃ hoti. Tasmā sabbaṃ tadārammaṇaṃ “parittārammaṇa”nti	687	
PA_tika-abh01_t:687_4	vuttaṃ. Yadi evaṃ mahaggatavipākopi mahaggatānubhavanameva āpajjatīti ce? Na, samādhippadhānassa	687	
PA_tika-abh01_t:687_5	kammassa appanāppattassa saññāvasārammaṇassa tādiseneva vipākena bhavitabbattā. Tasmā	687	
PA_tika-abh01_t:687_6	samādhi sukhānubhavanabhūto, sopi kammānurūpatoyeva kammārammaṇo hotīti daṭṭhabbo.	687	
PA_tika-abh01_t:687_7	Kammānurūpato eva ca tadārammaṇaṃ parittārammaṇampi mahaggatajavanaṃ nānubandhati.	687	
PA_tika-abh01_t:687_8	Tato eva paṭisandhiādibhūto kāmāvacaravipāko kammanimittampi parittameva ārammaṇaṃ	687	
PA_tika-abh01_t:687_9	karoti, na mahaggataṃ appamāṇaṃ vā. Yasmā pana vuttaṃ “mahaggatārammaṇo dhammo parittārammaṇassa	687	
PA_tika-abh01_t:687_10	dhammassa kammapaccayena paccayo, appamāṇārammaṇo dhammo parittārammaṇassa dhammassa	6871	
PA_tika-abh01_t:687_11	kammapaccayena paccayo”ti, na ca mahaggatappamāṇavipāko parittārammaṇo atthi, idha	6871	
PA_tika-abh01_t:687_12	ca sabbakāmāvacaravipākānaṃ parittārammaṇatāva vuttā, tasmā kammānurūpato mahaggatappamāṇārammaṇampi	6871	
PA_tika-abh01_t:687_13	parittakammaṃ yadi paṭisandhiṃ deti, kammagatinimittārammaṇameva deti. Pavattivipākampi	6871	
PA_tika-abh01_t:687_14	rūpādiparittārammaṇamevāti veditabbaṃ. Khīṇāsavānaṃ vāsanāvasena sativippayuttahasanaṃ	6871	
PA_tika-abh01_t:687_15	pavattamānaṃ parittesveva pavattati, na itaresu kilesavirahe tādisahasanapaccayabhāvābhāvato.	6871	
PA_tika-abh01_t:687_16	Tasmā tassa parittārammaṇatā vuttā. Khīṇāsavānaṃ asakkaccadānādīni ādarākaraṇavaseneva	6871	
PA_tika-abh01_t:687_17	veditabbāni, na kosajjādiakusalavasena. Paṭippassaddhasabbussukkā hi te uttamapurisāti.	6871	
PA_tika-abh01_t:687_18	Tesaṃ ādarākaraṇañca nirussukkatā evāti veditabbā.	6871	
PA_tika-abh01_t:688_0	1421. Atipaguṇānanti vacanaṃ nirādarassa ñāṇavippayuttapaccavekkhaṇassa visayadassanaṃ,	688	
PA_tika-abh01_t:688_1	na tassevāti visayaniyamanaṃ. Ñāṇasampayuttassapi hi atipaguṇānaṃ visayatā suṭṭhutaraṃ	688	
PA_tika-abh01_t:688_2	hoti eva. Yathā paguṇaṃ ganthaṃ sajjhāyanto dve tayo vācanāmagge gatepi na sallakkheti	688	
PA_tika-abh01_t:688_3	ñāṇavippayuttasatimantena sajjhāyitattā, evaṃ paguṇajjhānesupi pavatti hotīti āha	688	
PA_tika-abh01_t:688_4	“atipaguṇāna”ntiādi. Kasiṇanimittādipaññattīti pubbe dassitaṃ sabbaṃ upādāpaññattimāha.	688	
PA_tika-abh01_t:688_5	Taṃ pana rūpādayo viya avijjamāno vijjamāno ca atthoti ācariyā vadanti. Sammutisacce	688	
PA_tika-abh01_t:688_6	pana vuccamānānaṃ kasiṇanimittādi vācāvatthumattato vacanavohāreneva paññattīti vuccati.	688	
PA_tika-abh01_t:688_7	Tassa hi paññāpanaṃ avijjamānapaññattīti tassa avijjamānattaṃ aṭṭhakathāyaṃ vuttanti.	688	
PA_tika-abh01_t:688_8	Avijjamānampi pana taṃ vijjamānamiva gahetvā pavattamānāya saññāya parittādīsu “ayaṃ	688	
PA_tika-abh01_t:688_9	nāma dhammo ārammaṇa”nti na sakkā vattuṃ te eva dhamme upādāya pavattamānāyapi dhammesveva	688	
PA_tika-abh01_t:688_10	aṭṭhānato. Tasmā sā sasampayuttā parittādiārammaṇāti na vattabbāti vuttā. Navattabbārammaṇāti	6881	
PA_tika-abh01_t:688_11	idaṃ pana vacanaṃ yathāgahitākārassa saññāvisayassa navattabbataṃ sandhāya navattabbaṃ	6881	
PA_tika-abh01_t:688_12	ārammaṇaṃ etesanti navattabbārammaṇā, cittuppādāti aññapadatthasamāsaṃ katvā aṭṭhakathāyaṃ vuttaṃ.	6881	
PA_tika-abh01_t:689_0	Catupaññāsacittuppādānaṃ rūpassa ca vasena pañcapaṇṇāsāya. Kevalanti vinā parāmasanena.	689	
PA_tika-abh01_t:689_1	Aniṭṭhaṅgatavasenāti anicchayagamanavasena, anicchayaṃ vā dveḷhaṃ gato cittuppādo	689	
PA_tika-abh01_t:689_2	aniṭṭhaṅgato, tenākārena pavatti “aniṭṭhaṅgatavasena pavattī”ti vuttā. Nānārammaṇesu	689	
PA_tika-abh01_t:689_3	cittassa vikkhipanaṃ vikkhepo. Anavaṭṭhānaṃ avūpasamo. Gotrabhuvodāne gotrabhūti	689	
PA_tika-abh01_t:689_4	gahetvā “gotrabhukāle”ti āha.	689	
PA_tika-abh01_t:690_0	Sabbatthapādakacatutthanti idha sabbattha-saddo sāmiattho daṭṭhabbo, sabbesu vā vipassanādīsu	690	
PA_tika-abh01_t:690_1	pādakaṃ kāraṇaṃ sabbatthapādakanti phalassa visayabhāvena niddeso. Ākāsakasiṇacatutthanti	690	
PA_tika-abh01_t:690_2	paricchedākāsakasiṇacatutthamāha. Tañhi rūpāvacaraṃ, na itaranti. Kusalatopi dvādasavidhaṃ	690	
PA_tika-abh01_t:690_3	kiriyatopīti catuvīsatividhatā vuttā hoti. Vaṭṭassapi pādakaṃ hotiyevāti kusalaṃ	690	
PA_tika-abh01_t:690_4	kiriyañca ekato katvā sabbatthapādakaṃ vuttanti kiriyajjhānassa avaṭṭapādakattā sāsaṅkaṃ	690	
PA_tika-abh01_t:690_5	vadati. Mahaggatacitte samodahatīti idaṃ “so evaṃ samāhite citte”tiādinā nayena vuttaṃ	690	
PA_tika-abh01_t:690_6	pākaṭaṃ pādakajjhānacittaṃ parikammehi gahetvā citte rūpakāyaṃ adhiṭṭhānacittena	690	
PA_tika-abh01_t:690_7	samodahatīti katvā vuttaṃ. Pādakajjhānacittaṃ rūpakāye samodahatīti idampi yathāvuttaṃ	690	
PA_tika-abh01_t:690_8	pādakajjhānacittaṃ ārammaṇaṃ katvā cittasantānaṃ rūpakāye samodahitaṃ tadanugatikaṃ	690	
PA_tika-abh01_t:690_9	katvā adhiṭṭhātīti katvā vuttaṃ, idaṃ pana adhiṭṭhānadvayaṃ adissamānakāyataṃ dissamānakāyatañca	690	
PA_tika-abh01_t:690_10	āpādeti. Gantukāmatāparikammavasena taṃsampayuttāya saññāya sukhasaññālahusaññābhāvato	6901	
PA_tika-abh01_t:690_11	gamanampi nipphādetīti daṭṭhabbaṃ.	6901	
PA_tika-abh01_t:691_0	Sotāpannassa cittanti sotāpannassa pāṭipuggalikaṃ maggaphalacittanti veditabbaṃ.	691	
PA_tika-abh01_t:691_1	Mārādīnañhi bhagavato cittajānanaṃ vuttanti cetopariyañāṇalābhī kasmā sāsavacittaṃ	691	
PA_tika-abh01_t:691_2	na jānissatīti. Chinnavaṭumakā chinnasaṃsāravaṭṭā buddhā. Maggaphalanibbānapaccavekkhaṇatopīti	691	
PA_tika-abh01_t:691_3	ettha maggaphalapaccavekkhaṇāni tāva pubbenivāsānussatiñāṇena maggaphalesu ñātesu	691	
PA_tika-abh01_t:691_4	pavattanti, nibbānapaccavekkhaṇañca nibbānārammaṇesu appamāṇadhammesu ñātesūti maggādipaccavekkhaṇāni	691	
PA_tika-abh01_t:691_5	pubbenivāsānussatiñāṇassa appamāṇārammaṇataṃ sādhentīti veditabbāni. “Appamāṇā khandhā	691	
PA_tika-abh01_t:691_6	pubbenivāsānussatiñāṇassa ārammaṇapaccayena paccayo”icceva hi vuttaṃ, na nibbānanti.	691	
PA_tika-abh01_t:691_7	Tasmā pubbenivāsānussatiñāṇena eva maggaphalapaccavekkhaṇakicce vuccamānepi nibbānapaccavekkhaṇatā	691	
PA_tika-abh01_t:691_8	na sakkā vattuṃ, aṭṭhakathāyaṃ pana tassapi nibbānārammaṇatā anuññātāti dissati.	691	
PA_tika-abh01_t:691_9	Kāmāvacarenibbattissatīti nibbattakkhandhajānanamāha. Nibbānadhātuyā parinibbāyissatīti	691	
PA_tika-abh01_t:691_10	nibbānārammaṇehi maggaphalehi kilesaparinibbānabhūtehi parinibbāyissatīti attho sambhavati.	6911	
PA_tika-abh01_t:692_0	1429. Asahajātattāti asampayuttattāti attho. Na hi arūpadhammānaṃ arūpadhammehi sahajātatā	692	
PA_tika-abh01_t:692_1	sampayogato aññā atthīti. “Aññadhammārammaṇakāle”ti vuttaṃ, maggārammaṇakālepi pana	692	
PA_tika-abh01_t:692_2	garuṃ akaraṇe maggādhipatibhāvena navattabbatā yojetabbā.	692	
PA_tika-abh01_t:693_0	1433. Niyogāti niyogatoti imamatthaṃ sandhāya “niyamenā”ti āha, niyogavanto vā niyogā,	693	
PA_tika-abh01_t:693_1	niyatāti attho. Cittuppādakaṇḍe hi bodhitesu cittuppādesu ekantena anāgatārammaṇo koci natthīti.	693	
PA_tika-abh01_t:694_0	1434. Kammaṃ vā kammanimittaṃ vā ārabbha pavattiyaṃ atītārammaṇāvāti vuttaṃ, kammanimittaṃ	694	
PA_tika-abh01_t:694_1	pana ārabbha pavattiyaṃ paccuppannārammaṇabhāvañca paṭisandhiyā paṭiccasamuppādavibhaṅgavaṇṇanāyaṃ	694	
PA_tika-abh01_t:694_2	vakkhati. Tasmā idaṃ manodvāracutiyaṃ atītakammanimittaṃ manodvāre āpāthagataṃ sandhāya	694	
PA_tika-abh01_t:694_3	vuttanti veditabbaṃ. Satadārammaṇāya cutiyā pañcacittakkhaṇāvasiṭṭhāyuke gatinimitte	694	
PA_tika-abh01_t:694_4	paṭisandhiyā pavattāya cattāri bhavaṅgāni paccuppannārammaṇāni, itarattha ca cha	694	
PA_tika-abh01_t:694_5	sandhāyāha “tato paraṃ bhavaṅgakāle cā”ti. Yadā hi gatinimittārammaṇe javane pavatte	694	
PA_tika-abh01_t:694_6	anuppanne eva tadārammaṇe cuti hoti rūpāvacarārūpāvacarasattassa viya kāmadhātuṃ	694	
PA_tika-abh01_t:694_7	upapajjantassa, tadā paṭisandhito parāni cha bhavaṅgāni paccuppannārammaṇāni hontīti.	694	
PA_tika-abh01_t:694_8	Diṭṭhisampayuttehi assādanādīni saparāmāsāneva daṭṭhabbāni. Paṇṇattinibbānārammaṇānañca	694	
PA_tika-abh01_t:694_9	javanānaṃ purecārikakāleti yesaṃ purecārikakāle ekantena āvajjanāya atītādiārammaṇabhāvena	694	
PA_tika-abh01_t:694_10	navattabbatā, tesaṃ vasena nayaṃ dasseti. Nibbānārammaṇānampi javanānaṃ purecārikakāle	6941	
PA_tika-abh01_t:694_11	sā tathā na vattabbā, na pana ekantena maggaphalavīthīsu tassā anibbānārammaṇattā.	6941	
PA_tika-abh01_t:695_0	Ime gandhāti nanu paccuppannā gandhā gahitā, kathaṃ ettha anāgatārammaṇatā hotīti?	695	
PA_tika-abh01_t:695_1	“Aṭṭhārasavassādhikāni dve vassasatāni mā sussiṃsū”ti pavattito, anāgate mā sussiṃ	695	
PA_tika-abh01_t:695_2	sūti hi anāgataṃ gandhaṃ gahetvā pavattatīti adhippāyo. Cittavasena kāyaṃ pariṇāmento	695	
PA_tika-abh01_t:695_3	abhimukhībhūtaṃ tadā vijjamānameva kāyaṃ ārammaṇaṃ karotīti paccuppannārammaṇaṃ adhiṭṭhānacittaṃ	695	
PA_tika-abh01_t:695_4	hoti. Tathā attano kāyassa dīgharassāṇuthūlanīlādibhāvāpādanavasena aññassa ca pāṭihāriyassa	695	
PA_tika-abh01_t:695_5	karaṇe yojetabbaṃ. Etthantare ekadvesantativārā veditabbāti etthantare pavattā rūpasantatiarūpasantativārā	695	
PA_tika-abh01_t:695_6	ekadvesantativārā nāmāti veditabbāti attho. Atiparittasabhāvautuādisamuṭṭhānā vā	695	
PA_tika-abh01_t:695_7	“ekadvesantativārā”ti vuttā. Ubhayametaṃ paccuppannanti addhāpaccuppannaṃ hontaṃ	695	
PA_tika-abh01_t:695_8	etaṃ ubhayaṃ hotīti attho. Saṃhīratīti taṇhādiṭṭhābhinandanāhi ākaḍḍhīyati.	695	
PA_tika-abh01_t:696_0	Kecīti abhayagirivāsinoti vadanti, te pana cittassa ṭhitikkhaṇaṃ na icchantīti “ṭhitikkhaṇe	696	
PA_tika-abh01_t:696_1	vā paṭivijjhatī”ti na vattabbaṃ siyā. Tathā ye “iddhimassa ca parassa ca ekakkhaṇe	696	
PA_tika-abh01_t:696_2	vattamānaṃ cittaṃ uppajjatī”ti vadanti, tesaṃ “ṭhitikkhaṇe vā bhaṅgakkhaṇe vā paṭivijjhatī”ti	696	
PA_tika-abh01_t:696_3	vacanaṃ na sameti. Na hi tasmiṃ khaṇadvaye uppajjamānaṃ paracittena saha ekakkhaṇe	696	
PA_tika-abh01_t:696_4	uppajjati nāmāti. Ṭhitibhaṅgakkhaṇesu ca uppajjamānaṃ ekadesaṃ paccuppannārammaṇaṃ,	696	
PA_tika-abh01_t:696_5	ekadesaṃ atītārammaṇaṃ āpajjati. Yañca vuttaṃ “parassa cittaṃ jānissāmīti rāsivasena	696	
PA_tika-abh01_t:696_6	mahājanassa citte āvajjite”ti, ettha ca mahājano attanā pare aneke puggalāti paresaṃ	696	
PA_tika-abh01_t:696_7	cittaṃ jānissāmīti āvajjanappavatti vattabbā siyā. Athāpi parassāti mahājanassāti	696	
PA_tika-abh01_t:696_8	attho sambhaveyya, tathāpi tassa puggalasseva vā cittarāsiṃ āvajjitvā ekassa paṭivijjhanaṃ	696	
PA_tika-abh01_t:696_9	ayuttaṃ. Na hi rāsiāvajjanaṃ ekadesāvajjanaṃ hotīti. Tasmā tehi “mahājanassa citte	696	
PA_tika-abh01_t:696_10	āvajjite”tiādi na vattabbaṃ.	6961	
PA_tika-abh01_t:697_0	Yaṃ pana te vadanti “yasmā iddhimassa ca parassa ca ekakkhaṇe cittaṃ uppajjatī”ti,	697	
PA_tika-abh01_t:697_1	tatthāyaṃ adhippāyo siyā – cetopariyañāṇalābhī parassa cittaṃ ñātukāmo pādakajjhānaṃ	697	
PA_tika-abh01_t:697_2	samāpajjitvā vuṭṭhāya atītādivibhāgaṃ akatvā cittasāmaññena “imassa cittaṃ jānāmī”ti	697	
PA_tika-abh01_t:697_3	parikammaṃ katvā puna pādakajjhānaṃ samāpajjitvā vuṭṭhāya sāmaññeneva cittaṃ āvajjitvā	697	
PA_tika-abh01_t:697_4	tiṇṇaṃ catunnaṃ vā parikammānaṃ anantarā cetopariyañāṇena paracittaṃ paṭivijjhati	697	
PA_tika-abh01_t:697_5	vibhāveti rūpaṃ viya dibbacakkhunā. Tato paraṃ pana kāmāvacaracittehi sarāgādivavatthānaṃ	697	
PA_tika-abh01_t:697_6	hoti nīlādivavatthānaṃ viya. Tattha dibbacakkhunā diṭṭhahadayavatthurūpassa sattassa	697	
PA_tika-abh01_t:697_7	abhimukhībhūtassa cittasāmaññena cittaṃ āvajjayamānaṃ āvajjanaṃ abhimukhībhūtaṃ vijjamānaṃ	697	
PA_tika-abh01_t:697_8	cittaṃ ārammaṇaṃ katvā cittaṃ āvajjeti. Parikammāni ca taṃ taṃ vijjamānaṃ cittaṃ	697	
PA_tika-abh01_t:697_9	cittasāmaññeneva ārammaṇaṃ katvā cittajānanaparikammāni hutvā pavattanti. Cetopariyañāṇaṃ	697	
PA_tika-abh01_t:697_10	pana vijjamānaṃ cittaṃ paṭivijjhantaṃ vibhāventaṃ tena saha ekakkhaṇe eva uppajjati.	6971	
PA_tika-abh01_t:697_11	Tattha yasmā santānassa santānaggahaṇato ekattavasena āvajjanādīni cittantveva pavattāni,	6971	
PA_tika-abh01_t:697_12	tañca cittameva, yaṃ cetopariyañāṇena vibhāvitaṃ, tasmā samānākārappavattito na aniṭṭhe	6971	
PA_tika-abh01_t:697_13	maggaphalavīthito aññasmiṃ ṭhāne nānārammaṇatā āvajjanajavanānaṃ hoti. Paccuppannārammaṇañca	6971	
PA_tika-abh01_t:697_14	parikammaṃ paccuppannārammaṇassa cetopariyañāṇassa āsevanapaccayoti siddhaṃ hoti.	6971	
PA_tika-abh01_t:697_15	Atītattiko ca evaṃ abhinno hoti. Aññathā santatipaccuppanne addhāpaccuppanne ca paccuppannanti	6971	
PA_tika-abh01_t:697_16	idha vuccamāne atītānāgatānañca paccuppannatā āpajjeyya, tathā ca sati “paccuppanno	6971	
PA_tika-abh01_t:697_17	dhammo paccuppannassa dhammassa anantarapaccayena paccayo”tiādi vattabbaṃ siyā, na	6971	
PA_tika-abh01_t:697_18	ca taṃ vuttaṃ. “Atīto dhammo paccuppannassa dhammassa anantarapaccayena paccayo,	6971	
PA_tika-abh01_t:697_19	purimā purimā atītā khandhā pacchimānaṃ pacchimānaṃ paccuppannānaṃ khandhānaṃ anantara…pe…	6971	
PA_tika-abh01_t:697_20	anulomaṃ gotrabhussā”tiādivacanato pana addhāsantatipaccuppannesveva anantarātītā	6972	
PA_tika-abh01_t:697_21	cattāro khandhā atītāti viññāyanti, na ca abhidhammamātikāya āgatassa paccuppannapadassa	6972	
PA_tika-abh01_t:697_22	addhāsantatipaccuppannapadatthatā katthaci pāḷiyaṃ vuttā. Tasmā tehi iddhimassa ca	6972	
PA_tika-abh01_t:697_23	parassa ca ekakkhaṇe cittuppattiyā cetopariyañāṇassa paccuppannārammaṇatā vuttā.	6972	
PA_tika-abh01_t:697_24	Yadā pana “yaṃ imassa cittaṃ pavattaṃ, taṃ jānāmi. Yaṃ bhavissati, taṃ jānissāmī”ti	6972	
PA_tika-abh01_t:697_25	vā ābhogaṃ katvā pādakajjhānasamāpajjanādīni karoti, tadā āvajjanaparikammāni cetopariyañāṇañca	6972	
PA_tika-abh01_t:697_26	atītānāgatārammaṇāneva honti āvajjaneneva vibhāgassa katattā.	6972	
PA_tika-abh01_t:698_0	Ye pana “iddhimā parassa cittaṃ jānitukāmo āvajjeti, āvajjanaṃ khaṇapaccuppannaṃ	698	
PA_tika-abh01_t:698_1	ārammaṇaṃ katvā teneva saha nirujjhati, tato cattāri pañca vā javanāni. Yesaṃ pacchimaṃ	698	
PA_tika-abh01_t:698_2	iddhicittaṃ, sesāni kāmāvacarāni, tesaṃ sabbesampi tadeva niruddhaṃ cittamārammaṇaṃ	698	
PA_tika-abh01_t:698_3	hoti, na ca tāni nānārammaṇāni honti, addhāvasena paccuppannārammaṇattā”ti idaṃ vacanaṃ	698	
PA_tika-abh01_t:698_4	nissāya “āvajjanajavanānaṃ paccuppannātītārammaṇabhāvepi nānārammaṇattābhāvo viya	698	
PA_tika-abh01_t:698_5	ekadviticatupañcacittakkhaṇānāgatesupi cittesu āvajjitesu āvajjanajavanānaṃ yathāsambhavaṃ	698	
PA_tika-abh01_t:698_6	anāgatapaccuppannātītārammaṇabhāvepi nānārammaṇatā na siyā, tena catupañcacittakkhaṇānāgate	698	
PA_tika-abh01_t:698_7	āvajjite anāgatārammaṇaparikammānantaraṃ khaṇapaccuppannārammaṇaṃ cetopariyañāṇaṃ	698	
PA_tika-abh01_t:698_8	siddha”nti vadanti, tesaṃ vādo “anāgatārammaṇo dhammo paccuppannārammaṇassa dhammassa	698	
PA_tika-abh01_t:698_9	āsevanapaccayena paccayo, paccuppannārammaṇo dhammo atītārammaṇassa dhammassa āsevanapaccayena	698	
PA_tika-abh01_t:698_10	paccayo”ti imesaṃ pañhānaṃ anuddhaṭattā gaṇanāya ca “āsevane tīṇī”ti vuttattā na	6981	
PA_tika-abh01_t:698_11	sijjhati. Na hi kusalakiriyamahaggataṃ anāsevanaṃ atthīti.	6981	
PA_tika-abh01_t:699_0	Etassa ca vādassa nissayabhāvo āvajjanajavanānaṃ khaṇapaccuppannaniruddhārammaṇatāvacanassa	699	
PA_tika-abh01_t:699_1	na sijjhati, yaṃ pavattaṃ yaṃ pavattissatīti vā visesaṃ akatvā gahaṇe āvajjanassa	699	
PA_tika-abh01_t:699_2	anāgataggahaṇabhāvaṃ, tadabhāvā javanānampi vattamānaggahaṇābhāvañca sandhāyeva tassa	699	
PA_tika-abh01_t:699_3	vuttattā. Tadā hi bhavaṅgacalanānantaraṃ abhimukhībhūtameva cittaṃ ārabbha āvajjanā	699	
PA_tika-abh01_t:699_4	pavattatīti. Jānanacittassapi vattamānārammaṇabhāve āvajjanajānanacittānaṃ sahaṭṭhānadosāpattiyā	699	
PA_tika-abh01_t:699_5	rāsiekadesāvajjanapaṭivedhe sampattasampattāvajjanajānane ca aniṭṭhe ṭhāne āvajjanajavanānaṃ	699	
PA_tika-abh01_t:699_6	nānārammaṇabhāvadosāpattiyā ca yaṃ vuttaṃ “khaṇapaccuppannaṃ cittaṃ cetopariyañāṇassa	699	
PA_tika-abh01_t:699_7	ārammaṇaṃ hotī”ti, taṃ ayuttanti paṭikkhipitvā yathāvuttadosānāpattikālavaseneva	699	
PA_tika-abh01_t:699_8	addhāsantatipaccuppannārammaṇattā nānārammaṇatābhāvaṃ disvā āvajjanajavanānaṃ vattamānataṃ	699	
PA_tika-abh01_t:699_9	niruddhārammaṇabhāvo vuttoti, tampi vacanaṃ purimavādino nānujāneyyuṃ. Tasmiñhi sati	699	
PA_tika-abh01_t:699_10	āvajjanā kusalānantiādīsu viya aññapadasaṅgahitassa anantarapaccayavidhānato “paccuppannārammaṇā	6991	
PA_tika-abh01_t:699_11	āvajjanā atītārammaṇānaṃ khandhānaṃ anantarapaccayena paccayo”ti vattabbaṃ siyā, na ca vuttanti.	6991	
PA_tika-abh01_t:700_0	Kasmā panevaṃ cetopariyañāṇassa paccuppannārammaṇatā vicāritā, nanu “atīto dhammo	700	
PA_tika-abh01_t:700_1	paccuppannassa dhammassa, anāgato dhammo paccuppannassa dhammassa ārammaṇapaccayena	700	
PA_tika-abh01_t:700_2	paccayo”ti etesaṃ vibhaṅgesu “atītā khandhā iddhividhañāṇassacetopariyañāṇassa pubbenivāsānussatiñāṇassa	700	
PA_tika-abh01_t:700_3	yathākammūpagañāṇassa āvajjanāya ārammaṇapaccayena paccayo”ti, “anāgatā khandhā iddhividhañāṇassa	700	
PA_tika-abh01_t:700_4	cetopariyañāṇassa anāgataṃsañāṇassa āvajjanāya ārammaṇapaccayena paccayo”ti, uppannattike	700	
PA_tika-abh01_t:700_5	ca “anuppannākhandhā, uppādino khandhā iddhividhañāṇassa cetopariyañāṇassa anāgataṃsañāṇassa	700	
PA_tika-abh01_t:700_6	āvajjanāya ārammaṇapaccayena paccayo”ti cetopariyañāṇaggahaṇaṃ katvā “paccuppanno	700	
PA_tika-abh01_t:700_7	dhammo paccuppannassā”ti etassa vibhaṅge “paccuppannā khandhā iddhividhañāṇassa āvajjanāya	700	
PA_tika-abh01_t:700_8	ārammaṇapaccayena paccayo”ti, uppannattike ca “uppannā khandhā iddhividhañāṇassa	700	
PA_tika-abh01_t:700_9	āvajjanāya ārammaṇapaccayena paccayo”ti ettakasseva vuttattā “paccuppannacitte cetopariyañāṇaṃ	700	
PA_tika-abh01_t:700_10	nappavattatī”ti viññāyati. Yadi hi pavatteyya, purimesu viya itaresu ca cetopariyañāṇaggahaṇaṃ	7001	
PA_tika-abh01_t:700_11	kattabbaṃ siyāti? Saccaṃ kattabbaṃ, nayadassanavasena panetaṃ saṃkhittanti aññāya	7001	
PA_tika-abh01_t:700_12	pāḷiyā viññāyati. “Atītārammaṇo dhammo paccuppannārammaṇassa dhammassa ārammaṇapaccayena	7001	
PA_tika-abh01_t:700_13	paccayo, anāgatārammaṇo dhammo paccuppannārammaṇassa. Paccuppannārammaṇo dhammo paccuppannārammaṇassā”ti	7001	
PA_tika-abh01_t:700_14	etesañhi vibhaṅgesu “cetopariyañāṇena atītārammaṇapaccuppannacittasamaṅgissa cittaṃ	7001	
PA_tika-abh01_t:700_15	jānāti. Atītārammaṇā paccuppannā khandhā cetopariyañāṇassa āvajjanāya ārammaṇapaccayena	7001	
PA_tika-abh01_t:700_16	paccayo”ti, “cetopariyañāṇena anāgatārammaṇapaccuppannacittasamaṅgissa cittaṃ…pe…	7001	
PA_tika-abh01_t:700_17	cetopariyañāṇena paccuppannārammaṇapaccuppannacittasamaṅgissa cittaṃ jānāti. Paccuppannārammaṇā	7001	
PA_tika-abh01_t:700_18	paccuppannā khandhā cetopariyañāṇassa āvajjanāya ārammaṇapaccayena paccayo”ti cetopariyañāṇassa	7001	
PA_tika-abh01_t:700_19	paccuppannārammaṇe pavatti vuttāti. Tenevāyaṃ vicāraṇā katāti veditabbā.	7001	
PA_tika-abh01_t:701_0	Tesanti tesu dvīsu ñāṇesūti niddhāraṇe sāmivacanaṃ. Kusalā khandhāti iddhividhapubbenivāsānāgataṃsañāṇāpekkho	701	
PA_tika-abh01_t:701_1	bahuvacananiddeso, na cetopariyañāṇayathākammūpagañāṇāpekkhoti. Tesaṃ catukkhandhārammaṇabhāvassa	701	
PA_tika-abh01_t:701_2	asādhakoti ce? Na, aññattha “avitakkavicāramattā khandhā ca vicāro ca cetopariyañāṇassa	701	
PA_tika-abh01_t:701_3	pubbenivāsānussatiñāṇassa anāgataṃsañāṇassa ārammaṇapaccayena paccayo”ti “savitakkasavicārā	701	
PA_tika-abh01_t:701_4	khandhā ca vitakko ca cetopariyañāṇassa pubbenivāsānussatiñāṇassa anāgataṃsañāṇassa	701	
PA_tika-abh01_t:701_5	ārammaṇapaccayena paccayo”ti ca vuttattā cetopariyañāṇāpekkhopi bahuvacananiddesoti	701	
PA_tika-abh01_t:701_6	imassatthassa siddhito. Evamapi yathākammūpagañāṇassa “avitakkavicāramattā khandhā	701	
PA_tika-abh01_t:701_7	ca vicāro cā”tiādīsu avuttattā catukkhandhārammaṇatā na sijjhatīti? Na, tattha avacanassa	701	
PA_tika-abh01_t:701_8	aññakāraṇattā. Yathākammūpagañāṇena hi kammasaṃsaṭṭhā cattāro khandhā kammappamukhena	701	
PA_tika-abh01_t:701_9	gayhanti. Tañhi yathā cetopariyañāṇaṃ purimaparikammavasena savitakkādivibhāgaṃ sarāgādivibhāgañca	701	
PA_tika-abh01_t:701_10	cittaṃ vibhāveti, na evaṃ savibhāgaṃ vibhāveti, kammavaseneva pana samudāyaṃ vibhāvetīti	7011	
PA_tika-abh01_t:701_11	“avitakkavicāramattā khandhā ca vicāro cā”tiādike vibhāgakaraṇe taṃ na vuttaṃ, na	7011	
PA_tika-abh01_t:701_12	catukkhandhānārammaṇatoti. Idaṃ pana avacanassa kāraṇanti. Keci tatthāpi “pubbenivāsānussatiñāṇassa	7011	
PA_tika-abh01_t:701_13	yathākammūpagañāṇassa anāgataṃsañāṇassā”ti paṭhanti eva. Na hi taṃ kusalākusalavibhāgaṃ	7011	
PA_tika-abh01_t:701_14	viya savitakkādivibhāgaṃ kammaṃ vibhāvetuṃ asamatthaṃ. Duccaritasucaritabhāvavibhāvanampi	7011	
PA_tika-abh01_t:701_15	hi lobhādialobhādisampayogavisesavibhāvanaṃ hotīti.	7011	
PA_tika-abh01_t:702_0	1435. Niyakajjhattapariyāyassa abhāvenāti sabhāvadhammattā kenaci pariyāyena niyakajjhattaṃ	702	
PA_tika-abh01_t:702_1	ahontaṃ sabbathā bahiddhābhāveneva “ekantabahiddhā”ti vuttaṃ, na asabhāvadhammattā	702	
PA_tika-abh01_t:702_2	bahiddhāpi ahontaṃ kasiṇādi viya niyakajjhattamattassa asambhavato. Asabhāvadhammattā	702	
PA_tika-abh01_t:702_3	eva hi kasiṇādiajjhattadhammabhūto ca koci bhāvo na hotīti ajjhattattike na vuttanti	702	
PA_tika-abh01_t:702_4	adhippāyo. Taṃ sabbaṃ ākiñcaññāyatanādi atītārammaṇattike “navattabbārammaṇa”nti	702	
PA_tika-abh01_t:702_5	vuttanti sambandho. Ettha ca vuttanti anuññātattā vacanatoti etehi kāraṇehi pakāsitanti attho.	702	
PA_tika-abh01_t:703_0	Idāni tanti “etañhi ākiñcaññāyatana”nti vuttaṃ ākiñcaññāyatanaṃ taṃ-saddena ākaḍḍhitvā	703	
PA_tika-abh01_t:703_1	vadati. Yo panāyamettha attho vutto “ākiñcaññāyatanaṃ ekampi idha vuccamānaṃ atītārammaṇattike	703	
PA_tika-abh01_t:703_2	tena sahekārammaṇatampi sandhāya kāmāvacarakusalādīnaṃ navattabbārammaṇatāya vuttattā	703	
PA_tika-abh01_t:703_3	idhāpi tesaṃ navattabbārammaṇabhāvaṃ dīpetīti katvā tasmiṃ vutte tānipi vuttāneva	703	
PA_tika-abh01_t:703_4	honti, tasmā visuṃ na vuttānī”ti, tamaññe nānujānanti. Na hi īdisaṃ lesavacanaṃ aṭṭhakathākaṇḍe	703	
PA_tika-abh01_t:703_5	atthi. Yadi siyā, parittārammaṇattike yesaṃ samānārammaṇānaṃ parittādiārammaṇatā	703	
PA_tika-abh01_t:703_6	navattabbatā ca vuttā. Puna atītārammaṇattike tesu ekameva vatvā aññaṃ na vattabbaṃ	703	
PA_tika-abh01_t:703_7	siyā. Tathā vedanāttike samānavedanānaṃ yesaṃ sukhāya vedanāya sampayuttatā vuttā,	703	
PA_tika-abh01_t:703_8	tesu ekameva pītittike sukhasahagataniddese vatvā aññaṃ na vattabbaṃ siyā. Evaṃ upekkhāsahagataniddesādīsu	703	
PA_tika-abh01_t:703_9	yojetabbaṃ. Lesena pana vinā aṭṭhakathākaṇḍe atthuddhārassa katattā ākiñcaññāyatanassa	703	
PA_tika-abh01_t:703_10	viya kāmāvacarakusalādīnampi ajjhattārammaṇattike navattabbatāya sati tānipi navattabbānīti	7031	
PA_tika-abh01_t:703_11	vattabbāni, na pana vuttāni. Tasmā abhāvanāsāmaññepi yāya abhāvanāniṭṭhappavattiyā	7031	
PA_tika-abh01_t:703_12	ākiñcaññāyatanaṃ pavattamānaṃ navattabbaṃ jātaṃ, tassā pavattiyā abhāvena tāni navattabbānīti	7031	
PA_tika-abh01_t:703_13	na vuttāni. Gahaṇavisesanimmitāneva hi kasiṇādīni sabhāvato avijjamānānīti tadārammaṇānaṃ	7031	
PA_tika-abh01_t:703_14	bahiddhāgahaṇavasena bahiddhārammaṇatā vuttā. Ākiñcaññāyatanaṃ pana na bahiddhāgahaṇabhāvena	7031	
PA_tika-abh01_t:703_15	pavattati, nāpi ajjhattaggahaṇabhāvena pavattatīti navattabbanti vuttaṃ. Yena pana	7031	
PA_tika-abh01_t:703_16	gahaṇākārena ākiñcaññāyatanaṃ pavattati, na tena sabbaññutaññāṇampi pavattati. Yadi	7031	
PA_tika-abh01_t:703_17	pavatteyya, tampi ākiñcaññāyatanameva bhaveyya. Yathā hi kilesānaṃ gocaraṃ pavattivisesañca	7031	
PA_tika-abh01_t:703_18	sabbaṃ jānantaṃ sabbaññutaññāṇaṃ na yathā te gaṇhanti, tathā gaṇhāti tassapi kilesabhāvāpattito,	7031	
PA_tika-abh01_t:703_19	evaṃ ākiñcaññāyatanassa ca pavattanākāraṃ yathāsabhāvato jānantaṃ taṃ ākiñcaññāyatanamiva	7031	
PA_tika-abh01_t:703_20	na gaṇhāti, kimaṅgaṃ pana aññanti. Tena kāmāvacarakusalānaṃ navattabbatā na vuttāti.	7032	
PA_tika-abh01_t:703_21	Ayaṃ “ākiñcaññāyatanassa visayabhūto apagamo nāma eko attho atthī”ti anicchantānaṃ	7032	
PA_tika-abh01_t:703_22	ācariyānaṃ vinicchayo.	7032	
PA_tika-abh01_t:704_0	Vipākaṃ pana na kassaci ārammaṇaṃ hotīti vipākaṃ ākāsānañcāyatanaṃ vipākādīsu viññāṇañcāyatanesu	704	
PA_tika-abh01_t:704_1	na kassaci ārammaṇaṃ hotīti attho, tathā ākiñcaññāyatanañca nevasaññānāsaññāyatanassa.	704	
PA_tika-abh01_t:704_2	Yathā hi vipākattike vipākadhammadhammanevavipākanavipākadhammadhammamūlakesu pañhesu	704	
PA_tika-abh01_t:704_3	“ākāsānañcāyatanakusalaṃ viññāṇañcāyatanakusalassa ārammaṇapaccayena paccayo, ākiñcaññāyatanakusalaṃ	704	
PA_tika-abh01_t:704_4	nevasaññānāsaññāyatanakusalassa, tathā vipākassa kiriyassa. Ākāsānañcāyatanakiriyaṃ	704	
PA_tika-abh01_t:704_5	viññāṇañcāyatanakiriyassa. Ākiñcaññāyatanakiriyaṃ nevasaññānāsaññāyatanakiriyassa	704	
PA_tika-abh01_t:704_6	ārammaṇapaccayena paccayo”ti vuttaṃ, na tathā vipākadhammamūlakesu “ākāsānañcāyatanaākiñcaññāyatanavipākā	704	
PA_tika-abh01_t:704_7	viññāṇañcāyatananevasaññānāsaññāyatanavipākakusalakiriyānaṃ ārammaṇapaccayena paccayo”ti	704	
PA_tika-abh01_t:704_8	vuttā. Vipākato vuṭṭhahitvā cittassa abhinīhārāsambhavatoti vipākaṃ ārammaṇaṃ katvā	704	
PA_tika-abh01_t:704_9	abhinīhārāsambhavatoti attho. Vipākassa hi ārammaṇaṃ katvā natthi abhinīhāroti.	704	
PA_tika-abh01_t:705_0	Attano khandhādīnīti arūpakkhandhe “khandhā”ti gahetvā ādi-saddena rūpaṃ gaṇhāti.	705	
PA_tika-abh01_t:705_1	Ajjhattaṃ vā gayhamānaṃ ahanti paññattiṃ ādi-saddena gaṇhāti. Esa nayo paresaṃ khandhādiggahaṇe	705	
PA_tika-abh01_t:705_2	ca. Puna paññattiggahaṇena kasiṇavihārādianindriyabaddhupādāyapaññattimāha. Ādi-saddena	705	
PA_tika-abh01_t:705_3	vā ahaṃ paraṃ paṇṇattiggahaṇe sabbaṃ upādāyapaññattiṃ. Kammādīsu kammaṃ ajjhattaṃ,	705	
PA_tika-abh01_t:705_4	kammanimittaṃ ubhayaṃ, gatinimittaṃ bahiddhāti daṭṭhabbaṃ. Attano sarīre eva kimi	705	
PA_tika-abh01_t:705_5	hutvā nibbattamānassa gatinimittampi ajjhattaṃ siyā. Mallikāya kummāsaṃ dadamānāya	705	
PA_tika-abh01_t:705_6	rañño aggamahesiṭṭhānalābhaṃ, santatimahāmattassa hatthikkhandhagatassa arahattappattiṃ,	705	
PA_tika-abh01_t:705_7	sumanamālākārassa ca pupphamuṭṭhinā pūjentassa paccekabodhisacchikiriyaṃ nissāya	705	
PA_tika-abh01_t:705_8	bhagavā sitaṃ pātvākāsi.	705	
PA_tika-abh01_t:706_0	Imasmiṃ tike okāsaṃ labhantīti parittārammaṇātītārammaṇattikesu aladdhokāsāni navattabbānīti	706	
PA_tika-abh01_t:706_1	vuttāni, idha pana navattabbāni na honti, ajjhattādīsu ekārammaṇataṃ labhantīti attho.	706	
PA_tika-abh01_t:706_2	Etāni hi pañca sabbatthapādakākāsālokakasiṇacatutthānaṃ kasiṇārammaṇattā, brahmavihāracatutthassa	706	
PA_tika-abh01_t:706_3	paññattiārammaṇattā, ānāpānacatutthassa nimittārammaṇattā bahiddhārammaṇānīti. Sakāyacittānanti	706	
PA_tika-abh01_t:706_4	sakakāyacittānaṃ, tena payojanaṃ natthi, tasmā na taṃ ajjhattārammaṇanti attho. Anindriyabaddhassa	706	
PA_tika-abh01_t:706_5	vā rūpassāti ettha “tissannaṃ vā paññattīna”nti idampi vā-saddena āharitabbaṃ, nayadassanaṃ	706	
PA_tika-abh01_t:706_6	vā etaṃ daṭṭhabbaṃ. Īdise hi kāle bahiddhārammaṇanti.	706	
PA_tika-abh01_t:707	Tikaatthuddhāravaṇṇanā niṭṭhitā.	70	
PA_tika-abh01_t:708	Dukaatthuddhāravaṇṇanā	70	
PA_tika-abh01_t:709_0	1473. Māno …pe… ekadhāvāti idaṃ avuttappakāradassanavasena vuttaṃ, aññathā māno kāmarāgāvijjāsaññojanehi	709	
PA_tika-abh01_t:709_1	ekato uppajjatīti dvidhāti vattabbo siyā. Esa nayo bhavarāgādīsu. Tathā vicikicchāti	709	
PA_tika-abh01_t:709_2	ettha tathāti etassa ekadhāvāti attho.	709	
PA_tika-abh01_t:710_0	1511. Sasaṅkhārikesūti idaṃ kāmacchandanīvaraṇassa tīhi nīvaraṇehi saddhiṃ uppajjanaṭṭhānadassanamattaṃ	710	
PA_tika-abh01_t:710_1	daṭṭhabbaṃ, na niyamato tattha tassa tehi uppattidassanatthaṃ thinamiddhassa aniyatattā.	710	
PA_tika-abh01_t:710_2	Heṭṭhimaparicchedenāti uddhaccassa sabbākusale uppajjanato uddhaccasahagate dve,	710	
PA_tika-abh01_t:710_3	aññesu thinamiddhakukkuccavirahe tīṇi heṭṭhimantato uppajjantīti katvā “dve tīṇī”ti	710	
PA_tika-abh01_t:710_4	vuttanti attho. Yattakānaṃ pana ekato uppattiyaṃ nīvaraṇā ceva nīvaraṇasampayuttā	710	
PA_tika-abh01_t:710_5	cāti ayamattho sambhavati, heṭṭhimantena tesaṃ dassanatthaṃ “dve”ti vuttaṃ. Tato	710	
PA_tika-abh01_t:710_6	uddhampi pavattiyaṃ ayamattho sambhavati evāti dassanatthaṃ “tīṇī”ti vuttaṃ. Dve	710	
PA_tika-abh01_t:710_7	tīṇīti ca dve vā tīṇi vāti aniyamaniddesoti cattāri vā pañca vātipi viññāyati. Yattha	710	
PA_tika-abh01_t:710_8	sahuppatti, tattha nīvaraṇā ceva nīvaraṇasampayuttā ca hontīti etassa vā lakkhaṇassa	710	
PA_tika-abh01_t:710_9	dassanametanti. Yattha cattāri pañca ca uppajjanti, tattha cāyamattho sādhito hoti.	710	
PA_tika-abh01_t:710_10	Evañca katvā kilesagocchake ca “dve tayo”ti vuttaṃ. Lakkhaṇadassanavasena hi kilesā	7101	
PA_tika-abh01_t:710_11	ceva kilesasampayuttā ca vuttā, na sabbesaṃ sambhavantānaṃ sarūpena dassanavasenāti.	7101	
PA_tika-abh01_t:711_0	Yadi uddhaccaṃ sabbākusale uppajjati, kasmā vuttaṃ “uddhaccanīvaraṇaṃ uddhaccasahagate	711	
PA_tika-abh01_t:711_1	cittuppāde uppajjatī”ti? Suttante vuttesu pañcasu nīvaraṇesu aññanīvaraṇarahitassa	711	
PA_tika-abh01_t:711_2	uddhaccassa visayavisesadassanatthaṃ. Chaṭṭhaṃ pana nīvaraṇaṃ abhidhamme itarehi	711	
PA_tika-abh01_t:711_3	sahagatanti tassa aññanīvaraṇarahitassa na koci visayaviseso atthi, attanā sahagatehi	711	
PA_tika-abh01_t:711_4	vinā uppajjanaṭṭhānābhāvā tadupalakkhitassa cittuppādassa abhāvā ca nattheva visayaviseso,	711	
PA_tika-abh01_t:711_5	tasmā “taṃ sabbākusale uppajjatī”ti vuttaṃ. Uddhaccasahagato pana vuttacittuppādo	711	
PA_tika-abh01_t:711_6	sesadhammānaṃ uddhaccānuvattanabhāvena tadupalakkhito uddhaccassa visayaviseso, tasmā	711	
PA_tika-abh01_t:711_7	sabbākusale uppajjamānaṃ uddhaccaṃ sāmaññena “uddhaccanīvaraṇa”nti gahetvāpi taṃ	711	
PA_tika-abh01_t:711_8	attano visayavisesena pakāsetuṃ “uddhaccasahagate cittuppāde uppajjatī”ti āha. Evañca	711	
PA_tika-abh01_t:711_9	pakāsanaṃ visayavisesesu lobhadomanassasahagatasasaṅkhārikavicikicchuddhaccasahagatesu	711	
PA_tika-abh01_t:711_10	pañca nīvaraṇāni vavatthapetvā tesaṃ byāpakabhāvena chaṭṭhaṃ pakāsetuṃ katanti veditabbaṃ.	7111	
PA_tika-abh01_t:712_0	Keci pana “uddhaccasahagateti sāmaññena sabbaṃ uddhaccaṃ ‘uddhacca’nti gahetvā tena	712	
PA_tika-abh01_t:712_1	sahagate cittuppāde”ti vadanti, ayaṃ panattho na bahumato dvādasamacittuppādassa	712	
PA_tika-abh01_t:712_2	viya sabbākusalacittuppādānaṃ uddhaccena anupalakkhitattā, sati ca upalakkhitatte	712	
PA_tika-abh01_t:712_3	“aṭṭhasu lobhasahagatesū”tiādīsu viya aññesaṃ cittuppādānaṃ nivattanatthaṃ “dvādasasu	712	
PA_tika-abh01_t:712_4	uddhaccasahagatesū”ti vattabbattā. Uddhaccānupalakkhitattā pana sabbākusalānaṃ avijjānīvaraṇaṃ	712	
PA_tika-abh01_t:712_5	viya idampi “sabbākusalesu uppajjatī”ti vattabbaṃ siyā, na pana vuttaṃ, tasmā vuttanayeneva	712	
PA_tika-abh01_t:712_6	attho veditabbo. Yasmā ca avijjānīvaraṇaṃ viya uddhaccanīvaraṇañca sabbākusalesu	712	
PA_tika-abh01_t:712_7	uppajjati, tasmā nikkhepakaṇḍe “kāmacchandanīvaraṇaṃ uddhaccanīvaraṇena nīvaraṇañceva	712	
PA_tika-abh01_t:712_8	nīvaraṇasampayuttañcā”tiādi vuttaṃ. Tena ekasmiṃyeva cittuppāde uddhaccanīvaraṇaṃ	712	
PA_tika-abh01_t:712_9	uppajjatīti aggahetvā adhippāyo maggitabboti.	712	
PA_tika-abh01_t:713_0	Kilesagocchake lobhādīni dasa kilesavatthūni iminā anukkamena idheva abhidhamme āgatāni.	713	
PA_tika-abh01_t:713_1	Tasmā idheva vuttassa uddhaccakilesassa attanā saha vuttehi kilesehi rahitassa visayaviseso	713	
PA_tika-abh01_t:713_2	natthīti visayavisesena pakāsanaṃ akatvā “uddhaccañca ahirikañca anottappañca sabbākusalesu	713	
PA_tika-abh01_t:713_3	uppajjatī”ti vuttaṃ. Kilesā ceva saṃkiliṭṭhapadaniddese yasmā saṃkiliṭṭhapadaṃ kilesasampayuttapadena	713	
PA_tika-abh01_t:713_4	asamānatthaṃ kevalaṃ malena upatāpitataṃ vibādhitatañca dīpeti, tasmā kilesā ceva	713	
PA_tika-abh01_t:713_5	kilesasampayuttapadaniddesena samānaṃ niddesaṃ akatvā “teva kilesā kilesā ceva saṃkiliṭṭhā cā”ti vuttaṃ.	713	
PA_tika-abh01_t:714_0	1577. Dve tayo kilesāti ettha “dve tayoti hetugocchakādīsu vuttādhikāravasena ruḷhiyā	714	
PA_tika-abh01_t:714_1	vutta”nti keci vadanti. Yadi atthaṃ anapekkhitvā ruḷhiyā vucceyya, ganthagocchake	714	
PA_tika-abh01_t:714_2	ca “yattha dve tayo ganthā ekato uppajjantī”ti vattabbaṃ siyā. Yañca vadanti “yattha	714	
PA_tika-abh01_t:714_3	dve tayo aññehi ekato uppajjantīti imassatthassa sambhavato ekato-saddo kilesagocchake	714	
PA_tika-abh01_t:714_4	sātthako, na hetugocchakādīsu tena vināpi adhippāyavijānanato”ti, tampi na, hetugocchakādīsupi	714	
PA_tika-abh01_t:714_5	nānāuppattiyaṃ hetū ceva hetusampayuttādiggahaṇanivāraṇatthattā ekato-saddassa, tasmā	714	
PA_tika-abh01_t:714_6	ruḷhīanvatthakathāropanañca vajjetvā yathāvutteneva nayena attho veditabboti. Lobho	714	
PA_tika-abh01_t:714_7	chadhātiādinā lobhapaṭighamohānaṃ aññehi ekato uppattidassaneneva tesampi lobhādīhi	714	
PA_tika-abh01_t:714_8	ekato uppatti dassitāti veditabbā. Sesaṃ uttānatthamevāti.	714	
PA_tika-abh01_t:715	Aṭṭhakathākaṇḍavaṇṇanā niṭṭhitā.	71	
PA_tika-abh01_t:716	Cattāri ca sahassāni, puna tīṇi satāni ca;	71	
PA_tika-abh01_t:717	Aṭṭhasāliniyā ete, padā līnatthajotakā.	71	
PA_tika-abh01_t:718	Dhammamittoti nāmena, sakkaccaṃ abhiyācito;	71	
PA_tika-abh01_t:719	Ānandoiti nāmena, katā ganthā subuddhināti.	71	
PA_tika-abh01_t:720	Iti aṭṭhasāliniyā līnatthapadavaṇṇanā	72	
PA_tika-abh01_t:721	Dhammasaṅgaṇī-mūlaṭīkā samattā.	72	
