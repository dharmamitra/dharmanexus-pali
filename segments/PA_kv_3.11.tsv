segmentnr	original	folio	analyzed
PA_kv_3.11:0.1	Kathāvatthu	0	
PA_kv_3.11:0.2	Mahāpaṇṇāsaka	0	
PA_kv_3.11:0.3	Tatiyavagga	0	
PA_kv_3.11:0.4	Asaññakathā	0	
PA_kv_3.11:1.1	Asaññasattesu saññā atthīti?	1	
PA_kv_3.11:1.2	Āmantā.	1	
PA_kv_3.11:1.3	Saññābhavo saññāgati saññāsattāvāso saññāsaṁsāro saññāyoni saññattabhāvapaṭilābhoti?	1	
PA_kv_3.11:1.4	Na hevaṁ vattabbe …pe….	1	
PA_kv_3.11:2.1	Nanu asaññabhavo asaññagati asaññasattāvāso asaññasaṁsāro asaññayoni asaññattabhāvapaṭilābhoti?	2	
PA_kv_3.11:2.2	Āmantā.	2	
PA_kv_3.11:2.3	Hañci asaññabhavo asaññagati asaññasattāvāso asaññasaṁsāro asaññayoni asaññattabhāvapaṭilābho, no ca vata re vattabbe—	2	
PA_kv_3.11:2.4	“asaññasattesu saññā atthī”ti.	2	
PA_kv_3.11:3.1	Asaññasattesu saññā atthīti?	3	
PA_kv_3.11:3.2	Āmantā.	3	
PA_kv_3.11:3.3	Pañcavokārabhavo gati sattāvāso saṁsāro yoni attabhāvapaṭilābhoti?	3	
PA_kv_3.11:3.4	Na hevaṁ vattabbe …pe…	3	
PA_kv_3.11:4.1	Nanu ekavokārabhavo gati sattāvāso saṁsāro yoni attabhāvapaṭilābhoti?	4	
PA_kv_3.11:4.2	Āmantā.	4	
PA_kv_3.11:4.3	Hañci ekavokārabhavo gati sattāvāso saṁsāro yoni attabhāvapaṭilābho, no ca vata re vattabbe—	4	
PA_kv_3.11:4.4	“asaññasattesu saññā atthī”ti.	4	
PA_kv_3.11:5.1	Asaññasattesu saññā atthīti?	5	
PA_kv_3.11:5.2	Āmantā.	5	
PA_kv_3.11:5.3	Tāya saññāya saññākaraṇīyaṁ karotīti?	5	
PA_kv_3.11:5.4	Na hevaṁ vattabbe …pe….	5	
PA_kv_3.11:6.1	Manussesu saññā atthi, so ca saññābhavo saññāgati saññāsattāvāso saññāsaṁsāro saññāyoni saññattabhāvapaṭilābhoti?	6	
PA_kv_3.11:6.2	Āmantā.	6	
PA_kv_3.11:6.3	Asaññasattesu saññā atthi, so ca saññābhavo saññāgati sattāvāso saṁsāro yoni attabhāvapaṭilābhoti?	6	
PA_kv_3.11:6.4	Na hevaṁ vattabbe …pe…	6	
PA_kv_3.11:7.1	Manussesu saññā atthi, so ca pañcavokārabhavo gati sattāvāso saṁsāro yoni attabhāvapaṭilābhoti?	7	
PA_kv_3.11:7.2	Āmantā.	7	
PA_kv_3.11:7.3	Asaññasattesu saññā atthi, so ca pañcavokārabhavo gati sattāvāso saṁsāro yoni attabhāvapaṭilābhoti?	7	
PA_kv_3.11:7.4	Na hevaṁ vattabbe …pe….	7	
PA_kv_3.11:8.1	Manussesu saññā atthi, tāya saññāya saññākaraṇīyaṁ karotīti?	8	
PA_kv_3.11:8.2	Āmantā.	8	
PA_kv_3.11:8.3	Asaññasattesu saññā atthi, tāya saññāya saññākaraṇīyaṁ karotīti?	8	
PA_kv_3.11:8.4	Na hevaṁ vattabbe …pe….	8	
PA_kv_3.11:9.1	Asaññasattesu saññā atthi, so ca asaññabhavo asaññagati asaññasattāvāso asaññasaṁsāro asaññayoni asaññattabhāvapaṭilābhoti?	9	
PA_kv_3.11:9.2	Āmantā.	9	
PA_kv_3.11:9.3	Manussesu saññā atthi, so ca asaññabhavo asaññagati …pe…	9	
PA_kv_3.11:9.4	asaññattabhāvapaṭilābhoti?	9	
PA_kv_3.11:9.5	Na hevaṁ vattabbe …pe….	9	
PA_kv_3.11:10.1	Asaññasattesu saññā atthi, so ca ekavokārabhavo gati sattāvāso saṁsāro yoni attabhāvapaṭilābhoti?	10	
PA_kv_3.11:10.2	Āmantā.	10	
PA_kv_3.11:10.3	Manussesu saññā atthi, so ca ekavokārabhavo gati …pe…	10	
PA_kv_3.11:10.4	attabhāvapaṭilābhoti?	10	
PA_kv_3.11:10.5	Na hevaṁ vattabbe …pe….	10	
PA_kv_3.11:11.1	Asaññasattesu saññā atthi, na ca tāya saññāya saññākaraṇīyaṁ karotīti?	11	
PA_kv_3.11:11.2	Āmantā.	11	
PA_kv_3.11:11.3	Manussesu saññā atthi, na ca tāya saññāya saññākaraṇīyaṁ karotīti?	11	
PA_kv_3.11:11.4	Na hevaṁ vattabbe …pe….	11	
PA_kv_3.11:12.1	Na vattabbaṁ—	12	
PA_kv_3.11:12.2	“asaññasattesu saññā atthī”ti?	12	
PA_kv_3.11:12.3	Āmantā.	12	
PA_kv_3.11:12.4	Nanu vuttaṁ bhagavatā—	12	
PA_kv_3.11:12.5	“santi, bhikkhave, asaññasattā nāma devā;	12	
PA_kv_3.11:12.6	saññuppādā ca pana te devā tamhā kāyā cavantī”ti.	12	
PA_kv_3.11:12.7	Attheva suttantoti?	12	
PA_kv_3.11:12.8	Āmantā.	12	
PA_kv_3.11:12.9	Tena hi asaññasattesu saññā atthīti.	12	
PA_kv_3.11:13.1	Asaññasattesu saññā atthīti?	13	
PA_kv_3.11:13.2	Kiñci kāle atthi, kiñci kāle natthīti.	13	
PA_kv_3.11:13.3	Kiñci kāle saññasattā kiñci kāle asaññasattā, kiñci kāle saññabhavo kiñci kāle asaññabhavo, kiñci kāle pañcavokārabhavo kiñci kāle ekavokārabhavoti?	13	
PA_kv_3.11:13.4	Na hevaṁ vattabbe …pe….	13	
PA_kv_3.11:14.1	Asaññasattesu saññā kiñci kāle atthi, kiñci kāle natthīti?	14	
PA_kv_3.11:14.2	Āmantā.	14	
PA_kv_3.11:14.3	Kaṁ kālaṁ atthi, kaṁ kālaṁ natthīti?	14	
PA_kv_3.11:14.4	Cutikāle upapattikāle atthi, ṭhitikāle natthīti.	14	
PA_kv_3.11:14.5	Cutikāle upapattikāle saññasattā, ṭhitikāle asaññasattā;	14	
PA_kv_3.11:14.6	cutikāle upapattikāle saññabhavo, ṭhitikāle asaññabhavo;	14	
PA_kv_3.11:14.7	cutikāle upapattikāle pañcavokārabhavo, ṭhitikāle ekavokārabhavoti?	14	
PA_kv_3.11:14.8	Na hevaṁ vattabbe …pe….	14	
PA_kv_3.11:14.9	Asaññakathā niṭṭhitā.	14	
