segmentnr	original	folio	analyzed
PA_pvr_18:0.1	Parivāra	0	
PA_pvr_18:0.2	18. Atthāpattisamuṭṭhāna	0	
PA_pvr_18:0.3	1. Pārājika	0	
PA_pvr_18:1.1	Atthāpatti acittako āpajjati, sacittako vuṭṭhāti.	1	
PA_pvr_18:1.2	Atthāpatti sacittako āpajjati, acittako vuṭṭhāti.	1	
PA_pvr_18:1.3	Atthāpatti acittako āpajjati, acittako vuṭṭhāti.	1	
PA_pvr_18:1.4	Atthāpatti sacittako āpajjati, sacittako vuṭṭhāti.	1	
PA_pvr_18:1.5	Atthāpatti kusalacitto āpajjati, kusalacitto vuṭṭhāti.	1	
PA_pvr_18:1.6	Atthāpatti kusalacitto āpajjati, akusalacitto vuṭṭhāti.	1	
PA_pvr_18:1.7	Atthāpatti kusalacitto āpajjati, abyākatacitto vuṭṭhāti.	1	
PA_pvr_18:1.8	Atthāpatti akusalacitto āpajjati, kusalacitto vuṭṭhāti.	1	
PA_pvr_18:1.9	Atthāpatti akusalacitto āpajjati, akusalacitto vuṭṭhāti.	1	
PA_pvr_18:1.10	Atthāpatti akusalacitto āpajjati, abyākatacitto vuṭṭhāti.	1	
PA_pvr_18:1.11	Atthāpatti abyākatacitto āpajjati, kusalacitto vuṭṭhāti.	1	
PA_pvr_18:1.12	Atthāpatti abyākatacitto āpajjati, akusalacitto vuṭṭhāti.	1	
PA_pvr_18:1.13	Atthāpatti abyākatacitto āpajjati, abyākatacitto vuṭṭhāti.	1	
PA_pvr_18:2.1	Paṭhamaṁ pārājikaṁ katihi samuṭṭhānehi samuṭṭhāti?	2	
PA_pvr_18:2.2	Paṭhamaṁ pārājikaṁ ekena samuṭṭhānena samuṭṭhāti.	2	
PA_pvr_18:2.3	Kāyato ca cittato ca samuṭṭhāti, na vācato.	2	
PA_pvr_18:3.1	Dutiyaṁ pārājikaṁ katihi samuṭṭhānehi samuṭṭhāti?	3	
PA_pvr_18:3.2	Dutiyaṁ pārājikaṁ tīhi samuṭṭhānehi samuṭṭhāti—	3	
PA_pvr_18:3.3	siyā kāyato ca cittato ca samuṭṭhāti, na vācato;	3	
PA_pvr_18:3.4	siyā vācato ca cittato ca samuṭṭhāti, na kāyato;	3	
PA_pvr_18:3.5	siyā kāyato ca vācato ca cittato ca samuṭṭhāti.	3	
PA_pvr_18:4.1	Tatiyaṁ pārājikaṁ katihi samuṭṭhānehi samuṭṭhāti?	4	
PA_pvr_18:4.2	Tatiyaṁ pārājikaṁ tīhi samuṭṭhānehi samuṭṭhāti—	4	
PA_pvr_18:4.3	siyā kāyato ca cittato ca samuṭṭhāti, na vācato;	4	
PA_pvr_18:4.4	siyā vācato ca cittato ca samuṭṭhāti, na kāyato;	4	
PA_pvr_18:4.5	siyā kāyato ca vācato ca cittato ca samuṭṭhāti.	4	
PA_pvr_18:5.1	Catutthaṁ pārājikaṁ katihi samuṭṭhānehi samuṭṭhāti?	5	
PA_pvr_18:5.2	Catutthaṁ pārājikaṁ tīhi samuṭṭhānehi samuṭṭhāti—	5	
PA_pvr_18:5.3	siyā kāyato ca cittato ca samuṭṭhāti, na vācato;	5	
PA_pvr_18:5.4	siyā vācato ca cittato ca samuṭṭhāti, na kāyato;	5	
PA_pvr_18:5.5	siyā kāyato ca vācato ca cittato ca samuṭṭhāti.	5	
PA_pvr_18:6.1	Cattāro pārājikā niṭṭhitā.	6	
PA_pvr_18:7.0	2. Saṅghādisesa	7	
PA_pvr_18:7.1	Upakkamitvā asuciṁ mocentassa saṅghādiseso katihi samuṭṭhānehi samuṭṭhāti?	7	
PA_pvr_18:7.2	Upakkamitvā asuciṁ mocentassa saṅghādiseso ekena samuṭṭhānena samuṭṭhāti—	7	
PA_pvr_18:7.3	kāyato ca cittato ca samuṭṭhāti, na vācato.	7	
PA_pvr_18:8.1	Mātugāmena saddhiṁ kāyasaṁsaggaṁ samāpajjantassa saṅghādiseso katihi samuṭṭhānehi samuṭṭhāti?	8	
PA_pvr_18:8.2	Mātugāmena saddhiṁ kāyasaṁsaggaṁ samāpajjantassa saṅghādiseso ekena samuṭṭhānena samuṭṭhāti—	8	
PA_pvr_18:8.3	kāyato ca cittato ca samuṭṭhāti, na vācato.	8	
PA_pvr_18:9.1	Mātugāmaṁ duṭṭhullāhi vācāhi obhāsentassa saṅghādiseso katihi samuṭṭhānehi samuṭṭhāti?	9	
PA_pvr_18:9.2	Mātugāmaṁ duṭṭhullāhi vācāhi obhāsentassa saṅghādiseso tīhi samuṭṭhānehi samuṭṭhāti—	9	
PA_pvr_18:9.3	siyā kāyato ca cittato ca samuṭṭhāti na vācato;	9	
PA_pvr_18:9.4	siyā vācato ca cittato ca samuṭṭhāti, na kāyato;	9	
PA_pvr_18:9.5	siyā kāyato ca vācato ca cittato ca samuṭṭhāti.	9	
PA_pvr_18:10.1	Mātugāmassa santike attakāmapāricariyāya vaṇṇaṁ bhāsantassa saṅghādiseso katihi samuṭṭhānehi samuṭṭhāti?	10	
PA_pvr_18:10.2	Mātugāmassa santike attakāmapāricariyāya vaṇṇaṁ bhāsantassa saṅghādiseso tīhi samuṭṭhānehi samuṭṭhāti …pe….	10	
PA_pvr_18:11.1	Sañcarittaṁ samāpajjantassa saṅghādiseso katihi samuṭṭhānehi samuṭṭhāti?	11	
PA_pvr_18:11.2	Sañcarittaṁ samāpajjantassa saṅghādiseso chahi samuṭṭhānehi samuṭṭhāti—	11	
PA_pvr_18:11.3	siyā kāyato samuṭṭhāti, na vācato na cittato;	11	
PA_pvr_18:11.4	siyā vācato samuṭṭhāti, na kāyato na cittato;	11	
PA_pvr_18:11.5	siyā kāyato ca vācato ca samuṭṭhāti, na cittato;	11	
PA_pvr_18:11.6	siyā kāyato ca cittato ca samuṭṭhāti, na vācato;	11	
PA_pvr_18:11.7	siyā vācato ca cittato ca samuṭṭhāti, na kāyato;	11	
PA_pvr_18:11.8	siyā kāyato ca vācato ca cittato ca samuṭṭhāti.	11	
PA_pvr_18:12.1	Saññācikāya kuṭiṁ kārāpentassa saṅghādiseso katihi samuṭṭhānehi samuṭṭhāti?	12	
PA_pvr_18:12.2	Saññācikāya kuṭiṁ kārāpentassa saṅghādiseso chahi samuṭṭhānehi samuṭṭhāti …pe….	12	
PA_pvr_18:13.1	Mahallakaṁ vihāraṁ kārāpentassa saṅghādiseso katihi samuṭṭhānehi samuṭṭhāti?	13	
PA_pvr_18:13.2	Mahallakaṁ vihāraṁ kārāpentassa saṅghādiseso chahi samuṭṭhānehi samuṭṭhāti …pe….	13	
PA_pvr_18:14.1	Bhikkhuṁ amūlakena pārājikena dhammena anuddhaṁsentassa saṅghādiseso katihi samuṭṭhānehi samuṭṭhāti?	14	
PA_pvr_18:14.2	Bhikkhuṁ amūlakena pārājikena dhammena anuddhaṁsentassa saṅghādiseso tīhi samuṭṭhānehi samuṭṭhāti …pe….	14	
PA_pvr_18:15.1	Bhikkhuṁ aññabhāgiyassa adhikaraṇassa kiñci desaṁ lesamattaṁ upādāya pārājikena dhammena anuddhaṁsentassa saṅghādiseso katihi samuṭṭhānehi samuṭṭhāti?	15	
PA_pvr_18:15.2	Bhikkhuṁ aññabhāgiyassa adhikaraṇassa kiñci desaṁ lesamattaṁ upādāya pārājikena dhammena anuddhaṁsentassa saṅghādiseso tīhi samuṭṭhānehi samuṭṭhāti …pe….	15	
PA_pvr_18:16.1	Saṅghabhedakassa bhikkhuno yāvatatiyaṁ samanubhāsanāya na paṭinissajjantassa saṅghādiseso katihi samuṭṭhānehi samuṭṭhāti?	16	
PA_pvr_18:16.2	Saṅghabhedakassa bhikkhuno yāvatatiyaṁ samanubhāsanāya na paṭinissajjantassa saṅghādiseso ekena samuṭṭhānena samuṭṭhāti—	16	
PA_pvr_18:16.3	kāyato ca vācato ca cittato ca samuṭṭhāti.	16	
PA_pvr_18:17.1	Bhedakānuvattakānaṁ bhikkhūnaṁ yāvatatiyaṁ samanubhāsanāya na paṭinissajjantānaṁ saṅghādiseso katihi samuṭṭhānehi samuṭṭhāti?	17	
PA_pvr_18:17.2	Bhedakānuvattakānaṁ bhikkhūnaṁ yāvatatiyaṁ samanubhāsanāya na paṭinissajjantānaṁ saṅghādiseso ekena samuṭṭhānena samuṭṭhāti—	17	
PA_pvr_18:17.3	kāyato ca vācato ca cittato ca samuṭṭhāti.	17	
PA_pvr_18:18.1	Dubbacassa bhikkhuno yāvatatiyaṁ samanubhāsanāya na paṭinissajjantassa saṅghādiseso katihi samuṭṭhānehi samuṭṭhāti?	18	
PA_pvr_18:18.2	Dubbacassa bhikkhuno yāvatatiyaṁ samanubhāsanāya na paṭinissajjantassa saṅghādiseso ekena samuṭṭhānena samuṭṭhāti—	18	
PA_pvr_18:18.3	kāyato ca vācato ca cittato ca samuṭṭhāti.	18	
PA_pvr_18:19.1	Kuladūsakassa bhikkhuno yāvatatiyaṁ samanubhāsanāya na paṭinissajjantassa saṅghādiseso katihi samuṭṭhānehi samuṭṭhāti?	19	
PA_pvr_18:19.2	Kuladūsakassa bhikkhuno yāvatatiyaṁ samanubhāsanāya na paṭinissajjantassa saṅghādiseso ekena samuṭṭhānena samuṭṭhāti—	19	
PA_pvr_18:19.3	kāyato ca vācato ca cittato ca samuṭṭhāti.	19	
PA_pvr_18:20.1	Terasa saṅghādisesā niṭṭhitā.	20	
PA_pvr_18:21.0	3. Sekhiya	21	
PA_pvr_18:21.1	…pe…	21	
PA_pvr_18:21.2	Anādariyaṁ paṭicca udake uccāraṁ vā passāvaṁ vā kheḷaṁ vā karontassa dukkaṭaṁ katihi samuṭṭhānehi samuṭṭhāti?	21	
PA_pvr_18:21.3	Anādariyaṁ paṭicca udake uccāraṁ vā passāvaṁ vā kheḷaṁ vā karontassa dukkaṭaṁ ekena samuṭṭhānena samuṭṭhāti—	21	
PA_pvr_18:21.4	kāyato ca cittato ca samuṭṭhāti, na vācato.	21	
PA_pvr_18:22.1	Sekhiyā niṭṭhitā.	22	
PA_pvr_18:23.0	4. Pārājikādi	23	
PA_pvr_18:23.1	Cattāro pārājikā katihi samuṭṭhānehi samuṭṭhanti?	23	
PA_pvr_18:23.2	Cattāro pārājikā tīhi samuṭṭhānehi samuṭṭhanti—	23	
PA_pvr_18:23.3	siyā kāyato ca cittato ca samuṭṭhanti, na vācato;	23	
PA_pvr_18:23.4	siyā vācato ca cittato ca samuṭṭhanti, na kāyato;	23	
PA_pvr_18:23.5	siyā kāyato ca vācato ca cittato ca samuṭṭhanti.	23	
PA_pvr_18:24.1	Terasa saṅghādisesā katihi samuṭṭhānehi samuṭṭhanti?	24	
PA_pvr_18:24.2	Terasa saṅghādisesā chahi samuṭṭhānehi samuṭṭhanti—	24	
PA_pvr_18:24.3	siyā kāyato samuṭṭhanti, na vācato na cittato;	24	
PA_pvr_18:24.4	siyā vācato samuṭṭhanti, na kāyato na cittato;	24	
PA_pvr_18:24.5	siyā kāyato ca vācato ca samuṭṭhanti, na cittato;	24	
PA_pvr_18:24.6	siyā kāyato ca cittato ca samuṭṭhanti, na vācato;	24	
PA_pvr_18:24.7	siyā vācato ca cittato ca samuṭṭhanti, na kāyato;	24	
PA_pvr_18:24.8	siyā kāyato ca vācato ca cittato ca samuṭṭhanti.	24	
PA_pvr_18:25.1	Dve aniyatā katihi samuṭṭhānehi samuṭṭhanti?	25	
PA_pvr_18:25.2	Dve aniyatā tīhi samuṭṭhānehi samuṭṭhanti—	25	
PA_pvr_18:25.3	siyā kāyato ca cittato ca samuṭṭhanti, na vācato;	25	
PA_pvr_18:25.4	siyā vācato ca cittato ca samuṭṭhanti, na kāyato;	25	
PA_pvr_18:25.5	siyā kāyato ca vācato ca cittato ca samuṭṭhanti.	25	
PA_pvr_18:26.1	Tiṁsa nissaggiyā pācittiyā katihi samuṭṭhānehi samuṭṭhanti?	26	
PA_pvr_18:26.2	Tiṁsa nissaggiyā pācittiyā chahi samuṭṭhānehi samuṭṭhanti—	26	
PA_pvr_18:26.3	siyā kāyato samuṭṭhanti, na vācato na cittato;	26	
PA_pvr_18:26.4	siyā vācato samuṭṭhanti, na kāyato na cittato;	26	
PA_pvr_18:26.5	siyā kāyato ca vācato ca samuṭṭhanti, na cittato;	26	
PA_pvr_18:26.6	siyā kāyato ca cittato ca samuṭṭhanti, na vācato;	26	
PA_pvr_18:26.7	siyā vācato ca cittato ca samuṭṭhanti, na kāyato;	26	
PA_pvr_18:26.8	siyā kāyato ca vācato ca cittato ca samuṭṭhanti.	26	
PA_pvr_18:27.1	Dvenavuti pācittiyā katihi samuṭṭhānehi samuṭṭhanti?	27	
PA_pvr_18:27.2	Dvenavuti pācittiyā chahi samuṭṭhānehi samuṭṭhanti—	27	
PA_pvr_18:27.3	siyā kāyato samuṭṭhanti, na vācato na cittato;	27	
PA_pvr_18:27.4	siyā vācato samuṭṭhanti, na kāyato na cittato;	27	
PA_pvr_18:27.5	siyā kāyato ca vācato ca samuṭṭhanti, na cittato;	27	
PA_pvr_18:27.6	siyā kāyato ca cittato ca samuṭṭhanti, na vācato;	27	
PA_pvr_18:27.7	siyā vācato ca cittato ca samuṭṭhanti, na kāyato;	27	
PA_pvr_18:27.8	siyā kāyato ca vācato ca cittato ca samuṭṭhanti.	27	
PA_pvr_18:28.1	Cattāro pāṭidesanīyā katihi samuṭṭhānehi samuṭṭhanti?	28	
PA_pvr_18:28.2	Cattāro pāṭidesanīyā catūhi samuṭṭhānehi samuṭṭhanti—	28	
PA_pvr_18:28.3	siyā kāyato samuṭṭhanti, na vācato na cittato;	28	
PA_pvr_18:28.4	siyā kāyato ca vācato ca samuṭṭhanti, na cittato;	28	
PA_pvr_18:28.5	siyā kāyato ca cittato ca samuṭṭhanti, na vācato;	28	
PA_pvr_18:28.6	siyā kāyato ca vācato ca cittato ca samuṭṭhanti.	28	
PA_pvr_18:29.1	Pañcasattati sekhiyā katihi samuṭṭhānehi samuṭṭhanti?	29	
PA_pvr_18:29.2	Pañcasattati sekhiyā tīhi samuṭṭhānehi samuṭṭhanti—	29	
PA_pvr_18:29.3	siyā kāyato ca cittato ca samuṭṭhanti, na vācato;	29	
PA_pvr_18:29.4	siyā vācato ca cittato ca samuṭṭhanti, na kāyato;	29	
PA_pvr_18:29.5	siyā kāyato ca vācato ca cittato ca samuṭṭhanti.	29	
PA_pvr_18:30.1	Samuṭṭhānaṁ niṭṭhitaṁ.	30	
PA_pvr_18:31.1	Tassuddānaṁ	31	
PA_pvr_18:32.1	Acittakusalā ceva,	32	
PA_pvr_18:32.2	samuṭṭhānañca sabbathā;	32	
PA_pvr_18:32.3	Yathādhammena ñāyena,	32	
PA_pvr_18:32.4	samuṭṭhānaṁ vijānathāti.	32	
