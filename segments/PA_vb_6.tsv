segmentnr	original	folio	analyzed
PA_vb_6:0.1	Vibhaṅga	0	
PA_vb_6:0.2	Paṭiccasamuppādavibhaṅga	0	
PA_vb_6:1.0	1. Suttantabhājanīya	1	
PA_vb_6:1.1_0	Avijjāpaccayā saṅkhārā, saṅkhārapaccayā viññāṇaṁ, viññāṇapaccayā nāmarūpaṁ, nāmarūpapaccayā	1	
PA_vb_6:1.1_1	saḷāyatanaṁ, saḷāyatanapaccayā phasso, phassapaccayā vedanā, vedanāpaccayā taṇhā,	1	
PA_vb_6:1.1_2	taṇhāpaccayā upādānaṁ, upādānapaccayā bhavo, bhavapaccayā jāti, jātipaccayā jarāmaraṇaṁ	1	
PA_vb_6:1.1_3	sokaparidevadukkhadomanassupāyāsā sambhavanti.	1	
PA_vb_6:1.2	Evametassa kevalassa dukkhakkhandhassa samudayo hoti.	1	
PA_vb_6:2.1	Tattha katamā avijjā?	2	
PA_vb_6:2.2	Dukkhe aññāṇaṁ, dukkhasamudaye aññāṇaṁ, dukkhanirodhe aññāṇaṁ, dukkhanirodhagāminiyā paṭipadāya aññāṇaṁ—	2	
PA_vb_6:2.3	ayaṁ vuccati “avijjā”.	2	
PA_vb_6:3.1	Tattha katame avijjāpaccayā saṅkhārā?	3	
PA_vb_6:3.2	Puññābhisaṅkhāro, apuññābhisaṅkhāro, āneñjābhisaṅkhāro, kāyasaṅkhāro, vacīsaṅkhāro, cittasaṅkhāro.	3	
PA_vb_6:4.1	Tattha katamo puññābhisaṅkhāro?	4	
PA_vb_6:4.2	Kusalā cetanā kāmāvacarā rūpāvacarā dānamayā sīlamayā bhāvanāmayā—	4	
PA_vb_6:4.3	ayaṁ vuccati “puññābhisaṅkhāro”.	4	
PA_vb_6:5.1	Tattha katamo apuññābhisaṅkhāro?	5	
PA_vb_6:5.2	Akusalā cetanā kāmāvacarā—	5	
PA_vb_6:5.3	ayaṁ vuccati “apuññābhisaṅkhāro”.	5	
PA_vb_6:6.1	Tattha katamo āneñjābhisaṅkhāro?	6	
PA_vb_6:6.2	Kusalā cetanā arūpāvacarā—	6	
PA_vb_6:6.3	ayaṁ vuccati “āneñjābhisaṅkhāro”.	6	
PA_vb_6:7.1	Tattha katamo kāyasaṅkhāro?	7	
PA_vb_6:7.2	Kāyasañcetanā kāyasaṅkhāro, vacīsañcetanā vacīsaṅkhāro, manosañcetanā cittasaṅkhāro.	7	
PA_vb_6:7.3	Ime vuccanti “avijjāpaccayā saṅkhārā”.	7	
PA_vb_6:8.1	Tattha katamaṁ saṅkhārapaccayā viññāṇaṁ?	8	
PA_vb_6:8.2	Cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ, manoviññāṇaṁ—	8	
PA_vb_6:8.3	idaṁ vuccati “saṅkhārapaccayā viññāṇaṁ”.	8	
PA_vb_6:9.1	Tattha katamaṁ viññāṇapaccayā nāmarūpaṁ?	9	
PA_vb_6:9.2	Atthi nāmaṁ, atthi rūpaṁ.	9	
PA_vb_6:9.3	Tattha katamaṁ nāmaṁ?	9	
PA_vb_6:9.4	Vedanākkhandho, saññākkhandho, saṅkhārakkhandho—	9	
PA_vb_6:9.5	idaṁ vuccati “nāmaṁ”.	9	
PA_vb_6:9.6	Tattha katamaṁ rūpaṁ?	9	
PA_vb_6:9.7	Cattāro mahābhūtā, catunnañca mahābhūtānaṁ upādāyarūpaṁ—	9	
PA_vb_6:9.8	idaṁ vuccati “rūpaṁ”.	9	
PA_vb_6:9.9	Iti idañca nāmaṁ, idañca rūpaṁ.	9	
PA_vb_6:9.10	Idaṁ vuccati “viññāṇapaccayā nāmarūpaṁ”.	9	
PA_vb_6:10.1	Tattha katamaṁ nāmarūpapaccayā saḷāyatanaṁ?	10	
PA_vb_6:10.2	Cakkhāyatanaṁ, sotāyatanaṁ, ghānāyatanaṁ, jivhāyatanaṁ, kāyāyatanaṁ, manāyatanaṁ—	10	
PA_vb_6:10.3	idaṁ vuccati “nāmarūpapaccayā saḷāyatanaṁ”.	10	
PA_vb_6:11.1	Tattha katamo saḷāyatanapaccayā phasso?	11	
PA_vb_6:11.2	Cakkhusamphasso sotasamphasso ghānasamphasso jivhāsamphasso kāyasamphasso manosamphasso—	11	
PA_vb_6:11.3	ayaṁ vuccati “saḷāyatanapaccayā phasso”.	11	
PA_vb_6:12.1	Tattha katamā phassapaccayā vedanā?	12	
PA_vb_6:12.2	Cakkhusamphassajā vedanā, sotasamphassajā vedanā, ghānasamphassajā vedanā, jivhāsamphassajā vedanā, kāyasamphassajā vedanā, manosamphassajā vedanā—	12	
PA_vb_6:12.3	ayaṁ vuccati “phassapaccayā vedanā”.	12	
PA_vb_6:13.1	Tattha katamā vedanāpaccayā taṇhā?	13	
PA_vb_6:13.2	Rūpataṇhā, saddataṇhā, gandhataṇhā, rasataṇhā, phoṭṭhabbataṇhā, dhammataṇhā—	13	
PA_vb_6:13.3	ayaṁ vuccati “vedanāpaccayā taṇhā”.	13	
PA_vb_6:14.1	Tattha katamaṁ taṇhāpaccayā upādānaṁ?	14	
PA_vb_6:14.2	Kāmupādānaṁ, diṭṭhupādānaṁ, sīlabbatupādānaṁ, attavādupādānaṁ—	14	
PA_vb_6:14.3	idaṁ vuccati “taṇhāpaccayā upādānaṁ”.	14	
PA_vb_6:15.1	Tattha katamo upādānapaccayā bhavo?	15	
PA_vb_6:15.2	Bhavo duvidhena—	15	
PA_vb_6:15.3	atthi kammabhavo, atthi upapattibhavo.	15	
PA_vb_6:15.4	Tattha katamo kammabhavo?	15	
PA_vb_6:15.5	Puññābhisaṅkhāro, apuññābhisaṅkhāro, āneñjābhisaṅkhāro—	15	
PA_vb_6:15.6	ayaṁ vuccati “kammabhavo”.	15	
PA_vb_6:15.7	Sabbampi bhavagāmikammaṁ kammabhavo.	15	
PA_vb_6:16.1	Tattha katamo upapattibhavo?	16	
PA_vb_6:16.2	Kāmabhavo, rūpabhavo, arūpabhavo, saññābhavo, asaññābhavo, nevasaññānāsaññābhavo, ekavokārabhavo, catuvokārabhavo, pañcavokārabhavo—	16	
PA_vb_6:16.3	ayaṁ vuccati “upapattibhavo”.	16	
PA_vb_6:16.4	Ayaṁ vuccati “upādānapaccayā bhavo”.	16	
PA_vb_6:17.1	Tattha katamā bhavapaccayā jāti?	17	
PA_vb_6:17.2	Yā tesaṁ tesaṁ sattānaṁ tamhi tamhi sattanikāye jāti sañjāti okkanti abhinibbatti, khandhānaṁ pātubhāvo, āyatanānaṁ paṭilābho—	17	
PA_vb_6:17.3	ayaṁ vuccati “bhavapaccayā jāti”.	17	
PA_vb_6:18.1	Tattha katamaṁ jātipaccayā jarāmaraṇaṁ?	18	
PA_vb_6:18.2	Atthi jarā, atthi maraṇaṁ.	18	
PA_vb_6:18.3	Tattha katamā jarā?	18	
PA_vb_6:18.4	Yā tesaṁ tesaṁ sattānaṁ tamhi tamhi sattanikāye jarā jīraṇatā khaṇḍiccaṁ pāliccaṁ valittacatā āyuno saṁhāni indriyānaṁ paripāko—	18	
PA_vb_6:18.5	ayaṁ vuccati “jarā”.	18	
PA_vb_6:19.1	Tattha katamaṁ maraṇaṁ?	19	
PA_vb_6:19.2	Yā tesaṁ tesaṁ sattānaṁ tamhā tamhā sattanikāyā cuti cavanatā bhedo antaradhānaṁ maccu maraṇaṁ kālakiriyā khandhānaṁ bhedo kaḷevarassa nikkhepo jīvitindriyassupacchedo—	19	
PA_vb_6:19.3	idaṁ vuccati “maraṇaṁ”.	19	
PA_vb_6:19.4	Iti ayañca jarā, idañca maraṇaṁ.	19	
PA_vb_6:19.5	Idaṁ vuccati “jātipaccayā jarāmaraṇaṁ”.	19	
PA_vb_6:20.1	Tattha katamo soko?	20	
PA_vb_6:20.2_0	Ñātibyasanena vā phuṭṭhassa, bhogabyasanena vā phuṭṭhassa, rogabyasanena vā phuṭṭhassa,	20	
PA_vb_6:20.2_1	sīlabyasanena vā phuṭṭhassa, diṭṭhibyasanena vā phuṭṭhassa, aññataraññatarena byasanena	20	
PA_vb_6:20.2_2	samannāgatassa, aññataraññatarena dukkhadhammena phuṭṭhassa soko socanā socitattaṁ	20	
PA_vb_6:20.2_3	antosoko antoparisoko cetaso parijjhāyanā domanassaṁ sokasallaṁ—	20	
PA_vb_6:20.3	ayaṁ vuccati “soko”.	20	
PA_vb_6:21.1	Tattha katamo paridevo?	21	
PA_vb_6:21.2_0	Ñātibyasanena vā phuṭṭhassa, bhogabyasanena vā phuṭṭhassa, rogabyasanena vā phuṭṭhassa,	21	
PA_vb_6:21.2_1	sīlabyasanena vā phuṭṭhassa, diṭṭhibyasanena vā phuṭṭhassa, aññataraññatarena byasanena	21	
PA_vb_6:21.2_2	samannāgatassa, aññataraññatarena dukkhadhammena phuṭṭhassa ādevo paridevo ādevanā	21	
PA_vb_6:21.2_3	paridevanā ādevitattaṁ paridevitattaṁ vācā palāpo vippalāpo lālappo lālappanā lālappitattaṁ—	21	
PA_vb_6:21.3	ayaṁ vuccati “paridevo”.	21	
PA_vb_6:22.1	Tattha katamaṁ dukkhaṁ?	22	
PA_vb_6:22.2	Yaṁ kāyikaṁ asātaṁ kāyikaṁ dukkhaṁ kāyasamphassajaṁ asātaṁ dukkhaṁ vedayitaṁ kāyasamphassajā asātā dukkhā vedanā—	22	
PA_vb_6:22.3	idaṁ vuccati “dukkhaṁ”.	22	
PA_vb_6:23.1	Tattha katamaṁ domanassaṁ?	23	
PA_vb_6:23.2	Yaṁ cetasikaṁ asātaṁ, cetasikaṁ dukkhaṁ, cetosamphassajaṁ asātaṁ dukkhaṁ vedayitaṁ, cetosamphassajā asātā dukkhā vedanā—	23	
PA_vb_6:23.3	idaṁ vuccati “domanassaṁ”.	23	
PA_vb_6:24.1	Tattha katamo upāyāso?	24	
PA_vb_6:24.2_0	Ñātibyasanena vā phuṭṭhassa, bhogabyasanena vā phuṭṭhassa, rogabyasanena vā phuṭṭhassa,	24	
PA_vb_6:24.2_1	sīlabyasanena vā phuṭṭhassa, diṭṭhibyasanena vā phuṭṭhassa, aññataraññatarena byasanena	24	
PA_vb_6:24.2_2	samannāgatassa, aññataraññatarena dukkhadhammena phuṭṭhassa āyāso upāyāso āyāsitattaṁ upāyāsitattaṁ—	24	
PA_vb_6:24.3	ayaṁ vuccati “upāyāso”.	24	
PA_vb_6:25.1	Evametassa kevalassa dukkhakkhandhassa samudayo hotīti, evametassa kevalassa dukkhakkhandhassa saṅgati hoti, samāgamo hoti, samodhānaṁ hoti, pātubhāvo hoti.	25	
PA_vb_6:25.2	Tena vuccati “evametassa kevalassa dukkhakkhandhassa samudayo hotī”ti.	25	
PA_vb_6:26.1	Suttantabhājanīyaṁ.	26	
PA_vb_6:27.0.1	2. Abhidhammabhājanīya	27	
PA_vb_6:27.0.2	2.1. Paccayacatukka	27	
PA_vb_6:27.1_0	Avijjāpaccayā saṅkhāro, saṅkhārapaccayā viññāṇaṁ, viññāṇapaccayā nāmaṁ, nāmapaccayā	27	
PA_vb_6:27.1_1	chaṭṭhāyatanaṁ, chaṭṭhāyatanapaccayā phasso, phassapaccayā vedanā, vedanāpaccayā	27	
PA_vb_6:27.1_2	taṇhā, taṇhāpaccayā upādānaṁ, upādānapaccayā bhavo, bhavapaccayā jāti, jātipaccayā jarāmaraṇaṁ.	27	
PA_vb_6:27.2	Evametassa kevalassa dukkhakkhandhassa samudayo hoti.	27	
PA_vb_6:28.1_0	Avijjāpaccayā saṅkhāro, saṅkhārapaccayā viññāṇaṁ, viññāṇapaccayā nāmaṁ, nāmapaccayā	28	
PA_vb_6:28.1_1	phasso, phassapaccayā vedanā, vedanāpaccayā taṇhā, taṇhāpaccayā upādānaṁ, upādānapaccayā	28	
PA_vb_6:28.1_2	bhavo, bhavapaccayā jāti, jātipaccayā jarāmaraṇaṁ.	28	
PA_vb_6:28.2	Evametassa kevalassa dukkhakkhandhassa samudayo hoti.	28	
PA_vb_6:29.1_0	Avijjāpaccayā saṅkhāro, saṅkhārapaccayā viññāṇaṁ, viññāṇapaccayā nāmarūpaṁ, nāmarūpapaccayā	29	
PA_vb_6:29.1_1	chaṭṭhāyatanaṁ, chaṭṭhāyatanapaccayā phasso, phassapaccayā vedanā, vedanāpaccayā	29	
PA_vb_6:29.1_2	taṇhā, taṇhāpaccayā upādānaṁ, upādānapaccayā bhavo, bhavapaccayā jāti, jātipaccayā jarāmaraṇaṁ.	29	
PA_vb_6:29.2	Evametassa kevalassa dukkhakkhandhassa samudayo hoti.	29	
PA_vb_6:30.1_0	Avijjāpaccayā saṅkhāro, saṅkhārapaccayā viññāṇaṁ, viññāṇapaccayā nāmarūpaṁ, nāmarūpapaccayā	30	
PA_vb_6:30.1_1	saḷāyatanaṁ, chaṭṭhāyatanapaccayā phasso, phassapaccayā vedanā, vedanāpaccayā taṇhā,	30	
PA_vb_6:30.1_2	taṇhāpaccayā upādānaṁ, upādānapaccayā bhavo, bhavapaccayā jāti, jātipaccayā jarāmaraṇaṁ.	30	
PA_vb_6:30.2	Evametassa kevalassa dukkhakkhandhassa samudayo hoti.	30	
PA_vb_6:31.1	Paccayacatukkaṁ.	31	
PA_vb_6:32.0	2.2. Hetucatukka	32	
PA_vb_6:32.1_0	Avijjāpaccayā saṅkhāro avijjāhetuko, saṅkhārapaccayā viññāṇaṁ saṅkhārahetukaṁ, viññāṇapaccayā	32	
PA_vb_6:32.1_1	nāmaṁ viññāṇahetukaṁ, nāmapaccayā chaṭṭhāyatanaṁ nāmahetukaṁ, chaṭṭhāyatanapaccayā	32	
PA_vb_6:32.1_2	phasso chaṭṭhāyatanahetuko, phassapaccayā vedanā phassahetukā, vedanāpaccayā taṇhā	32	
PA_vb_6:32.1_3	vedanāhetukā, taṇhāpaccayā upādānaṁ taṇhāhetukaṁ;	32	
PA_vb_6:32.2	upādānapaccayā bhavo, bhavapaccayā jāti, jātipaccayā jarāmaraṇaṁ.	32	
PA_vb_6:32.3	Evametassa kevalassa dukkhakkhandhassa samudayo hoti.	32	
PA_vb_6:33.1_0	Avijjāpaccayā saṅkhāro avijjāhetuko, saṅkhārapaccayā viññāṇaṁ saṅkhārahetukaṁ, viññāṇapaccayā	33	
PA_vb_6:33.1_1	nāmaṁ viññāṇahetukaṁ, nāmapaccayā phasso nāmahetuko, phassapaccayā vedanā phassahetukā,	33	
PA_vb_6:33.1_2	vedanāpaccayā taṇhā vedanāhetukā, taṇhāpaccayā upādānaṁ taṇhāhetukaṁ;	33	
PA_vb_6:33.2	upādānapaccayā bhavo, bhavapaccayā jāti, jātipaccayā jarāmaraṇaṁ.	33	
PA_vb_6:33.3	Evametassa kevalassa dukkhakkhandhassa samudayo hoti.	33	
PA_vb_6:34.1_0	Avijjāpaccayā saṅkhāro avijjāhetuko, saṅkhārapaccayā viññāṇaṁ saṅkhārahetukaṁ, viññāṇapaccayā	34	
PA_vb_6:34.1_1	nāmarūpaṁ viññāṇahetukaṁ, nāmarūpapaccayā chaṭṭhāyatanaṁ nāmarūpahetukaṁ, chaṭṭhāyatanapaccayā	34	
PA_vb_6:34.1_2	phasso chaṭṭhāyatanahetuko, phassapaccayā vedanā phassahetukā, vedanāpaccayā taṇhā	34	
PA_vb_6:34.1_3	vedanāhetukā, taṇhāpaccayā upādānaṁ taṇhāhetukaṁ;	34	
PA_vb_6:34.2	upādānapaccayā bhavo, bhavapaccayā jāti, jātipaccayā jarāmaraṇaṁ.	34	
PA_vb_6:34.3	Evametassa kevalassa dukkhakkhandhassa samudayo hoti.	34	
PA_vb_6:35.1_0	Avijjāpaccayā saṅkhāro avijjāhetuko, saṅkhārapaccayā viññāṇaṁ saṅkhārahetukaṁ, viññāṇapaccayā	35	
PA_vb_6:35.1_1	nāmarūpaṁ viññāṇahetukaṁ, nāmarūpapaccayā saḷāyatanaṁ nāmarūpahetukaṁ, chaṭṭhāyatanapaccayā	35	
PA_vb_6:35.1_2	phasso chaṭṭhāyatanahetuko, phassapaccayā vedanā phassahetukā, vedanāpaccayā taṇhā	35	
PA_vb_6:35.1_3	vedanāhetukā, taṇhāpaccayā upādānaṁ taṇhāhetukaṁ;	35	
PA_vb_6:35.2	upādānapaccayā bhavo, bhavapaccayā jāti, jātipaccayā jarāmaraṇaṁ.	35	
PA_vb_6:35.3	Evametassa kevalassa dukkhakkhandhassa samudayo hoti.	35	
PA_vb_6:36.1	Hetucatukkaṁ.	36	
PA_vb_6:37.0	2.3. Sampayuttacatukka	37	
PA_vb_6:37.1_0	Avijjāpaccayā saṅkhāro avijjāsampayutto, saṅkhārapaccayā viññāṇaṁ saṅkhārasampayuttaṁ,	37	
PA_vb_6:37.1_1	viññāṇapaccayā nāmaṁ viññāṇasampayuttaṁ, nāmapaccayā chaṭṭhāyatanaṁ nāmasampayuttaṁ,	37	
PA_vb_6:37.1_2	chaṭṭhāyatanapaccayā phasso chaṭṭhāyatanasampayutto, phassapaccayā vedanā phassasampayuttā,	37	
PA_vb_6:37.1_3	vedanāpaccayā taṇhā vedanāsampayuttā, taṇhāpaccayā upādānaṁ taṇhāsampayuttaṁ;	37	
PA_vb_6:37.2	upādānapaccayā bhavo, bhavapaccayā jāti, jātipaccayā jarāmaraṇaṁ.	37	
PA_vb_6:37.3	Evametassa kevalassa dukkhakkhandhassa samudayo hoti.	37	
PA_vb_6:38.1_0	Avijjāpaccayā saṅkhāro avijjāsampayutto, saṅkhārapaccayā viññāṇaṁ saṅkhārasampayuttaṁ,	38	
PA_vb_6:38.1_1	viññāṇapaccayā nāmaṁ viññāṇasampayuttaṁ, nāmapaccayā phasso nāmasampayutto, phassapaccayā	38	
PA_vb_6:38.1_2	vedanā phassasampayuttā, vedanāpaccayā taṇhā vedanāsampayuttā, taṇhāpaccayā upādānaṁ taṇhāsampayuttaṁ;	38	
PA_vb_6:38.2	upādānapaccayā bhavo, bhavapaccayā jāti, jātipaccayā jarāmaraṇaṁ.	38	
PA_vb_6:38.3	Evametassa kevalassa dukkhakkhandhassa samudayo hoti.	38	
PA_vb_6:39.1_0	Avijjāpaccayā saṅkhāro avijjāsampayutto, saṅkhārapaccayā viññāṇaṁ saṅkhārasampayuttaṁ,	39	
PA_vb_6:39.1_1	viññāṇapaccayā nāmarūpaṁ viññāṇasampayuttaṁ nāmaṁ, nāmarūpapaccayā chaṭṭhāyatanaṁ	39	
PA_vb_6:39.1_2	nāmarūpasampayuttaṁ, chaṭṭhāyatanapaccayā phasso chaṭṭhāyatanasampayutto, phassapaccayā	39	
PA_vb_6:39.1_3	vedanā phassasampayuttā, vedanāpaccayā taṇhā vedanāsampayuttā, taṇhāpaccayā upādānaṁ taṇhāsampayuttaṁ;	39	
PA_vb_6:39.2	upādānapaccayā bhavo, bhavapaccayā jāti, jātipaccayā jarāmaraṇaṁ.	39	
PA_vb_6:39.3	Evametassa kevalassa dukkhakkhandhassa samudayo hoti.	39	
PA_vb_6:40.1_0	Avijjāpaccayā saṅkhāro avijjāsampayutto, saṅkhārapaccayā viññāṇaṁ saṅkhārasampayuttaṁ,	40	
PA_vb_6:40.1_1	viññāṇapaccayā nāmarūpaṁ viññāṇasampayuttaṁ nāmaṁ, nāmarūpapaccayā saḷāyatanaṁ nāmasampayuttaṁ	40	
PA_vb_6:40.1_2	chaṭṭhāyatanaṁ, chaṭṭhāyatanapaccayā phasso chaṭṭhāyatanasampayutto, phassapaccayā	40	
PA_vb_6:40.1_3	vedanā phassasampayuttā, vedanāpaccayā taṇhā vedanāsampayuttā, taṇhāpaccayā upādānaṁ taṇhāsampayuttaṁ;	40	
PA_vb_6:40.2	upādānapaccayā bhavo, bhavapaccayā jāti, jātipaccayā jarāmaraṇaṁ.	40	
PA_vb_6:40.3	Evametassa kevalassa dukkhakkhandhassa samudayo hoti.	40	
PA_vb_6:41.1	Sampayuttacatukkaṁ.	41	
PA_vb_6:42.0	2.4. Aññamaññacatukka	42	
PA_vb_6:42.1	Avijjāpaccayā saṅkhāro, saṅkhārapaccayāpi avijjā;	42	
PA_vb_6:42.2	saṅkhārapaccayā viññāṇaṁ, viññāṇapaccayāpi saṅkhāro;	42	
PA_vb_6:42.3	viññāṇapaccayā nāmaṁ, nāmapaccayāpi viññāṇaṁ;	42	
PA_vb_6:42.4	nāmapaccayā chaṭṭhāyatanaṁ, chaṭṭhāyatanapaccayāpi nāmaṁ;	42	
PA_vb_6:42.5	chaṭṭhāyatanapaccayā phasso, phassapaccayāpi chaṭṭhāyatanaṁ;	42	
PA_vb_6:42.6	phassapaccayā vedanā, vedanāpaccayāpi phasso;	42	
PA_vb_6:42.7	vedanāpaccayā taṇhā, taṇhāpaccayāpi vedanā;	42	
PA_vb_6:42.8	taṇhāpaccayā upādānaṁ, upādānapaccayāpi taṇhā;	42	
PA_vb_6:42.9	upādānapaccayā bhavo, bhavapaccayā jāti, jātipaccayā jarāmaraṇaṁ.	42	
PA_vb_6:42.10	Evametassa kevalassa dukkhakkhandhassa samudayo hoti.	42	
PA_vb_6:43.1	Avijjāpaccayā saṅkhāro, saṅkhārapaccayāpi avijjā;	43	
PA_vb_6:43.2	saṅkhārapaccayā viññāṇaṁ, viññāṇapaccayāpi saṅkhāro;	43	
PA_vb_6:43.3	viññāṇapaccayā nāmaṁ, nāmapaccayāpi viññāṇaṁ;	43	
PA_vb_6:43.4	nāmapaccayā phasso, phassapaccayāpi nāmaṁ;	43	
PA_vb_6:43.5	phassapaccayā vedanā, vedanāpaccayāpi phasso;	43	
PA_vb_6:43.6	vedanāpaccayā taṇhā, taṇhāpaccayāpi vedanā;	43	
PA_vb_6:43.7	taṇhāpaccayā upādānaṁ, upādānapaccayāpi taṇhā;	43	
PA_vb_6:43.8	upādānapaccayā bhavo, bhavapaccayā jāti, jātipaccayā jarāmaraṇaṁ.	43	
PA_vb_6:43.9	Evametassa kevalassa dukkhakkhandhassa samudayo hoti.	43	
PA_vb_6:44.1	Avijjāpaccayā saṅkhāro, saṅkhārapaccayāpi avijjā;	44	
PA_vb_6:44.2	saṅkhārapaccayā viññāṇaṁ, viññāṇapaccayāpi saṅkhāro;	44	
PA_vb_6:44.3	viññāṇapaccayā nāmarūpaṁ, nāmarūpapaccayāpi viññāṇaṁ;	44	
PA_vb_6:44.4	nāmarūpapaccayā chaṭṭhāyatanaṁ, chaṭṭhāyatanapaccayāpi nāmarūpaṁ;	44	
PA_vb_6:44.5	chaṭṭhāyatanapaccayā phasso, phassapaccayāpi chaṭṭhāyatanaṁ;	44	
PA_vb_6:44.6	phassapaccayā vedanā, vedanāpaccayāpi phasso;	44	
PA_vb_6:44.7	vedanāpaccayā taṇhā, taṇhāpaccayāpi vedanā;	44	
PA_vb_6:44.8	taṇhāpaccayā upādānaṁ, upādānapaccayāpi taṇhā;	44	
PA_vb_6:44.9	upādānapaccayā bhavo, bhavapaccayā jāti, jātipaccayā jarāmaraṇaṁ.	44	
PA_vb_6:44.10	Evametassa kevalassa dukkhakkhandhassa samudayo hoti.	44	
PA_vb_6:45.1	Avijjāpaccayā saṅkhāro, saṅkhārapaccayāpi avijjā;	45	
PA_vb_6:45.2	saṅkhārapaccayā viññāṇaṁ, viññāṇapaccayāpi saṅkhāro;	45	
PA_vb_6:45.3	viññāṇapaccayā nāmarūpaṁ, nāmarūpapaccayāpi viññāṇaṁ;	45	
PA_vb_6:45.4	nāmarūpapaccayā saḷāyatanaṁ, chaṭṭhāyatanapaccayāpi nāmarūpaṁ;	45	
PA_vb_6:45.5	chaṭṭhāyatanapaccayā phasso, phassapaccayāpi chaṭṭhāyatanaṁ;	45	
PA_vb_6:45.6	phassapaccayā vedanā, vedanāpaccayāpi phasso;	45	
PA_vb_6:45.7	vedanāpaccayā taṇhā, taṇhāpaccayāpi vedanā;	45	
PA_vb_6:45.8	taṇhāpaccayā upādānaṁ, upādānapaccayāpi taṇhā;	45	
PA_vb_6:45.9	upādānapaccayā bhavo, bhavapaccayā jāti, jātipaccayā jarāmaraṇaṁ.	45	
PA_vb_6:45.10	Evametassa kevalassa dukkhakkhandhassa samudayo hoti.	45	
PA_vb_6:46.1	Aññamaññacatukkaṁ.	46	
PA_vb_6:47.0	2.4.1. Mātikā	47	
PA_vb_6:47.1	Saṅkhārapaccayā avijjā …pe…	47	
PA_vb_6:47.2	viññāṇapaccayā avijjā …pe…	47	
PA_vb_6:47.3	nāmapaccayā avijjā …pe…	47	
PA_vb_6:47.4	chaṭṭhāyatanapaccayā avijjā …pe…	47	
PA_vb_6:47.5	phassapaccayā avijjā …pe…	47	
PA_vb_6:47.6	vedanāpaccayā avijjā …pe…	47	
PA_vb_6:47.7	taṇhāpaccayā avijjā …pe…	47	
PA_vb_6:47.8	upādānapaccayā avijjā …pe…	47	
PA_vb_6:47.9_0	avijjāpaccayā saṅkhāro, saṅkhārapaccayā viññāṇaṁ, viññāṇapaccayā nāmaṁ, nāmapaccayā	47	
PA_vb_6:47.9_1	chaṭṭhāyatanaṁ, chaṭṭhāyatanapaccayā phasso, phassapaccayā vedanā, vedanāpaccayā	47	
PA_vb_6:47.9_2	taṇhā, taṇhāpaccayā upādānaṁ, upādānapaccayā bhavo, bhavapaccayā jāti, jātipaccayā jarāmaraṇaṁ.	47	
PA_vb_6:47.10	Evametassa kevalassa dukkhakkhandhassa samudayo hoti.	47	
PA_vb_6:48.1	Mātikā.	48	
PA_vb_6:49.0	2.5.1. Akusalacitta	49	
PA_vb_6:49.1	Katame dhammā akusalā?	49	
PA_vb_6:49.2_0	Yasmiṁ samaye akusalaṁ cittaṁ uppannaṁ hoti somanassasahagataṁ diṭṭhigatasampayuttaṁ	49	
PA_vb_6:49.2_1	rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ	49	
PA_vb_6:49.2_2	vā dhammārammaṇaṁ vā yaṁ yaṁ vā panārabbha, tasmiṁ samaye avijjāpaccayā saṅkhāro,	49	
PA_vb_6:49.2_3	saṅkhārapaccayā viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	49	
PA_vb_6:49.2_4	phasso, phassapaccayā vedanā, vedanāpaccayā taṇhā, taṇhāpaccayā upādānaṁ, upādānapaccayā	49	
PA_vb_6:49.2_5	bhavo, bhavapaccayā jāti, jātipaccayā jarāmaraṇaṁ.	49	
PA_vb_6:49.3	Evametassa kevalassa dukkhakkhandhassa samudayo hoti.	49	
PA_vb_6:50.1	Tattha katamā avijjā?	50	
PA_vb_6:50.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	50	
PA_vb_6:50.3	ayaṁ vuccati “avijjā”.	50	
PA_vb_6:51.1	Tattha katamo avijjāpaccayā saṅkhāro?	51	
PA_vb_6:51.2	Yā cetanā sañcetanā sañcetayitattaṁ—	51	
PA_vb_6:51.3	ayaṁ vuccati “avijjāpaccayā saṅkhāro”.	51	
PA_vb_6:52.1	Tattha katamaṁ saṅkhārapaccayā viññāṇaṁ?	52	
PA_vb_6:52.2	Yaṁ cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—	52	
PA_vb_6:52.3	idaṁ vuccati “saṅkhārapaccayā viññāṇaṁ”.	52	
PA_vb_6:53.1	Tattha katamaṁ viññāṇapaccayā nāmaṁ?	53	
PA_vb_6:53.2	Vedanākkhandho, saññākkhandho, saṅkhārakkhandho—	53	
PA_vb_6:53.3	idaṁ vuccati “viññāṇapaccayā nāmaṁ”.	53	
PA_vb_6:54.1	Tattha katamaṁ nāmapaccayā chaṭṭhāyatanaṁ?	54	
PA_vb_6:54.2	Yaṁ cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—	54	
PA_vb_6:54.3	idaṁ vuccati “nāmapaccayā chaṭṭhāyatanaṁ”.	54	
PA_vb_6:55.1	Tattha katamo chaṭṭhāyatanapaccayā phasso?	55	
PA_vb_6:55.2	Yo phasso phusanā samphusanā samphusitattaṁ—	55	
PA_vb_6:55.3	ayaṁ vuccati “chaṭṭhāyatanapaccayā phasso”.	55	
PA_vb_6:56.1	Tattha katamā phassapaccayā vedanā?	56	
PA_vb_6:56.2	Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	56	
PA_vb_6:56.3	ayaṁ vuccati “phassapaccayā vedanā”.	56	
PA_vb_6:57.1	Tattha katamā vedanāpaccayā taṇhā?	57	
PA_vb_6:57.2	Yo rāgo sārāgo anunayo anurodho nandī nandirāgo cittassa sārāgo—	57	
PA_vb_6:57.3	ayaṁ vuccati “vedanāpaccayā taṇhā”.	57	
PA_vb_6:58.1	Tattha katamaṁ taṇhāpaccayā upādānaṁ?	58	
PA_vb_6:58.2_0	Yā diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ	58	
PA_vb_6:58.2_1	diṭṭhisaṁyojanaṁ gāho patiṭṭhāho abhiniveso parāmāso kummaggo micchāpatho micchattaṁ	58	
PA_vb_6:58.2_2	titthāyatanaṁ vipariyāsaggāho—	58	
PA_vb_6:58.3	idaṁ vuccati “taṇhāpaccayā upādānaṁ”.	58	
PA_vb_6:59.1	Tattha katamo upādānapaccayā bhavo?	59	
PA_vb_6:59.2	Ṭhapetvā upādānaṁ, vedanākkhandho saññākkhandho saṅkhārakkhandho viññāṇakkhandho—	59	
PA_vb_6:59.3	ayaṁ vuccati “upādānapaccayā bhavo”.	59	
PA_vb_6:60.1	Tattha katamā bhavapaccayā jāti?	60	
PA_vb_6:60.2	Yā tesaṁ tesaṁ dhammānaṁ jāti sañjāti nibbatti abhinibbatti pātubhāvo—	60	
PA_vb_6:60.3	ayaṁ vuccati “bhavapaccayā jāti”.	60	
PA_vb_6:61.1	Tattha katamaṁ jātipaccayā jarāmaraṇaṁ?	61	
PA_vb_6:61.2	Atthi jarā, atthi maraṇaṁ.	61	
PA_vb_6:61.3	Tattha katamā jarā?	61	
PA_vb_6:61.4	Yā tesaṁ tesaṁ dhammānaṁ jarā jīraṇatā āyuno saṁhāni—	61	
PA_vb_6:61.5	ayaṁ vuccati “jarā”.	61	
PA_vb_6:61.6	Tattha katamaṁ maraṇaṁ?	61	
PA_vb_6:61.7	Yo tesaṁ tesaṁ dhammānaṁ khayo vayo bhedo paribhedo aniccatā antaradhānaṁ—	61	
PA_vb_6:61.8	idaṁ vuccati “maraṇaṁ”.	61	
PA_vb_6:61.9	Iti ayañca jarā, idañca maraṇaṁ.	61	
PA_vb_6:61.10	Idaṁ vuccati “jātipaccayā jarāmaraṇaṁ”.	61	
PA_vb_6:62.1	Evametassa kevalassa dukkhakkhandhassa samudayo hotīti.	62	
PA_vb_6:62.2	Evametassa kevalassa dukkhakkhandhassa saṅgati hoti, samāgamo hoti, samodhānaṁ hoti, pātubhāvo hoti.	62	
PA_vb_6:62.3	Tena vuccati “evametassa kevalassa dukkhakkhandhassa samudayo hotī”ti.	62	
PA_vb_6:63.1_0	Tasmiṁ samaye avijjāpaccayā saṅkhāro, saṅkhārapaccayā viññāṇaṁ, viññāṇapaccayā nāmaṁ,	63	
PA_vb_6:63.1_1	nāmapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṁ,	63	
PA_vb_6:63.1_2	upādānapaccayā bhavo, bhavapaccayā jāti, jātipaccayā jarāmaraṇaṁ.	63	
PA_vb_6:63.2	Evametassa kevalassa dukkhakkhandhassa samudayo hoti.	63	
PA_vb_6:64.1	Tattha katamā avijjā?	64	
PA_vb_6:64.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	64	
PA_vb_6:64.3	ayaṁ vuccati “avijjā”.	64	
PA_vb_6:65.1	Tattha katamo avijjāpaccayā saṅkhāro?	65	
PA_vb_6:65.2	Yā cetanā sañcetanā sañcetayitattaṁ—	65	
PA_vb_6:65.3	ayaṁ vuccati “avijjāpaccayā saṅkhāro”.	65	
PA_vb_6:66.1	Tattha katamaṁ saṅkhārapaccayā viññāṇaṁ?	66	
PA_vb_6:66.2	Yaṁ cittaṁ mano mānasaṁ …pe… tajjāmanoviññāṇadhātu—	66	
PA_vb_6:66.3	idaṁ vuccati “saṅkhārapaccayā viññāṇaṁ”.	66	
PA_vb_6:67.1	Tattha katamaṁ viññāṇapaccayā nāmaṁ?	67	
PA_vb_6:67.2	Vedanākkhandho, saññākkhandho, saṅkhārakkhandho—	67	
PA_vb_6:67.3	idaṁ vuccati “viññāṇapaccayā nāmaṁ”.	67	
PA_vb_6:68.1	Nāmapaccayā phassoti.	68	
PA_vb_6:68.2	Tattha katamaṁ nāmaṁ?	68	
PA_vb_6:68.3	Ṭhapetvā phassaṁ, vedanākkhandho saññākkhandho saṅkhārakkhandho viññāṇakkhandho—	68	
PA_vb_6:68.4	idaṁ vuccati “nāmaṁ”.	68	
PA_vb_6:69.1	Tattha katamo nāmapaccayā phasso?	69	
PA_vb_6:69.2	Yo phasso phusanā samphusanā samphusitattaṁ—	69	
PA_vb_6:69.3	ayaṁ vuccati “nāmapaccayā phasso” …pe…	69	
PA_vb_6:69.4	tena vuccati “evametassa kevalassa dukkhakkhandhassa samudayo hotī”ti.	69	
PA_vb_6:70.1_0	Tasmiṁ samaye avijjāpaccayā saṅkhāro, saṅkhārapaccayā viññāṇaṁ, viññāṇapaccayā nāmarūpaṁ,	70	
PA_vb_6:70.1_1	nāmarūpapaccayā chaṭṭhāyatanaṁ, chaṭṭhāyatanapaccayā phasso, phassapaccayā vedanā,	70	
PA_vb_6:70.1_2	vedanāpaccayā taṇhā, taṇhāpaccayā upādānaṁ, upādānapaccayā bhavo, bhavapaccayā jāti,	70	
PA_vb_6:70.1_3	jātipaccayā jarāmaraṇaṁ.	70	
PA_vb_6:70.2	Evametassa kevalassa dukkhakkhandhassa samudayo hoti.	70	
PA_vb_6:71.1	Tattha katamā avijjā?	71	
PA_vb_6:71.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	71	
PA_vb_6:71.3	ayaṁ vuccati “avijjā”.	71	
PA_vb_6:72.1	Tattha katamo avijjāpaccayā saṅkhāro?	72	
PA_vb_6:72.2	Yā cetanā sañcetanā sañcetayitattaṁ—	72	
PA_vb_6:72.3	ayaṁ vuccati “avijjāpaccayā saṅkhāro”.	72	
PA_vb_6:73.1	Tattha katamaṁ saṅkhārapaccayā viññāṇaṁ?	73	
PA_vb_6:73.2	Yaṁ cittaṁ mano mānasaṁ …pe… tajjāmanoviññāṇadhātu—	73	
PA_vb_6:73.3	idaṁ vuccati “saṅkhārapaccayā viññāṇaṁ”.	73	
PA_vb_6:74.1	Tattha katamaṁ viññāṇapaccayā nāmarūpaṁ?	74	
PA_vb_6:74.2	Atthi nāmaṁ, atthi rūpaṁ.	74	
PA_vb_6:74.3	Tattha katamaṁ nāmaṁ?	74	
PA_vb_6:74.4	Vedanākkhandho, saññākkhandho, saṅkhārakkhandho—	74	
PA_vb_6:74.5	idaṁ vuccati “nāmaṁ”.	74	
PA_vb_6:74.6	Tattha katamaṁ rūpaṁ?	74	
PA_vb_6:74.7_0	Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa	74	
PA_vb_6:74.7_1	upacayo, kāyāyatanassa upacayo, yaṁ vā panaññampi atthi rūpaṁ cittajaṁ cittahetukaṁ cittasamuṭṭhānaṁ—	74	
PA_vb_6:74.8	idaṁ vuccati “rūpaṁ”.	74	
PA_vb_6:74.9	Iti idañca nāmaṁ, idañca rūpaṁ.	74	
PA_vb_6:74.10	Idaṁ vuccati “viññāṇapaccayā nāmarūpaṁ”.	74	
PA_vb_6:75.1	Nāmarūpapaccayā chaṭṭhāyatananti.	75	
PA_vb_6:75.2	Atthi nāmaṁ, atthi rūpaṁ.	75	
PA_vb_6:75.3	Tattha katamaṁ nāmaṁ?	75	
PA_vb_6:75.4	Vedanākkhandho, saññākkhandho, saṅkhārakkhandho—	75	
PA_vb_6:75.5	idaṁ vuccati “nāmaṁ”.	75	
PA_vb_6:75.6	Tattha katamaṁ rūpaṁ?	75	
PA_vb_6:75.7	Yaṁ rūpaṁ nissāya manoviññāṇadhātu vattati—	75	
PA_vb_6:75.8	idaṁ vuccati “rūpaṁ”.	75	
PA_vb_6:75.9	Iti idañca nāmaṁ, idañca rūpaṁ.	75	
PA_vb_6:75.10	Idaṁ vuccati “nāmarūpaṁ”.	75	
PA_vb_6:76.1	Tattha katamaṁ nāmarūpapaccayā chaṭṭhāyatanaṁ?	76	
PA_vb_6:76.2	Yaṁ cittaṁ mano mānasaṁ …pe… tajjāmanoviññāṇadhātu—	76	
PA_vb_6:76.3	idaṁ vuccati “nāmarūpapaccayā chaṭṭhāyatanaṁ”.	76	
PA_vb_6:77.1	Tattha katamo chaṭṭhāyatanapaccayā phasso?	77	
PA_vb_6:77.2	Yo phasso phusanā samphusanā samphusitattaṁ—	77	
PA_vb_6:77.3	ayaṁ vuccati “chaṭṭhāyatanapaccayā phasso” …pe…	77	
PA_vb_6:77.4	tena vuccati “evametassa kevalassa dukkhakkhandhassa samudayo hotī”ti.	77	
PA_vb_6:78.1_0	Tasmiṁ samaye avijjāpaccayā saṅkhāro, saṅkhārapaccayā viññāṇaṁ, viññāṇapaccayā nāmarūpaṁ,	78	
PA_vb_6:78.1_1	nāmarūpapaccayā saḷāyatanaṁ, chaṭṭhāyatanapaccayā phasso, phassapaccayā vedanā, vedanāpaccayā	78	
PA_vb_6:78.1_2	taṇhā, taṇhāpaccayā upādānaṁ, upādānapaccayā bhavo, bhavapaccayā jāti, jātipaccayā jarāmaraṇaṁ.	78	
PA_vb_6:78.2	Evametassa kevalassa dukkhakkhandhassa samudayo hoti.	78	
PA_vb_6:79.1	Tattha katamā avijjā?	79	
PA_vb_6:79.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	79	
PA_vb_6:79.3	ayaṁ vuccati “avijjā”.	79	
PA_vb_6:80.1	Tattha katamo avijjāpaccayā saṅkhāro?	80	
PA_vb_6:80.2	Yā cetanā sañcetanā sañcetayitattaṁ—	80	
PA_vb_6:80.3	ayaṁ vuccati “avijjāpaccayā saṅkhāro”.	80	
PA_vb_6:81.1	Tattha katamaṁ saṅkhārapaccayā viññāṇaṁ?	81	
PA_vb_6:81.2	Yaṁ cittaṁ mano mānasaṁ …pe… tajjāmanoviññāṇadhātu—	81	
PA_vb_6:81.3	idaṁ vuccati “saṅkhārapaccayā viññāṇaṁ”.	81	
PA_vb_6:82.1	Tattha katamaṁ viññāṇapaccayā nāmarūpaṁ?	82	
PA_vb_6:82.2	Atthi nāmaṁ, atthi rūpaṁ.	82	
PA_vb_6:82.3	Tattha katamaṁ nāmaṁ?	82	
PA_vb_6:82.4	Vedanākkhandho, saññākkhandho, saṅkhārakkhandho—	82	
PA_vb_6:82.5	idaṁ vuccati “nāmaṁ”.	82	
PA_vb_6:82.6	Tattha katamaṁ rūpaṁ?	82	
PA_vb_6:82.7_0	Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa	82	
PA_vb_6:82.7_1	upacayo, kāyāyatanassa upacayo, yaṁ vā panaññampi atthi rūpaṁ cittajaṁ cittahetukaṁ cittasamuṭṭhānaṁ—	82	
PA_vb_6:82.8	idaṁ vuccati “rūpaṁ”.	82	
PA_vb_6:82.9	Iti idañca nāmaṁ, idañca rūpaṁ.	82	
PA_vb_6:82.10	Idaṁ vuccati “viññāṇapaccayā nāmarūpaṁ”.	82	
PA_vb_6:83.1	Nāmarūpapaccayā saḷāyatananti.	83	
PA_vb_6:83.2	Atthi nāmaṁ, atthi rūpaṁ.	83	
PA_vb_6:83.3	Tattha katamaṁ nāmaṁ?	83	
PA_vb_6:83.4	Vedanākkhandho, saññākkhandho, saṅkhārakkhandho—	83	
PA_vb_6:83.5	idaṁ vuccati “nāmaṁ”.	83	
PA_vb_6:83.6	Tattha katamaṁ rūpaṁ?	83	
PA_vb_6:83.7	Cattāro ca mahābhūtā, yañca rūpaṁ nissāya manoviññāṇadhātu vattati—	83	
PA_vb_6:83.8	idaṁ vuccati “rūpaṁ”.	83	
PA_vb_6:83.9	Iti idañca nāmaṁ, idañca rūpaṁ.	83	
PA_vb_6:83.10	Idaṁ vuccati “nāmarūpaṁ”.	83	
PA_vb_6:84.1	Tattha katamaṁ nāmarūpapaccayā saḷāyatanaṁ?	84	
PA_vb_6:84.2	Cakkhāyatanaṁ, sotāyatanaṁ, ghānāyatanaṁ, jivhāyatanaṁ, kāyāyatanaṁ, manāyatanaṁ—	84	
PA_vb_6:84.3	idaṁ vuccati “nāmarūpapaccayā saḷāyatanaṁ”.	84	
PA_vb_6:85.1	Tattha katamo chaṭṭhāyatanapaccayā phasso?	85	
PA_vb_6:85.2	Yo phasso phusanā samphusanā samphusitattaṁ—	85	
PA_vb_6:85.3	ayaṁ vuccati “chaṭṭhāyatanapaccayā phasso” …pe…	85	
PA_vb_6:85.4	tena vuccati “evametassa kevalassa dukkhakkhandhassa samudayo hotī”ti.	85	
PA_vb_6:86.1	Paccayacatukkaṁ.	86	
PA_vb_6:87.0	2.6. Hetucatukka	87	
PA_vb_6:87.1_0	Tasmiṁ samaye avijjāpaccayā saṅkhāro avijjāhetuko, saṅkhārapaccayā viññāṇaṁ saṅkhārahetukaṁ,	87	
PA_vb_6:87.1_1	viññāṇapaccayā nāmaṁ viññāṇahetukaṁ, nāmapaccayā chaṭṭhāyatanaṁ nāmahetukaṁ, chaṭṭhāyatanapaccayā	87	
PA_vb_6:87.1_2	phasso chaṭṭhāyatanahetuko, phassapaccayā vedanā phassahetukā, vedanāpaccayā taṇhā	87	
PA_vb_6:87.1_3	vedanāhetukā, taṇhāpaccayā upādānaṁ taṇhāhetukaṁ;	87	
PA_vb_6:87.2	upādānapaccayā bhavo, bhavapaccayā jāti, jātipaccayā jarāmaraṇaṁ.	87	
PA_vb_6:87.3	Evametassa kevalassa dukkhakkhandhassa samudayo hoti.	87	
PA_vb_6:88.1	Tattha katamā avijjā?	88	
PA_vb_6:88.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	88	
PA_vb_6:88.3	ayaṁ vuccati “avijjā”.	88	
PA_vb_6:89.1	Tattha katamo avijjāpaccayā saṅkhāro avijjāhetuko?	89	
PA_vb_6:89.2	Yā cetanā sañcetanā sañcetayitattaṁ—	89	
PA_vb_6:89.3	ayaṁ vuccati “avijjāpaccayā saṅkhāro avijjāhetuko”.	89	
PA_vb_6:90.1	Tattha katamaṁ saṅkhārapaccayā viññāṇaṁ saṅkhārahetukaṁ?	90	
PA_vb_6:90.2	Yaṁ cittaṁ mano mānasaṁ …pe… tajjāmanoviññāṇadhātu—	90	
PA_vb_6:90.3	idaṁ vuccati “saṅkhārapaccayā viññāṇaṁ saṅkhārahetukaṁ”.	90	
PA_vb_6:91.1	Tattha katamaṁ viññāṇapaccayā nāmaṁ viññāṇahetukaṁ?	91	
PA_vb_6:91.2	Vedanākkhandho, saññākkhandho, saṅkhārakkhandho—	91	
PA_vb_6:91.3	idaṁ vuccati “viññāṇapaccayā nāmaṁ viññāṇahetukaṁ”.	91	
PA_vb_6:92.1	Tattha katamaṁ nāmapaccayā chaṭṭhāyatanaṁ nāmahetukaṁ?	92	
PA_vb_6:92.2	Yaṁ cittaṁ mano mānasaṁ …pe… tajjāmanoviññāṇadhātu—	92	
PA_vb_6:92.3	idaṁ vuccati “nāmapaccayā chaṭṭhāyatanaṁ nāmahetukaṁ”.	92	
PA_vb_6:93.1	Tattha katamo chaṭṭhāyatanapaccayā phasso chaṭṭhāyatanahetuko?	93	
PA_vb_6:93.2	Yo phasso phusanā samphusanā samphusitattaṁ—	93	
PA_vb_6:93.3	ayaṁ vuccati “chaṭṭhāyatanapaccayā phasso chaṭṭhāyatanahetuko”.	93	
PA_vb_6:94.1	Tattha katamā phassapaccayā vedanā phassahetukā?	94	
PA_vb_6:94.2	Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	94	
PA_vb_6:94.3	ayaṁ vuccati “phassapaccayā vedanā phassahetukā”.	94	
PA_vb_6:95.1	Tattha katamā vedanāpaccayā taṇhā vedanāhetukā?	95	
PA_vb_6:95.2	Yo rāgo sārāgo …pe… cittassa sārāgo—	95	
PA_vb_6:95.3	ayaṁ vuccati “vedanāpaccayā taṇhā vedanāhetukā”.	95	
PA_vb_6:96.1	Tattha katamaṁ taṇhāpaccayā upādānaṁ taṇhāhetukaṁ?	96	
PA_vb_6:96.2	Yā diṭṭhi diṭṭhigataṁ …pe… titthāyatanaṁ vipariyāsaggāho—	96	
PA_vb_6:96.3	idaṁ vuccati “taṇhāpaccayā upādānaṁ taṇhāhetukaṁ” …pe…	96	
PA_vb_6:96.4	tena vuccati “evametassa kevalassa dukkhakkhandhassa samudayo hotī”ti.	96	
PA_vb_6:97.1_0	Tasmiṁ samaye avijjāpaccayā saṅkhāro avijjāhetuko, saṅkhārapaccayā viññāṇaṁ saṅkhārahetukaṁ,	97	
PA_vb_6:97.1_1	viññāṇapaccayā nāmaṁ viññāṇahetukaṁ, nāmapaccayā phasso nāmahetuko, phassapaccayā	97	
PA_vb_6:97.1_2	vedanā phassahetukā, vedanāpaccayā taṇhā vedanāhetukā, taṇhāpaccayā upādānaṁ taṇhāhetukaṁ;	97	
PA_vb_6:97.2	upādānapaccayā bhavo, bhavapaccayā jāti, jātipaccayā jarāmaraṇaṁ.	97	
PA_vb_6:97.3	Evametassa kevalassa dukkhakkhandhassa samudayo hoti.	97	
PA_vb_6:98.1	Tattha katamā avijjā?	98	
PA_vb_6:98.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	98	
PA_vb_6:98.3	ayaṁ vuccati “avijjā”.	98	
PA_vb_6:99.1	Tattha katamo avijjāpaccayā saṅkhāro avijjāhetuko?	99	
PA_vb_6:99.2	Yā cetanā sañcetanā sañcetayitattaṁ—	99	
PA_vb_6:99.3	ayaṁ vuccati “avijjāpaccayā saṅkhāro avijjāhetuko”.	99	
PA_vb_6:100.1	Tattha katamaṁ saṅkhārapaccayā viññāṇaṁ saṅkhārahetukaṁ?	100	
PA_vb_6:100.2	Yaṁ cittaṁ mano mānasaṁ …pe… tajjāmanoviññāṇadhātu—	100	
PA_vb_6:100.3	idaṁ vuccati saṅkhārapaccayā viññāṇaṁ saṅkhārahetukaṁ.	100	
PA_vb_6:101.1	Tattha katamaṁ viññāṇapaccayā nāmaṁ viññāṇahetukaṁ?	101	
PA_vb_6:101.2	Vedanākkhandho, saññākkhandho, saṅkhārakkhandho—	101	
PA_vb_6:101.3	idaṁ vuccati “viññāṇapaccayā nāmaṁ viññāṇahetukaṁ”.	101	
PA_vb_6:102.1	Nāmapaccayā phasso nāmahetukoti.	102	
PA_vb_6:102.2	Tattha katamaṁ nāmaṁ?	102	
PA_vb_6:102.3	Ṭhapetvā phassaṁ, vedanākkhandho saññākkhandho saṅkhārakkhandho viññāṇakkhandho—	102	
PA_vb_6:102.4	idaṁ vuccati “nāmaṁ”.	102	
PA_vb_6:103.1	Tattha katamo nāmapaccayā phasso nāmahetuko?	103	
PA_vb_6:103.2	Yo phasso phusanā samphusanā samphusitattaṁ—	103	
PA_vb_6:103.3	ayaṁ vuccati “nāmapaccayā phasso nāmahetuko” …pe…	103	
PA_vb_6:103.4	tena vuccati “evametassa kevalassa dukkhakkhandhassa samudayo hotī”ti.	103	
PA_vb_6:104.1_0	Tasmiṁ samaye avijjāpaccayā saṅkhāro avijjāhetuko, saṅkhārapaccayā viññāṇaṁ saṅkhārahetukaṁ,	104	
PA_vb_6:104.1_1	viññāṇapaccayā nāmarūpaṁ viññāṇahetukaṁ, nāmarūpapaccayā chaṭṭhāyatanaṁ nāmarūpahetukaṁ,	104	
PA_vb_6:104.1_2	chaṭṭhāyatanapaccayā phasso chaṭṭhāyatanahetuko, phassapaccayā vedanā phassahetukā,	104	
PA_vb_6:104.1_3	vedanāpaccayā taṇhā vedanāhetukā, taṇhāpaccayā upādānaṁ taṇhāhetukaṁ;	104	
PA_vb_6:104.2	upādānapaccayā bhavo, bhavapaccayā jāti, jātipaccayā jarāmaraṇaṁ.	104	
PA_vb_6:104.3	Evametassa kevalassa dukkhakkhandhassa samudayo hoti.	104	
PA_vb_6:105.1	Tattha katamā avijjā?	105	
PA_vb_6:105.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	105	
PA_vb_6:105.3	ayaṁ vuccati “avijjā”.	105	
PA_vb_6:106.1	Tattha katamo avijjāpaccayā saṅkhāro avijjāhetuko?	106	
PA_vb_6:106.2	Yā cetanā sañcetanā sañcetayitattaṁ—	106	
PA_vb_6:106.3	ayaṁ vuccati “avijjāpaccayā saṅkhāro avijjāhetuko”.	106	
PA_vb_6:107.1	Tattha katamaṁ saṅkhārapaccayā viññāṇaṁ saṅkhārahetukaṁ?	107	
PA_vb_6:107.2	Yaṁ cittaṁ mano mānasaṁ …pe… tajjāmanoviññāṇadhātu—	107	
PA_vb_6:107.3	idaṁ vuccati “saṅkhārapaccayā viññāṇaṁ saṅkhārahetukaṁ”.	107	
PA_vb_6:108.1	Tattha katamaṁ viññāṇapaccayā nāmarūpaṁ viññāṇahetukaṁ?	108	
PA_vb_6:108.2	Atthi nāmaṁ, atthi rūpaṁ.	108	
PA_vb_6:108.3	Tattha katamaṁ nāmaṁ?	108	
PA_vb_6:108.4	Vedanākkhandho, saññākkhandho, saṅkhārakkhandho—	108	
PA_vb_6:108.5	idaṁ vuccati “nāmaṁ”.	108	
PA_vb_6:108.6	Tattha katamaṁ rūpaṁ?	108	
PA_vb_6:108.7_0	Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa	108	
PA_vb_6:108.7_1	upacayo, kāyāyatanassa upacayo, yaṁ vā panaññampi atthi rūpaṁ cittajaṁ cittahetukaṁ cittasamuṭṭhānaṁ—	108	
PA_vb_6:108.8	idaṁ vuccati “rūpaṁ”.	108	
PA_vb_6:108.9	Iti idañca nāmaṁ, idañca rūpaṁ.	108	
PA_vb_6:108.10	Idaṁ vuccati “viññāṇapaccayā nāmarūpaṁ viññāṇahetukaṁ”.	108	
PA_vb_6:109.1	Nāmarūpapaccayā chaṭṭhāyatanaṁ nāmarūpahetukanti.	109	
PA_vb_6:109.2	Atthi nāmaṁ, atthi rūpaṁ.	109	
PA_vb_6:109.3	Tattha katamaṁ nāmaṁ?	109	
PA_vb_6:109.4	Vedanākkhandho, saññākkhandho, saṅkhārakkhandho—	109	
PA_vb_6:109.5	idaṁ vuccati “nāmaṁ”.	109	
PA_vb_6:109.6	Tattha katamaṁ rūpaṁ?	109	
PA_vb_6:109.7	Yaṁ rūpaṁ nissāya manoviññāṇadhātu vattati—	109	
PA_vb_6:109.8	idaṁ vuccati “rūpaṁ”.	109	
PA_vb_6:109.9	Iti idañca nāmaṁ, idañca rūpaṁ.	109	
PA_vb_6:109.10	Idaṁ vuccati “nāmarūpaṁ”.	109	
PA_vb_6:110.1	Tattha katamaṁ nāmarūpapaccayā chaṭṭhāyatanaṁ nāmarūpahetukaṁ?	110	
PA_vb_6:110.2	Yaṁ cittaṁ mano mānasaṁ …pe… tajjāmanoviññāṇadhātu—	110	
PA_vb_6:110.3	idaṁ vuccati “nāmarūpapaccayā chaṭṭhāyatanaṁ nāmarūpahetukaṁ”.	110	
PA_vb_6:111.1	Tattha katamo chaṭṭhāyatanapaccayā phasso chaṭṭhāyatanahetuko?	111	
PA_vb_6:111.2	Yo phasso phusanā samphusanā samphusitattaṁ—	111	
PA_vb_6:111.3	ayaṁ vuccati “chaṭṭhāyatanapaccayā phasso chaṭṭhāyatanahetuko” …pe…	111	
PA_vb_6:111.4	tena vuccati “evametassa kevalassa dukkhakkhandhassa samudayo hotī”ti.	111	
PA_vb_6:112.1_0	Tasmiṁ samaye avijjāpaccayā saṅkhāro avijjāhetuko, saṅkhārapaccayā viññāṇaṁ saṅkhārahetukaṁ	112	
PA_vb_6:112.1_1	viññāṇapaccayā nāmarūpaṁ viññāṇahetukaṁ, nāmarūpapaccayā saḷāyatanaṁ nāmarūpahetukaṁ,	112	
PA_vb_6:112.1_2	chaṭṭhāyatanapaccayā phasso chaṭṭhāyatanahetuko, phassapaccayā vedanā phassahetukā,	112	
PA_vb_6:112.1_3	vedanāpaccayā taṇhā vedanāhetukā, taṇhāpaccayā upādānaṁ taṇhāhetukaṁ;	112	
PA_vb_6:112.2	upādānapaccayā bhavo, bhavapaccayā jāti, jātipaccayā jarāmaraṇaṁ.	112	
PA_vb_6:112.3	Evametassa kevalassa dukkhakkhandhassa samudayo hoti.	112	
PA_vb_6:113.1	Tattha katamā avijjā?	113	
PA_vb_6:113.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	113	
PA_vb_6:113.3	ayaṁ vuccati “avijjā”.	113	
PA_vb_6:114.1	Tattha katamo avijjāpaccayā saṅkhāro avijjāhetuko?	114	
PA_vb_6:114.2	Yā cetanā sañcetanā sañcetayitattaṁ—	114	
PA_vb_6:114.3	ayaṁ vuccati “avijjāpaccayā saṅkhāro avijjāhetuko”.	114	
PA_vb_6:115.1	Tattha katamaṁ saṅkhārapaccayā viññāṇaṁ saṅkhārahetukaṁ?	115	
PA_vb_6:115.2	Yaṁ cittaṁ mano mānasaṁ …pe… tajjāmanoviññāṇadhātu—	115	
PA_vb_6:115.3	idaṁ vuccati “saṅkhārapaccayā viññāṇaṁ saṅkhārahetukaṁ”.	115	
PA_vb_6:116.1	Tattha katamaṁ viññāṇapaccayā nāmarūpaṁ viññāṇahetukaṁ?	116	
PA_vb_6:116.2	Atthi nāmaṁ, atthi rūpaṁ.	116	
PA_vb_6:116.3	Tattha katamaṁ nāmaṁ?	116	
PA_vb_6:116.4	Vedanākkhandho, saññākkhandho, saṅkhārakkhandho—	116	
PA_vb_6:116.5	idaṁ vuccati “nāmaṁ”.	116	
PA_vb_6:116.6	Tattha katamaṁ rūpaṁ?	116	
PA_vb_6:116.7_0	Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa	116	
PA_vb_6:116.7_1	upacayo, kāyāyatanassa upacayo, yaṁ vā panaññampi atthi rūpaṁ cittajaṁ cittahetukaṁ cittasamuṭṭhānaṁ—	116	
PA_vb_6:116.8	idaṁ vuccati “rūpaṁ”.	116	
PA_vb_6:116.9	Iti idañca nāmaṁ, idañca rūpaṁ.	116	
PA_vb_6:116.10	Idaṁ vuccati “viññāṇapaccayā nāmarūpaṁ viññāṇahetukaṁ”.	116	
PA_vb_6:117.1	Nāmarūpapaccayā saḷāyatanaṁ nāmarūpahetukanti.	117	
PA_vb_6:117.2	Atthi nāmaṁ, atthi rūpaṁ.	117	
PA_vb_6:117.3	Tattha katamaṁ nāmaṁ?	117	
PA_vb_6:117.4	Vedanākkhandho, saññākkhandho, saṅkhārakkhandho—	117	
PA_vb_6:117.5	idaṁ vuccati “nāmaṁ”.	117	
PA_vb_6:117.6	Tattha katamaṁ rūpaṁ?	117	
PA_vb_6:117.7	Cattāro ca mahābhūtā, yañca rūpaṁ nissāya manoviññāṇadhātu vattati—	117	
PA_vb_6:117.8	idaṁ vuccati “rūpaṁ”.	117	
PA_vb_6:117.9	Iti idañca nāmaṁ, idañca rūpaṁ.	117	
PA_vb_6:117.10	Idaṁ vuccati “nāmarūpaṁ”.	117	
PA_vb_6:118.1	Tattha katamaṁ nāmarūpapaccayā saḷāyatanaṁ nāmarūpahetukaṁ?	118	
PA_vb_6:118.2	Cakkhāyatanaṁ, sotāyatanaṁ, ghānāyatanaṁ, jivhāyatanaṁ, kāyāyatanaṁ, manāyatanaṁ—	118	
PA_vb_6:118.3	idaṁ vuccati “nāmarūpapaccayā saḷāyatanaṁ nāmarūpahetukaṁ”.	118	
PA_vb_6:119.1	Tattha katamo chaṭṭhāyatanapaccayā phasso chaṭṭhāyatanahetuko?	119	
PA_vb_6:119.2	Yo phasso phusanā samphusanā samphusitattaṁ—	119	
PA_vb_6:119.3	ayaṁ vuccati “chaṭṭhāyatanapaccayā phasso chaṭṭhāyatanahetuko”.	119	
PA_vb_6:120.1	Tattha katamā phassapaccayā vedanā phassahetukā?	120	
PA_vb_6:120.2	Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	120	
PA_vb_6:120.3	ayaṁ vuccati “phassapaccayā vedanā phassahetukā”.	120	
PA_vb_6:121.1	Tattha katamā vedanāpaccayā taṇhā vedanāhetukā?	121	
PA_vb_6:121.2	Yo rāgo sārāgo …pe… cittassa sārāgo—	121	
PA_vb_6:121.3	ayaṁ vuccati “vedanāpaccayā taṇhā vedanāhetukā”.	121	
PA_vb_6:122.1	Tattha katamaṁ taṇhāpaccayā upādānaṁ taṇhāhetukaṁ?	122	
PA_vb_6:122.2	Yā diṭṭhi diṭṭhigataṁ …pe… titthāyatanaṁ vipariyāsaggāho—	122	
PA_vb_6:122.3	idaṁ vuccati “taṇhāpaccayā upādānaṁ taṇhāhetukaṁ” …pe…	122	
PA_vb_6:122.4	tena vuccati “evametassa kevalassa dukkhakkhandhassa samudayo hotī”ti.	122	
PA_vb_6:123.1	Hetucatukkaṁ.	123	
PA_vb_6:124.0	2.7. Sampayuttacatukka	124	
PA_vb_6:124.1_0	Tasmiṁ samaye avijjāpaccayā saṅkhāro avijjāsampayutto, saṅkhārapaccayā viññāṇaṁ saṅkhārasampayuttaṁ,	124	
PA_vb_6:124.1_1	viññāṇapaccayā nāmaṁ viññāṇasampayuttaṁ, nāmapaccayā chaṭṭhāyatanaṁ nāmasampayuttaṁ,	124	
PA_vb_6:124.1_2	chaṭṭhāyatanapaccayā phasso chaṭṭhāyatanasampayutto, phassapaccayā vedanā phassasampayuttā,	124	
PA_vb_6:124.1_3	vedanāpaccayā taṇhā vedanāsampayuttā, taṇhāpaccayā upādānaṁ taṇhāsampayuttaṁ;	124	
PA_vb_6:124.2	upādānapaccayā bhavo, bhavapaccayā jāti, jātipaccayā jarāmaraṇaṁ.	124	
PA_vb_6:124.3	Evametassa kevalassa dukkhakkhandhassa samudayo hoti.	124	
PA_vb_6:125.1	Tattha katamā avijjā?	125	
PA_vb_6:125.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	125	
PA_vb_6:125.3	ayaṁ vuccati “avijjā”.	125	
PA_vb_6:126.1	Tattha katamo avijjāpaccayā saṅkhāro avijjāsampayutto?	126	
PA_vb_6:126.2	Yā cetanā sañcetanā sañcetayitattaṁ—	126	
PA_vb_6:126.3	ayaṁ vuccati “avijjāpaccayā saṅkhāro avijjāsampayutto”.	126	
PA_vb_6:127.1	Tattha katamaṁ saṅkhārapaccayā viññāṇaṁ saṅkhārasampayuttaṁ?	127	
PA_vb_6:127.2	Yaṁ cittaṁ mano mānasaṁ …pe… tajjāmanoviññāṇadhātu—	127	
PA_vb_6:127.3	idaṁ vuccati “saṅkhārapaccayā viññāṇaṁ saṅkhārasampayuttaṁ”.	127	
PA_vb_6:128.1	Tattha katamaṁ viññāṇapaccayā nāmaṁ viññāṇasampayuttaṁ?	128	
PA_vb_6:128.2	Vedanākkhandho, saññākkhandho, saṅkhārakkhandho—	128	
PA_vb_6:128.3	idaṁ vuccati “viññāṇapaccayā nāmaṁ viññāṇasampayuttaṁ”.	128	
PA_vb_6:129.1	Tattha katamaṁ nāmapaccayā chaṭṭhāyatanaṁ …pe…	129	
PA_vb_6:129.2	nāmasampayuttaṁ?	129	
PA_vb_6:129.3	Yaṁ cittaṁ mano mānasaṁ …pe… tajjāmanoviññāṇadhātu—	129	
PA_vb_6:129.4	idaṁ vuccati “nāmapaccayā chaṭṭhāyatanaṁ nāmasampayuttaṁ”.	129	
PA_vb_6:130.1	Tattha katamo chaṭṭhāyatanapaccayā phasso chaṭṭhāyatanasampayutto?	130	
PA_vb_6:130.2	Yo phasso phusanā samphusanā samphusitattaṁ—	130	
PA_vb_6:130.3	ayaṁ vuccati “chaṭṭhāyatanapaccayā phasso chaṭṭhāyatanasampayutto”.	130	
PA_vb_6:131.1	Tattha katamā phassapaccayā vedanā phassasampayuttā?	131	
PA_vb_6:131.2	Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	131	
PA_vb_6:131.3	ayaṁ vuccati “phassapaccayā vedanā phassasampayuttā”.	131	
PA_vb_6:132.1	Tattha katamā vedanāpaccayā taṇhā vedanāsampayuttā?	132	
PA_vb_6:132.2	Yo rāgo sārāgo …pe… cittassa sārāgo—	132	
PA_vb_6:132.3	ayaṁ vuccati “vedanāpaccayā taṇhā vedanāsampayuttā”.	132	
PA_vb_6:133.1	Tattha katamaṁ taṇhāpaccayā upādānaṁ taṇhāsampayuttaṁ?	133	
PA_vb_6:133.2	Yā diṭṭhi diṭṭhigataṁ …pe… titthāyatanaṁ vipariyāsaggāho—	133	
PA_vb_6:133.3	idaṁ vuccati “taṇhāpaccayā upādānaṁ taṇhāsampayuttaṁ” …pe…	133	
PA_vb_6:133.4	tena vuccati “evametassa kevalassa dukkhakkhandhassa samudayo hotī”ti.	133	
PA_vb_6:134.1_0	Tasmiṁ samaye avijjāpaccayā saṅkhāro avijjāsampayutto, saṅkhārapaccayā viññāṇaṁ saṅkhārasampayuttaṁ,	134	
PA_vb_6:134.1_1	viññāṇapaccayā nāmaṁ viññāṇasampayuttaṁ, nāmapaccayā phasso nāmasampayutto, phassapaccayā	134	
PA_vb_6:134.1_2	vedanā phassasampayuttā, vedanāpaccayā taṇhā vedanāsampayuttā, taṇhāpaccayā upādānaṁ taṇhāsampayuttaṁ;	134	
PA_vb_6:134.2	upādānapaccayā bhavo, bhavapaccayā jāti, jātipaccayā jarāmaraṇaṁ.	134	
PA_vb_6:134.3	Evametassa kevalassa dukkhakkhandhassa samudayo hoti.	134	
PA_vb_6:135.1	Tattha katamā avijjā?	135	
PA_vb_6:135.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	135	
PA_vb_6:135.3	ayaṁ vuccati “avijjā”.	135	
PA_vb_6:136.1	Tattha katamo avijjāpaccayā saṅkhāro avijjāsampayutto?	136	
PA_vb_6:136.2	Yā cetanā sañcetanā sañcetayitattaṁ—	136	
PA_vb_6:136.3	ayaṁ vuccati “avijjāpaccayā saṅkhāro avijjāsampayutto”.	136	
PA_vb_6:137.1	Tattha katamaṁ saṅkhārapaccayā viññāṇaṁ saṅkhārasampayuttaṁ?	137	
PA_vb_6:137.2	Yaṁ cittaṁ mano mānasaṁ …pe… tajjāmanoviññāṇadhātu—	137	
PA_vb_6:137.3	idaṁ vuccati “saṅkhārapaccayā viññāṇaṁ saṅkhārasampayuttaṁ”.	137	
PA_vb_6:138.1	Tattha katamaṁ viññāṇapaccayā nāmaṁ viññāṇasampayuttaṁ?	138	
PA_vb_6:138.2	Vedanākkhandho, saññākkhandho, saṅkhārakkhandho—	138	
PA_vb_6:138.3	idaṁ vuccati “viññāṇapaccayā nāmaṁ viññāṇasampayuttaṁ”.	138	
PA_vb_6:139.1	Nāmapaccayā phasso nāmasampayuttoti.	139	
PA_vb_6:139.2	Tattha katamaṁ nāmaṁ?	139	
PA_vb_6:139.3	Ṭhapetvā phassaṁ, vedanākkhandho saññākkhandho saṅkhārakkhandho viññāṇakkhandho—	139	
PA_vb_6:139.4	idaṁ vuccati “nāmaṁ”.	139	
PA_vb_6:140.1	Tattha katamo nāmapaccayā phasso nāmasampayutto?	140	
PA_vb_6:140.2	Yo phasso phusanā samphusanā samphusitattaṁ—	140	
PA_vb_6:140.3	ayaṁ vuccati “nāmapaccayā phasso nāmasampayutto” …pe…	140	
PA_vb_6:140.4	tena vuccati “evametassa kevalassa dukkhakkhandhassa samudayo hotī”ti.	140	
PA_vb_6:141.1_0	Tasmiṁ samaye avijjāpaccayā saṅkhāro avijjāsampayutto, saṅkhārapaccayā viññāṇaṁ saṅkhārasampayuttaṁ,	141	
PA_vb_6:141.1_1	viññāṇapaccayā nāmarūpaṁ viññāṇasampayuttaṁ nāmaṁ, nāmarūpapaccayā chaṭṭhāyatanaṁ	141	
PA_vb_6:141.1_2	nāmasampayuttaṁ, chaṭṭhāyatanapaccayā phasso chaṭṭhāyatanasampayutto, phassapaccayā	141	
PA_vb_6:141.1_3	vedanā phassasampayuttā, vedanāpaccayā taṇhā vedanāsampayuttā, taṇhāpaccayā upādānaṁ taṇhāsampayuttaṁ;	141	
PA_vb_6:141.2	upādānapaccayā bhavo, bhavapaccayā jāti, jātipaccayā jarāmaraṇaṁ.	141	
PA_vb_6:141.3	Evametassa kevalassa dukkhakkhandhassa samudayo hoti.	141	
PA_vb_6:142.1	Tattha katamā avijjā?	142	
PA_vb_6:142.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	142	
PA_vb_6:142.3	ayaṁ vuccati “avijjā”.	142	
PA_vb_6:143.1	Tattha katamo avijjāpaccayā saṅkhāro avijjāsampayutto?	143	
PA_vb_6:143.2	Yā cetanā sañcetanā sañcetayitattaṁ—	143	
PA_vb_6:143.3	ayaṁ vuccati “avijjāpaccayā saṅkhāro avijjāsampayutto”.	143	
PA_vb_6:144.1	Tattha katamaṁ saṅkhārapaccayā viññāṇaṁ saṅkhārasampayuttaṁ?	144	
PA_vb_6:144.2	Yaṁ cittaṁ mano mānasaṁ …pe… tajjāmanoviññāṇadhātu—	144	
PA_vb_6:144.3	idaṁ vuccati “saṅkhārapaccayā viññāṇaṁ saṅkhārasampayuttaṁ”.	144	
PA_vb_6:145.1	Tattha katamaṁ viññāṇapaccayā nāmarūpaṁ viññāṇasampayuttaṁ nāmaṁ?	145	
PA_vb_6:145.2	Atthi nāmaṁ, atthi rūpaṁ.	145	
PA_vb_6:145.3	Tattha katamaṁ nāmaṁ?	145	
PA_vb_6:145.4	Vedanākkhandho, saññākkhandho, saṅkhārakkhandho—	145	
PA_vb_6:145.5	idaṁ vuccati “nāmaṁ”.	145	
PA_vb_6:145.6	Tattha katamaṁ rūpaṁ?	145	
PA_vb_6:145.7_0	Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa	145	
PA_vb_6:145.7_1	upacayo, kāyāyatanassa upacayo, yaṁ vā panaññampi atthi rūpaṁ cittajaṁ cittahetukaṁ cittasamuṭṭhānaṁ—	145	
PA_vb_6:145.8	idaṁ vuccati “rūpaṁ”.	145	
PA_vb_6:145.9	Iti idañca nāmaṁ, idañca rūpaṁ.	145	
PA_vb_6:145.10	Idaṁ vuccati “viññāṇapaccayā nāmarūpaṁ viññāṇasampayuttaṁ nāmaṁ”.	145	
PA_vb_6:146.1	Nāmarūpapaccayā chaṭṭhāyatanaṁ nāmasampayuttanti.	146	
PA_vb_6:146.2	Atthi nāmaṁ, atthi rūpaṁ.	146	
PA_vb_6:146.3	Tattha katamaṁ nāmaṁ?	146	
PA_vb_6:146.4	Vedanākkhandho, saññākkhandho, saṅkhārakkhandho—	146	
PA_vb_6:146.5	idaṁ vuccati “nāmaṁ”.	146	
PA_vb_6:146.6	Tattha katamaṁ rūpaṁ?	146	
PA_vb_6:146.7	Yaṁ rūpaṁ nissāya manoviññāṇadhātu vattati—	146	
PA_vb_6:146.8	idaṁ vuccati “rūpaṁ”.	146	
PA_vb_6:146.9	Iti idañca nāmaṁ, idañca rūpaṁ.	146	
PA_vb_6:146.10	Idaṁ vuccati “nāmarūpaṁ”.	146	
PA_vb_6:147.1	Tattha katamaṁ nāmarūpapaccayā chaṭṭhāyatanaṁ nāmasampayuttaṁ?	147	
PA_vb_6:147.2	Yaṁ cittaṁ mano mānasaṁ …pe… tajjāmanoviññāṇadhātu—	147	
PA_vb_6:147.3	idaṁ vuccati “nāmarūpapaccayā chaṭṭhāyatanaṁ nāmasampayuttaṁ”.	147	
PA_vb_6:148.1	Tattha katamo chaṭṭhāyatanapaccayā phasso chaṭṭhāyatanasampayutto?	148	
PA_vb_6:148.2	Yo phasso phusanā samphusanā samphusitattaṁ—	148	
PA_vb_6:148.3	ayaṁ vuccati “chaṭṭhāyatanapaccayā phasso chaṭṭhāyatanasampayutto” …pe…	148	
PA_vb_6:148.4	tena vuccati “evametassa kevalassa dukkhakkhandhassa samudayo hotī”ti.	148	
PA_vb_6:149.1_0	Tasmiṁ samaye avijjāpaccayā saṅkhāro avijjāsampayutto, saṅkhārapaccayā viññāṇaṁ saṅkhārasampayuttaṁ,	149	
PA_vb_6:149.1_1	viññāṇapaccayā nāmarūpaṁ viññāṇasampayuttaṁ nāmaṁ, nāmarūpapaccayā saḷāyatanaṁ nāmasampayuttaṁ	149	
PA_vb_6:149.1_2	chaṭṭhāyatanaṁ, chaṭṭhāyatanapaccayā phasso chaṭṭhāyatanasampayutto, phassapaccayā	149	
PA_vb_6:149.1_3	vedanā phassasampayuttā, vedanāpaccayā taṇhā vedanāsampayuttā, taṇhāpaccayā upādānaṁ taṇhāsampayuttaṁ;	149	
PA_vb_6:149.2	upādānapaccayā bhavo, bhavapaccayā jāti, jātipaccayā jarāmaraṇaṁ.	149	
PA_vb_6:149.3	Evametassa kevalassa dukkhakkhandhassa samudayo hoti.	149	
PA_vb_6:150.1	Tattha katamā avijjā?	150	
PA_vb_6:150.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	150	
PA_vb_6:150.3	ayaṁ vuccati “avijjā”.	150	
PA_vb_6:151.1	Tattha katamo avijjāpaccayā saṅkhāro avijjāsampayutto?	151	
PA_vb_6:151.2	Yā cetanā sañcetanā sañcetayitattaṁ—	151	
PA_vb_6:151.3	ayaṁ vuccati “avijjāpaccayā saṅkhāro avijjāsampayutto”.	151	
PA_vb_6:152.1	Tattha katamaṁ saṅkhārapaccayā viññāṇaṁ saṅkhārasampayuttaṁ?	152	
PA_vb_6:152.2	Yaṁ cittaṁ mano mānasaṁ …pe… tajjāmanoviññāṇadhātu—	152	
PA_vb_6:152.3	idaṁ vuccati “saṅkhārapaccayā viññāṇaṁ saṅkhārasampayuttaṁ”.	152	
PA_vb_6:153.1	Tattha katamaṁ viññāṇapaccayā nāmarūpaṁ viññāṇasampayuttaṁ nāmaṁ?	153	
PA_vb_6:153.2	Atthi nāmaṁ, atthi rūpaṁ.	153	
PA_vb_6:153.3	Tattha katamaṁ nāmaṁ?	153	
PA_vb_6:153.4	Vedanākkhandho, saññākkhandho, saṅkhārakkhandho—	153	
PA_vb_6:153.5	idaṁ vuccati “nāmaṁ”.	153	
PA_vb_6:153.6	Tattha katamaṁ rūpaṁ?	153	
PA_vb_6:153.7_0	Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa	153	
PA_vb_6:153.7_1	upacayo, kāyāyatanassa upacayo, yaṁ vā panaññampi atthi rūpaṁ cittajaṁ cittahetukaṁ cittasamuṭṭhānaṁ—	153	
PA_vb_6:153.8	idaṁ vuccati “rūpaṁ”.	153	
PA_vb_6:153.9	Iti idañca nāmaṁ, idañca rūpaṁ.	153	
PA_vb_6:153.10	Idaṁ vuccati “viññāṇapaccayā nāmarūpaṁ viññāṇasampayuttaṁ nāmaṁ”.	153	
PA_vb_6:154.1	Nāmarūpapaccayā saḷāyatanaṁ nāmasampayuttaṁ chaṭṭhāyatananti.	154	
PA_vb_6:154.2	Atthi nāmaṁ, atthi rūpaṁ.	154	
PA_vb_6:154.3	Tattha katamaṁ nāmaṁ?	154	
PA_vb_6:154.4	Vedanākkhandho, saññākkhandho, saṅkhārakkhandho—	154	
PA_vb_6:154.5	idaṁ vuccati “nāmaṁ”.	154	
PA_vb_6:154.6	Tattha katamaṁ rūpaṁ?	154	
PA_vb_6:154.7	Cattāro ca mahābhūtā, yañca rūpaṁ nissāya manoviññāṇadhātu vattati—	154	
PA_vb_6:154.8	idaṁ vuccati “rūpaṁ”.	154	
PA_vb_6:154.9	Iti idañca nāmaṁ, idañca rūpaṁ.	154	
PA_vb_6:154.10	Idaṁ vuccati “nāmarūpaṁ”.	154	
PA_vb_6:155.1	Tattha katamaṁ nāmarūpapaccayā saḷāyatanaṁ nāmasampayuttaṁ chaṭṭhāyatanaṁ?	155	
PA_vb_6:155.2	Cakkhāyatanaṁ, sotāyatanaṁ, ghānāyatanaṁ, jivhāyatanaṁ, kāyāyatanaṁ, manāyatanaṁ—	155	
PA_vb_6:155.3	idaṁ vuccati “nāmarūpapaccayā saḷāyatanaṁ nāmasampayuttaṁ chaṭṭhāyatanaṁ”.	155	
PA_vb_6:156.1	Tattha katamo chaṭṭhāyatanapaccayā phasso chaṭṭhāyatanasampayutto?	156	
PA_vb_6:156.2	Yo phasso phusanā samphusanā samphusitattaṁ—	156	
PA_vb_6:156.3	ayaṁ vuccati “chaṭṭhāyatanapaccayā phasso chaṭṭhāyatanasampayutto” …pe…	156	
PA_vb_6:156.4	tena vuccati “evametassa kevalassa dukkhakkhandhassa samudayo hotī”ti.	156	
PA_vb_6:157.1	Sampayuttacatukkaṁ.	157	
PA_vb_6:158.0	2.8. Aññamaññacatukka	158	
PA_vb_6:158.1	Tasmiṁ samaye avijjāpaccayā saṅkhāro, saṅkhārapaccayāpi avijjā;	158	
PA_vb_6:158.2	saṅkhārapaccayā viññāṇaṁ, viññāṇapaccayāpi saṅkhāro;	158	
PA_vb_6:158.3	viññāṇapaccayā nāmaṁ, nāmapaccayāpi viññāṇaṁ;	158	
PA_vb_6:158.4	nāmapaccayā chaṭṭhāyatanaṁ, chaṭṭhāyatanapaccayāpi nāmaṁ;	158	
PA_vb_6:158.5	chaṭṭhāyatanapaccayā phasso, phassapaccayāpi chaṭṭhāyatanaṁ;	158	
PA_vb_6:158.6	phassapaccayā vedanā, vedanāpaccayāpi phasso;	158	
PA_vb_6:158.7	vedanāpaccayā taṇhā, taṇhāpaccayāpi vedanā;	158	
PA_vb_6:158.8	taṇhāpaccayā upādānaṁ, upādānapaccayāpi taṇhā;	158	
PA_vb_6:158.9	upādānapaccayā bhavo, bhavapaccayā jāti, jātipaccayā jarāmaraṇaṁ.	158	
PA_vb_6:158.10	Evametassa kevalassa dukkhakkhandhassa samudayo hoti.	158	
PA_vb_6:159.1	Tattha katamā avijjā?	159	
PA_vb_6:159.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	159	
PA_vb_6:159.3	ayaṁ vuccati “avijjā”.	159	
PA_vb_6:160.1	Tattha katamo avijjāpaccayā saṅkhāro?	160	
PA_vb_6:160.2	Yā cetanā sañcetanā sañcetayitattaṁ—	160	
PA_vb_6:160.3	ayaṁ vuccati “avijjāpaccayā saṅkhāro”.	160	
PA_vb_6:161.1	Tattha katamā saṅkhārapaccayāpi avijjā?	161	
PA_vb_6:161.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	161	
PA_vb_6:161.3	ayaṁ vuccati “saṅkhārapaccayāpi avijjā”.	161	
PA_vb_6:162.1	Tattha katamaṁ saṅkhārapaccayā viññāṇaṁ?	162	
PA_vb_6:162.2	Yaṁ cittaṁ mano mānasaṁ …pe… tajjāmanoviññāṇadhātu—	162	
PA_vb_6:162.3	idaṁ vuccati “saṅkhārapaccayā viññāṇaṁ”.	162	
PA_vb_6:163.1	Tattha katamo viññāṇapaccayāpi saṅkhāro?	163	
PA_vb_6:163.2	Yā cetanā sañcetanā sañcetayitattaṁ—	163	
PA_vb_6:163.3	ayaṁ vuccati “viññāṇapaccayāpi saṅkhāro”.	163	
PA_vb_6:164.1	Tattha katamaṁ viññāṇapaccayā nāmaṁ?	164	
PA_vb_6:164.2	Vedanākkhandho, saññākkhandho, saṅkhārakkhandho—	164	
PA_vb_6:164.3	idaṁ vuccati “viññāṇapaccayā nāmaṁ”.	164	
PA_vb_6:165.1	Tattha katamaṁ nāmapaccayāpi viññāṇaṁ?	165	
PA_vb_6:165.2	Yaṁ cittaṁ mano mānasaṁ …pe… tajjāmanoviññāṇadhātu—	165	
PA_vb_6:165.3	idaṁ vuccati “nāmapaccayāpi viññāṇaṁ”.	165	
PA_vb_6:166.1	Tattha katamaṁ nāmapaccayā chaṭṭhāyatanaṁ?	166	
PA_vb_6:166.2	Yaṁ cittaṁ mano mānasaṁ …pe… tajjāmanoviññāṇadhātu—	166	
PA_vb_6:166.3	idaṁ vuccati “nāmapaccayā chaṭṭhāyatanaṁ”.	166	
PA_vb_6:167.1	Tattha katamaṁ chaṭṭhāyatanapaccayāpi nāmaṁ?	167	
PA_vb_6:167.2	Vedanākkhandho, saññākkhandho, saṅkhārakkhandho—	167	
PA_vb_6:167.3	idaṁ vuccati “chaṭṭhāyatanapaccayāpi nāmaṁ”.	167	
PA_vb_6:168.1	Tattha katamo chaṭṭhāyatanapaccayā phasso?	168	
PA_vb_6:168.2	Yo phasso phusanā samphusanā samphusitattaṁ—	168	
PA_vb_6:168.3	ayaṁ vuccati “chaṭṭhāyatanapaccayā phasso”.	168	
PA_vb_6:169.1	Tattha katamaṁ phassapaccayāpi chaṭṭhāyatanaṁ?	169	
PA_vb_6:169.2	Yaṁ cittaṁ mano mānasaṁ …pe… tajjāmanoviññāṇadhātu—	169	
PA_vb_6:169.3	idaṁ vuccati “phassapaccayāpi chaṭṭhāyatanaṁ”.	169	
PA_vb_6:170.1	Tattha katamā phassapaccayā vedanā?	170	
PA_vb_6:170.2	Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	170	
PA_vb_6:170.3	ayaṁ vuccati “phassapaccayā vedanā”.	170	
PA_vb_6:171.1	Tattha katamo vedanāpaccayāpi phasso?	171	
PA_vb_6:171.2	Yo phasso phusanā samphusanā samphusitattaṁ—	171	
PA_vb_6:171.3	ayaṁ vuccati “vedanāpaccayāpi phasso”.	171	
PA_vb_6:172.1	Tattha katamā vedanāpaccayā taṇhā?	172	
PA_vb_6:172.2	Yo rāgo sārāgo …pe… cittassa sārāgo—	172	
PA_vb_6:172.3	ayaṁ vuccati “vedanāpaccayā taṇhā”.	172	
PA_vb_6:173.1	Tattha katamā taṇhāpaccayāpi vedanā?	173	
PA_vb_6:173.2	Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	173	
PA_vb_6:173.3	ayaṁ vuccati “taṇhāpaccayāpi vedanā”.	173	
PA_vb_6:174.1	Tattha katamaṁ taṇhāpaccayā upādānaṁ?	174	
PA_vb_6:174.2	Yā diṭṭhi diṭṭhigataṁ …pe… titthāyatanaṁ vipariyāsaggāho—	174	
PA_vb_6:174.3	idaṁ vuccati “taṇhāpaccayā upādānaṁ”.	174	
PA_vb_6:175.1	Tattha katamā upādānapaccayāpi taṇhā?	175	
PA_vb_6:175.2	Yo rāgo …pe… cittassa sārāgo—	175	
PA_vb_6:175.3	ayaṁ vuccati “upādānapaccayāpi taṇhā”.	175	
PA_vb_6:176.1	Tattha katamo upādānapaccayā bhavo?	176	
PA_vb_6:176.2	Ṭhapetvā upādānaṁ, vedanākkhandho saññākkhandho saṅkhārakkhandho viññāṇakkhandho—	176	
PA_vb_6:176.3	ayaṁ vuccati “upādānapaccayā bhavo”.	176	
PA_vb_6:177.1	Tattha katamā bhavapaccayā jāti?	177	
PA_vb_6:177.2	Yā tesaṁ tesaṁ dhammānaṁ jāti sañjāti nibbatti abhinibbatti pātubhāvo—	177	
PA_vb_6:177.3	ayaṁ vuccati “bhavapaccayā jāti”.	177	
PA_vb_6:178.1	Tattha katamaṁ jātipaccayā jarāmaraṇaṁ?	178	
PA_vb_6:178.2	Atthi jarā, atthi maraṇaṁ.	178	
PA_vb_6:178.3	Tattha katamā jarā?	178	
PA_vb_6:178.4	Yā tesaṁ tesaṁ dhammānaṁ jarā jīraṇatā āyuno saṁhāni—	178	
PA_vb_6:178.5	ayaṁ vuccati “jarā”.	178	
PA_vb_6:178.6	Tattha katamaṁ maraṇaṁ?	178	
PA_vb_6:178.7	Yo tesaṁ tesaṁ dhammānaṁ khayo vayo bhedo paribhedo aniccatā antaradhānaṁ—	178	
PA_vb_6:178.8	idaṁ vuccati “maraṇaṁ”.	178	
PA_vb_6:178.9	Iti ayañca jarā, idañca maraṇaṁ.	178	
PA_vb_6:178.10	Idaṁ vuccati “jātipaccayā jarāmaraṇaṁ”.	178	
PA_vb_6:179.1	Evametassa kevalassa dukkhakkhandhassa samudayo hotīti.	179	
PA_vb_6:179.2	Evametassa kevalassa dukkhakkhandhassa saṅgati hoti, samāgamo hoti, samodhānaṁ hoti, pātubhāvo hoti.	179	
PA_vb_6:179.3	Tena vuccati “evametassa kevalassa dukkhakkhandhassa samudayo hotī”ti.	179	
PA_vb_6:180.1	Tasmiṁ samaye avijjāpaccayā saṅkhāro, saṅkhārapaccayāpi avijjā;	180	
PA_vb_6:180.2	saṅkhārapaccayā viññāṇaṁ, viññāṇapaccayāpi saṅkhāro;	180	
PA_vb_6:180.3	viññāṇapaccayā nāmaṁ, nāmapaccayāpi viññāṇaṁ;	180	
PA_vb_6:180.4	nāmapaccayā phasso, phassapaccayāpi nāmaṁ;	180	
PA_vb_6:180.5	phassapaccayā vedanā, vedanāpaccayāpi phasso;	180	
PA_vb_6:180.6	vedanāpaccayā taṇhā, taṇhāpaccayāpi vedanā;	180	
PA_vb_6:180.7	taṇhāpaccayā upādānaṁ, upādānapaccayāpi taṇhā;	180	
PA_vb_6:180.8	upādānapaccayā bhavo, bhavapaccayā jāti, jātipaccayā jarāmaraṇaṁ.	180	
PA_vb_6:180.9	Evametassa kevalassa dukkhakkhandhassa samudayo hoti.	180	
PA_vb_6:181.1	Tattha katamā avijjā?	181	
PA_vb_6:181.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	181	
PA_vb_6:181.3	ayaṁ vuccati “avijjā”.	181	
PA_vb_6:182.1	Tattha katamo avijjāpaccayā saṅkhāro?	182	
PA_vb_6:182.2	Yā cetanā sañcetanā sañcetayitattaṁ—	182	
PA_vb_6:182.3	ayaṁ vuccati “avijjāpaccayā saṅkhāro”.	182	
PA_vb_6:183.1	Tattha katamā saṅkhārapaccayāpi avijjā?	183	
PA_vb_6:183.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	183	
PA_vb_6:183.3	ayaṁ vuccati “saṅkhārapaccayāpi avijjā”.	183	
PA_vb_6:184.1	Tattha katamaṁ saṅkhārapaccayā viññāṇaṁ?	184	
PA_vb_6:184.2	Yaṁ cittaṁ mano mānasaṁ …pe… tajjāmanoviññāṇadhātu—	184	
PA_vb_6:184.3	idaṁ vuccati “saṅkhārapaccayā viññāṇaṁ”.	184	
PA_vb_6:185.1	Tattha katamo viññāṇapaccayāpi saṅkhāro?	185	
PA_vb_6:185.2	Yā cetanā sañcetanā sañcetayitattaṁ—	185	
PA_vb_6:185.3	ayaṁ vuccati “viññāṇapaccayāpi saṅkhāro”.	185	
PA_vb_6:186.1	Tattha katamaṁ viññāṇapaccayā nāmaṁ?	186	
PA_vb_6:186.2	Vedanākkhandho, saññākkhandho, saṅkhārakkhandho—	186	
PA_vb_6:186.3	idaṁ vuccati “viññāṇapaccayā nāmaṁ”.	186	
PA_vb_6:187.1	Tattha katamaṁ nāmapaccayāpi viññāṇaṁ?	187	
PA_vb_6:187.2	Yaṁ cittaṁ mano mānasaṁ …pe… tajjāmanoviññāṇadhātu—	187	
PA_vb_6:187.3	idaṁ vuccati “nāmapaccayāpi viññāṇaṁ”.	187	
PA_vb_6:188.1	Nāmapaccayā phassoti.	188	
PA_vb_6:188.2	Tattha katamaṁ nāmaṁ?	188	
PA_vb_6:188.3	Ṭhapetvā phassaṁ, vedanākkhandho saññākkhandho saṅkhārakkhandho viññāṇakkhandho—	188	
PA_vb_6:188.4	idaṁ vuccati “nāmaṁ”.	188	
PA_vb_6:189.1	Tattha katamo nāmapaccayā phasso?	189	
PA_vb_6:189.2	Yo phasso phusanā samphusanā samphusitattaṁ—	189	
PA_vb_6:189.3	ayaṁ vuccati “nāmapaccayā phasso”.	189	
PA_vb_6:190.1	Tattha katamaṁ phassapaccayāpi nāmaṁ?	190	
PA_vb_6:190.2	Vedanākkhandho, saññākkhandho, saṅkhārakkhandho, viññāṇakkhandho—	190	
PA_vb_6:190.3	idaṁ vuccati “phassapaccayāpi nāmaṁ” …pe…	190	
PA_vb_6:190.4	tena vuccati “evametassa kevalassa dukkhakkhandhassa samudayo hotī”ti.	190	
PA_vb_6:191.1	Tasmiṁ samaye avijjāpaccayā saṅkhāro, saṅkhārapaccayāpi avijjā;	191	
PA_vb_6:191.2	saṅkhārapaccayā viññāṇaṁ, viññāṇapaccayāpi saṅkhāro;	191	
PA_vb_6:191.3	viññāṇapaccayā nāmarūpaṁ, nāmarūpapaccayāpi viññāṇaṁ;	191	
PA_vb_6:191.4	nāmarūpapaccayā chaṭṭhāyatanaṁ, chaṭṭhāyatanapaccayāpi nāmarūpaṁ;	191	
PA_vb_6:191.5	chaṭṭhāyatanapaccayā phasso, phassapaccayāpi chaṭṭhāyatanaṁ;	191	
PA_vb_6:191.6	phassapaccayā vedanā, vedanāpaccayāpi phasso;	191	
PA_vb_6:191.7	vedanāpaccayā taṇhā, taṇhāpaccayāpi vedanā;	191	
PA_vb_6:191.8	taṇhāpaccayā upādānaṁ, upādānapaccayāpi taṇhā;	191	
PA_vb_6:191.9	upādānapaccayā bhavo, bhavapaccayā jāti, jātipaccayā jarāmaraṇaṁ.	191	
PA_vb_6:191.10	Evametassa kevalassa dukkhakkhandhassa samudayo hoti.	191	
PA_vb_6:192.1	Tattha katamā avijjā?	192	
PA_vb_6:192.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	192	
PA_vb_6:192.3	ayaṁ vuccati “avijjā”.	192	
PA_vb_6:193.1	Tattha katamo avijjāpaccayā saṅkhāro?	193	
PA_vb_6:193.2	Yā cetanā sañcetanā sañcetayitattaṁ—	193	
PA_vb_6:193.3	ayaṁ vuccati “avijjāpaccayā saṅkhāro”.	193	
PA_vb_6:194.1	Tattha katamā saṅkhārapaccayāpi avijjā?	194	
PA_vb_6:194.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	194	
PA_vb_6:194.3	ayaṁ vuccati “saṅkhārapaccayāpi avijjā”.	194	
PA_vb_6:195.1	Tattha katamaṁ saṅkhārapaccayā viññāṇaṁ?	195	
PA_vb_6:195.2	Yaṁ cittaṁ mano mānasaṁ …pe… tajjāmanoviññāṇadhātu—	195	
PA_vb_6:195.3	idaṁ vuccati “saṅkhārapaccayā viññāṇaṁ”.	195	
PA_vb_6:196.1	Tattha katamo viññāṇapaccayāpi saṅkhāro?	196	
PA_vb_6:196.2	Yā cetanā sañcetanā sañcetayitattaṁ—	196	
PA_vb_6:196.3	ayaṁ vuccati “viññāṇapaccayāpi saṅkhāro”.	196	
PA_vb_6:197.1	Tattha katamaṁ viññāṇapaccayā nāmarūpaṁ?	197	
PA_vb_6:197.2	Atthi nāmaṁ, atthi rūpaṁ.	197	
PA_vb_6:197.3	Tattha katamaṁ nāmaṁ?	197	
PA_vb_6:197.4	Vedanākkhandho, saññākkhandho, saṅkhārakkhandho—	197	
PA_vb_6:197.5	idaṁ vuccati “nāmaṁ”.	197	
PA_vb_6:197.6	Tattha katamaṁ rūpaṁ?	197	
PA_vb_6:197.7_0	Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa	197	
PA_vb_6:197.7_1	upacayo, kāyāyatanassa upacayo, yaṁ vā panaññampi atthi rūpaṁ cittajaṁ cittahetukaṁ cittasamuṭṭhānaṁ—	197	
PA_vb_6:197.8	idaṁ vuccati “rūpaṁ”.	197	
PA_vb_6:197.9	Iti idañca nāmaṁ, idañca rūpaṁ.	197	
PA_vb_6:197.10	Idaṁ vuccati “viññāṇapaccayā nāmarūpaṁ”.	197	
PA_vb_6:198.1	Nāmarūpapaccayāpi viññāṇanti.	198	
PA_vb_6:198.2	Atthi nāmaṁ, atthi rūpaṁ.	198	
PA_vb_6:198.3	Tattha katamaṁ nāmaṁ?	198	
PA_vb_6:198.4	Vedanākkhandho, saññākkhandho, saṅkhārakkhandho—	198	
PA_vb_6:198.5	idaṁ vuccati “nāmaṁ”.	198	
PA_vb_6:198.6	Tattha katamaṁ rūpaṁ?	198	
PA_vb_6:198.7	Yaṁ rūpaṁ nissāya manoviññāṇadhātu vattati—	198	
PA_vb_6:198.8	idaṁ vuccati “rūpaṁ”.	198	
PA_vb_6:198.9	Iti idañca nāmaṁ, idañca rūpaṁ.	198	
PA_vb_6:198.10	Idaṁ vuccati “nāmarūpaṁ”.	198	
PA_vb_6:199.1	Tattha katamaṁ nāmarūpapaccayāpi viññāṇaṁ?	199	
PA_vb_6:199.2	Yaṁ cittaṁ mano mānasaṁ …pe… tajjāmanoviññāṇadhātu—	199	
PA_vb_6:199.3	idaṁ vuccati “nāmarūpapaccayāpi viññāṇaṁ”.	199	
PA_vb_6:200.1	Nāmarūpapaccayā chaṭṭhāyatananti.	200	
PA_vb_6:200.2	Atthi nāmaṁ, atthi rūpaṁ.	200	
PA_vb_6:200.3	Tattha katamaṁ nāmaṁ?	200	
PA_vb_6:200.4	Vedanākkhandho, saññākkhandho, saṅkhārakkhandho—	200	
PA_vb_6:200.5	idaṁ vuccati “nāmaṁ”.	200	
PA_vb_6:200.6	Tattha katamaṁ rūpaṁ?	200	
PA_vb_6:200.7	Yaṁ rūpaṁ nissāya manoviññāṇadhātu vattati—	200	
PA_vb_6:200.8	idaṁ vuccati “rūpaṁ”.	200	
PA_vb_6:200.9	Iti idañca nāmaṁ, idañca rūpaṁ.	200	
PA_vb_6:200.10	Idaṁ vuccati “nāmarūpaṁ”.	200	
PA_vb_6:201.1	Tattha katamaṁ nāmarūpapaccayā chaṭṭhāyatanaṁ?	201	
PA_vb_6:201.2	Yaṁ cittaṁ mano mānasaṁ …pe… tajjāmanoviññāṇadhātu—	201	
PA_vb_6:201.3	idaṁ vuccati “nāmarūpapaccayā chaṭṭhāyatanaṁ”.	201	
PA_vb_6:202.1	Tattha katamaṁ chaṭṭhāyatanapaccayāpi nāmarūpaṁ?	202	
PA_vb_6:202.2	Atthi nāmaṁ, atthi rūpaṁ.	202	
PA_vb_6:202.3	Tattha katamaṁ nāmaṁ?	202	
PA_vb_6:202.4	Vedanākkhandho, saññākkhandho, saṅkhārakkhandho—	202	
PA_vb_6:202.5	idaṁ vuccati “nāmaṁ”.	202	
PA_vb_6:202.6	Tattha katamaṁ rūpaṁ?	202	
PA_vb_6:202.7_0	Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa	202	
PA_vb_6:202.7_1	upacayo, kāyāyatanassa upacayo, yaṁ vā panaññampi atthi rūpaṁ cittajaṁ cittahetukaṁ cittasamuṭṭhānaṁ—	202	
PA_vb_6:202.8	idaṁ vuccati “rūpaṁ”.	202	
PA_vb_6:202.9	Iti idañca nāmaṁ, idañca rūpaṁ.	202	
PA_vb_6:202.10	Idaṁ vuccati “chaṭṭhāyatanapaccayāpi nāmarūpaṁ”.	202	
PA_vb_6:203.1	Tattha katamo chaṭṭhāyatanapaccayā phasso?	203	
PA_vb_6:203.2	Yo phasso phusanā samphusanā samphusitattaṁ—	203	
PA_vb_6:203.3	ayaṁ vuccati “chaṭṭhāyatanapaccayā phasso”.	203	
PA_vb_6:204.1	Tattha katamaṁ phassapaccayāpi chaṭṭhāyatanaṁ?	204	
PA_vb_6:204.2	Yaṁ cittaṁ mano mānasaṁ …pe… tajjāmanoviññāṇadhātu—	204	
PA_vb_6:204.3	idaṁ vuccati “phassapaccayāpi chaṭṭhāyatanaṁ” …pe…	204	
PA_vb_6:204.4	tena vuccati “evametassa kevalassa dukkhakkhandhassa samudayo hotī”ti.	204	
PA_vb_6:205.1	Tasmiṁ samaye avijjāpaccayā saṅkhāro, saṅkhārapaccayāpi avijjā;	205	
PA_vb_6:205.2	saṅkhārapaccayā viññāṇaṁ, viññāṇapaccayāpi saṅkhāro;	205	
PA_vb_6:205.3	viññāṇapaccayā nāmarūpaṁ, nāmarūpapaccayāpi viññāṇaṁ;	205	
PA_vb_6:205.4	nāmarūpapaccayā saḷāyatanaṁ, chaṭṭhāyatanapaccayāpi nāmarūpaṁ;	205	
PA_vb_6:205.5	chaṭṭhāyatanapaccayā phasso, phassapaccayāpi chaṭṭhāyatanaṁ;	205	
PA_vb_6:205.6	phassapaccayā vedanā, vedanāpaccayāpi phasso;	205	
PA_vb_6:205.7	vedanāpaccayā taṇhā, taṇhāpaccayāpi vedanā;	205	
PA_vb_6:205.8	taṇhāpaccayā upādānaṁ, upādānapaccayāpi taṇhā;	205	
PA_vb_6:205.9	upādānapaccayā bhavo, bhavapaccayā jāti, jātipaccayā jarāmaraṇaṁ.	205	
PA_vb_6:205.10	Evametassa kevalassa dukkhakkhandhassa samudayo hoti.	205	
PA_vb_6:206.1	Tattha katamā avijjā?	206	
PA_vb_6:206.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	206	
PA_vb_6:206.3	ayaṁ vuccati “avijjā”.	206	
PA_vb_6:207.1	Tattha katamo avijjāpaccayā saṅkhāro?	207	
PA_vb_6:207.2	Yā cetanā sañcetanā sañcetayitattaṁ—	207	
PA_vb_6:207.3	ayaṁ vuccati “avijjāpaccayā saṅkhāro”.	207	
PA_vb_6:208.1	Tattha katamā saṅkhārapaccayāpi avijjā?	208	
PA_vb_6:208.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	208	
PA_vb_6:208.3	ayaṁ vuccati “saṅkhārapaccayāpi avijjā”.	208	
PA_vb_6:209.1	Tattha katamaṁ saṅkhārapaccayā viññāṇaṁ?	209	
PA_vb_6:209.2	Yaṁ cittaṁ mano mānasaṁ …pe… tajjāmanoviññāṇadhātu—	209	
PA_vb_6:209.3	idaṁ vuccati “saṅkhārapaccayā viññāṇaṁ”.	209	
PA_vb_6:210.1	Tattha katamo viññāṇapaccayāpi saṅkhāro?	210	
PA_vb_6:210.2	Yā cetanā sañcetanā sañcetayitattaṁ—	210	
PA_vb_6:210.3	ayaṁ vuccati “viññāṇapaccayāpi saṅkhāro”.	210	
PA_vb_6:211.1	Tattha katamaṁ viññāṇapaccayā nāmarūpaṁ?	211	
PA_vb_6:211.2	Atthi nāmaṁ, atthi rūpaṁ.	211	
PA_vb_6:211.3	Tattha katamaṁ nāmaṁ?	211	
PA_vb_6:211.4	Vedanākkhandho, saññākkhandho, saṅkhārakkhandho—	211	
PA_vb_6:211.5	idaṁ vuccati nāmaṁ.	211	
PA_vb_6:211.6	Tattha katamaṁ rūpaṁ?	211	
PA_vb_6:211.7_0	Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa	211	
PA_vb_6:211.7_1	upacayo, kāyāyatanassa upacayo, yaṁ vā panaññampi atthi rūpaṁ cittajaṁ cittahetukaṁ cittasamuṭṭhānaṁ—	211	
PA_vb_6:211.8	idaṁ vuccati “rūpaṁ”.	211	
PA_vb_6:211.9	Iti idañca nāmaṁ, idañca rūpaṁ.	211	
PA_vb_6:211.10	Idaṁ vuccati “viññāṇapaccayā nāmarūpaṁ”.	211	
PA_vb_6:212.1	Nāmarūpapaccayāpi viññāṇanti.	212	
PA_vb_6:212.2	Atthi nāmaṁ, atthi rūpaṁ.	212	
PA_vb_6:212.3	Tattha katamaṁ nāmaṁ?	212	
PA_vb_6:212.4	Vedanākkhandho, saññākkhandho, saṅkhārakkhandho—	212	
PA_vb_6:212.5	idaṁ vuccati “nāmaṁ”.	212	
PA_vb_6:212.6	Tattha katamaṁ rūpaṁ?	212	
PA_vb_6:212.7	Yaṁ rūpaṁ nissāya manoviññāṇadhātu vattati—	212	
PA_vb_6:212.8	idaṁ vuccati “rūpaṁ”.	212	
PA_vb_6:212.9	Iti idañca nāmaṁ, idañca rūpaṁ.	212	
PA_vb_6:212.10	Idaṁ vuccati “nāmarūpaṁ”.	212	
PA_vb_6:213.1	Tattha katamaṁ nāmarūpapaccayāpi viññāṇaṁ?	213	
PA_vb_6:213.2	Yaṁ cittaṁ mano mānasaṁ …pe… tajjāmanoviññāṇadhātu—	213	
PA_vb_6:213.3	idaṁ vuccati “nāmarūpapaccayāpi viññāṇaṁ”.	213	
PA_vb_6:214.1	Nāmarūpapaccayā saḷāyatananti.	214	
PA_vb_6:214.2	Atthi nāmaṁ, atthi rūpaṁ.	214	
PA_vb_6:214.3	Tattha katamaṁ nāmaṁ?	214	
PA_vb_6:214.4	Vedanākkhandho, saññākkhandho, saṅkhārakkhandho—	214	
PA_vb_6:214.5	idaṁ vuccati “nāmaṁ”.	214	
PA_vb_6:214.6	Tattha katamaṁ rūpaṁ?	214	
PA_vb_6:214.7	Cattāro ca mahābhūtā, yañca rūpaṁ nissāya manoviññāṇadhātu vattati—	214	
PA_vb_6:214.8	idaṁ vuccati “rūpaṁ”.	214	
PA_vb_6:214.9	Iti idañca nāmaṁ, idañca rūpaṁ.	214	
PA_vb_6:214.10	Idaṁ vuccati “nāmarūpaṁ”.	214	
PA_vb_6:215.1	Tattha katamaṁ nāmarūpapaccayā saḷāyatanaṁ?	215	
PA_vb_6:215.2	Cakkhāyatanaṁ, sotāyatanaṁ, ghānāyatanaṁ, jivhāyatanaṁ, kāyāyatanaṁ, manāyatanaṁ—	215	
PA_vb_6:215.3	idaṁ vuccati “nāmarūpapaccayā saḷāyatanaṁ”.	215	
PA_vb_6:216.1	Tattha katamaṁ chaṭṭhāyatanapaccayāpi nāmarūpaṁ?	216	
PA_vb_6:216.2	Atthi nāmaṁ, atthi rūpaṁ.	216	
PA_vb_6:216.3	Tattha katamaṁ nāmaṁ?	216	
PA_vb_6:216.4	Vedanākkhandho, saññākkhandho, saṅkhārakkhandho—	216	
PA_vb_6:216.5	idaṁ vuccati “nāmaṁ”.	216	
PA_vb_6:216.6	Tattha katamaṁ rūpaṁ?	216	
PA_vb_6:216.7_0	Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa	216	
PA_vb_6:216.7_1	upacayo, kāyāyatanassa upacayo, yaṁ vā panaññampi atthi rūpaṁ cittajaṁ cittahetukaṁ cittasamuṭṭhānaṁ—	216	
PA_vb_6:216.8	idaṁ vuccati “rūpaṁ”.	216	
PA_vb_6:216.9	Iti idañca nāmaṁ, idañca rūpaṁ.	216	
PA_vb_6:216.10	Idaṁ vuccati “chaṭṭhāyatanapaccayāpi nāmarūpaṁ”.	216	
PA_vb_6:217.1	Tattha katamo chaṭṭhāyatanapaccayā phasso?	217	
PA_vb_6:217.2	Yo phasso phusanā samphusanā samphusitattaṁ—	217	
PA_vb_6:217.3	ayaṁ vuccati “chaṭṭhāyatanapaccayā phasso”.	217	
PA_vb_6:218.1	Tattha katamaṁ phassapaccayāpi chaṭṭhāyatanaṁ?	218	
PA_vb_6:218.2	Yaṁ cittaṁ mano mānasaṁ …pe… tajjāmanoviññāṇadhātu—	218	
PA_vb_6:218.3	idaṁ vuccati “phassapaccayāpi chaṭṭhāyatanaṁ”.	218	
PA_vb_6:219.1	Tattha katamā phassapaccayā vedanā?	219	
PA_vb_6:219.2	Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	219	
PA_vb_6:219.3	ayaṁ vuccati “phassapaccayā vedanā” …pe…	219	
PA_vb_6:219.4	tena vuccati “evametassa kevalassa dukkhakkhandhassa samudayo hotī”ti.	219	
PA_vb_6:220.1	Aññamaññacatukkaṁ.	220	
PA_vb_6:221.0.1	2.9. Akusalaniddesa	221	
PA_vb_6:221.0.2	2.9.1 Akusalacitta	221	
PA_vb_6:221.1	Katame dhammā akusalā?	221	
PA_vb_6:221.2	Yasmiṁ samaye akusalaṁ cittaṁ uppannaṁ hoti somanassasahagataṁ diṭṭhigatasampayuttaṁ sasaṅkhārena …pe…	221	
PA_vb_6:221.3	somanassasahagataṁ diṭṭhigatavippayuttaṁ rūpārammaṇaṁ vā …pe…	221	
PA_vb_6:221.4_0	somanassasahagataṁ diṭṭhigatavippayuttaṁ sasaṅkhārena rūpārammaṇaṁ vā saddārammaṇaṁ	221	
PA_vb_6:221.4_1	vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ	221	
PA_vb_6:221.4_2	yaṁ vā panārabbha, tasmiṁ samaye avijjāpaccayā saṅkhāro, saṅkhārapaccayā viññāṇaṁ,	221	
PA_vb_6:221.4_3	viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā phasso, phassapaccayā	221	
PA_vb_6:221.4_4	vedanā, vedanāpaccayā taṇhā, taṇhāpaccayā adhimokkho, adhimokkhapaccayā bhavo, bhavapaccayā	221	
PA_vb_6:221.4_5	jāti, jātipaccayā jarāmaraṇaṁ.	221	
PA_vb_6:221.5	Evametassa kevalassa dukkhakkhandhassa samudayo hoti.	221	
PA_vb_6:222.1	Tattha katamā avijjā?	222	
PA_vb_6:222.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	222	
PA_vb_6:222.3	ayaṁ vuccati “avijjā”.	222	
PA_vb_6:223.1	Tattha katamo avijjāpaccayā saṅkhāro?	223	
PA_vb_6:223.2	Yā cetanā sañcetanā sañcetayitattaṁ—	223	
PA_vb_6:223.3	ayaṁ vuccati avijjāpaccayā saṅkhāro …pe….	223	
PA_vb_6:224.1	Tattha katamo taṇhāpaccayā adhimokkho?	224	
PA_vb_6:224.2	Yo cittassa adhimokkho adhimuccanā tadadhimuttatā—	224	
PA_vb_6:224.3	ayaṁ vuccati “taṇhāpaccayā adhimokkho”.	224	
PA_vb_6:225.1	Tattha katamo adhimokkhapaccayā bhavo?	225	
PA_vb_6:225.2	Ṭhapetvā adhimokkhaṁ, vedanākkhandho saññākkhandho saṅkhārakkhandho viññāṇakkhandho—	225	
PA_vb_6:225.3	ayaṁ vuccati “adhimokkhapaccayā bhavo” …pe…	225	
PA_vb_6:225.4	tena vuccati “evametassa kevalassa dukkhakkhandhassa samudayo hotī”ti.	225	
PA_vb_6:226.0	2.9.2. Akusalacitta	226	
PA_vb_6:226.1	Katame dhammā akusalā?	226	
PA_vb_6:226.2_0	Yasmiṁ samaye akusalaṁ cittaṁ uppannaṁ hoti upekkhāsahagataṁ diṭṭhigatasampayuttaṁ	226	
PA_vb_6:226.2_1	rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ	226	
PA_vb_6:226.2_2	vā dhammārammaṇaṁ vā yaṁ yaṁ vā panārabbha, tasmiṁ samaye avijjāpaccayā saṅkhāro,	226	
PA_vb_6:226.2_3	saṅkhārapaccayā viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	226	
PA_vb_6:226.2_4	phasso, phassapaccayā vedanā, vedanāpaccayā taṇhā, taṇhāpaccayā upādānaṁ, upādānapaccayā	226	
PA_vb_6:226.2_5	bhavo, bhavapaccayā jāti, jātipaccayā jarāmaraṇaṁ.	226	
PA_vb_6:226.3	Evametassa kevalassa dukkhakkhandhassa samudayo hoti.	226	
PA_vb_6:227.0	2.9.3. Akusalacitta	227	
PA_vb_6:227.1	Tattha katamā avijjā?	227	
PA_vb_6:227.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	227	
PA_vb_6:227.3	ayaṁ vuccati avijjā …pe….	227	
PA_vb_6:228.1	Tattha katamā phassapaccayā vedanā?	228	
PA_vb_6:228.2	Yaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—	228	
PA_vb_6:228.3	ayaṁ vuccati “phassapaccayā vedanā” …pe…	228	
PA_vb_6:228.4	tena vuccati “evametassa kevalassa dukkhakkhandhassa samudayo hotī”ti.	228	
PA_vb_6:229.1	Katame dhammā akusalā?	229	
PA_vb_6:229.2	Yasmiṁ samaye akusalaṁ cittaṁ uppannaṁ hoti upekkhāsahagataṁ diṭṭhigatasampayuttaṁ sasaṅkhārena …pe…	229	
PA_vb_6:229.3	upekkhāsahagataṁ diṭṭhigatavippayuttaṁ rūpārammaṇaṁ vā …pe…	229	
PA_vb_6:229.4_0	upekkhāsahagataṁ diṭṭhigatavippayuttaṁ sasaṅkhārena rūpārammaṇaṁ vā saddārammaṇaṁ	229	
PA_vb_6:229.4_1	vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ	229	
PA_vb_6:229.4_2	yaṁ vā panārabbha, tasmiṁ samaye avijjāpaccayā saṅkhāro, saṅkhārapaccayā viññāṇaṁ,	229	
PA_vb_6:229.4_3	viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā phasso, phassapaccayā	229	
PA_vb_6:229.4_4	vedanā, vedanāpaccayā taṇhā, taṇhāpaccayā adhimokkho, adhimokkhapaccayā bhavo, bhavapaccayā	229	
PA_vb_6:229.4_5	jāti, jātipaccayā jarāmaraṇaṁ.	229	
PA_vb_6:229.5	Evametassa kevalassa dukkhakkhandhassa samudayo hoti.	229	
PA_vb_6:230.1	Tattha katamā avijjā …pe…	230	
PA_vb_6:230.2	tena vuccati “evametassa kevalassa dukkhakkhandhassa samudayo hotī”ti.	230	
PA_vb_6:231.0	2.9.4. Akusalacitta	231	
PA_vb_6:231.1	Katame dhammā akusalā?	231	
PA_vb_6:231.2	Yasmiṁ samaye akusalaṁ cittaṁ uppannaṁ hoti domanassasahagataṁ paṭighasampayuttaṁ rūpārammaṇaṁ vā …pe…	231	
PA_vb_6:231.3_0	domanassasahagataṁ paṭighasampayuttaṁ sasaṅkhārena rūpārammaṇaṁ vā saddārammaṇaṁ	231	
PA_vb_6:231.3_1	vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ	231	
PA_vb_6:231.3_2	yaṁ vā panārabbha, tasmiṁ samaye avijjāpaccayā saṅkhāro, saṅkhārapaccayā viññāṇaṁ,	231	
PA_vb_6:231.3_3	viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā phasso, phassapaccayā	231	
PA_vb_6:231.3_4	vedanā, vedanāpaccayā paṭighaṁ, paṭighapaccayā adhimokkho, adhimokkhapaccayā bhavo,	231	
PA_vb_6:231.3_5	bhavapaccayā jāti, jātipaccayā jarāmaraṇaṁ.	231	
PA_vb_6:231.4	Evametassa kevalassa dukkhakkhandhassa samudayo hoti.	231	
PA_vb_6:232.1	Tattha katamā avijjā?	232	
PA_vb_6:232.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	232	
PA_vb_6:232.3	ayaṁ vuccati “avijjā” …pe…	232	
PA_vb_6:232.4	ayaṁ vuccati “chaṭṭhāyatanapaccayā phasso”.	232	
PA_vb_6:233.1	Tattha katamā phassapaccayā vedanā?	233	
PA_vb_6:233.2	Yaṁ cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—	233	
PA_vb_6:233.3	ayaṁ vuccati “phassapaccayā vedanā”.	233	
PA_vb_6:234.1	Tattha katamaṁ vedanāpaccayā paṭighaṁ?	234	
PA_vb_6:234.2	Yo cittassa āghāto …pe…	234	
PA_vb_6:234.3	caṇḍikkaṁ asuropo anattamanatā cittassa—	234	
PA_vb_6:234.4	idaṁ vuccati “vedanāpaccayā paṭighaṁ”.	234	
PA_vb_6:235.1	Tattha katamo paṭighapaccayā adhimokkho?	235	
PA_vb_6:235.2	Yo cittassa adhimokkho adhimuccanā tadadhimuttatā—	235	
PA_vb_6:235.3	ayaṁ vuccati “paṭighapaccayā adhimokkho”.	235	
PA_vb_6:236.1	Tattha katamo adhimokkhapaccayā bhavo?	236	
PA_vb_6:236.2	Ṭhapetvā adhimokkhaṁ, vedanākkhandho saññākkhandho saṅkhārakkhandho viññāṇakkhandho—	236	
PA_vb_6:236.3	ayaṁ vuccati “adhimokkhapaccayā bhavo” …pe…	236	
PA_vb_6:236.4	tena vuccati “evametassa kevalassa dukkhakkhandhassa samudayo hotī”ti.	236	
PA_vb_6:237.0	2.9.5. Akusalacitta	237	
PA_vb_6:237.1	Katame dhammā akusalā?	237	
PA_vb_6:237.2_0	Yasmiṁ samaye akusalaṁ cittaṁ uppannaṁ hoti upekkhāsahagataṁ vicikicchāsampayuttaṁ	237	
PA_vb_6:237.2_1	rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ	237	
PA_vb_6:237.2_2	vā dhammārammaṇaṁ vā yaṁ yaṁ vā panārabbha, tasmiṁ samaye avijjāpaccayā saṅkhāro,	237	
PA_vb_6:237.2_3	saṅkhārapaccayā viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	237	
PA_vb_6:237.2_4	phasso, phassapaccayā vedanā, vedanāpaccayā vicikicchā, vicikicchāpaccayā bhavo,	237	
PA_vb_6:237.2_5	bhavapaccayā jāti, jātipaccayā jarāmaraṇaṁ.	237	
PA_vb_6:237.3	Evametassa kevalassa dukkhakkhandhassa samudayo hoti.	237	
PA_vb_6:238.1	Tattha katamā avijjā?	238	
PA_vb_6:238.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	238	
PA_vb_6:238.3	ayaṁ vuccati “avijjā” …pe…	238	
PA_vb_6:238.4	ayaṁ vuccati “chaṭṭhāyatanapaccayā phasso”.	238	
PA_vb_6:239.1	Tattha katamā phassapaccayā vedanā?	239	
PA_vb_6:239.2	Yaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ, cetosamphassajā adukkhamasukhā vedanā—	239	
PA_vb_6:239.3	ayaṁ vuccati “phassapaccayā vedanā”.	239	
PA_vb_6:240.1	Tattha katamā vedanāpaccayā vicikicchā?	240	
PA_vb_6:240.2	Yā kaṅkhā kaṅkhāyanā kaṅkhāyitattaṁ vimati vicikicchā dveḷhakaṁ dvidhāpatho saṁsayo anekaṁsaggāho āsappanā parisappanā apariyogāhaṇā chambhitattaṁ cittassa manovilekho—	240	
PA_vb_6:240.3	ayaṁ vuccati “vedanāpaccayā vicikicchā”.	240	
PA_vb_6:241.1	Tattha katamo vicikicchāpaccayā bhavo?	241	
PA_vb_6:241.2	Ṭhapetvā vicikicchaṁ, vedanākkhandho saññākkhandho saṅkhārakkhandho viññāṇakkhandho—	241	
PA_vb_6:241.3	ayaṁ vuccati “vicikicchāpaccayā bhavo” …pe…	241	
PA_vb_6:241.4	tena vuccati “evametassa kevalassa dukkhakkhandhassa samudayo hotī”ti.	241	
PA_vb_6:242.0	2.9.6. Akusalacitta	242	
PA_vb_6:242.1	Katame dhammā akusalā?	242	
PA_vb_6:242.2_0	Yasmiṁ samaye akusalaṁ cittaṁ uppannaṁ hoti upekkhāsahagataṁ uddhaccasampayuttaṁ	242	
PA_vb_6:242.2_1	rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ	242	
PA_vb_6:242.2_2	vā dhammārammaṇaṁ vā yaṁ yaṁ vā panārabbha, tasmiṁ samaye avijjāpaccayā saṅkhāro,	242	
PA_vb_6:242.2_3	saṅkhārapaccayā viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	242	
PA_vb_6:242.2_4	phasso, phassapaccayā vedanā, vedanāpaccayā uddhaccaṁ, uddhaccapaccayā adhimokkho,	242	
PA_vb_6:242.2_5	adhimokkhapaccayā bhavo, bhavapaccayā jāti, jātipaccayā jarāmaraṇaṁ.	242	
PA_vb_6:242.3	Evametassa kevalassa dukkhakkhandhassa samudayo hoti.	242	
PA_vb_6:243.1	Tattha katamā avijjā?	243	
PA_vb_6:243.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	243	
PA_vb_6:243.3	ayaṁ vuccati “avijjā” …pe…	243	
PA_vb_6:243.4	ayaṁ vuccati “chaṭṭhāyatanapaccayā phasso”.	243	
PA_vb_6:244.1	Tattha katamā phassapaccayā vedanā?	244	
PA_vb_6:244.2	Yaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—	244	
PA_vb_6:244.3	ayaṁ vuccati “phassapaccayā vedanā”.	244	
PA_vb_6:245.1	Tattha katamaṁ vedanāpaccayā uddhaccaṁ?	245	
PA_vb_6:245.2	Yaṁ cittassa uddhaccaṁ avūpasamo cetaso vikkhepo bhantattaṁ cittassa—	245	
PA_vb_6:245.3	idaṁ vuccati “vedanāpaccayā uddhaccaṁ”.	245	
PA_vb_6:246.1	Tattha katamo uddhaccapaccayā adhimokkho?	246	
PA_vb_6:246.2	Yo cittassa adhimokkho adhimuccanā tadadhimuttatā—	246	
PA_vb_6:246.3	ayaṁ vuccati “uddhaccapaccayā adhimokkho”.	246	
PA_vb_6:247.1	Tattha katamo adhimokkhapaccayā bhavo?	247	
PA_vb_6:247.2	Ṭhapetvā adhimokkhaṁ, vedanākkhandho saññākkhandho saṅkhārakkhandho viññāṇakkhandho—	247	
PA_vb_6:247.3	ayaṁ vuccati “adhimokkhapaccayā bhavo” …pe…	247	
PA_vb_6:247.4	tena vuccati “evametassa kevalassa dukkhakkhandhassa samudayo hotī”ti.	247	
PA_vb_6:248.1	Akusalaniddeso.	248	
PA_vb_6:249.0.1	2. Kusalaniddesa	249	
PA_vb_6:249.0.2	2.10.1. 2.10.1 Kāmāvacarakusalacitta	249	
PA_vb_6:249.0.3	2.10.1.1. Mahākusalacitta	249	
PA_vb_6:249.1	Katame dhammā kusalā?	249	
PA_vb_6:249.2_0	Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ	249	
PA_vb_6:249.2_1	rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ	249	
PA_vb_6:249.2_2	vā dhammārammaṇaṁ vā yaṁ yaṁ vā panārabbha, tasmiṁ samaye kusalamūlapaccayā saṅkhāro,	249	
PA_vb_6:249.2_3	saṅkhārapaccayā viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	249	
PA_vb_6:249.2_4	phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā	249	
PA_vb_6:249.2_5	bhavo, bhavapaccayā jāti, jātipaccayā jarāmaraṇaṁ.	249	
PA_vb_6:249.3	Evametassa kevalassa dukkhakkhandhassa samudayo hoti.	249	
PA_vb_6:250.1	Tattha katame kusalamūlā?	250	
PA_vb_6:250.2	Alobho, adoso, amoho.	250	
PA_vb_6:251.1	Tattha katamo alobho?	251	
PA_vb_6:251.2	Yo alobho alubbhanā alubbhitattaṁ asārāgo asārajjanā asārajjitattaṁ anabhijjhā alobho kusalamūlaṁ—	251	
PA_vb_6:251.3	ayaṁ vuccati “alobho”.	251	
PA_vb_6:252.1	Tattha katamo adoso?	252	
PA_vb_6:252.2	Yo adoso adussanā adussitattaṁ abyāpādo abyāpajjo adoso kusalamūlaṁ—	252	
PA_vb_6:252.3	ayaṁ vuccati “adoso”.	252	
PA_vb_6:253.1	Tattha katamo amoho?	253	
PA_vb_6:253.2	Yā paññā pajānanā …pe… amoho dhammavicayo sammādiṭṭhi—	253	
PA_vb_6:253.3	ayaṁ vuccati “amoho”.	253	
PA_vb_6:253.4	Ime vuccanti “kusalamūlā”.	253	
PA_vb_6:254.1	Tattha katamo kusalamūlapaccayā saṅkhāro?	254	
PA_vb_6:254.2	Yā cetanā sañcetanā sañcetayitattaṁ—	254	
PA_vb_6:254.3	ayaṁ vuccati “kusalamūlapaccayā saṅkhāro”.	254	
PA_vb_6:255.1	Tattha katamaṁ saṅkhārapaccayā viññāṇaṁ …pe…	255	
PA_vb_6:255.2	viññāṇapaccayā nāmaṁ …pe…	255	
PA_vb_6:255.3	nāmapaccayā chaṭṭhāyatanaṁ …pe…	255	
PA_vb_6:255.4	chaṭṭhāyatanapaccayā phasso …pe…	255	
PA_vb_6:255.5	phassapaccayā vedanā …pe…	255	
PA_vb_6:255.6	ayaṁ vuccati “phassapaccayā vedanā”.	255	
PA_vb_6:256.1	Tattha katamo vedanāpaccayā pasādo?	256	
PA_vb_6:256.2	Yā saddhā saddahanā okappanā abhippasādo—	256	
PA_vb_6:256.3	ayaṁ vuccati “vedanāpaccayā pasādo”.	256	
PA_vb_6:257.1	Tattha katamo pasādapaccayā adhimokkho?	257	
PA_vb_6:257.2	Yo cittassa adhimokkho adhimuccanā tadadhimuttatā—	257	
PA_vb_6:257.3	ayaṁ vuccati “pasādapaccayā adhimokkho”.	257	
PA_vb_6:258.1	Tattha katamo adhimokkhapaccayā bhavo?	258	
PA_vb_6:258.2	Ṭhapetvā adhimokkhaṁ, vedanākkhandho saññākkhandho saṅkhārakkhandho viññāṇakkhandho—	258	
PA_vb_6:258.3	ayaṁ vuccati “adhimokkhapaccayā bhavo” …pe…	258	
PA_vb_6:258.4	tena vuccati “evametassa kevalassa dukkhakkhandhassa samudayo hotī”ti.	258	
PA_vb_6:259.0	2.10.1.2. Mahākusalacitta	259	
PA_vb_6:259.1	Katame dhammā kusalā?	259	
PA_vb_6:259.2	Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ sasaṅkhārena rūpārammaṇaṁ vā …pe…	259	
PA_vb_6:259.3	somanassasahagataṁ ñāṇavippayuttaṁ rūpārammaṇaṁ vā …pe…	259	
PA_vb_6:259.4_0	somanassasahagataṁ ñāṇavippayuttaṁ sasaṅkhārena rūpārammaṇaṁ vā saddārammaṇaṁ vā	259	
PA_vb_6:259.4_1	gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ	259	
PA_vb_6:259.4_2	vā panārabbha, tasmiṁ samaye kusalamūlapaccayā saṅkhāro, saṅkhārapaccayā viññāṇaṁ,	259	
PA_vb_6:259.4_3	viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā phasso, phassapaccayā	259	
PA_vb_6:259.4_4	vedanā, vedanāpaccayā pasādo, pasādapaccayā adhimokkho, adhimokkhapaccayā bhavo,	259	
PA_vb_6:259.4_5	bhavapaccayā jāti, jātipaccayā jarāmaraṇaṁ.	259	
PA_vb_6:259.5	Evametassa kevalassa dukkhakkhandhassa samudayo hoti.	259	
PA_vb_6:260.1	Tattha katame kusalamūlā?	260	
PA_vb_6:260.2	Alobho, adoso.	260	
PA_vb_6:261.1	Tattha katamo alobho?	261	
PA_vb_6:261.2	Yo alobho alubbhanā alubbhitattaṁ asārāgo asārajjanā asārajjitattaṁ anabhijjhā alobho kusalamūlaṁ—	261	
PA_vb_6:261.3	ayaṁ vuccati “alobho”.	261	
PA_vb_6:262.1	Tattha katamo adoso?	262	
PA_vb_6:262.2	Yo adoso adussanā adussitattaṁ abyāpādo abyāpajjo adoso kusalamūlaṁ—	262	
PA_vb_6:262.3	ayaṁ vuccati “adoso”.	262	
PA_vb_6:262.4	Ime vuccanti “kusalamūlā”.	262	
PA_vb_6:263.1	Tattha katamo kusalamūlapaccayā saṅkhāro?	263	
PA_vb_6:263.2	Yā cetanā sañcetanā sañcetayitattaṁ—	263	
PA_vb_6:263.3	ayaṁ vuccati “kusalamūlapaccayā saṅkhāro” …pe…	263	
PA_vb_6:263.4	ayaṁ vuccati “chaṭṭhāyatanapaccayā phasso”.	263	
PA_vb_6:264.1	Tattha katamā phassapaccayā vedanā?	264	
PA_vb_6:264.2	Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	264	
PA_vb_6:264.3	ayaṁ vuccati “phassapaccayā vedanā” …pe…	264	
PA_vb_6:264.4	tena vuccati “evametassa kevalassa dukkhakkhandhassa samudayo hotī”ti.	264	
PA_vb_6:265.0	2.10.1.3. Mahākusalacitta	265	
PA_vb_6:265.1	Katame dhammā kusalā?	265	
PA_vb_6:265.2	Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇasampayuttaṁ rūpārammaṇaṁ vā …pe…	265	
PA_vb_6:265.3_0	upekkhāsahagataṁ ñāṇasampayuttaṁ sasaṅkhārena rūpārammaṇaṁ vā saddārammaṇaṁ vā gandhārammaṇaṁ	265	
PA_vb_6:265.3_1	vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā panārabbha,	265	
PA_vb_6:265.3_2	tasmiṁ samaye kusalamūlapaccayā saṅkhāro, saṅkhārapaccayā viññāṇaṁ, viññāṇapaccayā	265	
PA_vb_6:265.3_3	nāmaṁ, nāmapaccayā chaṭṭhāyatanaṁ, chaṭṭhāyatanapaccayā phasso, phassapaccayā vedanā,	265	
PA_vb_6:265.3_4	vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā	265	
PA_vb_6:265.3_5	jāti, jātipaccayā jarāmaraṇaṁ.	265	
PA_vb_6:265.4	Evametassa kevalassa dukkhakkhandhassa samudayo hoti.	265	
PA_vb_6:266.1	Tattha katame kusalamūlā?	266	
PA_vb_6:266.2	Alobho, adoso, amoho—	266	
PA_vb_6:266.3	ime vuccanti “kusalamūlā”.	266	
PA_vb_6:267.1	Tattha katamo kusalamūlapaccayā saṅkhāro?	267	
PA_vb_6:267.2	Yā cetanā sañcetanā sañcetayitattaṁ—	267	
PA_vb_6:267.3	ayaṁ vuccati “kusalamūlapaccayā saṅkhāro” …pe…	267	
PA_vb_6:267.4	ayaṁ vuccati—	267	
PA_vb_6:267.5	“chaṭṭhāyatanapaccayā phasso”.	267	
PA_vb_6:268.1	Tattha katamā phassapaccayā vedanā?	268	
PA_vb_6:268.2	Yaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—	268	
PA_vb_6:268.3	ayaṁ vuccati “phassapaccayā vedanā” …pe…	268	
PA_vb_6:268.4	tena vuccati “evametassa kevalassa dukkhakkhandhassa samudayo hotī”ti.	268	
PA_vb_6:269.0	2.10.1.4. Mahākusalacitta	269	
PA_vb_6:269.1	Katame dhammā kusalā?	269	
PA_vb_6:269.2	Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇavippayuttaṁ rūpārammaṇaṁ vā …pe…	269	
PA_vb_6:269.3_0	upekkhāsahagataṁ ñāṇavippayuttaṁ sasaṅkhārena rūpārammaṇaṁ vā saddārammaṇaṁ vā gandhārammaṇaṁ	269	
PA_vb_6:269.3_1	vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā panārabbha,	269	
PA_vb_6:269.3_2	tasmiṁ samaye kusalamūlapaccayā saṅkhāro, saṅkhārapaccayā viññāṇaṁ, viññāṇapaccayā	269	
PA_vb_6:269.3_3	nāmaṁ, nāmapaccayā chaṭṭhāyatanaṁ, chaṭṭhāyatanapaccayā phasso, phassapaccayā vedanā,	269	
PA_vb_6:269.3_4	vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā	269	
PA_vb_6:269.3_5	jāti, jātipaccayā jarāmaraṇaṁ.	269	
PA_vb_6:269.4	Evametassa kevalassa dukkhakkhandhassa samudayo hoti.	269	
PA_vb_6:270.1	Tattha katame kusalamūlā?	270	
PA_vb_6:270.2	Alobho, adoso—	270	
PA_vb_6:270.3	ime vuccanti “kusalamūlā”.	270	
PA_vb_6:271.1	Tattha katamo kusalamūlapaccayā saṅkhāro?	271	
PA_vb_6:271.2	Yā cetanā sañcetanā sañcetayitattaṁ—	271	
PA_vb_6:271.3	ayaṁ vuccati “kusalamūlapaccayā saṅkhāro” …pe…	271	
PA_vb_6:271.4	tena vuccati “evametassa kevalassa dukkhakkhandhassa samudayo hotī”ti.	271	
PA_vb_6:272.0	2.10.2. Rūpāvacarakusalacitta	272	
PA_vb_6:272.1	Katame dhammā kusalā?	272	
PA_vb_6:272.2	Yasmiṁ samaye rūpūpapattiyā maggaṁ bhāveti vivicceva kāmehi …pe…	272	
PA_vb_6:272.3_0	paṭhamaṁ jhānaṁ upasampajja viharati pathavīkasiṇaṁ, tasmiṁ samaye kusalamūlapaccayā	272	
PA_vb_6:272.3_1	saṅkhāro, saṅkhārapaccayā viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ,	272	
PA_vb_6:272.3_2	chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā	272	
PA_vb_6:272.3_3	adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṁ.	272	
PA_vb_6:272.4	Evametassa kevalassa dukkhakkhandhassa samudayo hoti.	272	
PA_vb_6:273.1	Tattha katame kusalamūlā?	273	
PA_vb_6:273.2	Alobho, adoso, amoho—	273	
PA_vb_6:273.3	ime vuccanti “kusalamūlā”.	273	
PA_vb_6:274.1	Tattha katamo kusalamūlapaccayā saṅkhāro?	274	
PA_vb_6:274.2	Yā cetanā sañcetanā sañcetayitattaṁ—	274	
PA_vb_6:274.3	ayaṁ vuccati “kusalamūlapaccayā saṅkhāro” …pe…	274	
PA_vb_6:274.4	tena vuccati “evametassa kevalassa dukkhakkhandhassa samudayo hotī”ti.	274	
PA_vb_6:275.0	2.10.3. Arūpāvacarakusalacitta	275	
PA_vb_6:275.1	Katame dhammā kusalā?	275	
PA_vb_6:275.2_0	Yasmiṁ samaye arūpūpapattiyā maggaṁ bhāveti sabbaso ākiñcaññāyatanaṁ samatikkamma	275	
PA_vb_6:275.2_1	nevasaññānāsaññāyatanasaññāsahagataṁ sukhassa ca pahānā …pe… catutthaṁ jhānaṁ upasampajja	275	
PA_vb_6:275.2_2	viharati, tasmiṁ samaye kusalamūlapaccayā saṅkhāro, saṅkhārapaccayā viññāṇaṁ, viññāṇapaccayā	275	
PA_vb_6:275.2_3	nāmaṁ, nāmapaccayā chaṭṭhāyatanaṁ, chaṭṭhāyatanapaccayā phasso, phassapaccayā vedanā,	275	
PA_vb_6:275.2_4	vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā	275	
PA_vb_6:275.2_5	jāti, jātipaccayā jarāmaraṇaṁ.	275	
PA_vb_6:275.3	Evametassa kevalassa dukkhakkhandhassa samudayo hoti.	275	
PA_vb_6:276.1	Tattha katame kusalamūlā?	276	
PA_vb_6:276.2	Alobho, adoso, amoho—	276	
PA_vb_6:276.3	ime vuccanti “kusalamūlā”.	276	
PA_vb_6:277.1	Tattha katamo kusalamūlapaccayā saṅkhāro?	277	
PA_vb_6:277.2	Yā cetanā sañcetanā sañcetayitattaṁ—	277	
PA_vb_6:277.3	ayaṁ vuccati “kusalamūlapaccayā saṅkhāro” …pe…	277	
PA_vb_6:277.4	ayaṁ vuccati “chaṭṭhāyatanapaccayā phasso”.	277	
PA_vb_6:278.1	Tattha katamā phassapaccayā vedanā?	278	
PA_vb_6:278.2	Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	278	
PA_vb_6:278.3	ayaṁ vuccati “phassapaccayā vedanā” …pe…	278	
PA_vb_6:278.4	tena vuccati “evametassa kevalassa dukkhakkhandhassa samudayo hotī”ti.	278	
PA_vb_6:279.0	2.10.4. Lokuttarakusalacitta	279	
PA_vb_6:279.1	Katame dhammā kusalā?	279	
PA_vb_6:279.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya	279	
PA_vb_6:279.2_1	paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati	279	
PA_vb_6:279.2_2	dukkhapaṭipadaṁ dandhābhiññaṁ, tasmiṁ samaye kusalamūlapaccayā saṅkhāro, saṅkhārapaccayā	279	
PA_vb_6:279.2_3	viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	279	
PA_vb_6:279.2_4	phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā	279	
PA_vb_6:279.2_5	bhavo, bhavapaccayā jāti, jātipaccayā jarāmaraṇaṁ.	279	
PA_vb_6:279.3	Evametesaṁ dhammānaṁ samudayo hoti.	279	
PA_vb_6:280.1	Tattha katame kusalamūlā?	280	
PA_vb_6:280.2	Alobho, adoso, amoho.	280	
PA_vb_6:281.1	Tattha katamo alobho …pe…	281	
PA_vb_6:281.2	adoso …pe…	281	
PA_vb_6:281.3	amoho?	281	
PA_vb_6:281.4	Yā paññā pajānanā …pe… amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—	281	
PA_vb_6:281.5	ayaṁ vuccati “amoho”.	281	
PA_vb_6:281.6	Ime vuccanti “kusalamūlā”.	281	
PA_vb_6:282.1	Tattha katamo kusalamūlapaccayā saṅkhāro?	282	
PA_vb_6:282.2	Yā cetanā sañcetanā sañcetayitattaṁ—	282	
PA_vb_6:282.3	ayaṁ vuccati “kusalamūlapaccayā saṅkhāro” …pe…	282	
PA_vb_6:282.4	ayaṁ vuccati “chaṭṭhāyatanapaccayā phasso”.	282	
PA_vb_6:283.1	Tattha katamā phassapaccayā vedanā?	283	
PA_vb_6:283.2	Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	283	
PA_vb_6:283.3	ayaṁ vuccati “phassapaccayā vedanā”.	283	
PA_vb_6:284.1	Tattha katamo vedanāpaccayā pasādo?	284	
PA_vb_6:284.2	Yā saddhā saddahanā okappanā abhippasādo—	284	
PA_vb_6:284.3	ayaṁ vuccati “vedanāpaccayā pasādo”.	284	
PA_vb_6:285.1	Tattha katamo pasādapaccayā adhimokkho?	285	
PA_vb_6:285.2	Yo cittassa adhimokkho adhimuccanā tadadhimuttatā—	285	
PA_vb_6:285.3	ayaṁ vuccati “pasādapaccayā adhimokkho”.	285	
PA_vb_6:286.1	Tattha katamo adhimokkhapaccayā bhavo?	286	
PA_vb_6:286.2	Ṭhapetvā adhimokkhaṁ, vedanākkhandho saññākkhandho saṅkhārakkhandho viññāṇakkhandho—	286	
PA_vb_6:286.3	ayaṁ vuccati “adhimokkhapaccayā bhavo” …pe…	286	
PA_vb_6:286.4	ayaṁ vuccati “jātipaccayā jarāmaraṇaṁ”.	286	
PA_vb_6:287.1	Evametesaṁ dhammānaṁ samudayo hotīti.	287	
PA_vb_6:287.2	Evametesaṁ dhammānaṁ saṅgati hoti, samāgamo hoti, samodhānaṁ hoti, pātubhāvo hoti.	287	
PA_vb_6:287.3	Tena vuccati “evametesaṁ dhammānaṁ samudayo hotī”ti.	287	
PA_vb_6:288.1	Kusalaniddeso.	288	
PA_vb_6:289.0.1	2.11. Abyākataniddesa	289	
PA_vb_6:289.0.2	2.11. 2.11 Ahetukakusalavipākacitta	289	
PA_vb_6:289.0.3	2.11.1.1. 2.11.1.1 Ahetukakusalavipākacitta	289	
PA_vb_6:289.0.4	2.11.1.1.1. Cakkhuviññāṇacitta	289	
PA_vb_6:289.1	Katame dhammā abyākatā?	289	
PA_vb_6:289.2_0	Yasmiṁ samaye kāmāvacarassa kusalassa kammassa katattā upacitattā vipākaṁ cakkhuviññāṇaṁ	289	
PA_vb_6:289.2_1	uppannaṁ hoti upekkhāsahagataṁ rūpārammaṇaṁ, tasmiṁ samaye saṅkhārapaccayā viññāṇaṁ,	289	
PA_vb_6:289.2_2	viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā phasso, phassapaccayā	289	
PA_vb_6:289.2_3	vedanā, vedanāpaccayā bhavo, bhavapaccayā jāti, jātipaccayā jarāmaraṇaṁ.	289	
PA_vb_6:289.3	Evametassa kevalassa dukkhakkhandhassa samudayo hoti.	289	
PA_vb_6:290.1	Tattha katamo saṅkhāro?	290	
PA_vb_6:290.2	Yā cetanā sañcetanā sañcetayitattaṁ—	290	
PA_vb_6:290.3	ayaṁ vuccati “saṅkhāro”.	290	
PA_vb_6:291.1	Tattha katamaṁ saṅkhārapaccayā viññāṇaṁ?	291	
PA_vb_6:291.2	Yaṁ cittaṁ mano mānasaṁ …pe…	291	
PA_vb_6:291.3	tajjācakkhuviññāṇadhātu—	291	
PA_vb_6:291.4	idaṁ vuccati “saṅkhārapaccayā viññāṇaṁ”.	291	
PA_vb_6:292.1	Tattha katamaṁ viññāṇapaccayā nāmaṁ?	292	
PA_vb_6:292.2	Vedanākkhandho, saññākkhandho, saṅkhārakkhandho—	292	
PA_vb_6:292.3	idaṁ vuccati “viññāṇapaccayā nāmaṁ”.	292	
PA_vb_6:293.1	Tattha katamaṁ nāmapaccayā chaṭṭhāyatanaṁ?	293	
PA_vb_6:293.2	Yaṁ cittaṁ mano mānasaṁ …pe…	293	
PA_vb_6:293.3	tajjācakkhuviññāṇadhātu—	293	
PA_vb_6:293.4	idaṁ vuccati “nāmapaccayā chaṭṭhāyatanaṁ”.	293	
PA_vb_6:294.1	Tattha katamo chaṭṭhāyatanapaccayā phasso?	294	
PA_vb_6:294.2	Yo phasso phusanā samphusanā samphusitattaṁ—	294	
PA_vb_6:294.3	ayaṁ vuccati “chaṭṭhāyatanapaccayā phasso”.	294	
PA_vb_6:295.1	Tattha katamā phassapaccayā vedanā?	295	
PA_vb_6:295.2	Yaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—	295	
PA_vb_6:295.3	ayaṁ vuccati “phassapaccayā vedanā”.	295	
PA_vb_6:296.1	Tattha katamo vedanāpaccayā bhavo?	296	
PA_vb_6:296.2	Ṭhapetvā vedanaṁ, saññākkhandho saṅkhārakkhandho viññāṇakkhandho—	296	
PA_vb_6:296.3	ayaṁ vuccati “vedanāpaccayā bhavo” …pe…	296	
PA_vb_6:296.4	tena vuccati “evametassa kevalassa dukkhakkhandhassa samudayo hotī”ti.	296	
PA_vb_6:297.1_0	Tasmiṁ samaye saṅkhārapaccayā viññāṇaṁ saṅkhārahetukaṁ, viññāṇapaccayā nāmaṁ viññāṇahetukaṁ,	297	
PA_vb_6:297.1_1	nāmapaccayā chaṭṭhāyatanaṁ nāmahetukaṁ, chaṭṭhāyatanapaccayā phasso chaṭṭhāyatanahetuko,	297	
PA_vb_6:297.1_2	phassapaccayā vedanā phassahetukā, vedanāpaccayā bhavo, bhavapaccayā jāti, jātipaccayā jarāmaraṇaṁ.	297	
PA_vb_6:297.2	Evametassa kevalassa dukkhakkhandhassa samudayo hoti.	297	
PA_vb_6:298.1_0	Tasmiṁ samaye saṅkhārapaccayā viññāṇaṁ saṅkhārasampayuttaṁ, viññāṇapaccayā nāmaṁ	298	
PA_vb_6:298.1_1	viññāṇasampayuttaṁ, nāmapaccayā chaṭṭhāyatanaṁ nāmasampayuttaṁ, chaṭṭhāyatanapaccayā	298	
PA_vb_6:298.1_2	phasso chaṭṭhāyatanasampayutto, phassapaccayā vedanā phassasampayuttā, vedanāpaccayā	298	
PA_vb_6:298.1_3	bhavo, bhavapaccayā jāti, jātipaccayā jarāmaraṇaṁ.	298	
PA_vb_6:298.2	Evametassa kevalassa dukkhakkhandhassa samudayo hoti.	298	
PA_vb_6:299.1	Tasmiṁ samaye saṅkhārapaccayā viññāṇaṁ, viññāṇapaccayāpi saṅkhāro;	299	
PA_vb_6:299.2	viññāṇapaccayā nāmaṁ, nāmapaccayāpi viññāṇaṁ;	299	
PA_vb_6:299.3	nāmapaccayā chaṭṭhāyatanaṁ, chaṭṭhāyatanapaccayāpi nāmaṁ;	299	
PA_vb_6:299.4	chaṭṭhāyatanapaccayā phasso, phassapaccayāpi chaṭṭhāyatanaṁ;	299	
PA_vb_6:299.5	phassapaccayā vedanā, vedanāpaccayāpi phasso;	299	
PA_vb_6:299.6	vedanāpaccayā bhavo, bhavapaccayā jāti, jātipaccayā jarāmaraṇaṁ.	299	
PA_vb_6:299.7	Evametassa kevalassa dukkhakkhandhassa samudayo hoti.	299	
PA_vb_6:300.0	2.11.1.1.2. Sota-kāyaviññāṇacitta	300	
PA_vb_6:300.1	Katame dhammā abyākatā?	300	
PA_vb_6:300.2	Yasmiṁ samaye kāmāvacarassa kusalassa kammassa katattā upacitattā vipākaṁ sotaviññāṇaṁ uppannaṁ hoti upekkhāsahagataṁ saddārammaṇaṁ …pe…	300	
PA_vb_6:300.3	ghānaviññāṇaṁ uppannaṁ hoti upekkhāsahagataṁ gandhārammaṇaṁ …pe…	300	
PA_vb_6:300.4	jivhāviññāṇaṁ uppannaṁ hoti upekkhāsahagataṁ rasārammaṇaṁ …pe…	300	
PA_vb_6:300.5_0	kāyaviññāṇaṁ uppannaṁ hoti sukhasahagataṁ phoṭṭhabbārammaṇaṁ, tasmiṁ samaye saṅkhārapaccayā	300	
PA_vb_6:300.5_1	viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	300	
PA_vb_6:300.5_2	phasso, phassapaccayā vedanā, vedanāpaccayā bhavo, bhavapaccayā jāti, jātipaccayā jarāmaraṇaṁ.	300	
PA_vb_6:300.6	Evametassa kevalassa dukkhakkhandhassa samudayo hoti.	300	
PA_vb_6:301.1	Tattha katamo saṅkhāro?	301	
PA_vb_6:301.2	Yā cetanā sañcetanā sañcetayitattaṁ—	301	
PA_vb_6:301.3	ayaṁ vuccati “saṅkhāro” …pe…	301	
PA_vb_6:301.4	ayaṁ vuccati “chaṭṭhāyatanapaccayā phasso”.	301	
PA_vb_6:302.1	Tattha katamā phassapaccayā vedanā?	302	
PA_vb_6:302.2	Yaṁ kāyikaṁ sātaṁ kāyikaṁ sukhaṁ kāyasamphassajaṁ sātaṁ sukhaṁ vedayitaṁ kāyasamphassajā sātā sukhā vedanā—	302	
PA_vb_6:302.3	ayaṁ vuccati “phassapaccayā vedanā”.	302	
PA_vb_6:303.1	Tattha katamo vedanāpaccayā bhavo?	303	
PA_vb_6:303.2	Ṭhapetvā vedanaṁ, saññākkhandho saṅkhārakkhandho viññāṇakkhandho—	303	
PA_vb_6:303.3	ayaṁ vuccati “vedanāpaccayā bhavo” …pe…	303	
PA_vb_6:303.4	tena vuccati “evametassa kevalassa dukkhakkhandhassa samudayo hotī”ti.	303	
PA_vb_6:304.0	2.11.1.1.3. Sampaṭicchanacitta	304	
PA_vb_6:304.1	Katame dhammā abyākatā?	304	
PA_vb_6:304.2_0	Yasmiṁ samaye kāmāvacarassa kusalassa kammassa katattā upacitattā vipākā manodhātu	304	
PA_vb_6:304.2_1	uppannā hoti upekkhāsahagatā rūpārammaṇā vā saddārammaṇā vā gandhārammaṇā vā rasārammaṇā	304	
PA_vb_6:304.2_2	vā phoṭṭhabbārammaṇā vā yaṁ yaṁ vā panārabbha, tasmiṁ samaye saṅkhārapaccayā viññāṇaṁ,	304	
PA_vb_6:304.2_3	viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā phasso, phassapaccayā	304	
PA_vb_6:304.2_4	vedanā, vedanāpaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṁ.	304	
PA_vb_6:304.3	Evametassa kevalassa dukkhakkhandhassa samudayo hoti.	304	
PA_vb_6:305.1	Tattha katamo saṅkhāro?	305	
PA_vb_6:305.2	Yā cetanā sañcetanā sañcetayitattaṁ—	305	
PA_vb_6:305.3	ayaṁ vuccati “saṅkhāro”.	305	
PA_vb_6:306.1	Tattha katamaṁ saṅkhārapaccayā viññāṇaṁ?	306	
PA_vb_6:306.2	Yaṁ cittaṁ mano mānasaṁ …pe…	306	
PA_vb_6:306.3	tajjāmanodhātu—	306	
PA_vb_6:306.4	idaṁ vuccati “saṅkhārapaccayā viññāṇaṁ” …pe…	306	
PA_vb_6:306.5	ayaṁ vuccati “chaṭṭhāyatanapaccayā phasso”.	306	
PA_vb_6:307.1	Tattha katamā phassapaccayā vedanā?	307	
PA_vb_6:307.2	Yaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—	307	
PA_vb_6:307.3	ayaṁ vuccati “phassapaccayā vedanā”.	307	
PA_vb_6:308.1	Tattha katamo vedanāpaccayā adhimokkho?	308	
PA_vb_6:308.2	Yo cittassa adhimokkho adhimuccanā tadadhimuttatā—	308	
PA_vb_6:308.3	ayaṁ vuccati “vedanāpaccayā adhimokkho”.	308	
PA_vb_6:309.1	Tattha katamo adhimokkhapaccayā bhavo?	309	
PA_vb_6:309.2	Ṭhapetvā adhimokkhaṁ, vedanākkhandho saññākkhandho saṅkhārakkhandho viññāṇakkhandho—	309	
PA_vb_6:309.3	ayaṁ vuccati “adhimokkhapaccayā bhavo” …pe…	309	
PA_vb_6:309.4	tena vuccati “evametassa kevalassa dukkhakkhandhassa samudayo hotī”ti.	309	
PA_vb_6:310.0	2.11.1.1.4. Somanassantīraṇacitta	310	
PA_vb_6:310.1	Katame dhammā abyākatā?	310	
PA_vb_6:310.2_0	Yasmiṁ samaye kāmāvacarassa kusalassa kammassa katattā upacitattā vipākā manoviññāṇadhātu	310	
PA_vb_6:310.2_1	uppannā hoti somanassasahagatā rūpārammaṇā vā saddārammaṇā vā gandhārammaṇā vā rasārammaṇā	310	
PA_vb_6:310.2_2	vā phoṭṭhabbārammaṇā vā dhammārammaṇā vā yaṁ yaṁ vā panārabbha, tasmiṁ samaye saṅkhārapaccayā	310	
PA_vb_6:310.2_3	viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	310	
PA_vb_6:310.2_4	phasso, phassapaccayā vedanā, vedanāpaccayā adhimokkho, adhimokkhapaccayā bhavo,	310	
PA_vb_6:310.2_5	bhavapaccayā jāti, jātipaccayā jarāmaraṇaṁ.	310	
PA_vb_6:310.3	Evametassa kevalassa dukkhakkhandhassa samudayo hoti.	310	
PA_vb_6:311.1	Tattha katamo saṅkhāro?	311	
PA_vb_6:311.2	Yā cetanā sañcetanā sañcetayitattaṁ—	311	
PA_vb_6:311.3	ayaṁ vuccati “saṅkhāro”.	311	
PA_vb_6:312.1	Tattha katamaṁ saṅkhārapaccayā viññāṇaṁ?	312	
PA_vb_6:312.2	Yaṁ cittaṁ mano mānasaṁ …pe… tajjāmanoviññāṇadhātu—	312	
PA_vb_6:312.3	idaṁ vuccati “saṅkhārapaccayā viññāṇaṁ” …pe…	312	
PA_vb_6:312.4	ayaṁ vuccati “chaṭṭhāyatanapaccayā phasso”.	312	
PA_vb_6:313.1	Tattha katamā phassapaccayā vedanā?	313	
PA_vb_6:313.2	Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	313	
PA_vb_6:313.3	ayaṁ vuccati “phassapaccayā vedanā”.	313	
PA_vb_6:314.1	Tattha katamo vedanāpaccayā adhimokkho?	314	
PA_vb_6:314.2	Yo cittassa adhimokkho adhimuccanā tadadhimuttatā—	314	
PA_vb_6:314.3	ayaṁ vuccati “vedanāpaccayā adhimokkho”.	314	
PA_vb_6:315.1	Tattha katamo adhimokkhapaccayā bhavo?	315	
PA_vb_6:315.2	Ṭhapetvā adhimokkhaṁ, vedanākkhandho saññākkhandho saṅkhārakkhandho viññāṇakkhandho—	315	
PA_vb_6:315.3	ayaṁ vuccati “adhimokkhapaccayā bhavo” …pe…	315	
PA_vb_6:315.4	tena vuccati “evametassa kevalassa dukkhakkhandhassa samudayo hotī”ti.	315	
PA_vb_6:316.0	2.11.1.1.5. Upekkhāsantīraṇacitta	316	
PA_vb_6:316.1	Katame dhammā abyākatā?	316	
PA_vb_6:316.2_0	Yasmiṁ samaye kāmāvacarassa kusalassa kammassa katattā upacitattā vipākā manoviññāṇadhātu	316	
PA_vb_6:316.2_1	uppannā hoti upekkhāsahagatā rūpārammaṇā vā saddārammaṇā vā gandhārammaṇā vā rasārammaṇā	316	
PA_vb_6:316.2_2	vā phoṭṭhabbārammaṇā vā dhammārammaṇā vā yaṁ yaṁ vā panārabbha, tasmiṁ samaye saṅkhārapaccayā	316	
PA_vb_6:316.2_3	viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	316	
PA_vb_6:316.2_4	phasso, phassapaccayā vedanā, vedanāpaccayā adhimokkho, adhimokkhapaccayā bhavo,	316	
PA_vb_6:316.2_5	bhavapaccayā jāti, jātipaccayā jarāmaraṇaṁ.	316	
PA_vb_6:316.3	Evametassa kevalassa dukkhakkhandhassa samudayo hoti.	316	
PA_vb_6:317.1	Tattha katamo saṅkhāro?	317	
PA_vb_6:317.2	Yā cetanā sañcetanā sañcetayitattaṁ—	317	
PA_vb_6:317.3	ayaṁ vuccati “saṅkhāro”.	317	
PA_vb_6:318.1	Tattha katamaṁ saṅkhārapaccayā viññāṇaṁ?	318	
PA_vb_6:318.2	Yaṁ cittaṁ mano mānasaṁ …pe… tajjāmanoviññāṇadhātu—	318	
PA_vb_6:318.3	idaṁ vuccati “saṅkhārapaccayā viññāṇaṁ” …pe…	318	
PA_vb_6:318.4	ayaṁ vuccati “chaṭṭhāyatanapaccayā phasso”.	318	
PA_vb_6:319.1	Tattha katamā phassapaccayā vedanā?	319	
PA_vb_6:319.2	Yaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—	319	
PA_vb_6:319.3	ayaṁ vuccati “phassapaccayā vedanā”.	319	
PA_vb_6:320.1	Tattha katamo vedanāpaccayā adhimokkho?	320	
PA_vb_6:320.2	Yo cittassa adhimokkho adhimuccanā tadadhimuttatā—	320	
PA_vb_6:320.3	ayaṁ vuccati “vedanāpaccayā adhimokkho”.	320	
PA_vb_6:321.1	Tattha katamo adhimokkhapaccayā bhavo?	321	
PA_vb_6:321.2	Ṭhapetvā adhimokkhaṁ, vedanākkhandho saññākkhandho saṅkhārakkhandho, viññāṇakkhandho—	321	
PA_vb_6:321.3	ayaṁ vuccati “adhimokkhapaccayā bhavo” …pe…	321	
PA_vb_6:321.4	tena vuccati “evametassa kevalassa dukkhakkhandhassa samudayo hotī”ti.	321	
PA_vb_6:322.0	2.11.1.2. Kāmāvacaravipākacitta	322	
PA_vb_6:322.1	Katame dhammā abyākatā?	322	
PA_vb_6:322.2	Yasmiṁ samaye kāmāvacarassa kusalassa kammassa katattā upacitattā vipākā manoviññāṇadhātu uppannā hoti somanassasahagatā ñāṇasampayuttā …pe…	322	
PA_vb_6:322.3	somanassasahagatā ñāṇasampayuttā sasaṅkhārena …pe…	322	
PA_vb_6:322.4	somanassasahagatā ñāṇavippayuttā …pe…	322	
PA_vb_6:322.5	somanassasahagatā ñāṇavippayuttā sasaṅkhārena …pe…	322	
PA_vb_6:322.6	upekkhāsahagatā ñāṇasampayuttā …pe…	322	
PA_vb_6:322.7	upekkhāsahagatā ñāṇasampayuttā sasaṅkhārena …pe…	322	
PA_vb_6:322.8	upekkhāsahagatā ñāṇavippayuttā …pe…	322	
PA_vb_6:322.9	upekkhāsahagatā ñāṇavippayuttā sasaṅkhārena rūpārammaṇā vā …pe…	322	
PA_vb_6:322.10_0	dhammārammaṇā vā yaṁ yaṁ vā panārabbha, tasmiṁ samaye saṅkhārapaccayā viññāṇaṁ, viññāṇapaccayā	322	
PA_vb_6:322.10_1	nāmaṁ, nāmapaccayā chaṭṭhāyatanaṁ, chaṭṭhāyatanapaccayā phasso, phassapaccayā vedanā,	322	
PA_vb_6:322.10_2	vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā	322	
PA_vb_6:322.10_3	jāti, jātipaccayā jarāmaraṇaṁ.	322	
PA_vb_6:322.11	Evametassa kevalassa dukkhakkhandhassa samudayo hoti.	322	
PA_vb_6:323.1	Tattha katamo saṅkhāro?	323	
PA_vb_6:323.2	Yā cetanā sañcetanā sañcetayitattaṁ—	323	
PA_vb_6:323.3	ayaṁ vuccati “saṅkhāro”.	323	
PA_vb_6:324.1	Tattha katamaṁ saṅkhārapaccayā viññāṇaṁ?	324	
PA_vb_6:324.2	Yaṁ cittaṁ mano mānasaṁ …pe… tajjāmanoviññāṇadhātu—	324	
PA_vb_6:324.3	idaṁ vuccati “saṅkhārapaccayā viññāṇaṁ” …pe…	324	
PA_vb_6:324.4	ayaṁ vuccati “phassapaccayā vedanā”.	324	
PA_vb_6:325.1	Tattha katamo vedanāpaccayā pasādo?	325	
PA_vb_6:325.2	Yā saddhā saddahanā okappanā abhippasādo—	325	
PA_vb_6:325.3	ayaṁ vuccati “vedanāpaccayā pasādo”.	325	
PA_vb_6:326.1	Tattha katamo pasādapaccayā adhimokkho?	326	
PA_vb_6:326.2	Yo cittassa adhimokkho adhimuccanā tadadhimuttatā—	326	
PA_vb_6:326.3	ayaṁ vuccati “pasādapaccayā adhimokkho”.	326	
PA_vb_6:327.1	Tattha katamo adhimokkhapaccayā bhavo?	327	
PA_vb_6:327.2	Ṭhapetvā adhimokkhaṁ, vedanākkhandho saññākkhandho saṅkhārakkhandho viññāṇakkhandho—	327	
PA_vb_6:327.3	ayaṁ vuccati “adhimokkhapaccayā bhavo” …pe…	327	
PA_vb_6:327.4	tena vuccati “evametassa kevalassa dukkhakkhandhassa samudayo hotī”ti.	327	
PA_vb_6:328.0	2.11.1.3. Rūpāvacaravipākacitta	328	
PA_vb_6:328.1	Katame dhammā abyākatā?	328	
PA_vb_6:328.2	Yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ upasampajja viharati pathavīkasiṇaṁ, tasmiṁ samaye phasso hoti …pe… avikkhepo hoti—	328	
PA_vb_6:328.3	ime dhammā kusalā.	328	
PA_vb_6:329.1_0	Tasseva rūpāvacarassa kusalassa kammassa katattā upacitattā vipākaṁ vivicceva kāmehi	329	
PA_vb_6:329.1_1	…pe… paṭhamaṁ jhānaṁ upasampajja viharati pathavīkasiṇaṁ, tasmiṁ samaye saṅkhārapaccayā	329	
PA_vb_6:329.1_2	viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	329	
PA_vb_6:329.1_3	phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā	329	
PA_vb_6:329.1_4	bhavo, bhavapaccayā jāti, jātipaccayā jarāmaraṇaṁ.	329	
PA_vb_6:329.2	Evametassa kevalassa dukkhakkhandhassa samudayo hoti.	329	
PA_vb_6:330.0	2.11.1.4. Arūpāvacaravipākacitta	330	
PA_vb_6:330.1	Katame dhammā abyākatā?	330	
PA_vb_6:330.2_0	Yasmiṁ samaye arūpūpapattiyā maggaṁ bhāveti sabbaso ākiñcaññāyatanaṁ samatikkamma	330	
PA_vb_6:330.2_1	nevasaññānāsaññāyatanasaññāsahagataṁ sukhassa ca pahānā …pe… catutthaṁ jhānaṁ upasampajja	330	
PA_vb_6:330.2_2	viharati, tasmiṁ samaye phasso hoti …pe… avikkhepo hoti—	330	
PA_vb_6:330.3	ime dhammā kusalā.	330	
PA_vb_6:331.1_0	Tasseva arūpāvacarassa kusalassa kammassa katattā upacitattā vipākaṁ sabbaso ākiñcaññāyatanaṁ	331	
PA_vb_6:331.1_1	samatikkamma nevasaññānāsaññāyatanasaññāsahagataṁ sukhassa ca pahānā …pe… catutthaṁ	331	
PA_vb_6:331.1_2	jhānaṁ upasampajja viharati, tasmiṁ samaye saṅkhārapaccayā viññāṇaṁ, viññāṇapaccayā	331	
PA_vb_6:331.1_3	nāmaṁ, nāmapaccayā chaṭṭhāyatanaṁ, chaṭṭhāyatanapaccayā phasso, phassapaccayā vedanā,	331	
PA_vb_6:331.1_4	vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā	331	
PA_vb_6:331.1_5	jāti, jātipaccayā jarāmaraṇaṁ.	331	
PA_vb_6:331.2	Evametassa kevalassa dukkhakkhandhassa samudayo hoti.	331	
PA_vb_6:332.0	2.11.1.5. Lokuttaravipākacitta	332	
PA_vb_6:332.1	Katame dhammā abyākatā?	332	
PA_vb_6:332.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya	332	
PA_vb_6:332.2_1	paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati	332	
PA_vb_6:332.2_2	dukkhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti—	332	
PA_vb_6:332.3	ime dhammā kusalā.	332	
PA_vb_6:333.1_0	Tasseva lokuttarassa kusalassa jhānassa katattā bhāvitattā vipākaṁ vivicceva kāmehi	333	
PA_vb_6:333.1_1	…pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye	333	
PA_vb_6:333.1_2	saṅkhārapaccayā viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	333	
PA_vb_6:333.1_3	phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā	333	
PA_vb_6:333.1_4	bhavo, bhavapaccayā jāti, jātipaccayā jarāmaraṇaṁ.	333	
PA_vb_6:333.2	Evametesaṁ dhammānaṁ samudayo hoti.	333	
PA_vb_6:334.0.1	2.11.2. 2.11.2 Akusalavipākacitta	334	
PA_vb_6:334.0.2	2.11.2.1. Cakkhu-kāyaviññāṇacitta	334	
PA_vb_6:334.1	Katame dhammā abyākatā?	334	
PA_vb_6:334.2	Yasmiṁ samaye akusalassa kammassa katattā upacitattā vipākaṁ cakkhuviññāṇaṁ uppannaṁ hoti upekkhāsahagataṁ rūpārammaṇaṁ …pe…	334	
PA_vb_6:334.3	sotaviññāṇaṁ uppannaṁ hoti upekkhāsahagataṁ saddārammaṇaṁ …pe…	334	
PA_vb_6:334.4	ghānaviññāṇaṁ uppannaṁ hoti upekkhāsahagataṁ gandhārammaṇaṁ …pe…	334	
PA_vb_6:334.5	jivhāviññāṇaṁ uppannaṁ hoti upekkhāsahagataṁ rasārammaṇaṁ …pe…	334	
PA_vb_6:334.6_0	kāyaviññāṇaṁ uppannaṁ hoti dukkhasahagataṁ phoṭṭhabbārammaṇaṁ, tasmiṁ samaye saṅkhārapaccayā	334	
PA_vb_6:334.6_1	viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	334	
PA_vb_6:334.6_2	phasso, phassapaccayā vedanā, vedanāpaccayā bhavo, bhavapaccayā jāti, jātipaccayā jarāmaraṇaṁ.	334	
PA_vb_6:334.7	Evametassa kevalassa dukkhakkhandhassa samudayo hoti.	334	
PA_vb_6:335.1	Tattha katamo saṅkhāro?	335	
PA_vb_6:335.2	Yā cetanā sañcetanā sañcetayitattaṁ—	335	
PA_vb_6:335.3	ayaṁ vuccati “saṅkhāro”.	335	
PA_vb_6:336.1	Tattha katamaṁ saṅkhārapaccayā viññāṇaṁ?	336	
PA_vb_6:336.2	Yaṁ cittaṁ mano mānasaṁ …pe…	336	
PA_vb_6:336.3	tajjākāyaviññāṇadhātu—	336	
PA_vb_6:336.4	idaṁ vuccati “saṅkhārapaccayā viññāṇaṁ” …pe…	336	
PA_vb_6:336.5	ayaṁ vuccati “chaṭṭhāyatanapaccayā phasso”.	336	
PA_vb_6:337.1	Tattha katamā phassapaccayā vedanā?	337	
PA_vb_6:337.2	Yaṁ kāyikaṁ asātaṁ kāyikaṁ dukkhaṁ kāyasamphassajaṁ asātaṁ dukkhaṁ vedayitaṁ kāyasamphassajā asātā dukkhā vedanā—	337	
PA_vb_6:337.3	ayaṁ vuccati “phassapaccayā vedanā”.	337	
PA_vb_6:338.1	Tattha katamo vedanāpaccayā bhavo?	338	
PA_vb_6:338.2	Ṭhapetvā vedanaṁ, saññākkhandho saṅkhārakkhandho viññāṇakkhandho—	338	
PA_vb_6:338.3	ayaṁ vuccati “vedanāpaccayā bhavo” …pe…	338	
PA_vb_6:338.4	tena vuccati “evametassa kevalassa dukkhakkhandhassa samudayo hotī”ti.	338	
PA_vb_6:339.0	2.11.2.2. Sampaṭicchanacitta	339	
PA_vb_6:339.1	Katame dhammā abyākatā?	339	
PA_vb_6:339.2_0	Yasmiṁ samaye akusalassa kammassa katattā upacitattā vipākā manodhātu uppannā hoti	339	
PA_vb_6:339.2_1	upekkhāsahagatā rūpārammaṇā vā saddārammaṇā vā gandhārammaṇā vā rasārammaṇā vā phoṭṭhabbārammaṇā	339	
PA_vb_6:339.2_2	vā yaṁ yaṁ vā panārabbha, tasmiṁ samaye saṅkhārapaccayā viññāṇaṁ, viññāṇapaccayā	339	
PA_vb_6:339.2_3	nāmaṁ, nāmapaccayā chaṭṭhāyatanaṁ, chaṭṭhāyatanapaccayā phasso, phassapaccayā vedanā,	339	
PA_vb_6:339.2_4	vedanāpaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṁ.	339	
PA_vb_6:339.3	Evametassa kevalassa dukkhakkhandhassa samudayo hoti.	339	
PA_vb_6:340.1	Tattha katamo saṅkhāro?	340	
PA_vb_6:340.2	Yā cetanā sañcetanā sañcetayitattaṁ—	340	
PA_vb_6:340.3	ayaṁ vuccati “saṅkhāro”.	340	
PA_vb_6:341.1	Tattha katamaṁ saṅkhārapaccayā viññāṇaṁ?	341	
PA_vb_6:341.2	Yaṁ cittaṁ mano mānasaṁ …pe…	341	
PA_vb_6:341.3	tajjāmanodhātu—	341	
PA_vb_6:341.4	idaṁ vuccati “saṅkhārapaccayā viññāṇaṁ” …pe…	341	
PA_vb_6:341.5	ayaṁ vuccati “chaṭṭhāyatanapaccayā phasso”.	341	
PA_vb_6:342.1	Tattha katamā phassapaccayā vedanā?	342	
PA_vb_6:342.2	Yaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—	342	
PA_vb_6:342.3	ayaṁ vuccati “phassapaccayā vedanā”.	342	
PA_vb_6:343.1	Tattha katamo vedanāpaccayā adhimokkho?	343	
PA_vb_6:343.2	Yo cittassa adhimokkho adhimuccanā tadadhimuttatā—	343	
PA_vb_6:343.3	ayaṁ vuccati “vedanāpaccayā adhimokkho”.	343	
PA_vb_6:344.1	Tattha katamo adhimokkhapaccayā bhavo?	344	
PA_vb_6:344.2	Ṭhapetvā adhimokkhaṁ, vedanākkhandho saññākkhandho saṅkhārakkhandho viññāṇakkhandho—	344	
PA_vb_6:344.3	ayaṁ vuccati “adhimokkhapaccayā bhavo” …pe…	344	
PA_vb_6:344.4	tena vuccati “evametassa kevalassa dukkhakkhandhassa samudayo hotī”ti.	344	
PA_vb_6:345.0	2.11.2.3. Upekkhāsantīraṇacitta	345	
PA_vb_6:345.1	Katame dhammā abyākatā?	345	
PA_vb_6:345.2	Yasmiṁ samaye akusalassa kammassa katattā upacitattā vipākā manoviññāṇadhātu uppannā hoti upekkhāsahagatā rūpārammaṇā vā …pe…	345	
PA_vb_6:345.3_0	dhammārammaṇā vā yaṁ yaṁ vā panārabbha, tasmiṁ samaye saṅkhārapaccayā viññāṇaṁ, viññāṇapaccayā	345	
PA_vb_6:345.3_1	nāmaṁ, nāmapaccayā chaṭṭhāyatanaṁ, chaṭṭhāyatanapaccayā phasso, phassapaccayā vedanā,	345	
PA_vb_6:345.3_2	vedanāpaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṁ.	345	
PA_vb_6:345.4	Evametassa kevalassa dukkhakkhandhassa samudayo hoti.	345	
PA_vb_6:346.1	Tattha katamo saṅkhāro?	346	
PA_vb_6:346.2	Yā cetanā sañcetanā sañcetayitattaṁ—	346	
PA_vb_6:346.3	ayaṁ vuccati “saṅkhāro”.	346	
PA_vb_6:347.1	Tattha katamaṁ saṅkhārapaccayā viññāṇaṁ?	347	
PA_vb_6:347.2	Yaṁ cittaṁ mano mānasaṁ …pe… tajjāmanoviññāṇadhātu—	347	
PA_vb_6:347.3	idaṁ vuccati “saṅkhārapaccayā viññāṇaṁ” …pe…	347	
PA_vb_6:347.4	tena vuccati “evametassa kevalassa dukkhakkhandhassa samudayo hotī”ti.	347	
PA_vb_6:348.0.1	2.11.3. 2.11.3 Kiriyācitta	348	
PA_vb_6:348.0.2	2.11.3.1. Ahetukakiriyācitta	348	
PA_vb_6:348.1	Katame dhammā abyākatā?	348	
PA_vb_6:348.2	Yasmiṁ samaye manodhātu uppannā hoti kiriyā neva kusalā nākusalā na ca kammavipākā upekkhāsahagatā rūpārammaṇā vā …pe…	348	
PA_vb_6:348.3	phoṭṭhabbārammaṇā vā …pe…	348	
PA_vb_6:348.4	manoviññāṇadhātu uppannā hoti kiriyā neva kusalā nākusalā na ca kammavipākā somanassasahagatā rūpārammaṇā vā …pe…	348	
PA_vb_6:348.5	dhammārammaṇā vā …pe…	348	
PA_vb_6:348.6	manoviññāṇadhātu uppannā hoti kiriyā neva kusalā nākusalā na ca kammavipākā upekkhāsahagatā rūpārammaṇā vā …pe…	348	
PA_vb_6:348.7_0	dhammārammaṇā vā yaṁ yaṁ vā panārabbha, tasmiṁ samaye saṅkhārapaccayā viññāṇaṁ, viññāṇapaccayā	348	
PA_vb_6:348.7_1	nāmaṁ, nāmapaccayā chaṭṭhāyatanaṁ, chaṭṭhāyatanapaccayā phasso, phassapaccayā vedanā,	348	
PA_vb_6:348.7_2	vedanāpaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṁ.	348	
PA_vb_6:348.8	Evametassa kevalassa dukkhakkhandhassa samudayo hoti.	348	
PA_vb_6:349.0	2.11.3.2. Kāmāvacarakiriyācitta	349	
PA_vb_6:349.1	Katame dhammā abyākatā?	349	
PA_vb_6:349.2	Yasmiṁ samaye manoviññāṇadhātu uppannā hoti kiriyā neva kusalā nākusalā na ca kammavipākā somanassasahagatā ñāṇasampayuttā …pe…	349	
PA_vb_6:349.3	somanassasahagatā ñāṇasampayuttā sasaṅkhārena …pe…	349	
PA_vb_6:349.4	somanassasahagatā ñāṇavippayuttā …pe…	349	
PA_vb_6:349.5	somanassasahagatā ñāṇavippayuttā sasaṅkhārena …pe…	349	
PA_vb_6:349.6	upekkhāsahagatā ñāṇasampayuttā …pe…	349	
PA_vb_6:349.7	upekkhāsahagatā ñāṇasampayuttā sasaṅkhārena …pe…	349	
PA_vb_6:349.8	upekkhāsahagatā ñāṇavippayuttā …pe…	349	
PA_vb_6:349.9	upekkhāsahagatā ñāṇavippayuttā sasaṅkhārena rūpārammaṇā vā …pe…	349	
PA_vb_6:349.10_0	dhammārammaṇā vā yaṁ yaṁ vā panārabbha, tasmiṁ samaye saṅkhārapaccayā viññāṇaṁ, viññāṇapaccayā	349	
PA_vb_6:349.10_1	nāmaṁ, nāmapaccayā chaṭṭhāyatanaṁ, chaṭṭhāyatanapaccayā phasso, phassapaccayā vedanā,	349	
PA_vb_6:349.10_2	vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā	349	
PA_vb_6:349.10_3	jāti, jātipaccayā jarāmaraṇaṁ.	349	
PA_vb_6:349.11	Evametassa kevalassa dukkhakkhandhassa samudayo hoti.	349	
PA_vb_6:350.0	2.11.3.3. Rūpāvacarakiriyācitta	350	
PA_vb_6:350.1	Katame dhammā abyākatā?	350	
PA_vb_6:350.2_0	Yasmiṁ samaye rūpāvacaraṁ jhānaṁ bhāveti kiriyaṁ neva kusalaṁ nākusalaṁ na ca kammavipākaṁ	350	
PA_vb_6:350.2_1	diṭṭhadhammasukhavihāraṁ vivicceva kāmehi …pe… paṭhamaṁ jhānaṁ upasampajja viharati	350	
PA_vb_6:350.2_2	pathavīkasiṇaṁ, tasmiṁ samaye saṅkhārapaccayā viññāṇaṁ, viññāṇapaccayā nāmaṁ, nāmapaccayā	350	
PA_vb_6:350.2_3	chaṭṭhāyatanaṁ, chaṭṭhāyatanapaccayā phasso, phassapaccayā vedanā, vedanāpaccayā	350	
PA_vb_6:350.2_4	pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṁ.	350	
PA_vb_6:350.3	Evametassa kevalassa dukkhakkhandhassa samudayo hoti.	350	
PA_vb_6:351.0	2.11.3.4. Arūpāvacarakiriyācitta	351	
PA_vb_6:351.1	Katame dhammā abyākatā?	351	
PA_vb_6:351.2_0	Yasmiṁ samaye arūpāvacaraṁ jhānaṁ bhāveti kiriyaṁ neva kusalaṁ nākusalaṁ na ca kammavipākaṁ	351	
PA_vb_6:351.2_1	diṭṭhadhammasukhavihāraṁ sabbaso ākiñcaññāyatanaṁ samatikkamma nevasaññānāsaññāyatanasaññāsahagataṁ	351	
PA_vb_6:351.2_2	sukhassa ca pahānā …pe… catutthaṁ jhānaṁ upasampajja viharati, tasmiṁ samaye saṅkhārapaccayā	351	
PA_vb_6:351.2_3	viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	351	
PA_vb_6:351.2_4	phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā	351	
PA_vb_6:351.2_5	bhavo, bhavapaccayā jāti, jātipaccayā jarāmaraṇaṁ.	351	
PA_vb_6:351.3	Evametassa kevalassa dukkhakkhandhassa samudayo hoti.	351	
PA_vb_6:352.1	Abyākataniddeso.	352	
PA_vb_6:353.0.1	2.12.1. 2.12.1 Avijjāmūlakakusalaniddesa	353	
PA_vb_6:353.0.2	2.12.1.1. Mahākusalacitta	353	
PA_vb_6:353.1	Katame dhammā kusalā?	353	
PA_vb_6:353.2	Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ rūpārammaṇaṁ vā …pe…	353	
PA_vb_6:353.3_0	dhammārammaṇaṁ vā yaṁ yaṁ vā panārabbha, tasmiṁ samaye avijjāpaccayā saṅkhāro, saṅkhārapaccayā	353	
PA_vb_6:353.3_1	viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	353	
PA_vb_6:353.3_2	phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā	353	
PA_vb_6:353.3_3	bhavo, bhavapaccayā jāti, jātipaccayā jarāmaraṇaṁ.	353	
PA_vb_6:353.4	Evametassa kevalassa dukkhakkhandhassa samudayo hoti.	353	
PA_vb_6:354.1	Tattha katamo avijjāpaccayā saṅkhāro?	354	
PA_vb_6:354.2	Yā cetanā sañcetanā sañcetayitattaṁ—	354	
PA_vb_6:354.3	ayaṁ vuccati “avijjāpaccayā saṅkhāro” …pe…	354	
PA_vb_6:354.4	ayaṁ vuccati “chaṭṭhāyatanapaccayā phasso”.	354	
PA_vb_6:355.1	Tattha katamā phassapaccayā vedanā?	355	
PA_vb_6:355.2	Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	355	
PA_vb_6:355.3	ayaṁ vuccati “phassapaccayā vedanā”.	355	
PA_vb_6:356.1	Tattha katamo vedanāpaccayā pasādo?	356	
PA_vb_6:356.2	Yā saddhā saddahanā okappanā abhippasādo—	356	
PA_vb_6:356.3	ayaṁ vuccati “vedanāpaccayā pasādo”.	356	
PA_vb_6:357.1	Tattha katamo pasādapaccayā adhimokkho?	357	
PA_vb_6:357.2	Yo cittassa adhimokkho adhimuccanā tadadhimuttatā—	357	
PA_vb_6:357.3	ayaṁ vuccati “pasādapaccayā adhimokkho”.	357	
PA_vb_6:358.1	Tattha katamo adhimokkhapaccayā bhavo?	358	
PA_vb_6:358.2	Ṭhapetvā adhimokkhaṁ, vedanākkhandho saññākkhandho saṅkhārakkhandho viññāṇakkhandho—	358	
PA_vb_6:358.3	ayaṁ vuccati “adhimokkhapaccayā bhavo” …pe…	358	
PA_vb_6:358.4	tena vuccati “evametassa kevalassa dukkhakkhandhassa samudayo hotī”ti.	358	
PA_vb_6:359.1_0	Tasmiṁ samaye avijjāpaccayā saṅkhāro, saṅkhārapaccayā viññāṇaṁ, viññāṇapaccayā nāmaṁ,	359	
PA_vb_6:359.1_1	nāmapaccayā phasso, phassapaccayā vedanā, vedanāpaccayā pasādo, pasādapaccayā adhimokkho,	359	
PA_vb_6:359.1_2	adhimokkhapaccayā bhavo, bhavapaccayā jāti, jātipaccayā jarāmaraṇaṁ.	359	
PA_vb_6:359.2	Evametassa kevalassa dukkhakkhandhassa samudayo hoti.	359	
PA_vb_6:360.1_0	Tasmiṁ samaye avijjāpaccayā saṅkhāro, saṅkhārapaccayā viññāṇaṁ, viññāṇapaccayā nāmarūpaṁ,	360	
PA_vb_6:360.1_1	nāmarūpapaccayā chaṭṭhāyatanaṁ, chaṭṭhāyatanapaccayā phasso, phassapaccayā vedanā,	360	
PA_vb_6:360.1_2	vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā	360	
PA_vb_6:360.1_3	jāti, jātipaccayā jarāmaraṇaṁ.	360	
PA_vb_6:360.2	Evametassa kevalassa dukkhakkhandhassa samudayo hoti.	360	
PA_vb_6:361.1_0	Tasmiṁ samaye avijjāpaccayā saṅkhāro, saṅkhārapaccayā viññāṇaṁ, viññāṇapaccayā nāmarūpaṁ,	361	
PA_vb_6:361.1_1	nāmarūpapaccayā chaṭṭhāyatanaṁ, chaṭṭhāyatanapaccayā phasso, phassapaccayā vedanā,	361	
PA_vb_6:361.1_2	vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā	361	
PA_vb_6:361.1_3	jāti, jātipaccayā jarāmaraṇaṁ.	361	
PA_vb_6:361.2	Evametassa kevalassa dukkhakkhandhassa samudayo hoti.	361	
PA_vb_6:362.0	2.12.1.2. Mahākusalacitta	362	
PA_vb_6:362.1	Katame dhammā kusalā?	362	
PA_vb_6:362.2	Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ sasaṅkhārena …pe…	362	
PA_vb_6:362.3	somanassasahagataṁ ñāṇavippayuttaṁ …pe…	362	
PA_vb_6:362.4	somanassasahagataṁ ñāṇavippayuttaṁ sasaṅkhārena …pe…	362	
PA_vb_6:362.5	upekkhāsahagataṁ ñāṇasampayuttaṁ …pe…	362	
PA_vb_6:362.6	upekkhāsahagataṁ ñāṇasampayuttaṁ sasaṅkhārena …pe…	362	
PA_vb_6:362.7	upekkhāsahagataṁ ñāṇavippayuttaṁ …pe…	362	
PA_vb_6:362.8	upekkhāsahagataṁ ñāṇavippayuttaṁ sasaṅkhārena rūpārammaṇaṁ vā …pe…	362	
PA_vb_6:362.9_0	dhammārammaṇaṁ vā yaṁ yaṁ vā panārabbha, tasmiṁ samaye avijjāpaccayā saṅkhāro, saṅkhārapaccayā	362	
PA_vb_6:362.9_1	viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	362	
PA_vb_6:362.9_2	phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā	362	
PA_vb_6:362.9_3	bhavo, bhavapaccayā jāti, jātipaccayā jarāmaraṇaṁ.	362	
PA_vb_6:362.10	Evametassa kevalassa dukkhakkhandhassa samudayo hoti.	362	
PA_vb_6:363.0	2.12.2. Rūpāvacarakusalacitta	363	
PA_vb_6:363.1	Katame dhammā kusalā?	363	
PA_vb_6:363.2_0	Yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ	363	
PA_vb_6:363.2_1	upasampajja viharati pathavīkasiṇaṁ, tasmiṁ samaye avijjāpaccayā saṅkhāro, saṅkhārapaccayā	363	
PA_vb_6:363.2_2	viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	363	
PA_vb_6:363.2_3	phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā	363	
PA_vb_6:363.2_4	bhavo, bhavapaccayā jāti, jātipaccayā jarāmaraṇaṁ.	363	
PA_vb_6:363.3	Evametassa kevalassa dukkhakkhandhassa samudayo hoti.	363	
PA_vb_6:364.0	2.12.3. Arūpāvacarakusalacitta	364	
PA_vb_6:364.1	Katame dhammā kusalā?	364	
PA_vb_6:364.2_0	Yasmiṁ samaye arūpūpapattiyā maggaṁ bhāveti sabbaso ākiñcaññāyatanaṁ samatikkamma	364	
PA_vb_6:364.2_1	nevasaññānāsaññāyatanasaññāsahagataṁ sukhassa ca pahānā …pe… catutthaṁ jhānaṁ upasampajja	364	
PA_vb_6:364.2_2	viharati, tasmiṁ samaye avijjāpaccayā saṅkhāro, saṅkhārapaccayā viññāṇaṁ, viññāṇapaccayā	364	
PA_vb_6:364.2_3	nāmaṁ, nāmapaccayā chaṭṭhāyatanaṁ, chaṭṭhāyatanapaccayā phasso, phassapaccayā vedanā,	364	
PA_vb_6:364.2_4	vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā	364	
PA_vb_6:364.2_5	jāti, jātipaccayā jarāmaraṇaṁ.	364	
PA_vb_6:364.3	Evametassa kevalassa dukkhakkhandhassa samudayo hoti.	364	
PA_vb_6:365.0	2.12.4. Lokuttarakusalacitta	365	
PA_vb_6:365.1	Katame dhammā kusalā?	365	
PA_vb_6:365.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya	365	
PA_vb_6:365.2_1	paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati	365	
PA_vb_6:365.2_2	dukkhapaṭipadaṁ dandhābhiññaṁ, tasmiṁ samaye avijjāpaccayā saṅkhāro, saṅkhārapaccayā	365	
PA_vb_6:365.2_3	viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	365	
PA_vb_6:365.2_4	phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā	365	
PA_vb_6:365.2_5	bhavo, bhavapaccayā jāti, jātipaccayā jarāmaraṇaṁ.	365	
PA_vb_6:365.3	Evametesaṁ dhammānaṁ samudayo hoti.	365	
PA_vb_6:366.1	Avijjāmūlakakusalaniddeso.	366	
PA_vb_6:367.0.1	2.13.1. 2.13.1 Kusalamūlakavipākaniddesa	367	
PA_vb_6:367.0.2	2.13.1.1. Cakkhuviññāṇacitta	367	
PA_vb_6:367.1	Katame dhammā abyākatā?	367	
PA_vb_6:367.2_0	Yasmiṁ samaye kāmāvacarassa kusalassa kammassa katattā upacitattā vipākaṁ cakkhuviññāṇaṁ	367	
PA_vb_6:367.2_1	uppannaṁ hoti upekkhāsahagataṁ rūpārammaṇaṁ, tasmiṁ samaye kusalamūlapaccayā saṅkhāro,	367	
PA_vb_6:367.2_2	saṅkhārapaccayā viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	367	
PA_vb_6:367.2_3	phasso, phassapaccayā vedanā, vedanāpaccayā bhavo, bhavapaccayā jāti, jātipaccayā jarāmaraṇaṁ.	367	
PA_vb_6:367.3	Evametassa kevalassa dukkhakkhandhassa samudayo hoti.	367	
PA_vb_6:368.1	Tattha katamo kusalamūlapaccayā saṅkhāro?	368	
PA_vb_6:368.2	Yā cetanā sañcetanā sañcetayitattaṁ—	368	
PA_vb_6:368.3	ayaṁ vuccati “kusalamūlapaccayā saṅkhāro” …pe…	368	
PA_vb_6:368.4	tena vuccati “evametassa kevalassa dukkhakkhandhassa samudayo hotī”ti.	368	
PA_vb_6:369.0	2.13.1.2. Sotaviññāṇa-upekkhāsantīraṇacitta	369	
PA_vb_6:369.1	Katame dhammā abyākatā?	369	
PA_vb_6:369.2	Yasmiṁ samaye kāmāvacarassa kusalassa kammassa katattā upacitattā vipākaṁ sotaviññāṇaṁ uppannaṁ hoti upekkhāsahagataṁ saddārammaṇaṁ …pe…	369	
PA_vb_6:369.3	ghānaviññāṇaṁ uppannaṁ hoti upekkhāsahagataṁ gandhārammaṇaṁ …pe…	369	
PA_vb_6:369.4	jivhāviññāṇaṁ uppannaṁ hoti upekkhāsahagataṁ rasārammaṇaṁ …pe…	369	
PA_vb_6:369.5	kāyaviññāṇaṁ uppannaṁ hoti sukhasahagataṁ phoṭṭhabbārammaṇaṁ …pe…	369	
PA_vb_6:369.6	manodhātu uppannā hoti upekkhāsahagatā rūpārammaṇā vā …pe…	369	
PA_vb_6:369.7	phoṭṭhabbārammaṇā vā …pe…	369	
PA_vb_6:369.8	manoviññāṇadhātu uppannā hoti somanassasahagatā rūpārammaṇā vā …pe…	369	
PA_vb_6:369.9	dhammārammaṇā vā …pe…	369	
PA_vb_6:369.10	manoviññāṇadhātu uppannā hoti upekkhāsahagatā rūpārammaṇā vā …pe…	369	
PA_vb_6:369.11_0	dhammārammaṇā vā yaṁ yaṁ vā panārabbha, tasmiṁ samaye kusalamūlapaccayā saṅkhāro,	369	
PA_vb_6:369.11_1	saṅkhārapaccayā viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	369	
PA_vb_6:369.11_2	phasso, phassapaccayā vedanā, vedanāpaccayā adhimokkho, adhimokkhapaccayā bhavo,	369	
PA_vb_6:369.11_3	bhavapaccayā jāti, jātipaccayā jarāmaraṇaṁ.	369	
PA_vb_6:369.12	Evametassa kevalassa dukkhakkhandhassa samudayo hoti.	369	
PA_vb_6:370.0	2.13.2. Kāmāvacaravipākacitta	370	
PA_vb_6:370.1	Katame dhammā abyākatā?	370	
PA_vb_6:370.2	Yasmiṁ samaye kāmāvacarassa kusalassa kammassa katattā upacitattā vipākā manoviññāṇadhātu uppannā hoti somanassasahagatā ñāṇasampayuttā …pe…	370	
PA_vb_6:370.3	somanassasahagatā ñāṇasampayuttā sasaṅkhārena …pe…	370	
PA_vb_6:370.4	somanassasahagatā ñāṇavippayuttā …pe…	370	
PA_vb_6:370.5	somanassasahagatā ñāṇavippayuttā sasaṅkhārena …pe…	370	
PA_vb_6:370.6	upekkhāsahagatā ñāṇasampayuttā …pe…	370	
PA_vb_6:370.7	upekkhāsahagatā ñāṇasampayuttā sasaṅkhārena …pe…	370	
PA_vb_6:370.8	upekkhāsahagatā ñāṇavippayuttā …pe…	370	
PA_vb_6:370.9	upekkhāsahagatā ñāṇavippayuttā sasaṅkhārena rūpārammaṇā vā …pe…	370	
PA_vb_6:370.10_0	dhammārammaṇā vā yaṁ yaṁ vā panārabbha, tasmiṁ samaye kusalamūlapaccayā saṅkhāro,	370	
PA_vb_6:370.10_1	saṅkhārapaccayā viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	370	
PA_vb_6:370.10_2	phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā	370	
PA_vb_6:370.10_3	bhavo, bhavapaccayā jāti, jātipaccayā jarāmaraṇaṁ.	370	
PA_vb_6:370.11	Evametassa kevalassa dukkhakkhandhassa samudayo hoti.	370	
PA_vb_6:371.0	2.13.3. Rūpāvacaravipākacitta	371	
PA_vb_6:371.1	Katame dhammā abyākatā?	371	
PA_vb_6:371.2	Yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ upasampajja viharati pathavīkasiṇaṁ, tasmiṁ samaye phasso hoti …pe… avikkhepo hoti—	371	
PA_vb_6:371.3	ime dhammā kusalā.	371	
PA_vb_6:372.1_0	Tasseva rūpāvacarassa kusalassa kammassa katattā upacitattā vipākaṁ vivicceva kāmehi	372	
PA_vb_6:372.1_1	…pe… paṭhamaṁ jhānaṁ upasampajja viharati pathavīkasiṇaṁ, tasmiṁ samaye kusalamūlapaccayā	372	
PA_vb_6:372.1_2	saṅkhāro, saṅkhārapaccayā viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ,	372	
PA_vb_6:372.1_3	chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā	372	
PA_vb_6:372.1_4	adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṁ.	372	
PA_vb_6:372.2	Evametassa kevalassa dukkhakkhandhassa samudayo hoti.	372	
PA_vb_6:373.0	2.13.4. Arūpāvacaravipākacitta	373	
PA_vb_6:373.1	Katame dhammā abyākatā?	373	
PA_vb_6:373.2_0	Yasmiṁ samaye arūpūpapattiyā maggaṁ bhāveti sabbaso ākiñcaññāyatanaṁ samatikkamma	373	
PA_vb_6:373.2_1	nevasaññānāsaññāyatanasaññāsahagataṁ sukhassa ca pahānā …pe… catutthaṁ jhānaṁ upasampajja	373	
PA_vb_6:373.2_2	viharati, tasmiṁ samaye phasso hoti …pe… avikkhepo hoti—	373	
PA_vb_6:373.3	ime dhammā kusalā.	373	
PA_vb_6:374.1_0	Tasseva arūpāvacarassa kusalassa kammassa katattā upacitattā vipākaṁ sabbaso ākiñcaññāyatanaṁ	374	
PA_vb_6:374.1_1	samatikkamma nevasaññānāsaññāyatanasaññāsahagataṁ sukhassa ca pahānā …pe… catutthaṁ	374	
PA_vb_6:374.1_2	jhānaṁ upasampajja viharati, tasmiṁ samaye kusalamūlapaccayā saṅkhāro, saṅkhārapaccayā	374	
PA_vb_6:374.1_3	viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	374	
PA_vb_6:374.1_4	phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā	374	
PA_vb_6:374.1_5	bhavo, bhavapaccayā jāti, jātipaccayā jarāmaraṇaṁ.	374	
PA_vb_6:374.2	Evametassa kevalassa dukkhakkhandhassa samudayo hoti.	374	
PA_vb_6:375.0	2.13.5. Lokuttaravipākacitta	375	
PA_vb_6:375.1	Katame dhammā abyākatā?	375	
PA_vb_6:375.2_0	Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya	375	
PA_vb_6:375.2_1	paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati	375	
PA_vb_6:375.2_2	dukkhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti—	375	
PA_vb_6:375.3	ime dhammā kusalā.	375	
PA_vb_6:376.1_0	Tasseva lokuttarassa kusalassa jhānassa katattā bhāvitattā vipākaṁ vivicceva kāmehi	376	
PA_vb_6:376.1_1	…pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ suññataṁ,	376	
PA_vb_6:376.1_2	tasmiṁ samaye kusalamūlapaccayā saṅkhāro, saṅkhārapaccayā viññāṇaṁ, viññāṇapaccayā	376	
PA_vb_6:376.1_3	nāmaṁ, nāmapaccayā chaṭṭhāyatanaṁ, chaṭṭhāyatanapaccayā phasso, phassapaccayā vedanā,	376	
PA_vb_6:376.1_4	vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā	376	
PA_vb_6:376.1_5	jāti, jātipaccayā jarāmaraṇaṁ.	376	
PA_vb_6:376.2	Evametesaṁ dhammānaṁ samudayo hoti.	376	
PA_vb_6:377.1	Kusalamūlakavipākaniddeso.	377	
PA_vb_6:378.0.1	2.14. 2.14 Akusalamūlakavipākaniddesa	378	
PA_vb_6:378.0.2	2.14.1. Cakkhuviññāṇacitta	378	
PA_vb_6:378.1	Katame dhammā abyākatā?	378	
PA_vb_6:378.2_0	Yasmiṁ samaye akusalassa kammassa katattā upacitattā vipākaṁ cakkhuviññāṇaṁ uppannaṁ	378	
PA_vb_6:378.2_1	hoti upekkhāsahagataṁ rūpārammaṇaṁ, tasmiṁ samaye akusalamūlapaccayā saṅkhāro, saṅkhārapaccayā	378	
PA_vb_6:378.2_2	viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	378	
PA_vb_6:378.2_3	phasso, phassapaccayā vedanā, vedanāpaccayā bhavo, bhavapaccayā jāti, jātipaccayā jarāmaraṇaṁ.	378	
PA_vb_6:378.3	Evametassa kevalassa dukkhakkhandhassa samudayo hoti.	378	
PA_vb_6:379.1	Tattha katamo akusalamūlapaccayā saṅkhāro?	379	
PA_vb_6:379.2	Yā cetanā sañcetanā sañcetayitattaṁ—	379	
PA_vb_6:379.3	ayaṁ vuccati “akusalamūlapaccayā saṅkhāro” …pe…	379	
PA_vb_6:379.4	tena vuccati “evametassa kevalassa dukkhakkhandhassa samudayo hotī”ti.	379	
PA_vb_6:380.0	2.14.2. Sotaviññāṇa-sampaṭicchanacitta	380	
PA_vb_6:380.1	Katame dhammā abyākatā?	380	
PA_vb_6:380.2	Yasmiṁ samaye akusalassa kammassa katattā upacitattā vipākaṁ sotaviññāṇaṁ uppannaṁ hoti upekkhāsahagataṁ saddārammaṇaṁ …pe…	380	
PA_vb_6:380.3	ghānaviññāṇaṁ uppannaṁ hoti upekkhāsahagataṁ gandhārammaṇaṁ …pe…	380	
PA_vb_6:380.4	jivhāviññāṇaṁ uppannaṁ hoti upekkhāsahagataṁ rasārammaṇaṁ …pe…	380	
PA_vb_6:380.5	kāyaviññāṇaṁ uppannaṁ hoti dukkhasahagataṁ phoṭṭhabbārammaṇaṁ …pe…	380	
PA_vb_6:380.6	manodhātu uppannā hoti upekkhāsahagatā rūpārammaṇā vā …pe…	380	
PA_vb_6:380.7_0	phoṭṭhabbārammaṇā vā yaṁ yaṁ vā panārabbha, tasmiṁ samaye akusalamūlapaccayā saṅkhāro,	380	
PA_vb_6:380.7_1	saṅkhārapaccayā viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	380	
PA_vb_6:380.7_2	phasso, phassapaccayā vedanā, vedanāpaccayā adhimokkho, adhimokkhapaccayā bhavo,	380	
PA_vb_6:380.7_3	bhavapaccayā jāti, jātipaccayā jarāmaraṇaṁ.	380	
PA_vb_6:380.8	Evametassa kevalassa dukkhakkhandhassa samudayo hoti.	380	
PA_vb_6:381.0	2.14.3. Upekkhāsantīraṇacitta	381	
PA_vb_6:381.1	Katame dhammā abyākatā?	381	
PA_vb_6:381.2	Yasmiṁ samaye akusalassa kammassa katattā upacitattā vipākā manoviññāṇadhātu uppannā hoti upekkhāsahagatā rūpārammaṇā vā …pe…	381	
PA_vb_6:381.3_0	dhammārammaṇā vā yaṁ yaṁ vā panārabbha, tasmiṁ samaye akusalamūlapaccayā saṅkhāro,	381	
PA_vb_6:381.3_1	saṅkhārapaccayā viññāṇaṁ, viññāṇapaccayā nāmaṁ, nāmapaccayā chaṭṭhāyatanaṁ, chaṭṭhāyatanapaccayā	381	
PA_vb_6:381.3_2	phasso, phassapaccayā vedanā, vedanāpaccayā adhimokkho, adhimokkhapaccayā bhavo,	381	
PA_vb_6:381.3_3	bhavapaccayā jāti, jātipaccayā jarāmaraṇaṁ.	381	
PA_vb_6:381.4	Evametassa kevalassa dukkhakkhandhassa samudayo hoti.	381	
PA_vb_6:382.1	Tattha katamo akusalamūlapaccayā saṅkhāro?	382	
PA_vb_6:382.2	Yā cetanā sañcetanā sañcetayitattaṁ—	382	
PA_vb_6:382.3	ayaṁ vuccati “akusalamūlapaccayā saṅkhāro”.	382	
PA_vb_6:383.1	Tattha katamaṁ saṅkhārapaccayā viññāṇaṁ?	383	
PA_vb_6:383.2	Yaṁ cittaṁ mano mānasaṁ …pe… tajjāmanoviññāṇadhātu—	383	
PA_vb_6:383.3	idaṁ vuccati “saṅkhārapaccayā viññāṇaṁ”.	383	
PA_vb_6:384.1	Tattha katamaṁ viññāṇapaccayā nāmaṁ?	384	
PA_vb_6:384.2	Vedanākkhandho, saññākkhandho, saṅkhārakkhandho—	384	
PA_vb_6:384.3	idaṁ vuccati “viññāṇapaccayā nāmaṁ”.	384	
PA_vb_6:385.1	Tattha katamaṁ nāmapaccayā chaṭṭhāyatanaṁ?	385	
PA_vb_6:385.2	Yaṁ cittaṁ mano mānasaṁ …pe… tajjāmanoviññāṇadhātu—	385	
PA_vb_6:385.3	idaṁ vuccati “nāmapaccayā chaṭṭhāyatanaṁ”.	385	
PA_vb_6:386.1	Tattha katamo chaṭṭhāyatanapaccayā phasso?	386	
PA_vb_6:386.2	Yo phasso phusanā samphusanā samphusitattaṁ—	386	
PA_vb_6:386.3	ayaṁ vuccati “chaṭṭhāyatanapaccayā phasso”.	386	
PA_vb_6:387.1	Tattha katamā phassapaccayā vedanā?	387	
PA_vb_6:387.2	Yaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—	387	
PA_vb_6:387.3	ayaṁ vuccati “phassapaccayā vedanā”.	387	
PA_vb_6:388.1	Tattha katamo vedanāpaccayā adhimokkho?	388	
PA_vb_6:388.2	Yo cittassa adhimokkho adhimuccanā tadadhimuttatā—	388	
PA_vb_6:388.3	ayaṁ vuccati “vedanāpaccayā adhimokkho”.	388	
PA_vb_6:389.1	Tattha katamo adhimokkhapaccayā bhavo?	389	
PA_vb_6:389.2	Ṭhapetvā adhimokkhaṁ, vedanākkhandho saññākkhandho saṅkhārakkhandho viññāṇakkhandho—	389	
PA_vb_6:389.3	ayaṁ vuccati “adhimokkhapaccayā bhavo”.	389	
PA_vb_6:390.1	Tattha katamā bhavapaccayā jāti?	390	
PA_vb_6:390.2	Yā tesaṁ tesaṁ dhammānaṁ jāti sañjāti nibbatti abhinibbatti pātubhāvo—	390	
PA_vb_6:390.3	ayaṁ vuccati “bhavapaccayā jāti”.	390	
PA_vb_6:391.1	Tattha katamaṁ jātipaccayā jarāmaraṇaṁ?	391	
PA_vb_6:391.2	Atthi jarā, atthi maraṇaṁ.	391	
PA_vb_6:391.3	Tattha katamā jarā?	391	
PA_vb_6:391.4	Yā tesaṁ tesaṁ dhammānaṁ jarā jīraṇatā āyuno saṁhāni—	391	
PA_vb_6:391.5	ayaṁ vuccati “jarā”.	391	
PA_vb_6:391.6	Tattha katamaṁ maraṇaṁ?	391	
PA_vb_6:391.7	Yo tesaṁ tesaṁ dhammānaṁ khayo vayo bhedo paribhedo aniccatā antaradhānaṁ—	391	
PA_vb_6:391.8	idaṁ vuccati “maraṇaṁ”.	391	
PA_vb_6:391.9	Iti ayañca jarā, idañca maraṇaṁ.	391	
PA_vb_6:391.10	Idaṁ vuccati “jātipaccayā jarāmaraṇaṁ”.	391	
PA_vb_6:392.1	Evametassa kevalassa dukkhakkhandhassa samudayo hotīti.	392	
PA_vb_6:392.2	Evametassa kevalassa dukkhakkhandhassa saṅgati hoti, samāgamo hoti, samodhānaṁ hoti, pātubhāvo hoti.	392	
PA_vb_6:392.3	Tena vuccati “evametassa kevalassa dukkhakkhandhassa samudayo hotī”ti.	392	
PA_vb_6:393.1	Akusalamūlakavipākaniddeso.	393	
PA_vb_6:393.2	Abhidhammabhājanīyaṁ.	393	
PA_vb_6:394.1	Paṭiccasamuppādavibhaṅgo niṭṭhito.	394	
