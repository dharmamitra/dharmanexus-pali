segmentnr	original	folio	analyzed
PA_tika-s01_05t:0	Namo tassa bhagavato arahato sammāsambuddhassa	0	
PA_tika-s01_05t:1	Dīghanikāye	0	
PA_tika-s01_05t:2	Sīlakkhandhavaggaabhinavaṭīkā	0	
PA_tika-s01_05t:3	(Dutiyo bhāgo)	0	
PA_tika-s01_05t:4	2. Sāmaññaphalasuttavaṇṇanā	0	
PA_tika-s01_05t:5	Rājāmaccakathāvaṇṇanā	0	
PA_tika-s01_05t:6_0	150. Idāni sāmaññaphalasuttassa saṃvaṇṇanākkamo anuppattoti dassetuṃ “evaṃ…pe… sutta”ntiādimāha.	6	
PA_tika-s01_05t:6_1	Tattha anupubbapadavaṇṇanāti anukkamena padavaṇṇanā, padaṃ padaṃ pati anukkamena	6	
PA_tika-s01_05t:6_2	vaṇṇanāti vuttaṃ hoti. Pubbe vuttañhi, uttānaṃ vā padamaññatra vaṇṇanāpi “anupubbapadavaṇṇanā”	6	
PA_tika-s01_05t:6_3	tveva vuccati. Evañca katvā “apubbapadavaṇṇanā”tipi paṭhanti, pubbe avaṇṇitapadavaṇṇanāti	6	
PA_tika-s01_05t:6_4	attho. Duggajanapadaṭṭhānavisesasampadādiyogato padhānabhāvena rājūhi gahitaṭṭhena	6	
PA_tika-s01_05t:6_5	evaṃnāmakaṃ, na pana nāmamattenāti āha “tañhī”tiādi. Nanu mahāvagge mahāgovindasutte	6	
PA_tika-s01_05t:6_6	āgato esa purohito eva, na rājā, kasmā so rājasaddavacanīyabhāvena gahitoti? Mahāgovindena	6	
PA_tika-s01_05t:6_7	purohitena pariggahitampi cetaṃ reṇunā nāma magadharājena pariggahitamevāti atthasambhavato	6	
PA_tika-s01_05t:6_8	evaṃ vuttaṃ, na pana so rājasaddavacanīyabhāvena gahito tassa rājābhāvato. Mahāgovindapariggahitabhāvakittanañhi	6	
PA_tika-s01_05t:6_9	tadā reṇuraññā pariggahitabhāvūpalakkhaṇaṃ. So hi tassa sabbakiccakārako purohito,	6	
PA_tika-s01_05t:6_10	idampi ca loke samudāciṇṇaṃ “rājakammapasutena katampi raññā kata”nti. Idaṃ vuttaṃ	61	
PA_tika-s01_05t:6_11	hoti – mandhāturaññā ceva mahāgovindaṃ bodhisattaṃ purohitamāṇāpetvā reṇuraññā ca	61	
PA_tika-s01_05t:6_12	aññehi ca rājūhi pariggahitattā rājagahanti. Keci pana “mahāgovindo”ti mahānubhāvo	61	
PA_tika-s01_05t:6_13	eko purātano rājāti vadanti. Pariggahitattāti rājadhānībhāvena pariggahitattā. Gayhatīti	61	
PA_tika-s01_05t:6_14	hi gahaṃ, rājūnaṃ, rājūhi vā gahanti rājagahaṃ. Nagarasaddāpekkhāya napuṃsakaniddeso.	61	
PA_tika-s01_05t:7_0	Aññepettha pakāreti nagaramāpanena raññā kāritasabbagehattā rājagahaṃ, gijjhakūṭādīhi	7	
PA_tika-s01_05t:7_1	pañcahi pabbatehi parikkhittattā pabbatarājehi parikkhittagehasadisantipi rājagahaṃ,	7	
PA_tika-s01_05t:7_2	sampannabhavanatāya rājamānaṃ gehantipi rājagahaṃ, susaṃvihitārakkhatāya anatthāvahitukāmena	7	
PA_tika-s01_05t:7_3	upagatānaṃ paṭirājūnaṃ gahaṃ gahaṇabhūtantipi rājagahaṃ, rājūhi disvā sammā patiṭṭhāpitattā	7	
PA_tika-s01_05t:7_4	tesaṃ gahaṃ gehabhūtantipi rājagahaṃ, ārāmarāmaṇeyyatādīhi rājati, nivāsasukhatādinā	7	
PA_tika-s01_05t:7_5	ca sattehi mamattavasena gayhati pariggayhatītipi rājagahanti edise pakāre. Nāmamattameva	7	
PA_tika-s01_05t:7_6	pubbe vuttanayenāti attho. So pana padeso visesaṭṭhānabhāvena uḷārasattaparibhogoti	7	
PA_tika-s01_05t:7_7	āha “taṃ paneta”ntiādi. Tattha “buddhakāle, cakkavattikāle cā”ti idaṃ yebhuyyavasena	7	
PA_tika-s01_05t:7_8	vuttaṃ aññadāpi kadāci sambhavato, “nagaraṃ hotī”ti ca idaṃ upalakkhaṇameva manussāvāsasseva	7	
PA_tika-s01_05t:7_9	asambhavato. Tathā hi vuttaṃ “sesakāle suññaṃ hotī”tiādi. Tesanti yakkhānaṃ. Vasanavananti	7	
PA_tika-s01_05t:7_10	āpānabhūmibhūtaṃ upavanaṃ.	71	
PA_tika-s01_05t:8_0	Avisesenāti vihārabhāvasāmaññena, saddantarasannidhānasiddhaṃ visesaparāmasanamantarenāti	8	
PA_tika-s01_05t:8_1	attho. Idaṃ vuttaṃ hoti – “pātimokkhasaṃvarasaṃvuto viharati, paṭhamaṃ jhānaṃ upasampajja	8	
PA_tika-s01_05t:8_2	viharati, mettāsahagatena cetasā ekaṃ disaṃ pharitvā viharati, sabbanimittānaṃ amanasikārā	8	
PA_tika-s01_05t:8_3	animittaṃ cetosamādhiṃ upasampajja viharatī”tiādīsu saddantarasannidhānasiddhena	8	
PA_tika-s01_05t:8_4	visesaparāmasanena yathākkamaṃ iriyāpathavihārādivisesavihārasamaṅgīparidīpanaṃ,	8	
PA_tika-s01_05t:8_5	na evamidaṃ, idaṃ pana tathā visesaparāmasanamantarena aññataravihārasamaṅgīparidīpananti.	8	
PA_tika-s01_05t:9_0	Satipi ca vuttanayena aññataravihārasamaṅgīparidīpane idha iriyāpathasaṅkhātavisesavihārasamaṅgīparidīpanameva	9	
PA_tika-s01_05t:9_1	sambhavatīti dasseti “idha panā”tiādinā. Kasmā pana saddantarasannidhānasiddhassa	9	
PA_tika-s01_05t:9_2	visesaparāmasanassābhāvepi idha visesavihārasamaṅgīparidīpanaṃ sambhavatīti? Visesavihārasamaṅgīparidīpanassa	9	
PA_tika-s01_05t:9_3	saddantarasaṅkhātavisesavacanassa abhāvato eva. Visesavacane hi asati visesamicchatā	9	
PA_tika-s01_05t:9_4	viseso payojitabboti. Apica iriyāpathasamāyogaparidīpanassa atthato siddhattā tathādīpanameva	9	
PA_tika-s01_05t:9_5	sambhavatīti. Kasmā cāyamattho siddhoti? Dibbavihārādīnampi sādhāraṇato. Kadācipi	9	
PA_tika-s01_05t:9_6	hi iriyāpathavihārena vinā na bhavati tamantarena attabhāvapariharaṇābhāvatoti.	9	
PA_tika-s01_05t:10_0	Iriyanaṃ pavattanaṃ iriyā, kāyikakiriyā, tassā pavattanupāyabhāvato pathoti iriyāpatho,	10	
PA_tika-s01_05t:10_1	ṭhānanisajjādayo. Na hi ṭhānanisajjādiavatthāhi vinā kañci kāyikaṃ kiriyaṃ pavattetuṃ	10	
PA_tika-s01_05t:10_2	sakkā, tasmā so tāya pavattanupāyoti vuccati. Viharati pavattati etena, viharaṇamattaṃ	10	
PA_tika-s01_05t:10_3	vā tanti vihāro, so eva vihāro tathā, atthato panesa ṭhānanisajjādiākārappavatto	10	
PA_tika-s01_05t:10_4	catusantatirūpappabandhova. Divi bhavo dibbo, tattha bahulaṃ pavattiyā brahmapārisajjādidevaloke	10	
PA_tika-s01_05t:10_5	bhavoti attho, yo vā tattha dibbānubhāvo, tadatthāya saṃvattatīti dibbo, abhiññābhinīhārādivasena	10	
PA_tika-s01_05t:10_6	vā mahāgatikattā dibbo, sova vihāro, dibbabhāvāvaho vā vihāro dibbavihāro, mahaggatajjhānāni.	10	
PA_tika-s01_05t:10_7	Nettiyaṃ [netti. 86 (atthato samānaṃ)] pana catasso āruppasamāpattiyo āneñjavihārāti	10	
PA_tika-s01_05t:10_8	visuṃ vuttaṃ, taṃ pana mettājjhānādīnaṃ brahmavihāratā viya tāsaṃ bhāvanāvisesabhāvaṃ	10	
PA_tika-s01_05t:10_9	sandhāya vuttaṃ. Aṭṭhakathāsu pana dibbabhāvāvahasāmaññato tāpi “dibbavihārā” tveva	10	
PA_tika-s01_05t:10_10	vuttā. Brahmānaṃ, brahmabhūtā vā hitūpasaṃhārādivasena pavattiyā seṭṭhabhūtā vihārāti	101	
PA_tika-s01_05t:10_11	brahmavihārā, mettājjhānādivasena pavattā catasso appamaññāyo. Ariyā uttamā, anaññasādhāraṇattā	101	
PA_tika-s01_05t:10_12	vā ariyānaṃ vihārāti ariyavihārā, catassopi phalasamāpattiyo. Idha pana rūpāvacaracatutthajjhānaṃ,	101	
PA_tika-s01_05t:10_13	tabbasena pavattā appamaññāyo, catutthajjhānikaaggaphalasamāpatti ca bhagavato dibbabrahmaariyavihārā.	101	
PA_tika-s01_05t:11_0	Aññataravihārasamaṅgīparidīpananti tāsamekato appavattattā ekena vā dvīhi vā samaṅgībhāvaparidīpanaṃ,	11	
PA_tika-s01_05t:11_1	bhāvalopenāyaṃ bhāvappadhānena vā niddeso. Bhagavā hi lobhadosamohussanne loke sakapaṭipattiyā	11	
PA_tika-s01_05t:11_2	veneyyānaṃ vinayanatthaṃ taṃ taṃ vihāre upasampajja viharati. Tathā hi yadā sattā	11	
PA_tika-s01_05t:11_3	kāmesu vippaṭipajjanti, tadā kira bhagavā dibbena vihārena viharati tesaṃ alobhakusalamūluppādanatthaṃ	11	
PA_tika-s01_05t:11_4	“appeva nāma imaṃ paṭipattiṃ disvā ettha rucimuppādetvā kāmesu virajjeyyu”nti. Yadā	11	
PA_tika-s01_05t:11_5	pana issariyatthaṃ sattesu vippaṭipajjanti, tadā brahmavihārena viharati tesaṃ adosakusalamūluppādanatthaṃ	11	
PA_tika-s01_05t:11_6	“appeva nāma imaṃ paṭipattiṃ disvā ettha rucimuppādetvā adosena dosaṃ vūpasameyyu”nti.	11	
PA_tika-s01_05t:11_7	Yadā pana pabbajitā dhammādhikaraṇaṃ vivadanti, tadā ariyavihārena viharati tesaṃ	11	
PA_tika-s01_05t:11_8	amohakusalamūluppādanatthaṃ “appeva nāma imaṃ paṭipattiṃ disvā ettha rucimuppādetvā	11	
PA_tika-s01_05t:11_9	amohena mohaṃ vūpasameyyu”nti. Evañca katvā imehi dibbabrahmaariyavihārehi sattānaṃ	11	
PA_tika-s01_05t:11_10	vividhaṃ hitasukhaṃ harati, iriyāpathavihārena ca ekaṃ iriyāpathabādhanaṃ aññena	111	
PA_tika-s01_05t:11_11	iriyāpathena vicchinditvā aparipatantaṃ attabhāvaṃ haratīti vuttaṃ “aññataravihārasamaṅgīparidīpana”nti.	111	
PA_tika-s01_05t:12_0	“Tenā”tiādi yathāvuttasaṃvaṇṇanāya guṇadassanaṃ, tasmāti attho, yathāvuttatthasamatthanaṃ	12	
PA_tika-s01_05t:12_1	vā. Tena iriyāpathavihārena viharatīti sambandho. Tathā vadamāno pana viharatīti	12	
PA_tika-s01_05t:12_2	ettha vi-saddo vicchedanatthajotako, “haratī”ti etassa ca neti pavattetīti atthoti	12	
PA_tika-s01_05t:12_3	ñāpeti “ṭhitopī”tiādinā vicchedanayanākārena vuttattā. Evañhi sati tattha kassa kena	12	
PA_tika-s01_05t:12_4	vicchindanaṃ, kathaṃ kassa nayananti antolīnacodanaṃ sandhāyāha. “So hī”tiādīti ayampi	12	
PA_tika-s01_05t:12_5	sambandho upapanno hoti. Yadipi bhagavā ekeneva iriyāpathena cirataraṃ kālaṃ pavattetuṃ	12	
PA_tika-s01_05t:12_6	sakkoti, tathāpi upādinnakassa nāma sarīrassa ayaṃ sabhāvoti dassetuṃ “ekaṃ iriyāpathabādhana”ntiādi	12	
PA_tika-s01_05t:12_7	vuttaṃ. Aparipatantanti bhāvanapuṃsakaniddeso, apatamānaṃ katvāti attho. Yasmā pana	12	
PA_tika-s01_05t:12_8	bhagavā yattha katthaci vasanto veneyyānaṃ dhammaṃ desento, nānāsamāpattīhi ca kālaṃ	12	
PA_tika-s01_05t:12_9	vītināmento vasati, sattānaṃ, attano ca vividhaṃ sukhaṃ harati, tasmā vividhaṃ haratīti	12	
PA_tika-s01_05t:12_10	viharatīti evampettha attho veditabbo.	121	
PA_tika-s01_05t:13_0	Gocaragāmanidassanatthaṃ “rājagahe”ti vatvā buddhānamanurūpanivāsaṭṭhānadassanatthaṃ	13	
PA_tika-s01_05t:13_1	puna “ambavane”ti vuttanti dassento “idamassā”tiādimāha. Assāti bhagavato. Tassāti	13	
PA_tika-s01_05t:13_2	rājagahasaṅkhātassa gocaragāmassa. Yassa samīpavasena “rājagahe”ti bhummavacanaṃ	13	
PA_tika-s01_05t:13_3	pavattati, sopi tassa samīpavasena vattabboti dasseti “rājagahasamīpe ambavane”ti	13	
PA_tika-s01_05t:13_4	iminā. Samīpattheti ambavanassa samīpatthe. Etanti “rājagahe”ti vacanaṃ. Bhummavacananti	13	
PA_tika-s01_05t:13_5	ādhāravacanaṃ. Bhavanti etthāti hi bhummaṃ, ādhāro, tadeva vacanaṃ tathā, bhumme	13	
PA_tika-s01_05t:13_6	pavattaṃ vā vacanaṃ vibhatti bhummavacanaṃ, tena yuttaṃ tathā, sattamīvibhattiyuttapadanti	13	
PA_tika-s01_05t:13_7	attho. Idaṃ vuttaṃ hoti – kāmaṃ bhagavā ambavaneyeva viharati. Tassamīpattā pana	13	
PA_tika-s01_05t:13_8	gocaragāmadassanatthaṃ bhummavacanavasena “rājagahe”tipi vuttaṃ yathā taṃ “gaṅgāyaṃ	13	
PA_tika-s01_05t:13_9	gāvo caranti, kūpe gaggakula”nti cāti. Aneneva yadi bhagavā rājagahe viharati, atha	13	
PA_tika-s01_05t:13_10	na vattabbaṃ “ambavane”ti. Yadi ca ambavane, evampi na vattabbaṃ “rājagahe”ti. Na	131	
PA_tika-s01_05t:13_11	hi “pāṭaliputte pāsāde vasatī”tiādīsu viya idha adhikaraṇādhikaraṇassa abhāvato adhikaraṇassa	131	
PA_tika-s01_05t:13_12	dvayaniddeso yutto siyāti codanā anavakāsā katāti daṭṭhabbaṃ. Kumārabhato eva komārabhacco	131	
PA_tika-s01_05t:13_13	sakatthavuttipaccayena, niruttinayena vā yathā “bhisaggameva bhesajja”nti. “Yathāhā”tiādinā	131	
PA_tika-s01_05t:13_14	khandhakapāḷivasena tadatthaṃ sādheti. Kasmā ca ambavanaṃ jīvakasambandhaṃ katvā	131	
PA_tika-s01_05t:13_15	vuttanti anuyogena mūlato paṭṭhāya tamatthaṃ dassento “ayaṃ panā”tiādimāha.	131	
PA_tika-s01_05t:14_0	Dosābhisannanti vātapittādivasena ussannadosaṃ. Virecetvāti dosappakopato vivecetvā.	14	
PA_tika-s01_05t:14_1	Siveyyakaṃ dussayuganti siviraṭṭhe jātaṃ mahagghaṃ dussayugaṃ. Divasassa dvattikkhattunti	14	
PA_tika-s01_05t:14_2	ekasseva divasassa dvivāre vā tivāre vā bhāge, bhummatthe vā etaṃ sāmivacanaṃ, ekasmiṃyeva	14	
PA_tika-s01_05t:14_3	divase dvivāraṃ vā tivāraṃ vāti attho. Tambapaṭṭavaṇṇenāti tambalohapaṭṭavaṇṇena.	14	
PA_tika-s01_05t:14_4	Sacīvarabhattenāti cīvarena, bhattena ca. “Taṃ sandhāyā”ti iminā na bhagavā ambavanamatteyeva	14	
PA_tika-s01_05t:14_5	viharati, atha kho evaṃ kate vihāre. So pana tadadhikaraṇatāya visuṃ adhikaraṇabhāvena	14	
PA_tika-s01_05t:14_6	na vuttoti sandhāyabhāsitamatthaṃ dasseti. Sāmaññe hi sati sandhāyabhāsitaniddhāraṇaṃ.	14	
PA_tika-s01_05t:15_0	Aḍḍhena teḷasa aḍḍhateḷasa. Tādisehi bhikkhusatehi. Aḍḍho panettha satasseva. Yena	15	
PA_tika-s01_05t:15_1	hi payutto tabbhāgavācako aḍḍhasaddo, so ca kho paṇṇāsāva, tasmā paññāsāya ūnāni	15	
PA_tika-s01_05t:15_2	teḷasa bhikkhusatānīti atthaṃ viññāpetuṃ “aḍḍhasatenā”tiādi vuttaṃ. Aḍḍhameva sataṃ	15	
PA_tika-s01_05t:15_3	satassa vā aḍḍhaṃ tathā.	15	
PA_tika-s01_05t:16_0	Rājatīti attano issariyasampattiyā dibbati sobhati ca. Rañjetīti dānādinā, sassamedhādinā	16	
PA_tika-s01_05t:16_1	ca catūhi saṅgahavatthūhi rameti, attani vā rāgaṃ karotīti attho. Ca-saddo cettha	16	
PA_tika-s01_05t:16_2	vikappanattho. Janapadavācino puthuvacanaparattā “magadhāna”nti vuttaṃ, janappadāpadesena	16	
PA_tika-s01_05t:16_3	vā tabbāsikānaṃ gahitattā. Raññoti pitu bimbisārarañño. Sasati hiṃsatīti sattu, verī,	16	
PA_tika-s01_05t:16_4	ajātoyeva sattu ajātasattu. “Nemittakehi niddiṭṭho”ti vacanena ca ajātassa tassa	16	
PA_tika-s01_05t:16_5	sattubhāvo na tāva hoti, sattubhāvassa pana tathā niddiṭṭhattā evaṃ voharīyatīti	16	
PA_tika-s01_05t:16_6	dasseti. Ajātasseva pana tassa “rañño lohitaṃ piveyya”nti deviyā dohaḷassa pavattattā	16	
PA_tika-s01_05t:16_7	ajātoyevesa rañño sattūtipi vadanti.	16	
PA_tika-s01_05t:17_0	“Tasmi”ntiādinā tadatthaṃ vivarati, samattheti ca. Dohaḷoti abhilāso. Bhāriyeti garuke,	17	
PA_tika-s01_05t:17_1	aññesaṃ asakkuṇeyye vā. Asakkontīti asakkuṇamānā. Akathentīti akathayamānā samānā.	17	
PA_tika-s01_05t:17_2	Nibandhitvāti vacasā bandhitvā. Suvaṇṇasatthakenāti suvaṇṇamayena satthakena, ghanasuvaṇṇakatenāti	17	
PA_tika-s01_05t:17_3	attho. Ayomayañhi rañño sarīraṃ upanetuṃ ayuttanti vadanti. Suvaṇṇaparikkhatena vā	17	
PA_tika-s01_05t:17_4	ayomayasatthenāti atthepi ayamevādhippāyo. Bāhuṃ phālāpetvāti lohitasirāvedhavasena	17	
PA_tika-s01_05t:17_5	bāhuṃ phālāpetvā. Kevalassa lohitassa gabbhiniyā dujjīrabhāvato udakena sambhinditvā	17	
PA_tika-s01_05t:17_6	pāyesi. Haññissatīti haññissate, āyatiṃ hanīyateti attho. Nemittakānaṃ vacanaṃ tathaṃ	17	
PA_tika-s01_05t:17_7	vā siyā, vitathaṃ vāti adhippāyena “puttoti vā dhītāti vā na paññāyatī”ti vuttaṃ.	17	
PA_tika-s01_05t:17_8	“Attano”tiādinā aññampi kāraṇaṃ dassetvā nivāresi. Rañño bhāvo rajjaṃ, rajjassa samīpe	17	
PA_tika-s01_05t:17_9	pavattatīti oparajjaṃ, ṭhānantaraṃ.	17	
PA_tika-s01_05t:18_0	Mahāti mahatī. Samāse viya hi vākyepi mahantasaddassa mahādeso. Dhurāti gaṇassa dhurabhūtā,	18	
PA_tika-s01_05t:18_1	dhorayhā jeṭṭhakāti attho. Dhuraṃ nīharāmīti gaṇadhuramāvahāmi, gaṇabandhiyaṃ nibbattessāmīti	18	
PA_tika-s01_05t:18_2	vuttaṃ hoti. “So na sakkā”tiādinā puna cintanākāraṃ dasseti. Iddhipāṭihāriyenāti	18	
PA_tika-s01_05t:18_3	ahimekhalikakumāravaṇṇavikubbaniddhinā. Tenāti appāyukabhāvena. Hīti nipātamattaṃ.	18	
PA_tika-s01_05t:18_4	Tena hīti vā uyyojanatthe nipāto. Tena vuttaṃ “kumāraṃ…pe… uyyojesī”ti. Buddho bhavissāmīti	18	
PA_tika-s01_05t:18_5	ettha iti-saddo idamattho, iminā khandhake āgatanayenāti attho. Pubbe khotiādīhipi khandhakapāḷiyeva.	18	
PA_tika-s01_05t:19_0	Potthaniyanti churikaṃ. Yaṃ “nakhara”ntipi vuccati, divā divaseti divasassapi divā.	19	
PA_tika-s01_05t:19_1	Sāmyatthe hetaṃ bhummavacanaṃ “divā divasassā”ti aññattha dassanato. Divassa divasetipi	19	
PA_tika-s01_05t:19_2	vaṭṭati akārantassapi divasaddassa vijjamānattā. Nepātikampi divāsaddamicchanti saddavidū,	19	
PA_tika-s01_05t:19_3	majjhanhikavelāyanti attho. Sā hi divasassa viseso divasoti. “Bhīto”tiādi pariyāyo,	19	
PA_tika-s01_05t:19_4	kāyathambhanena vā bhīto. Hadayamaṃsacalanena ubbiggo. “Jāneyyuṃ vā, mā vā”ti parisaṅkāya	19	
PA_tika-s01_05t:19_5	ussaṅkī. Ñāte sati attano āgacchamānabhayavasena utrasto. Vuttappakāranti devadattena	19	
PA_tika-s01_05t:19_6	vuttākāraṃ vippakāranti apakāraṃ anupakāraṃ, viparītakiccaṃ vā. Sabbe bhikkhūti devadattaparisaṃ sandhāyāha.	19	
PA_tika-s01_05t:20	Acchinditvāti apanayanavasena vilumpitvā. Rajjenāti vijitena. Ekassa rañño āṇāpavattiṭṭhānaṃ “rajja”nti hi vuttaṃ, rājabhāvena vā.	2	
PA_tika-s01_05t:21_0	Manaso attho icchā manoratho ra-kārāgamaṃ, ta-kāralopañca katvā, cittassa vā nānārammaṇesu	21	
PA_tika-s01_05t:21_1	vibbhamakaraṇato manaso ratho iva manoratho, mano eva ratho viyāti vā manorathotipi	21	
PA_tika-s01_05t:21_2	neruttikā vadanti. Sukiccakārimhīti sukiccakārī amhi. Avamānanti avamaññanaṃ anādaraṃ.	21	
PA_tika-s01_05t:21_3	Mūlaghaccanti jīvitā voropanaṃ sandhāyāha, bhāvanapuṃsakametaṃ. Rājakulānaṃ kira	21	
PA_tika-s01_05t:21_4	satthena ghātanaṃ rājūnamanāciṇṇaṃ, tasmā so “nanu bhante”tiādimāha. Tāpanagehaṃ	21	
PA_tika-s01_05t:21_5	nāma uṇhagahāpanagehaṃ, taṃ pana dhūmeneva acchinnā. Tena vuttaṃ “dhūmaghara”nti.	21	
PA_tika-s01_05t:21_6	Kammakaraṇatthāyāti tāpana kammakaraṇatthameva. Kenaci chāditattā ucco aṅgoti uccaṅgo,	21	
PA_tika-s01_05t:21_7	yassa kassaci gahaṇatthaṃ paṭicchanno unnataṅgoti idha adhippeto. Tena vuttaṃ “uccaṅgaṃ	21	
PA_tika-s01_05t:21_8	katvā pavisituṃ mā dethā”ti. “Ucchaṅge katvā”tipi pāṭho, evaṃ sati majjhimaṅgova,	21	
PA_tika-s01_05t:21_9	ucchaṅge kiñci gahetabbaṃ katvāti attho. Moḷiyanti cūḷāyaṃ “chetvāna moḷiṃ varagandhavāsita”ntiādīsu	21	
PA_tika-s01_05t:21_10	viya. Tenāha “moḷiṃ bandhitvā”ti. Catumadhurenāti sappisakkaramadhunāḷikerasnehasaṅkhātehi	211	
PA_tika-s01_05t:21_11	catūhi madhurehi abhisaṅkhatapānavisesenāti vadanti, taṃ mahādhammasamādānasuttapāḷiyā	211	
PA_tika-s01_05t:21_12	na sameti. Vuttañhi tattha “dadhi ca madhu ca sappi ca phāṇitañca ekajjhaṃ saṃsaṭṭha”nti,	211	
PA_tika-s01_05t:21_13	tadaṭṭhakathāyañca vuttaṃ “dadhi ca madhu cāti suparisuddhaṃ dadhi ca sumadhuraṃ	211	
PA_tika-s01_05t:21_14	madhu ca. Ekajjhaṃ saṃsaṭṭhanti ekato katvā missitaṃ āluḷitaṃ. Tassa tanti tassa	211	
PA_tika-s01_05t:21_15	taṃ catumadhurabhesajjaṃ pivato”ti “attupakkamena maraṇaṃ na yutta”nti manasi katvā	211	
PA_tika-s01_05t:21_16	rājā tassā sarīraṃ lehitvā yāpeti. Na hi ariyā attānaṃ vinipātenti.	211	
PA_tika-s01_05t:22_0	Maggaphalasukhenāti maggaphalasukhavatā, sotāpattimaggaphalasukhūpasañhitena caṅkamena	22	
PA_tika-s01_05t:22_1	yāpetīti attho. Hāressāmīti apanessāmi. Vītaccitehīti vigataaccitehi jālavigatehi	22	
PA_tika-s01_05t:22_2	suddhaṅgārehi. Kenaci saññattoti kenaci sammā ñāpito, ovaditoti vuttaṃ hoti. Massukaraṇatthāyāti	22	
PA_tika-s01_05t:22_3	massuvisodhanatthāya. Manaṃ karothāti yathā rañño manaṃ hoti, tathā karotha. Pubbeti	22	
PA_tika-s01_05t:22_4	purimabhave. Cetiyaṅgaṇeti gandhapupphādīhi pūjanaṭṭhānabhūte cetiyassa bhūmitale.	22	
PA_tika-s01_05t:22_5	Nisajjanatthāyāti bhikkhusaṅghassa nisīdanatthāya. Paññattakaṭasārakanti paññapetabbauttamakilañjaṃ.	22	
PA_tika-s01_05t:22_6	Tathāvidho kilañjo hi “kaṭasārako”ti vuccati. Tassāti yathāvuttassa kammadvayassa.	22	
PA_tika-s01_05t:22_7	Taṃ pana manopadosavaseneva tena katanti daṭṭhabbaṃ. Yathāha –	22	
PA_tika-s01_05t:23	“Manopubbaṅgamā dhammā, manoseṭṭhā manomayā;	2	
PA_tika-s01_05t:24	Manasā ce paduṭṭhena, bhāsati vā karoti vā;	2	
PA_tika-s01_05t:25	Tato naṃ dukkhamanveti, cakkaṃva vahato pada”nti. ;	2	
PA_tika-s01_05t:26_0	Paricārakoti sahāyako. Abhedepi bhedamiva vohāro loke pākaṭoti vuttaṃ “yakkho hutvā	26	
PA_tika-s01_05t:26_1	nibbattī”ti. Ekāyapi hi uppādakiriyāya idha bhedavohāro, paṭisandhivasena hutvā,	26	
PA_tika-s01_05t:26_2	pavattivasena nibbattīti vā paccekaṃ yojetabbaṃ, paṭisandhivasena vā pavattanasaṅkhātaṃ	26	
PA_tika-s01_05t:26_3	sātisayanibbattanaṃ ñāpetuṃ ekāyeva kiriyā padadvayena vuttā. Tathāvacanañhi paṭisandhivasena	26	
PA_tika-s01_05t:26_4	nibbattaneyeva dissati “makkaṭako nāma devaputto hutvā nibbatti kaṇṭako nāma…pe…	26	
PA_tika-s01_05t:26_5	nibbatti, maṇḍūko nāma…pe… nibbattī”tiādīsu viya. Dvinnaṃ vā padānaṃ bhāvatthamapekkhitvā	26	
PA_tika-s01_05t:26_6	“yakkho”tiādīsu sāmiatthe paccattavacanaṃ kataṃ purimāya pacchimavisesanato, paricārakassa…pe…	26	
PA_tika-s01_05t:26_7	yakkhassa bhāvena nibbattīti attho, hetvatthe vā ettha tvā-saddo yakkhassa bhāvato	26	
PA_tika-s01_05t:26_8	pavattanahetūti. Assa pana rañño mahāpuññassapi samānassa tattha bahulaṃ nibbattapubbatāya	26	
PA_tika-s01_05t:26_9	ciraparicitanikanti vasena tattheva nibbatti veditabbā.	26	
PA_tika-s01_05t:27_0	Taṃ divasamevāti rañño maraṇadivaseyeva. Khobhetvāti puttasnehassa balavabhāvato,	27	
PA_tika-s01_05t:27_1	taṃsahajātapīti vegassa ca savipphāratāya taṃ samuṭṭhānarūpadhammehi pharaṇavasena	27	
PA_tika-s01_05t:27_2	sakalasarīraṃ āloḷetvā. Tenāha “aṭṭhimiñjaṃ āhacca aṭṭhāsī”ti. Pituguṇanti pituno	27	
PA_tika-s01_05t:27_3	attani sinehaguṇaṃ. Tena vuttaṃ “mayi jātepī”tiādi. Vissajjetha vissajjethāti turitavasena,	27	
PA_tika-s01_05t:27_4	sokavasena ca vuttaṃ.	27	
PA_tika-s01_05t:28	Anuṭṭhubhitvāti achaḍḍetvā.	2	
PA_tika-s01_05t:29_0	Nāḷāgirihatthiṃ muñcāpetvāti ettha iti-saddo pakārattho, tena “abhimārakapurisapesenādippakārenā”ti	29	
PA_tika-s01_05t:29_1	pubbe vuttappakārattayaṃ paccāmasati, katthaci pana so na diṭṭho. Pañca vatthūnīti	29	
PA_tika-s01_05t:29_2	“sādhu bhante bhikkhū yāvajīvaṃ āraññikā assū”tiādinā vinaye vuttāni pañca vatthūni.	29	
PA_tika-s01_05t:29_3	Yācitvāti ettha yācanaṃ viya katvāti attho. Na hi so paṭipajjitukāmo yācatīti ayamattho	29	
PA_tika-s01_05t:29_4	vinaye vuttoyeva. Saññāpessāmīti cintetvā saṅghabhedaṃ katvāti sambandho. Idañca	29	
PA_tika-s01_05t:29_5	tassa anikkhittadhuratādassanavasena vuttaṃ, so pana akatepi saṅghabhede tehi saññāpetiyeva.	29	
PA_tika-s01_05t:29_6	Uṇhalohitanti balavasokasamuṭṭhitaṃ uṇhabhūtaṃ lohitaṃ. Mahānirayeti avīciniraye.	29	
PA_tika-s01_05t:29_7	Vitthārakathānayoti ajātasattupasādanādivasena vitthārato vattabbāya kathāya nayamattaṃ.	29	
PA_tika-s01_05t:29_8	Kasmā panettha sā na vuttā, nanu saṅgītikathā viya khandhake āgatāpi sā vattabbāti	29	
PA_tika-s01_05t:29_9	codanāya āha “āgatattā pana sabbaṃ na vutta”nti, khandhake āgatattā, kiñcimattassa	29	
PA_tika-s01_05t:29_10	ca vacanakkamassa vuttattā na ettha koci virodhoti adhippāyo. “Eva”ntiādi yathānusandhinā nigamanaṃ.	291	
PA_tika-s01_05t:30_0	Kosalaraññoti pasenadikosalassa pitu mahākosalarañño. Nanu videhassa rañño dhītā	30	
PA_tika-s01_05t:30_1	vedehīti attho sambhavatīti codanamapaneti “na videharañño”ti iminā. Atha kenaṭṭhenāti	30	
PA_tika-s01_05t:30_2	āha “paṇḍitādhivacanameta”nti, paṇḍitavevacanaṃ, paṇḍitanāmanti vā attho. Ayaṃ pana	30	
PA_tika-s01_05t:30_3	padattho kena nibbacanenāti vuttaṃ “tatrāya”ntiādi. Vidantīti jānanti. Vedenāti karaṇabhūtena	30	
PA_tika-s01_05t:30_4	ñāṇena. “Īhatī”ti etassa pavattatītipi attho ṭīkāyaṃ vutto. Vedehīti idha nadādigaṇoti āha “vedehiyā”ti.	30	
PA_tika-s01_05t:31_0	Soyeva aho tadaho, sattamīvacanena pana “tadahū”ti padasiddhi. Etthāti etasmiṃ divase.	31	
PA_tika-s01_05t:31_1	Upasaddena visiṭṭho vasasaddo upavasaneyeva, na vasanamatte, upavasanañca samādānamevāti	31	
PA_tika-s01_05t:31_2	dassetuṃ “sīlenā”tiādi vuttaṃ. Ettha ca sīlenāti sāsane ariyuposathaṃ sandhāya vuttaṃ.	31	
PA_tika-s01_05t:31_3	Anasanenāti abhuñjanamattasaṅkhātaṃ bāhiruposathaṃ. Vā-saddo cettha aniyamattho,	31	
PA_tika-s01_05t:31_4	tena ekaccaṃ manoduccaritaṃ, dussīlyādiñca saṅgaṇhāti. Tathā hi gopālakuposatho abhijjhāsahagatassa	31	
PA_tika-s01_05t:31_5	cittassa vasena vutto, nigaṇṭhuposatho mosavajjādivasena. Yathāha visākhuposathe	31	
PA_tika-s01_05t:31_6	“so tena abhijjhāsahagatena cetasā divasaṃ atināmetī”ti, “iti yasmiṃ samaye sacce	31	
PA_tika-s01_05t:31_7	samādapetabbā, musāvāde tasmiṃ samaye samādapetī”ti ca ādi.	31	
PA_tika-s01_05t:32_0	Evaṃ adhippetatthānurūpaṃ nibbacanaṃ dassetvā idāni atthuddhāravasena nibbacanānurūpaṃ	32	
PA_tika-s01_05t:32_1	adhippetatthaṃ dassetuṃ “ayaṃ panā”tiādimāha. Etthāti uposathasadde. Samānasaddavacanīyānaṃ	32	
PA_tika-s01_05t:32_2	anekappabhedānaṃ atthānamuddharaṇaṃ atthuddhāro samānasaddavacanīyesu vā atthesu	32	
PA_tika-s01_05t:32_3	adhippetasseva atthassa uddharaṇaṃ atthuddhārotipi vaṭṭati. Anekatthadassanañhi adhippetatthassa	32	
PA_tika-s01_05t:32_4	uddharaṇatthameva. Nanu ca “atthamattaṃ pati saddā abhinivisantī”tiādinā atthuddhāre	32	
PA_tika-s01_05t:32_5	codanā, sodhanā ca heṭṭhā vuttāyeva. Apica visesasaddassa avācakabhāvato pātimokkhuddesādivisayopi	32	
PA_tika-s01_05t:32_6	uposathasaddo sāmaññarūpo eva, atha kasmā pātimokkhuddesādivisesavisayo vuttoti?	32	
PA_tika-s01_05t:32_7	Saccametaṃ, ayaṃ panattho tādisaṃ saddasāmaññamanādiyitvā tattha tattha sambhavatthadassanavaseneva	32	
PA_tika-s01_05t:32_8	vuttoti, evaṃ sabbattha. Sīladiṭṭhivasena (sīlasuddhivasena dī. ni. ṭī. 1.150) upetehi	32	
PA_tika-s01_05t:32_9	samaggehi vasīyati na uṭṭhīyatīti uposatho, pātimokkhuddeso. Samādānavasena, adhiṭṭhānavasena	32	
PA_tika-s01_05t:32_10	vā upecca ariyavāsādiatthāya vasitabbo āvasitabboti uposatho, sīlaṃ. Anasanādivasena	321	
PA_tika-s01_05t:32_11	upecca vasitabbo anuvasitabboti uposatho, vatasamādānasaṅkhāto upavāso. Navamahatthikulapariyāpanne	321	
PA_tika-s01_05t:32_12	hatthināge kiñci kiriyamanapekkhitvā taṃkulasambhūtatāmattaṃ pati ruḷhivaseneva uposathoti	321	
PA_tika-s01_05t:32_13	samaññā, tasmā tattha nāmapaññatti veditabbā. Arayo upagantvā useti dāhetīti uposatho,	321	
PA_tika-s01_05t:32_14	usasaddo dāhetipi saddavidū vadanti. Divase pana uposatha saddapavatti aṭṭhakathāyaṃ	321	
PA_tika-s01_05t:32_15	vuttāyeva. “Suddhassa ve sadāphaggū”tiādīsu suddhassāti sabbaso kilesamalābhāvena	321	
PA_tika-s01_05t:32_16	parisuddhassa. Veti nipātamattaṃ, byattanti vā attho. Sadāti niccakālampi. Phaggūti	321	
PA_tika-s01_05t:32_17	phagguṇīnakkhattameva yuttaṃ bhavati, niruttinayena cetassa siddhi. Yassa hi sundarikabhāradvājassa	321	
PA_tika-s01_05t:32_18	nāma brāhmaṇassa phagguṇamāse uttaraphagguṇīyuttadivase titthanhānaṃ karontassa saṃvaccharampi	321	
PA_tika-s01_05t:32_19	katapāpapavāhanaṃ hotīti laddhi. Tato taṃ vivecetuṃ idaṃ majjhimāgamāvare mūlapaṇṇāsake	321	
PA_tika-s01_05t:32_20	vatthasutte bhagavatā vuttaṃ. Suddhassuposatho sadāti yathāvuttakilesamalasuddhiyā	322	
PA_tika-s01_05t:32_21	parisuddhassa uposathaṅgāni, vatasamādānāni ca asamādiyatopi niccakālaṃ uposathavāso	322	
PA_tika-s01_05t:32_22	eva bhavatīti attho. “Na bhikkhave”tiādīsu “abhikkhuko āvāso na gantabbo”ti nīharitvā	322	
PA_tika-s01_05t:32_23	sambandho. Upavasitabbadivasoti upavasanakaraṇadivaso, adhikaraṇe vā tabbasaddo daṭṭhabbo.	322	
PA_tika-s01_05t:32_24	Evañhi aṭṭhakathāyaṃ vuttanibbacanena sameti. Antogadhāvadhāraṇena, aññatthāpohanena	322	
PA_tika-s01_05t:32_25	ca nivāraṇaṃ sandhāya “sesadvayanivāraṇattha”nti vuttaṃ. “Pannarase”ti padamārabbha	322	
PA_tika-s01_05t:32_26	divasavasena yathāvuttanibbacanaṃ katanti dassento “teneva vutta”ntiādimāha. Pañcadasannaṃ	322	
PA_tika-s01_05t:32_27	tithīnaṃ pūraṇavasena “pannaraso”ti hi divaso vutto.	322	
PA_tika-s01_05t:33_0	“Tāni ettha santī”ti ettakeyeva vutte nanvetāni aññatthāpi santīti codanā siyāti	33	
PA_tika-s01_05t:33_1	taṃ nivāretuṃ “tadā kirā”tiādi vuttaṃ. Anena bahuso, atisayato vā ettha taddhitavisayo	33	
PA_tika-s01_05t:33_2	payuttoti dasseti. Cātumāsī, cātumāsinīti ca paccayavisesena itthiliṅgeyeva pariyāyavacanaṃ.	33	
PA_tika-s01_05t:33_3	Pariyosānabhūtāti ca pūraṇabhāvameva sandhāya vadati tāya saheva catumāsaparipuṇṇabhāvato.	33	
PA_tika-s01_05t:33_4	Idhāti pāḷiyaṃ. Tīhi ākārehi pūretīti puṇṇāti atthaṃ dasseti “māsapuṇṇatāyā”tiādinā.	33	
PA_tika-s01_05t:33_5	Tattha tadā kattikamāsassa puṇṇatāya māsapuṇṇatā. Purimapuṇṇamito hi paṭṭhāya yāva	33	
PA_tika-s01_05t:33_6	aparā puṇṇamī, tāva eko māsoti tattha vohāro. Vassānassa utuno puṇṇatāya utupuṇṇatā.	33	
PA_tika-s01_05t:33_7	Kattikamāsalakkhitassa saṃvaccharassa puṇṇatāya saṃvaccharapuṇṇatā. Purimakattikamāsato	33	
PA_tika-s01_05t:33_8	pabhuti yāva aparakattikamāso, tāva eko kattikasaṃvaccharoti evaṃ saṃvaccharapuṇṇatāyāti	33	
PA_tika-s01_05t:33_9	vuttaṃ hoti. Lokikānaṃ matena pana māsavasena saṃvaccharasamaññā lakkhitā. Tathā	33	
PA_tika-s01_05t:33_10	ca lakkhaṇaṃ garusaṅkantivasena. Vuttañhi jotisatthe –	331	
PA_tika-s01_05t:34	“Nakkhattena sahodaya-matthaṃ yāti sūramanti;	3	
PA_tika-s01_05t:35	Tassa saṅkaṃ tatra vattabbaṃ, vassaṃ māsakamenevā”ti.	3	
PA_tika-s01_05t:36_0	Minīyati divaso etenāti mā. Tassa hi gatiyā divaso minitabbo “pāṭipado dutiyā, tatiyā”tiādinā.	36	
PA_tika-s01_05t:36_1	Ettha puṇṇoti etissā rattiyā sabbakalāpāripūriyā puṇṇo. Candassa hi soḷasamo bhāgo	36	
PA_tika-s01_05t:36_2	“kalā”ti vuccati, tadā ca cando sabbāsampi soḷasannaṃ kalānaṃ vasena paripuṇṇo hutvā	36	
PA_tika-s01_05t:36_3	dissati. Ettha ca “tadahuposathe pannarase”ti padāni divasavasena vuttāni, “komudiyā”tiādīni	36	
PA_tika-s01_05t:36_4	tadekadesarattivasena.	36	
PA_tika-s01_05t:37_0	Kasmā pana rājā amaccaparivuto nisinno, na ekakovāti codanāya sodhanālesaṃ dassetuṃ	37	
PA_tika-s01_05t:37_1	pāḷipadatthameva avatvā “evarūpāyā”tiādīnipi vadati. Etehi cāyaṃ sodhanāleso dassito	37	
PA_tika-s01_05t:37_2	“evaṃ ruciyamānāya rattiyā tadā pavattattā tathā parivuto nisinno”ti. Dhoviyamānadisābhāgāyāti	37	
PA_tika-s01_05t:37_3	etthāpi viyasaddo yojetabbo. Rajatavimānaniccharitehīti rajatavimānato nikkhantehi,	37	
PA_tika-s01_05t:37_4	rajatavimānappabhāya vā vipphuritehi. “Visaro”ti idaṃ muttāvaḷiādīnampi visesanapadaṃ.	37	
PA_tika-s01_05t:37_5	Abbhaṃ dhūmo rajo rāhūti ime cattāro upakkilesā pāḷinayena. Rājāmaccehīti rājakulasamudāgatehi	37	
PA_tika-s01_05t:37_6	amaccehi. Atha vā anuyuttakarājūhi ceva amaccehi cāti attho. Kañcanāsaneti sīhāsane.	37	
PA_tika-s01_05t:37_7	“Raññaṃ tu hemamāsanaṃ, sīhāsanamatho vāḷabījanitthī ca cāmara”nti hi vuttaṃ. Kasmā	37	
PA_tika-s01_05t:37_8	nisinnoti nisīdanamatte codanā. Eta nti kandanaṃ, pabodhanaṃ vā. Itīti iminā hetunā.	37	
PA_tika-s01_05t:37_9	Nakkhatta nti kattikānakkhattachaṇaṃ. Sammā ghositabbaṃ etarahi nakkhattanti saṅghuṭṭhaṃ.	37	
PA_tika-s01_05t:37_10	Pañcavaṇṇakusumehi lājena, puṇṇaghaṭehi ca paṭimaṇḍitaṃ gharesu dvāraṃ yassa tadetaṃ	371	
PA_tika-s01_05t:37_11	nagaraṃ pañca…pe… dvāraṃ. Dhajo vaṭo. Paṭāko paṭṭoti sīhaḷiyā vadanti. Tadā kira	371	
PA_tika-s01_05t:37_12	padīpujjalanasīsena katanakkhattaṃ. Tathā hi ummādantijātakādīsupi kattikamāse evameva	371	
PA_tika-s01_05t:37_13	vuttaṃ. Tenāha “samujjalitadīpamālālaṅkatasabbadisābhāga”nti. Vīthi nāma rathikā	371	
PA_tika-s01_05t:37_14	mahāmaggo. Racchā nāma anibbiddhā khuddakamaggo. Tattha tattha nisinnavasena samānabhāgena	371	
PA_tika-s01_05t:37_15	pāṭiyekkaṃ nakkhattakīḷaṃ anubhavamānena samabhikiṇṇanti vuttaṃ hoti. Mahāaṭṭhakathāyaṃ	371	
PA_tika-s01_05t:37_16	evaṃ vatvāpi tattheva iti sanniṭṭhānaṃ katanti attho.	371	
PA_tika-s01_05t:38_0	Udānaṃ udāhāroti atthato ekaṃ. Mānanti mānapattaṃ kattubhūtaṃ. Chaḍḍanavasena avaseko.	38	
PA_tika-s01_05t:38_1	Sotavasena ogho. Pītivacananti pītisamuṭṭhānavacanaṃ kammabhūtaṃ. Hadayanti cittaṃ	38	
PA_tika-s01_05t:38_2	kattubhūtaṃ. Gahetunti bahi aniccharaṇavasena gaṇhituṃ, hadayantoyeva ṭhapetuṃ na	38	
PA_tika-s01_05t:38_3	sakkotīti adhippāyo. Tena vuttaṃ “adhikaṃ hutvā”tiādi. Idaṃ vuttaṃ hoti – yaṃ vacanaṃ	38	
PA_tika-s01_05t:38_4	paṭiggāhaka nirapekkhaṃ kevalaṃ uḷārāya pītiyā vasena sarasato sahasāva mukhato niccharati,	38	
PA_tika-s01_05t:38_5	tadevidha “udāna”nti adhippetanti.	38	
PA_tika-s01_05t:39_0	Dosehi itā gatā apagatāti dosinā ta-kārassa na-kāraṃ katvā yathā “kilese jito vijitāvīti	39	
PA_tika-s01_05t:39_1	jino”ti āha “dosāpagatā”ti. Yadipi sutte vuttaṃ “cattārome bhikkhave candimasūriyānaṃ	39	
PA_tika-s01_05t:39_2	upakkilesā, yehi upakkilesehi upakkiliṭṭhā candimasūriyā na tapanti na bhāsanti na	39	
PA_tika-s01_05t:39_3	virocanti. Katame cattāro? Abbhā bhikkhave…pe… mahikā. Dhūmo rajo. Rāhu bhikkhave	39	
PA_tika-s01_05t:39_4	candimasūriyānaṃ upakkileso”ti, tathāpi tatiyupakkilesassa pabhedadassana vasena	39	
PA_tika-s01_05t:39_5	aṭṭhakathānayena dassetuṃ “pañcahi upakkilesehī”ti vuttaṃ. Ayamattho ca ramaṇīyādisaddayogato	39	
PA_tika-s01_05t:39_6	ñāyatīti āha “tasmā”tiādi. Anīya-saddopi bahulā katvatthābhidhāyako yathā “niyyānikā	39	
PA_tika-s01_05t:39_7	dhammā”ti dasseti “ramayatī”ti iminā. Juṇhāvasena rattiyā surūpattamāha “vuttadosavimuttāyā”tiādinā.	39	
PA_tika-s01_05t:39_8	Abbhādayo cettha vuttadosā. Ayañca hetu “dassituṃ yuttā”ti etthāpi sambajjhitabbo.	39	
PA_tika-s01_05t:39_9	Tena kāraṇena, utusampattiyā ca pāsādikatā daṭṭhabbā. Īdisāya rattiyā yutto divaso	39	
PA_tika-s01_05t:39_10	māso utu saṃvaccharoti evaṃ divasamāsādīnaṃ lakkhaṇā sallakkhaṇupāyā bhavituṃ yuttā,	391	
PA_tika-s01_05t:39_11	tasmā lakkhitabbāti lakkhaṇiyā, sā eva lakkhaññā ya-vato ṇa-kārassa ña-kārādesavasena	391	
PA_tika-s01_05t:39_12	yathā “pokkharañño sumāpitā”ti āha “divasamāsādīna”ntiādi.	391	
PA_tika-s01_05t:40_0	“Yaṃ no payirupāsato cittaṃ pasīdeyyā”ti vacanato samaṇaṃ vā brāhmaṇaṃ vāti ettha	40	
PA_tika-s01_05t:40_1	paramatthasamaṇo, paramatthabrāhmaṇo ca adhippeto, na pana pabbajjāmattasamaṇo, na	40	
PA_tika-s01_05t:40_2	ca jātimattabrāhmaṇoti vuttaṃ “samitapāpatāyā”tiādi. Bahati pāpe bahi karotīti brāhmaṇo	40	
PA_tika-s01_05t:40_3	niruttinayena. Bahuvacane vattabbe ekavacanaṃ, ekavacane vā vattabbe bahuvacanaṃ	40	
PA_tika-s01_05t:40_4	vacanabyattayo vacanavipallāsoti attho. Idha pana “payirupāsata”nti vattabbe “payirupāsato”ti	40	
PA_tika-s01_05t:40_5	vuttattā bahuvacane vattabbe ekavacanavasena vacanabyattayo dassito. Attani, garuṭṭhāniye	40	
PA_tika-s01_05t:40_6	ca hi ekasmimpi bahuvacanappayogo niruḷho. Payirupāsatoti ca vaṇṇavipariyāyaniddeso	40	
PA_tika-s01_05t:40_7	esa yathā “payirudāhāsī”ti. Ayañhi bahulaṃ diṭṭhapayogo, yadidaṃ parisadde ya-kārapare	40	
PA_tika-s01_05t:40_8	vaṇṇavipariyāyo. Tathā hi akkharacintakā vadanti “pariyādīnaṃ rayādivaṇṇassa yarādīhi	40	
PA_tika-s01_05t:40_9	vipariyāyo”ti. Yanti samaṇaṃ vā brāhmaṇaṃ vā. Iminā sabbenapi vacanenāti “ramaṇīyā	40	
PA_tika-s01_05t:40_10	vatā”tiādivacanena. Obhāsanimittakammanti obhāsabhūtaṃ nimittakammaṃ, paribyattaṃ	401	
PA_tika-s01_05t:40_11	nimittakaraṇanti attho. Mahāparādhatāyāti mahādosatāya.	401	
PA_tika-s01_05t:41_0	“Tena hī”tiādi tadatthavivaraṇaṃ. Devadatto cāti ettha ca-saddo samuccayavasena atthupanayane,	41	
PA_tika-s01_05t:41_1	tena yathā rājā ajātasattu attano pitu ariyasāvakassa satthu upaṭṭhākassa ghātanena	41	
PA_tika-s01_05t:41_2	mahāparādho, evaṃ bhagavato mahānatthakarassa devadattassa apassayabhāvenāpīti imamatthaṃ	41	
PA_tika-s01_05t:41_3	upaneti. Tassa piṭṭhichāyāyāti vohāramattaṃ, tassa jīvakassa piṭṭhiapassayena, taṃ	41	
PA_tika-s01_05t:41_4	pamukhaṃ katvā apassāyāti vuttaṃ hoti. Vikkhepapacchedanatthanti vakkhamānāya attano	41	
PA_tika-s01_05t:41_5	kathāya uppajjanakavikkhepassa pacchindanatthaṃ, anuppajjanatthanti adhippāyo. Tenāha	41	
PA_tika-s01_05t:41_6	“tassaṃ hī”tiādi. Asikkhitānanti kāyavacīsaṃyamane vigatasikkhānaṃ. Kulūpaketi kulamupagate	41	
PA_tika-s01_05t:41_7	satthāre. Gahitāsāratāyāti gahetabbaguṇasāravigatatāya. Nibbikkhepanti aññesamapanayanavirahitaṃ.	41	
PA_tika-s01_05t:42	Bhaddanti avassayasampannatāya sundaraṃ.	4	
PA_tika-s01_05t:43_0	151. Ayañcattho imāya pāḷicchāyāya adhigato, imamatthameva vā antogadhaṃ katvā pāḷiyamevaṃ	43	
PA_tika-s01_05t:43_1	vuttanti dasseti “tenāhā”tiādinā. Asatthāpi samāno satthā paṭiññāto yenāti satthupaṭiññāto,	43	
PA_tika-s01_05t:43_2	tassa abuddhassāpi samānassa buddhapaṭiññātassa “ahameko loke atthadhammānusāsako”ti	43	
PA_tika-s01_05t:43_3	ācariyapaṭiññātabhāvaṃ vā sandhāya evaṃ vuttaṃ. “So kirā”tiādinā anussutimattaṃ pati	43	
PA_tika-s01_05t:43_4	porāṇaṭṭhakathānayova kirasaddena vutto. Esa nayo parato makkhalipadanibbacanepi.	43	
PA_tika-s01_05t:43_5	Ekūnadāsasataṃ pūrayamānoti ekenūnadāsasataṃ attanā saddhiṃ anūnadāsasataṃ katvā	43	
PA_tika-s01_05t:43_6	pūrayamāno. Evaṃ jāyamāno cesa maṅgaladāso jāto. Jātarūpenevāti mātukucchito vijātaveseneva,	43	
PA_tika-s01_05t:43_7	yathā vā sattā anivatthā apārutā jāyanti, tathā jātarūpeneva. Upasaṅkamantīti upagatā	43	
PA_tika-s01_05t:43_8	bhajantā honti. Tadeva pabbajjaṃ aggahesīti tadeva naggarūpaṃ “ayameva pabbajjā nāma	43	
PA_tika-s01_05t:43_9	siyā”ti pabbajjaṃ katvā aggahesi. Pabbajiṃsūti taṃ pabbajitamanupabbajiṃsu.	43	
PA_tika-s01_05t:44_0	“Pabbajitasamūhasaṅkhāto”ti etena pabbajitasamūhatāmattena saṅgho, na niyyānikadiṭṭhivisuddhasīlasāmaññavasena	44	
PA_tika-s01_05t:44_1	saṃhatattāti dasseti. Assa atthīti assa satthupaṭiññātassa parivārabhāvena atthi.	44	
PA_tika-s01_05t:44_2	“Saṅghī gaṇī”ti cedaṃ pariyāyavacanaṃ, saṅketamattato nānanti āha “svevā”tiādi. Svevāti	44	
PA_tika-s01_05t:44_3	ca pabbajitasamūhasaṅkhāto eva. Keci pana “pabbajitasamūhavasena saṅghī, gahaṭṭhasamūhavasena	44	
PA_tika-s01_05t:44_4	gaṇī”ti vadanti, taṃ tesaṃ matimattaṃ gaṇe eva loke saṅgha-saddassa niruḷhattā. Acelakavatacariyādi	44	
PA_tika-s01_05t:44_5	attanā parikappitamattaṃ ācāro. Paññāto pākaṭo saṅghīādibhāvena. Appiccho santuṭṭhoti	44	
PA_tika-s01_05t:44_6	atthato ekaṃ. Tattha labbhamānāppicchataṃ dassetuṃ “appicchatāya vatthampi na nivāsetī”ti	44	
PA_tika-s01_05t:44_7	vuttaṃ. Na hi tasmiṃ sāsanike viya santaguṇaniggūhaṇalakkhaṇā appicchatā labbhati.	44	
PA_tika-s01_05t:44_8	Yasoti kittisaddo. Taranti etena saṃsāroghanti evaṃ sammatatāya laddhi titthaṃ nāma	44	
PA_tika-s01_05t:44_9	“sādhū”ti sammato, na ca sādhūhi sammatoti atthamāha “aya”ntiādinā. Na hi tassa sādhūhi	44	
PA_tika-s01_05t:44_10	sammatatā labbhati. Sundaro sappurisoti dvidhā attho. Assutavatoti assutāriyadhammassa,	441	
PA_tika-s01_05t:44_11	kattutthe cetaṃ sāmivacanaṃ. “Imāni me vatasamādānāni ettakaṃ kālaṃ suciṇṇānī”ti	441	
PA_tika-s01_05t:44_12	bahū rattiyo jānāti. Tā panassa rattiyo cirakālabhūtāti katvā “ciraṃ pabbajitassā”tiādi	441	
PA_tika-s01_05t:44_13	vuttaṃ, antatthaaññapadatthasamāso cesa yathā “māsajāto”ti. Atha tassa padadvayassa	441	
PA_tika-s01_05t:44_14	ko visesoti ce? Cirapabbajitaggahaṇenassa buddhisīlatā, rattaññūgahaṇena tattha sampajānatā	441	
PA_tika-s01_05t:44_15	dassitā, ayametassa visesoti. Kiṃ pana atthaṃ sandhāya so amacco āhāti vuttaṃ “acirapabbajitassā”tiādi.	441	
PA_tika-s01_05t:44_16	Okappanīyāti saddahanīyā. Addhānanti dīghakālaṃ. Kittako pana soti āha “dve tayo	441	
PA_tika-s01_05t:44_17	rājaparivaṭṭe”ti, dvinnaṃ, tiṇṇaṃ vā rājūnaṃ rajjānusāsanapaṭipāṭiyoti attho. “Addhagato”ti	441	
PA_tika-s01_05t:44_18	vatvāpi puna kataṃ vayaggahaṇaṃ osānavayāpekkhaṃ padadvayassa atthavisesasambhavatoti	441	
PA_tika-s01_05t:44_19	dasseti “pacchimavaya”nti iminā. Ubhayanti “addhagato, vayoanuppatto”ti padadvayaṃ.	441	
PA_tika-s01_05t:45_0	Kājaro nāma eko rukkhaviseso, yo “paṇṇakarukkho”tipi vuccati. Disvā viya anattamanoti	45	
PA_tika-s01_05t:45_1	sambandho. Pubbe pitarā saddhiṃ satthu santikaṃ gantvā desanāya sutapubbataṃ sandhāyāha	45	
PA_tika-s01_05t:45_2	“jhānā…pe… kāmo”ti. Tilakkhaṇabbhāhatanti tīhi lakkhaṇehi abhighaṭitaṃ. Dassanenāti	45	
PA_tika-s01_05t:45_3	nidassanamattaṃ. So hi disvā tena saddhiṃ allāpasallāpaṃ katvā, tato akiriyavādaṃ	45	
PA_tika-s01_05t:45_4	sutvā ca anattamano ahosi. Guṇakathāyāti abhūtaguṇakathāya. Tenāha “suṭṭhutaraṃ anattamano”ti.	45	
PA_tika-s01_05t:45_5	Yadi anattamano, kasmā tuṇhī ahosīti codanaṃ visodheti “anattamano samānopī”tiādinā.	45	
PA_tika-s01_05t:46_0	152. Gosālāyāti evaṃnāmake gāmeti vuttaṃ. Vassānakāle gunnaṃ patiṭṭhitasālāyāti pana	46	
PA_tika-s01_05t:46_1	atthe tabbasena tassa nāmaṃ sātisayamupapannaṃ hoti bahulamanaññasādhāraṇattā, tathāpi	46	
PA_tika-s01_05t:46_2	so porāṇehi ananussutoti ekaccavādo nāma kato. “Mā khalīti sāmiko āhā”ti iminā tathāvacanamupādāya	46	
PA_tika-s01_05t:46_3	tassa ākhyātapadena samaññāti dasseti. Saññāya hi vattumicchāya ākhyātapadampi nāmikaṃ	46	
PA_tika-s01_05t:46_4	bhavati yathā “aññāsikoṇḍañño”ti. Sesanti “so paṇṇena vā”tiādivacanaṃ.	46	
PA_tika-s01_05t:47_0	153. Dāsādīsu sirivaḍḍhakādināmamiva ajitoti tassa nāmamattaṃ. Kesehi vāyito kambalo	47	
PA_tika-s01_05t:47_1	yassātipi yujjati. Paṭikiṭṭhataranti nihīnataraṃ. “Yathāhā”tiādinā aṅguttarāgame	47	
PA_tika-s01_05t:47_2	tikanipāte makkhalisutta māhari. Tantāvutānīti tante vītāni. “Sīte sīto”tiādinā chahākārehi	47	
PA_tika-s01_05t:47_3	tassa paṭikiṭṭhataraṃ dasseti.	47	
PA_tika-s01_05t:48_0	154. Pakujjhati sammādiṭṭhikesu byāpajjatīti pakudho. Vaccaṃ katvāpīti ettha pi-saddena	48	
PA_tika-s01_05t:48_1	bhojanaṃ bhuñjitvāpi kenaci asucinā makkhitvāpīti imamatthaṃ sampiṇḍeti. Vālikāthūpaṃ	48	
PA_tika-s01_05t:48_2	katvāti vatasamādānasīsena vālikāsañcayaṃ katvā, tathārūpe anupagamanīyaṭṭhāne puna	48	
PA_tika-s01_05t:48_3	vataṃ samādāya gacchatīti vuttaṃ hoti.	48	
PA_tika-s01_05t:49_0	156. “Gaṇṭhanakileso”ti etassa “palibundhanakileso”ti atthavacanaṃ, saṃsāre paribundhanakicco	49	
PA_tika-s01_05t:49_1	khettavatthuputtadārādivisayo rāgādikilesoti attho. “Evaṃvāditāyā”ti iminā laddhivasenassa	49	
PA_tika-s01_05t:49_2	nāmaṃ, na panatthatoti dasseti. Yāva hi so maggena samugghāṭito, tāva atthiyeva.	49	
PA_tika-s01_05t:49_3	Ayaṃ pana vacanattho – “natthi mayhaṃ gaṇṭho”ti gaṇhātīti nigaṇṭhoti. Nāṭassāti evaṃnāmakassa.	49	
PA_tika-s01_05t:50	Komārabhaccajīvakakathāvaṇṇanā	5	
PA_tika-s01_05t:51_0	157. Sabbathā tuṇhībhūtabhāvaṃ sandhāya “esa nāga…pe… viyā”ti vuttaṃ. Supaṇṇoti garuḷo,	51	
PA_tika-s01_05t:51_1	garuḍo vā sakkaṭamatena. “Ḍa-ḷāna’maviseso”ti hi tattha vadanti. Yathādhippāyaṃ na	51	
PA_tika-s01_05t:51_2	vattatīti katvā “anattho vata me”ti vuttaṃ. Upasantassāti sabbathā saññamena upasamaṃ	51	
PA_tika-s01_05t:51_3	gatassa. Jīvakassa tuṇhībhāvo mama adhippāyassa maddanasadiso, tasmā tadeva tuṇhībhāvaṃ	51	
PA_tika-s01_05t:51_4	pucchitvā kathāpanena mama adhippāyo sampādetabboti ayamettha rañño adhippāyoti dassento	51	
PA_tika-s01_05t:51_5	“hatthimhi kho panā”tiādimāha. Kinti kāraṇapucchāyaṃ nipātoti dasseti “kena kāraṇenā”ti	51	
PA_tika-s01_05t:51_6	iminā, yena tuvaṃ tuṇhī, kiṃ taṃ kāraṇanti vā atthaṃ dasseti. Tattha yathāsambhavaṃ	51	
PA_tika-s01_05t:51_7	kāraṇaṃ uddharitvā adhippāyaṃ dassetuṃ “imesa”ntiādi vuttaṃ. Yathā etesanti etesaṃ	51	
PA_tika-s01_05t:51_8	kulūpako atthi yathā, imesaṃ nu kho tiṇṇaṃ kāraṇānaṃ aññatarena kāraṇena tuṇhī bhavasīti	51	
PA_tika-s01_05t:51_9	pucchatīti adhippāyo.	51	
PA_tika-s01_05t:52_0	Kathāpetīti kathāpetukāmo hoti. Pañcapatiṭṭhitenāti ettha pañcahi aṅgehi abhimukhaṃ	52	
PA_tika-s01_05t:52_1	ṭhitenāti attho, pādajāṇu kappara hattha sīsasaṅkhātāni pañca aṅgāni samaṃ katvā	52	
PA_tika-s01_05t:52_2	onāmetvā abhimukhaṃ ṭhitena paṭhamaṃ vanditvāti vuttaṃ hoti. Yampi vadanti “navakatarenupāli	52	
PA_tika-s01_05t:52_3	bhikkhunā vuḍḍhatarassa bhikkhuno pāde vandantena ime pañca dhamme ajjhattaṃ upaṭṭhāpetvā	52	
PA_tika-s01_05t:52_4	pādā vanditabbā’tiādikaṃ vinayapāḷimāharitvā ekaṃsakaraṇaañjalipaggahaṇapādasambāhanapemagāravupaṭṭhāpanavasena	52	
PA_tika-s01_05t:52_5	pañcapatiṭṭhitavandanā”ti, tametthānadhippetaṃ dūrato vandane yathāvuttapañcaṅgassa	52	
PA_tika-s01_05t:52_6	aparipuṇṇattā. Vandanā cettha paṇamanā añjalipaggahaṇakarapuṭasamāyogo. “Pañcapatiṭṭhitena	52	
PA_tika-s01_05t:52_7	vanditvā”ti ca kāyapaṇāmo vutto, “mama satthuno”tiādinā pana vacīpaṇāmo, tadubhayapurecarānucaravasena	52	
PA_tika-s01_05t:52_8	manopaṇāmoti. Kāmaṃ sabbāpi tathāgatassa paṭipatti anaññasādhāraṇā acchariyabbhutarūpāva,	52	
PA_tika-s01_05t:52_9	tathāpi gabbhokkanti abhijāti abhinikkhamana abhisambodhi dhammacakkappavattana yamakapāṭihāriyadevorohanāni	52	
PA_tika-s01_05t:52_10	sadevake loke ativiya supākaṭāni, na sakkā kenaci paṭibāhitunti tāniyevettha uddhaṭāni.	521	
PA_tika-s01_05t:53_0	Itthaṃ imaṃ pakāraṃ bhūto pattoti itthambhūto, tassa ākhyānaṃ itthambhūtākhyānaṃ,	53	
PA_tika-s01_05t:53_1	soyevattho itthambhūtākhyānattho. Atha vā itthaṃ evaṃpakāro bhūto jātoti itthambhūto,	53	
PA_tika-s01_05t:53_2	tādisoti ākhyānaṃ itthambhūtākhyānaṃ, tadevattho itthambhūtākhyānattho, tasmiṃ upayogavacananti	53	
PA_tika-s01_05t:53_3	attho. Abbhuggatoti ettha hi abhisaddo padhānavasena itthambhūtākhyānatthajotako	53	
PA_tika-s01_05t:53_4	kammappavacanīyo abhibhavitvā uggamanakiriyāpakārassa dīpanato, tena payogato “taṃ	53	
PA_tika-s01_05t:53_5	kho pana bhagavanta”nti idaṃ upayogavacanaṃ sāmiatthe samānampi appadhānavasena itthambhūtākhyānatthadīpanato	53	
PA_tika-s01_05t:53_6	“itthambhūtākhyānatthe”ti vuttaṃ. Tenevāha “tassa kho pana bhagavatoti attho”ti.	53	
PA_tika-s01_05t:53_7	Nanu ca “sādhu devadatto mātaramabhī”ti ettha viya “taṃ kho pana bhagavanta”nti ettha	53	
PA_tika-s01_05t:53_8	abhisaddo appayutto, kathamettha taṃpayogato upayogavacanaṃ siyāti? Atthato payuttattā.	53	
PA_tika-s01_05t:53_9	Atthasaddapayogesu hi atthapayogoyeva padhānoti. Idaṃ vuttaṃ hoti – yathā “sādhu	53	
PA_tika-s01_05t:53_10	devadatto mātaramabhī”ti ettha abhisaddapayogato itthambhūtākhyāne upayogavacanaṃ	531	
PA_tika-s01_05t:53_11	kataṃ, evamidhāpi “taṃ kho pana bhagavantaṃ abhi evaṃ kalyāṇo kittisaddo uggato”ti	531	
PA_tika-s01_05t:53_12	abhisaddapayogato itthambhūtākhyāne upayogavacanaṃ katanti. Yathā hi “sādhu devadatto	531	
PA_tika-s01_05t:53_13	mātaramabhī”ti ettha “devadatto mātaramabhi mātuvisaye, mātuyā vā sādhū”ti evaṃ adhikaraṇatthe,	531	
PA_tika-s01_05t:53_14	sāmiatthe vā bhummavacanassa, sāmivacanassa vā pasaṅge itthambhūtākhyānajotakena	531	
PA_tika-s01_05t:53_15	kammappavacanīyena abhisaddena payogato upayogavacanaṃ kataṃ, evamidhāpi sāmiatthe	531	
PA_tika-s01_05t:53_16	sāmivacanappasaṅge yathā ca tattha “devadatto mātuvisaye, mātu sambandhī vā sādhuttappakārappatto”ti	531	
PA_tika-s01_05t:53_17	ayamattho viññāyati, evamidhāpi “bhagavato sambandhī kittisaddo abbhuggato abhibhavitvā	531	
PA_tika-s01_05t:53_18	uggamanappakārappatto”ti ayamattho viññāyati. Tattha hi devadattaggahaṇaṃ viya idha	531	
PA_tika-s01_05t:53_19	kittisaddaggahaṇaṃ, “mātara”nti vacanaṃ viya “bhagavanta”nti vacanaṃ, sādhusaddo	531	
PA_tika-s01_05t:53_20	viya uggatasaddo veditabbo.	532	
PA_tika-s01_05t:54_0	Kalyāṇoti bhaddako. Kalyāṇabhāvo cassa kalyāṇaguṇavisayatāyāti āha “kalyāṇaguṇasamannāgato”ti,	54	
PA_tika-s01_05t:54_1	kalyāṇehi guṇehi samannāgato tabbisayatāya yuttoti attho. Taṃ visayatā hettha samannāgamo,	54	
PA_tika-s01_05t:54_2	kalyāṇaguṇavisayatāya tannissitoti adhippāyo. Seṭṭhoti pariyāyavacanepi eseva nayo.	54	
PA_tika-s01_05t:54_3	Seṭṭhaguṇavisayatā eva hi kittisaddassa seṭṭhatā “bhagavāti vacanaṃ seṭṭhaṃ, bhagavāti	54	
PA_tika-s01_05t:54_4	vacanamuttama”ntiādīsu viya. “Arahaṃ sammāsambuddho”tiādinā guṇānaṃ saṃkittanato,	54	
PA_tika-s01_05t:54_5	saddanīyato ca vaṇṇoyeva kittisaddo nāmāti āha “kittiyevā”ti. Vaṇṇo eva hi kittetabbato	54	
PA_tika-s01_05t:54_6	kitti, saddanīyato saddoti ca vuccati. Kittipariyāyo hi saddasaddo yathā “uḷārasaddā	54	
PA_tika-s01_05t:54_7	isayo, guṇavanto tapassino”ti. Kittivasena pavatto saddo kittisaddoti bhinnādhikaraṇataṃ	54	
PA_tika-s01_05t:54_8	dasseti “thutighoso”ti iminā. Kittisaddo hettha thutipariyāyo kittanamabhitthavanaṃ	54	
PA_tika-s01_05t:54_9	kittīti. Thutivasena pavatto ghoso thutighoso, abhitthavudāhāroti attho. Abhisaddo	54	
PA_tika-s01_05t:54_10	abhibhavane, abhibhavanañcettha ajjhottharaṇamevāti vuttaṃ “ajjhottharitvā”ti, anaññasādhāraṇe	541	
PA_tika-s01_05t:54_11	guṇe ārabbha pavattattā abhibyāpetvāti attho. Kinti-saddo abbhuggatoti codanāya “itipi	541	
PA_tika-s01_05t:54_12	so bhagavā”tiādimāhāti anusandhiṃ dassetuṃ “kintī”ti vuttaṃ.	541	
PA_tika-s01_05t:55_0	Padānaṃ sambajjhanaṃ padasambandho. So bhagavāti yo so samatiṃsa pāramiyo pūretvā	55	
PA_tika-s01_05t:55_1	sabbakilese bhañjitvā anuttaraṃ sammāsambodhiṃ abhisambuddho devānamatidevo sakkānamatisakko	55	
PA_tika-s01_05t:55_2	brahmānamatibrahmā lokanātho bhāgyavantatādīhi kāraṇehi sadevake loke “bhagavā”ti	55	
PA_tika-s01_05t:55_3	patthaṭakittisaddo, so bhagavā. Yaṃ taṃ-saddā hi niccasambandhā. “Bhagavā”ti ca idamādipadaṃ	55	
PA_tika-s01_05t:55_4	satthu nāmakittanaṃ. Tenāha āyasmā dhammasenāpati “bhagavāti netaṃ nāmaṃ mātarā kataṃ,	55	
PA_tika-s01_05t:55_5	na pitarā kata”ntiādi. Parato pana “bhagavā”ti padaṃ guṇakittanaṃ. Yathā kammaṭṭhānikena“araha”ntiādīsu	55	
PA_tika-s01_05t:55_6	navasu ṭhānesu paccekaṃ itipisaddaṃ yojetvā buddhaguṇā anussarīyanti, evamidha buddhaguṇasaṃkittakenāpīti	55	
PA_tika-s01_05t:55_7	dassento “itipi arahaṃ…pe… itipi bhagavā”ti āha. Evañhi sati“araha”ntiādīhi navahi	55	
PA_tika-s01_05t:55_8	padehi ye sadevake loke ativiya pākaṭā paññātā buddhaguṇā, te nānappakārato vibhāvitā	55	
PA_tika-s01_05t:55_9	honti “itipī”ti padadvayena tesaṃ nānappakāratādīpanato. “Itipetaṃ bhūtaṃ, itipetaṃ	55	
PA_tika-s01_05t:55_10	taccha”ntiādīsu viya hi iti-saddo idha āsannapaccakkhakaraṇattho, pi-saddo sampiṇḍanattho,	551	
PA_tika-s01_05t:55_11	tena ca nesaṃ nānappakārabhāvo dīpito, tāni ca guṇasallakkhaṇakāraṇāni saddhāsampannānaṃ	551	
PA_tika-s01_05t:55_12	viññujātikānaṃ paccakkhāni honti, tasmā tāni saṃkittentena viññunā cittassa sammukhībhūtāneva	551	
PA_tika-s01_05t:55_13	katvā saṃkittetabbānīti dassento “iminā ca iminā ca kāraṇenāti vuttaṃ hotī”ti āha.	551	
PA_tika-s01_05t:55_14	Evañhi nirūpetvā kittente yassa saṃkitteti, tassa bhagavati ativiya pasādo hoti.	551	
PA_tika-s01_05t:56_0	Ārakattāti kilesehi suvidūrattā. Arīnanti kilesārīnaṃ. Arānanti saṃsāracakkassa arānaṃ.	56	
PA_tika-s01_05t:56_1	Hatattāti viddhaṃsitattā. Paccayādīnanti cīvarādipaccayānañceva pūjā visesānañca.	56	
PA_tika-s01_05t:56_2	Rahābhāvāti cakkhurahādīnamabhāvato. Rahopāpakaraṇābhāvo hi padamanatikkamma rahābhāvoti	56	
PA_tika-s01_05t:56_3	vuttaṃ. Evampi hi yathādhippetamattho labbhatīti. Tatoti visuddhimaggato. Yathā ca	56	
PA_tika-s01_05t:56_4	visuddhimaggato, evaṃ taṃsaṃvaṇṇanāya paramatthamañjūsāyaṃ nesaṃ vitthāro gahetabbo.	56	
PA_tika-s01_05t:57_0	Yasmā jīvako bahuso satthu santike buddhaguṇe sutvā ṭhito, diṭṭhasaccatāya ca satthusāsane	57	
PA_tika-s01_05t:57_1	vigatakathaṃkatho, satthuguṇakathane ca vesārajjappatto, tasmā so evaṃ vitthārato	57	
PA_tika-s01_05t:57_2	eva āhāti vuttaṃ “jīvako panā”tiādi. “Ettha cā”tiādinā sāmatthiyatthamāha. Thāmo	57	
PA_tika-s01_05t:57_3	desanāñāṇameva, balaṃ pana dasabalañāṇaṃ. Vissatthanti bhāvanapuṃsakapadaṃ, anāsaṅkanti attho.	57	
PA_tika-s01_05t:58_0	Pañcavaṇṇāyāti khuddikādivasena pañcapakārāya. Nirantaraṃ phuṭaṃ ahosi katādhikārabhāvato.	58	
PA_tika-s01_05t:58_1	Kammantarāyavasena hissa rañño guṇasarīraṃ khatūpahataṃ hoti. Kasmā panesa jīvakameva	58	
PA_tika-s01_05t:58_2	gamanasajjāya āṇāpetīti āha “imāyā”tiādi.	58	
PA_tika-s01_05t:59_0	158. “Uttama”nti vatvā na kevalaṃ uttamabhāvoyevettha kāraṇaṃ, atha kho appasaddatāpīti	59	
PA_tika-s01_05t:59_1	dassetuṃ “assayānarathayānānī”tiādi vuttaṃ. Hatthiyānesu ca nibbisevanameva gaṇhanto	59	
PA_tika-s01_05t:59_2	hatthiniyopi kappāpesi. Padānupadanti padamanugataṃ padaṃ purato gacchantassa hatthiyānassa	59	
PA_tika-s01_05t:59_3	pade tesaṃ padaṃ katvā, padasaddo cettha padavaḷañje. Nibbutassāti sabbakilesadarathavūpasamassa.	59	
PA_tika-s01_05t:59_4	Nibbutehevāti appasaddatāya saddasaṅkhobhanavūpasameheva.	59	
PA_tika-s01_05t:60_0	Kareṇūti hatthinipariyāyavacanaṃ. Kaṇati saddaṃ karotīti hi kareṇu, karova yassā,	60	
PA_tika-s01_05t:60_1	na dīgho dantoti vā kareṇu, “kareṇukā”tipi pāṭho, niruttinayena padasiddhi. Ārohanasajjanaṃ	60	
PA_tika-s01_05t:60_2	kuthādīnaṃ bandhanameva. Opavayhanti rājānamupavahituṃ samatthaṃ. “Opaguyha”ntipi	60	
PA_tika-s01_05t:60_3	paṭhanti, rājānamupagūhituṃ gopituṃ samatthanti attho. “Evaṃ kirassā”tiādi paṇḍitabhāvavibhāvanaṃ.	60	
PA_tika-s01_05t:60_4	Kathā vattatīti laddhokāsabhāvena dhammakathā pavattati. “Rañño āsaṅkānivattanatthaṃ	60	
PA_tika-s01_05t:60_5	āsannacārībhāvena hatthinīsu itthiyo nisajjāpitā”ti ācariyadhammapālattherena vuttaṃ.	60	
PA_tika-s01_05t:60_6	Aṭṭhakathāyaṃ pana “itthiyo nissāya purisānaṃ bhayaṃ nāma natthi, sukhaṃ itthiparivuto	60	
PA_tika-s01_05t:60_7	gamissāmī”ti tattha kāraṇaṃ vuttameva. Imināpi kāraṇena bhavitabbanti pana ācariyena	60	
PA_tika-s01_05t:60_8	evaṃ vuttaṃ siyā. Rañño paresaṃ dūrupasaṅkamanabhāvadassanatthaṃ tā purisavesaṃ gāhāpetvā	60	
PA_tika-s01_05t:60_9	āvudhahatthā kāritā. Hatthinikāsatānīti ettha hatthiniyo eva hatthinikā. “Pañca hatthiniyā	60	
PA_tika-s01_05t:60_10	satānī”tipi katthaci pāṭho, so ayuttova “pañcamattehi bhikkhusatehī”tiādīsu viya	601	
PA_tika-s01_05t:60_11	īdisesu pacchimapadassa samāsasseva dassanato. Kassacidevāti sannipatite mahājane	601	
PA_tika-s01_05t:60_12	yassa kassaci eva, tadaññesampi āyatiṃ maggaphalānamupanissayoti āha “sā mahājanassa	601	
PA_tika-s01_05t:60_13	upakārāya bhavissatī”ti.	601	
PA_tika-s01_05t:61_0	Paṭivedesīti ñāpesi. Upacāravacananti vohāravacanamattaṃ teneva adhippetatthassa	61	
PA_tika-s01_05t:61_1	apariyosānato. Tenāha “tadeva attano ruciyā karohī”ti. Imināyeva hi tadatthapariyosānaṃ.	61	
PA_tika-s01_05t:61_2	Maññasīti pakatiyāva jānāsi. Tadevāti gamanāgamanameva. Yadi gantukāmo, gaccha, atha	61	
PA_tika-s01_05t:61_3	na gantukāmo, mā gaccha, attano ruciyevettha pamāṇanti vuttaṃ hoti.	61	
PA_tika-s01_05t:62_0	159. Pāṭiekkāyeva sandhivasena paccekā. “Mahañca”nti pade karaṇatthe paccattavacananti	62	
PA_tika-s01_05t:62_1	āha “mahatā”ti. Mahantassa bhāvo mahañcaṃ. Na kevalaṃ niggahītantavaseneva pāṭho,	62	
PA_tika-s01_05t:62_2	atha kho ākārantavasenāpīti āha “mahaccātipi pāḷī”ti. Yathā “khattiyā”ti vattabbe	62	
PA_tika-s01_05t:62_3	“khatyā”ti, evaṃ “mahatiyā”ti vattabbe mahatyā. Puna ca-kāraṃ katvā mahaccāti sandhivasena	62	
PA_tika-s01_05t:62_4	padasiddhi. Pulliṅgavasena vattabbe itthiliṅgavasena vipallāso liṅgavipariyāyo. Visesanañhi	62	
PA_tika-s01_05t:62_5	bhiyyo visesyaliṅgādigāhakaṃ. Tiyojanasatānanti paccekaṃ tiyojanasataparimaṇḍalānaṃ.	62	
PA_tika-s01_05t:62_6	Dvinnaṃ mahāraṭṭhānaṃ issariyasirīti aṅgamagadharaṭṭhānamādhipaccamāha. Tadatthaṃ	62	
PA_tika-s01_05t:62_7	vivarati “tassā”tiādinā. Paṭimukkaveṭhanānīti ābandhasiroveṭhanāni. Āsattakhaggānīti	62	
PA_tika-s01_05t:62_8	aṃse olambanavasena sannaddhāsīni. Maṇidaṇḍatomareti maṇidaṇḍaṅkuse.	62	
PA_tika-s01_05t:63_0	“Aparāpī”tiādinā padasā parivārā vuttā. Khujjavāmanakā vesavasena, kirātasavaraandhakādayo	63	
PA_tika-s01_05t:63_1	jātivasena tāsaṃ paricārakiniyo dassitā. Vissāsikapurisāti vassavare sandhāyāha.	63	
PA_tika-s01_05t:63_2	Kulabhogaissariyādivasena mahatī mattā pamāṇametesanti mahāmattā, mahānubhāvā rājāmaccā.	63	
PA_tika-s01_05t:63_3	Vijjādharataruṇā viyāti mantānubhāvena vijjāmayiddhisampannā vijjādharakumārakā viya.	63	
PA_tika-s01_05t:63_4	Raṭṭhiyaputtāti bhojaputtā. Raṭṭhe paricarantīti hi luddakā raṭṭhiyā, tesaṃ nānāvudhaparicayatāya	63	
PA_tika-s01_05t:63_5	rājabhaṭabhūtā puttāti attho, antararaṭṭhabhojakānaṃ vā puttā raṭṭhiyaputtā, khattiyā	63	
PA_tika-s01_05t:63_6	bhojarājāno. “Anuyuttā bhavantu te”tiādīsu viya hi ṭīkāyaṃ vutto bhojasaddo bhojakavācakoti	63	
PA_tika-s01_05t:63_7	daṭṭhabbaṃ. Ussāpetvāti uddhaṃ pasāretvā. Jayasaddanti “jayatu mahārājā”tiādijayapaṭibaddhaṃ	63	
PA_tika-s01_05t:63_8	saddaṃ. Dhanupantiparikkhepoti dhanupantiparivāro. Sabbattha taṃgāhakavasena veditabbo.	63	
PA_tika-s01_05t:63_9	Hatthighaṭāti hatthisamūhā. Paharamānāti phusamānā. Aññamaññasaṅghaṭṭanāti avicchedagamanena	63	
PA_tika-s01_05t:63_10	aññamaññasambandhā. Seṇiyoti gandhikaseṇīdussikaseṇīādayo “anapaloketvā rājānaṃ vā	631	
PA_tika-s01_05t:63_11	saṅghaṃ vā gaṇaṃ vā pūgaṃ vā seṇiṃ vā aññatra kappā vuṭṭhāpeyyā”tiādīsu viya. “Aṭṭhārasa	631	
PA_tika-s01_05t:63_12	akkhobhiṇī seniyo”ti katthaci likhanti, so anekesupi potthakesu na diṭṭho. Anekasaṅkhyā	631	
PA_tika-s01_05t:63_13	ca senā heṭṭhā gaṇitāti ayuttoyeva. Tadā sabbāvudhato sarova dūragāmīti katvā sarapatanātikkamappamāṇena	631	
PA_tika-s01_05t:63_14	rañño parisaṃ saṃvidahati. Kimatthanti āha “sace”tiādi.	631	
PA_tika-s01_05t:64_0	Sayaṃ bhāyanaṭṭhena cittutrāso bhayaṃ yathā tathā bhāyatīti katvā. Bhāyitabbe eva	64	
PA_tika-s01_05t:64_1	vatthusmiṃ bhayato upaṭṭhite “bhāyitabbamida”nti bhāyitabbākārena tīraṇato ñāṇaṃ	64	
PA_tika-s01_05t:64_2	bhayaṃ bhayato tīretīti katvā. Tenevāha visuddhimagge “bhayatupaṭṭhānañāṇaṃ pana	64	
PA_tika-s01_05t:64_3	bhāyati, na bhāyatīti? Na bhāyati. Tañhi ‘atītā saṅkhārā niruddhā, paccuppannā nirujjhanti,	64	
PA_tika-s01_05t:64_4	anāgatā nirujjhissantī’ti tīraṇamattameva hotī”ti. Bhāyanaṭṭhānaṭṭhena ārammaṇaṃ	64	
PA_tika-s01_05t:64_5	bhayaṃ bhāyati etasmāti katvā. Bhāyanahetuṭṭhena ottappaṃ bhayaṃ pāpato bhāyati etenāti	64	
PA_tika-s01_05t:64_6	katvā. Bhayānakanti bhāyanākāro. Tepīti dīghāyukā devāpi. Dhammadesananti pañcasu	64	
PA_tika-s01_05t:64_7	khandhesu pannarasalakkhaṇapaṭimaṇḍitaṃ dhammadesanaṃ. Yebhuyyenāti ṭhapetvā khīṇāsavadeve	64	
PA_tika-s01_05t:64_8	tadaññesaṃ vasena bāhullato. Khīṇāsavattā hi tesaṃ cittutrāsabhayampi na uppajjati.	64	
PA_tika-s01_05t:64_9	Kāmaṃ sīhopamasuttaṭṭhakathāyaṃ cittutrāsabhayampi tadatthabhāvena vuttaṃ, idha pana	64	
PA_tika-s01_05t:64_10	pakaraṇānurūpato ñāṇabhayameva gahitaṃ. Saṃveganti sahottappañāṇaṃ. Santāsanti sabbaso	641	
PA_tika-s01_05t:64_11	ubbijjanaṃ. Bhāyitabbaṭṭhena bhayameva bhīmabhāvena bheravanti bhayabheravaṃ, bhītabbavatthu.	641	
PA_tika-s01_05t:64_12	Tenāha “āgacchatī”ti, etaṃ naraṃ taṃ bhayabheravaṃ āgacchati nūnāti attho.	641	
PA_tika-s01_05t:65_0	Bhīruṃ pasaṃsantīti pāpato bhāyanato utrāsanato bhīruṃ pasaṃsanti paṇḍitā. Na hi	65	
PA_tika-s01_05t:65_1	tattha sūranti tasmiṃ pāpakaraṇe sūraṃ pagabbhadhaṃsinaṃ na hi pasaṃsanti. Tenāha	65	
PA_tika-s01_05t:65_2	“bhayā hi santo na karonti pāpa”nti. Tattha bhayāti pāputrāsato, ottappahetūti attho.	65	
PA_tika-s01_05t:66	Chambhitassāti thambhitassa, tha-kārassa cha-kārādeso. Tadatthamāha “sakalasarīracalana”nti, bhayavasena sakalakāyapakampananti attho. Uyyodhanaṃ sampahāro.	6	
PA_tika-s01_05t:67	Eketi uttaravihāravāsino. “Rājagahe”tiādi tesamadhippāyavivaraṇaṃ. Ekekasmiṃ mahādvāre dve dve katvā catusaṭṭhi khuddakadvārāni. “Tadā”tiādinā akāraṇabhāve hetuṃ dasseti.	6	
PA_tika-s01_05t:68_0	Idāni sakavādaṃ dassetuṃ “ayaṃ panā”tiādi vuttaṃ. “Jīvako kirā”tiādi āsaṅkanākāradassanaṃ.	68	
PA_tika-s01_05t:68_1	Assāti ajātasatturañño. Ukkaṇṭhitoti anabhirato. Chattaṃ ussāpetukāmo maññeti sambandho.	68	
PA_tika-s01_05t:68_2	Bhāyitvāti bhāyanahetu. Tassāti jīvakassa. Sammasaddo samānattho, samānabhāvo ca	68	
PA_tika-s01_05t:68_3	vayenāti āha “vayassābhilāpo”ti. Vayena samāno vayasso yathā “ekarājā harissavaṇṇo”ti.	68	
PA_tika-s01_05t:68_4	Samānasaddassa hi sādesamicchanti saddavidū, tena abhilāpo ālapanaṃ tathā, ruḷhīniddeso	68	
PA_tika-s01_05t:68_5	esa, “mārisā”ti ālapanamiva. Yathā hi mārisāti niddukkhatābhilāpo sadukkhepi nerayike	68	
PA_tika-s01_05t:68_6	vuccati “yadā kho te mārisa saṅkunā saṅku hadaye samāgaccheyyā”tiādīsu, evaṃ yo koci	68	
PA_tika-s01_05t:68_7	sahāyo asamānavayopi “sammā”ti vuccatīti, tasmā sahāyābhilāpo icceva attho. Kacci	68	
PA_tika-s01_05t:68_8	na vañcesīti pāḷiyā sambandho. “Na palambhesī”ti vuttepi idha parikappatthova sambhavatīti	68	
PA_tika-s01_05t:68_9	vuttaṃ “na vippalambheyyāsī”ti, na palobheyyāsīti attho. Kathāya sallāpo, so eva nigghoso tathā.	68	
PA_tika-s01_05t:69_0	Vinasseyyāti cittavighātena vihaññeyya. “Na taṃ devā”tiādivacanaṃ sandhāya “daḷhaṃ	69	
PA_tika-s01_05t:69_1	katvā”ti vuttaṃ. Turitavasenidamāmeḍitanti dasseti “taramānovā”ti iminā. “Abhikkama	69	
PA_tika-s01_05t:69_2	mahārājā”ti vatvā tattha kāraṇaṃ dassetuṃ “ete”tiādi vuttanti sasambandhamatthaṃ	69	
PA_tika-s01_05t:69_3	dassento “mahārāja corabalaṃ nāmā”tiādimāha.	69	
PA_tika-s01_05t:70	Sāmaññaphalapucchāvaṇṇanā	7	
PA_tika-s01_05t:71_0	160. Ayaṃ bahidvārakoṭṭhakokāso nāgassa bhūmi nāma. Tenāha “vihārassā”tiādi. Bhagavato	71	
PA_tika-s01_05t:71_1	tejoti buddhānubhāvo. Rañño sarīraṃ phari yathā taṃ soṇadaṇḍassa brāhmaṇassa bhagavato	71	
PA_tika-s01_05t:71_2	santikaṃ āgacchantassa antovanasaṇḍagatassa. “Attano aparādhaṃ saritvā mahābhayaṃ	71	
PA_tika-s01_05t:71_3	uppajjī”ti idaṃ sedamuñcanassa kāraṇadassanaṃ. Na hi buddhānubhāvato sedamuñcanaṃ	71	
PA_tika-s01_05t:71_4	sambhavati kāyacittapassaddhihetubhāvato.	71	
PA_tika-s01_05t:72_0	Eketi uttaravihāravāsinoyeva. Tadayuttamevāti dasseti “iminā”tiādinā. Abhimāreti	72	
PA_tika-s01_05t:72_1	dhanuggahe. Dhanapālanti nāḷāgiriṃ. So hi tadā nāgarehi pūjitadhanarāsino labbhanato	72	
PA_tika-s01_05t:72_2	“dhanapālo”ti voharīyati. Na kevalaṃ diṭṭhapubbatoyeva, atha kho pakatiyāpi bhagavā	72	
PA_tika-s01_05t:72_3	saññātoti dassetuṃ “bhagavā hī”tiādimāha. Ākiṇṇavaralakkhaṇoti battiṃsa mahāpurisalakkhaṇe	72	
PA_tika-s01_05t:72_4	sandhāyāha. Anubyañjanapaṭimaṇḍitoti asītānubyañjane (jinālaṅkāraṭīkāya vijātamaṅgalavaṇṇanāyaṃ	72	
PA_tika-s01_05t:72_5	vitthāro). Chabbaṇṇāhi rasmīhīti tadā vattamānā rasmiyo. Issariyalīḷāyāti issariyavilāsena.	72	
PA_tika-s01_05t:72_6	Nanu ca bhagavato santike issariyalīlāya pucchā agāravoyeva siyāti codanāya “pakati	72	
PA_tika-s01_05t:72_7	hesā”tiādimāha, pakatiyā pucchanato na agāravoti adhippāyo. Parivāretvā nisinnena	72	
PA_tika-s01_05t:72_8	bhikkhusaṅghena pure katepi atthato tassa purato nisinno nāma. Tenāha “parivāretvā”tiādi.	72	
PA_tika-s01_05t:73_0	161. Yena, tenāti ca bhummatthe karaṇavacananti dasseti “yattha, tatthā”ti iminā.	73	
PA_tika-s01_05t:73_1	Yena maṇḍalassa dvāraṃ, tenūpasaṅkamīti sampattabhāvassa vuttattā idha upagamanameva	73	
PA_tika-s01_05t:73_2	yuttanti āha “upagato”ti. Anucchavike ekasmiṃ padeseti yattha viññujātikā aṭṭhaṃsu,	73	
PA_tika-s01_05t:73_3	tasmiṃ. Ko panesa anucchavikapadeso nāma? Atidūratādichanisajjadosavirahito padeso,	73	
PA_tika-s01_05t:73_4	napacchatādiaṭṭhanisajjadosavirahito vā. Yathāhu aṭṭhakathācariyā –	73	
PA_tika-s01_05t:74	“Na pacchato na purato, nāpi āsannadūrato;	7	
PA_tika-s01_05t:75	Na kacche no paṭivāte, na cāpi onatunnate;	7	
PA_tika-s01_05t:76	Ime dose vissajjetvā, ekamantaṃ ṭhitā ahū”ti. ;	7	
PA_tika-s01_05t:77_0	Tadā bhikkhusaṅghe tuṇhībhāvassa anavasesato byāpitabhāvaṃ dassetuṃ “tuṇhībhūtaṃ	77	
PA_tika-s01_05t:77_1	tuṇhībhūta”nti vicchāvacanaṃ vuttanti āha “yato…pe… mevā”ti, yato yato bhikkhutoti	77	
PA_tika-s01_05t:77_2	attho. Hatthena, hatthassa vā kukatabhāvo hatthakukkuccaṃ, asaññamo, asampajaññakiriyā	77	
PA_tika-s01_05t:77_3	ca. Tathā pādakukkuccanti etthāpi. Vā-saddo avuttavikappane, tena tadaññopi cakkhusotādiasaññamo	77	
PA_tika-s01_05t:77_4	natthīti vibhāvito. Tattha pana cakkhuasaṃyamo sabbapaṭhamo dunnivārito cāti tadabhāvaṃ	77	
PA_tika-s01_05t:77_5	dassetuṃ “sabbālaṅkārapaṭimaṇḍita”ntiādi vuttaṃ.	77	
PA_tika-s01_05t:78_0	Vippasannarahadamivāti anāvilodakasaramiva. Yenetarahi…pe… iminā me…pe… hotūti sambandho.	78	
PA_tika-s01_05t:78_1	Añño hi atthakkamo, añño saddakkamoti āha “yenā”tiādi. Tattha kāyika-vācasikena upasamena	78	
PA_tika-s01_05t:78_2	laddhena mānasikopi upasamo anumānato laddho evāti katvā “mānasikena cā”ti vuttaṃ.	78	
PA_tika-s01_05t:78_3	Sīlūpasamenāti sīlasaññamena. Vuttamatthaṃ lokapakatiyā sādhento “dullabhañhī”tiādimāha. Laddhāti labhitvā.	78	
PA_tika-s01_05t:79_0	Upasamanti ācārasampattisaṅkhātaṃ saṃyamaṃ. “Eva”ntiādinā tathā icchāya kāraṇaṃ dasseti.	79	
PA_tika-s01_05t:79_1	Soti ayyako, udayabhaddo vā. “Kiñcāpī”tiādi tadattha-samatthanaṃ. Ghātessatiyevāti	79	
PA_tika-s01_05t:79_2	taṃkālāpekkhāya vuttaṃ. Tenāha “ghātesī”ti. Idañhi sampatipekkhavacanaṃ. Pañcaparivaṭṭoti pañcarājaparivaṭṭo.	79	
PA_tika-s01_05t:80_0	Kasmā evamāha, nanu bhagavantamuddissa rājā na kiñci vadatīti adhippāyo. Vacībhedeti	80	
PA_tika-s01_05t:80_1	yathāvuttaudānavacībhede. Tuṇhī niravoti pariyāyavacanametaṃ. “Aya”ntiādi cittajānanākāradassanaṃ.	80	
PA_tika-s01_05t:80_2	Ayaṃ…pe… na sakkhissatīti ñatvāti sambandho. Vacanānantaranti udānavacanānantaraṃ.	80	
PA_tika-s01_05t:80_3	Yenāti yattha padese, yena vā sotapathena. Yena pemanti etthāpi yathārahamesa nayo.	80	
PA_tika-s01_05t:81_0	Katāparādhassa ālapanaṃ nāma dukkaranti sandhāya “mukhaṃ nappahotī”ti vuttaṃ. “Āgamā	81	
PA_tika-s01_05t:81_1	kho tvaṃ mahārāja yathāpema”nti vacananiddiṭṭhaṃ vā tadā tadatthadīpanākārena pavattaṃ	81	
PA_tika-s01_05t:81_2	nānānayavicittaṃ bhagavato madhuravacanampi sandhāya evaṃ vuttanti daṭṭhabbaṃ. Ekampi	81	
PA_tika-s01_05t:81_3	hi atthaṃ bhagavā yathā sotūnaṃ ñāṇaṃ pavattati, tathā deseti. Yaṃ sandhāya aṭṭhakathāsu	81	
PA_tika-s01_05t:81_4	vuttaṃ “bhagavatā abyākataṃ tantipadaṃ nāma natthi, sabbesaññeva atthopi bhāsito”ti.	81	
PA_tika-s01_05t:81_5	Pañcahākārehīti iṭṭhāniṭṭhesu samabhāvādisaṅkhātehi pañcahi kāraṇehi. Vuttañhetaṃ mahāniddese –	81	
PA_tika-s01_05t:82	“Pañcahākārehi tādī iṭṭhāniṭṭhe tādī, cattāvīti tādī, tiṇṇāvīti tādī, muttāvīti tādī, taṃniddesā tādī.	8	
PA_tika-s01_05t:83_0	Kathaṃ arahā iṭṭhāniṭṭhe tādī? Arahā lābhepi tādī, alābhepi, yasepi, ayasepi, pasaṃsāyapi,	83	
PA_tika-s01_05t:83_1	nindāyapi, sukhepi, dukkhepi tādī, ekaṃ ce bāhaṃ gandhena limpeyyuṃ, ekaṃ ce bāhaṃ	83	
PA_tika-s01_05t:83_2	vāsiyā taccheyyuṃ, amusmiṃ natthi rāgo, amusmiṃ natthi paṭighaṃ, anunayapaṭighavippahīno,	83	
PA_tika-s01_05t:83_3	ugghātinighātivītivatto, anurodhavirodhasamatikkanto, evaṃ arahā iṭṭhāniṭṭhe tādī.	83	
PA_tika-s01_05t:84_0	Kathaṃ arahā cattāvīti tādī? Arahato…pe… thambho, sārambho, māno, atimāno, mado,	84	
PA_tika-s01_05t:84_1	pamādo, sabbe kilesā, sabbe duccaritā, sabbe darathā, sabbe pariḷāhā, sabbe santāpā,	84	
PA_tika-s01_05t:84_2	sabbā kusalābhisaṅkhārā cattā vantā muttā pahīnā paṭinissaṭṭhā, evaṃ arahā cattāvīti tādī.	84	
PA_tika-s01_05t:85_0	Kathaṃ arahā tiṇṇāvīti tādī? Arahā kāmoghaṃ tiṇṇo, bhavoghaṃ tiṇṇo, diṭṭhoghaṃ tiṇṇo,	85	
PA_tika-s01_05t:85_1	avijjoghaṃ tiṇṇo, sabbaṃ saṃsārapathaṃ tiṇṇo uttiṇṇo nittiṇṇo atikkanto samatikkanto	85	
PA_tika-s01_05t:85_2	vītivatto, so vuṭṭhavāso ciṇṇacaraṇo jātimaraṇasaṅkhayo, jātimaraṇasaṃsāro natthi	85	
PA_tika-s01_05t:85_3	tassa punabbhavoti, evaṃ arahā tiṇṇāvīti tādī.	85	
PA_tika-s01_05t:86_0	Kathaṃ arahā muttāvīti tādī? Arahato rāgā cittaṃ muttaṃ vimuttaṃ suvimuttaṃ, dosā,	86	
PA_tika-s01_05t:86_1	mohā, kodhā, upanāhā, makkhā, paḷāsā, issāya, macchariyā, māyāya, sāṭheyyā, thambhā,	86	
PA_tika-s01_05t:86_2	sārambhā, mānā, atimānā, madā, pamādā, sabbakilesehi, sabbaduccaritehi, sabbadarathehi,	86	
PA_tika-s01_05t:86_3	sabbapariḷāhehi, sabbasantāpehi, sabbākusalābhisaṅkhārehi cittaṃ muttaṃ vimuttaṃ	86	
PA_tika-s01_05t:86_4	suvimuttaṃ; evaṃ arahā muttāvīti tādī.	86	
PA_tika-s01_05t:87_0	Kathaṃ arahā taṃniddesā tādī? Arahā ‘sīle sati sīlavā’ti taṃniddesā tādī, ‘saddhāya	87	
PA_tika-s01_05t:87_1	sati saddho’ti, ‘vīriye sati vīriyavā’ti, ‘satiyā sati satimā’ti, ‘samādhimhi sati	87	
PA_tika-s01_05t:87_2	samāhito’ti, ‘paññāya sati paññavā’ti, ‘vijjāya sati tevijjo’ti, ‘abhiññāya sati	87	
PA_tika-s01_05t:87_3	chaḷabhiñño’ti taṃniddesā tādī, evaṃ arahā taṃniddesā tādī”ti.	87	
PA_tika-s01_05t:88_0	Bhagavā pana sabbesampi tādīnamatisayo tādī. Tenāha “suppatiṭṭhito”ti. Vuttampi cetaṃ	88	
PA_tika-s01_05t:88_1	bhagavatā kāḷakārāmasuttante “iti kho bhikkhave tathāgato diṭṭhasutamutaviññātabbesu	88	
PA_tika-s01_05t:88_2	dhammesu tādīyeva tādī, tamhā ca pana tādimhā añño tādī uttaritaro vā paṇītataro	88	
PA_tika-s01_05t:88_3	vā natthīti vadāmī”ti. Atha vā pañcavidhāriyiddhisiddhehi pañcahākārehi tādilakkhaṇe	88	
PA_tika-s01_05t:88_4	suppatiṭṭhitoti attho. Vuttañhetaṃ āyasmatā dhammasenāpatinā paṭisambhidāmagge –	88	
PA_tika-s01_05t:89_0	“Katamā ariyā iddhi? Idha bhikkhu sace ākaṅkhati ‘paṭikūle appaṭikūlasaññī vihareyya’nti,	89	
PA_tika-s01_05t:89_1	appaṭikūlasaññī tattha viharati, sace ākaṅkhati ‘appaṭikūle paṭikūlasaññī vihareyya’nti,	89	
PA_tika-s01_05t:89_2	paṭikūlasaññī tattha viharati, sace ākaṅkhati ‘paṭikūle ca appaṭikūle ca appaṭikūlasaññī	89	
PA_tika-s01_05t:89_3	vihareyya’nti, appaṭikūlasaññī tattha viharati, sace ākaṅkhati ‘appaṭikūle ca paṭikūle	89	
PA_tika-s01_05t:89_4	ca paṭikūlasaññī vihareyya’nti, paṭikūlasaññī tattha viharati, sace ākaṅkhati ‘paṭikūle	89	
PA_tika-s01_05t:89_5	ca appaṭikūle ca tadubhayaṃ abhinivajjetvā upekkhako vihareyyaṃ sato sampajāno’ti,	89	
PA_tika-s01_05t:89_6	upekkhako tattha viharati sato sampajāno”ti.	89	
PA_tika-s01_05t:90	Bahiddhāti sāsanato bahisamaye.	9	
PA_tika-s01_05t:91	162. Esāti bhikkhusaṅghassa vandanākāro. Tamatthaṃ lokasiddhāya upamāya sādhetuṃ “rājāna”ntiādi vuttaṃ. Okāsanti pucchitabbaṭṭhānaṃ.	9	
PA_tika-s01_05t:92_0	Na me pañhavissajjane bhāro atthīti satthu sabbattha appaṭihatañāṇacāratāya atthato	92	
PA_tika-s01_05t:92_1	āpannāya dassanaṃ. “Yadi ākaṅkhasī”ti vutteyeva hi esa attho āpanno hoti. Sabbaṃ	92	
PA_tika-s01_05t:92_2	te vissajjessāmīti etthāpi ayaṃ nayo. “Yaṃ ākaṅkhasi, taṃ pucchā”ti vacaneneva hi	92	
PA_tika-s01_05t:92_3	ayamattho sijjhati. Asādhāraṇaṃ sabbaññupavāraṇanti sambandho. Yadi “yadākaṅkhasī”ti	92	
PA_tika-s01_05t:92_4	na vadanti, atha kathaṃ vadantīti āha “sutvā”tiādi. Padesañāṇeyeva ṭhitattā tathā	92	
PA_tika-s01_05t:92_5	vadantīti veditabbaṃ. Buddhā pana sabbaññupavāraṇaṃ pavārentīti sambandho.	92	
PA_tika-s01_05t:93_0	“Pucchāvuso yadākaṅkhasī”tiādīni suttapadāni yesaṃ puggalānaṃ vasena āgatāni, taṃ	93	
PA_tika-s01_05t:93_1	dassanatthaṃ “yakkhanarindadevasamaṇabrāhmaṇaparibbājakāna”nti vuttaṃ. Tattha hi	93	
PA_tika-s01_05t:93_2	“pucchāvuso yadākaṅkhasī”ti āḷavakassa yakkhassa okāsakaraṇaṃ, “puccha mahārājā”ti	93	
PA_tika-s01_05t:93_3	narindānaṃ, “puccha vāsavā”tiādi devānamindassa, “tena hī”tiādi samaṇānaṃ, “bāvarissa	93	
PA_tika-s01_05t:93_4	cā”tiādi brāhmaṇānaṃ, “puccha maṃ sabhiyā”tiādi paribbājakānaṃ okāsakaraṇanti daṭṭhabbaṃ.	93	
PA_tika-s01_05t:93_5	Vāsavāti devānamindālapanaṃ. Tadetañhi sakkapañhasutte. Manasicchasīti manasā icchasi.	93	
PA_tika-s01_05t:94_0	Katāvakāsāti yasmā tumhe mayā katokāsā, tasmā bāvarissa ca tuyhaṃ ajitassa ca sabbesañca	94	
PA_tika-s01_05t:94_1	sesānaṃ yaṃ kiñci sabbaṃ saṃsayaṃ yathā manasā icchatha, tathā pucchavho pucchathāti	94	
PA_tika-s01_05t:94_2	yojanā. Ettha ca bāvarissa saṃsayaṃ manasā pucchavho, tumhākaṃ pana sabbesaṃ saṃsayaṃ	94	
PA_tika-s01_05t:94_3	manasā ca aññathā ca yathā icchatha, tathā pucchavhoti adhippāyo. Bāvarī hi “attano	94	
PA_tika-s01_05t:94_4	saṃsayaṃ manasāva pucchathā”ti antevāsike āṇāpesi. Vuttañhi –	94	
PA_tika-s01_05t:95	“Anāvaraṇadassāvī, yadi buddho bhavissati;	9	
PA_tika-s01_05t:96	Manasā pucchite pañhe, vācāya vissajessatī”ti. ;	9	
PA_tika-s01_05t:97	Tadetaṃ pārāyanavagge. Tathā “puccha maṃ sabhiyā”tiādipi.	9	
PA_tika-s01_05t:98_0	Buddhabhūminti buddhaṭṭhānaṃ, āsavakkhayañāṇaṃ, sabbaññutaññāṇañca. Bodhisattabhūmi	98	
PA_tika-s01_05t:98_1	nāma bodhisattaṭṭhānaṃ pāramīsambharaṇañāṇaṃ, bhūmisaddo vā avatthāvācako, buddhāvatthaṃ,	98	
PA_tika-s01_05t:98_2	bodhisattāvatthāyanti ca attho. Ekattanayena hi pavattesu khandhesu avatthāyeva taṃ tadākāranissitā.	98	
PA_tika-s01_05t:99_0	Yo bhagavā bodhisattabhūmiyaṃ padesañāṇe ṭhito sabbaññupavāraṇaṃ pavāresi, tassa	99	
PA_tika-s01_05t:99_1	tadeva acchariyanti sambandho. Kathanti āha “koṇḍañña pañhānī”tiādi. Tattha koṇḍaññāti	99	
PA_tika-s01_05t:99_2	gottavasena sarabhaṅgamālapanti. Viyākarohīti byākarohi. Sādhurūpāti sādhusabhāvā.	99	
PA_tika-s01_05t:99_3	Dhammoti sanantano paveṇīdhammo. Yanti āgamanakiriyāparāmasanaṃ, yena vā kāraṇena	99	
PA_tika-s01_05t:99_4	āgacchati, tena viyākarohīti sambandho. Vuddhanti sīlapaññādīhi vuddhippattaṃ, garunti	99	
PA_tika-s01_05t:99_5	attho. Esa bhāroti saṃsayupacchedanasaṅkhāto eso bhāro, āgato bhāro tayā avassaṃ	99	
PA_tika-s01_05t:99_6	vahitabboti adhippāyo.	99	
PA_tika-s01_05t:100_0	Mayā katāvakāsā bhonto pucchantu. Kasmāti ce? Ahañhi taṃ taṃ vo byākarissaṃ ñatvā	100	
PA_tika-s01_05t:100_1	sayaṃ lokamimaṃ, parañcāti. Sayanti ca sayameva parūpadesena vinā. Evaṃ sarabhaṅgakāle	100	
PA_tika-s01_05t:100_2	sabbaññupavāraṇaṃ pavāresīti sambandho.	100	
PA_tika-s01_05t:101_0	Pañhānanti dhammayāgapañhānaṃ. Antakaranti niṭṭhānakaraṃ. Suciratenāti evaṃ nāmakena	101	
PA_tika-s01_05t:101_1	brāhmaṇena. Puṭṭhunti pucchituṃ. Jātiyāti paṭisandhiyā, “vijātiyā”tipi vadanti. Paṃsuṃ	101	
PA_tika-s01_05t:101_2	kīḷanto sambhavakumāro nisinnova hutvā pavāresīti yojetabbaṃ.	101	
PA_tika-s01_05t:102_0	Tagghāti ekaṃsatthe nipāto. Yathāpi kusalo tathāti yathā sabbadhammakusalo sabbadhammavidū	102	
PA_tika-s01_05t:102_1	buddho jānāti katheti, tathā te ahamakkhissanti attho. Jānāti-saddo hi idha sambandhamupagacchati.	102	
PA_tika-s01_05t:102_2	Yathāha “yena yassa hi sambandho, dūraṭṭhampi ca tassa ta”nti. Jānanā cettha kathanā.	102	
PA_tika-s01_05t:102_3	Yathā “iminā imaṃ jānātī”ti vuttovāyamattho ācariyena. Rājā ca kho taṃ yadi kāhati	102	
PA_tika-s01_05t:102_4	vā, na vāti yo taṃ idha pucchituṃ pesesi, so korabyarājā taṃ tayā pucchitamatthaṃ,	102	
PA_tika-s01_05t:102_5	tayā vā puṭṭhena mayā akkhātamatthaṃ yadi karotu vā, na vā karotu, ahaṃ pana yathādhammaṃ	102	
PA_tika-s01_05t:102_6	te akkhissaṃ ācikkhissāmīti vuttaṃ hoti. Jātakaṭṭhakathāyaṃ pana –	102	
PA_tika-s01_05t:103_0	“Rājā ca kho tanti ahaṃ taṃ pañhaṃ yathā tumhākaṃ rājā jānāti jānituṃ sakkoti, tathā	103	
PA_tika-s01_05t:103_1	akkhissaṃ. Tato uttari rājā yathā jānāti, tathā yadi karissati vā, na vā karissati,	103	
PA_tika-s01_05t:103_2	karontassa vā akarontassa vā tassevetaṃ bhavissati, mayhaṃ pana doso natthīti dīpetī”ti –	103	
PA_tika-s01_05t:104	Jānāti-saddo vākyadvayasādhāraṇavasena vutto.	10	
PA_tika-s01_05t:105_0	163. Sippameva sippāyatanaṃ āyatanasaddassa tabbhāvavuttittā. Apica sikkhitabbatāya	105	
PA_tika-s01_05t:105_1	sippañca taṃ sattānaṃ jīvitavuttiyā kāraṇabhāvato, nissayabhāvato vā āyatanañcāti	105	
PA_tika-s01_05t:105_2	sippāyatanaṃ. Seyyathidanti ekova nipāto, nipātasamudāyo vā. Tassa te katameti idha	105	
PA_tika-s01_05t:105_3	atthoti āha “katame pana te”ti. Ime katametipi paccekamattho yujjati. Evaṃ sabbattha.	105	
PA_tika-s01_05t:105_4	Idañca vattabbāpekkhanavasena vuttaṃ, tasmā te sippāyatanikā katameti attho. “Puthusippāyatanānī”ti	105	
PA_tika-s01_05t:105_5	hi sādhāraṇato sippāni uddisitvā upari taṃtaṃsippūpajīvinova niddiṭṭhā puggalādhiṭṭhānāya	105	
PA_tika-s01_05t:105_6	kathāya. Kasmāti ce? Papañcaṃ pariharitukāmattā. Aññathā hi yathādhippetāni tāva	105	
PA_tika-s01_05t:105_7	sippāyatanāni dassetvā puna taṃtaṃsippūpajīvinopi dassetabbā siyuṃ tesamevettha padhānato	105	
PA_tika-s01_05t:105_8	adhippetattā. Evañca sati kathāpapañco bhaveyya, tasmā taṃ papañcaṃ pariharituṃ sippūpajīvīhi	105	
PA_tika-s01_05t:105_9	taṃtaṃsippāyatanāni saṅgahetvā evamāhāti tamatthaṃ dassetuṃ “hatthārohātiādīhi ye	105	
PA_tika-s01_05t:105_10	taṃ taṃ sippaṃ nissāya jīvanti, te dassetī”ti vuttaṃ. Kasmāti āha “ayañhī”tiādi.	1051	
PA_tika-s01_05t:105_11	Sippaṃ upanissāya jīvantīti sippūpajīvino.	1051	
PA_tika-s01_05t:106_0	Hatthimārohantīti hatthārohā, hatthāruḷhayodhā. Hatthiṃ ārohāpayantīti hatthārohā,	106	
PA_tika-s01_05t:106_1	hatthācariya hatthivejja hatthimeṇḍādayo. Yena hi payogena puriso hatthino ārohanayoggo	106	
PA_tika-s01_05t:106_2	hoti, taṃ hatthissa payogaṃ vidhāyantānaṃ sabbesampetesaṃ gahaṇaṃ. Tenāha “sabbepī”tiādi.	106	
PA_tika-s01_05t:106_3	Tattha hatthācariyā nāma ye hatthino, hatthārohakānañca sikkhāpakā. Hatthivejjā nāma	106	
PA_tika-s01_05t:106_4	hatthibhisakkā. Hatthimeṇḍā nāma hatthīnaṃ pādarakkhakā. Hatthiṃ maṇḍayanti rakkhantīti	106	
PA_tika-s01_05t:106_5	hatthimaṇḍā, teyeva hatthimeṇḍā, hatthiṃ minenti sammā vidahanena hiṃsantīti vā hatthimeṇḍā.	106	
PA_tika-s01_05t:106_6	Ādi-saddena hatthīnaṃ yavapadāyakādayo saṅgaṇhāti. Assārohāti etthāpi suddhahetukattuvasena	106	
PA_tika-s01_05t:106_7	yathāvuttova attho. Rathe niyuttā rathikā. Ratharakkhā nāma rathassa āṇirakkhakā.	106	
PA_tika-s01_05t:106_8	Dhanuṃ gaṇhantīti dhanuggahā, issāsā, dhanuṃ gaṇhāpentīti dhanuggahā, dhanusippasikkhāpakā dhanvācariyā.	106	
PA_tika-s01_05t:107_0	Celena celapaṭākāya yuddhe akanti gacchantīti celakā, jayaddhajagāhakāti āha “ye	107	
PA_tika-s01_05t:107_1	yuddhe”tiādi. Jayadhajanti jayanatthaṃ, jayakāle vā paggahitadhajaṃ. Puratoti senāya	107	
PA_tika-s01_05t:107_2	pubbe. Yathā tathā ṭhite senike byūhavicāraṇavasena tato tato calayanti uccālentīti	107	
PA_tika-s01_05t:107_3	calakāti vuttaṃ “idha rañño”tiādi. Sakuṇagghiādayo viya maṃsapiṇḍaṃ parasenāsamūhasaṅkhātaṃ	107	
PA_tika-s01_05t:107_4	piṇḍaṃ sāhasikatāya chetvā chetvā dayanti uppatitvā uppatitvā niggacchantīti piṇḍadāyakā.	107	
PA_tika-s01_05t:107_5	Tenāha “te kirā”tiādi. Sāhasaṃ karontīti sāhasikā, teyeva mahāyodhā. Piṇḍamivāti	107	
PA_tika-s01_05t:107_6	tālaphalapiṇḍamivāti vadanti, “maṃsapiṇḍamivā”ti ācariyena vuttaṃ. Sabbattha “ācariyenā”ti	107	
PA_tika-s01_05t:107_7	vutte ācariyadhammapālattherova gahetabbo. Dutiyavikappe piṇḍe janasamūhasaṅkhāte	107	
PA_tika-s01_05t:107_8	sammadde dayanti uppatantā viya gacchantīti piṇḍadāyakā, daya-saddo gatiyaṃ, aya-saddassa	107	
PA_tika-s01_05t:107_9	vā da-kārāgamena nipphatti.	107	
PA_tika-s01_05t:108_0	Uggatuggatāti saṅgāmaṃ patvā javaparakkamādivasena ativiya uggatā. Tadevāti parehi	108	
PA_tika-s01_05t:108_1	vuttaṃ tameva sīsaṃ vā āvudhaṃ vā. Pakkhandantīti vīrasūrabhāvena asajjamānā parasenamanupavisanti.	108	
PA_tika-s01_05t:108_2	Thāmajavabalaparakkamādisampattiyā mahānāgasadisatā. Tenāha “hatthiādīsupī”tiādi.	108	
PA_tika-s01_05t:108_3	Ekantasūrāti ekacarasūrā antasaddassa tabbhāvavuttito, sūrabhāvena ekākino hutvā	108	
PA_tika-s01_05t:108_4	yujjhanakāti attho. Sajālikāti savammikā. Sannāho kaṅkaṭo vammaṃ kavaco uracchado	108	
PA_tika-s01_05t:108_5	jālikāti hi atthato ekaṃ. Sacammikāti jālikā viya sarīraparittāṇena cammena sacammikā.	108	
PA_tika-s01_05t:108_6	Cammakañcukanti cammamayakañcukaṃ. Pavisitvāti tassa anto hutvā, paṭimuñcitvāti vuttaṃ	108	
PA_tika-s01_05t:108_7	hoti. Saraparittāṇaṃ cammanti cammapaṭisibbitaṃ celakaṃ, cammamayaṃ vā phalakaṃ.	108	
PA_tika-s01_05t:108_8	Balavasinehāti sāmini atisayapemā. Gharadāsayodhāti antojātadāsapariyāpannā yodhā,	108	
PA_tika-s01_05t:108_9	“gharadāsikaputtā”tipi pāṭho, antojātadāsīnaṃ puttāti attho.	108	
PA_tika-s01_05t:109_0	Āḷāraṃ vuccati mahānasaṃ, tattha niyuttā āḷārikā. Pūvikāti pūvasampādakā, ye pūvameva	109	
PA_tika-s01_05t:109_1	nānappakārato sampādetvā vikkiṇantā jīvanti. Kesanakhasaṇṭhapanādivasena manussānaṃ	109	
PA_tika-s01_05t:109_2	alaṅkāravidhiṃ kappenti saṃvidahantīti kappakā. Cuṇṇavilepanādīhi malaharaṇavaṇṇasampādanavidhinā	109	
PA_tika-s01_05t:109_3	nhāpenti nahānaṃ karontīti nhāpikā. Navantādividhinā pavatto gaṇanagantho antarā	109	
PA_tika-s01_05t:109_4	chiddābhāvena acchiddakoti vuccati, tadeva paṭhentīti acchiddakapāṭhakā. Hatthena	109	
PA_tika-s01_05t:109_5	adhippāyaviññāpanaṃ, gaṇanaṃ vā hatthamuddā. Aṅgulisaṅkocanañhi muddāti vuccati,	109	
PA_tika-s01_05t:109_6	tena ca viññāpanaṃ, gaṇanaṃ vā hoti. Hatthasaddo cettha tadekadesesu aṅgulīsu daṭṭhabbo	109	
PA_tika-s01_05t:109_7	“na bhuñjamāno sabbaṃ hatthaṃ mukhe pakkhipissāmī”tiādīsu viya, tamupanissāya jīvantīti	109	
PA_tika-s01_05t:109_8	muddikā. Tenāha “hatthamuddāyā”tiādi.	109	
PA_tika-s01_05t:110_0	Ayakāro kammārakārako. Dantakāro bhamakāro. Cittakāro lepacittakāro. Ādi-saddena	110	
PA_tika-s01_05t:110_1	koṭṭakalekhakavilīvakāraiṭṭhakakāradārukārādīnaṃ saṅgaho. Diṭṭheva dhammeti imasmiṃyeva	110	
PA_tika-s01_05t:110_2	attabhāve. Karaṇanipphādanavasena dassetvā. Sandiṭṭhikamevāti asamparāyikatāya sāmaṃ	110	
PA_tika-s01_05t:110_3	daṭṭhabbaṃ, sayamanubhavitabbaṃ attapaccakkhanti attho. Upajīvantīti upanissāya jīvanti.	110	
PA_tika-s01_05t:110_4	Sukhitanti sukhappattaṃ. Thāmabalūpetabhāvova pīṇananti āha “pīṇitaṃ thāmabalūpeta”nti.	110	
PA_tika-s01_05t:110_5	Uparīti devaloke. Tathā uddhantipi. So hi manussalokato uparimo. Aggaṃ viyāti aggaṃ,	110	
PA_tika-s01_05t:110_6	phalaṃ. “Kammassa katattā phalassa nibbattanato taṃ kammassa aggisikhā viya hotī”ti	110	
PA_tika-s01_05t:110_7	ācariyena vuttaṃ. Apica sagganti uttamaṃ, phalaṃ. Sagganti suṭṭhu aggaṃ, rūpasaddādidasavidhaṃ	110	
PA_tika-s01_05t:110_8	attano phalaṃ nipphādetuṃ arahatīti attho. Suaggikāva niruttinayena sovaggikā, dakkhiṇāsaddāpekkhāya	110	
PA_tika-s01_05t:110_9	ca sabbattha itthiliṅganiddeso. Sukhoti sukhūpāyo iṭṭho kanto. Aggeti uḷāre. Attanā	110	
PA_tika-s01_05t:110_10	paribhuñjitabbaṃ bāhiraṃ rūpaṃ, attano vaṇṇapokkharatā vaṇṇoti ayametesaṃ viseso.	1101	
PA_tika-s01_05t:110_11	Dakkhanti vaḍḍhanti etāyāti dakkhiṇā, pariccāgamayaṃ puññanti āha “dakkhiṇaṃ dāna”nti.	1101	
PA_tika-s01_05t:111_0	Maggo sāmaññaṃ samitapāpasaṅkhātassa samaṇassa bhāvoti katvā, tassa vipākattā ariyaphalaṃ	111	
PA_tika-s01_05t:111_1	sāmaññaphalaṃ. “Yathāhā”tiādinā mahāvaggasaṃyuttapāḷivasena tadatthaṃ sādheti. Taṃ	111	
PA_tika-s01_05t:111_2	esa rājā na jānāti ariyadhammassa akovidatāya. Yasmā panesa “dāsakassakādibhūtānaṃ	111	
PA_tika-s01_05t:111_3	pabbajitānaṃ lokato abhivādanādilābho sandiṭṭhikaṃ sāmaññaphalaṃ nāmā”ti cintetvā	111	
PA_tika-s01_05t:111_4	“atthi nu kho koci samaṇo vā brāhmaṇo vā īdisamatthaṃ jānanto”ti vīmaṃsanto pūraṇādike	111	
PA_tika-s01_05t:111_5	pucchitvā tesaṃ kathāya anadhigatavitto bhagavantampi etamatthaṃ pucchi. Tasmā vuttaṃ	111	
PA_tika-s01_05t:111_6	“dāsakassakopamaṃ sandhāya pucchatī”ti.	111	
PA_tika-s01_05t:112_0	Rājāmaccāti rājakulasamudāgatā amaccā, anuyuttakarājāno ceva amaccā cātipi attho.	112	
PA_tika-s01_05t:112_1	Kaṇhapakkhanti yathāpucchite atthe labbhamānadiṭṭhigatūpasaṃhitaṃ saṃkilesapakkhaṃ.	112	
PA_tika-s01_05t:112_2	Sukkapakkhanti tabbidhuraṃ upari suttāgataṃ vodānapakkhaṃ. Samaṇakolāhalanti samaṇakotūhalaṃ	112	
PA_tika-s01_05t:112_3	taṃ taṃ samaṇavādānaṃ aññamaññavirodhaṃ. Samaṇabhaṇḍananti teneva virodhena “evaṃvādīnaṃ	112	
PA_tika-s01_05t:112_4	tesaṃ samaṇabrāhmaṇānaṃ ayaṃ doso, evaṃvādīnaṃ tesaṃ ayaṃ doso”ti evaṃ taṃ taṃ vādassa	112	
PA_tika-s01_05t:112_5	paribhāsanaṃ. Issarānuvattako hi lokoti dhammatādassanena tadatthasamatthanaṃ. Attano	112	
PA_tika-s01_05t:112_6	desanākosallena rañño bhāraṃ karonto, na tadaññena paravambhanādikāraṇena.	112	
PA_tika-s01_05t:113_0	164. Nu-saddo viya no-saddopi pucchāyaṃ nipātoti āha “abhijānāsi nū”ti. Ayañcāti	113	
PA_tika-s01_05t:113_1	ettha ca-saddo na kevalaṃ abhijānāsipadeneva, atha kho “pucchitā”ti padena cāti samuccayattho.	113	
PA_tika-s01_05t:113_2	Kathaṃ yojetabboti anuyogamapaneti “idañhī”tiādinā. Pucchitā nūti pubbe pucchaṃ kattā	113	
PA_tika-s01_05t:113_3	nu. Naṃ puṭṭhabhāvanti tādisaṃ pucchitabhāvaṃ abhijānāsi nu. Na te sammuṭṭhanti tava	113	
PA_tika-s01_05t:113_4	na pamuṭṭhaṃ vatāti attho. Aphāsukabhāvoti tathā bhāsanena asukhabhāvo. Paṇḍitapatirūpakānanti	113	
PA_tika-s01_05t:113_5	(sāmaṃ viya attano sakkārānaṃ paṇḍitabhāsānaṃ) āmaṃ viya pakkānaṃ paṇḍitā bhāsānaṃ.	113	
PA_tika-s01_05t:113_6	pāḷipadaatthabyañjanesūti pāḷisaṅkhāte pade, tadatthe tappariyāpannakkhare ca, vākyapariyāyo	113	
PA_tika-s01_05t:113_7	vā byañjanasaddo “akkharaṃ padaṃ byañjana”ntiādīsu viya. Bhagavato rūpaṃ sabhāvo	113	
PA_tika-s01_05t:113_8	viya rūpamassāti bhagavantarūpo, bhagavā viya ekantapaṇḍitoti attho.	113	
PA_tika-s01_05t:114	Pūraṇakassapavādavaṇṇanā	11	
PA_tika-s01_05t:115_0	165. Ekamidāhanti ettha idanti nipātamattaṃ, ekaṃ samayamicceva attho. Sammodeti	115	
PA_tika-s01_05t:115_1	sammodanaṃ karotīti sammodanīyaṃ. Anīyasaddo hi bahulā katvatthābhidhāyako yathā	115	
PA_tika-s01_05t:115_2	“niyyānikā”ti, sammodanaṃ vā janetīti sammodaniyaṃ taddhitavasena. Saritabbanti sāraṇīyaṃ,	115	
PA_tika-s01_05t:115_3	saraṇassa anucchavikanti vā sāraṇiyaṃ, etamatthaṃ dassetuṃ “sammodajanakaṃ saritabbayuttaka”nti	115	
PA_tika-s01_05t:115_4	vuttaṃ, saritabbayuttakanti ca saraṇānucchavikanti attho.	115	
PA_tika-s01_05t:116_0	166. Sahatthāti sahattheneva, tena suddhakattāraṃ dasseti, āṇattiyāti pana hetukattāraṃ,	116	
PA_tika-s01_05t:116_1	nissaggiyathāvarādayopi idha sahattha karaṇeneva saṅgahitā. Hatthādīnīti hatthapādakaṇṇanāsādīni.	116	
PA_tika-s01_05t:116_2	Pacanaṃ dahanaṃ vibādhananti āha “daṇḍena uppīḷentassā”ti. Papañcasūdaniyaṃ nāma	116	
PA_tika-s01_05t:116_3	majjhimāgamaṭṭhakathāyaṃ pana “pacato”ti etassa “tajjentassa vā”ti dutiyopi attho	116	
PA_tika-s01_05t:116_4	vutto, idha pana tajjanaṃ, paribhāsanañca daṇḍena saṅgahetvā “daṇḍena uppīḷentassa	116	
PA_tika-s01_05t:116_5	icceva vutta”nti ācariyena vuttaṃ, adhunā pana potthakesu “tajjentassa vā”ti pāṭhopi	116	
PA_tika-s01_05t:116_6	bahuso dissati. Sokanti sokakāraṇaṃ, socanantipi yujjati kāraṇasampādanena phalassapi	116	
PA_tika-s01_05t:116_7	kattabbato. Parehīti attano vacanakarehi kammabhūtehi. Phandatoti ettha parassa phandanavasena	116	
PA_tika-s01_05t:116_8	suddhakattuttho na labbhati, atha kho attano phandanavasenevāti āha “paraṃ phandantaṃ	116	
PA_tika-s01_05t:116_9	phandanakāle sayampi phandato”ti, attanā katena parassa vibādhanapayogena sayampi	116	
PA_tika-s01_05t:116_10	phandatoti attho. “Atipātāpayato”ti padaṃ suddhakattari, hetukattari ca pavattatīti	1161	
PA_tika-s01_05t:116_11	dasseti “hanantassāpi hanāpentassāpī”ti iminā. Sabbatthāti “ādiyato”tiādīsu. Karaṇakāraṇavasenāti	1161	
PA_tika-s01_05t:116_12	sayaṃkāraparaṃkāravasena.	1161	
PA_tika-s01_05t:117_0	Gharabhittiyā anto ca bahi ca sandhi gharasandhi. Kiñcipi asesetvā niravaseso lopo	117	
PA_tika-s01_05t:117_1	vilumpanaṃ nillopoti āha “mahāvilopa”nti. Ekāgāre niyutto vilopo ekāgāriko. Tenāha	117	
PA_tika-s01_05t:117_2	“ekamevā”tiādi. “Paripanthe tiṭṭhato”ti ettha acchindanatthameva tiṭṭhatīti ayamattho	117	
PA_tika-s01_05t:117_3	pakaraṇato siddhoti dasseti “āgatāgatāna”ntiādinā. “Parito sabbaso panthe hananaṃ	117	
PA_tika-s01_05t:117_4	paripantho”ti ayamatthopi ācariyena vutto. Karomīti saññāyāti sañcetanikabhāvamāha,	117	
PA_tika-s01_05t:117_5	tenetaṃ dasseti “sañcicca karotopi na karīyati nāma, pageva asañciccā”ti. Pāpaṃ na	117	
PA_tika-s01_05t:117_6	karīyatīti pubbe asato uppādetuṃ asakkuṇeyyattā pāpaṃ akatameva nāma. Tenāha “natthi pāpa”nti.	117	
PA_tika-s01_05t:118_0	Yadi evaṃ kathaṃ sattā pāpe pavattantīti attano vāde parehi āropitaṃ dosamapanetukāmo	118	
PA_tika-s01_05t:118_1	pūraṇo imamatthampi dassetīti āha “sattā panā”tiādi. Saññāmattametaṃ “pāpaṃ karontī”ti,	118	
PA_tika-s01_05t:118_2	pāpaṃ pana natthevāti vuttaṃ hoti. Evaṃ kirassa hoti – imesaṃ sattānaṃ hiṃsādikiriyā	118	
PA_tika-s01_05t:118_3	attānaṃ na pāpuṇāti tassa niccatāya nibbikārattā, sarīraṃ pana acetanaṃ kaṭṭhakaliṅgarūpamaṃ,	118	
PA_tika-s01_05t:118_4	tasmiṃ vikopitepi na kiñci pāpanti. Pariyanto vuccati nemi pariyosāne ṭhitattā. Tena	118	
PA_tika-s01_05t:118_5	vuttaṃ ācariyena “nisitakhuramayaneminā”ti. Dutiyavikappe cakkapariyosānameva pariyanto,	118	
PA_tika-s01_05t:118_6	khurena sadiso pariyanto yassāti khurapariyanto. Khuraggahaṇena cettha khuradhārā	118	
PA_tika-s01_05t:118_7	gahitā tadavarodhato. Pāḷiyaṃ cakkenāti cakkākārakatena āvudhavisesena. Taṃ maṃsakhalakaraṇasaṅkhātaṃ	118	
PA_tika-s01_05t:118_8	nidānaṃ kāraṇaṃ yassāti tatonidānaṃ, “paccattavacanassa toādeso, samāse cassa lopābhāvo”ti	118	
PA_tika-s01_05t:118_9	aṭṭhakathāsu vutto. “Paccattatthe nissakkavacanampi yujjatī”ti ācariyasāriputtatthero.	118	
PA_tika-s01_05t:118_10	“Kāraṇatthe nipātasamudāyo”tipi akkharacintakā.	1181	
PA_tika-s01_05t:119_0	Gaṅgāya dakkhiṇadisā appatirūpadeso, uttaradisā pana patirūpadesoti adhippāyena “dakkhiṇañce”tiādi	119	
PA_tika-s01_05t:119_1	vuttaṃ, tañca desadisāpadesena tannivāsino sandhāyāti dassetuṃ “dakkhiṇatīre”tiādimāha.	119	
PA_tika-s01_05t:119_2	Hananadānakiriyā hi tadāyattā. Mahāyāganti mahāvijitarañño yaññasadisampi mahāyāgaṃ.	119	
PA_tika-s01_05t:119_3	Damasaddo indriyasaṃvarassa, uposathasīlassa ca vācakoti āha “indriyadamena uposathakammenā”ti.	119	
PA_tika-s01_05t:119_4	Keci pana uposathakammenā’ti idaṃ indriyadamassa visesanaṃ, tasmā ‘uposathakammabhūtena	119	
PA_tika-s01_05t:119_5	indriyadamenā’ti” atthaṃ vadanti, tadayuttameva tadubhayatthavācakattā damasaddassa,	119	
PA_tika-s01_05t:119_6	atthadvayassa ca visesavuttito. Adhunā hi katthaci potthake vā-saddo, ca-saddopi	119	
PA_tika-s01_05t:119_7	dissati. Sīlasaṃyamenāti tadaññena kāyikavācasikasaṃvarena. Saccavacanenāti amosavajjena.	119	
PA_tika-s01_05t:119_8	Tassa visuṃ vacanaṃ loke garutarapuññasammatabhāvato. Yathā hi pāpadhammesu musāvādo	119	
PA_tika-s01_05t:119_9	garutaro, evaṃ puññadhammesu amosavajjo. Tenāha bhagavā itivuttake –	119	
PA_tika-s01_05t:120	“Ekadhammaṃ atītassa, musāvādissa jantuno;	12	
PA_tika-s01_05t:121	Vitiṇṇaparalokassa, natthi pāpaṃ akāriya”nti. ;	12	
PA_tika-s01_05t:122_0	Pavattīti yo karoti, tassa santāne phaluppādapaccayabhāvena uppatti. Evañhi “natthi	122	
PA_tika-s01_05t:122_1	kammaṃ, natthi kammaphala”nti akiriyavādassa paripuṇṇatā. Sati hi kammaphale kammānamakiriyabhāvo	122	
PA_tika-s01_05t:122_2	kathaṃ bhavissati. Sabbathāpīti “karoto”tiādinā vuttena sabbappakārenapi.	122	
PA_tika-s01_05t:123_0	Labujanti likucaṃ. Pāpapuññānaṃ kiriyameva paṭikkhipati, na raññā puṭṭhaṃ sandiṭṭhikaṃ	123	
PA_tika-s01_05t:123_1	sāmaññaphalaṃ byākarotīti adhippāyo. Idañhi avadhāraṇaṃ vipākapaṭikkhepanivattanatthaṃ.	123	
PA_tika-s01_05t:123_2	Yo hi kammaṃ paṭikkhipati, tena atthato vipākopi paṭikkhittoyeva nāma hoti. Tathā	123	
PA_tika-s01_05t:123_3	hi vakkhati “kammaṃ paṭibāhantenāpī”tiādi.	123	
PA_tika-s01_05t:124_0	Paṭirājūhi anabhibhavanīyabhāvena visesato jitanti vijitaṃ, ekassa rañño āṇāpavattideso.	124	
PA_tika-s01_05t:124_1	“Mā mayhaṃ vijite vasathā”ti apasādanā pabbajitassa pabbājanasaṅkhātā viheṭhanāyevāti	124	
PA_tika-s01_05t:124_2	vuttaṃ “viheṭhetabba”nti. Tena vuttassa atthassa “evameta”nti upadhāraṇaṃ sallakkhaṇaṃ	124	
PA_tika-s01_05t:124_3	uggaṇhanaṃ, tadaminā paṭikkhipatīti āha “sārato aggaṇhanto”ti. Tassa pana atthassa	124	
PA_tika-s01_05t:124_4	addhaniyabhāvāpādanavasena cittena sandhāraṇaṃ nikkujjanaṃ, tadaminā paṭikkhipatīti	124	
PA_tika-s01_05t:124_5	dasseti “sāravaseneva…pe… aṭṭhapento”ti iminā. Sāravasenevāti uttamavaseneva, avitathattā	124	
PA_tika-s01_05t:124_6	vā parehi anuccālito thirabhūto attho apheggubhāvena sāroti vuccati, taṃvasenevāti	124	
PA_tika-s01_05t:124_7	attho. Nissaraṇanti vaṭṭato niyyānaṃ. Paramatthoti aviparītattho, uttamassa vā ñāṇassārammaṇabhūto	124	
PA_tika-s01_05t:124_8	attho. Byañjanaṃ pana tena uggahitañceva nikkujjitañca tathāyeva bhagavato santike bhāsitattā.	124	
PA_tika-s01_05t:125	Makkhaligosālavādavaṇṇanā	12	
PA_tika-s01_05t:126_0	168. Ubhayenāti hetupaccayapaṭisedhavacanena. “Vijjamānamevā”ti iminā sabhāvato vijjamānasseva	126	
PA_tika-s01_05t:126_1	paṭikkhipane tassa aññāṇameva kāraṇanti dasseti. Saṃkilesapaccayanti saṃkilissanassa	126	
PA_tika-s01_05t:126_2	malīnassa kāraṇaṃ. Visuddhipaccayanti saṃkilesato visuddhiyā vodānassa paccayaṃ.	126	
PA_tika-s01_05t:126_3	Attakāreti paccattavacanassa e-kāravasena padasiddhi yathā “vanappagumbe yathā phusitagge”ti,	126	
PA_tika-s01_05t:126_4	paccattatthe vā bhummavacanaṃ yathā “idampissa hoti sīlasmi”nti, tadevatthaṃ dasseti	126	
PA_tika-s01_05t:126_5	“attakāro”ti iminā. So ca tena tena sattena attanā kātabbakammaṃ, attanā nipphādetabbapayogo	126	
PA_tika-s01_05t:126_6	vā. Tenāha “yenā”tiādi. Sabbaññutanti sammāsambodhiṃ. Tanti attanā katakammaṃ. Dutiyapadenāti	126	
PA_tika-s01_05t:126_7	“natthi parakāre”ti padena. Parakāro ca nāma parassa vāhasā ijjhanakapayogo. Tena	126	
PA_tika-s01_05t:126_8	vuttaṃ “yaṃ parakāra”ntiādi. Ovādānusāsaninti ovādabhūtamanusāsaniṃ, paṭhamaṃ vā	126	
PA_tika-s01_05t:126_9	ovādo, pacchā anusāsanī. “Parakāra”nti padassa upalakkhaṇavasena atthadassanañcetaṃ,	126	
PA_tika-s01_05t:126_10	lokuttaradhamme parakārāvassayo natthīti āha “ṭhapetvā mahāsatta”nti. Atthevesa lokiyadhamme	1261	
PA_tika-s01_05t:126_11	yathā taṃ amhākaṃ bodhisattassa āḷārudake nissāya pañcābhiññālokiyasamāpattilābho,	1261	
PA_tika-s01_05t:126_12	tañca pacchimabhavikamahāsattaṃ sandhāya vuttaṃ, paccekabodhisattassapi ettheva saṅgaho	1261	
PA_tika-s01_05t:126_13	tesampi tadabhāvato. Manussasobhagyatanti manussesu subhagabhāvaṃ. Evanti vuttappakārena	1261	
PA_tika-s01_05t:126_14	kammavādassa, kiriyavādassa ca paṭikkhipanena. Jinacakketi “atthi bhikkhave kammaṃ	1261	
PA_tika-s01_05t:126_15	kaṇhaṃ kaṇhavipāka”ntiādi nayappavatte kammānaṃ, kammaphalānañca atthitāparidīpane	1261	
PA_tika-s01_05t:126_16	buddhasāsane. Paccanīkakathanaṃ pahāradānasadisanti “pahāraṃ deti nāmā”ti.	1261	
PA_tika-s01_05t:127_0	Yathāvuttaattakāraparakārābhāvato eva sattānaṃ paccattapurisakāro nāma koci natthīti	127	
PA_tika-s01_05t:127_1	sandhāya “natthipurisakāre”ti tassa paṭikkhipanaṃ dassetuṃ “yenā”tiādi vuttaṃ. “Devattampī”tiādinā,	127	
PA_tika-s01_05t:127_2	“manussasobhagyata”ntiādinā ca vuttappakārā. “Bale patiṭṭhitā”ti vatvā vīriyamevidha	127	
PA_tika-s01_05t:127_3	balanti dassetuṃ “vīriyaṃ katvā”ti vuttaṃ. Sattānañhi diṭṭhadhammikasamparāyika nibbānasampattiāvahaṃ	127	
PA_tika-s01_05t:127_4	vīriyabalaṃ natthīti so paṭikkhipati, nidassanamattañcetaṃ vodāniyabalassa paṭikkhipanaṃ	127	
PA_tika-s01_05t:127_5	saṃkilesikassāpi balassa tena paṭikkhipanato. Yadi vīriyādīni purisakāravevacanāni,	127	
PA_tika-s01_05t:127_6	atha kasmā tesaṃ visuṃ gahaṇanti āha “idaṃ no vīriyenā”tiādi. Idaṃ no vīriyenāti	127	
PA_tika-s01_05t:127_7	idaṃ phalaṃ amhākaṃ vīriyena pavattaṃ. Pavattavacanapaṭikkhepakaraṇavasenāti aññesaṃ	127	
PA_tika-s01_05t:127_8	pavattavohāravacanassa paṭikkhepakaraṇavasena. Vīriyathāmaparakkamasambandhanena	127	
PA_tika-s01_05t:127_9	pavattabalavādīnaṃ vādassa paṭikkhepakaraṇavasena “natthi bala”nti padamiva sabbānipetāni	127	
PA_tika-s01_05t:127_10	tena ādīyantīti adhippāyo. Tañca vacanīyatthato vuttaṃ, vacanatthato pana tassā tassā	1271	
PA_tika-s01_05t:127_11	kiriyāya ussannaṭṭhena balaṃ. Sūravīrabhāvāvahaṭṭhena vīriyaṃ. Tadeva daḷhabhāvato,	1271	
PA_tika-s01_05t:127_12	porisadhuraṃ vahantena pavattetabbato ca purisathāmo. Paraṃ paraṃ ṭhānaṃ akkamanavasena	1271	
PA_tika-s01_05t:127_13	pavattiyā purisaparakkamoti veditabbaṃ.	1271	
PA_tika-s01_05t:128_0	Rūpādīsu sattavisattatāya sattā. Assasanapassasanavasena pavattiyā pāṇanato pāṇāti	128	
PA_tika-s01_05t:128_1	iminā atthena samānepi padadvaye ekindriyādivasena pāṇe vibhajitvā sattato visesaṃ	128	
PA_tika-s01_05t:128_2	katvā esa vadatīti āha “ekindriyo”tiādi. Bhavantīti bhūtāti sattapāṇapariyāyepi sati	128	
PA_tika-s01_05t:128_3	aṇḍakosādīsu sambhavanaṭṭhena tato visesāva, tena vuttāti dasseti “aṇḍa…pe… vadatī”ti	128	
PA_tika-s01_05t:128_4	iminā. Vatthikoso gabbhāsayo. Jīvanato pāṇaṃ dhārento viya vaḍḍhanato jīvā. Tenāha	128	
PA_tika-s01_05t:128_5	“sāliyavā”tiādi. Ādisaddena viruḷhadhammā tiṇarukkhā gahitā. Natthi etesaṃ saṃkilesavisuddhīsu	128	
PA_tika-s01_05t:128_6	vaso sāmatthiyanti avasā. Tathā abalā avīriyā. Tenāha “tesa”ntiādi. Niyatāti niyamanā,	128	
PA_tika-s01_05t:128_7	achejjasuttāvutassa abhejjamaṇino viya niyatappavattitāya gatijātibandhāpavaggavasena	128	
PA_tika-s01_05t:128_8	niyāmoti attho. Tattha tatthāti tāsu tāsu jātīsu. Channaṃ abhijātīnaṃ sambandhībhūtānaṃ	128	
PA_tika-s01_05t:128_9	gamanaṃ samavāyena samāgamo. Sambandhīnirapekkhopi bhāvasaddo sambandhīsahito viya	128	
PA_tika-s01_05t:128_10	pakatiyatthavācakoti āha “sabhāvoyevā”ti, yathā kaṇṭakassa tikkhatā, kapitthaphalādīnaṃ	1281	
PA_tika-s01_05t:128_11	parimaṇḍalatā, migapakkhīnaṃ vicittākāratā ca, evaṃ sabbassāpi lokassa hetupaccayamantarena	1281	
PA_tika-s01_05t:128_12	tathā tathā pariṇāmo akuttimo sabhāvoyevāti attho. Tena vuttaṃ “yenā”tiādi. Pariṇamanaṃ	1281	
PA_tika-s01_05t:128_13	nānappakāratāpatti. Yenāti sattapāṇādinā. Yathā bhavitabbaṃ, tathevāti sambandho.	1281	
PA_tika-s01_05t:129_0	Chaḷabhijātiyo parato vitthārīyissanti. “Sukhañca dukkhañca paṭisaṃvedentī”ti vadanto	129	
PA_tika-s01_05t:129_1	makkhali adukkhamasukhabhūmiṃ sabbena sabbaṃ na jānātīti vuttaṃ “aññā adukkhamasukhabhūmi	129	
PA_tika-s01_05t:129_2	natthīti dassetī”ti. Ayaṃ “sukhañca dukkhañca paṭisaṃvedentī”ti vacanaṃ karaṇabhāvena	129	
PA_tika-s01_05t:129_3	gahetvā vuttā ācariyassa mati. Potthakesu pana “aññā sukhadukkhabhūmi natthīti dassetī”ti	129	
PA_tika-s01_05t:129_4	ayameva pāṭho diṭṭho, na “adukkhamasukhabhūmī”ti. Evaṃ sati “chasvevābhijātīsū”ti	129	
PA_tika-s01_05t:129_5	vacanaṃ adhikaraṇabhāvena gahetvā chasu eva abhijātīsu sukhadukkhapaṭisaṃvedanaṃ,	129	
PA_tika-s01_05t:129_6	na tehi aññattha, tāyeva sukhadukkhabhūmi, na tadaññāti dassetīti vuttanti veditabbaṃ.	129	
PA_tika-s01_05t:129_7	Ayameva ca yuttataro paṭikkhepitabbassa atthassa bhūmivasena vuttattā. Yadi hi “sukhañca	129	
PA_tika-s01_05t:129_8	dukkhañca paṭisaṃvedentī”ti vacanena paṭikkhepitabbassa dassanaṃ siyā, atha “aññā	129	
PA_tika-s01_05t:129_9	adukkhamasukhā natthī”ti dasseyya, na “adukkhamasukhabhūmī”ti dassanahetuvacanassa	129	
PA_tika-s01_05t:129_10	bhūmiatthābhāvato. Dasseti cetaṃ tāsaṃ bhūmiyā abhāvameva, tena viññāyati ayaṃ pāṭho,	1291	
PA_tika-s01_05t:129_11	ayañcattho yuttataroti.	1291	
PA_tika-s01_05t:130_0	Pamukhayonīnanti manussesu khattiyabrāhmaṇādivasena, tiracchānādīsu sīhabyagghādivasena	130	
PA_tika-s01_05t:130_1	padhānayonīnaṃ, padhānatā cettha uttamatā. Tenāha “uttamayonīna”nti. Saṭṭhi satānīti	130	
PA_tika-s01_05t:130_2	cha sahassāni. “Pañca ca kammuno satānī”ti padassa atthadassanaṃ “pañca kammasatāni	130	
PA_tika-s01_05t:130_3	cā”ti. “Eseva nayo”ti iminā “kevalaṃ takkamattakena niratthakaṃ diṭṭhiṃ dīpetī”ti	130	
PA_tika-s01_05t:130_4	imamevatthamatidisati. Ettha ca “takkamattakenā”ti vadanto yasmā takkikā avassayabhūtatathatthaggahaṇaaṅkusanayamantarena	130	
PA_tika-s01_05t:130_5	niraṅkusatāya parikappanassa yaṃ kiñci attanā parikappitaṃ sārato maññamānā tatheva	130	
PA_tika-s01_05t:130_6	abhinivissa tattha ca diṭṭhigāhaṃ gaṇhanti, tasmā na tesaṃ diṭṭhivatthusmiṃ viññūhi	130	
PA_tika-s01_05t:130_7	vicāraṇā kātabbāti imamadhippāyaṃ vibhāveti. Kecīti uttaravihāravāsino. Pañcindriyavasenāti	130	
PA_tika-s01_05t:130_8	cakkhādipañcindriyavasena. Te hi “cakkhusotaghānajivhākāyasaṅkhātāni imāni pañcindriyāni	130	
PA_tika-s01_05t:130_9	‘pañca kammānī’ti titthiyā paññapentī”ti vadanti “kāyavacīmanokammāni ca ‘tīṇi kammānī’ti”.	130	
PA_tika-s01_05t:130_10	Kammanti laddhīti tadubhayaṃ oḷārikattā paripuṇṇakammanti laddhi. Manokammaṃ anoḷārikattā	1301	
PA_tika-s01_05t:130_11	upaḍḍhakammanti laddhīti yojanā. “Dvāsaṭṭhi paṭipadā”ti vattabbe sabhāvaniruttiṃ	1301	
PA_tika-s01_05t:130_12	ajānanto “dvaṭṭhipaṭipadā”ti vadatīti āha “dvāsaṭṭhi paṭipadā”ti. Saddaracakā pana	1301	
PA_tika-s01_05t:130_13	“dvāsaṭṭhiyā salopo, attamā”ti vadanti, tadayuttameva sabhāvaniruttiyā yogato asiddhattā.	1301	
PA_tika-s01_05t:130_14	Yadi hi sā yogena siddhā assa, evaṃ sabhāvaniruttiyeva siyā, tathā ca sati ācariyānaṃ	1301	
PA_tika-s01_05t:130_15	matena virujjhatīti vadanti. “Cullāsīti sahassānī”tiādikā pana aññatra diṭṭhapayogā	1301	
PA_tika-s01_05t:130_16	sabhāvaniruttiyeva. Dissati hi visuddhimaggādīsu –	1301	
PA_tika-s01_05t:131	“Cullāsīti sahassāni, kappā tiṭṭhanti ye marū;	13	
PA_tika-s01_05t:132	Na tveva tepi tiṭṭhanti, dvīhi cittehi samohitā”ti. ;	13	
PA_tika-s01_05t:133_0	Ekasmiṃ kappeti catunnamasaṅkhyeyyakappānaṃ aññatarabhūte ekasmiṃ asaṅkhyeyyakappe.	133	
PA_tika-s01_05t:133_1	Tatthāpi ca vivaṭṭaṭṭhāyīsaññitaṃ ekameva sandhāya “dvaṭṭhantarakappā”ti vuttaṃ.	133	
PA_tika-s01_05t:133_2	Na hi so assutasāsanadhammo itare jānāti bāhirakānamavisayattā, ajānanto evamāhāti attho.	133	
PA_tika-s01_05t:134_0	Urabbhe hananti, hantvā vā jīvitaṃ kappentīti orabbhikā. Esa nayo sākuṇikādīsupi.	134	
PA_tika-s01_05t:134_1	Luddāti vuttāvasesakā ye keci cātuppadajīvikā nesādā. Māgavikapadasmiñhi rohitādimigajātiyeva	134	
PA_tika-s01_05t:134_2	gahitā. Bandhanāgāre niyojentīti bandhanāgārikā. Kurūrakammantāti dāruṇakammantā.	134	
PA_tika-s01_05t:134_3	Ayaṃ sabbopi kaṇhakammapasutatāya kaṇhābhijātīti vadati kaṇhassa dhammassa abhijāti	134	
PA_tika-s01_05t:134_4	abbhuppatti yassāti katvā. Bhikkhūti buddhasāsane bhikkhū. Kaṇṭaketi chandarāge.	134	
PA_tika-s01_05t:134_5	Saññogavasena tesaṃ pakkhipanaṃ. Kaṇṭakasadisachandarāgena saññuttā bhuñjantīti hi	134	
PA_tika-s01_05t:134_6	adhippāyena “kaṇṭake pakkhipitvā”ti vuttaṃ. Kasmāti ce? Yasmā “te paṇītapaṇīte paccaye	134	
PA_tika-s01_05t:134_7	paṭisevantī”ti tassa micchāgāho, tasmā ñāyaladdhepi paccaye bhuñjamānā ājīvakasamayassa	134	
PA_tika-s01_05t:134_8	vilomagāhitāya paccayesu kaṇṭake pakkhipitvā khādanti nāmāti vadati kaṇṭakavuttikāti	134	
PA_tika-s01_05t:134_9	kaṇṭakena yathāvuttena saha jīvikā. Ayañhissa pāḷiyevāti ayaṃ makkhalissa vādadīpanā	134	
PA_tika-s01_05t:134_10	attanā racitā pāḷiyevāti yathāvuttamatthaṃ samattheti. Kaṇṭakavuttikā eva nāma eke	1341	
PA_tika-s01_05t:134_11	apare pabbajitā bāhirakā santi, te nīlābhijātīti vadatīti attho. Te hi savisesaṃ	1341	
PA_tika-s01_05t:134_12	attakilamathānuyogamanuyuttā. Tathā hi te kaṇṭake vattantā viya bhavantīti kaṇṭakavuttikāti	1341	
PA_tika-s01_05t:134_13	vuttā. Nīlassa dhammassa abhijāti yassāti nīlābhijāti. Evamitaresupi.	1341	
PA_tika-s01_05t:135_0	Amhākaṃ saññojanagaṇṭho natthīti vādino bāhirakapabbajitā nigaṇṭhā. Ekameva sāṭakaṃ	135	
PA_tika-s01_05t:135_1	paridahantā ekasāṭakā. Kaṇhato parisuddho nīlo, tato pana lohitotiādinā yathākkamaṃ	135	
PA_tika-s01_05t:135_2	tassa parisuddhaṃ vādaṃ dassetuṃ “ime kirā”tiādi vuttaṃ. Paṇḍaratarāti bhuñjananahānapaṭikkhepādivatasamāyogena	135	
PA_tika-s01_05t:135_3	parisuddhatarā kaṇhanīlamupādāya lohitassāpi parisuddhabhāvena vattabbato. Odātavasanāti	135	
PA_tika-s01_05t:135_4	odātavatthaparidahanā. Acelakasāvakāti ājīvakasāvakabhūtā. Te kira ājīvakaladdhiyā	135	
PA_tika-s01_05t:135_5	visuddhacittatāya nigaṇṭhehipi paṇḍaratarā haliddābhānampi purime upādāya parisuddhabhāvappattito.	135	
PA_tika-s01_05t:135_6	“Eva”ntiādinā tassa chandāgamanaṃ dasseti. Nandādīnaṃ sāvakabhūtā pabbajitā ājīvakā.	135	
PA_tika-s01_05t:135_7	Tathā ājīvakiniyo. Nandādayo kira tathārūpaṃ ājīvakapaṭipattiṃ ukkaṃsaṃ pāpetvā ṭhitā,	135	
PA_tika-s01_05t:135_8	tasmā nigaṇṭhehi ājīvakasāvakehi pabbajitehi paṇḍaratarā vuttā paramasukkābhijātīti ayaṃ tassa laddhi.	135	
PA_tika-s01_05t:136_0	Purisabhūmiyoti padhānaniddeso. Itthīnampi hetā bhūmiyo esa icchateva. Satta divaseti	136	
PA_tika-s01_05t:136_1	accantasaññogavacanaṃ, ettakampi mandā momūhāti. Sambādhaṭṭhānatoti mātukucchiṃ sandhāyāha.	136	
PA_tika-s01_05t:136_2	Rodanti ceva viravanti ca tamanussaritvā. Khedanaṃ, kīḷanañca khiḍḍāsaddeneva saṅgahetvā	136	
PA_tika-s01_05t:136_3	khiḍḍābhūmi vuttā. Padassa nikkhipanaṃ padanikkhipanaṃ. Yadā tathā padaṃ nikkhipituṃ	136	
PA_tika-s01_05t:136_4	samattho, tadā padavīmaṃsabhūmi nāmāti bhāvo. Vatāvatassa jānanakāle. Bhikkhu ca	136	
PA_tika-s01_05t:136_5	pannakotiādipi tesaṃ bāhirakānaṃ pāḷiyeva. Tattha pannakoti bhikkhāya vicaraṇako,	136	
PA_tika-s01_05t:136_6	tesaṃ vā paṭipattiyā paṭipannako. Jinoti jiṇṇo jarāvasena hīnadhātuko, attano vā	136	
PA_tika-s01_05t:136_7	paṭipattiyā paṭipakkhaṃ jinitvā ṭhito. So kira tathābhūto dhammampi kassaci na kathesi.	136	
PA_tika-s01_05t:136_8	Tenāha “na kiñci āhā”ti. Oṭṭhavadanādivippakāre katepi khamanavasena na kiñci kathetītipi	136	
PA_tika-s01_05t:136_9	vadanti. Alābhinti “so na kumbhimukhā paṭiggaṇhātī”tiādinā nayena mahāsīhanādasutte	136	
PA_tika-s01_05t:136_10	vuttaalābhahetusamāyogena alābhiṃ. Tatoyeva jighacchādubbalaparetatāya sayanaparāyanaṭṭhena	1361	
PA_tika-s01_05t:136_11	samaṇaṃ pannabhūmīti vadati.	1361	
PA_tika-s01_05t:137_0	Ājīvavuttisatānīti sattānamājīvabhūtāni jīvikāvuttisatāni. “Paribbājakasatānī”ti	137	
PA_tika-s01_05t:137_1	vuccamānepi cesa sabhāvaliṅgamajānanto “paribbājakasate”ti vadati. Evamaññesupi.	137	
PA_tika-s01_05t:137_2	Tenāha “paribbājakapabbajjāsatānī”ti. Nāgabhavanaṃ nāgamaṇḍalaṃ yathā “mahiṃsakamaṇḍala”nti.	137	
PA_tika-s01_05t:137_3	Paramāṇuādi rajo. Pasuggahaṇena eḷakajāti gahitā. Migaggahaṇena rurugavayādi migajāti.	137	
PA_tika-s01_05t:137_4	Gaṇṭhimhīti phaḷumhi, pabbeti attho. Cātumahārājikādibrahmakāyikādivasena, tesañca	137	
PA_tika-s01_05t:137_5	antarabhedavasena bahū devā. Tattha cātumahārājikānaṃ ekaccaantarabhedo mahāsamayasuttena	137	
PA_tika-s01_05t:137_6	dīpetabbo. “So panā”tiādinā ajānanto panesa bahū devepi satta eva vadatīti tassa	137	
PA_tika-s01_05t:137_7	appamāṇataṃ dasseti. Manussāpi anantāti dīpadesakulavaṃsājīvādivibhāgavasena. Pisācā	137	
PA_tika-s01_05t:137_8	eva pesācā, te aparapetādivasena mahantamahantā, bahutarāti attho. Bāhirakasamaye	137	
PA_tika-s01_05t:137_9	pana “chaddantadahamandākiniyo kuvāḷiyamucalindanāmena voharitā”ti ācariyena vuttaṃ.	137	
PA_tika-s01_05t:138_0	Gaṇṭhikāti pabbagaṇṭhikā. Pabbagaṇṭhimhi hi pavuṭasaddo. Mahāpapātāti mahātaṭā. Pārisesanayena	138	
PA_tika-s01_05t:138_1	khuddakapapātasatāni. Evaṃ supinesupi. “Mahākappino”ti idaṃ “mahākappāna”nti atthato	138	
PA_tika-s01_05t:138_2	veditabbaṃ. Saddato panesa ajānanto evaṃ vadatīti na vicāraṇakkhamaṃ. Tathā “cullāsīti	138	
PA_tika-s01_05t:138_3	satasahassānī”ti idampi. So hi “caturāsīti satasahassānī”ti vattumasakkonto evaṃ	138	
PA_tika-s01_05t:138_4	vadati. Saddaracakā pana “caturāsītiyā tulopo, cassa cu, rassa lo, dvittañcā”ti vadanti.	138	
PA_tika-s01_05t:138_5	Ettakā mahāsarāti etappamāṇavatā mahāsarato, sattamahāsaratoti vuttaṃ hoti. Kirāti	138	
PA_tika-s01_05t:138_6	tassa vādānussavane nipāto. Paṇḍitopi…pe… na gacchati, kasmā? Sattānaṃ saṃsaraṇakālassa niyatabhāvato.	138	
PA_tika-s01_05t:139_0	“Acelakavatena vā aññena vā yena kenacī”ti vuttamatidisati “tādisenevā”ti iminā.	139	
PA_tika-s01_05t:139_1	Tapokammenāti tapakaraṇena. Etthāpi “tādisenevā”ti adhikāro. Yo…pe… visujjhati, so	139	
PA_tika-s01_05t:139_2	aparipakkaṃ kammaṃ paripāceti nāmāti yojanā. Antarāti caturāsītimahākappasatasahassānamabbhantare.	139	
PA_tika-s01_05t:139_3	Phussa phussāti patvā patvā. Vuttaparimāṇaṃ kālanti caturāsītimahākappasatasahassapamāṇaṃ	139	
PA_tika-s01_05t:139_4	kālaṃ. Idaṃ vuttaṃ hoti – aparipakkaṃ saṃsaraṇanimittaṃ kammaṃ sīlādinā sīghaṃyeva	139	
PA_tika-s01_05t:139_5	visuddhappattiyā paripāceti nāma. Paripakkaṃ kammaṃ phussa phussa kālena paripakkabhāvānāpādanena	139	
PA_tika-s01_05t:139_6	byantiṃ vigamanaṃ karoti nāmāti. Doṇenāti pariminanadoṇatumbena. Rūpakavasenattho	139	
PA_tika-s01_05t:139_7	labbhatīti vuttaṃ “mitaṃ viyā”ti. Na hāpanavaḍḍhanaṃ paṇḍitabālavasenāti dasseti	139	
PA_tika-s01_05t:139_8	“na saṃsāro”tiādinā. Vaḍḍhanaṃ ukkaṃso. Hāpanaṃ avakaṃso.	139	
PA_tika-s01_05t:140_0	Katasuttaguḷeti katasuttavaṭṭiyaṃ. Paletīti pareti yathā “abhisamparāyo”ti, ra-kārassa	140	
PA_tika-s01_05t:140_1	pana la-kāraṃ katvā evaṃ vuttaṃ yathā “palibuddho”ti. So ca curādigaṇavasena gatiyanti	140	
PA_tika-s01_05t:140_2	vuttaṃ “gacchatī”ti. Imāya upamāya cesa sattānaṃ saṃsāro anukkamena khīyateva, na	140	
PA_tika-s01_05t:140_3	vaḍḍhati paricchinnarūpattāti imamatthaṃ vibhāvetīti āha “sutte khīṇe”tiādi. Tatthevāti khīyanaṭṭhāneyeva.	140	
PA_tika-s01_05t:141	Ajitakesakambalavādavaṇṇanā	14	
PA_tika-s01_05t:142_0	171. Dinnanti deyyadhammasīsena dānacetanāyeva vuttā. Taṃmukhena ca phalanti dasseti	142	
PA_tika-s01_05t:142_1	“dinnassa phalābhāva”nti iminā. Dinnañhi mukhyato annādivatthu, taṃ kathamesa paṭikkhipissati.	142	
PA_tika-s01_05t:142_2	Esa nayo yiṭṭhaṃ hutanti etthāpi. Sabbasādhāraṇaṃ mahādānaṃ mahāyāgo. Pāhunabhāvena	142	
PA_tika-s01_05t:142_3	kattabbasakkāro pāhunakasakkāro. Phalanti ānisaṃsaphalaṃ, nissandaphalañca. Vipākoti	142	
PA_tika-s01_05t:142_4	sadisaphalaṃ. Caturaṅgasamannāgate dāne ṭhānantarādipatti viya hi ānisaṃso, saṅkhabrāhmaṇassa	142	
PA_tika-s01_05t:142_5	dāne tāṇalābhamattaṃ viya nissando, paṭisandhisaṅkhātaṃ sadisaphalaṃ vipāko. Ayaṃ	142	
PA_tika-s01_05t:142_6	loko, paralokoti ca kammunā laddhabbo vutto phalābhāvameva sandhāya paṭikkhipanato.	142	
PA_tika-s01_05t:142_7	Paccakkhadiṭṭho hi loko kathaṃ tena paṭikkhitto siyā. “Sabbe tattha tattheva ucchijjantī”ti	142	
PA_tika-s01_05t:142_8	iminā kāraṇamāha, yattha yattha bhavayoniādīsu ṭhitā ime sattā, tattha tattheva ucchijjanti,	142	
PA_tika-s01_05t:142_9	nirudayavināsavasena vinassantīti attho. Tesūti mātāpitūsu. Phalābhāvavaseneva vadati,	142	
PA_tika-s01_05t:142_10	na mātāpitūnaṃ, nāpi tesu idāni kariyamānasakkārāsakkārānamabhāvavasena tesaṃ loke	1421	
PA_tika-s01_05t:142_11	paccakkhattā. Pubbuḷassa viya imesaṃ sattānaṃ uppādo nāma kevalo, na cavitvā āgamanapubbako	1421	
PA_tika-s01_05t:142_12	atthīti dassanatthaṃ “natthi sattā opapātikā”ti vuttanti āha “cavitvā upapajjanakā	1421	
PA_tika-s01_05t:142_13	sattā nāma natthī”ti. Samaṇena nāma yāthāvato jānantena kassaci akathetvā saññatena	1421	
PA_tika-s01_05t:142_14	bhavitabbaṃ, aññathā ahopurisikā nāma siyā. Kiñhi paro parassa karissati, tathā ca	1421	
PA_tika-s01_05t:142_15	attano sampādanassa kassaci avassayo eva na siyā tattha tattheva ucchijjanatoti imamatthaṃ	1421	
PA_tika-s01_05t:142_16	sandhāya “ye imañca…pe… pavedentī”ti āha. Ayaṃ aṭṭhakathāvasesako attho.	1421	
PA_tika-s01_05t:143_0	Catūsu mahābhūtesu niyutto cātumahābhūtiko, atthamattato pana dassetuṃ “catumahābhūtamayo”ti	143	
PA_tika-s01_05t:143_1	vuttaṃ. Yathā hi mattikāya nibbattaṃ bhājanaṃ mattikāmayaṃ, evamayampi catūhi mahābhūtehi	143	
PA_tika-s01_05t:143_2	nibbatto catumahābhūtamayoti vuccati. Ajjhattikapathavīdhātūti sattasantānagatā pathavīdhātu.	143	
PA_tika-s01_05t:143_3	Bāhirapathavīdhātunti bahiddhā mahāpathaviṃ, tena pathavīyeva kāyoti dasseti. Anugacchatīti	143	
PA_tika-s01_05t:143_4	anubandhati. Ubhayenāpīti padadvayenapi. Upeti upagacchatīti bāhirapathavikāyato	143	
PA_tika-s01_05t:143_5	tadekadesabhūtā pathavī āgantvā ajjhattikabhāvappatti hutvā sattabhāvena saṇṭhitā,	143	
PA_tika-s01_05t:143_6	sā ca mahāpathavī ghaṭādigatapathavī viya idāni tameva bāhiraṃ pathavikāyaṃ samudāyabhūtaṃ	143	
PA_tika-s01_05t:143_7	puna upeti upagacchati, sabbaso tena bāhirapathavikāyena nibbisesataṃ ekībhāvameva	143	
PA_tika-s01_05t:143_8	gacchatīti attho. Āpādīsupi eseva nayoti ettha pajjunnena mahāsamuddato gahitaāpo	143	
PA_tika-s01_05t:143_9	viya vassodakabhāvena punapi mahāsamuddaṃ, sūriyaraṃsito gahitaindaggisaṅkhātatejo	143	
PA_tika-s01_05t:143_10	viya punapi sūriyaraṃsiṃ, mahāvāyukkhandhato niggatamahāvāto viya punapi mahāvāyukkhandhaṃ	1431	
PA_tika-s01_05t:143_11	upeti upagacchatīti parikappanāmattena diṭṭhigatikassa adhippāyo.	1431	
PA_tika-s01_05t:144_0	Manacchaṭṭhāni indriyānīti manameva chaṭṭhaṃ yesaṃ cakkhusotaghānajivhākāyānaṃ, tāni	144	
PA_tika-s01_05t:144_1	indriyāni. Ākāsaṃ pakkhandanti tesaṃ visayabhāvāti vadanti. Visayīgahaṇena hi visayāpi	144	
PA_tika-s01_05t:144_2	gahitā eva honti. Kathaṃ gaṇitā mañcapañcamāti āha “mañco ceva…pe… attho”ti. Āḷāhanaṃ	144	
PA_tika-s01_05t:144_3	susānanti atthato ekaṃ. Guṇāguṇapadānīti guṇadosakoṭṭhāsāni. Sarīrameva vā padāni	144	
PA_tika-s01_05t:144_4	taṃtaṃkiriyāya pajjitabbato. Pārāvatapakkhivaṇṇānīti pārāvatassa nāma pakkhino vaṇṇāni.	144	
PA_tika-s01_05t:144_5	“Pārāvatapakkhavaṇṇānī”ti pāṭho, pārāvatasakuṇassa pattavaṇṇānīti attho. Bhasmantāti	144	
PA_tika-s01_05t:144_6	chārikāpariyantā. Tenāha “chārikāvasānamevā”ti. Āhutisaddenettha “dinnaṃ yiṭṭhaṃ	144	
PA_tika-s01_05t:144_7	huta”nti vuttappakāraṃ dānaṃ sabbampi gahitanti dasseti “pāhunakasakkārādibhedaṃ	144	
PA_tika-s01_05t:144_8	dinnadāna”nti iminā, virūpekasesaniddeso vā esa. Atthoti adhippāyato attho saddato	144	
PA_tika-s01_05t:144_9	tassa anadhigamitattā. Evamīdisesu. Dabbanti muyhantīti dattū, bālapuggalā, tehi	144	
PA_tika-s01_05t:144_10	dattūhi. Kiṃ vuttaṃ hotīti āha “bālā dentī”tiādi. Pāḷiyaṃ “loko atthī”ti mati yesaṃ	1441	
PA_tika-s01_05t:144_11	te atthikā, “atthī”ti cedaṃ nepātikapadaṃ, tesaṃ vādo atthikavādo, taṃ atthikavādaṃ.	1441	
PA_tika-s01_05t:145_0	Tatthāti tesu yathāvuttesu tīsu micchāvādīsu. Kammaṃ paṭibāhati akiriyavādibhāvato.	145	
PA_tika-s01_05t:145_1	Vipākaṃ paṭibāhati sabbena sabbaṃ āyatiṃ upapattiyā paṭikkhipanato. Vipākanti ca	145	
PA_tika-s01_05t:145_2	ānisaṃsanissandasadisaphalavasena tividhampi vipākaṃ. Ubhayaṃ paṭibāhati sabbaso	145	
PA_tika-s01_05t:145_3	hetupaṭisedhaneneva phalassāpi paṭisedhitattā. Ubhayanti ca kammaṃ vipākampi. So	145	
PA_tika-s01_05t:145_4	hi “ahetū appaccayā sattā saṃkilissanti, visujjhanti cā”ti vadanto kammassa viya	145	
PA_tika-s01_05t:145_5	vipākassāpi saṃkilesavisuddhīnaṃ paccayattābhāvajotanato tadubhayaṃ paṭibāhati nāma.	145	
PA_tika-s01_05t:145_6	Vipāko paṭibāhito hoti asati kammasmiṃ vipākābhāvato. Kammaṃ paṭibāhitaṃ hoti asati	145	
PA_tika-s01_05t:145_7	vipāke kammassa niratthakatāpattito. Itīti vuttatthanidassanaṃ. Atthatoti sarūpato,	145	
PA_tika-s01_05t:145_8	visuṃ visuṃ taṃtaṃdiṭṭhidīpakabhāvena pāḷiyaṃ āgatāpi tadubhayapaṭibāhakāvāti attho.	145	
PA_tika-s01_05t:145_9	Paccekaṃ tividhadiṭṭhikā eva te ubhayapaṭibāhakattā. “Ubhayappaṭibāhakā”ti hi hetuvacanaṃ	145	
PA_tika-s01_05t:145_10	hetugabbhattā tassa visesanassa. Ahetukavādā cevātiādi paṭiññāvacanaṃ tapphalabhāvena	1451	
PA_tika-s01_05t:145_11	nicchitattā. Tasmā vipākapaṭibāhakattā natthikavādā, kammapaṭibāhakattā akiriyavādā,	1451	
PA_tika-s01_05t:145_12	tadubhayapaṭibāhakattā ahetukavādāti yathālābhaṃ hetuphalatāsambandho veditabbo.	1451	
PA_tika-s01_05t:145_13	Yo hi vipākapaṭibāhanena natthikadiṭṭhiko ucchedavādī, so atthato kammapaṭibāhanena	1451	
PA_tika-s01_05t:145_14	akiriyadiṭṭhiko, ubhayapaṭibāhanena ahetukadiṭṭhiko ca hoti. Sesadvayepi eseva nayo.	1451	
PA_tika-s01_05t:146_0	“Ye vā panā”tiādinā tesamanudiṭṭhikānaṃ niyāmokkantivinicchayo vutto. Tattha tesanti	146	
PA_tika-s01_05t:146_1	pūraṇādīnaṃ. Sajjhāyantīti taṃ diṭṭhidīpakaṃ ganthaṃ yathā tathā tehi kataṃ uggahetvā	146	
PA_tika-s01_05t:146_2	paṭhanti. Vīmaṃsantīti tassa atthaṃ vicārenti. “Tesa”ntiādi vīmaṃsanākāradassanaṃ.	146	
PA_tika-s01_05t:146_3	“Karoto…pe… ucchijjatī”ti evaṃ vīmaṃsantānaṃ tesanti sambandho. Tasmiṃ ārammaṇeti	146	
PA_tika-s01_05t:146_4	yathāparikappite kammaphalābhāvādike “karoto na karīyati pāpa”ntiādi nayappavattāya	146	
PA_tika-s01_05t:146_5	micchādassanasaṅkhātāya laddhiyā ārammaṇe. Micchāsati santiṭṭhatīti micchāsatisaṅkhātā	146	
PA_tika-s01_05t:146_6	laddhisahagatā taṇhā santiṭṭhati. “Karoto na karīyati pāpa”ntiādivasena hi anussavūpaladdhe	146	
PA_tika-s01_05t:146_7	atthe tadākāraparivitakkanehi saviggahe viya sarūpato cittassa paccupaṭṭhite cirakālaparicayena	146	
PA_tika-s01_05t:146_8	“evameta”nti nijjhānakkhamabhāvūpagamane, nijjhānakkhantiyā ca tathā tathā gahite	146	
PA_tika-s01_05t:146_9	punappunaṃ tatheva āsevantassa bahulīkarontassa micchāvitakkena samānīyamānā micchāvāyāmupatthambhitā	146	
PA_tika-s01_05t:146_10	ataṃsabhāvampi “taṃsabhāva”nti gaṇhantī micchāladdhisahagatā taṇhā musā vitathaṃ	1461	
PA_tika-s01_05t:146_11	saraṇato pavattanato micchāsatīti vuccati. Caturaṅguttaraṭīkāyampi cesa attho vuttoyeva.	1461	
PA_tika-s01_05t:146_12	Micchāsaṅkappādayo viya hi micchāsati nāma pāṭiyekko koci dhammo natthi, taṇhāsīsena	1461	
PA_tika-s01_05t:146_13	gahitānaṃ catunnampi akusalakkhandhānametaṃ adhivacananti majjhimāgamaṭṭhakathāyampi	1461	
PA_tika-s01_05t:146_14	sallekhasuttavaṇṇanāyaṃ vuttaṃ.	1461	
PA_tika-s01_05t:147_0	Cittaṃ ekaggaṃ hotīti yathāsakaṃ vitakkādipaccayalābhena tasmiṃ ārammaṇe avaṭṭhitatāya	147	
PA_tika-s01_05t:147_1	anekaggataṃ pahāya ekaggaṃ appitaṃ viya hoti, cittasīsena cettha micchāsamādhi eva	147	
PA_tika-s01_05t:147_2	vutto. So hi paccayavisesehi laddhabhāvanābalo īdise ṭhāne samādhānapatirūpakakiccakaroyeva	147	
PA_tika-s01_05t:147_3	hoti vālavijjhanādīsu viyāti daṭṭhabbaṃ. Javanāni javantīti anekakkhattuṃ tenākārena	147	
PA_tika-s01_05t:147_4	pubbabhāgiyesu javanavāresu pavattesu sanniṭṭhānabhūte sabbapacchime javanavāre satta	147	
PA_tika-s01_05t:147_5	javanāni javanti. “Paṭhamajavane satekicchā honti, tathā dutiyādīsū”ti idaṃ dhammasabhāvadassanameva,	147	
PA_tika-s01_05t:147_6	na pana tasmiṃ khaṇe tesaṃ tikicchā kenaci sakkā kātunti dassanaṃ tesveva ṭhatvā	147	
PA_tika-s01_05t:147_7	sattamajavanassa avassamuppajjamānassa nivattituṃ asakkuṇeyyattā, evaṃ lahuparivatte	147	
PA_tika-s01_05t:147_8	ca cittavāre ovādānusāsana vasena tikicchāya asambhavato. Tenāha “buddhānampi atekicchā	147	
PA_tika-s01_05t:147_9	anivattino”ti. Ariṭṭhakaṇṭakasadisāti ariṭṭhabhikkhukaṇṭakasāmaṇerasadisā, te viya	147	
PA_tika-s01_05t:147_10	atekicchā anivattino micchādiṭṭhigatikāyeva jātāti vuttaṃ hoti.	1471	
PA_tika-s01_05t:148_0	Tatthāti tesu tīsu micchādassanesu. Koci ekaṃ dassanaṃ okkamatīti yassa ekasmiṃyeva	148	
PA_tika-s01_05t:148_1	abhiniveso, āsevanā ca pavattā, so ekameva dassanaṃ okkamati. Koci dve, koci tīṇipīti	148	
PA_tika-s01_05t:148_2	yassa dvīsu, tīsupi vā abhiniveso, āsevanā ca pavattā, so dve, tīṇipi okkamati, etena	148	
PA_tika-s01_05t:148_3	pana vacanena yā pubbe “iti sabbepete atthato ubhayappaṭibāhakā”tiādinā ubhayappaṭibāhakatāmukhena	148	
PA_tika-s01_05t:148_4	dīpitā atthato siddhā sabbadiṭṭhikatā, sā pubbabhāgiyā. Yā pana micchattaniyāmokkantibhūtā,	148	
PA_tika-s01_05t:148_5	sā yathāsakaṃ paccayasamudāgamasiddhito bhinnārammaṇānaṃ viya visesādhigamānaṃ ekajjhaṃ	148	
PA_tika-s01_05t:148_6	anuppattiyā aññamaññaṃ abbokiṇṇā evāti dasseti. “Ekasmiṃ okkantepī”tiādinā tissannampi	148	
PA_tika-s01_05t:148_7	diṭṭhīnaṃ samānasāmatthiyataṃ, samānaphalatañca vibhāveti. Saggāvaraṇādinā hetā samānasāmatthiyā	148	
PA_tika-s01_05t:148_8	ceva samānaphalā ca, tasmā tissopi cetā ekassa uppannāpi abbokiṇṇā eva, ekāya vipāke	148	
PA_tika-s01_05t:148_9	dinne itarā tassā anubalappadāyikāyoti daṭṭhabbaṃ. “Patto saggamaggāvaraṇañcevā”tiādiṃ	148	
PA_tika-s01_05t:148_10	vatvā “abhabbo”tiādinā tadevatthaṃ āvikaroti. Mokkhamaggāvaraṇanti nibbānapathabhūtassa	1481	
PA_tika-s01_05t:148_11	ariyamaggassa nivāraṇaṃ. Pagevāti paṭikkhepatthe nipāto, mokkhasaṅkhātaṃ pana nibbānaṃ	1481	
PA_tika-s01_05t:148_12	gantuṃ kā nāma kathāti attho. Apica pagevāti pā eva, paṭhamatarameva mokkhaṃ gantumabhabbo,	1481	
PA_tika-s01_05t:148_13	mokkhagamanatopi dūrataramevāti vuttaṃ hoti. Evamaññatthāpi yathārahaṃ.	1481	
PA_tika-s01_05t:149_0	“Vaṭṭakhāṇu nāmesa satto”ti idaṃ vacanaṃ neyyatthameva, na nītatthaṃ. Tathā hi vuttaṃ	149	
PA_tika-s01_05t:149_1	papañcasūdaniyaṃ nāma majjhimāgamaṭṭhakathāyaṃ “kiṃ panesa ekasmiṃyeva attabhāve	149	
PA_tika-s01_05t:149_2	niyato hoti, udāhu aññasmimpīti? Ekasmiṃyeva niyato, āsevanavasena pana bhavantarepi	149	
PA_tika-s01_05t:149_3	taṃ taṃ diṭṭhiṃ rocetiyevā”ti. Akusalañhi nāmetaṃ abalaṃ dubbalaṃ, na kusalaṃ viya	149	
PA_tika-s01_05t:149_4	sabalaṃ mahābalaṃ, tasmā “ekasmiṃyeva attabhāve niyato”ti tattha vuttaṃ. Aññathā	149	
PA_tika-s01_05t:149_5	sammattaniyāmo viya micchattaniyāmopi accantiko siyā, na ca accantiko. Yadevaṃ vaṭṭakhāṇujotanā	149	
PA_tika-s01_05t:149_6	kathaṃ yujjeyyāti āha “āsevanavasenā”tiādi, tasmā yathā sattaṅguttarapāḷiyaṃ “sakiṃ	149	
PA_tika-s01_05t:149_7	nimuggopi nimuggo eva bālo”ti [a. ni. 7.15 (atthato samānaṃ)] vuttaṃ, evaṃ vaṭṭakhāṇujotanāpi	149	
PA_tika-s01_05t:149_8	vuttā. Yādise hi paccaye paṭicca ayaṃ taṃ taṃ dassanaṃ okkanto, puna kadāci tappaṭipakkhe	149	
PA_tika-s01_05t:149_9	paccaye paṭicca tato sīsukkhipanamassa na hotīti na vattabbaṃ. Tasmā tattha, idha	149	
PA_tika-s01_05t:149_10	ca aṭṭhakathāyaṃ “evarūpassa hi yebhuyyena bhavato vuṭṭhānaṃ nāma natthī”ti yebhuyyaggahaṇaṃ	1491	
PA_tika-s01_05t:149_11	kataṃ, iti āsevanavasena bhavantarepi taṃtaṃdiṭṭhiyā rocanato yebhuyyenassa bhavato	1491	
PA_tika-s01_05t:149_12	vuṭṭhānaṃ natthīti katvā vaṭṭakhāṇuko nāmesa jāto, na pana micchattaniyāmassa accantikatāyāti	1491	
PA_tika-s01_05t:149_13	nīharitvā ñātabbatthatāya neyyatthamidaṃ, na nītatthanti veditabbaṃ. Yaṃ sandhāya	1491	
PA_tika-s01_05t:149_14	abhidhammepi “arahā, ye ca puthujjanā maggaṃ na paṭilabhissanti, te rūpakkhandhañca	1491	
PA_tika-s01_05t:149_15	na parijānanti, vedanākkhandhañca na parijānissantī”tiādi vuttaṃ. Pathavigopakoti	1491	
PA_tika-s01_05t:149_16	yathāvuttakāraṇena pathavipālako. Tadatthaṃ samatthetuṃ “yebhuyyenā”tiādi vuttaṃ.	1491	
PA_tika-s01_05t:150_0	Evaṃ micchādiṭṭhiyā paramasāvajjānusārena sotūnaṃ satimuppādento “tasmā”tiādimāha.	150	
PA_tika-s01_05t:150_1	Tattha tasmāti yasmā evaṃ saṃsārakhāṇubhāvassāpi paccayo apaṇṇakajāto, tasmā parivajjeyyāti	150	
PA_tika-s01_05t:150_2	sambandho. Akalyāṇajananti kalyāṇadhammavirahitajanaṃ asādhujanaṃ. Āsīvisanti āsumāgatahalāhalaṃ.	150	
PA_tika-s01_05t:150_3	Bhūtikāmoti diṭṭhadhammikasamparāyikaparamatthānaṃ vasena attano guṇehi vuḍḍhikāmo.	150	
PA_tika-s01_05t:150_4	Vicakkhaṇoti paññācakkhunā vividhatthassa passako, dhīroti attho.	150	
PA_tika-s01_05t:151	Pakudhakaccāyanavādavaṇṇanā	15	
PA_tika-s01_05t:152_0	174. “Akaṭā”ti ettha ta-kārassa ṭa-kārādesoti āha “akatā”ti, samena, visamena vā	152	
PA_tika-s01_05t:152_1	kenacipi hetunā akatā, na vihitāti attho. Tathā akaṭavidhāti etthāpi. Natthi katavidho	152	
PA_tika-s01_05t:152_2	karaṇavidhi etesanti akaṭavidhā. Padadvayenāpi loke kenaci hetupaccayena nesaṃ anibbattabhāvaṃ	152	
PA_tika-s01_05t:152_3	dasseti. Tenāha “evaṃ karohī”tiādi. Iddhiyāpi na nimmitāti kassaci iddhimato cetovasippattassa	152	
PA_tika-s01_05t:152_4	puggalassa, devassa, issarādino ca iddhiyāpi na nimmitā. Animmāpitāti kassaci animmāpitā.	152	
PA_tika-s01_05t:152_5	Kāmaṃ saddato yuttaṃ, atthato ca purimena samānaṃ, tathāpi pāḷiyamaṭṭhakathāyañca	152	
PA_tika-s01_05t:152_6	anāgatameva agahetabbabhāve kāraṇanti dasseti “taṃ neva pāḷiya”ntiādinā.	152	
PA_tika-s01_05t:153_0	Brahmajālasuttasaṃvaṇṇanāyaṃ vuttatthameva. Idamettha yojanāmattaṃ – vañjhāti hi	153	
PA_tika-s01_05t:153_1	vañjhapasuvañjhatālādayo viya aphalā kassaci ajanakā, tena pathavikāyādīnaṃ rūpādijanakabhāvaṃ	153	
PA_tika-s01_05t:153_2	paṭikkhipati. Rūpasaddādayo hi pathavikāyādīhi appaṭibaddhavuttikāti tassa laddhi.	153	
PA_tika-s01_05t:153_3	Pabbatassa kūṭamiva ṭhitāti kūṭaṭṭhā, yathā pabbatakūṭaṃ kenaci anibbattitaṃ kassaci	153	
PA_tika-s01_05t:153_4	ca anibbattakaṃ, evametepi sattakāyāti adhippāyo. Yamidaṃ “bījato aṅkurādi jāyatī”ti	153	
PA_tika-s01_05t:153_5	vuccati, taṃ vijjamānameva tato nikkhamati, na avijjamānaṃ, itarathā aññatopi aññassa	153	
PA_tika-s01_05t:153_6	upaladdhi siyā, evametepi sattakāyā, tasmā esikaṭṭhāyiṭṭhitāti. Ṭhitattāti nibbikārabhāvena	153	
PA_tika-s01_05t:153_7	suppatiṭṭhitattā. Na calantīti na vikāramāpajjanti. Vikārābhāvato hi tesaṃ sattannaṃ	153	
PA_tika-s01_05t:153_8	kāyānaṃ esikaṭṭhāyiṭṭhitatā, aniñjanañca attano pakatiyā avaṭṭhānameva. Tenāha “na	153	
PA_tika-s01_05t:153_9	vipariṇamantī”ti. Pakatinti sabhāvaṃ. Avipariṇāmadhammattā eva na aññamaññaṃ upahananti.	153	
PA_tika-s01_05t:153_10	Sati hi vikāramāpādetabbabhāve upaghātakatā siyā, tathā anuggahetabbabhāve sati anuggāhakatāpīti	1531	
PA_tika-s01_05t:153_11	tadabhāvaṃ dassetuṃ pāḷiyaṃ “nāla”ntiādi vuttaṃ. Pathavīyeva kāyekadesattā pathavikāyo	1531	
PA_tika-s01_05t:153_12	yathā “samuddo diṭṭho”ti, pathavisamūho vā kāyasaddassa samūhavācakattā yathā “hatthikāyo”ti.	1531	
PA_tika-s01_05t:153_13	Jīvasattamānaṃ kāyānaṃ niccatāya nibbikārabhāvato na hantabbatā, na ghātetabbatā	1531	
PA_tika-s01_05t:153_14	ca, tasmā neva koci hantā, ghātetā vā atthīti dassetuṃ pāḷiyaṃ “sattannaṃ tveva kāyāna”ntiādi	1531	
PA_tika-s01_05t:153_15	vuttaṃ. Yadi koci hantā natthi, kathaṃ tesaṃ satthappahāroti tattha codanāyāha “yathā”tiādi.	1531	
PA_tika-s01_05t:153_16	Tattha sattannaṃ tvevāti sattannameva. Itisaddo hettha nipātamattaṃ. Pahatanti paharitaṃ.	1531	
PA_tika-s01_05t:153_17	Ekatodhārādikaṃ satthaṃ. Antareneva pavisati, na tesu. Idaṃ vuttaṃ hoti – kevalaṃ	1531	
PA_tika-s01_05t:153_18	“ahaṃ imaṃ jīvitā voropemī”ti tesaṃ tathā saññāmattameva, hananaghātanādi pana paramatthato	1531	
PA_tika-s01_05t:153_19	nattheva kāyānaṃ avikopanīyabhāvatoti.	1531	
PA_tika-s01_05t:154	Nigaṇṭhanāṭaputtavādavaṇṇanā	15	
PA_tika-s01_05t:155_0	177. Cattāro yāmā bhāgā catuyāmaṃ, catuyāmaṃ eva cātuyāmaṃ. Bhāgattho hi idha yāma-saddo	155	
PA_tika-s01_05t:155_1	yathā “rattiyā paṭhamo yāmo”ti. So panettha bhāgo saṃvaralakkhitoti āha “catukoṭṭhāsena	155	
PA_tika-s01_05t:155_2	saṃvarena saṃvuto”ti, saṃyamattho vā yāmasaddo yamanaṃ saññamanaṃ yāmoti katvā. “Yatatto”tiādīsu	155	
PA_tika-s01_05t:155_3	viya hi anupasaggopi saupasaggo viya saññamatthavācako, so pana catūhi ākārehīti	155	
PA_tika-s01_05t:155_4	āha “catukoṭṭhāsena saṃvarenā”ti. Ākāro koṭṭhāsoti hi atthato ekaṃ. Vārito sabbavāri	155	
PA_tika-s01_05t:155_5	yassāyaṃ sabbavārivārito yathā “agyāhito”ti. Tenāha “vāritasabbaudako”ti. Vārisaddena	155	
PA_tika-s01_05t:155_6	cettha vāriparibhogo vutto yathā “rattūparato”ti. Paṭikkhitto sabbasītodako tapparibhogo	155	
PA_tika-s01_05t:155_7	yassāti tathā. Tanti sītodakaṃ. Sabbavāriyuttoti saṃvaralakkhaṇamattaṃ kathitaṃ.	155	
PA_tika-s01_05t:155_8	Sabbavāridhutoti pāpanijjaralakkhaṇaṃ. Sabbavāriphuṭoti kammakkhayalakkhaṇanti imamatthaṃ	155	
PA_tika-s01_05t:155_9	dassento “sabbenā”tiādimāha, sabbena pāpavāraṇena yuttoti hi sabbappakārena saṃvaralakkhaṇena	155	
PA_tika-s01_05t:155_10	pāpavāraṇena samannāgato. Dhutapāpoti sabbena nijjaralakkhaṇena pāpavāraṇena vidhutapāpo.	1551	
PA_tika-s01_05t:155_11	Phuṭṭhoti aṭṭhannampi kammānaṃ khepanena mokkhappattiyā kammakkhayalakkhaṇena sabbena	1551	
PA_tika-s01_05t:155_12	pāpavāraṇena phuṭṭho, taṃ patvā ṭhitoti attho. “Dveyeva gatiyo bhavanti, anaññā”tiādīsu	1551	
PA_tika-s01_05t:155_13	viya gamusaddo niṭṭhānatthoti vuttaṃ “koṭippattacitto”ti, mokkhādhigamena uttamamariyādappattacittoti	1551	
PA_tika-s01_05t:155_14	attho. Kāyādīsu indriyesu saṃyametabbassa abhāvato saṃyatacitto. Atīte hettha ta-saddo.	1551	
PA_tika-s01_05t:155_15	Saṃyametabbassa avasesassa abhāvato suppatiṭṭhitacitto. Kiñci sāsanānulomanti pāpavāraṇaṃ	1551	
PA_tika-s01_05t:155_16	sandhāya vuttaṃ. Asuddhaladdhitāyāti “atthi jīvo, so ca siyā nicco, siyā anicco”ti.	1551	
PA_tika-s01_05t:155_17	Evamādimalīnaladdhitāya. Sabbāti kammapakativibhāgādivisayāpi sabbā nijjhānakkhantiyo.	1551	
PA_tika-s01_05t:155_18	Diṭṭhiyevāti micchādiṭṭhiyo eva jātā.	1551	
PA_tika-s01_05t:156	Sañcayabelaṭṭhaputtavādavaṇṇanā	15	
PA_tika-s01_05t:157	179-181. Amarāvikkhepe vuttanayo evāti brahmajāle amarāvikkhepavādavaṇṇanāyaṃ vuttanayo eva. Kasmā? Vikkhepabyākaraṇabhāvato, tatheva ca tattha vikkhepavādassa āgatattā.	15	
PA_tika-s01_05t:158	Paṭhamasandiṭṭhikasāmaññaphalavaṇṇanā	15	
PA_tika-s01_05t:159_0	182. Pīḷetvāti telayantena uppīḷetvā, iminā rañño ābhogamāha. Vadato hi ābhogavasena	159	
PA_tika-s01_05t:159_1	sabbattha atthanicchayo. Aṭṭhakathācariyā ca tadābhogaññū, paramparābhatatthassāvirodhino	159	
PA_tika-s01_05t:159_2	ca, tasmā sabbattha yathā tathā vacanokāsaladdhabhāvamattena attho na vutto, atha	159	
PA_tika-s01_05t:159_3	kho tesaṃ vattumicchitavasenāti gahetabbaṃ, evañca katvā tattha tattha atthuddhārādivasena	159	
PA_tika-s01_05t:159_4	atthavivecanā katāti.	159	
PA_tika-s01_05t:160_0	183. Yathā te rucceyyāti idāni mayā pucchiyamāno attho yathā tava citte rucceyya,	160	
PA_tika-s01_05t:160_1	tayā citte ruccethāti attho. Kammatthe hetaṃ kiriyāpadaṃ. Mayā vā dāni pucchiyamānamatthaṃ	160	
PA_tika-s01_05t:160_2	tava sampadānabhūtassa roceyyātipi vaṭṭati. Gharadāsiyā kucchismiṃ jāto antojāto.	160	
PA_tika-s01_05t:160_3	Dhanena kīto dhanakkīto. Bandhaggāhagahito karamarānīto. Sāmameva yena kenaci hetunā	160	
PA_tika-s01_05t:160_4	dāsabhāvamupagato sāmaṃdāsabyopagato. Sāmanti hi sayameva. Dāsabyanti dāsabhāvaṃ.	160	
PA_tika-s01_05t:160_5	Koci dāsopi samāno alaso kammaṃ akaronto “kammakāro”ti na vuccati, so pana na tathābhūtoti	160	
PA_tika-s01_05t:160_6	visesanametanti āha “analaso”tiādi. Dūratoti dūradesato āgataṃ. Paṭhamamevāti attano	160	
PA_tika-s01_05t:160_7	āsannataraṭṭhānupasaṅkamanato pageva puretarameva. Uṭṭhahatīti gāravavasena uṭṭhahitvā	160	
PA_tika-s01_05t:160_8	tiṭṭhati, paccuṭṭhātīti vā attho. Pacchāti sāmikassa nipajjāya pacchā. Sayanato avuṭṭhiteti	160	
PA_tika-s01_05t:160_9	rattiyā vibhāyanavelāya seyyato avuṭṭhite. Paccūsakālatoti atītarattiyā paccūsakālato.	160	
PA_tika-s01_05t:160_10	Yāva sāmino rattiṃ niddokkamananti aparāya bhāviniyā rattiyā padosavelāyaṃ yāva niddokkamanaṃ.	1601	
PA_tika-s01_05t:160_11	Yā atītarattiyā paccūsavelā, bhāviniyā ca padosavelā, etthantare sabbakiccaṃ katvā	1601	
PA_tika-s01_05t:160_12	pacchā nipatatīti vuttaṃ hoti. Kiṃ kāramevāti kiṃ karaṇīyameva kinti pucchāya kātabbato,	1601	
PA_tika-s01_05t:160_13	pucchitvā kātabbaveyyāvaccanti attho. Paṭissaveneva samīpacāritā vuttāti āha “paṭisuṇanto	1601	
PA_tika-s01_05t:160_14	vicaratī”ti. Paṭikuddhaṃ mukhaṃ oloketuṃ na visahatītipi dasseti “tuṭṭhapahaṭṭha”nti iminā.	1601	
PA_tika-s01_05t:161_0	Devo viyāti ādhipaccaparivārādisamannāgato padhānadevo viya, tena maññe-saddo idha	161	
PA_tika-s01_05t:161_1	upamatthoti ñāpeti yathā “akkhāhataṃ maññe aṭṭhāsi rañño mahāsudassanassa antepuraṃ	161	
PA_tika-s01_05t:161_2	upasobhayamāna”nti. So vatassāhanti ettha so vata assaṃ ahanti padacchedo, so rājā	161	
PA_tika-s01_05t:161_3	viya ahampi bhaveyyaṃ. Kenāti ce? Yadi puññāni kareyyaṃ, tenāti atthoti āha “so vata	161	
PA_tika-s01_05t:161_4	aha”ntiādi. Vatasaddo upamāyaṃ. Tenāha “evarūpo”ti. Puññānīti uḷārataraṃ puññaṃ sandhāya	161	
PA_tika-s01_05t:161_5	vuttaṃ aññadā katapuññato uḷārāya pabbajjāya adhippetattā. “So vatassāya”ntipi pāṭhe	161	
PA_tika-s01_05t:161_6	so rājā viya ayaṃ ahampi assaṃ. Kathaṃ? “Yadi puññāni kareyya”nti atthasambhavato	161	
PA_tika-s01_05t:161_7	“ayamevattho”ti vuttaṃ. Assanti hi uttamapurisayoge ahaṃ-saddo appayuttopi ayaṃ-saddena	161	
PA_tika-s01_05t:161_8	parāmasanato payutto viya hoti. So ahaṃ evarūpo assaṃ vata, yadi puññāni kareyyanti	161	
PA_tika-s01_05t:161_9	paṭhamapāṭhassa atthamicchanti keci. Evaṃ sati dutiyapāṭhe “ayamevattho”ti avattabbo	161	
PA_tika-s01_05t:161_10	siyā tattha ayaṃ-saddena ahaṃ-saddassa parāmasanato, “so”ti ca parāmasitabbassa aññassa	1611	
PA_tika-s01_05t:161_11	sambhavato. Yanti dānaṃ. Satabhāgampīti satabhūtaṃ bhāgampi, raññā dinnadānaṃ satadhā	1611	
PA_tika-s01_05t:161_12	katvā tattha ekabhāgampīti vuttaṃ hoti. Yāvajīvaṃ na sakkhissāmi dātunti yāvajīvaṃ	1611	
PA_tika-s01_05t:161_13	dānatthāya ussāhaṃ karontopi satabhāgamattampi dātuṃ na sakkhissāmi, tasmā pabbajissāmīti	1611	
PA_tika-s01_05t:161_14	pabbajjāyaṃ ussāhaṃ katvāti attho. “Yaṃnūnā”ti nipāto parivitakkanattheti vuttaṃ	1611	
PA_tika-s01_05t:161_15	“evaṃ cintanabhāva”nti.	1611	
PA_tika-s01_05t:162_0	Kāyena pihitoti kāyena saṃvaritabbassa kāyadvārena pavattanakassa pāpadhammassa saṃvaraṇavasena	162	
PA_tika-s01_05t:162_1	pidahito. Ussukkavacanavasena panattho vihareyya-padena sambajjhitabbattāti āha “akusalapavesanadvāraṃ	162	
PA_tika-s01_05t:162_2	thaketvā”ti. Hutvāti hi seso. Akusalapavesanadvāranti ca kāyakammabhūtānamakusalānaṃ	162	
PA_tika-s01_05t:162_3	pavesanabhūtaṃ kāyaviññattisaṅkhātaṃ dvāraṃ. Sesapadadvayepīti “vācāya saṃvuto, manasā	162	
PA_tika-s01_05t:162_4	saṃvuto”ti padadvayepi. Ghāsacchādanena paramatāyāti ghāsacchādanapariyesane sallekhavasena	162	
PA_tika-s01_05t:162_5	paramatāya, ukkaṭṭhabhāve vā saṇṭhito ghāsacchādanamattameva paramaṃ pamāṇaṃ koṭi	162	
PA_tika-s01_05t:162_6	etassa, na tato paraṃ kiñci āmisajātaṃ pariyesati, paccāsisati cāti ghāsacchādanaparamo,	162	
PA_tika-s01_05t:162_7	tassa bhāvo ghāsacchādanaparamatātipi aṭṭhakathāmuttako nayo. Ghasitabbo asitabboti	162	
PA_tika-s01_05t:162_8	ghāso, āhāro, ābhuso chādeti paridahati etenāti acchādanaṃ, nivāsanaṃ, apica ghasanaṃ	162	
PA_tika-s01_05t:162_9	ghāso, ābhuso chādīyate acchādanantipi yujjati. Etadatthampīti ghāsacchādanatthāyāpi.	162	
PA_tika-s01_05t:162_10	Anesananti ekavīsatividhampi ananurūpamesanaṃ.	1621	
PA_tika-s01_05t:163_0	Vivekaṭṭhakāyānanti gaṇasaṅgaṇikato pavivitte ṭhitakāyānaṃ, sambandhībhūtānaṃ kāyavivekoti	163	
PA_tika-s01_05t:163_1	sambandho. Nekkhammābhiratānanti jhānābhiratānaṃ. Paramavodānappattānanti tāya eva	163	
PA_tika-s01_05t:163_2	jhānābhiratiyā paramaṃ uttamaṃ vodānaṃ cittavisuddhiṃ pattānaṃ. Nirupadhīnanti kilesūpadhiabhisaṅkhārūpadhīhi	163	
PA_tika-s01_05t:163_3	accantavigatānaṃ. Visaṅkhāraṃ vuccati nibbānaṃ, tadadhigamanetā visaṅkhāragatā, arahanto,	163	
PA_tika-s01_05t:163_4	tesaṃ. “Evaṃ vutte”ti iminā mahāniddese āgatabhāvaṃ dasseti. Ettha ca paṭhamo viveko	163	
PA_tika-s01_05t:163_5	itarehi dvīhi vivekehi sahāpi vattabbo itaresu siddhesu tassāpi sijjhanato, vinā	163	
PA_tika-s01_05t:163_6	ca tasmiṃ siddhepi itare samasijjhanato. Tathā dutiyopi. Tatiyo pana itarehi saheva	163	
PA_tika-s01_05t:163_7	vattabbo. Na vinā itaresu siddhesuyeva tassa sijjhanatoti daṭṭhabbaṃ. “Gaṇasaṅgaṇikaṃ	163	
PA_tika-s01_05t:163_8	pahāyā”tiādi tadadhippāyavibhāvanaṃ. Tattha gaṇe janasamāgame sannipatanaṃ gaṇasaṅgaṇikā,	163	
PA_tika-s01_05t:163_9	taṃ pahāya. Kāyena eko viharati vicarati puggalavasena asahāyattā. Citte kilesānaṃ	163	
PA_tika-s01_05t:163_10	sannipatanaṃ cittakilesasaṅgaṇikā, taṃ pahāya. Eko viharati kilesavasena asahāyattā.	1631	
PA_tika-s01_05t:163_11	Maggassa ekacittakkhaṇikattā, gotrabhuādīnañca ārammaṇakaraṇamattattā na tesaṃ vasena	1631	
PA_tika-s01_05t:163_12	sātisayā nibbutisukhasamphusanā, phalasamāpattinirodhasamāpattivasena pana sātisayāti	1631	
PA_tika-s01_05t:163_13	āha “phalasamāpattiṃ vā nirodhasamāpattiṃ vā”ti. Phalapariyosāno hi nirodho. Pavisitvāti	1631	
PA_tika-s01_05t:163_14	samāpajjanavasena antokatvā. Nibbānaṃ patvāti ettha ussukkavacanametaṃ ārammaṇakaraṇena,	1631	
PA_tika-s01_05t:163_15	cittacetasikānaṃ nirodhena ca nibbutipajjanassa adhippetattā. Codanattheti jānāpetuṃ ussāhakaraṇatthe.	1631	
PA_tika-s01_05t:164_0	184. Abhiharitvāti abhimukhabhāvena netvā. Nanti tathā pabbajjāya viharantaṃ. Abhihāroti	164	
PA_tika-s01_05t:164_1	nimantanavasena abhiharaṇaṃ. “Cīvarādīhi payojanaṃ sādhessāmī”ti vacanasesena yojanā.	164	
PA_tika-s01_05t:164_2	Tathā “yenattho, taṃ vadeyyāthā”ti. Cīvarādivekallanti cīvarādīnaṃ lūkhatāya vikalabhāvaṃ.	164	
PA_tika-s01_05t:164_3	Tadubhayampīti tadeva abhihāradvayampi. Sappāyanti sabbagelaññāpaharaṇavasena upakārāvahaṃ.	164	
PA_tika-s01_05t:164_4	Bhāvino anatthassa ajananavasena paripālanaṃ rakkhāgutti. Paccuppannassa pana anatthassa	164	
PA_tika-s01_05t:164_5	nisedhavasena paripālanaṃ āvaraṇagutti. Kimatthiyaṃ “dhammika’nti visesananti āha	164	
PA_tika-s01_05t:164_6	“sā panesā”tiādi. Vihārasīmāyāti upacārasīmāya, lābhasīmāya vā.	164	
PA_tika-s01_05t:165_0	185. Kevalo yadi-evaṃ-saddo pubbe vuttatthāpekkhakoti vuttaṃ “yadi tava dāso”tiādi.	165	
PA_tika-s01_05t:165_1	Evaṃ santeti evaṃ labbhamāne sati. Dutiyaṃ upādāya paṭhamabhāvo, tasmā “paṭhama”nti	165	
PA_tika-s01_05t:165_2	bhaṇanto aññassāpi atthitaṃ dīpeti. Tadeva ca kāraṇaṃ katvā rājāpi evamāhāti dassetuṃ	165	
PA_tika-s01_05t:165_3	“paṭhamanti bhaṇanto”tiādi vuttaṃ. Tenevāti paṭhamasaddena aññassāpi atthitādīpaneneva.	165	
PA_tika-s01_05t:166	Dutiyasandiṭṭhikasāmaññaphalavaṇṇanā	16	
PA_tika-s01_05t:167_0	186. Kasatīti vilekhati kasiṃ karoti. Gahapatikoti ettha ka-saddo appatthoti vuttaṃ	167	
PA_tika-s01_05t:167_1	“ekagehamatte jeṭṭhako”ti. Idaṃ vuttaṃ hoti – gahassa pati gahapati, khuddako gahapati	167	
PA_tika-s01_05t:167_2	gahapatiko ekasmiññeva gehamatte jeṭṭhakattāti, khuddakabhāvo panassa gehavasenevāti	167	
PA_tika-s01_05t:167_3	katvā “ekagehamatte”ti vuttaṃ. Tena hi anekakulajeṭṭhakabhāvaṃ paṭikkhipati, gahaṃ,	167	
PA_tika-s01_05t:167_4	gehanti ca atthato samānameva. Karasaddo balimhīti vuttaṃ “balisaṅkhāta”nti. Karotīti	167	
PA_tika-s01_05t:167_5	abhinipphādeti sampādeti. Vaḍḍhetīti uparūpari uppādanena mahantaṃ sannicayaṃ karoti.	167	
PA_tika-s01_05t:168_0	Kasmā tadubhayampi vuttanti āha “yathā hī”tiādi. Appampi pahāya pabbajituṃ dukkaranti	168	
PA_tika-s01_05t:168_1	dassanañca pageva mahantanti viññāpanatthaṃ. Esā hi kathikānaṃ pakati, yadidaṃ yena	168	
PA_tika-s01_05t:168_2	kenaci pakārena atthantaraviññāpananti. Appampi pahāya pabbajituṃ dukkarabhāvo pana	168	
PA_tika-s01_05t:168_3	majjhimanikāye majjhimapaṇṇāsake laṭukikopamasuttena dīpetabbo. Vuttañhi tattha “seyyathāpi	168	
PA_tika-s01_05t:168_4	udāyi puriso daliddo assako anāḷhiyo, tassa’ssa ekaṃ agārakaṃ oluggaviluggaṃ kākātidāyiṃ	168	
PA_tika-s01_05t:168_5	naparamarūpaṃ, ekā khaṭopikā oluggaviluggā naparamarūpā”ti vitthāro. Yadi appampi	168	
PA_tika-s01_05t:168_6	bhogaṃ pahāya pabbajituṃ dukkaraṃ, kasmā dāsavārepi bhogaggahaṇaṃ na katanti āha	168	
PA_tika-s01_05t:168_7	“dāsavāre panā”tiādi. Attanopi anissaroti attānampi sayamanissaro. Yathā ca dāsassa	168	
PA_tika-s01_05t:168_8	bhogāpi abhogāyeva parāyattabhāvato, evaṃ ñātayopīti dāsavāre ñātiparivaṭṭaggahaṇampi	168	
PA_tika-s01_05t:168_9	na katanti daṭṭhabbaṃ. Parivaṭṭati paramparabhāvena samantato āvaṭṭatīti parivaṭṭo,	168	
PA_tika-s01_05t:168_10	ñātiyeva. Tenāha “ñātiyeva ñātiparivaṭṭo”ti.	1681	
PA_tika-s01_05t:169	Paṇītatarasāmaññaphalavaṇṇanā	16	
PA_tika-s01_05t:170_0	189. Tanti yathā dāsavāre “evamevā”ti vuttaṃ, na tathā idha kassakavāre, tadavacanaṃ	170	
PA_tika-s01_05t:170_1	kasmāti anuyuñjeyya ceti attho. Evamevāti vuccamāneti yathā paṭhamadutiyāni sāmaññaphalāni	170	
PA_tika-s01_05t:170_2	paññattāni, tathāyeva paññapetuṃ sakkā nu khoti vutte. Evarūpāhīti yathāvuttadāsakassakūpamāsadisāhi	170	
PA_tika-s01_05t:170_3	upamāhi. Sāmaññaphalaṃ dīpetuṃ pahoti anantapaṭibhānatāya vicittanayadesanabhāvato.	170	
PA_tika-s01_05t:170_4	Tatthāti evaṃ dīpane. Pariyantaṃ nāma natthi anantanayadesanabhāvato, savane vā asantosanena	170	
PA_tika-s01_05t:170_5	bhiyyo bhiyyo sotukāmatājananato sotukāmatāya pariyantaṃ nāma natthīti attho. Tathāpīti	170	
PA_tika-s01_05t:170_6	“desanāya uttaruttarādhikanānānayavicittabhāve satipī”ti ācariyena vuttaṃ, satipi	170	
PA_tika-s01_05t:170_7	evaṃ apariyantabhāvetipi yujjati. Anumānañāṇena cintetvā. Upari visesanti taṃ ṭhapetvā	170	
PA_tika-s01_05t:170_8	tadupari visesameva sāmaññaphalaṃ pucchanto. Kasmāti āha “savane”tiādi. Etena imamatthaṃ	170	
PA_tika-s01_05t:170_9	dīpeti – anekatthā samānāpi saddā vatticchānupubbikāyeva taṃtadatthadīpakāti.	170	
PA_tika-s01_05t:171_0	Sādhukaṃ sādhūti ekatthametaṃ sādhusaddasseva ka-kārena vaḍḍhetvā vuttattā. Teneva	171	
PA_tika-s01_05t:171_1	hi sādhukasaddassatthaṃ vadantena sādhusaddo atthuddhāravasena udāhaṭo. Tena ca nanu	171	
PA_tika-s01_05t:171_2	sādhukasaddasseva atthuddhāro vattabbo, na sādhusaddassāti codanā nisedhitā. Āyācaneti	171	
PA_tika-s01_05t:171_3	abhimukhaṃ yācane, abhipatthanāyanti attho. Sampaṭicchaneti paṭiggahaṇe. Sampahaṃsaneti	171	
PA_tika-s01_05t:171_4	saṃvijjamānaguṇavasena haṃsane tosane, udaggatākaraṇeti attho.	171	
PA_tika-s01_05t:172_0	Sādhu dhammarucīti gāthā ummādantījātake. Tatthāyamaṭṭhakathāvinicchayapaveṇī – sucaritadhamme	172	
PA_tika-s01_05t:172_1	rocetīti dhammaruci, dhammaratoti attho. Tādiso hi jīvitaṃ jahantopi akattabbaṃ na	172	
PA_tika-s01_05t:172_2	karoti. Paññāṇavāti paññavā ñāṇasampanno. Mittānamaddubbhoti mittānaṃ adussanabhāvo.	172	
PA_tika-s01_05t:172_3	“Adūsako anupaghātako”ti ācariyena vuttaṃ. “Adrubbho”tipi pāṭho da-kārassa dra-kāraṃ katvā.	172	
PA_tika-s01_05t:173_0	Daḷhīkammeti sātaccakiriyāyaṃ. Āṇattiyanti āṇāpane. Idhāpīti sāmaññaphalepi. Assāti	173	
PA_tika-s01_05t:173_1	sādhukasaddassa. “Suṇohi sādhukaṃ manasi karohī”ti hi sādhukasaddena savanamanasikārānaṃ	173	
PA_tika-s01_05t:173_2	sātaccakiriyāpi tadāṇāpanampi jotitaṃ hoti. Āyācaneneva ca uyyojanasāmaññato āṇatti	173	
PA_tika-s01_05t:173_3	saṅgahitāti na sā visuṃ atthuddhāre vuttā. Āṇārahassa hi āṇatti, tadanarahassa āyācananti	173	
PA_tika-s01_05t:173_4	viseso. Sundarepīti sundaratthepi. Idāni yathāvuttena sādhukasaddassa atthattayena	173	
PA_tika-s01_05t:173_5	pakāsitaṃ visesaṃ dassetuṃ, tassa vā atthattayassa idha yogyataṃ vibhāvetuṃ “daḷhīkammatthena	173	
PA_tika-s01_05t:173_6	hī”tiādi vuttaṃ. Suggahitaṃ gaṇhantoti suggahitaṃ katvā gaṇhanto. Sundaranti bhāvanapuṃsakaṃ.	173	
PA_tika-s01_05t:173_7	Bhaddakanti pasatthaṃ, “dhamma”nti iminā sambandho. Sundaraṃ bhaddakanti vā savanānuggahaṇe pariyāyavacanaṃ.	173	
PA_tika-s01_05t:174_0	Manasi karohīti ettha na ārammaṇapaṭipādanalakkhaṇo manasikāro, atha kho vīthipaṭipādanajavanapaṭipādanamanasikārapubbake	174	
PA_tika-s01_05t:174_1	citte ṭhapanalakkhaṇoti dassento “āvajja, samannāharā”ti āha. Avikkhittacittoti yathāvuttamanasikāradvayapubbakāya	174	
PA_tika-s01_05t:174_2	cittapaṭipāṭiyā ekārammaṇe ṭhapanavasena anuddhatacitto hutvā. Nisāmehīti suṇāhi,	174	
PA_tika-s01_05t:174_3	anaggharatanamiva vā suvaṇṇamañjusāya dullabhadhammaratanaṃ citte paṭisāmehītipi	174	
PA_tika-s01_05t:174_4	attho. Tena vuttaṃ “citte karohī”ti. Evaṃ padadvayassa paccekaṃ yojanāvasena atthaṃ	174	
PA_tika-s01_05t:174_5	dassetvā idāni paṭiyogīvasena dassetuṃ “apicā”tiādi vuttaṃ. Tattha sotindriyavikkhepavāraṇaṃ	174	
PA_tika-s01_05t:174_6	savane niyojanavasena kiriyantarapaṭisedhanato, tena sotaṃ odahāti atthaṃ dasseti.	174	
PA_tika-s01_05t:174_7	Manindriyavikkhepavāraṇaṃ manasikārena daḷhīkammaniyojanena aññacintāpaṭisedhanato.	174	
PA_tika-s01_05t:174_8	Byañjanavipallāsaggāhavāraṇaṃ “sādhuka”nti visesetvā vuttattā. Atthavipallāsaggāhavāraṇepi esa nayo.	174	
PA_tika-s01_05t:175_0	Dhāraṇūpaparikkhādīsūti ettha ādi-saddena tulanatīraṇādike, diṭṭhiyā suppaṭivedhe	175	
PA_tika-s01_05t:175_1	ca saṅgaṇhāti. Yathādhippetamatthaṃ byañjeti pakāseti, sayametenāti vā byañjanaṃ,	175	
PA_tika-s01_05t:175_2	sabhāvanirutti, saha byañjanenāti sabyañjano, byañjanasampannoti attho. Sahappavatti	175	
PA_tika-s01_05t:175_3	hi “sampannatā samavāyatā vijjamānatā”tiādinā anekavidhā, idha pana sampannatāyeva	175	
PA_tika-s01_05t:175_4	tadaññassa asambhavato, tasmā “saha byañjanenā”ti nibbacanaṃ katvāpi “byañjanasampanno”ti	175	
PA_tika-s01_05t:175_5	attho ācariyena vuttoti daṭṭhabbaṃ, yathā taṃ “na kusalā akusalā, kusalapaṭipakkhā”ti	175	
PA_tika-s01_05t:175_6	araṇīyato upagantabbato anudhātabbato attho, catupārisuddhisīlādi, saha atthenāti	175	
PA_tika-s01_05t:175_7	sāttho, vuttanayena atthasampannoti attho. Sādhukapadaṃ ekameva samānaṃ āvuttinayādivasena	175	
PA_tika-s01_05t:175_8	ubhayattha yojetabbaṃ. Kathanti āha “yasmā”tiādi. Dhammo nāma tanti. Desanā nāma	175	
PA_tika-s01_05t:175_9	tassā manasā vavatthāpitāya tantiyā desanā. Attho nāma tantiyā attho. Paṭivedho nāma	175	
PA_tika-s01_05t:175_10	tantiyā, tantiatthassa ca yathābhūtāvabodho. Yasmā cete dhammadesanātthapaṭivedhā	1751	
PA_tika-s01_05t:175_11	sasādīhi viya mahāsamuddo mandabuddhīhi dukkhogāhā, alabbhaneyyapatiṭṭhā ca, tasmā	1751	
PA_tika-s01_05t:175_12	gambhīrā. Tena vuttaṃ “yasmā…pe… manasi karohī”ti. Ettha ca paṭivedhassa dukkarabhāvato	1751	
PA_tika-s01_05t:175_13	dhammatthānaṃ dukkhogāhatā, desanāñāṇassa dukkarabhāvato desanāya, uppādetumasakkuṇeyyatāya,	1751	
PA_tika-s01_05t:175_14	tabbisayañāṇuppattiyā ca dukkarabhāvato paṭivedhassa dukkhogāhatā veditabbā. Yamettha	1751	
PA_tika-s01_05t:175_15	vattabbaṃ, taṃ nidānavaṇṇanāyaṃ vuttameva.	1751	
PA_tika-s01_05t:176_0	“Suṇāhi sādhuka”nti “sādhukaṃ manasi karohī”ti vadanto na kevalaṃ atthakkamato eva	176	
PA_tika-s01_05t:176_1	ayaṃ yojanā, atha kho saddakkamatopi ubhayattha sambandhattāti dasseti. “Sakkā mahārājā”ti	176	
PA_tika-s01_05t:176_2	idhāpi “aññampi diṭṭheva dhamme sandiṭṭhikaṃ sāmaññaphalaṃ…pe… paṇītatarañcā”ti idamanuvattatīti	176	
PA_tika-s01_05t:176_3	āha “evaṃ paṭiññātaṃ sāmaññaphaladesana”nti. Vitthārato bhāsananti atthameva daḷhaṃ	176	
PA_tika-s01_05t:176_4	karoti “desessāmīti saṃkhittadīpana”ntiādinā. Hi-saddo cettha luttaniddiṭṭho. Idaṃ	176	
PA_tika-s01_05t:176_5	vuttaṃ hoti – desanaṃ nāma uddisanaṃ. Bhāsanaṃ nāma niddisanaṃ paribyattakathanaṃ.	176	
PA_tika-s01_05t:176_6	Tenāyamattho sambhavatīti yathāvuttamatthaṃ sagāthāvaggasaṃyutte vaṅgīsasutte gāthāpadena	176	
PA_tika-s01_05t:176_7	sādhetuṃ “tenāhā”tiādi vuttaṃ.	176	
PA_tika-s01_05t:177_0	Sāḷikāyiva nigghosoti sāḷikāya nigghoso viya, yathā sāḷikāya ālāpo madhuro kaṇṇasukho	177	
PA_tika-s01_05t:177_1	pemanīyo, evanti attho. Paṭibhānanti cetassa visesanaṃ liṅgabhedassapi visesanassa	177	
PA_tika-s01_05t:177_2	dissanato yathā “guṇo pamāṇa”nti. Paṭibhānanti ca saddo vuccati paṭibhāti taṃtadākārena	177	
PA_tika-s01_05t:177_3	dissatīti katvā. Udīrayīti uccārayi, vuccati vā, kammagabbhañcetaṃ kiriyāpadaṃ. Iminā	177	
PA_tika-s01_05t:177_4	cetaṃ dīpeti – āyasmantaṃ dhammasenāpatiṃ thometukāmena desanābhāsanānaṃ visesaṃ	177	
PA_tika-s01_05t:177_5	dassentena pabhinnapaṭisambhidena āyasmatā vaṅgīsattherena “saṅkhittena, vitthārenā”ti	177	
PA_tika-s01_05t:177_6	ca visesanaṃ kataṃ, tenāyamattho viññāyatīti.	177	
PA_tika-s01_05t:178_0	Evaṃ vutteti “bhāsissāmī”ti vutte. “Na kira bhagavā saṅkhepeneva desessati, atha	178	
PA_tika-s01_05t:178_1	kho vitthārenapi bhāsissatī”ti hi taṃ padaṃ sutvāva ussāhajāto sañjātussāho, haṭṭhatuṭṭhoti	178	
PA_tika-s01_05t:178_2	attho. Ayamācariyassa adhippāyo. Apica “tena hi mahārāja suṇohi sādhukaṃ manasi karohi,	178	
PA_tika-s01_05t:178_3	bhāsissāmī”ti vuttaṃ sabbampi uyyojanapaṭiññākaraṇappakāraṃ ussāhajananakāraṇaṃ sabbeneva	178	
PA_tika-s01_05t:178_4	ussāhasambhavato, tasmā evaṃ vutteti “suṇohi, sādhukaṃ manasi karohi, bhāsissāmī”ti	178	
PA_tika-s01_05t:178_5	vutte sabbeheva tīhipi padehi ussāhajātoti attho daṭṭhabbo. Paccassosīti pati assosi	178	
PA_tika-s01_05t:178_6	bhagavato vacanasamanantarameva pacchā assosi, “sakkā pana bhante”tiādinā vā pucchitvā	178	
PA_tika-s01_05t:178_7	puna “evaṃ bhante”ti assosīti attho. Taṃ pana patissavanaṃ atthato sampaṭicchanamevāti	178	
PA_tika-s01_05t:178_8	āha “sampaṭicchi, paṭiggahesī”ti. Teneva hi “iti attho”ti avatvā “iti vuttaṃ hotī”ti vuttaṃ.	178	
PA_tika-s01_05t:179_0	190. “Athassa bhagavā etadavocā”ti vacanasambandhamattaṃ dassetvā “etaṃ avocā”ti	179	
PA_tika-s01_05t:179_1	padaṃ vibhajitvā atthaṃ dassento “idānī”tiādimāha. “Idhā”ti iminā vuccamānaṃ adhikaraṇaṃ	179	
PA_tika-s01_05t:179_2	tathāgatassa uppattiṭṭhānabhūtaṃ lokamevādhippetanti dasseti “desopadese nipāto”ti	179	
PA_tika-s01_05t:179_3	iminā. Desassa upadisanaṃ desopadeso, tasmiṃ. Yadi sabbattha desopadese, athāyamattho	179	
PA_tika-s01_05t:179_4	na vattabbo avuttepi labbhamānattāti codanāyāha “svāya”ntiādi. Sāmaññabhūtaṃ idhasaddaṃ	179	
PA_tika-s01_05t:179_5	gaṇhitvā “svāya”nti vuttaṃ, na tu yathāvisesitabbaṃ. Tathā hi vakkhati “katthaci	179	
PA_tika-s01_05t:179_6	padapūraṇamattamevā”ti. Lokaṃ upādāya vuccati lokasaddena samānādhikaraṇabhāvato.	179	
PA_tika-s01_05t:179_7	Idha loketi ca jātikkhettaṃ, tatthāpi ayaṃ cakkavāḷo adhippeto. Sāsanamupādāya vuccati	179	
PA_tika-s01_05t:179_8	“samaṇo”ti saddantarasannidhānato. Ayañhi catukaṅguttarapāḷi. Tattha paṭhamo samaṇoti	179	
PA_tika-s01_05t:179_9	sotāpanno. Dutiyo samaṇoti sakadāgāmī. Vuttañhetaṃ tattheva –	179	
PA_tika-s01_05t:180_0	“Katamo ca bhikkhave paṭhamo samaṇo? Idha bhikkhave bhikkhu tiṇṇaṃ saṃyojanānaṃ parikkhayā	180	
PA_tika-s01_05t:180_1	sotāpanno hotī”ti, “katamo ca bhikkhave dutiyo samaṇo? Idha bhikkhave bhikkhu tiṇṇaṃ	180	
PA_tika-s01_05t:180_2	saṃyojanānaṃ parikkhayā rāgadosamohānaṃ tanuttā sakadāgāmī hotī”ti ca ādi.	180	
PA_tika-s01_05t:181	Okāsanti kañci padesamupādāya vuccati “tiṭṭhamānassā”ti saddantarasannidhānato.	18	
PA_tika-s01_05t:182_0	Idheva tiṭṭhamānassāti imissaṃyeva indasālaguhāyaṃ patiṭṭhamānassa, devabhūtassa	182	
PA_tika-s01_05t:182_1	me satoti devabhāvena, devo hutvā vā bhūtassa samānassa. Meti anādarayoge sāmivacanaṃ.	182	
PA_tika-s01_05t:182_2	Puna meti kattutthe. Idañhi sakkapañhato udāhaṭaṃ.	182	
PA_tika-s01_05t:183_0	Padapūraṇamattameva okāsāpadisanassāpi asambhavena atthantarassa abodhanato. Pubbe	183	
PA_tika-s01_05t:183_1	vuttaṃ tathāgatassa uppattiṭṭhānabhūtameva sandhāya “loka”nti vuttaṃ. Purimaṃ uyyojanapaṭiññākaraṇavisaye	183	
PA_tika-s01_05t:183_2	ālapananti puna “mahārājā”ti ālapati. “Araha”nti ādayo saddā vitthāritāti yojanā.	183	
PA_tika-s01_05t:183_3	Atthato hi vitthāraṇaṃ saddamukheneva hotīti ubhayattha saddaggahaṇaṃ kataṃ. Yasmā	183	
PA_tika-s01_05t:183_4	pana “aparehipi aṭṭhahi kāraṇehi bhagavā tathāgato”tiādinā tathāgata-saddo udānaṭṭhakathādīsu,	183	
PA_tika-s01_05t:183_5	“araha”nti ādayo ca visuddhimaggaṭīkāyaṃ aparehipi pakārehi vitthāritā ācariyena,	183	
PA_tika-s01_05t:183_6	tasmā tesu vuttanayenapi tesamattho veditabbo. Tathāgatassa sattanikāyantogadhatāya	183	
PA_tika-s01_05t:183_7	“idha pana sattaloko adhippeto”ti vatvā tatthāyaṃ yasmiṃ sattanikāye, yasmiñca okāse	183	
PA_tika-s01_05t:183_8	uppajjati, taṃ dassetuṃ “sattaloke uppajjamānopi cā”tiādi vuttaṃ. Na devaloke, na	183	
PA_tika-s01_05t:183_9	brahmaloketi ettha yaṃ vattabbaṃ, taṃ parato āgamissati.	183	
PA_tika-s01_05t:184_0	Tassāparenāti tassa nigamassa aparena, tato bahīti vuttaṃ hoti. Tatoti mahāsālato.	184	
PA_tika-s01_05t:184_1	Orato majjheti abbhantaraṃ majjhimapadeso. Evaṃ paricchinneti pañcanimittabaddhā	184	
PA_tika-s01_05t:184_2	sīmā viya pañcahi yathāvuttanimittehi paricchinne. Aḍḍhateyyayojanasateti paṇṇāsayojanehi	184	
PA_tika-s01_05t:184_3	ūnatiyojanasate. Ayañhi majjhimajanapado mudiṅgasaṇṭhāno, na samaparivaṭṭo, na ca	184	
PA_tika-s01_05t:184_4	samacaturasso, ujukena katthaci asītiyojano hoti, katthaci yojanasatiko, tathāpi	184	
PA_tika-s01_05t:184_5	cesa kuṭilaparicchedena miniyamāno pariyanta parikkhepato navayojanasatiko hoti.	184	
PA_tika-s01_05t:184_6	Tena vuttaṃ “navayojanasate”ti. Asītimahātherāti yebhuyyavasena vuttaṃ sunāparantakassa	184	
PA_tika-s01_05t:184_7	puṇṇattherassāpi mahāsāvakesu pariyāpannattā. Sunāparantajanapado hi paccantavisayo.	184	
PA_tika-s01_05t:184_8	Tathā hi “candanamaṇḍalamāḷapaṭiggahaṇe bhagavā na tattha aruṇaṃ uṭṭhapetī”ti majjhimāgama-	184	
PA_tika-s01_05t:184_9	saṃyuttāgamaṭṭhakathāsu vuttaṃ. Sārappattāti kulabhogissariyādivasena, sīlasārādivasena	184	
PA_tika-s01_05t:184_10	ca sārabhūtā. Brāhmaṇagahapatikātibrahmāyupokkharasātiādibrāhmaṇā ceva anāthapiṇḍikādigahapatikā ca.	1841	
PA_tika-s01_05t:185_0	Tatthāti majjhimapadese, tasmiṃyeva “uppajjatī”ti vacane vā. Sujātāyāti evaṃnāmikāya	185	
PA_tika-s01_05t:185_1	paṭhamaṃ saraṇagamanikāya yasattheramātuyā. Catūsu panetesu vikappesu paṭhamo buddhabhāvāya	185	
PA_tika-s01_05t:185_2	āsannatarapaṭipattidassanavasena vutto. Āsannatarāya hi paṭipattiyā ṭhitopi “uppajjatī”ti	185	
PA_tika-s01_05t:185_3	vuccati uppādassa ekantikattā, pageva paṭipattiyā matthake ṭhito. Dutiyo buddhabhāvāvahapabbajjato	185	
PA_tika-s01_05t:185_4	paṭṭhāya āsannamattapaṭipattidassanavasena, tatiyo buddhakaradhammapāripūrito paṭṭhāya	185	
PA_tika-s01_05t:185_5	buddhabhāvāya paṭipattidassanavasena. Na hi mahāsattānaṃ antimabhavūpapattito paṭṭhāya	185	
PA_tika-s01_05t:185_6	bodhisambhārasambharaṇaṃ nāma atthi buddhatthāya kālamāgamayamāneneva tattha patiṭṭhanato.	185	
PA_tika-s01_05t:185_7	Catuttho buddhabhāvakaradhammasamārambhato paṭṭhāya bodhiyā niyatabhāvadassanena.	185	
PA_tika-s01_05t:185_8	Bodhiyā hi niyatabhāvappattito pabhuti “buddho uppajjatī”ti viññūhi vattuṃ sakkā	185	
PA_tika-s01_05t:185_9	uppādassa ekantikattā. Yathā pana “sandanti nadiyo”ti sandanakiriyāya avicchedamupādāya	185	
PA_tika-s01_05t:185_10	vattamānappayogo, evaṃ uppādatthāya paṭipajjanakiriyāya avicchedamupādāya catūsupi	1851	
PA_tika-s01_05t:185_11	vikappesu “uppajjati nāmā”ti vuttaṃ, pavattāparatavattamānavacanañcetaṃ. Catubbidhañhi	1851	
PA_tika-s01_05t:185_12	vattamānalakkhaṇaṃ saddasatthe pakāsitaṃ –	1851	
PA_tika-s01_05t:186	“Niccapavatti samīpo, pavattuparato tathā;	18	
PA_tika-s01_05t:187	Pavattāparato ceva, vattamāno catubbidho”ti.	18	
PA_tika-s01_05t:188_0	Yasmā pana buddhānaṃ sāvakānaṃ viya na paṭipāṭiyā iddhividhañāṇādīni uppajjanti,	188	
PA_tika-s01_05t:188_1	saheva pana arahattamaggena sakalopi sabbaññutaññāṇādiguṇarāsi āgato nāma hoti, tasmā	188	
PA_tika-s01_05t:188_2	tesaṃ nipphattasabbakiccattā arahattaphalakkhaṇe uppanno nāmāti ekaṅguttaravaṇṇanāyaṃ	188	
PA_tika-s01_05t:188_3	vuttaṃ. Asati hi nipphattasabbakiccatte na tāvatā “uppanno”ti vattumarahati. Sabbapaṭhamaṃ	188	
PA_tika-s01_05t:188_4	uppannabhāvanti catūsu vikappesu sabbapaṭhamaṃ “tathāgato sujātāya…pe… uppajjati	188	
PA_tika-s01_05t:188_5	nāmā”ti vuttaṃ tathāgatassa uppannatāsaṅkhātaṃ atthibhāvaṃ. Tadeva sandhāya uppajjatīti	188	
PA_tika-s01_05t:188_6	vuttaṃ buddhabhāvāya āsannatarapaṭipattiyaṃ ṭhitasseva adhippetattā. Ayameva hi attho	188	
PA_tika-s01_05t:188_7	mukhyato uppajjatīti vattabbo. Tenāha “tathāgato…pe… attho”ti.	188	
PA_tika-s01_05t:189_0	Ettha ca “uppanno”ti vutte atītakālavasena koci atthaṃ gaṇheyyāti tannivattanatthaṃ	189	
PA_tika-s01_05t:189_1	“uppanno hotī”ti vuttaṃ. “Uppannā dhammā”tiādīsu viya hi idha uppannasaddo paccuppannakāliko.	189	
PA_tika-s01_05t:189_2	Nanu ca arahattaphalasamaṅgīsaṅkhāto uppannoyeva tathāgato pavedanadesanādīni sādheti,	189	
PA_tika-s01_05t:189_3	atha kasmā yathāvutto arahattamaggapariyosāno uppajjamānoyeva tathāgato adhippeto.	189	
PA_tika-s01_05t:189_4	Na hi so pavedanadesanādīni sādheti madhupāyāsabhojanato yāva arahattamaggo, tāva	189	
PA_tika-s01_05t:189_5	tesaṃ kiccānamasādhanatoti? Na hevaṃ daṭṭhabbaṃ, buddhabhāvāya āsannatarapaṭipattiyaṃ	189	
PA_tika-s01_05t:189_6	ṭhitassa uppajjamānassa gahaṇeneva arahattaphalasamaṅgīsaṅkhātassa uppannassāpi gahitattā.	189	
PA_tika-s01_05t:189_7	Kāraṇaggahaṇeneva hi phalampi gahitaṃ tadavinābhāvittā. Iti pavedanadesanādisādhakassa	189	
PA_tika-s01_05t:189_8	arahattaphalasamaṅginopi tathāgatassa gahetabbattā neyyatthamidaṃ “uppajjatī”ti vacanaṃ	189	
PA_tika-s01_05t:189_9	daṭṭhabbanti. Tathā hi aṅguttaraṭṭhakathāyaṃ uppajjamāno, uppajjati, uppannoti tīhi	189	
PA_tika-s01_05t:189_10	kālehi atthavibhajane “dīpaṅkarapādamūle laddhabyākaraṇato yāva anāgāmiphalā uppajjamāno	1891	
PA_tika-s01_05t:189_11	nāma, arahattamaggakkhaṇe pana uppajjati nāma, arahattaphalakkhaṇe uppanno nāmā”ti	1891	
PA_tika-s01_05t:189_12	vuttaṃ. Ayamettha ācariyadhammapālattherassa mati. Yasmā pana ekaṅguttaraṭṭhakathāyaṃ	1891	
PA_tika-s01_05t:189_13	“ekapuggalo bhikkhave loke uppajjamāno uppajjatī”ti suttapadavaṇṇanāyaṃ “imasmimpi	1891	
PA_tika-s01_05t:189_14	sutte arahattaphalakkhaṇaṃyeva sandhāya uppajjatī”ti vuttaṃ, “uppanno hotīti ayañhettha	1891	
PA_tika-s01_05t:189_15	attho”ti āgataṃ, tasmā idhāpi arahattaphalakkhaṇameva sandhāya uppajjatīti vuttanti	1891	
PA_tika-s01_05t:189_16	dasseti “sabbapaṭhamaṃ uppannabhāvaṃ sandhāyā”ti iminā. Tenāha “uppanno hotīti ayañhettha	1891	
PA_tika-s01_05t:189_17	attho”ti. Sabbapaṭhamaṃ uppannabhāvanti ca sabbaveneyyānaṃ paṭhamataraṃ arahattaphalavasena	1891	
PA_tika-s01_05t:189_18	uppannabhāvanti attho. “Uppanno hotī”ti ca iminā arahattaphalakkhaṇavasena atītakālaṃ	1891	
PA_tika-s01_05t:189_19	dassetīti. Ayameva ca nayo aṅguttaraṭīkākārena ācariyasāriputtattherena adhippetoti.	1891	
PA_tika-s01_05t:190_0	So bhagavāti yo so tathāgato “araha”ntiādinā pakittitaguṇo, so bhagavā. Idāni vattabbaṃ	190	
PA_tika-s01_05t:190_1	imasaddena nidasseti vuccamānatthassa parāmasanato. Idaṃ vuttaṃ hoti – nayidaṃ mahājanassa	190	
PA_tika-s01_05t:190_2	sammukhamattaṃ sandhāya “imaṃ loka”nti vuttaṃ, atha kho “sadevaka”ntiādinā vakkhamānaṃ	190	
PA_tika-s01_05t:190_3	anavasesapariyādānaṃ sandhāyāti. “Saha devehi sadevaka”ntiādinā yathāvākyaṃ padanibbacanaṃ	190	
PA_tika-s01_05t:190_4	vuttaṃ, yathāpadaṃ pana “sadevako”tiādinā vattabbaṃ, ime ca tagguṇasaṃviññāṇabāhiratthasamāsā.	190	
PA_tika-s01_05t:190_5	Ettha hi avayavena viggaho, samudāyo samāsattho hoti lokāvayavena kataviggahena lokasamudāyassa	190	
PA_tika-s01_05t:190_6	yathārahaṃ labbhamānattā. Samavāyajotakasahasaddayoge hi ayameva samāso viññāyati.	190	
PA_tika-s01_05t:190_7	Devehīti ca pañcakāmāvacaradevehi, arūpāvacaradevehi vā. Brahmunāti rūpāvacarārūpāvacarabrahmunā,	190	
PA_tika-s01_05t:190_8	rūpāvacarabrahmunā eva vā, bahukattukādīnamiva nesaṃ siddhi. Pajātattāti yathāsakaṃ	190	
PA_tika-s01_05t:190_9	kammakilesehi pakārena nibbattakattā.	190	
PA_tika-s01_05t:191_0	Evaṃ vacanatthato atthaṃ dassetvā vacanīyatthato dassetuṃ “tatthā”tiādi vuttaṃ. Pañcakāmāvacaradevaggahaṇaṃ	191	
PA_tika-s01_05t:191_1	pārisesañāyena itaresaṃ padantarehi visuṃ gahitattā. Chaṭṭhakāmāvacaradevaggahaṇaṃ	191	
PA_tika-s01_05t:191_2	paccāsattiñāyena. Tattha hi māro jāto, tannivāsī ca. Yasmā cesa dāmarikarājaputto	191	
PA_tika-s01_05t:191_3	viya tattha vasitattā pākaṭo, tasmā santesupi aññesu vasavattimahārājādīsu pākaṭatarena	191	
PA_tika-s01_05t:191_4	teneva visesetvā vuttoti, ayañca nayo majjhimāgamaṭṭhakathāyaṃ pakāsitova. Māraggahaṇena	191	
PA_tika-s01_05t:191_5	cettha taṃsambandhino devāpi gahitā okāsalokena saddhiṃ sattalokassa gahaṇato. Evañhi	191	
PA_tika-s01_05t:191_6	vasavattisattalokassa anavasesapariyādānaṃ hoti. Brahmakāyikādibrahmaggahaṇampi paccāsattiñāyena.	191	
PA_tika-s01_05t:191_7	Paccatthikapaccāmittasamaṇabrāhmaṇaggahaṇanti paccatthikā eva paccāmittā, teyeva	191	
PA_tika-s01_05t:191_8	samaṇabrāhmaṇā, tesaṃ gahaṇaṃ tathā, tena bāhirakasamaṇabrāhmaṇaggahaṇaṃ vuttaṃ,	191	
PA_tika-s01_05t:191_9	nidassanamattañcetaṃ apaccatthikapaccāmittānampi tesaṃ iminā gahaṇato. Samitapāpabāhitapāpasamaṇabrāhmaṇaggahaṇanti	191	
PA_tika-s01_05t:191_10	pana sāsanikasamaṇabrāhmaṇānaṃ gahaṇaṃ veditabbaṃ. Kāmaṃ “sadevaka”ntiādivisesanānaṃ	1911	
PA_tika-s01_05t:191_11	vaseneva sattavisayopi lokasaddo viññāyati samavāyatthavasena tulyayogavisayattā	1911	
PA_tika-s01_05t:191_12	tesaṃ, “salomako sapakkhako”tiādīsu pana vijjamānatthavasena atulyayogavisayepi ayaṃ	1911	
PA_tika-s01_05t:191_13	samāso labbhatīti byabhicāradassanato abyabhicārenatthañāpakaṃ pajāgahaṇanti āha	1911	
PA_tika-s01_05t:191_14	“pajāvacanena sattalokaggahaṇa”nti, na pana lokasaddena sattalokassa aggahitattā	1911	
PA_tika-s01_05t:191_15	evaṃ vuttaṃ. Tenāha “tīhi padehi okāsalokena saddhiṃ sattaloko”ti. Sadevakādivacanena	1911	
PA_tika-s01_05t:191_16	upapattidevānaṃ, sassamaṇabrāhmaṇīvacanena visuddhidevānañca gahitattā vuttaṃ “sadeva…pe…	1911	
PA_tika-s01_05t:191_17	manussaggahaṇa”nti. Tattha sammutidevā rājāno. Avasesamanussaggahaṇanti sammutidevehi,	1911	
PA_tika-s01_05t:191_18	samaṇabrāhmaṇehi ca avasiṭṭhamanussānaṃ gahaṇaṃ. Etthāti etesu padesu. Tīhi padehīti	1911	
PA_tika-s01_05t:191_19	sadevakasamārakasabrahmakapadehi. Dvīhīti sassamaṇabrāhmaṇīsadevamanussapadehi. Samāsapadatthesu	1911	
PA_tika-s01_05t:191_20	sattalokassapi vuttanayena gahitattā “okāsalokena saddhiṃ sattaloko”ti vuttaṃ.	1912	
PA_tika-s01_05t:192_0	“Aparo nayo”tiādinā aparampi vacanīyatthamāha. Arūpinopi sattā attano āneñjavihārena	192	
PA_tika-s01_05t:192_1	viharanto “dibbantīti devā”ti idaṃ nibbacanaṃ laddhumarahantīti āha “sadevakaggahaṇena	192	
PA_tika-s01_05t:192_2	arūpāvacaraloko gahito”ti. Tenevāha bhagavā brahmajālādīsu “ākāsānañcāyatanūpagānaṃ	192	
PA_tika-s01_05t:192_3	devānaṃ sahabyata”ntiādi, arūpāvacarabhūto okāsaloko, sattaloko ca gahitoti attho.	192	
PA_tika-s01_05t:192_4	Evaṃ chakāmāvacaradevaloko, rūpī brahmalokoti etthāpi. Chakāmāvacaradevalokassa savisesaṃ	192	
PA_tika-s01_05t:192_5	māravase pavattanato vuttaṃ “samārakaggahaṇena chakāmāvacaradevaloko”ti. So hi tassa	192	
PA_tika-s01_05t:192_6	dāmarikassa viya vasapavattanokāso. Rūpī brahmaloko gahito pārisesañāyena arūpībrahmalokassa	192	
PA_tika-s01_05t:192_7	visuṃ gahitattā. Catuparisavasenāti khattiyabrāhmaṇagahapatisamaṇacātumahārājikatāvatiṃsamārabrahmasaṅkhātāsu	192	
PA_tika-s01_05t:192_8	aṭṭhasu parisāsu khattiyādicatuparisavaseneva tadaññāsaṃ sadevakādiggahaṇena gahitattā.	192	
PA_tika-s01_05t:192_9	Kathaṃ panettha catuparisavasena manussaloko gahitoti? “Sassamaṇabrāhmaṇi”nti iminā	192	
PA_tika-s01_05t:192_10	samaṇaparisā, brāhmaṇaparisā ca gahitā, “sadevamanussa”nti iminā khattiyaparisā,	1921	
PA_tika-s01_05t:192_11	gahapatiparisā cāti. “Paja”nti iminā pana imāyeva catasso parisā vuttā. Catuparisasaṅkhātaṃ	1921	
PA_tika-s01_05t:192_12	pajanti hi idha attho.	1921	
PA_tika-s01_05t:193_0	Aññathā gahetabbamāha “sammutidevehi vā saha manussaloko”ti. Kathaṃ pana gahitoti?	193	
PA_tika-s01_05t:193_1	“Sassamaṇabrāhmaṇi”nti iminā samaṇabrāhmaṇā gahitā, “sadevamanussa”nti iminā sammutidevasaṅkhātā	193	
PA_tika-s01_05t:193_2	khattiyā, gahapatisuddasaṅkhātā ca avasesamanussāti. Ito pana aññesaṃ manussasattānamabhāvato	193	
PA_tika-s01_05t:193_3	“paja”nti iminā eteyeva catūhi pakārehi ṭhitā manussasattā vuttā. Catukulappabhedaṃ	193	
PA_tika-s01_05t:193_4	pajanti hi idha attho. Evaṃ vikappadvayepi pajāgahaṇena catuparisādivasena manussānaññeva	193	
PA_tika-s01_05t:193_5	gahitattā idāni avasesasattepi saṅgahetvā dassetuṃ “avasesasabbasattaloko vā”ti vuttaṃ.	193	
PA_tika-s01_05t:193_6	Etthāpi catuparisavasena gahitena manussalokena saha avasesasabbasattaloko gahito,	193	
PA_tika-s01_05t:193_7	sammutidevehi vā saha avasesasabbasattalokoti yojetabbaṃ. Nāgagaruḷādivasena ca avasesasabbasattaloko.	193	
PA_tika-s01_05t:193_8	Idaṃ vuttaṃ hoti – catuparisasahito avasesasuddanāgasupaṇṇanerayikādisattaloko, catukulappabhedamanussasahito	193	
PA_tika-s01_05t:193_9	vā avasesanāgasupaṇṇanerayikādisattaloko gahitoti.	193	
PA_tika-s01_05t:194_0	Ettāvatā bhāgaso lokaṃ gahetvā yojanaṃ dassetvā idāni tena tena visesena abhāgaso	194	
PA_tika-s01_05t:194_1	lokaṃ gahetvā yojanaṃ dassetuṃ “apicetthā”tiādi vuttaṃ. Tattha ukkaṭṭhaparicchedatoti	194	
PA_tika-s01_05t:194_2	ukkaṃsagatiparicchedato, tabbijānanenāti vuttaṃ hoti. Paṭhamanayena hi pañcasu gatīsu	194	
PA_tika-s01_05t:194_3	devagatipariyāpannāva pañcakāmaguṇasamaṅgitāya, dīghāyukatāyāti evamādīhi visesehi	194	
PA_tika-s01_05t:194_4	seṭṭhā. Dutiyanayena pana arūpino dūrasamugghāṭitakilesadukkhatāya, santapaṇītaāneñjavihārasamaṅgitāya,	194	
PA_tika-s01_05t:194_5	ativiya dīghāyukatāyāti evamādīhi visesehi ativiya ukkaṭṭhā. Ācariyehi pana dutiyanayameva	194	
PA_tika-s01_05t:194_6	sandhāya vuttaṃ. Evaṃ paṭhamapadeneva padhānanayena sabbalokassa sacchikatabhāve	194	
PA_tika-s01_05t:194_7	siddhepi iminā kāraṇavisesena sesapadāni vuttānīti dasseti “tato yesa”ntiādinā. Tatoti	194	
PA_tika-s01_05t:194_8	paṭhamapadato paraṃ āhāti sambandho. “Chakāmāvacarissaro” tiyeva vutte sakkādīnampi	194	
PA_tika-s01_05t:194_9	tassa ādhipaccaṃ siyāti āsaṅkānivattanatthaṃ “vasavattī”ti vuttaṃ, tena sāhasikakaraṇena	194	
PA_tika-s01_05t:194_10	vasavattāpanameva tassādhipaccanti dasseti. So hi chaṭṭhadevalokepi anissaro tattha	1941	
PA_tika-s01_05t:194_11	vasavattidevarājasseva issarattā. Tenāha bhagavā aṅguttarāgamavare aṭṭhanipāte dānānisaṃsasutte	1941	
PA_tika-s01_05t:194_12	“tatra bhikkhave vasavattī devaputto dānamayaṃ puññakiriyavatthuṃ atirekaṃ karitvā…pe…	1941	
PA_tika-s01_05t:194_13	paranimmitavasavattī deve dasahi ṭhānehi adhigaṇhātī”ti vitthāro. Majjhimāgamaṭṭhakathāyampi	1941	
PA_tika-s01_05t:194_14	vuttaṃ “tatra hi vasavattirājā rajjaṃ kāreti, māro pana ekasmiṃ padese attano parisāya	1941	
PA_tika-s01_05t:194_15	issariyaṃ pavattento rajjapaccante dāmarikarājaputto viya vasatī”ti “brahmā mahānubhāvo”tiādi	1941	
PA_tika-s01_05t:194_16	dasasahassiyaṃ mahābrahmuno vasena vadati. “Ukkaṭṭhaparicchedato”ti hi heṭṭhā vuttameva.	1941	
PA_tika-s01_05t:194_17	“Ekaṅguliyā”tiādi ekadesena mahānubhāvatādassanaṃ. Anuttaranti seṭṭhaṃ navalokuttaraṃ.	1941	
PA_tika-s01_05t:194_18	Puthūti bahukā, visuṃ bhūtā vā. Ukkaṭṭhaṭṭhānānanti ukkaṃsagatikānaṃ. Bhāvānukkamoti	1941	
PA_tika-s01_05t:194_19	bhāvavasena paresamajjhāsayānurūpaṃ “sadevaka”ntiādipadānaṃ anukkamo, bhāvavasena	1941	
PA_tika-s01_05t:194_20	anusandhikkamo vā bhāvānukkamo, atthānañceva padānañca anusandhānapaṭipāṭīti attho,	1942	
PA_tika-s01_05t:194_21	ayameva vā pāṭho tathāyeva samantapāsādikāyaṃ diṭṭhattā, ācariyasāriputtattherena	1942	
PA_tika-s01_05t:194_22	ca vaṇṇitattā. “Vibhāvanānukkamo”tipi pāṭho dissati, so pana tesu adiṭṭhattā na sundaro.	1942	
PA_tika-s01_05t:195_0	Idāni porāṇakānaṃ saṃvaṇṇanānayaṃ dassetuṃ “porāṇā panāhū”tiādi vuttaṃ. Tattha aññapadena	195	
PA_tika-s01_05t:195_1	niravasesasattalokassa gahitattā sabbattha avasesalokanti anavasesapariyādānaṃ vuttaṃ.	195	
PA_tika-s01_05t:195_2	Tenāha “tibhavūpage satte”ti, tedhātukasaṅkhāte tayo bhave upagatasatteti attho.	195	
PA_tika-s01_05t:195_3	Tīhākārehīti devamārabrahmasahitatāsaṅkhātehi tīhi ākārehi. Tīsu padesūti “sadevaka”ntiādīsu	195	
PA_tika-s01_05t:195_4	tīsu padesu. Pakkhipitvāti atthavasena saṅgahetvā. Teyeva tibhavūpage satte “sassamaṇabrāhmaṇiṃ,	195	
PA_tika-s01_05t:195_5	sadevamanussa”nti padadvaye pakkhipatīti ñāpetuṃ “punā”ti vuttaṃ. Tena tenākārenāti	195	
PA_tika-s01_05t:195_6	sadevakattādinā, sassamaṇabrāhmaṇībhāvādinā ca tena tena pakārena. “Tibhavūpage satte”ti	195	
PA_tika-s01_05t:195_7	vatvā “tedhātukamevā”ti vadantā okāsalokena saddhiṃ sattaloko gahitoti dassenti.	195	
PA_tika-s01_05t:195_8	Tedhātukameva pariyādinnanti porāṇā panāhūti yojanā.	195	
PA_tika-s01_05t:196_0	Sāmanti attanā. Aññatthāpohanena, antogadhāvadhāraṇena vā tappaṭisedhanamāha “aparaneyyo	196	
PA_tika-s01_05t:196_1	hutvā”ti, aparehi anabhijānāpetabbo hutvāti attho. Abhiññāti ya-kāralopaniddeso yathā	196	
PA_tika-s01_05t:196_2	“paṭisaṅkhā yoniso”ti vuttaṃ “abhiññāyā”ti. Abhisaddena na visesanamattaṃ jotitaṃ,	196	
PA_tika-s01_05t:196_3	atha kho visesanamukhena karaṇampīti dasseti “adhikena ñāṇenā”ti iminā. Anumānādipaṭikkhepoti	196	
PA_tika-s01_05t:196_4	ettha ādisaddena upamānaatthāpattisaddantarasannidhānasampayogavippayogasahacaraṇādinā	196	
PA_tika-s01_05t:196_5	kāraṇalesamattena pavedanaṃ saṅgaṇhāti ekappamāṇattā. Sabbattha appaṭihatañāṇacāratāya	196	
PA_tika-s01_05t:196_6	hi sabbadhammapaccakkhā buddhā bhagavanto. Bodheti viññāpetīti saddato atthavacanaṃ.	196	
PA_tika-s01_05t:196_7	Pakāsetīti adhippāyato. Evaṃ sabbattha vivecitabbo.	196	
PA_tika-s01_05t:197_0	Anuttaraṃ vivekasukhanti phalasamāpattisukhaṃ. Hitvāpīti pi-saddaggahaṇaṃ phalasamāpattiyā	197	
PA_tika-s01_05t:197_1	antarā ṭhitikāpi kadāci bhagavato desanā hotīti katvā kataṃ. Bhagavā hi dhammaṃ desento	197	
PA_tika-s01_05t:197_2	yasmiṃ khaṇe parisā sādhukāraṃ vā deti, yathāsutaṃ vā dhammaṃ paccavekkhati, taṃ	197	
PA_tika-s01_05t:197_3	khaṇampi pubbābhogena paricchinditvā phalasamāpattiṃ samāpajjati, yathāparicchedañca	197	
PA_tika-s01_05t:197_4	samāpattito vuṭṭhāya pubbe ṭhitaṭṭhānato paṭṭhāya dhammaṃ desetīti aṭṭhakathāsu vuttovāyamattho.	197	
PA_tika-s01_05t:197_5	Appaṃ vā bahuṃ vā desentoti ugghaṭitaññussa vasena appaṃ vā vipañcitaññussa, neyyassa	197	
PA_tika-s01_05t:197_6	ca vasena bahuṃ vā desento. Kathaṃ desetīti āha “ādimhipī”tiādi. Dhammassa kalyāṇatā	197	
PA_tika-s01_05t:197_7	niyyānikatāya, niyyānikatā ca sabbaso anavajjabhāvenevāti vuttaṃ “anavajjameva katvā”ti.	197	
PA_tika-s01_05t:197_8	Desanāyāti pariyattidhammassa desakāyattena hi āṇādividhinā atisajjanaṃ pabodhanaṃ	197	
PA_tika-s01_05t:197_9	desanāti pariyattidhammo vuccati. Kiñcāpi avayavavinimutto samudāyo nāma paramatthato	197	
PA_tika-s01_05t:197_10	koci natthi, yesu pana avayavesu samudāyarūpena avekkhitesu gāthādisamaññā, taṃ tato	1971	
PA_tika-s01_05t:197_11	bhinnaṃ viya katvā saṃsāmivohāramāropetvā dassento “atthi desanāya ādimajjhapariyosāna”nti	1971	
PA_tika-s01_05t:197_12	āha. Sāsanassāti paṭipattidhammassa. Sāsitabbapuggalagatena hi yathāparādhādinā sāsitabbabhāvena	1971	
PA_tika-s01_05t:197_13	anusāsanaṃ, tadaṅgavinayādivasena vinayananti katvā paṭipattidhammo “sāsana”nti vuccati.	1971	
PA_tika-s01_05t:197_14	Atthi sāsanassa ādimajjhapariyosānanti sambandho. Catuppadikāyapīti ettha pi-saddo	1971	
PA_tika-s01_05t:197_15	sambhāvane, tena evaṃ appakatarāyapi ādimajjhapariyosānesu kalyāṇatā, pageva bahutarāyāti	1971	
PA_tika-s01_05t:197_16	sambhāveti. Padañcettha gāthāya catutthaṃso, yaṃ “pādo”tipi vuccati, eteneva tipādikachapādikāsupi	1971	
PA_tika-s01_05t:197_17	yathāsambhavaṃ vibhāgaṃ dasseti. Evaṃ suttāvayave kalyāṇattayaṃ dassetvā sakalepi	1971	
PA_tika-s01_05t:197_18	sutte dassetuṃ “ekānusandhikassā”tiādi vuttaṃ. Tattha nātibahuvibhāgaṃ yathānusandhinā	1971	
PA_tika-s01_05t:197_19	ekānusandhikaṃ sandhāya “ekānusandhikassā”ti āha. Itarasmiṃ pana teneva dhammavibhāgena	1971	
PA_tika-s01_05t:197_20	ādimajjhapariyosānā labbhantīti “anekānusandhikassā”tiādi vuttaṃ. Nidānanti ānandattherena	1972	
PA_tika-s01_05t:197_21	ṭhapitaṃ kāladesadesakaparisādiapadisanalakkhaṇaṃ nidānaganthaṃ. Idamavocāti nigamanaṃ	1972	
PA_tika-s01_05t:197_22	upalakkhaṇameva “iti yaṃ taṃ vuttaṃ, idametaṃ paṭicca vutta”nti nigamanassapi gahetabbato.	1972	
PA_tika-s01_05t:197_23	Saṅgītikārakehi ṭhapitānipi hi nidānanigamanāni satthu desanāya anuvidhānato tadantogadhānevāti	1972	
PA_tika-s01_05t:197_24	veditabbaṃ. Ante anusandhīti sabbapacchimo anusandhi.	1972	
PA_tika-s01_05t:198	“Sīlasamādhivipassanā”tiādinā sāsanassa idha paṭipattidhammataṃ vibhāveti. Vinayaṭṭhakathāyaṃ pana “sāsanadhammo”ti vuttattā –	19	
PA_tika-s01_05t:199	“Sabbapāpassa akaraṇaṃ, kusalassa upasampadā;	19	
PA_tika-s01_05t:200	Sacittapariyodapanaṃ, etaṃ buddhāna sāsana”nti. ;	20	
PA_tika-s01_05t:201_0	Evaṃ vuttassa satthusāsanassa pakāsako pariyattidhammo eva sīlādiatthavasena kalyāṇattayavibhāvane	201	
PA_tika-s01_05t:201_1	vutto. Idha pana paṭipattiyeva. Tena vakkhati “idha desanāya ādimajjhapariyosānaṃ	201	
PA_tika-s01_05t:201_2	adhippeta”nti. Sīlasamādhivipassanā ādi nāma sāsanasampattibhūtānaṃ uttarimanussadhammānaṃ	201	
PA_tika-s01_05t:201_3	mūlabhāvato. Kusalānaṃ dhammānanti anavajjadhammānaṃ. Diṭṭhīti vipassanā, avinābhāvato	201	
PA_tika-s01_05t:201_4	panettha samādhiggahaṇaṃ. Mahāvaggasaṃyutte bāhiyasuttapadamidaṃ. Kāmaṃ sutte ariyamaggassa	201	
PA_tika-s01_05t:201_5	antadvayavigamena tesaṃ majjhimapaṭipadābhāvo vutto, majjhimabhāvasāmaññato pana	201	
PA_tika-s01_05t:201_6	sammāpaṭipattiyā ārambhanipphattīnaṃ majjhimabhāvassāpi sādhakabhāve yuttanti āha	201	
PA_tika-s01_05t:201_7	“atthi bhikkhave, majjhimā paṭipadā tathāgatena abhisambuddhāti evaṃ vutto ariyamaggo	201	
PA_tika-s01_05t:201_8	majjhaṃ nāmā”ti, sīlasamādhivipassanāsaṅkhātānaṃ ārambhānaṃ, phalanibbānasaṅkhātānañca	201	
PA_tika-s01_05t:201_9	nipphattīnaṃ vemajjhabhāvato ariyamaggo majjhaṃ nāmāti adhippāyo. Saupādisesanibbānadhātuvasena	201	
PA_tika-s01_05t:201_10	phalaṃ pariyosānaṃ nāma, anupādisesanibbānadhātuvasena pana nibbānaṃ. Sāsanapariyosānā	2011	
PA_tika-s01_05t:201_11	hi nibbānadhātu. Maggassa nipphatti phalavasena, nibbānasacchikiriyāya ca hoti tato	2011	
PA_tika-s01_05t:201_12	paraṃ kattabbābhāvatoti vā evaṃ vuttaṃ. Idāni tesaṃ dvinnampi sāsanassa pariyosānataṃ	2011	
PA_tika-s01_05t:201_13	āgamena sādhetuṃ “etadatthaṃ ida”ntiādimāha. Etadeva phalaṃ attho yassāti etadatthaṃ.	2011	
PA_tika-s01_05t:201_14	Brāhmaṇāti piṅgalakocchabrāhmaṇaṃ bhagavā ālapati. Idañhi majjhimāgame mūlapaṇṇāsake	2011	
PA_tika-s01_05t:201_15	cūḷasāropamasutta padaṃ. Etadeva phalaṃ sāraṃ yassāti etaṃsāraṃ niggahitāgamena.	2011	
PA_tika-s01_05t:201_16	Tathā etaṃpariyosānaṃ. Nibbānogadhanti nibbānantogadhaṃ. Āvuso visākhāti dhammadinnāya	2011	
PA_tika-s01_05t:201_17	theriyā visākhagahapatimālapanaṃ. Idañhi cūḷavedallasutte “sātthaṃ sabyañjana”ntiādisaddantarasannidhānato	2011	
PA_tika-s01_05t:201_18	“idha desanāya ādimajjhapariyosānaṃ adhippeta”nti vuttaṃ.	2011	
PA_tika-s01_05t:202_0	Evaṃ saddapabandhavasena desanāya kalyāṇattayavibhāgaṃ dassetvā tadatthavasenapi	202	
PA_tika-s01_05t:202_1	dassento “bhagavā hī”tiādimāha. Atthatopi hi tassādhippetabhāvaṃ hi-saddena samattheti.	202	
PA_tika-s01_05t:202_2	Tathā samatthanamukhena ca atthavasena kalyāṇattayavibhāgaṃ dassetīti. Atthato panetaṃ	202	
PA_tika-s01_05t:202_3	dassento yo tasmiṃ tasmiṃ atthe katavidhi saddapabandho gāthāsuttavasena vavatthito	202	
PA_tika-s01_05t:202_4	pariyattidhammoyeva idha desanāti vutto, tassa cattho visesato sīlādi evāti āha “ādimhi	202	
PA_tika-s01_05t:202_5	sīla”ntiādi. Visesakathanañhetaṃ. Sāmaññato pana sīlaggahaṇena sasambhārasīlaṃ gahitaṃ,	202	
PA_tika-s01_05t:202_6	tathā maggaggahaṇena sasambhāramaggoti atthattayavasena anavasesato pariyattiatthaṃ	202	
PA_tika-s01_05t:202_7	pariyādāya tiṭṭhati. Itarathā hi kalyāṇattayavibhāgo asabbasādhāraṇo siyā. Ettha	202	
PA_tika-s01_05t:202_8	ca sīlamūlakattā sāsanassa sīlena ādikalyāṇatā vuttā, sāsanasampattiyā vemajjhabhāvato	202	
PA_tika-s01_05t:202_9	maggena majjhekalyāṇatā. Nibbānādhigamato uttari karaṇīyābhāvato nibbānena pariyosānakalyāṇatā.	202	
PA_tika-s01_05t:202_10	Tenāti sīlādidassanena. Atthavasena hi idha desanāya ādikalyāṇādibhāvo vutto. “Tasmā”tiādi	2021	
PA_tika-s01_05t:202_11	yathāvuttānusārena sotūnamanusāsanīdassanaṃ.	2021	
PA_tika-s01_05t:203	Esāti yathāvuttākārena kathanā. Kathikasaṇṭhitīti dhammakathikassa saṇṭhānaṃ kathanavasena samavaṭṭhānaṃ.	20	
PA_tika-s01_05t:204_0	Vaṇṇanā atthavivaraṇā, pasaṃsanā vā. Na so sātthaṃ deseti niyyānatthavirahato tassā	204	
PA_tika-s01_05t:204_1	desanāya. Tasmāti catusatipaṭṭhānādiniyyānatthadesanato. Ekabyañjanādiyuttāti sithiladhanitādibhedesu	204	
PA_tika-s01_05t:204_2	dasasu byañjanesu ekappakāreneva, dvippakāreneva vā byañjanena yuttā damiḷabhāsā	204	
PA_tika-s01_05t:204_3	viya. Sabbaniroṭṭhabyañjanāti vivaṭakaraṇatāya oṭṭhe aphusāpetvā uccāretabbato sabbathā	204	
PA_tika-s01_05t:204_4	oṭṭhaphusanarahitavimuttabyañjanā kirātabhāsā viya. Sabbavissaṭṭhabyañjanāti sabbasseva	204	
PA_tika-s01_05t:204_5	vissajjanīyayuttatāya sabbathā vissaggabyañjanā savarabhāsā viya. Sabbaniggahitabyañjanāti	204	
PA_tika-s01_05t:204_6	sabbasseva sānusāratāya sabbathā bindusahitabyañjanā pārasikādimilakkhubhāsā viya.	204	
PA_tika-s01_05t:204_7	Evaṃ “damiḷakirātasavaramilakkhūnaṃ bhāsā viyā”ti idaṃ paccekaṃ yojetabbaṃ. Milakkhūti	204	
PA_tika-s01_05t:204_8	ca pārasikādayo. Sabbāpesā byañjanekadesavaseneva pavattiyā aparipuṇṇabyañjanāti	204	
PA_tika-s01_05t:204_9	vuttaṃ “byañjanapāripūriyā abhāvato abyañjanā nāmā”ti.	204	
PA_tika-s01_05t:205_0	Ṭhānakaraṇāni sithilāni katvā uccāretabbamakkharaṃ pañcasu vaggesu paṭhamatatiyaṃ	205	
PA_tika-s01_05t:205_1	sithilaṃ. Tāni asithilāni katvā uccāretabbamakkharaṃ tesveva dutiyacatutthaṃ dhanitaṃ.	205	
PA_tika-s01_05t:205_2	Dvimattakālamakkharaṃ dīghaṃ. Ekamattakālaṃ rassaṃ.	205	
PA_tika-s01_05t:206	Pamāṇaṃ ekamattassa, nimīsumīsato’ bravuṃ;	20	
PA_tika-s01_05t:207	Aṅguliphoṭakālassa, pamāṇenāpi abravuṃ.	20	
PA_tika-s01_05t:208_0	Saññogaparaṃ, dīghañca garukaṃ. Asaṃyogaparaṃ rassaṃ lahukaṃ. Ṭhānakaraṇāni niggahetvā	208	
PA_tika-s01_05t:208_1	avivaṭena mukhena uccāretabbaṃ niggahitaṃ. Parapadena sambajjhitvā uccāretabbaṃ sambandhaṃ.	208	
PA_tika-s01_05t:208_2	Tathā asambajjhitabbaṃ vavatthitaṃ. Ṭhānakaraṇāni vissaṭṭhāni katvā vivaṭena mukhena	208	
PA_tika-s01_05t:208_3	uccāretabbaṃ vimuttaṃ. Dasadhātiādīsu evaṃ sithilādivasena byañjanabuddhisaṅkhātassa	208	
PA_tika-s01_05t:208_4	akkharuppādakacittassa dasahi pakārehi byañjanānaṃ pabhedoti attho. Sabbāni hi akkharāni	208	
PA_tika-s01_05t:208_5	cittasamuṭṭhānāni, yathādhippetatthassa ca byañjanato pakāsanato byañjanānīti, byañjanabuddhiyā	208	
PA_tika-s01_05t:208_6	vā karaṇabhūtāya byañjanānaṃ dasadhā pabhedotipi yujjati.	208	
PA_tika-s01_05t:209_0	Amakkhetvāti amilecchetvā avināsetvā, ahāpetvāti attho. Tadatthamāha “paripuṇṇabyañjanameva	209	
PA_tika-s01_05t:209_1	katvā”ti, yamatthaṃ bhagavā ñāpetuṃ ekagāthaṃ, ekavākyampi deseti, tamatthaṃ parimaṇḍalapadabyañjanāya	209	
PA_tika-s01_05t:209_2	eva desanāya desetīti vuttaṃ hoti. Tasmāti paripuṇṇabyañjanadhammadesanato. Kevalasaddo	209	
PA_tika-s01_05t:209_3	idha anavasesavācako. Na avomissatādivācakoti āha “sakalādhivacana”nti. Paripuṇṇanti	209	
PA_tika-s01_05t:209_4	sabbaso puṇṇaṃ. Taṃ panatthato ūnādhikanisedhananti vuttaṃ “anūnādhikavacana”nti.	209	
PA_tika-s01_05t:209_5	Tattha yadatthaṃ desito, tassa sādhakattā anūnatā veditabbā, tabbidhurassa pana asādhakattā	209	
PA_tika-s01_05t:209_6	anadhikatā. Upanetabbassa vā vodānatthassa avuttassa abhāvato anūnatā, apanetabbassa	209	
PA_tika-s01_05t:209_7	saṃkilesatthassa vuttassa abhāvato anadhikatā. Sakalanti sabbabhāgavantaṃ. Paripuṇṇanti	209	
PA_tika-s01_05t:209_8	sabbaso puṇṇameva. Tenāha “ekadesenāpi aparipuṇṇā natthī”ti. Aparisuddhā desanā hoti	209	
PA_tika-s01_05t:209_9	taṇhāya saṃkiliṭṭhattā. Lokehi taṇhāya āmasitabbato lokāmisā, cīvarādayo paccayā,	209	
PA_tika-s01_05t:209_10	tesu agadhitacittatāya lokāmisanirapekkho. Hitapharaṇenāti hitato pharaṇena hitūpasaṃhārena	2091	
PA_tika-s01_05t:209_11	visesanabhūtena. Mettābhāvanāya karaṇabhūtāya muduhadayo. Ullumpanasabhāvasaṇṭhitenāti	2091	
PA_tika-s01_05t:209_12	sakalasaṃkilesato, vaṭṭadukkhato ca uddharaṇākārasaṇṭhitena, kāruññādhippāyenāti vuttaṃ hoti.	2091	
PA_tika-s01_05t:210_0	“Ito paṭṭhāya dassāmi, evañca dassāmī”ti samādātabbaṭṭhena dānaṃ vataṃ. Paṇḍitapaññattatāya	210	
PA_tika-s01_05t:210_1	seṭṭhaṭṭhena brahmaṃ, brahmānaṃ vā seṭṭhānaṃ cariyanti dānameva brahmacariyaṃ. Macchariyalobhādiniggahaṇena	210	
PA_tika-s01_05t:210_2	samāciṇṇattā dānameva suciṇṇaṃ. Iddhīti deviddhi. Jutīti pabhā, ānubhāvo vā. Balavīriyūpapattīti	210	
PA_tika-s01_05t:210_3	mahatā balena, vīriyena ca samannāgamo. Nāgāti varuṇanāgarājānaṃ vidhurapaṇḍitassa ālapanaṃ.	210	
PA_tika-s01_05t:211	Dānapatīti dānasāmino. Opānabhūtanti udakatitthamiva bhūtaṃ.	21	
PA_tika-s01_05t:212	Dhīrāti so vidhurapaṇḍitamālapati.	21	
PA_tika-s01_05t:213	Madhussavoti madhurasasandanaṃ. Puññanti puññaphalaṃ, kāraṇavohārena vuttaṃ. Brahmaṃ, brahmānaṃ vā cariyanti brahmacariyaṃ, veyyāvaccaṃ. Esa nayo sesesupi.	21	
PA_tika-s01_05t:214	Tittiriyanti tittirasakuṇarājena bhāsitaṃ.	21	
PA_tika-s01_05t:215	Aññatra tāhīti paradārabhūtāhi vajjetvā. Amhanti amhākaṃ.	21	
PA_tika-s01_05t:216_0	Tapassī, lūkho, jegucchī, pavivittoti catubbidhassa dukkarassa katattā caturaṅgasamannāgataṃ.	216	
PA_tika-s01_05t:216_1	Sudanti nipātamattaṃ. Lomahaṃsanasuttaṃ majjhimāgame mūlapaṇṇāsake, “mahāsīhanādasutta”ntipi taṃ vadanti.	216	
PA_tika-s01_05t:217_0	Iddhanti samiddhaṃ. Phītanti phullitaṃ. Vitthārikanti vitthārabhūtaṃ. Bāhujaññanti	217	
PA_tika-s01_05t:217_1	bahūhi janehi niyyānikabhāvena ñātaṃ. Puthubhūtanti bahubhūtaṃ. Yāva devamanussehīti	217	
PA_tika-s01_05t:217_2	ettha devalokato yāva manussalokā supakāsitanti adhippāyavasena pāsādikasuttaṭṭhakathāyaṃ	217	
PA_tika-s01_05t:217_3	vuttaṃ, yāva devā ca manussā cāti attho. Tasmāti yasmā sikkhattayasaṅgahaṃ sakalasāsanaṃ	217	
PA_tika-s01_05t:217_4	idha “brahmacariya”nti adhippetaṃ, tasmā. “Brahmacariya”nti iminā samānādhikaraṇāni	217	
PA_tika-s01_05t:217_5	sabbapadāni yojetvā atthaṃ dassento “so dhammaṃ desetī”tiādimāha. “Evaṃ desento cā”ti	217	
PA_tika-s01_05t:217_6	hi iminā brahmacariyasaddena dhammasaddādīnaṃ samānatthataṃ dasseti, “dhammaṃ desetī”ti	217	
PA_tika-s01_05t:217_7	vatvāpi “brahmacariyaṃ pakāsetī”ti vacanaṃ sarūpato atthappakāsanatthanti ca vibhāveti.	217	
PA_tika-s01_05t:218_0	191. Vuttappakārasampadanti yathāvuttaādikalyāṇatādippabhedaguṇasampadaṃ. Dūrasamussāritamānasseva	218	
PA_tika-s01_05t:218_1	sāsane sammāpaṭipatti sambhavati, na mānajātikassāti vuttaṃ “nihatamānattā”ti. Ussannattāti	218	
PA_tika-s01_05t:218_2	bahulabhāvato. Bhogarūpādivatthukā madā suppaheyyā honti nimittassa anavaṭṭhānato,	218	
PA_tika-s01_05t:218_3	na tathā kulavijjādimadā nimittassa samavaṭṭhānato. Tasmā khattiyabrāhmaṇakulīnānaṃ	218	
PA_tika-s01_05t:218_4	pabbajitānampi jātivijjaṃ nissāya mānajappanaṃ duppajahanti āha “yebhuyyena…pe… mānaṃ	218	
PA_tika-s01_05t:218_5	karontī”ti. Vijātitāyāti viparītajātitāya, hīnajātitāyāti attho. Yebhuyyena upanissayasampannā	218	
PA_tika-s01_05t:218_6	sujātikā eva, na dujjātikāti evaṃ vuttaṃ. Patiṭṭhātuṃ na sakkontīti sīle patiṭṭhahituṃ	218	
PA_tika-s01_05t:218_7	na ussahanti, suvisuddhaṃ katvā sīlaṃ rakkhituṃ na sakkontīti vuttaṃ hoti. Sīlameva	218	
PA_tika-s01_05t:218_8	hi sāsane patiṭṭhā, patiṭṭhātunti vā saccapaṭivedhena lokuttarāya patiṭṭhāya patiṭṭhātuṃ.	218	
PA_tika-s01_05t:218_9	Sā hi nippariyāyato sāsane patiṭṭhā nāma.	218	
PA_tika-s01_05t:219_0	Evaṃ byatirekato atthaṃ vatvā anvayatopi vadati “gahapatidārakā panā”tiādinā. Kacchehi	219	
PA_tika-s01_05t:219_1	sedaṃ muñcantehīti itthambhūtalakkhaṇe karaṇavacanaṃ. Tathā piṭṭhiyā loṇaṃ pupphamānāyāti,	219	
PA_tika-s01_05t:219_2	sedaṃ muñcantakacchā loṇaṃ pupphamānapiṭṭhikā hutvā, tehi vā pakārehi lakkhitāti	219	
PA_tika-s01_05t:219_3	attho. Bhūmiṃ kasitvāti bhūmiyā kassanato, khettūpajīvanatoti vuttaṃ hoti. Tādisassāti	219	
PA_tika-s01_05t:219_4	jātimantūpanissayassa. Dubbalaṃ mānaṃ. Balavaṃ dappaṃ. Kammanti parikammaṃ. “Itarehī”tiādinā	219	
PA_tika-s01_05t:219_5	“ussannattā”ti hetupadaṃ vivarati. “Itī”ti vatvā tadaparāmasitabbaṃ dasseti “nihatamānattā”tiādinā,	219	
PA_tika-s01_05t:219_6	itisaddo vā nidassane, evaṃ yathāvuttanayenāti attho. Esa nayo īdisesu.	219	
PA_tika-s01_05t:220_0	Paccājātoti ettha ākāro upasaggamattanti āha “patijāto”ti. Parisuddhanti rāgādīnaṃ	220	
PA_tika-s01_05t:220_1	accantameva pahānadīpanato nirupakkilesatāya sabbathā suddhaṃ. Dhammassa sāmī taduppādakaṭṭhena,	220	
PA_tika-s01_05t:220_2	dhammena vā sadevakassa lokassa sāmīti dhammassāmī. Saddhanti pothujjanikasaddhāvasena	220	
PA_tika-s01_05t:220_3	saddahanaṃ. Viññūjātikānañhi dhammasampattigahaṇapubbikā saddhāsiddhi catūsu puggalesu	220	
PA_tika-s01_05t:220_4	dhammappamāṇadhammappasannapuggalabhāvato. “Yo evaṃ svākkhātadhammo, sammāsambuddho	220	
PA_tika-s01_05t:220_5	vata so bhagavā”ti saddhaṃ paṭilabhati. Yojanasatantarepi vā padese. Jāyampatikāti	220	
PA_tika-s01_05t:220_6	jānipatikā. Kāmaṃ “jāyampatikā”ti vutteyeva gharasāmikagharasāminīvasena dvinnameva	220	
PA_tika-s01_05t:220_7	gahaṇaṃ viññāyati, yassa pana purisassa anekā pajāpatiyo, tassa vattabbameva natthi.	220	
PA_tika-s01_05t:220_8	Ekāyapi tāva saṃvāso sambādhoyevāti dassanatthaṃ “dve”ti vuttaṃ. Rāgādinā kiñcanaṃ,	220	
PA_tika-s01_05t:220_9	khettavatthādinā palibodhanaṃ, tadubhayena saha vattatīti sakiñcanapalibodhano, soyevattho	220	
PA_tika-s01_05t:220_10	tathā. Rāgo eva rajo, tadādikā dosamoharajā. Vuttañhi “rāgo rajo na ca pana reṇu	2201	
PA_tika-s01_05t:220_11	vuccatī”tiādi āgamanapathatāpi uṭṭhānaṭṭhānatā evāti dvepi saṃvaṇṇanā ekatthā, byañjanameva	2201	
PA_tika-s01_05t:220_12	nānaṃ. Alagganaṭṭhenāti asajjanaṭṭhena appaṭibandhasabhāvena. Rūpakavasena, taddhitavasena	2201	
PA_tika-s01_05t:220_13	vā abbhokāsoti dassetuṃ viya-saddaggahaṇaṃ. Evaṃ akusalakusalappavattīnaṃ ṭhānāṭhānabhāvena	2201	
PA_tika-s01_05t:220_14	gharāvāsapabbajjānaṃ sambādhabbhokāsataṃ dassetvā idāni kusalappavattiyā eva aṭṭhānaṭṭhānabhāvena	2201	
PA_tika-s01_05t:220_15	tesaṃ tabbhāvaṃ dassetuṃ “apicā”tiādi vuttaṃ. Rajānaṃ sannipātaṭṭhānaṃ viyāti sambandho.	2201	
PA_tika-s01_05t:221_0	Visuṃ visuṃ paduddhāramakatvā samāsato atthavaṇṇanā saṅkhepakathā. Ekampi divasanti	221	
PA_tika-s01_05t:221_1	ekadivasamattampi. Akhaṇḍaṃ katvāti dukkaṭamattassāpi anāpajjanena achiddaṃ katvā.	221	
PA_tika-s01_05t:221_2	Carimakacittanti cuticittaṃ. Kilesamalenāti taṇhāsaṃkilesādimalena. Amalīnanti asaṃkiliṭṭhaṃ.	221	
PA_tika-s01_05t:221_3	Pariyodātaṭṭhena nimmalabhāvena saṅkhaṃ viya likhitaṃ dhotanti saṅkhalikhitaṃ. Atthamattaṃ	221	
PA_tika-s01_05t:221_4	pana dassetuṃ “likhitasaṅkhasadisa”nti vuttaṃ. Dhotasaṅkhasappaṭibhāganti tadatthasseva	221	
PA_tika-s01_05t:221_5	vivaraṇaṃ. Apica likhitaṃ saṅkhaṃ saṅkhalikhitaṃ yathā “agyāhito”ti, tassadisattā	221	
PA_tika-s01_05t:221_6	pana idaṃ saṅkhalikhitantipi dasseti, bhāvanapuṃsakañcetaṃ. Ajjhāvasatāti ettha adhi-saddena	221	
PA_tika-s01_05t:221_7	kammappavacanīyena yogato “agāra”nti etaṃ bhummatthe upayogavacananti āha “agāramajjhe”ti.	221	
PA_tika-s01_05t:221_8	Yaṃ nūna yadi pana pabbajeyyaṃ, sādhu vatāti sambandho. Kasāyena rattāni kāsāyānīti	221	
PA_tika-s01_05t:221_9	dasseti “kasāyarasapītatāyā”ti iminā. Kasmā cetāni gahitānīti āha “brahmacariyaṃ	221	
PA_tika-s01_05t:221_10	carantānaṃ anucchavikānī”ti. Acchādetvāti vohāravacanamattaṃ, paridahitvāti attho,	2211	
PA_tika-s01_05t:221_11	tañca kho nivāsanapārupanavasena. Agāravāso agāraṃ uttarapadalopena, tassa hitaṃ	2211	
PA_tika-s01_05t:221_12	vuḍḍhiāvahaṃ kasivāṇijjādikammaṃ. Taṃ anagāriyanti tasmiṃ anagāriye.	2211	
PA_tika-s01_05t:222_0	192. Sahassatoti kahāpaṇasahassato. Bhogakkhandho bhogarāsi. Ābandhanaṭṭhenāti “putto	222	
PA_tika-s01_05t:222_1	nattā panattā”tiādinā pemavasena paricchedaṃ katvā bandhanaṭṭhena, etena ābandhanattho	222	
PA_tika-s01_05t:222_2	parivaṭṭa-saddoti dasseti. Atha vā pitāmahapituputtādivasena parivattanaṭṭhena parivaṭṭotipi	222	
PA_tika-s01_05t:222_3	yujjati. “Amhākamete”ti ñāyantīti ñātayo.	222	
PA_tika-s01_05t:223_0	193. Pātimokkhasaṃvarena pihitakāyavacīdvāro samāno tena saṃvarena upeto nāmāti katvā	223	
PA_tika-s01_05t:223_1	“pātimokkhasaṃvarena samannāgato”ti vuttaṃ. Ācāragocarānaṃ vitthāro vibhaṅgaṭṭhakathādīsu	223	
PA_tika-s01_05t:223_2	gahetabbo. “Ācāragocarasampanno”tiādi ca tasseva pātimokkhasaṃvarasaṃvutabhāvassa	223	
PA_tika-s01_05t:223_3	paccayadassanaṃ. Aṇusadisatāya appamattakaṃ “aṇū”ti vuttanti āha “appamattakesū”ti.	223	
PA_tika-s01_05t:223_4	Asañcicca āpannaanukhuddakāpattivasena, sahasā uppannaakusalacittuppādavasena ca	223	
PA_tika-s01_05t:223_5	appamattakatā. Bhayadassīti bhayadassanasīlo. Sammāti aviparītaṃ, sundaraṃ vā, tabbhāvo	223	
PA_tika-s01_05t:223_6	ca sakkaccaṃ yāvajīvaṃ avītikkamavasena. “Sikkhāpadesū”ti vutteyeva tadavayavabhūtaṃ	223	
PA_tika-s01_05t:223_7	“sikkhāpadaṃ samādāya sikkhatī”ti atthassa gamyamānattā kammapadaṃ na vuttanti āha	223	
PA_tika-s01_05t:223_8	“taṃ taṃ sikkhāpada”nti, taṃ taṃ sikkhākoṭṭhāsaṃ, sikkhāya vā adhigamupāyaṃ, tassā	223	
PA_tika-s01_05t:223_9	vā nissayanti attho.	223	
PA_tika-s01_05t:224_0	Etthāti etasmiṃ “pātimokkhasaṃvarasaṃvuto”tiādivacane. Ācāragocaraggahaṇenevāti “ācāragocarasampanno”ti	224	
PA_tika-s01_05t:224_1	vacaneneva. Tenāha “kusale kāyakammavacīkamme gahitepī”ti. Na hi ācāragocarasaddamattena	224	
PA_tika-s01_05t:224_2	kusalakāyavacīkammaggahaṇaṃ sambhavati, iminā punaruttitāya codanālesaṃ dasseti.	224	
PA_tika-s01_05t:224_3	Tassāti ājīvapārisuddhisīlassa. Uppattidvāradassanatthanti uppattiyā kāyavacīviññattisaṅkhātassa	224	
PA_tika-s01_05t:224_4	dvārassa kammāpadesena dassanatthaṃ, etena yathāvuttacodanāya sodhanaṃ dasseti. Idaṃ	224	
PA_tika-s01_05t:224_5	vuttaṃ hoti – siddhepi sati punārambho niyamāya vā hoti, atthantarabodhanāya vā,	224	
PA_tika-s01_05t:224_6	idha pana atthantaraṃ bodheti, tasmā uppattidvāradassanatthaṃ vuttanti. Kusalenāti	224	
PA_tika-s01_05t:224_7	ca sabbaso anesanapahānato anavajjena. Kathaṃ tena uppattidvāradassananti āha “yasmā	224	
PA_tika-s01_05t:224_8	panā”tiādi. Kāyavacīdvāresu uppannena anavajjena kāyakammavacīkammena samannāgatattā	224	
PA_tika-s01_05t:224_9	parisuddhājīvoti adhippāyo. Tadubhayameva hi ājīvahetukaṃ ājīvapārisuddhisīlaṃ.	224	
PA_tika-s01_05t:225_0	Idāni suttantarena saṃsandituṃ “muṇḍikaputtasuttantavasena vā evaṃ vutta”nti āha.	225	
PA_tika-s01_05t:225_1	Vā-saddo cettha suttantarasaṃsandanāsaṅkhātaatthantaravikappanattho. Muṇḍikaputtasuttantaṃ	225	
PA_tika-s01_05t:225_2	nāma majjhimāgamavare majjhimapaṇṇāsake, yaṃ “samaṇamuṇḍikaputtasutta”ntipi vadanti.	225	
PA_tika-s01_05t:225_3	Tattha thapatīti pañcakaṅgaṃ nāma vaḍḍhakiṃ bhagavā ālapati. Thapati-saddo hi vaḍḍhakipariyāyo.	225	
PA_tika-s01_05t:225_4	Idaṃ vuttaṃ hoti – yasmā “katame ca thapati kusalā sīlā? Kusalaṃ kāyakammaṃ kusalaṃ	225	
PA_tika-s01_05t:225_5	vacīkamma”nti sīlassa kusalakāyakammavacīkammabhāvaṃ dassetvā “ājīvapārisuddhampi	225	
PA_tika-s01_05t:225_6	kho ahaṃ thapati sīlasmiṃ vadāmī”ti evaṃ pavattāya muṇḍikaputtasuttadesanāya “kāyakammavacīkammena	225	
PA_tika-s01_05t:225_7	samannāgato kusalenā”ti sīlassa kusalakāyakammavacīkammabhāvaṃ dassetvā “parisuddhājīvo”ti	225	
PA_tika-s01_05t:225_8	evaṃ pavattā ayaṃ sāmaññaphalasuttadesanā ekasaṅgahā aññadatthu saṃsandati sameti	225	
PA_tika-s01_05t:225_9	yathā taṃ gaṅgodakena yamunodakaṃ, tasmā īdisīpi bhagavato desanāvibhūti atthevāti.	225	
PA_tika-s01_05t:225_10	Sīlasmiṃ vadāmīti sīlanti vadāmi, sīlasmiṃ vā ādhārabhūte antogadhaṃ pariyāpannaṃ,	2251	
PA_tika-s01_05t:225_11	niddhāraṇasamudāyabhūte vā ekaṃ sīlanti vadāmi.	2251	
PA_tika-s01_05t:226_0	Tividhenāti cūḷasīlamajjhimasīlamahāsīlato tividhena. “Manacchaṭṭhesū”ti iminā kāyapañcamānameva	226	
PA_tika-s01_05t:226_1	gahaṇaṃ nivatteti. Upari niddese vakkhamānesu sattasu ṭhānesu. Tividhenāti catūsu	226	
PA_tika-s01_05t:226_2	paccekaṃ yathālābhayathābalayathāsāruppatāvasena tibbidhena.	226	
PA_tika-s01_05t:227	Cūḷamajjhimamahāsīlavaṇṇanā	22	
PA_tika-s01_05t:228_0	194-211. Evanti “so evaṃ pabbajito samāno pātimokkhasaṃvarasaṃvuto viharatī”tiādinā	228	
PA_tika-s01_05t:228_1	nayena. “Sīlasmi”nti idaṃ niddhāraṇe bhummaṃ tato ekassa niddhāraṇīyattāti āha “ekaṃ	228	
PA_tika-s01_05t:228_2	sīla”nti. Apica iminā ādhāre bhummaṃ dasseti samudāyassa avayavādhiṭṭhānattā yathā	228	
PA_tika-s01_05t:228_3	“rukkhe sākhā”ti. “Ida”nti padena katvatthavasena samānādhikaraṇaṃ bhummavacanassa	228	
PA_tika-s01_05t:228_4	katvatthe pavattanato yathā “vanappagumbe yatha phusitagge”ti dasseti “paccattavacanatthe	228	
PA_tika-s01_05t:228_5	vā etaṃ bhumma”nti iminā. Ayamevatthoti paccattavacanattho eva. Brahmajāleti brahmajālasuttavaṇṇanāyaṃ,	228	
PA_tika-s01_05t:228_6	brahmajālasuttapade vā. Saṃvaṇṇanāvasena vuttanayenāti attho. “Idamassa hoti sīlasmi”nti	228	
PA_tika-s01_05t:228_7	ettha mahāsīlapariyosānena niddhāriyamānassa abhāvato paccattavacanatthoyeva sambhavatīti	228	
PA_tika-s01_05t:228_8	āha “idaṃ assa sīlaṃ hotīti attho”ti, tatoyeva ca pāḷiyaṃ apiggahaṇamakatanti daṭṭhabbaṃ.	228	
PA_tika-s01_05t:229_0	212. Attānuvādaparānuvādadaṇḍabhayādīni asaṃvaramūlakāni bhayāni. “Sīlassāsaṃvaratoti	229	
PA_tika-s01_05t:229_1	sīlassa asaṃvaraṇato, sīlasaṃvarābhāvatoti attho”ti ācariyena vuttaṃ, “yadidaṃ sīlasaṃvarato”ti	229	
PA_tika-s01_05t:229_2	pana padassa “yaṃ idaṃ bhayaṃ sīlasaṃvarato bhaveyyā”ti atthavacanato, “sīlasaṃvarahetu	229	
PA_tika-s01_05t:229_3	bhayaṃ na samanupassatī”ti ca atthassa upapattito sīlasaṃvarato sīlasaṃvarahetūti	229	
PA_tika-s01_05t:229_4	atthoyeva sambhavati. “Yaṃ idaṃ bhayaṃ sīlasaṃvarato bhaveyyā”ti hi pāṭhopi dissati.	229	
PA_tika-s01_05t:229_5	“Saṃvarato”ti hetuṃ vatvā tadadhigamitaatthavasena “asaṃvaramūlakassa bhayassa abhāvā”tipi	229	
PA_tika-s01_05t:229_6	hetuṃ vadati. Yathāvidhānavihitenāti yathāvidhānaṃ sampāditena. Khattiyābhisekenāti	229	
PA_tika-s01_05t:229_7	khattiyabhāvāvahena abhisekena. Muddhani avasittoti matthakeyeva abhisitto. Ettha	229	
PA_tika-s01_05t:229_8	ca “yathāvidhānavihitenā”ti iminā porāṇakāciṇṇavidhānasamaṅgitāsaṅkhātaṃ ekaṃ aṅgaṃ	229	
PA_tika-s01_05t:229_9	dasseti, “khattiyābhisekenā”ti iminā khattiyabhāvāvahatāsaṅkhātaṃ, “muddhani avasitto”ti	229	
PA_tika-s01_05t:229_10	iminā muddhaniyeva abhisiñcitabhāvasaṅkhātaṃ. Iti tivaṅgasamannāgato khattiyābhiseko	2291	
PA_tika-s01_05t:229_11	vutto hoti. Yena abhisittarājūnaṃ rājānubhāvo samijjhati. Kena panāyamattho viññāyatīti?	2291	
PA_tika-s01_05t:229_12	Porāṇakasatthāgatanayena. Vuttañhi aggaññasuttaṭṭhakathāyaṃ mahāsammatābhisekavibhāvanāya	2291	
PA_tika-s01_05t:229_13	“te panassa khettasāmino tīhi saṅkhehi abhisekampi akaṃsū”ti majjhimāgamaṭṭhakathāyañca	2291	
PA_tika-s01_05t:229_14	mahāsīhanādasuttavaṇṇanāyaṃ vuttaṃ “muddhāvasittenāti tīhi saṅkhehi khattiyābhisekena	2291	
PA_tika-s01_05t:229_15	muddhani abhisittenā”ti sīhaḷaṭṭhakathāyampi cūḷasīhanādasuttavaṇṇanāyaṃ “paṭhamaṃ	2291	
PA_tika-s01_05t:229_16	tāva abhisekaṃ gaṇhantānaṃ rājūnaṃ suvaṇṇamayādīni tīṇi saṅkhāni ca gaṅgodakañca	2291	
PA_tika-s01_05t:229_17	khattiyakaññañca laddhuṃ vaṭṭatī”tiādi vuttaṃ.	2291	
PA_tika-s01_05t:230_0	Ayaṃ pana tatthāgatanayena abhisekavidhānavinicchayo – abhisekamaṅgalatthañhi alaṅkatapaṭiyattassa	230	
PA_tika-s01_05t:230_1	maṇḍapassa antokatassa udumbarasākhamaṇḍapassa majjhe suppatiṭṭhite udumbarabhaddapīṭhamhi	230	
PA_tika-s01_05t:230_2	abhisekārahaṃ abhijaccaṃ khattiyaṃ nisīdāpetvā paṭhamaṃ tāva maṅgalābharaṇabhūsitā	230	
PA_tika-s01_05t:230_3	jātisampannā khattiyakaññā gaṅgodakapuṇṇaṃ suvaṇṇamayasāmuddikadakkhiṇāvaṭṭasaṅkhaṃ	230	
PA_tika-s01_05t:230_4	ubhohi hatthehi sakkaccaṃ gahetvā sīsopari ussāpetvā tena tassa muddhani abhisekodakaṃ	230	
PA_tika-s01_05t:230_5	abhisiñcati, evañca vadeti “deva taṃ sabbepi khattiyagaṇā attānamārakkhatthaṃ iminā	230	
PA_tika-s01_05t:230_6	abhisekena abhisekikaṃ mahārājaṃ karonti, tvaṃ rājadhammesu ṭhito dhammena samena	230	
PA_tika-s01_05t:230_7	rajjaṃ kārehi, etesu khattiyagaṇesu tvaṃ puttasinehānukampāya sahitacitto, hitasamamettacitto	230	
PA_tika-s01_05t:230_8	ca bhava, rakkhāvaraṇaguttiyā tesaṃ rakkhito ca bhavāhī”ti. Tato puna purohitopi	230	
PA_tika-s01_05t:230_9	porohiccaṭhānānurūpālaṅkārehi alaṅkatapaṭiyatto gaṅgodakapuṇṇaṃ rajatamayaṃ saṅkhaṃ	230	
PA_tika-s01_05t:230_10	ubhohi hatthehi sakkaccaṃ gahetvā tassa sīsopari ussāpetvā tena tassa muddhani abhisekodakaṃ	2301	
PA_tika-s01_05t:230_11	abhisiñcati, evañca vadeti “deva taṃ sabbepi brāhmaṇagaṇā attānamārakkhatthaṃ iminā	2301	
PA_tika-s01_05t:230_12	abhisekena abhisekikaṃ mahārājaṃ karonti, tvaṃ rājadhammesu ṭhito dhammena samena	2301	
PA_tika-s01_05t:230_13	rajjaṃ kārehi, etesu brāhmaṇagaṇesu tvaṃ puttasinehānukampāya sahitacitto, hitasamamettacitto	2301	
PA_tika-s01_05t:230_14	ca bhava, rakkhāvaraṇaguttiyā tesaṃ rakkhito ca bhavāhī”ti. Tato puna seṭṭhipi seṭṭhiṭṭhānabhūsanabhūsito	2301	
PA_tika-s01_05t:230_15	gaṅgodakapuṇṇaṃ ratanamayaṃ saṅkhaṃ ubhohi hatthehi sakkaccaṃ gahetvā tassa sīsopari	2301	
PA_tika-s01_05t:230_16	ussāpetvā tena tassa muddhani abhisekodakaṃ abhisiñcati, evañca vadeti “deva taṃ	2301	
PA_tika-s01_05t:230_17	sabbepi gahapatigaṇā attānamārakkhatthaṃ iminā abhisekena abhisekikaṃ mahārājaṃ karonti,	2301	
PA_tika-s01_05t:230_18	tvaṃ rājadhammesu ṭhito dhammena samena rajjaṃ kārehi, etesu gahapatigaṇesu tvaṃ	2301	
PA_tika-s01_05t:230_19	puttasinehānukampāya sahitacitto, hitasamamettacitto ca bhava, rakkhāvaraṇaguttiyā	2301	
PA_tika-s01_05t:230_20	tesaṃ rakkhito ca bhavāhī”ti. Te pana tassa evaṃ vadantā “sace tvaṃ amhākaṃ vacanānurūpaṃ	2302	
PA_tika-s01_05t:230_21	rajjaṃ karissasi, iccetaṃ kusalaṃ. No ce karissasi, tava muddhā sattadhā phalatū”ti	2302	
PA_tika-s01_05t:230_22	evaṃ rañño abhisapanti viyāti daṭṭhabbanti. Vaḍḍhakīsūkarajātakādīhi cāyamattho vibhāvetabbo,	2302	
PA_tika-s01_05t:230_23	abhisekopakaraṇānipi samantapāsādikādīsu gahetabbānīti.	2302	
PA_tika-s01_05t:231_0	Yasmā nihatapaccāmitto, tasmā na samanupassatīti sambandho. Anavajjatā kusalabhāvenāti	231	
PA_tika-s01_05t:231_1	āha “kusalaṃ sīlapadaṭṭhānehī”tiādi. Idaṃ vuttaṃ hoti – kusalasīlapadaṭṭhānā avippaṭisārapāmojjapītipassaddhidhammā,	231	
PA_tika-s01_05t:231_2	avippaṭisārādinimittañca uppannaṃ cetasikasukhaṃ paṭisaṃvedeti, cetasikasukhasamuṭṭhānehi	231	
PA_tika-s01_05t:231_3	ca paṇītarūpehi phuṭṭhasarīrassa uppannaṃ kāyikasukhanti.	231	
PA_tika-s01_05t:232	Indriyasaṃvarakathāvaṇṇanā	23	
PA_tika-s01_05t:233_0	213. Sāmaññassa visesāpekkhatāya idhādhippetopi viseso tena apariccatto eva hotīti	233	
PA_tika-s01_05t:233_1	āha “cakkhusaddo katthaci buddhacakkhumhi vattatī”tiādi. Vijjamānameva hi abhidheyyabhāvena	233	
PA_tika-s01_05t:233_2	visesatthaṃ visesantaranivattanena visesasaddo vibhāveti, na avijjamānaṃ. Sesapadesupi	233	
PA_tika-s01_05t:233_3	eseva nayo. Aññehi asādhāraṇaṃ buddhānameva cakkhu dassananti buddhacakkhu, āsayānusayañāṇaṃ,	233	
PA_tika-s01_05t:233_4	indriyaparopariyattañāṇañca. Samantato sabbaso dassanaṭṭhena cakkhūti samantacakkhu,	233	
PA_tika-s01_05t:233_5	sabbaññutaññāṇaṃ. Tathūpamanti pabbatamuddhūpamaṃ, dhammamayaṃ pāsādanti sambandho.	233	
PA_tika-s01_05t:233_6	Sumedha samantacakkhu tvaṃ janatamavekkhassūti attho. Ariyamaggattayapaññāti heṭṭhimāriyamaggattayapaññā.	233	
PA_tika-s01_05t:233_7	“Dhammacakkhu nāma heṭṭhimā tayo maggā, tīṇi ca phalānī”ti saḷāyatanavaggaṭṭhakathāyaṃ	233	
PA_tika-s01_05t:233_8	vuttaṃ, idha pana maggeheva phalāni saṅgahetvā dasseti. Catusaccasaṅkhāte dhamme	233	
PA_tika-s01_05t:233_9	cakkhūti hi dhammacakkhu. Paññāyeva dassanaṭṭhena cakkhūti paññācakkhu, pubbenivāsāsavakkhayañāṇaṃ.	233	
PA_tika-s01_05t:233_10	Dibbacakkhumhīti dutiyavijjāya. Idhāti “cakkhunā rūpaṃ disvā”ti imasmiṃ pāṭhe. Ayanti	2331	
PA_tika-s01_05t:233_11	cakkhusaddo. “Pasādacakkhuvohārenā”ti iminā idha cakkhusaddo cakkhupasādeyeva nippariyāyato	2331	
PA_tika-s01_05t:233_12	vattati, pariyāyato pana nissayavohārena nissitassa vattabbato cakkhuviññāṇepi yathā	2331	
PA_tika-s01_05t:233_13	“mañcā ukkuṭṭhiṃ karontī”ti dasseti. Idhāpi sasambhārakathā avasiṭṭhāti katvā sesapadesupīti	2331	
PA_tika-s01_05t:233_14	pi-saddaggahaṇaṃ, “na nimittaggāhī”tiādipadesupīti attho. Vividhaṃ asanaṃ khedanaṃ	2331	
PA_tika-s01_05t:233_15	byāseko, kileso eva byāseko, tena virahito tathā, virahitatā ca asammissatā, asammissabhāvo	2331	
PA_tika-s01_05t:233_16	ca sampayogābhāvato parisuddhatāti āha “asammissaṃ parisuddha”nti, kilesadukkhena	2331	
PA_tika-s01_05t:233_17	avomissaṃ, tato ca suvisuddhanti attho. Sati ca suvisuddhe indriyasaṃvare nīvaraṇesu	2331	
PA_tika-s01_05t:233_18	padhānabhūtapāpadhammavigamena adhicittānuyogo hatthagato eva hoti, tasmā adhicittasukhameva	2331	
PA_tika-s01_05t:233_19	“abyāsekasukha”nti vuccatīti dasseti “adhicittasukha”nti iminā.	2331	
PA_tika-s01_05t:234	Satisampajaññakathāvaṇṇanā	23	
PA_tika-s01_05t:235_0	214. Samantato pakārehi, pakaṭṭhaṃ vā savisesaṃ jānātīti sampajāno, tassa bhāvo sampajaññaṃ,	235	
PA_tika-s01_05t:235_1	tathāpavattañāṇaṃ, tassa vibhajanaṃ sampajaññabhājanīyaṃ, tasmiṃ sampajaññabhājanīyamhi.	235	
PA_tika-s01_05t:235_2	“Gamana”nti iminā abhikkamanaṃ abhikkantanti bhāvasādhanamāha. Tathā paṭikkamanaṃ	235	
PA_tika-s01_05t:235_3	paṭikkantanti vuttaṃ “nivattana”nti. Gamanañcettha nivattetvā, anivattetvā ca gamanaṃ,	235	
PA_tika-s01_05t:235_4	nivattanaṃ pana nivattimattameva, aññamaññamupādānakiriyāmattañcetaṃ dvayaṃ. Kathaṃ	235	
PA_tika-s01_05t:235_5	labbhatīti āha “gamane”tiādi. Abhiharantoti gamanavasena kāyaṃ upanento. Paṭinivattentoti	235	
PA_tika-s01_05t:235_6	tato puna nivattento. Apanāmentoti apakkamanavasena pariṇāmento. Āsanassāti pīṭhakādiāsanassa.	235	
PA_tika-s01_05t:235_7	Purimaaṅgābhimukhoti aṭanikādipurimāvayavābhimukho. Saṃsarantoti saṃsappanto. Pacchimaaṅgapadesanti	235	
PA_tika-s01_05t:235_8	aṭanikādipacchimāyavappadesaṃ. Paccāsaṃsarantoti paṭiāsappanto. “Eseva nayo”ti iminā	235	
PA_tika-s01_05t:235_9	nipannasseva abhimukhaṃ saṃsappanapaṭiāsappanāni dasseti. Ṭhānanisajjāsayanesu hi	235	
PA_tika-s01_05t:235_10	yo gamanavidhuro kāyassa purato abhihāro, so abhikkamo. Pacchato apahāro paṭikkamoti lakkhaṇaṃ.	2351	
PA_tika-s01_05t:236_0	Sampajānanaṃ sampajānaṃ, tena attanā kattabbakiccassa karaṇasīlo sampajānakārīti	236	
PA_tika-s01_05t:236_1	āha “sampajaññena sabbakiccakārī”ti. “Sampajaññameva vā kārī”ti iminā sampajānassa	236	
PA_tika-s01_05t:236_2	karaṇasīlo sampajānakārīti dasseti. “So hī”tiādi dutiyavikappassa samatthanaṃ. “Sampajañña”nti	236	
PA_tika-s01_05t:236_3	ca iminā sampajāna-saddassa sampajaññapariyāyatā vuttā. Tathā hi ācariyānandattherena	236	
PA_tika-s01_05t:236_4	vuttaṃ “samantato, sammā, samaṃ vā pajānanaṃ sampajānaṃ, tadeva sampajañña”nti ayaṃ	236	
PA_tika-s01_05t:236_5	aṭṭhakathāto aparo nayo – yathā atikkantādīsu asammohaṃ uppādeti, tathā sampajānassa	236	
PA_tika-s01_05t:236_6	kāro karaṇaṃ sampajānakāro, so etassa atthīti sampajānakārīti.	236	
PA_tika-s01_05t:237_0	Dhammato vaḍḍhisaṅkhātena atthena saha vattatīti sātthakaṃ, abhikkantādi, sātthakassa	237	
PA_tika-s01_05t:237_1	sampajānanaṃ sātthakasampajaññaṃ. Sappāyassa attano patirūpassa sampajānanaṃ sappāyasampajaññaṃ.	237	
PA_tika-s01_05t:237_2	Abhikkamādīsu bhikkhācāragocare, aññattha ca pavattesu avijahitakammaṭṭhānasaṅkhāte	237	
PA_tika-s01_05t:237_3	gocare sampajānanaṃ gocarasampajaññaṃ. Sāmaññaniddesena, hi ekasesanayena vā gocarasaddo	237	
PA_tika-s01_05t:237_4	tadatthadvayepi pavattati. Atikkamādīsu asammuyhanasaṅkhātaṃ asammohameva sampajaññaṃ	237	
PA_tika-s01_05t:237_5	asammohasampajaññaṃ. Cittavasenevāti cittassa vaseneva, cittavasamanugatenevāti attho.	237	
PA_tika-s01_05t:237_6	Pariggahetvāti tulayitvā tīretvā, paṭisaṅkhāyāti attho. Saṅghadassaneneva uposathapavāraṇādiatthāya	237	
PA_tika-s01_05t:237_7	gamanaṃ saṅgahitaṃ. Ādisaddena kasiṇaparikammādīnaṃ saṅgaho. Saṅkhepato vuttaṃ tadatthameva	237	
PA_tika-s01_05t:237_8	vivarituṃ “cetiyaṃ vā”tiādi vuttaṃ. Arahattaṃ pāpuṇātīti ukkaṭṭhaniddeso esa. Samathavipassanuppādanampi	237	
PA_tika-s01_05t:237_9	hi bhikkhuno vaḍḍhiyeva. Tatthāti asubhārammaṇe. Kecīti abhayagirivāsino. Āmisatoti	237	
PA_tika-s01_05t:237_10	cīvarādiāmisapaccayato. Kasmāti āha “taṃ nissāyā”tiādi.	2371	
PA_tika-s01_05t:238_0	Tasminti sātthakasampajaññavasena pariggahitaatthe. Yasmā pana dhammato vaḍḍhiyeva	238	
PA_tika-s01_05t:238_1	attho nāma, tasmā yaṃ “sātthaka”nti adhippetaṃ gamanaṃ, taṃ sabbampi sappāyamevāti	238	
PA_tika-s01_05t:238_2	siyā avisesena kassaci āsaṅkāti tannivattanatthaṃ “cetiyadassanaṃ tāvā”tiādi āraddhaṃ.	238	
PA_tika-s01_05t:238_3	Mahāpūjāyāti mahatiyā pūjāya, bahūnaṃ pūjādivaseti vuttaṃ hoti. Cittakammarūpakānī	238	
PA_tika-s01_05t:238_4	viyāti cittakammakatapaṭimāyo viya, yantapayogena vā nānappakāravicittakiriyā paṭimāyo	238	
PA_tika-s01_05t:238_5	viya. Tatrāti tāsu parisāsu. Assāti bhikkhuno. Asamapekkhanaṃ nāma gehassitaaññāṇupekkhāvasena	238	
PA_tika-s01_05t:238_6	ārammaṇassa ayoniso gahaṇaṃ. Yaṃ sandhāya vuttaṃ “cakkhunā rūpaṃ disvā uppajjati	238	
PA_tika-s01_05t:238_7	upekkhā bālassa mūḷhassa puthujjanassā”tiādi mātugāmasamphassavasena kāyasaṃsaggāpatti.	238	
PA_tika-s01_05t:238_8	Hatthiādisammaddena jīvitantarāyo. Visabhāgarūpadassanādinā brahmacariyantarāyo.	238	
PA_tika-s01_05t:238_9	“Dasadvādasayojanantare parisā sannipatantī”tiādinā vuttappakāreneva. Mahāparisaparivārānanti	238	
PA_tika-s01_05t:238_10	kadāci dhammassavanādiatthāya itthipurisasammissaparivāre sandhāya vuttaṃ.	2381	
PA_tika-s01_05t:239_0	Tadatthadīpanatthanti asubhadassanassa sātthakabhāvasaṅkhātassa atthassa dīpanatthaṃ.	239	
PA_tika-s01_05t:239_1	Pabbajitadivasato paṭṭhāya paṭivacanadānavasena bhikkhūnaṃ anuvattanakathā āciṇṇā,	239	
PA_tika-s01_05t:239_2	tasmā paṭivacanassa adānavasena ananuvattanakathā tassa dutiyā nāma hotīti āha “dve	239	
PA_tika-s01_05t:239_3	kathā nāma na kathitapubbā”ti. Dve kathāti hi vacanakaraṇākaraṇakathā. Tattha vacanakaraṇakathāyeva	239	
PA_tika-s01_05t:239_4	kathitapubbā, dutiyā na kathitapubbā. Tasmā subbacattā paṭivacanamadāsīti attho.	239	
PA_tika-s01_05t:240_0	Evanti iminā. “Sace pana cetiyassa mahāpūjāyā”tiādikaṃ sabbampi vuttappakāraṃ paccāmasati,	240	
PA_tika-s01_05t:240_1	na “purisassa mātugāmāsubha”ntiādikameva. Pariggahitaṃ sātthakaṃ, sappāyañca yena	240	
PA_tika-s01_05t:240_2	so pariggahitasātthakasappāyo, tassa, tena yathānupubbikaṃ sampajaññapariggahaṇaṃ	240	
PA_tika-s01_05t:240_3	dasseti. Vuccamānayogakammassa pavattiṭṭhānatāya bhāvanāya ārammaṇaṃ kammaṭṭhānaṃ,	240	
PA_tika-s01_05t:240_4	tadeva bhāvanāya visayabhāvato gocaranti āha “kammaṭṭhānasaṅkhātaṃ gocara”nti. Uggahetvāti	240	
PA_tika-s01_05t:240_5	yathā uggahanimittaṃ uppajjati, evaṃ uggahakosallassa sampādanavasena uggahaṇaṃ katvā.	240	
PA_tika-s01_05t:240_6	Bhikkhācāragocareti bhikkhācārasaṅkhāte gocare, anena kammaṭṭhāne, bhikkhācāre ca	240	
PA_tika-s01_05t:240_7	gocarasaddoti dasseti.	240	
PA_tika-s01_05t:241_0	Idhāti sāsane. Haratīti kammaṭṭhānaṃ pavattanavasena neti, yāva piṇḍapātapaṭikkamā	241	
PA_tika-s01_05t:241_1	anuyuñjatīti attho. Na paccāharatīti āhārūpayogato yāva divāṭhānupasaṅkamanā kammaṭṭhānaṃ	241	
PA_tika-s01_05t:241_2	na paṭineti. Tatthāti tesu catūsu bhikkhūsu. Āvaraṇīyehīti nīvaraṇehi. Pagevāti pātoyeva.	241	
PA_tika-s01_05t:241_3	Sarīraparikammanti mukhadhovanādisarīrapaṭijagganaṃ. Dve tayo pallaṅketi dve tayo	241	
PA_tika-s01_05t:241_4	nisajjāvāre. Ūrubaddhāsanañhettha pallaṅko. Usumanti dve tīṇi uṇhāpanāni sandhāya	241	
PA_tika-s01_05t:241_5	vuttaṃ. Kammaṭṭhānaṃ anuyuñjitvāti tadahe mūlabhūtaṃ kammaṭṭhānaṃ anuyuñjitvā. Kammaṭṭhānasīsenevāti	241	
PA_tika-s01_05t:241_6	kammaṭṭhānamukheneva, kammaṭṭhānamavijahanto evāti vuttaṃ hoti, tena “patopi acetano”tiādinā	241	
PA_tika-s01_05t:241_7	vakkhamānaṃ kammaṭṭhānaṃ, yathāparihariyamānaṃ vā avijahitvāti dasseti.	241	
PA_tika-s01_05t:242_0	Gantvāti pāpuṇitvā. Buddhānussatikammaṭṭhānaṃ ce, tadeva nipaccakārasādhanaṃ. Aññañce,	242	
PA_tika-s01_05t:242_1	anipaccakārakaraṇamiva hotīti dassetuṃ “sace”tiādi vuttaṃ. Atabbisayena taṃ ṭhapetvā.	242	
PA_tika-s01_05t:242_2	“Mahantaṃ cetiyaṃ ce”tiādinā kammaṭṭhānikassa mūlakammaṭṭhānamanasikārassa papañcābhāvadassanaṃ.	242	
PA_tika-s01_05t:242_3	Aññena pana tathāpi aññathāpi vanditabbameva. Tathevāti tikkhattumeva. Paribhogacetiyato	242	
PA_tika-s01_05t:242_4	sārīrikacetiyaṃ garutaranti katvā “cetiyaṃ vanditvā”ti pubbakālakiriyāvasena vuttaṃ.	242	
PA_tika-s01_05t:242_5	Yathāha aṭṭhakathāyaṃ “cetiyaṃ bādhayamānā bodhisākhā haritabbā”ti, ayaṃ ācariyassa	242	
PA_tika-s01_05t:242_6	mati, “bodhiyaṅgaṇaṃ pattenāpī”ti pana vacanato yadi cetiyaṅgaṇato gate bhikkhācāramagge	242	
PA_tika-s01_05t:242_7	bodhiyaṅgaṇaṃ bhaveyya, sāpi vanditabbāti maggānukkameneva “cetiyaṃ vanditvā”ti pubbakālakiriyāvacanaṃ,	242	
PA_tika-s01_05t:242_8	na tu garukātabbatānukkamena. Evañhi sati bodhiyaṅgaṇaṃ paṭhamaṃ pattenāpi bodhiṃ	242	
PA_tika-s01_05t:242_9	vanditvā cetiyaṃ vanditabbaṃ, ekameva pattenāpi tadeva vanditabbaṃ, tadubhayampi	242	
PA_tika-s01_05t:242_10	appattena na vanditabbanti ayamattho suviññāto hoti. Bhikkhācāragatamaggena hi pattaṭṭhāne	2421	
PA_tika-s01_05t:242_11	kattabbaantarāvattadassanametaṃ, na pana dhuvavattadassanaṃ. Pubbe hesa katavattoyeva.	2421	
PA_tika-s01_05t:242_12	Tenāha “pageva cetiyaṅgaṇabodhiyaṅgaṇavattaṃ katvā”tiādi. Buddhaguṇānussaraṇavaseneva	2421	
PA_tika-s01_05t:242_13	bodhiādiparibhogacetiyepi nipaccakaraṇaṃ upapannanti dasseti “buddhassa bhagavato	2421	
PA_tika-s01_05t:242_14	sammukhā viya nipaccakāraṃ dassetvā”ti iminā. Paṭisāmitaṭṭhānanti sopānamūlabhāvasāmaññena	2421	
PA_tika-s01_05t:242_15	vuttaṃ, buddhārammaṇapītivisayabhūtacetiyaṅgaṇabodhiyaṅgaṇato bāhiraṭṭhānaṃ patvāti vuttaṃ hoti.	2421	
PA_tika-s01_05t:243_0	Gāmasamīpeti gāmūpacāre. Tāva pañhaṃ vā pucchanti, dhammaṃ vā sotukāmā hontīti sambandho.	243	
PA_tika-s01_05t:243_1	Janasaṅgahatthanti “mayi akathente etesaṃ ko kathessatī”ti dhammānuggahena mahājanassa	243	
PA_tika-s01_05t:243_2	saṅgahaṇatthaṃ. Aṭṭhakathācariyānaṃ vacanaṃ samatthetuṃ “dhammakathā hi kammaṭṭhānavinimuttā	243	
PA_tika-s01_05t:243_3	nāma natthī”ti vuttaṃ. Tasmāti yasmā “dhammakathā nāma kātabbāyevā”ti aṭṭhakathācariyā	243	
PA_tika-s01_05t:243_4	vadanti, yasmā vā dhammakathā kammaṭṭhānavinimuttā nāma natthi, tasmā dhammakathaṃ	243	
PA_tika-s01_05t:243_5	kathetvāti sambandho. Ācariyānandattherena pana “tasmā”ti etassa “kathetabbāyevāti	243	
PA_tika-s01_05t:243_6	vadantī”ti etena sambandho vutto. Kammaṭṭhānasīsenevāti attanā parihariyamānaṃ kammaṭṭhānaṃ	243	
PA_tika-s01_05t:243_7	avijahanavasena, tadanuguṇaṃyeva dhammakathaṃ kathetvāti attho, dutiyapadepi eseva	243	
PA_tika-s01_05t:243_8	nayo. Anumodanaṃ katvāti etthāpi “kammaṭṭhānasīsenevā”ti adhikāro. Tatthāti gāmato	243	
PA_tika-s01_05t:243_9	nikkhamanaṭṭhāneyeva.	243	
PA_tika-s01_05t:244_0	“Porāṇakabhikkhū”tiādinā porāṇakāciṇṇadassanena yathāvuttamatthaṃ daḷhaṃ karoti.	244	
PA_tika-s01_05t:244_1	Sampattaparicchedenevāti “paricito aparicito”tiādivibhāgaṃ akatvā sampattakoṭiyā	244	
PA_tika-s01_05t:244_2	eva, samāgamamattenevāti attho. Ānubhāvenāti anuggahabalena. Bhayeti paracakkādibhaye.	244	
PA_tika-s01_05t:244_3	Chātaketi dubbhikkhe.	244	
PA_tika-s01_05t:245_0	“Pacchimayāmepi nisajjācaṅkamehi vītināmetvā”tiādinā vuttappakāraṃ. Karontassāti	245	
PA_tika-s01_05t:245_1	karamānasseva, anādare cetaṃ sāmivacanaṃ. Kammajatejoti gahaṇiṃ sandhāyāha. Pajjalatīti	245	
PA_tika-s01_05t:245_2	uṇhabhāvaṃ janeti. Tatoyeva upādinnakaṃ gaṇhāti, sedā muccanti. Kammaṭṭhānaṃ vīthiṃ	245	
PA_tika-s01_05t:245_3	nārohati khudāparissamena kilantakāyassa samādhānābhāvato. Anupādinnaṃ odanādivatthu.	245	
PA_tika-s01_05t:245_4	Upādinnaṃ udarapaṭalaṃ. Antokucchiyañhi odanādivatthusmiṃ asati kammajatejo uṭṭhahitvā	245	
PA_tika-s01_05t:245_5	udarapaṭalaṃ gaṇhāti, “chātosmi, āhāraṃ me dethā”ti vadāpeti, bhuttakāle udarapaṭalaṃ	245	
PA_tika-s01_05t:245_6	muñcitvā vatthuṃ gaṇhāti, atha satto ekaggo hoti, yato “chāyārakkhaso viya kammajatejo”ti	245	
PA_tika-s01_05t:245_7	aṭṭhakathāsu vutto. So pagevāti ettha “tasmā”ti seso. Gorūpānanti gunnaṃ, gosamūhānaṃ	245	
PA_tika-s01_05t:245_8	vā, vajato gocaratthāya nikkhamanavelāyamevāti attho. Vuttaviparītanayena upādinnakaṃ	245	
PA_tika-s01_05t:245_9	muñcitvā anupādinnakaṃ gaṇhāti. Antarābhatteti bhattassa antare, yāva bhattaṃ na	245	
PA_tika-s01_05t:245_10	bhuñjati, tāvāti attho. Tenāha “kammaṭṭhānasīsena āhārañca paribhuñjitvā”ti. Avasesaṭṭhāneti	2451	
PA_tika-s01_05t:245_11	yāguyā aggahitaṭṭhāne. Tatoti bhuñjanato. Poṅkhānupoṅkhanti kammaṭṭhānānupaṭṭhānassa	2451	
PA_tika-s01_05t:245_12	anavacchedadassanametaṃ, uttaruttarinti attho, yathā poṅkhānupoṅkhaṃ pavattāya sarapaṭipāṭiyā	2451	
PA_tika-s01_05t:245_13	anavacchedo, evametassāpi kammaṭṭhānupaṭṭhānassāti vuttaṃ hoti. “Edisā cā”tiādinā	2451	
PA_tika-s01_05t:245_14	tathā kammaṭṭhānamanasikārassāpi sātthakabhāvaṃ dasseti. Āsananti nisajjāsanaṃ.	2451	
PA_tika-s01_05t:246_0	Nikkhittadhuroti bhāvanānuyoge anukkhittadhuro anāraddhavīriyo. Vattapaṭipattiyā	246	
PA_tika-s01_05t:246_1	aparipūraṇena sabbavattāni bhinditvā. Pañcavidhacetokhīlavinibandhacittoti pañcavidhena	246	
PA_tika-s01_05t:246_2	cetokhīlena, vinibandhena ca sampayuttacitto. Vuttañhi majjhimāgame cetokhīlasutte –	246	
PA_tika-s01_05t:247	“Katamassa pañca cetokhīlā appahīnā honti? Idha bhikkhave bhikkhu satthari kaṅkhati, dhamme kaṅkhati, saṅghe kaṅkhati, sikkhāya kaṅkhati, sabrahmacārīsu kupito hotī”ti,	24	
PA_tika-s01_05t:248_0	“Katamassa pañca cetaso vinibandhā asamucchinnā honti? Idha bhikkhave bhikkhu kāme	248	
PA_tika-s01_05t:248_1	avītarāgo hoti, kāye avītarāgo hoti, rūpe avītarāgo hoti, yāvadatthaṃ udarāvadehakaṃ	248	
PA_tika-s01_05t:248_2	bhuñjitvā seyyasukhaṃ passasukhaṃ middhasukhaṃ anuyutto viharati, aññataraṃ devanikāyaṃ	248	
PA_tika-s01_05t:248_3	paṇidhāya brahmacariyaṃ caratī”ti. Ca –	248	
PA_tika-s01_05t:249_0	Vitthāro. Ācariyena pana pañcavidhacetovinibandhacittabhāvoyeva padekadesamulliṅgetvā	249	
PA_tika-s01_05t:249_1	dassito. Cittassa kacavarakhāṇukabhāvo hi cetokhīlo, cittaṃ bandhitvā muṭṭhiyaṃ viya	249	
PA_tika-s01_05t:249_2	katvā gaṇhanabhāvo cetaso vinibandho. Paṭhamo cettha vicikicchādosavasena, dutiyo	249	
PA_tika-s01_05t:249_3	lobhavasenāti ayametesaṃ viseso. Caritvāti vicaritvā. Kammaṭṭhānavirahavasena tuccho.	249	
PA_tika-s01_05t:250_0	Bhāvanāsahitameva bhikkhāya gataṃ, paccāgatañca yassāti gatapaccāgatikaṃ, tadeva	250	
PA_tika-s01_05t:250_1	vattaṃ, tassa vasena. Attakāmāti attano hitasukhamicchantā, dhammacchandavantoti	250	
PA_tika-s01_05t:250_2	attho. Dhammo hi hitaṃ, sukhañca tannimittakanti. Atha vā viññūnaṃ attato nibbisesattā,	250	
PA_tika-s01_05t:250_3	attabhāvapariyāpannattā ca dhammo attā nāma, taṃ kāmenti icchantīti attakāmā. Adhunā	250	
PA_tika-s01_05t:250_4	pana atthakāmāti hitavācakena atthasaddena pāṭho dissati, dhammasaññuttaṃ hitamicchantā,	250	
PA_tika-s01_05t:250_5	hitabhūtaṃ vā dhammamicchantāti tassattho. Iṇaṭṭāti iṇena pīḷitā. Tathā sesapadadvayepi. Etthāti sāsane.	250	
PA_tika-s01_05t:251_0	Usabhaṃ nāma vīsati yaṭṭhiyo, gāvutaṃ nāma asīti usabhā. Tāya saññāyāti tādisāya	251	
PA_tika-s01_05t:251_1	pāsāṇasaññāya, kammaṭṭhānamanasikārena “ettakaṃ ṭhānamāgatā”ti jānantā gacchantīti	251	
PA_tika-s01_05t:251_2	adhippāyo. Nanti kilesaṃ. Kammaṭṭhānavippayuttacittena pāduddhāraṇamakatthukāmato	251	
PA_tika-s01_05t:251_3	tiṭṭhati, pacchāgato pana ṭhitimanatikkamitukāmato. Soti uppannakileso bhikkhu. Ayanti	251	
PA_tika-s01_05t:251_4	pacchāgato. Etanti parassa jānanaṃ. Tatthevāti patiṭṭhitaṭṭhāneyeva. Soyeva nayoti	251	
PA_tika-s01_05t:251_5	“ayaṃ bhikkhū”tiādikā yo patiṭṭhāne vutto, so eva nisajjāyapi nayo. Pacchato āgacchantānaṃ	251	
PA_tika-s01_05t:251_6	chinnabhattabhāvabhayenāpi yonisomanasikāraṃ paribrūhetīti idampi parassa jānaneneva	251	
PA_tika-s01_05t:251_7	saṅgahitanti daṭṭhabbaṃ. Purimapādeyevāti paṭhamaṃ kammaṭṭhānavippayuttacittena uddharitapādavaḷañjeyeva.	251	
PA_tika-s01_05t:251_8	Etīti gacchati. “Ālindakavāsī mahāphussadevatthero viyā”tiādinā aṭṭhāneyevetaṃ kathitaṃ.	251	
PA_tika-s01_05t:251_9	“Kvāyaṃ evaṃ paṭipannapubbo”ti āsaṅkaṃ nivatteti.	251	
PA_tika-s01_05t:252_0	Maddantāti dhaññakaraṇaṭṭhāne sālisīsādīni maddantā. Assāti therassa, ubhayāpekkhavacanametaṃ.	252	
PA_tika-s01_05t:252_1	Assa arahattappattadivase caṅkamanakoṭiyanti ca. Adhigamappicchatāya vikkhepaṃ katvā,	252	
PA_tika-s01_05t:252_2	nibandhitvā ca paṭijānitvāyeva ārocesi.	252	
PA_tika-s01_05t:253_0	Paṭhamaṃ tāvāti padasobhanatthaṃ pariyāyavacanaṃ. Mahāpadhānanti bhagavato dukkaracariyaṃ,	253	
PA_tika-s01_05t:253_1	amhākaṃ atthāya lokanāthena chabbassāni kataṃ dukkaracariyaṃ “evāhaṃ yathābalaṃ pūjessāmī”ti	253	
PA_tika-s01_05t:253_2	attho. Paṭipattipūjāyeva hi pasatthatarā satthupūjā, na tathā āmisapūjā. Ṭhānacaṅkamamevāti	253	
PA_tika-s01_05t:253_3	adhiṭṭhātabbairiyāpathavasena vuttaṃ, na bhojanakālādīsu avassaṃ kattabbanisajjāya	253	
PA_tika-s01_05t:253_4	paṭikkhepavasena. Evasaddena hi itarāya nisajjāya, sayanassa ca nivattanaṃ karoti.	253	
PA_tika-s01_05t:253_5	Vippayuttena uddhaṭe paṭinivattentoti sampayuttena uddharitapādeyeva puna ṭhapanaṃ	253	
PA_tika-s01_05t:253_6	sandhāyāha. “Gāmasamīpaṃ gantvā”ti vatvā tadatthaṃ vivarati “gāvī nū”tiādinā. Kacchakantaratoti	253	
PA_tika-s01_05t:253_7	upakacchantarato, upakacche laggitakamaṇḍalutoti vuttaṃ hoti. Udakagaṇḍūsanti udakāvagaṇḍakārakaṃ.	253	
PA_tika-s01_05t:253_8	Katinaṃ tithīnaṃ pūraṇī katimī, “pañcamī nu kho pakkhassa, aṭṭhamī”tiādinā divasaṃ	253	
PA_tika-s01_05t:253_9	vā pucchitoti attho. Anārocanassa akattabbattā āroceti. Tathā hi vuttaṃ “anujānāmi	253	
PA_tika-s01_05t:253_10	bhikkhave sabbeheva pakkhagaṇanaṃ uggahetu”ntiādi.	2531	
PA_tika-s01_05t:254_0	“Udakaṃ gilitvā ārocetī”ti vuttanayena. Tatthāti gāmadvāre. Niṭṭhubhananti udakaniṭṭhubhanaṭṭhānaṃ.	254	
PA_tika-s01_05t:254_1	Tesūti manussesu. Ñāṇacakkhusampannattā cakkhumā. Īdisoti susammaṭṭhacetiyaṅgaṇādiko.	254	
PA_tika-s01_05t:254_2	Visuddhipavāraṇanti khīṇāsavabhāvena pavāraṇaṃ.	254	
PA_tika-s01_05t:255_0	Vīthiṃ otaritvā ito cito ca anoloketvā paṭhamameva vīthiyo sallakkhetabbāti āha “vīthiyo	255	
PA_tika-s01_05t:255_1	sallakkhetvā”ti. Yaṃ sandhāya vuttaṃ “pāsādikena abhikkantena paṭikkantenā”tiādi.	255	
PA_tika-s01_05t:255_2	Taṃ gamanaṃ dassetuṃ “tattha cā”tiādimāha. “Na hi javena piṇḍapātiyadhutaṅgaṃ nāma	255	
PA_tika-s01_05t:255_3	kiñci atthī”ti iminā javena gamane loluppacāritā viya asāruppataṃ dasseti. Udakasakaṭanti	255	
PA_tika-s01_05t:255_4	udakasārasakaṭaṃ. Tañhi visamabhūmibhāgappattaṃ niccalameva kātuṃ vaṭṭati. Tadanurūpanti	255	
PA_tika-s01_05t:255_5	bhikkhādānānurūpaṃ. “Āhāre paṭikūlasaññaṃ upaṭṭhapetvā”tiādīsu yaṃ vattabbaṃ, taṃ	255	
PA_tika-s01_05t:255_6	parato āgamissati. Rathassa akkhānaṃ telena abbhañjanaṃ, vaṇassa lepanaṃ, puttamaṃsassa	255	
PA_tika-s01_05t:255_7	khādanañca tidhā upamā yassa āharaṇassāti tathā. Aṭṭhaṅgasamannāgatanti “yāvadeva	255	
PA_tika-s01_05t:255_8	imassa kāyassa ṭhitiyā, yāpanāyā”tiādinā vuttehi aṭṭhahi aṅgehi samannāgataṃ katvā.	255	
PA_tika-s01_05t:255_9	“Neva davāyā”tiādi pana paṭikkhepamattadassanaṃ. Bhattakilamathanti bhattavasena	255	
PA_tika-s01_05t:255_10	uppannakilamathaṃ. Purebhattādi divāvasena vuttaṃ. Purimayāmādi rattivasena.	2551	
PA_tika-s01_05t:256_0	Gatapaccāgatesu kammaṭṭhānassa haraṇaṃ vattanti atthaṃ dassento “haraṇapaccāharaṇasaṅkhāta”nti	256	
PA_tika-s01_05t:256_1	āha. “Yadi upanissayasampanno hotī”ti idaṃ “devaputto hutvā”tiādīsupi sabbattha sambajjhitabbaṃ.	256	
PA_tika-s01_05t:256_2	Tattha paccekabodhiyā upanissayasampadā kappānaṃ dve asaṅkhyeyyāni, satasahassañca	256	
PA_tika-s01_05t:256_3	tajjā puññañāṇasambhārasambharaṇaṃ, sāvakabodhiyā aggasāvakānaṃ ekamasaṅkhyeyyaṃ,	256	
PA_tika-s01_05t:256_4	kappasatasahassañca, mahāsāvakānaṃ kappasatasahassameva, itaresaṃ pana atītāsu jātīsu	256	
PA_tika-s01_05t:256_5	vivaṭṭupanissayavasena kālaniyamamantarena nibbattitaṃ nibbedhabhāgiyakusalaṃ. “Seyyathāpī”tiādinā	256	
PA_tika-s01_05t:256_6	tasmiṃ tasmiṃ ṭhānantare etadaggaṭṭhapitānaṃ therānaṃ sakkhidassanaṃ. Tattha thero	256	
PA_tika-s01_05t:256_7	bāhiyo dārucīriyoti bāhiyavisaye sañjātasaṃvaḍḍhatāya bāhiyo, dārucīrapariharaṇato	256	
PA_tika-s01_05t:256_8	dārucīriyoti ca samaññito thero. So hāyasmā –	256	
PA_tika-s01_05t:257_0	“Tasmā tiha te bāhiya evaṃ sikkhitabbaṃ ‘diṭṭhe diṭṭhamattaṃ bhavissati, sute, mute,	257	
PA_tika-s01_05t:257_1	viññāte viññātamattaṃ bhavissatī’ti, evañhi te bāhiya sikkhitabbaṃ. Yato kho te bāhiya	257	
PA_tika-s01_05t:257_2	diṭṭhe diṭṭhamattaṃ bhavissati, sute, mute, viññāte viññātamattaṃ bhavissati, tato	257	
PA_tika-s01_05t:257_3	tvaṃ bāhiya na tena. Yato tvaṃ bāhiya na tena, tato bāhiya na tattha. Yato tvaṃ bāhiya	257	
PA_tika-s01_05t:257_4	na tattha, tato tvaṃ bāhiya nevidha na huraṃ na ubhayamantarena, esevanto dukkhassā’ti”.	257	
PA_tika-s01_05t:258_0	Ettakāya desanāya arahattaṃ sacchākāsi. Evaṃ sāriputtattherādīnampi mahāpaññatādidīpanāni	258	
PA_tika-s01_05t:258_1	suttapadāni vitthārato vattabbāni. Visesato pana aṅguttarāgame etadaggasuttapadāni	258	
PA_tika-s01_05t:258_2	sikhāpattanti koṭippattaṃ niṭṭhānappattaṃ sabbathā paripuṇṇato.	258	
PA_tika-s01_05t:259_0	Tanti asammuyhanaṃ. Evanti idāni vuccamānākārena veditabbaṃ. “Attā abhikkamatī”ti	259	
PA_tika-s01_05t:259_1	iminā diṭṭhigāhavasena, “ahaṃ abhikkamāmī”ti iminā mānagāhavasena, tadubhayassa pana	259	
PA_tika-s01_05t:259_2	vinā taṇhāya appavattanato taṇhāgāhavasenāti tīhipi maññanāhi andhabālaputhujjanassa	259	
PA_tika-s01_05t:259_3	abhikkame sammuyhanaṃ dasseti. “Tathā asammuyhanto”ti vatvā tadeva asammuyhanaṃ yena	259	
PA_tika-s01_05t:259_4	ghanavinibbhogena hoti, taṃ dassento “abhikkamāmī”tiādimāha. Cittasamuṭṭhānavāyodhātūti	259	
PA_tika-s01_05t:259_5	teneva abhikkamanacittena samuṭṭhānā, taṃcittasamuṭṭhānikā vā vāyodhātu. Viññattinti	259	
PA_tika-s01_05t:259_6	kāyaviññattiṃ. Janayamānā uppajjati tassā vikārabhāvato. Itīti tasmā uppajjanato.	259	
PA_tika-s01_05t:259_7	Cittakiriyavāyodhātuvipphāravasenāti kiriyamayacittasamuṭṭhānavāyodhātuyā vicalanākārasaṅkhātakāyaviññattivasena.	259	
PA_tika-s01_05t:259_8	Tassāti aṭṭhisaṅghāṭassa. Abhikkamatoti abhikkamantassa. Omattāti avamattā lāmakappamāṇā.	259	
PA_tika-s01_05t:259_9	Vāyodhātutejodhātuvasena itarā dve dhātuyo.	259	
PA_tika-s01_05t:260_0	Idaṃ vuttaṃ hoti – yasmā cettha vāyodhātuyā anugatā tejodhātu uddharaṇassa paccayo.	260	
PA_tika-s01_05t:260_1	Uddharaṇagatikā hi tejodhātu, tena tassā uddharaṇe vāyodhātuyā anugatabhāvo hoti,	260	
PA_tika-s01_05t:260_2	tasmā imāsaṃ dvinnamettha sāmatthiyato adhimattatā, tathā abhāvato pana itarāsaṃ	260	
PA_tika-s01_05t:260_3	omattatāti. Yasmā pana tejodhātuyā anugatā vāyodhātu atiharaṇavītiharaṇānaṃ paccayo.	260	
PA_tika-s01_05t:260_4	Kiriyagatikāya hi vāyodhātuyā atiharaṇavītiharaṇesu sātisayo byāpāro, tena tassā	260	
PA_tika-s01_05t:260_5	tattha tejodhātuyā anugatabhāvo hoti, tasmā imāsaṃ dvinnamettha sāmatthiyato adhimattatā,	260	
PA_tika-s01_05t:260_6	itarāsañca tadabhāvato omattatāti dasseti “tathā atiharaṇavītiharaṇesū”ti iminā.	260	
PA_tika-s01_05t:260_7	Satipi cettha anugamakānugantabbatāvisese tejodhātuvāyodhātubhāvamattaṃ sandhāya	260	
PA_tika-s01_05t:260_8	tathāsaddaggahaṇaṃ kataṃ. Paṭhame hi naye tejodhātuyā anugamakatā, vāyodhātuyā anugantabbatā,	260	
PA_tika-s01_05t:260_9	dutiye pana vāyodhātuyā anugamakatā, tejodhātuyā anugantabbatāti. Tattha akkantaṭṭhānato	260	
PA_tika-s01_05t:260_10	pādassa ukkhipanaṃ uddharaṇaṃ, ṭhitaṭṭhānaṃ atikkamitvā purato haraṇaṃ atiharaṇaṃ.	2601	
PA_tika-s01_05t:260_11	Khāṇuādipariharaṇatthaṃ, patiṭṭhitapādaghaṭṭanāpariharaṇatthaṃ vā passena haraṇaṃ	2601	
PA_tika-s01_05t:260_12	vītiharaṇaṃ, yāva patiṭṭhitapādo, tāva haraṇaṃ atiharaṇaṃ, tato paraṃ haraṇaṃ vītiharaṇanti	2601	
PA_tika-s01_05t:260_13	vā ayametesaṃ viseso.	2601	
PA_tika-s01_05t:261_0	Yasmā pathavīdhātuyā anugatā āpodhātu vossajjane paccayo. Garutarasabhāvā hi āpodhātu,	261	
PA_tika-s01_05t:261_1	tena tassā vossajjane pathavīdhātuyā anugatabhāvo hoti, tasmā tāsaṃ dvinnamettha	261	
PA_tika-s01_05t:261_2	sāmatthiyato adhimattatā, itarāsañca tadabhāvato omattatāti dassento āha “vossajjane…pe…	261	
PA_tika-s01_05t:261_3	balavatiyo”ti. Yasmā pana āpodhātuyā anugatā pathavīdhātu sannikkhepanassa paccayo.	261	
PA_tika-s01_05t:261_4	Patiṭṭhābhāve viya patiṭṭhāpanepi tassā sātisayakiccattā āpodhātuyā tassā anugatabhāvo	261	
PA_tika-s01_05t:261_5	hoti, tathā ghaṭṭanakiriyāya pathavīdhātuyā vasena sannirujjhanassa sijjhanato tassā	261	
PA_tika-s01_05t:261_6	sannirujjhanepi āpodhātuyā anugatabhāvo hoti, tasmā vuttaṃ “tathā sannikkhepanasannirujjhanesū”ti.	261	
PA_tika-s01_05t:262_0	Anugamakānugantabbatāvisesepi sati pathavīdhātuāpodhātubhāvamattaṃ sandhāya tathāsaddaggahaṇaṃ	262	
PA_tika-s01_05t:262_1	kataṃ. Paṭhame hi naye pathavīdhātuyā anugamakatā, āpodhātuyā anugantabbatā, dutiye	262	
PA_tika-s01_05t:262_2	pana āpodhātuyā anugamakatā, pathavīdhātuyā anugantabbatāti. Vossajjanañcettha pādassa	262	
PA_tika-s01_05t:262_3	onāmanavasena vossaggo, tato paraṃ bhūmiādīsu patiṭṭhāpanaṃ sannikkhepanaṃ, patiṭṭhāpetvā	262	
PA_tika-s01_05t:262_4	nimmaddanavasena gamanassa sannirodho sannirujjhanaṃ.	262	
PA_tika-s01_05t:263_0	Tatthāti tasmiṃ atikkamane, tesu vā yathāvuttesu uddharaṇātiharaṇavītiharaṇavossajjanasannikkhepanasannirujjhanasaṅkhātesu	263	
PA_tika-s01_05t:263_1	chasu koṭṭhāsesu. Uddharaṇeti uddharaṇakkhaṇe. Rūpārūpadhammāti uddharaṇākārena pavattā	263	
PA_tika-s01_05t:263_2	rūpadhammā, taṃsamuṭṭhāpakā ca arūpadhammā. Atiharaṇaṃ na pāpuṇanti khaṇamattāvaṭṭhānato.	263	
PA_tika-s01_05t:263_3	Sabbattha esa nayo. Tattha tatthevāti yattha yattha uddharaṇādike uppannā, tattha	263	
PA_tika-s01_05t:263_4	tattheva. Na hi dhammānaṃ desantarasaṅkamanaṃ atthi lahuparivattanato. Pabbaṃ pabbanti	263	
PA_tika-s01_05t:263_5	paricchedaṃ paricchedaṃ. Sandhi sandhīti gaṇṭhi gaṇṭhi. Odhi odhīti bhāgaṃ bhāgaṃ.	263	
PA_tika-s01_05t:263_6	Sabbañcetaṃ uddharaṇādikoṭṭhāse sandhāya sabhāgasantativasena vuttanti veditabbaṃ.	263	
PA_tika-s01_05t:263_7	Itaro eva hi rūpadhammānampi pavattikkhaṇo gamanayogagamanassādānaṃ devaputtānaṃ	263	
PA_tika-s01_05t:263_8	heṭṭhupariyena paṭimukhaṃ dhāvantānaṃ sirasi, pāde ca bandhakhuradhārāsamāgamatopi	263	
PA_tika-s01_05t:263_9	sīghataro, yathā tilānaṃ bhijjayamānānaṃ paṭapaṭāyanena bhedo lakkhīyati, evaṃ saṅkhatadhammānaṃ	263	
PA_tika-s01_05t:263_10	uppādenāti dassanatthaṃ “paṭapaṭāyantā”ti vuttaṃ, uppādavasena paṭapaṭa-saddaṃ akarontāpi	2631	
PA_tika-s01_05t:263_11	karontā viyāti attho. Tilabhedalakkhaṇaṃ paṭapaṭāyanaṃ viya hi saṅkhatabhedalakkhaṇaṃ	2631	
PA_tika-s01_05t:263_12	uppādo uppannānamekantato bhinnattā. Tatthāti abhikkamane. Ko eko abhikkamati nābhikkamatiyeva.	2631	
PA_tika-s01_05t:263_13	Kassa vā ekassa abhikkamanaṃ siyā, na siyā eva. Kasmā? Paramatthato hi…pe… dhātūnaṃ	2631	
PA_tika-s01_05t:263_14	sayanaṃ, tasmāti attho. Andhabālaputhujjanasammūḷhassa attano abhikkamananivattanañhetaṃ	2631	
PA_tika-s01_05t:263_15	vacanaṃ. Atha vā “ko eko…pe… abhikkamana”nti codanāya “paramatthato hī”tiādinā sodhanā vuttā.	2631	
PA_tika-s01_05t:264_0	Tasmiṃ tasmiṃ koṭṭhāseti yathāvutte chabbidhepi koṭṭhāse gamanādikassa apaccāmaṭṭhattā.	264	
PA_tika-s01_05t:264_1	“Saddhiṃ rūpena uppajjate, nirujjhatī”ti ca silokapadena saha sambandho. Tattha paṭhamapadasambandhe	264	
PA_tika-s01_05t:264_2	rūpenāti yena kenaci sahuppajjanakena rūpena. Dutiyapadasambandhe pana “rūpenā”ti	264	
PA_tika-s01_05t:264_3	idaṃ yaṃ tato nirujjhamānacittato upari sattarasamacittassa uppādakkhaṇe uppannaṃ,	264	
PA_tika-s01_05t:264_4	tadeva tassa nirujjhamānacittassa nirodhena saddhiṃ nirujjhanakaṃ sattarasacittakkhaṇāyukaṃ	264	
PA_tika-s01_05t:264_5	rūpaṃ sandhāya vuttaṃ, aññathā rūpārūpadhammā samānāyukā siyuṃ. Yadi ca siyuṃ, atha	264	
PA_tika-s01_05t:264_6	“rūpaṃ garupariṇāmaṃ dandhanirodha”ntiādi aṭṭhakathāvacanehi, “nāhaṃ bhikkhave aññaṃ	264	
PA_tika-s01_05t:264_7	ekadhammampi samanupassāmi, yaṃ evaṃ lahuparivattaṃ, yathayidaṃ citta”nti evamādipāḷivacanehi	264	
PA_tika-s01_05t:264_8	ca virodho siyā. Cittacetasikā hi sārammaṇasabhāvā yathābalaṃ attano ārammaṇapaccayabhūtamatthaṃ	264	
PA_tika-s01_05t:264_9	vibhāvento eva uppajjanti, tasmā tesaṃ taṃsabhāvanipphattianantaraṃ nirodho, rūpadhammā	264	
PA_tika-s01_05t:264_10	pana anārammaṇā pakāsetabbā, evaṃ tesaṃ pakāsetabbabhāvanipphatti soḷasahi cittehi	2641	
PA_tika-s01_05t:264_11	hoti, tasmā ekacittakkhaṇātītena saha sattarasacittakkhaṇāyukatā rūpadhammānamicchitāti.	2641	
PA_tika-s01_05t:264_12	Lahuparivattanaviññāṇavisesassa saṅgatimattapaccayatāya tiṇṇaṃ khandhānaṃ, visayasaṅgatimattatāya	2641	
PA_tika-s01_05t:264_13	ca viññāṇassa lahuparivattitā, dandhamahābhūtapaccayatāya rūpassa garuparivattitā.	2641	
PA_tika-s01_05t:264_14	Yathābhūtaṃ nānādhātuñāṇaṃ kho pana tathāgatasseva, tena ca purejātapaccayo rūpadhammova	2641	
PA_tika-s01_05t:264_15	vutto, pacchājātapaccayo ca tathevāti rūpārūpadhammānaṃ samānakkhaṇatā na yujjateva,	2641	
PA_tika-s01_05t:264_16	tasmā vuttanayenevettha attho veditabboti ācariyena vuttaṃ, tadetaṃ cittānuparivattiyā	2641	
PA_tika-s01_05t:264_17	viññattiyā ekanirodhabhāvassa suviññeyyattā evaṃ vuttaṃ. Tato saviññattikena puretaraṃ	2641	
PA_tika-s01_05t:264_18	sattarasamacittassa uppādakkhaṇe uppannena rūpena saddhiṃ aññaṃ cittaṃ nirujjhatīti	2641	
PA_tika-s01_05t:264_19	attho veditabbo. Aññaṃ cittaṃ nirujjhati, aññaṃ uppajjate cittanti yojetabbaṃ. Añño	2641	
PA_tika-s01_05t:264_20	hi saddakkamo, añño atthakkamoti. Yañhi purimuppannaṃ cittaṃ, taṃ nirujjhantaṃ aññassa	2642	
PA_tika-s01_05t:264_21	pacchā uppajjamānassa anantarādipaccayabhāveneva nirujjhati, tathā laddhapaccayameva	2642	
PA_tika-s01_05t:264_22	aññampi uppajjate cittaṃ, avatthāvisesato cettha aññathā. Yadi evaṃ tesamubhinnaṃ	2642	
PA_tika-s01_05t:264_23	antaro labbheyyāti codanaṃ “no”ti apanetumāha “avīci manusambandho”ti, yathā vīci	2642	
PA_tika-s01_05t:264_24	antaro na labbhati, tadevedanti avisesaṃ vidū maññanti, evaṃ anu anu sambandho cittasantāno,	2642	
PA_tika-s01_05t:264_25	rūpasantāno ca nadīsotova nadiyaṃ udakappavāho viya vattatīti attho. Avīcīti hi nirantaratāvasena	2642	
PA_tika-s01_05t:264_26	bhāvanapuṃsakavacanaṃ.	2642	
PA_tika-s01_05t:265_0	Abhimukhaṃ lokitaṃ ālokitanti āha “puratopekkhana”nti. Yaṃdisābhimukho gacchati,	265	
PA_tika-s01_05t:265_1	tiṭṭhati, nisīdati, sayati vā, tadabhimukhaṃ pekkhananti vuttaṃ hoti. Yasmā ca tādisamālokitaṃ	265	
PA_tika-s01_05t:265_2	nāma hoti, tasmā tadanugatadisālokanaṃ vilokitanti āha “anudisāpekkhana”nti, abhimukhadisānurūpagatesu	265	
PA_tika-s01_05t:265_3	vāmadakkhiṇapassesu vividhā pekkhananti vuttaṃ hoti. Heṭṭhāuparipacchāpekkhanañhi	265	
PA_tika-s01_05t:265_4	“olokitaullokitāpalokitānī”ti gahitāni. Sāruppavasenāti samaṇapatirūpavasena, imināva	265	
PA_tika-s01_05t:265_5	asāruppavasena itaresamaggahaṇanti sijjhati. Sammajjanaparibhaṇḍādikaraṇe olokitassa,	265	
PA_tika-s01_05t:265_6	ullokaharaṇādīsu ullokitassa, pacchato āgacchantaparissayaparivajjanādīsu apalokitassa	265	
PA_tika-s01_05t:265_7	ca siyā sambhavoti āha “iminā vā”tiādi, etena upalakkhaṇamattañcetanti dasseti.	265	
PA_tika-s01_05t:266_0	Kāyasakkhinti kāyena sacchikataṃ paccakkhakārinaṃ, sādhakanti attho. So hi āyasmā	266	
PA_tika-s01_05t:266_1	vipassanākāle “yamevāhaṃ indriyesu aguttadvārataṃ nissāya sāsane anabhiratiādivippakāraṃ	266	
PA_tika-s01_05t:266_2	patto, tameva suṭṭhu niggahessāmī”ti ussāhajāto balavahirottappo, tattha ca katādhikārattā	266	
PA_tika-s01_05t:266_3	indriyasaṃvare ukkaṃsapāramippatto, teneva naṃ satthā “etadaggaṃ bhikkhave mama sāvakānaṃ	266	
PA_tika-s01_05t:266_4	bhikkhūnaṃ indriyesu guttadvārānaṃ, yadidaṃ nando”ti etadagge ṭhapesi. Nandassāti	266	
PA_tika-s01_05t:266_5	kattutthe sāmivacanaṃ. Itīti iminā ālokanena.	266	
PA_tika-s01_05t:267_0	Sātthakatā ca sappāyatā ca veditabbā ālokitavilokitassāti ajjhāharitvā sambandho.	267	
PA_tika-s01_05t:267_1	Tasmāti kammaṭṭhānāvijahanasseva ālokitavilokite. Gocarasampajaññabhāvato etthāti	267	
PA_tika-s01_05t:267_2	ālokitavilokite. Attano kammaṭṭhānavasenevāti khandhādikammaṭṭhānavaseneva ālokanavilokanaṃ	267	
PA_tika-s01_05t:267_3	kātabbaṃ, na añño upāyo gavesitabboti adhippāyo. Kammaṭṭhānasīsenevāti vakkhamānakammaṭṭhānamukheneva.	267	
PA_tika-s01_05t:267_4	Yasmā pana ālokitādi nāma dhammamattasseva pavattiviseso, tasmā tassa yāthāvato jānanaṃ	267	
PA_tika-s01_05t:267_5	asammohasampajaññanti dassetuṃ “abbhantare”tiādi vuttaṃ. Āloketāti ālokento. Tathā	267	
PA_tika-s01_05t:267_6	viloketā. Viññattinti kāyaviññattiṃ. Itīti tasmā uppajjanato. Cittakiriyavāyodhātuvipphāravasenāti	267	
PA_tika-s01_05t:267_7	kiriyamayacittasamuṭṭhānāya vāyodhātuyā vicalanākārasaṅkhātakāyaviññattivasena. Akkhidalanti	267	
PA_tika-s01_05t:267_8	akkhipaṭalaṃ. Adho sīdatīti osīdantaṃ viya heṭṭhā gacchati. Uddhaṃ laṅghetīti laṅghentaṃ	267	
PA_tika-s01_05t:267_9	viya upari gacchati. Yantakenāti akkhidalesu yojitarajjuyo gahetvā paribbhamanakacakkena.	267	
PA_tika-s01_05t:267_10	Tatoti tathā akkhidalānamosīdanullaṅghanato. Manodvārikajavanassa mūlakāraṇaparijānanaṃ	2671	
PA_tika-s01_05t:267_11	mūlapariññā. Āgantukassa abbhāgatassa, tāvakālikassa ca taṅkhaṇamattapavattakassa	2671	
PA_tika-s01_05t:267_12	bhāvo āgantukatāvakālikabhāvo, tesaṃ vasena.	2671	
PA_tika-s01_05t:268_0	Tatthāti tesu gāthāya dassitesu sattasu cittesu. Aṅgakiccaṃ sādhayamānanti padhānabhūtaaṅgakiccaṃ	268	
PA_tika-s01_05t:268_1	nipphādentaṃ, sarīraṃ hutvāti vuttaṃ hoti. Bhavaṅgañhi paṭisandhisadisattā padhānamaṅgaṃ,	268	
PA_tika-s01_05t:268_2	padhānañca “sarīra”nti vuccati, avicchedappavattihetubhāvena vā kāraṇakiccaṃ sādhayamānanti	268	
PA_tika-s01_05t:268_3	attho. Taṃ āvaṭṭetvāti bhavaṅgasāmaññavasena vuttaṃ, pavattākāravisesavasena pana	268	
PA_tika-s01_05t:268_4	atītādinā tibbidhaṃ, tattha ca bhavaṅgupacchedasseva āvaṭṭanaṃ. Tannirodhāti tassa	268	
PA_tika-s01_05t:268_5	nirujjhanato, anantarapaccayavasena hetuvacanaṃ. “Paṭhamajavanepi…pe… sattamajavanepī”ti	268	
PA_tika-s01_05t:268_6	idaṃ pañcadvārikavīthiyaṃ “ayaṃ itthī, ayaṃ puriso”ti rajjanadussanamuyhanānamabhāvaṃ	268	
PA_tika-s01_05t:268_7	sandhāya vuttaṃ. Tattha hi āvajjanavoṭṭhabbanānaṃ puretaraṃ pavattāyonisomanasikāravasena	268	
PA_tika-s01_05t:268_8	ayoniso āvajjanavoṭṭhabbanākārena pavattanato iṭṭhe itthirūpādimhi lobhasahagatamattaṃ	268	
PA_tika-s01_05t:268_9	javanaṃ uppajjati, aniṭṭhe ca dosasahagatamattaṃ, na panekantarajjanadussanādi, manodvāre	268	
PA_tika-s01_05t:268_10	eva ekantarajjanadussanādi hoti, tassa pana manodvārikassa rajjanadussanādino pañcadvārikajavanaṃ	2681	
PA_tika-s01_05t:268_11	mūlaṃ, yathāvuttaṃ vā sabbampi bhavaṅgādi, evaṃ manodvārikajavanassa mūlakāraṇavasena	2681	
PA_tika-s01_05t:268_12	mūlapariññā vuttā, āgantukatāvakālikatā pana pañcadvārika javanasseva apubbabhāvavasena,	2681	
PA_tika-s01_05t:268_13	ittaratāvasena ca. Yuddhamaṇḍaleti saṅgāmappadese. Heṭṭhupariyavasenāti heṭṭhā ca	2681	
PA_tika-s01_05t:268_14	upari ca parivattamānavasena, aparāparaṃ bhavaṅguppattivasenāti attho. Tathā bhavaṅguppādavasena	2681	
PA_tika-s01_05t:268_15	hi tesaṃ bhijjitvā patanaṃ, iminā pana heṭṭhimassa, uparimassa ca bhavaṅgassa aparāparuppattivasena	2681	
PA_tika-s01_05t:268_16	pañcadvārikajavanato visadisassa manodvārikajavanassa uppādaṃ dasseti tassa vaseneva	2681	
PA_tika-s01_05t:268_17	rajjanādipavattanato. Tenevāha “rajjanādivasena ālokitavilokitaṃ hotī”ti.	2681	
PA_tika-s01_05t:269_0	Āpāthanti gocarabhāvaṃ. Sakakiccanipphādanavasenāti āvajjanādikiccanipphādanavasena.	269	
PA_tika-s01_05t:269_1	Tanti javanaṃ. Cakkhudvāre rūpassa āpāthagamanena āvajjanādīnaṃ pavattanato pavattikāraṇavaseneva	269	
PA_tika-s01_05t:269_2	“gehabhūte”ti vuttaṃ, na nissayavasena. Āgantukapuriso viyāti abbhāgatapuriso viya.	269	
PA_tika-s01_05t:269_3	Duvidhā hi āgantukā atithiabbhāgatavasena. Tattha kataparicayo “atithī”ti vuccati,	269	
PA_tika-s01_05t:269_4	akataparicayo “abbhāgato”ti, ayamevidhādhippeto. Tenāha “yathā paragehe”tiādi. Tassāti	269	
PA_tika-s01_05t:269_5	javanassa rajjanadussanamuyhanaṃ ayuttanti sambandho. Āsinesūti nisinnesu. Āṇākaraṇanti attano vasakaraṇaṃ.	269	
PA_tika-s01_05t:270_0	Saddhiṃ sampayuttadhammehi phassādīhi. Tattha tattheva sakakiccanipphādanaṭṭhāne	270	
PA_tika-s01_05t:270_1	bhijjanti. Itīti tasmā āvajjanādivoṭṭhabbanapariyosānānaṃ bhijjanato. Ittarānīti	270	
PA_tika-s01_05t:270_2	aciraṭṭhitikāni. Tatthāti tasmiṃ vacane ayaṃ upamāti attho. Udayabbayaparicchinno	270	
PA_tika-s01_05t:270_3	tāva tattako kālo etesanti tāvakālikāni, tassa bhāvo, taṃvasena.	270	
PA_tika-s01_05t:271	Etanti asammohasampajaññaṃ. Etthāti etasmiṃ yathāvuttadhammasamudāye. Dassanaṃ cakkhuviññāṇaṃ, tassa vaseneva ālokanavilokanapaññāyanato āvajjanādīnamaggahaṇaṃ.	27	
PA_tika-s01_05t:272_0	Samavāyeti sāmaggiyaṃ. Tatthāti pañcakkhandhavasena ālokanavilokana paññāyamāne.	272	
PA_tika-s01_05t:272_1	Nimittatthe cetaṃ bhummaṃ, tabbinimuttako ko eko āloketi na tveva āloketi. Ko ca	272	
PA_tika-s01_05t:272_2	eko viloketi natveva viloketīti attho.	272	
PA_tika-s01_05t:273_0	“Tathā”tiādi āyatanavasena, dhātuvasena ca dassanaṃ. Cakkhurūpāni yathārahaṃ dassanassa	273	
PA_tika-s01_05t:273_1	nissayārammaṇapaccayo, tathā āvajjanā anantarādipaccayo, āloko upanissayapaccayoti	273	
PA_tika-s01_05t:273_2	dassanassa suttantanayena pariyāyato paccayatā vuttā. Sahajātapaccayopi dassanasseva,	273	
PA_tika-s01_05t:273_3	nidassanamattañcetaṃ aññamaññasampayuttaatthiavigatādipaccayānampi labbhanato, “sahajātādipaccayā”tipi	273	
PA_tika-s01_05t:273_4	adhunā pāṭho dissati. “Eva”ntiādi nigamanaṃ.	273	
PA_tika-s01_05t:274_0	Idāni yathāpāṭhaṃ samiñjanapasāraṇesu sampajānaṃ vibhāvento “samiñjite pasārite”tiādimāha.	274	
PA_tika-s01_05t:274_1	Tattha pabbānanti pabbabhūtānaṃ. Taṃsamiñjanapasāraṇeneva hi sabbesaṃ hatthapādānaṃ	274	
PA_tika-s01_05t:274_2	samiñjanapasāraṇaṃ hoti, pabbametesanti vā pabbā yathā “saddho”ti, pabbavantānanti	274	
PA_tika-s01_05t:274_3	attho. Cittavasenevāti cittaruciyā eva, cittasāmatthiyā vā. Yaṃ yaṃ cittaṃ uppajjati	274	
PA_tika-s01_05t:274_4	sātthepi anatthepi samiñjituṃ, pasārituṃ vā, taṃtaṃcittānugateneva samiñjanapasāraṇamakatvāti	274	
PA_tika-s01_05t:274_5	vuttaṃ hoti. Tatthāti samiñjanapasāraṇesu atthānatthapariggaṇhanaṃ veditabbanti sambandho.	274	
PA_tika-s01_05t:274_6	Khaṇe khaṇeti tathā ṭhitakkhaṇassa byāpanicchāvacanaṃ. Vedanāti santhambhanādīhi	274	
PA_tika-s01_05t:274_7	rujjanā. “Vedanā uppajjatī”tiādinā paramparapayojanaṃ dasseti. Tathā “tā vedanā nuppajjantī”tiādināpi.	274	
PA_tika-s01_05t:274_8	Purimaṃ purimañhi pacchimassa pacchimassa kāraṇavacanaṃ. Kāleti samiñjituṃ, pasārituṃ	274	
PA_tika-s01_05t:274_9	vā yuttakāle. Phātinti vuddhiṃ. Jhānādi pana viseso.	274	
PA_tika-s01_05t:275_0	Tatrāyaṃ nayoti sappāyāsappāyaapariggaṇhane vatthusandassanasaṃṅkhāto nayo. Tadapariggahaṇe	275	
PA_tika-s01_05t:275_1	ādīnavadassaneneva pariggahaṇepi ānisaṃso vibhāvitoti tesamidha udāharaṇaṃ veditabbaṃ.	275	
PA_tika-s01_05t:275_2	Mahācetiyaṅgaṇeti duṭṭhagāmaṇiraññā katassa hemamālīnāmakassa mahācetiyassa aṅgaṇe. Vuttañhi –	275	
PA_tika-s01_05t:276	“Dīpappasādako thero, rājino ayyakassa me;	27	
PA_tika-s01_05t:277	Evaṃ kirāha nattā te, duṭṭhagāmaṇi bhūpati.	27	
PA_tika-s01_05t:278	Mahāpuñño mahāthūpaṃ, soṇṇamāliṃ manoramaṃ;	27	
PA_tika-s01_05t:279	Vīsaṃ hatthasataṃ uccaṃ, kāressati anāgate”ti.	27	
PA_tika-s01_05t:280_0	Bhūmippadeso cettha aṅgaṇaṃ “udaṅgaṇe tattha papaṃ avindu”ntiādisu viya, tasmā upacārabhūte	280	
PA_tika-s01_05t:280_1	susaṅkhate bhūmippadeseti attho. Teneva kāraṇena gihī jātoti kāyasaṃsaggasamāpajjanahetunā	280	
PA_tika-s01_05t:280_2	ukkaṇṭhito hutvā hīnāyāvatto. Jhāyīti jhāyanaṃ ḍayhanamāpajji. Mahācetiyaṅgaṇepi	280	
PA_tika-s01_05t:280_3	cīvarakuṭiṃ katvā tattha sajjhāyaṃ gaṇhantīti vuttaṃ “cīvarakuṭidaṇḍake”ti, cīvarakuṭiyā	280	
PA_tika-s01_05t:280_4	cīvarachadanatthāya katadaṇḍaketi attho. “Maṇisappo nāma sīhaḷadīpe vijjamānā ekā	280	
PA_tika-s01_05t:280_5	sappajātīti vadantī”ti ācariyānandattherena, ācariyadhammapālattherena ca vuttaṃ.	280	
PA_tika-s01_05t:280_6	“Keci, apare, aññe”ti vā avatvā “vadanti”cceva vacanañca sārato gahetabbatāviññāpanatthaṃ	280	
PA_tika-s01_05t:280_7	aññathā gahetabbassa avacanato, tasmā na nīlasappādi idha “maṇisappo”ti veditabbo.	280	
PA_tika-s01_05t:281_0	Mahātheravatthunāti evaṃnāmakassa therassa vatthunā. Antevāsikehīti tattha nisinnesu	281	
PA_tika-s01_05t:281_1	bahūsu antevāsikesu ekena antevāsikena. Tenāha “taṃ antevāsikā pucchiṃsū”ti. Kammaṭṭhānanti	281	
PA_tika-s01_05t:281_2	“abbhantare attā nāmā”tiādinā vakkhamānappakāraṃ dhātukammaṭṭhānaṃ. Pakaraṇatopi	281	
PA_tika-s01_05t:281_3	hi attho viññāyatīti. Tattha ṭhitānaṃ pucchantānaṃ saṅgahaṇavasena “tumhehī”ti puna	281	
PA_tika-s01_05t:281_4	puthuvacanakaraṇaṃ. Evaṃ rūpaṃ sabhāvo yassāti evarūpo niggahitalopavasena tena,	281	
PA_tika-s01_05t:281_5	kammaṭṭhānamanasikārasabhāvenāti attho. Evametthāpīti api-saddena heṭṭhā vuttaṃ ālokitavilokitapakkhamapekkhanaṃ	281	
PA_tika-s01_05t:281_6	karoti. Ayaṃ nayo uparipi.	281	
PA_tika-s01_05t:282_0	Suttākaḍḍhanavasenāti yante yojitasuttānaṃ āviñchanavasena. Dāruyantassāti dārunā	282	
PA_tika-s01_05t:282_1	katayantarūpassa. Taṃ taṃ kiriyaṃ yāti pāpuṇāti, hatthapādādīhi vā taṃ taṃ ākāraṃ	282	
PA_tika-s01_05t:282_2	kurumānaṃ yāti gacchatīti yantaṃ, naṭakādipañcālikārūpaṃ, dārunā kataṃ yantaṃ tathā,	282	
PA_tika-s01_05t:282_3	nidassanamattañcetaṃ. Tathā hi naṃ potthena vatthena alaṅkariyattā potthalikā, pañca	282	
PA_tika-s01_05t:282_4	aṅgāni yassā sajīvassevāti pañcālikāti ca voharanti. Hatthapādalaḷananti hatthapādānaṃ	282	
PA_tika-s01_05t:282_5	kampanaṃ, hatthapādehi vā līḷākaraṇaṃ.	282	
PA_tika-s01_05t:283_0	Saṅghāṭipattacīvaradhāraṇeti ettha saṅghāṭicīvarānaṃ samānadhāraṇatāya ekatodassanaṃ	283	
PA_tika-s01_05t:283_1	ganthagarutāpanayanatthaṃ, antaravāsakassa nivāsanavasena, sesānaṃ pārupanavasenāti	283	
PA_tika-s01_05t:283_2	yathārahamattho. Tatthāti saṅghāṭicīvaradhāraṇapattadhāraṇesu. Vuttappakāroti paccavekkhaṇavidhinā	283	
PA_tika-s01_05t:283_3	sutte vuttappabhedo.	283	
PA_tika-s01_05t:284_0	Uṇhapakatikassāti uṇhālukassa pariḷāhabahulakāyassa. Sītālukassāti sītabahulakāyassa.	284	
PA_tika-s01_05t:284_1	Ghananti appitaṃ. Dupaṭṭanti nidassanamattaṃ. “Utuddhaṭānaṃ dussānaṃ catugguṇaṃ saṅghāṭiṃ,	284	
PA_tika-s01_05t:284_2	diguṇaṃ uttarāsaṅgaṃ, diguṇaṃ antaravāsakaṃ, paṃsukūle yāvadattha”nti hi vuttaṃ.	284	
PA_tika-s01_05t:284_3	Viparītanti tadubhayato viparītaṃ, tesaṃ tiṇṇampi asappāyaṃ. Kasmāti āha “aggaḷādidānenā”tiādi.	284	
PA_tika-s01_05t:284_4	Uddharitvā allīyāpanakhaṇḍaṃ aggaḷaṃ. Ādisaddena tunnakammādīni saṅgaṇhāti. Tathā-saddo	284	
PA_tika-s01_05t:284_5	anukaḍḍhanattho, asappāyamevāti. Paṭṭuṇṇadese pāṇakehi sañjātavatthaṃ paṭṭuṇṇaṃ.	284	
PA_tika-s01_05t:284_6	Vākavisesamayaṃ setavaṇṇaṃ dukūlaṃ. Ādisaddena koseyyakambalādikaṃ sānulomaṃ kappiyacīvaraṃ	284	
PA_tika-s01_05t:284_7	saṅgaṇhāti. Kasmāti vuttaṃ “tādisañhī”tiādi. Araññe ekakassa nivāsantarāyakaranti	284	
PA_tika-s01_05t:284_8	brahmacariyantarāyekadesamāha. Corādisādhāraṇato ca tathā vuttaṃ. Nippariyāyena taṃ	284	
PA_tika-s01_05t:284_9	asappāyanti sambandho. Aneneva yathāvuttamasappāyaṃ anekantaṃ tathārūpapaccayena	284	
PA_tika-s01_05t:284_10	kassaci kadāci sappāyasambhavato. Idaṃ pana dvayaṃ ekantameva asappāyaṃ kassaci kadācipi	2841	
PA_tika-s01_05t:284_11	sappāyābhāvatoti dasseti. Micchā ājīvanti etenāti micchājīvo, anesanavasena paccayapariyesanapayogo.	2841	
PA_tika-s01_05t:284_12	Nimittakammādīhi pavatto micchājīvo tathā, etena ekavīsatividhaṃ anesanapayogamāha.	2841	
PA_tika-s01_05t:284_13	Vuttañhi suttanipātaṭṭhakathāyaṃ khuddakapāṭhaṭṭhakathāyañca mettasuttavaṇṇanāyaṃ –	2841	
PA_tika-s01_05t:285_0	“Yo imasmiṃ sāsane pabbajitvā attānaṃ na sammā payojeti, khaṇḍasīlo hoti, ekavīsatividhaṃ	285	
PA_tika-s01_05t:285_1	anesanaṃ nissāya jīvikaṃ kappeti. Seyyathidaṃ? Veḷudānaṃ, pattadānaṃ, puppha, phala,	285	
PA_tika-s01_05t:285_2	dantakaṭṭha, mukhodaka, sināna, cuṇṇa, mattikādānaṃ, cāṭukamyataṃ, muggasūpyataṃ,	285	
PA_tika-s01_05t:285_3	pāribhaṭutaṃ, jaṅghapesanikaṃ, vejjakammaṃ, dūtakammaṃ, pahiṇagamanaṃ, piṇḍapaṭipiṇḍaṃ,	285	
PA_tika-s01_05t:285_4	dānānuppadānaṃ, vatthuvijjaṃ, nakkhattavijjaṃ, aṅgavijja”nti.	285	
PA_tika-s01_05t:286	Abhidhammaṭīkākārena pana ācariyānandattherena evaṃ vuttaṃ –	28	
PA_tika-s01_05t:287_0	“Ekavīsati anesanā nāma vejjakammaṃ karoti, dūtakammaṃ karoti, pahiṇakammaṃ karoti,	287	
PA_tika-s01_05t:287_1	gaṇḍaṃ phāleti, arumakkhanaṃ deti, uddhaṃvirecanaṃ deti, adhovirecanaṃ deti, natthutelaṃ	287	
PA_tika-s01_05t:287_2	pacati, vaṇatelaṃ pacati, veḷudānaṃ deti, patta, puppha, phala, sināna, dantakaṭṭha,	287	
PA_tika-s01_05t:287_3	mukhodaka, cuṇṇa, mattikādānaṃ deti, cāṭukammaṃ karoti, muggasūpiyaṃ, pāribhaṭuṃ,	287	
PA_tika-s01_05t:287_4	jaṅghapesanikaṃ dvāvīsatimaṃ dūtakammena sadisaṃ, tasmā ekavīsatī”ti.	287	
PA_tika-s01_05t:288_0	Aṭṭhakathāvacanañcettha brahmajālādisuttantanayena vuttaṃ, ṭīkāvacanaṃ pana khuddakavatthuvibhaṅgādiabhidhammanayena,	288	
PA_tika-s01_05t:288_1	ato cettha kesañci visamatāti vadanti, vīmaṃsitvā gahetabbaṃ. Apica “nimittakammādī”ti	288	
PA_tika-s01_05t:288_2	iminā nimittobhāsaparikathāyo vuttā. “Micchājīvo”ti pana yathāvuttapayogo, tasmā	288	
PA_tika-s01_05t:288_3	nimittakammañca micchājīvo ca, tabbasena uppannaṃ asappāyaṃ sīlavināsanena anatthāvahattāti	288	
PA_tika-s01_05t:288_4	attho. Samāhāradvandepi hi katthaci pulliṅgapayogo dissati yathā “cittuppādo”ti.	288	
PA_tika-s01_05t:288_5	Atiruciye rāgādayo, atiaruciye ca dosādayoti āha “akusalā dhammā abhivaḍḍhantī”ti.	288	
PA_tika-s01_05t:288_6	Tanti tadubhayaṃ. Kammaṭṭhānāvijahanavasenāti vakkhamānakammaṭṭhānassa avijahanavasena.	288	
PA_tika-s01_05t:289_0	“Abbhantare attā nāmā”tiādinā saṅkhepato asammohasampajaññaṃ dassetvā “tattha cīvarampi	289	
PA_tika-s01_05t:289_1	acetana”ntiādinā cīvarassa viya “kāyopi acetano”ti kāyassa attasuññatāvibhāvanena	289	
PA_tika-s01_05t:289_2	tamatthaṃ paridīpento “tasmā neva sundaraṃ cīvaraṃ labhitvā”tiādinā vuttassa itarītarasantosassa	289	
PA_tika-s01_05t:289_3	kāraṇaṃ vibhāvetīti daṭṭhabbaṃ. Evañhi sambandho vattabbo – asammohasampajaññaṃ dassento	289	
PA_tika-s01_05t:289_4	“abbhantare”tiādimāha. Attasuññatāvibhāvanena pana tadatthaṃ paridīpituṃ vuttaṃ “tattha	289	
PA_tika-s01_05t:289_5	cīvara”ntiādi. Idāni attasuññatāvibhāvanassa payojanabhūtaṃ itarītarasantosasaṅkhātaṃ	289	
PA_tika-s01_05t:289_6	laddhaguṇaṃ pakāsento āha “tasmā neva sundara”ntiādīti.	289	
PA_tika-s01_05t:290_0	Tattha abbhantareti attano santāne. Tatthāti tasmiṃ cīvarapārupane. Tesu vā pārupakattapārupitabbacīvaresu.	290	
PA_tika-s01_05t:290_1	Kāyopīti attapaññattimatto kāyopi. “Tasmā”ti ajjhāharitabbaṃ, acetanattāti attho.	290	
PA_tika-s01_05t:290_2	Ahanti kammabhūto kāyo. Dhātuyoti cīvarasaṅkhāto bāhirā dhātuyo. Dhātusamūhanti kāyasaṅkhātaṃ	290	
PA_tika-s01_05t:290_3	ajjhattikaṃ dhātusamūhaṃ. Potthakarūpapaṭicchādane dhātuyo dhātusamūhaṃ paṭicchādenti	290	
PA_tika-s01_05t:290_4	viyāti sambandho. Pusanaṃ snehasecanaṃ, pūraṇaṃ vā potthaṃ, lepanakhananakiriyā,	290	
PA_tika-s01_05t:290_5	tena katanti potthakaṃ, tameva rūpaṃ tathā, khananakammanibbattaṃ dārumattikādirūpamidhādhippetaṃ.	290	
PA_tika-s01_05t:290_6	Tasmāti acetanattā, attasuññabhāvato vā.	290	
PA_tika-s01_05t:291_0	Nāgānaṃ nivāso vammiko nāgavammiko. Cittīkaraṇaṭṭhānabhūto rukkho cetiyarukkho. Kehici	291	
PA_tika-s01_05t:291_1	sakkatassāpi kehici asakkatassa kāyassa upamānabhāvena yogyattā tesamidha kathanaṃ.	291	
PA_tika-s01_05t:291_2	Tehīti mālāgandhagūthamuttādīhi. Attasuññatāya nāgavammikacetiyarukkhādīhi viya kāyasaṅkhātena	291	
PA_tika-s01_05t:291_3	attanā somanassaṃ vā domanassaṃ vā na kātabbanti vuttaṃ hoti.	291	
PA_tika-s01_05t:292	“Labhissāmi vā, no vā”ti paccavekkhaṇapubbakena “labhissāmī”ti atthasampassaneneva gahetabbaṃ. Evañhi sātthakasampajaññaṃ bhavatīti āha “sahasāva aggahetvā”tiādi.	29	
PA_tika-s01_05t:293_0	Garupattoti atibhārabhūto patto. Cattāro vā pañca vā gaṇṭhikā catupañcagaṇṭhikā yathā	293	
PA_tika-s01_05t:293_1	“dvattipattā, chappañcavācā”ti aññapadabhūtassa hi vā-saddasseva attho idha padhāno	293	
PA_tika-s01_05t:293_2	catugaṇṭhikāhato vā pañcagaṇṭhikāhato vā patto dubbisodhanīyoti vikappanavasena atthassa	293	
PA_tika-s01_05t:293_3	gayhamānattā. Āhatā catupañcagaṇṭhikā yassāti catupañcagaṇṭhikāhato yathā “agyāhito”ti,	293	
PA_tika-s01_05t:293_4	catupañcagaṇṭhikāhi vā āhato tathā, dubbisodhanīyabhāvassa hetugabbhavacanañcetaṃ.	293	
PA_tika-s01_05t:293_5	Kāmañcaūnapañcabandhanasikkhāpade pañcagaṇṭhikāhatopi patto paribhuñjitabbabhāvena	293	
PA_tika-s01_05t:293_6	vutto, dubbisodhanīyatāmattena pana palibodhakaraṇato idha asappāyoti daṭṭhabbaṃ.	293	
PA_tika-s01_05t:293_7	Duddhotapattoti agaṇṭhikāhatampi pakatiyāva dubbisodhanīyapattaṃ sandhāyāha. “Taṃ	293	
PA_tika-s01_05t:293_8	dhovantassevā”tiādi tadubhayassāpi asappāyabhāve kāraṇaṃ. “Maṇivaṇṇapatto pana lobhanīyo”ti	293	
PA_tika-s01_05t:293_9	iminā kiñcāpi so vinayapariyāyena kappiyo, suttantapariyāyena pana antarāyakaraṇato	293	
PA_tika-s01_05t:293_10	asappāyoti dasseti. “Pattaṃ bhamaṃ āropetvā majjitvā pacanti ‘maṇivaṇṇaṃ karissāmā’ti,	2931	
PA_tika-s01_05t:293_11	na vaṭṭatī”ti hi vinayaṭṭhakathāsu pacanakiriyāmattameva paṭikkhittaṃ. Tathā hi vadanti	2931	
PA_tika-s01_05t:293_12	“maṇivaṇṇaṃ pana pattaṃ aññena kataṃ labhitvā paribhuñjituṃ vaṭṭatī”ti “tādisañhi	2931	
PA_tika-s01_05t:293_13	araññe ekakassa nivāsantarāyakara”ntiādinā cīvare vuttanayena “nimittakammādivasena	2931	
PA_tika-s01_05t:293_14	laddho pana ekantaakappiyo sīlavināsanena anatthāvahattā”tiādinā amhehi vuttanayopi	2931	
PA_tika-s01_05t:293_15	yathārahaṃ netabbo. Sevamānassāti hetvanto gadhavacanaṃ abhivaḍḍhanaparihāyanassa.	2931	
PA_tika-s01_05t:294_0	“Abbhantare”tiādi saṅkhepo. “Tatthā”tiādi attasuññatāvibhāvanena vitthāro. Saṇḍāsenāti	294	
PA_tika-s01_05t:294_1	kammārānaṃ ayogahaṇavisesena. Aggivaṇṇapattaggahaṇeti agginā jhāpitattā aggivaṇṇabhūtapattassa	294	
PA_tika-s01_05t:294_2	gahaṇe. Rāgādipariḷāhajanakapattassa īdisameva upamānaṃ yuttanti evaṃ vuttaṃ.	294	
PA_tika-s01_05t:295_0	“Apicā”tiādinā saṅghāṭicīvarapattadhāraṇesu ekato asammohasampajaññaṃ dasseti. Chinnahatthapāde	295	
PA_tika-s01_05t:295_1	anāthamanusseti sambandho. Nīlamakkhikā nāma āsāṭikakārikā. Gavādīnañhi vaṇesu nīlamakkhikāhi	295	
PA_tika-s01_05t:295_2	katā anayabyasanahetubhūtā aṇḍakā āsāṭikā nāma vuccati. Anāthasālāyanti anāthānaṃ	295	
PA_tika-s01_05t:295_3	nivāsasālāyaṃ. Dayālukāti karuṇābahulā. Vaṇamattacoḷakānīti vaṇappamāṇena paṭicchādanatthāya	295	
PA_tika-s01_05t:295_4	chinnacoḷakhaṇḍakāni. Kesañcīti bahūsu kesañci anāthamanussānaṃ. Thūlānīti thaddhāni.	295	
PA_tika-s01_05t:295_5	Tatthāti tasmiṃ pāpuṇane, bhāvalakkhaṇe, nimitte vā etaṃ bhummaṃ. Kasmāti vuttaṃ	295	
PA_tika-s01_05t:295_6	“vaṇapaṭicchādanamattenevā”tiādi. Coḷakena, kapālenāti ca atthayoge kammatthe tatiyā,	295	
PA_tika-s01_05t:295_7	karaṇatthe vā. Vaṇapaṭicchādanamatteneva bhesajjakaraṇamattenevāti pana visesanaṃ,	295	
PA_tika-s01_05t:295_8	na pana maṇḍanānubhavanādippakārena atthoti. Saṅkhāradukkhatādīhi niccāturassa kāyassa	295	
PA_tika-s01_05t:295_9	paribhogabhūtānaṃ pattacīvarānaṃ edisameva upamānamupapannanti tathā vacanaṃ daṭṭhabbaṃ.	295	
PA_tika-s01_05t:295_10	Sukhumattasallakkhaṇena uttamassa sampajānassa karaṇasīlattā, purimehi ca sampajānakārīhi	2951	
PA_tika-s01_05t:295_11	uttamattā uttamasampajānakārī.	2951	
PA_tika-s01_05t:296_0	Asanādikiriyāya kammavisesayogato asitādipadeheva kammavisesasahito kiriyāviseso	296	
PA_tika-s01_05t:296_1	viññāyatīti vuttaṃ “asiteti piṇḍapātabhojane”tiādi. Aṭṭhavidhopi atthoti aṭṭhappakāropi payojanaviseso.	296	
PA_tika-s01_05t:297_0	Tattha piṇḍapātabhojanādīsu attho nāma iminā mahāsivattheravādavasena “imassa kāyassa	297	
PA_tika-s01_05t:297_1	ṭhitiyā”tiādinā sutte vuttaṃ aṭṭhavidhampi payojanaṃ dasseti. Mahāsivatthero hi “heṭṭhā	297	
PA_tika-s01_05t:297_2	cattāri aṅgāni paṭikkhepo nāma, upari pana aṭṭhaṅgāni payojanavasena samodhānetabbānī”ti	297	
PA_tika-s01_05t:297_3	vadati. Tattha “yāvadeva imassa kāyassa ṭhitiyā”ti ekamaṅgaṃ, “yāpanāyā”ti ekaṃ,	297	
PA_tika-s01_05t:297_4	“vihiṃsūparatiyā”ti ekaṃ, “brahmacariyānuggahāyā”ti ekaṃ, “iti purāṇañca vedanaṃ	297	
PA_tika-s01_05t:297_5	paṭihaṅkhāmī”ti ekaṃ, “navañca vedanaṃ na uppādessāmī”ti ekaṃ, “yātrā ca me bhavissatī”ti	297	
PA_tika-s01_05t:297_6	ekaṃ, “anavajjatā cā”ti ekaṃ, phāsuvihāro pana bhojanānisaṃsamattanti evaṃ aṭṭha	297	
PA_tika-s01_05t:297_7	aṅgāni payojanavasena samodhānetabbāni. Aññathā pana “neva davāyā”ti ekamaṅgaṃ, “na	297	
PA_tika-s01_05t:297_8	madāyā”ti ekaṃ, “na maṇḍanāyā”ti ekaṃ, “na vibhūsanāyā”ti ekaṃ, “yāvadeva imassa	297	
PA_tika-s01_05t:297_9	kāyassa ṭhitiyā yāpanāyā”ti ekaṃ, “vihiṃsūparatiyā brahmacariyānuggahāyā”ti ekaṃ,	297	
PA_tika-s01_05t:297_10	“iti purāṇañca vedanaṃ paṭihaṅkhāmi, navañca vedanaṃ na uppādessāmī”ti ekaṃ, “yātrā	2971	
PA_tika-s01_05t:297_11	ca me bhavissatī”ti ekaṃ, “anavajjatā ca phāsuvihāro cā”ti pana bhojanānisaṃsamattanti	2971	
PA_tika-s01_05t:297_12	vuttāni aṭṭhaṅgāni idhānadhippetāni. Kasmāti ce? Payojanānameva abhāvato, tesameva	2971	
PA_tika-s01_05t:297_13	ca idha atthasaddena vuttattā. Nanu ca “nevadavāyātiādinā nayena vutto”ti mariyādavacanena	2971	
PA_tika-s01_05t:297_14	dutiyanayasseva idhādhippetabhāvo viññāyatīti? Na, “neva davāyā”tiādinā paṭikkhepaṅgadassanamukhena	2971	
PA_tika-s01_05t:297_15	paccavekkhaṇapāḷiyā desitattā, yathādesitatantikkamasseva mariyādabhāvena dassanato.	2971	
PA_tika-s01_05t:297_16	Pāṭhakkameneva hi “neva davāyātiādinā nayenā”ti vuttaṃ, na atthakkamena, tena pana	2971	
PA_tika-s01_05t:297_17	“imassa kāyassa ṭhitiyātiādinā nayenā”ti vattabbanti.	2971	
PA_tika-s01_05t:298_0	Tidhā dente dvidhā gāhaṃ sandhāya “paṭiggahaṇaṃ nāmā”ti vuttaṃ, bhojanādigahaṇatthāya	298	
PA_tika-s01_05t:298_1	hatthaotāraṇaṃ bhuñjanādiatthāya ālopakaraṇantiādinā anukkamena bhuñjanādipayogo	298	
PA_tika-s01_05t:298_2	vāyodhātuvaseneva vibhāvito. Vāyodhātuvipphārenevāti ettha eva-saddena nivattetabbaṃ	298	
PA_tika-s01_05t:298_3	dasseti “na kocī”tiādinā. Kuñcikā nāma avāpuraṇaṃ, yaṃ “tāḷo”tipi vadanti. Yantakenāti	298	
PA_tika-s01_05t:298_4	cakkayantakena. Yatati ugghāṭananigghāṭanaukkhipananikkhipanādīsu vāyamati etenāti	298	
PA_tika-s01_05t:298_5	hi yantakaṃ. Sañcuṇṇakaraṇaṃ musalakiccaṃ. Antokatvā patiṭṭhāpanaṃ udukkhalakiccaṃ.	298	
PA_tika-s01_05t:298_6	Āloḷitaviloḷitavasena parivattanaṃ hatthakiccaṃ. Itīti evaṃ. Tatthāti hatthakiccasādhane,	298	
PA_tika-s01_05t:298_7	bhāvalakkhaṇe, nimitte vā bhummaṃ. Tanukakheḷoti pasannakheḷo. Bahalakheḷoti āvilakheḷo.	298	
PA_tika-s01_05t:298_8	Jivhāsaṅkhātena hatthena āloḷitaviloḷitavasena ito cito ca parivattakaṃ jivhāhatthaparivattakaṃ.	298	
PA_tika-s01_05t:298_9	Kaṭacchu, dabbīti katthaci pariyāyavacanaṃ. “Pume kaṭacchu dabbitthī”ti hi vuttaṃ.	298	
PA_tika-s01_05t:298_10	Idha pana yena bhojanādīni antokatvā gaṇhāti, so kaṭacchu, yāya pana tesamuddharaṇādīni	2981	
PA_tika-s01_05t:298_11	karoti, sā dabbīti veditabbaṃ. Palālasanthāranti patiṭṭhānabhūtaṃ palālādisanthāraṃ.	2981	
PA_tika-s01_05t:298_12	Nidassanamattañhetaṃ. Dhārentoti patiṭṭhānabhāvena sampaṭicchanto. Pathavīsandhārakajalassa	2981	
PA_tika-s01_05t:298_13	taṃsandhārakavāyunā viya paribhuttāhārassa vāyodhātunāva āmāsaye avaṭṭhānanti dasseti	2981	
PA_tika-s01_05t:298_14	“vāyodhātuvaseneva tiṭṭhatī”ti iminā. Tathā paribhuttañhi āhāraṃ vāyodhātu heṭṭhā	2981	
PA_tika-s01_05t:298_15	ca tiriyañca ghanaṃ parivaṭumaṃ katvā yāva pakkā sannirujjhanavasena āmāsaye patiṭṭhitaṃ	2981	
PA_tika-s01_05t:298_16	karotīti. Uddhanaṃ nāma yattha ukkhaliyādīni patiṭṭhāpetvā pacanti, yā “cullī”tipi	2981	
PA_tika-s01_05t:298_17	vuccati. Rassadaṇḍo daṇḍako. Patodo yaṭṭhi. Itīti vuttappakāramatidisati. Vuttappakārasseva	2981	
PA_tika-s01_05t:298_18	hi dhātuvasena vibhāvanā. Tattha atiharatīti yāva mukhā abhiharati. Vītiharatīti	2981	
PA_tika-s01_05t:298_19	tato kucchiyaṃ vimissaṃ karonto haratī”ti ācariyadhammapālatthero, ācariyānandatthero	2981	
PA_tika-s01_05t:298_20	pana “tato yāva kucchi, tāva haratī”ti āha. Tadubhayampi atthato ekameva ubhayatthāpi	2982	
PA_tika-s01_05t:298_21	kucchisambandhamattaṃ haraṇasseva adhippetattā.	2982	
PA_tika-s01_05t:299_0	Apica atiharatīti mukhadvāraṃ atikkāmento harati. Vītiharatīti kucchigataṃ passato	299	
PA_tika-s01_05t:299_1	harati. Dhāretīti āmāsaye patiṭṭhitaṃ karoti. Parivattetīti aparāparaṃ parivattanaṃ	299	
PA_tika-s01_05t:299_2	karoti. Sañcuṇṇetīti musalena viya sañcuṇṇanaṃ karoti. Visosetīti visosanaṃ nātisukkhaṃ	299	
PA_tika-s01_05t:299_3	karoti. Nīharatīti kucchito bahi niddhāreti. Pathavīdhātukiccesupi yathāvuttoyeva	299	
PA_tika-s01_05t:299_4	attho. Tāni pana āhārassa dhāraṇaparivattanasañcuṇṇanavisosanāni pathavīsahitā eva	299	
PA_tika-s01_05t:299_5	vāyodhātu kātuṃ sakkoti, na kevalā, tasmā tāni pathavīdhātuyāpi kiccabhāvena vuttāni.	299	
PA_tika-s01_05t:299_6	Sinehetīti temeti. Allattañca anupāletīti yathā vāyodhātuādīhi ativiya sosanaṃ na	299	
PA_tika-s01_05t:299_7	hoti, tathā allabhāvañca nātiallatākaraṇavasena anupāleti. Añjasoti āhārassa pavisanaparivattananikkhamanādīnaṃ	299	
PA_tika-s01_05t:299_8	maggo. Viññāṇadhātūti manoviññāṇadhātu pariyesanajjhoharaṇādivijānanassa adhippetattā.	299	
PA_tika-s01_05t:299_9	Tattha tatthāti tasmiṃ tasmiṃ pariyesanajjhoharaṇādikicce. Taṃtaṃvijānanassa paccayabhūto	299	
PA_tika-s01_05t:299_10	taṃnipphādakoyeva payogo sammāpayogo nāma. Yena hi payogena pariyesanādi nipphajjati,.	2991	
PA_tika-s01_05t:299_11	So tabbisayavijānanampi nipphādeti nāma tadavinābhāvato. Tamanvāya āgammāti attho.	2991	
PA_tika-s01_05t:299_12	Ābhujatīti pariyesanavasena, ajjhāharaṇajiṇṇājiṇṇatādipaṭisaṃvedanavasena ca tāni	2991	
PA_tika-s01_05t:299_13	pariyesanajjhoharaṇajiṇṇājiṇṇatādīni āvajjeti vijānāti. Āvajjanapubbakattā vijānanassa	2991	
PA_tika-s01_05t:299_14	vijānanampettha gahitanti veditabbaṃ. Atha vā sammāpayogo nāma sammāpaṭipatti. Tamanvāya	2991	
PA_tika-s01_05t:299_15	āgamma. “Abbhantare attā nāma koci bhuñjanako natthī”tiādinā ābhujati samannāharati,	2991	
PA_tika-s01_05t:299_16	vijānātīti attho. Ābhogapubbako hi sabbo viññāṇabyāpāroti “ābhujati”cceva vuttaṃ.	2991	
PA_tika-s01_05t:300_0	Gamanatoti bhikkhācāravasena gocaragāmaṃ uddissa gamanato. Paccāgamanampi gamanasabhāvattā	300	
PA_tika-s01_05t:300_1	imināva saṅgahitaṃ. Pariyesanatoti gocaragāme bhikkhāya āhiṇḍanato. Pariyesanasabhāvattā	300	
PA_tika-s01_05t:300_2	imināva paṭikkamanasālādiupasaṅkamanampi saṅgahitaṃ. Paribhogatoti dantamusalehi	300	
PA_tika-s01_05t:300_3	sañcuṇṇetvā jivhāya samparivattanakkhaṇeyeva antarahitavaṇṇagandhasaṅkhāravisesaṃ	300	
PA_tika-s01_05t:300_4	suvānadoṇiyaṃ suvānavamathu viya paramajegucchaṃ āhāraṃ paribhuñjanato. Āsayatoti	300	
PA_tika-s01_05t:300_5	evaṃ paribhuttassa āhārassa pittasemhapubbalohitāsayabhāvūpagamanena paramajigucchanahetubhūtato	300	
PA_tika-s01_05t:300_6	āmāsayassa upari patiṭṭhānakapittādicatubbidhāsayato. Āsayati ekajjhaṃ pavattamānopi	300	
PA_tika-s01_05t:300_7	kammabalavavatthito hutvā mariyādavasena aññamaññaṃ asaṅkarato tiṭṭhati pavattati	300	
PA_tika-s01_05t:300_8	etthāti hi āsayo, āmāsayassa upari patiṭṭhānako pittādi catubbidhāsayo. Mariyādattho	300	
PA_tika-s01_05t:300_9	hi ayamākāro. Nidhānatoti āmāsayato. Nidheti yathābhutto āhāro nicito hutvā tiṭṭhati	300	
PA_tika-s01_05t:300_10	etthāti hi āmāsayo “nidhāna”nti vuccati. Aparipakkatoti bhuttāhāraparipācanena gahaṇīsaṅkhātena	3001	
PA_tika-s01_05t:300_11	kammajatejasā aparipākato. Paripakkatoti yathāvuttakammajatejasāva paripākato. Phalatoti	3001	
PA_tika-s01_05t:300_12	nipphattito, sammāparipaccamānassa, asammāparipaccamānassa ca bhuttāhārassa yathākkamaṃ	3001	
PA_tika-s01_05t:300_13	kesādikuṇapadadduādirogābhinipphattisaṅkhātapayojanatoti vā attho. “Idamassa phala”nti	3001	
PA_tika-s01_05t:300_14	hi vuttaṃ. Nissandanatoti akkhikaṇṇādīsu anekadvāresu ito cito ca vissandanato. Vuttañhi –	3001	
PA_tika-s01_05t:301	“Annaṃ pānaṃ khādanīyaṃ, bhojanañca mahārahaṃ;	30	
PA_tika-s01_05t:302	Ekadvārena pavisitvā, navadvārehi sandatī”ti. ;	30	
PA_tika-s01_05t:303_0	Sammakkhanatoti hatthaoṭṭhādiaṅgesu navasu dvāresu paribhogakāle, paribhuttakāle	303	
PA_tika-s01_05t:303_1	ca yathārahaṃ sabbaso makkhanato. Sabbattha āhāre paṭikkūlatā paccavekkhitabbāti	303	
PA_tika-s01_05t:303_2	saha pāṭhasesena yojanā. Taṃtaṃkiriyānipphattipaṭipāṭivasena cāyaṃ “gamanato”tiādikā	303	
PA_tika-s01_05t:303_3	anupubbī ṭhapitā. Sammakkhanaṃ pana paribhogādīsu labbhamānampi nissandavasena visesato	303	
PA_tika-s01_05t:303_4	paṭikkūlanti sabbapacchā ṭhapitanti daṭṭhabbaṃ.	303	
PA_tika-s01_05t:304_0	Pattakāleti yuttakāle, yathāvuttena vā tejena paripaccanato uccārapassāvabhāvaṃ pattakāle.	304	
PA_tika-s01_05t:304_1	Vegasandhāraṇena uppannapariḷāhattā sakalasarīrato sedā muccanti. Tatoyeva akkhīni	304	
PA_tika-s01_05t:304_2	paribbhamanti, cittañca ekaggaṃ na hoti. Aññe ca sūlabhagandarādayo rogā uppajjanti.	304	
PA_tika-s01_05t:304_3	Sabbaṃ tanti sedamuccanādikaṃ.	304	
PA_tika-s01_05t:305_0	Aṭṭhāneti manussāmanussapariggahite khettadevāyatanādike ayuttaṭṭhāne. Tādise hi	305	
PA_tika-s01_05t:305_1	karontaṃ kuddhā manussā, amanussā vā jīvitakkhayampi pāpenti. Āpattīti pana bhikkhubhikkhunīnaṃ	305	
PA_tika-s01_05t:305_2	yathārahaṃ dukkaṭapācittiyā. Patirūpe ṭhāneti vuttaviparīte ṭhāne. Sabbaṃ tanti āpattiādikaṃ.	305	
PA_tika-s01_05t:306_0	Nikkhamāpetā attā nāma atthi, tassa kāmatāya nikkhamananti bālamaññanaṃ nivattetuṃ	306	
PA_tika-s01_05t:306_1	“akāmatāyā”ti vuttaṃ, attano anicchāya apayogena vāyodhātuvipphāreneva nikkhamatīti	306	
PA_tika-s01_05t:306_2	vuttaṃ hoti. Sannicitāti samuccayena ṭhitā. Vāyuvegasamuppīḷitāti vāyodhātuyā vegena	306	
PA_tika-s01_05t:306_3	samantato avapīḷitā, nikkhamanassa cetaṃ hetuvacanaṃ. “Sannicitā uccārapassāvā”ti	306	
PA_tika-s01_05t:306_4	vatvā “so panāyaṃ uccārapassāvo”ti puna vacanaṃ samāhāradvandepi pulliṅgapayogassa	306	
PA_tika-s01_05t:306_5	sambhavatādassanatthaṃ. Ekattameva hi tassa niyatalakkhaṇanti. Attanā nirapekkhaṃ	306	
PA_tika-s01_05t:306_6	nissaṭṭhattā neva attano atthāya santakaṃ vā hoti, kassacipi dīyanavasena anissajjitattā,	306	
PA_tika-s01_05t:306_7	jigucchanīyattā ca na parassapīti attho. Sarīranissandovāti sarīrato vissandanameva	306	
PA_tika-s01_05t:306_8	nikkhamanamattaṃ. Sarīre sati so hoti, nāsatīti sarīrassa ānisaṃsamattantipi vadanti.	306	
PA_tika-s01_05t:306_9	Tadayuttameva nidassanena visamabhāvato. Tattha hi “paṭijagganamattamevā”ti vuttaṃ,	306	
PA_tika-s01_05t:306_10	paṭisodhanamattaṃ evāti cassa attho. Veḷunāḷiādiudakabhājanaṃ udakatumbo. Tanti chaḍḍitaudakaṃ.	3061	
PA_tika-s01_05t:307_0	“Gateti gamane”ti pubbe abhikkamapaṭikkamagahaṇena gamanepi purato, pacchato ca kāyassa	307	
PA_tika-s01_05t:307_1	atiharaṇaṃ vuttanti idha gamanameva gahita”nti ācariyānandattherena vuttaṃ, taṃ kecivādo	307	
PA_tika-s01_05t:307_2	nāma ācariyadhammapālattherena kataṃ. Kasmāti ce? Gamane pavattassa purato, pacchato	307	
PA_tika-s01_05t:307_3	ca kāyātiharaṇassa tadavinābhāvato padavītihāraniyamitāya gamanakiriyāya eva saṅgahitattā,	307	
PA_tika-s01_05t:307_4	vibhaṅgaṭṭhakathādīhi ca virodhanato. Vuttañhi tattha gamanassa ubhayattha samavarodhattaṃ, bhedattañca –	307	
PA_tika-s01_05t:308_0	“Ettha ca eko iriyāpatho dvīsu ṭhānesu āgato. So heṭṭhā ‘abhikkante paṭikkante’ti	308	
PA_tika-s01_05t:308_1	ettha bhikkhācāragāmaṃ gacchato ca āgacchato ca addhānagamanavasena kathito. ‘Gate	308	
PA_tika-s01_05t:308_2	ṭhite nisinne’ti ettha vihāre cuṇṇikapāduddhārairiyāpathavasena kathitoti veditabbo”ti.	308	
PA_tika-s01_05t:309_0	“Gate”tiādīsu avatthābhedena kiriyābhedoyeva, na pana atthabhedoti dassetuṃ “gacchanto	309	
PA_tika-s01_05t:309_1	vā”tiādi vuttaṃ. Tenāha “tasmā”tiādi. Tattha sutteti dīghanikāye, majjhimanikāye	309	
PA_tika-s01_05t:309_2	ca saṅgīte satipaṭṭhānasutte addhānairiyāpathāti cirapavattakā dīghakālikā iriyāpathā	309	
PA_tika-s01_05t:309_3	addhānasaddassa cirakālavacanato “addhaniyaṃ assa ciraṭṭhitika”ntiādīsu viya, addhānagamanapavattakā	309	
PA_tika-s01_05t:309_4	vā dīghamaggikā iriyāpathā. Addhānasaddo hi dīghamaggapariyāyo “addhānagamanasamayo”tiādīsu	309	
PA_tika-s01_05t:309_5	viya. Majjhimāti bhikkhācārādivasena pavattā nāticirakālikā, nātidīghamaggikā vā	309	
PA_tika-s01_05t:309_6	iriyāpathā. Cuṇṇiyairiyāpathāti vihāre, aññattha vā ito cito ca parivattanādivasena	309	
PA_tika-s01_05t:309_7	pavattā appamattakabhāvena cuṇṇavicuṇṇiyabhūtā iriyāpathā. Appamattakampi hi “cuṇṇavicuṇṇa”nti	309	
PA_tika-s01_05t:309_8	loke vadanti. “Khuddakacuṇṇikairiyāpathā”tipi pāṭho, khuddakā hutvā vuttanayena cuṇṇikā	309	
PA_tika-s01_05t:309_9	iriyāpathāti attho. Tasmāti evaṃ avatthābhedena iriyāpathabhedamattassa kathanato.	309	
PA_tika-s01_05t:309_10	Tesupīti “gate ṭhite”tiādīsupi. Vuttanayenāti “abhikkante”tiādīsu vuttanayena.	3091	
PA_tika-s01_05t:310	Aparabhāgeti gamanairiyāpathato aparabhāge. Ṭhitoti ṭhitairiyāpathasampanno. Etthevāti caṅkamaneyeva. Evaṃ sabbattha yathārahaṃ.	31	
PA_tika-s01_05t:311	Gamanaṭhānanisajjānaṃ viya nisīdanasayanassa kamavacanamayuttaṃ yebhuyyena tathā kamābhāvatoti “uṭṭhāya” micceva vuttaṃ.	31	
PA_tika-s01_05t:312_0	Jāgaritasaddasannidhānato cettha bhavaṅgotaraṇavasena niddokkamanameva sayanaṃ, na	312	
PA_tika-s01_05t:312_1	pana piṭṭhipasāraṇamattanti dasseti “kiriyāmayapavattāna”ntiādinā. Divāseyyasikkhāpade	312	
PA_tika-s01_05t:312_2	viya piṭṭhipasāraṇassāpi sayanairiyāpathabhāvena ekalakkhaṇattā etthāvarodhanaṃ daṭṭhabbaṃ.	312	
PA_tika-s01_05t:312_3	Karaṇaṃ kiriyā, kāyādikiccaṃ, taṃ nibbattentīti kiriyāmayāni taddhitasaddānamanekatthavuttito.	312	
PA_tika-s01_05t:312_4	Atha vā āvajjanadvayakiccaṃ kiriyā, tāya pakatāni, nibbattāni vā kiriyāmayāni. Āvajjanavasena	312	
PA_tika-s01_05t:312_5	hi bhavaṅgupacchede sati vīthicittāni uppajjantīti. Aparāparuppattiyā nānappakārato	312	
PA_tika-s01_05t:312_6	vattanti parivattantīti pavattāni. Katthaci pana “cittāna”nti pāṭho, so abhidhammaṭṭhakathādīhi,	312	
PA_tika-s01_05t:312_7	taṭṭīkāhi ca viruddhattā na porāṇapāṭhoti veditabbo. Kiriyāmayāni eva pavattāni tathā,	312	
PA_tika-s01_05t:312_8	javanaṃ, sabbampi vā chadvārikavīthicittaṃ. Tenāha abhidhammaṭīkāyaṃ “kāyādikiriyāmayattā,	312	
PA_tika-s01_05t:312_9	āvajjanakiriyāsamuṭṭhitattā ca javanaṃ, sabbampi vā chadvārappavattaṃ kiriyāmayapavattaṃ	312	
PA_tika-s01_05t:312_10	nāmā”ti. Appavattanti niddokkamanakāle anuppajjanaṃ suttaṃ nāmāti attho gahetabbo.	3121	
PA_tika-s01_05t:312_11	Neyyatthavacanañhi idaṃ, itarathā chadvārikacittānaṃ purecarānucaravasena uppajjantānaṃ	3121	
PA_tika-s01_05t:312_12	sabbesampi dvāravimuttacittānaṃ pavattaṃ suttaṃ nāma siyā, evañca katvā niddokkamanakālato	3121	
PA_tika-s01_05t:312_13	aññasmiṃ kāle uppajjantānaṃ dvāravimuttacittānampi pavattaṃ jāgarite saṅgayhatīti veditabbaṃ.	3121	
PA_tika-s01_05t:313_0	Cittassa payogakāraṇabhūte oṭṭhādike paṭicca yathāsakaṃ ṭhāne saddo jāyatīti āha	313	
PA_tika-s01_05t:313_1	“oṭṭhe ca paṭiccā”tiādi. Kiñcāpi saddo yathāṭhānaṃ jāyati, oṭṭhālanādinā pana payogeneva	313	
PA_tika-s01_05t:313_2	jāyati, na vinā tena payogenāti adhippāyo. Keci pana vadanti “oṭṭhe cātiādi sadduppattiṭṭhānanidassana”nti,	313	
PA_tika-s01_05t:313_3	tadayuttameva tathā avacanato. Na hi “oṭṭhe ca paṭiccā”tiādinā sasamuccayena kammavacanena	313	
PA_tika-s01_05t:313_4	ṭhānavacanaṃ sambhavatīti. Tadanurūpanti tassa saddassa anurūpaṃ. Bhāsanassa paṭisañcikkhanavirodhato	313	
PA_tika-s01_05t:313_5	tuṇhībhāvapakkhe “aparabhāge bhāsito iti paṭisañcikkhatī”ti na vuttaṃ, tena ca viññāyati	313	
PA_tika-s01_05t:313_6	“tuṇhībhūtova paṭisañcikkhatīti attho”ti.	313	
PA_tika-s01_05t:314_0	Bhāsanatuṇhībhāvānaṃ sabhāvato bhede sati ayaṃ vibhāgo yutto siyā, nāsatīti anuyogenāha	314	
PA_tika-s01_05t:314_1	“upādārūpapavattiyañhī”tiādi. Upādārūpassa saddāyatanassa pavatti tathā, saddāyatanassa	314	
PA_tika-s01_05t:314_2	pavattanaṃ bhāsanaṃ, appavattanaṃ tuṇhīti vuttaṃ hoti.	314	
PA_tika-s01_05t:315_0	Yasmā pana mahāsivattheravāde anantare anantare iriyāpathe pavattarūpārūpadhammānaṃ	315	
PA_tika-s01_05t:315_1	tattha tattheva nirodhadassanavasena sampajānakāritā gahitā, tasmā taṃ mahāsatipaṭṭhānasutte	315	
PA_tika-s01_05t:315_2	āgataasammohasampajaññavipassanāvāravasena veditabbaṃ, na catubbidhasampajaññavibhāgavasena,	315	
PA_tika-s01_05t:315_3	ato tattheva tamadhippetaṃ, na idhāti dassento “tayida”ntiādimāha. Asammohasaṅkhātaṃ	315	
PA_tika-s01_05t:315_4	dhuraṃ jeṭṭhakaṃ yassa vacanassāti asammohadhuraṃ, mahāsatipaṭṭhānasutteyeva tassa	315	
PA_tika-s01_05t:315_5	vacanassa adhippetabhāvassa hetugabbhamidaṃ vacanaṃ. Yasmā panettha sabbampi catubbidhaṃ	315	
PA_tika-s01_05t:315_6	sampajaññaṃ labbhati yāvadeva sāmaññaphalavisesadassanapadhānattā imissā desanāya,	315	
PA_tika-s01_05t:315_7	tasmā taṃ idha adhippetanti dassetuṃ “imasmiṃ panā”tiādi vuttaṃ. Vuttanayenevāti	315	
PA_tika-s01_05t:315_8	abhikkantādīsu vuttanayeneva. Nanu “satisampajaññena samannāgato”ti etassa uddesassāyaṃ	315	
PA_tika-s01_05t:315_9	niddeso, atha kasmā sampajaññavaseneva vitthāro katoti codanaṃ sodhento “sampajānakārīti	315	
PA_tika-s01_05t:315_10	cā”tiādimāha, satisampayuttasseva sampajānassa vasena atthassa viditabbattā evaṃ	3151	
PA_tika-s01_05t:315_11	vitthāro katoti vuttaṃ hoti. “Satisampayuttassevā”ti ca iminā yathā sampajaññassa	3151	
PA_tika-s01_05t:315_12	kiccato padhānatā gahitā, evaṃ satiyāpīti atthaṃ dasseti, na panetaṃ satiyā sampajaññena	3151	
PA_tika-s01_05t:315_13	saha bhāvamattadassanaṃ. Na hi kadāci satirahitā ñāṇappavatti atthīti.	3151	
PA_tika-s01_05t:316_0	Nanu ca sampajaññavasenevāyaṃ vitthāro, atha kasmā satisampayuttassa sampajaññassa	316	
PA_tika-s01_05t:316_1	vasena attho veditabboti codanampi sodheti “satisampajaññena samannāgatoti etassa	316	
PA_tika-s01_05t:316_2	hi padassa ayaṃ vitthāro”ti iminā. Idaṃ vuttaṃ hoti – “satisampajaññena samannāgato”ti	316	
PA_tika-s01_05t:316_3	evaṃ ekato uddiṭṭhassa atthassa vitthārattā uddese viya niddesepi tadubhayaṃ samadhurabhāveneva	316	
PA_tika-s01_05t:316_4	gahitanti. Imināpi hi satiyā sampajaññena samadhurataṃyeva vibhāveti ekato uddiṭṭhassa	316	
PA_tika-s01_05t:316_5	atthassa vitthārabhāvadassanena tadatthassa siddhattā. Idāni vibhaṅganayenāpi tadatthaṃ	316	
PA_tika-s01_05t:316_6	samatthetuṃ “vibhaṅgappakaraṇe panā”tiādi vuttaṃ. Imināpi hi sampajaññassa viya satiyāpettha	316	
PA_tika-s01_05t:316_7	padhānataṃyeva vibhāveti. Tattha etāni padānīti “abhikkante paṭikkante sampajānakārī	316	
PA_tika-s01_05t:316_8	hotī”tiādīni uddesapadāni. Vibhattānevāti satiyā sampajaññena sampayogamakatvā sabbaṭṭhānesu	316	
PA_tika-s01_05t:316_9	visuṃ visuṃ vibhattāniyeva.	316	
PA_tika-s01_05t:317_0	Majjhimabhāṇakā, pana ābhidhammikā ca evaṃ vadanti – eko bhikkhu gacchanto aññaṃ	317	
PA_tika-s01_05t:317_1	cintento aññaṃ vitakkento gacchati, eko kammaṭṭhānaṃ avissajjetvāva gacchati. Tathā	317	
PA_tika-s01_05t:317_2	eko tiṭṭhanto aññaṃ cintento aññaṃ vitakkento tiṭṭhati, eko kammaṭṭhānaṃ avissajjetvāva	317	
PA_tika-s01_05t:317_3	tiṭṭhati. Eko nisīdanto aññaṃ cintento aññaṃ vitakkento nisīdati, eko kammaṭṭhānaṃ	317	
PA_tika-s01_05t:317_4	avissajjetvāva nisīdati. Eko sayanto aññaṃ cintento aññaṃ vitakkento sayati, eko	317	
PA_tika-s01_05t:317_5	kammaṭṭhānaṃ avissajjetvāva sayati. Ettakena pana gocarasampajaññaṃ na pākaṭaṃ hotīti	317	
PA_tika-s01_05t:317_6	caṅkamanena dīpenti. Yo hi bhikkhu caṅkamaṃ otaritvā caṅkamanakoṭiyaṃ ṭhito pariggaṇhāti	317	
PA_tika-s01_05t:317_7	“pācīnacaṅkamanakoṭiyaṃ pavattā rūpārūpadhammā pacchimacaṅkamanakoṭiṃ appatvā ettheva	317	
PA_tika-s01_05t:317_8	niruddhā, pacchimacaṅkamanakoṭiyaṃ pavattāpi pācīnacaṅkamanakoṭiṃ appatvā ettheva	317	
PA_tika-s01_05t:317_9	niruddhā, caṅkamanavemajjhe pavattā ubho koṭiyo appatvā ettheva niruddhā, caṅkamane	317	
PA_tika-s01_05t:317_10	pavattā rūpārūpadhammā ṭhānaṃ appatvā ettheva niruddhā, ṭhāne pavattā nisajjaṃ, nisajjāya	3171	
PA_tika-s01_05t:317_11	pavattā sayanaṃ appatvā ettheva niruddhā”ti evaṃ pariggaṇhanto pariggaṇhantoyeva	3171	
PA_tika-s01_05t:317_12	bhavaṅgaṃ otāreti, uṭṭhahanto kammaṭṭhānaṃ gahetvāva uṭṭhahati. Ayaṃ bhikkhu gatādīsu	3171	
PA_tika-s01_05t:317_13	sampajānakārī nāma hoti.	3171	
PA_tika-s01_05t:318_0	Evaṃ pana sutte kammaṭṭhānaṃ avibhūtaṃ hoti, kammaṭṭhānaṃ avibhūtaṃ na kātabbaṃ,	318	
PA_tika-s01_05t:318_1	tasmā yo bhikkhu yāva sakkoti, tāva caṅkamitvā ṭhatvā nisīditvā sayamāno evaṃ pariggahetvā	318	
PA_tika-s01_05t:318_2	sayati “kāyo acetano, mañco acetano, kāyo na jānāti ‘ahaṃ mañce sayito’ti, mañcopi	318	
PA_tika-s01_05t:318_3	na jānāti ‘mayi kāyo sayito’ti. Acetano kāyo acetane mañce sayito”ti. Evaṃ pariggaṇhanto	318	
PA_tika-s01_05t:318_4	pariggaṇhantoyeva cittaṃ bhavaṅgaṃ otāreti, pabujjhanto kammaṭṭhānaṃ gahetvāva pabujjhati,	318	
PA_tika-s01_05t:318_5	ayaṃ sutte sampajānakārī nāma hoti.	318	
PA_tika-s01_05t:319_0	“Kāyādikiriyānipphattanena tammayattā, āvajjanakiriyāsamuṭṭhitattā ca javanaṃ, sabbampi	319	
PA_tika-s01_05t:319_1	vā chadvārappavattaṃ kiriyāmayapavattaṃ nāma, tasmiṃ sati jāgaritaṃ nāma hotī”ti	319	
PA_tika-s01_05t:319_2	pariggaṇhanto bhikkhu jāgarite sampajānakārī nāma. Apica rattindivaṃ cha koṭṭhāse	319	
PA_tika-s01_05t:319_3	katvā pañca koṭṭhāse jaggantopi jāgarite sampajānakārī nāma hoti.	319	
PA_tika-s01_05t:320	Vimuttāyatanasīsena dhammaṃ desentopi, bāttiṃsa tiracchānakathā pahāya dasakathāvatthunissitaṃ sappāyakathaṃ kathentopi bhāsite sampajānakārī nāma.	32	
PA_tika-s01_05t:321_0	Aṭṭhatiṃsāya ārammaṇesu cittaruciyaṃ manasikāraṃ pavattentopi dutiyajjhānaṃ samāpannopi	321	
PA_tika-s01_05t:321_1	tuṇhībhāve sampajānakārī nāma. Dutiyañhi jhānaṃ vacīsaṅkhāravirahato visesato tuṇhībhāvo	321	
PA_tika-s01_05t:321_2	nāmāti. Ayampi nayo purimanayato visesanayattā idhāpi āharitvā vattabbo. Tathā hesa	321	
PA_tika-s01_05t:321_3	abhidhammaṭṭhakathādīsu “ayaṃ panettha aparopi nayo”ti ārabhitvā yathāvuttanayo vibhāvitoti.	321	
PA_tika-s01_05t:321_4	“Evaṃ kho mahārājā”tiādi yathāniddiṭṭhassa atthassa nigamanaṃ, tasmā tattha niddesānurūpaṃ	321	
PA_tika-s01_05t:321_5	atthaṃ dassento “eva”ntiādimāha. Satisampayuttassa sampajaññassāti hi niddesānurūpaṃ	321	
PA_tika-s01_05t:321_6	atthavacanaṃ. Tattha vinicchayo vuttoyeva. Evanti iminā vuttappakārena abhikkantapaṭikkantādīsu	321	
PA_tika-s01_05t:321_7	sattasu ṭhānesu paccekaṃ catubbidhena pakārenāti attho.	321	
PA_tika-s01_05t:322	Santosakathāvaṇṇanā	32	
PA_tika-s01_05t:323_0	215. Atthadassanena padassapi viññāyamānattā padamanapekkhitvā santosassa attani	323	
PA_tika-s01_05t:323_1	atthitāya bhikkhu santuṭṭhoti pavuccatīti atthamattaṃ dassetuṃ “itarītarapaccayasantosena	323	
PA_tika-s01_05t:323_2	samannāgato”ti vuttaṃ. Santussati na luddho bhavatīti hi padanibbacanaṃ. Apica padanibbacanavasena	323	
PA_tika-s01_05t:323_3	atthe vutte yassa santosassa attani atthibhāvato santuṭṭho nāma, so apākaṭoti taṃ	323	
PA_tika-s01_05t:323_4	pākaṭakaraṇatthaṃ “itarītarapaccayasantosena samannāgato”ti atthamattamāha, cīvarādike	323	
PA_tika-s01_05t:323_5	yattha katthaci kappiyapaccaye santosena samaṅgībhūtoti attho. Itara-saddo hi aniyamavacano	323	
PA_tika-s01_05t:323_6	dvikkhattuṃ vuccamāno yaṃ kiñci-saddena samānattho hoti. Tena vuttaṃ “yattha katthaci	323	
PA_tika-s01_05t:323_7	kappiyapaccaye”ti. Atha vā itaraṃ vuccati hīnaṃ paṇītato aññattā, tathā paṇītampi	323	
PA_tika-s01_05t:323_8	hīnato aññattā. Aññamaññāpekkhāsiddhā hi itaratā, tasmā hīnena vā paṇītena vā cīvarādikappiyapaccayena	323	
PA_tika-s01_05t:323_9	santosena samaṅgībhūtoti attho daṭṭhabbo. Santussati tena, santussanamattanti vā	323	
PA_tika-s01_05t:323_10	santoso, tathā pavatto alobho, alobhapadhānā vā cattāro khandhā. Labhanaṃ lābho,	3231	
PA_tika-s01_05t:323_11	attano lābhassa anurūpaṃ santoso yathālābhasantoso. Balanti kāyabalaṃ, attano balassa	3231	
PA_tika-s01_05t:323_12	anurūpaṃ santoso yathābalasantoso. Sāruppanti sappāyaṃ patirūpaṃ bhikkhuno anucchavikatā,	3231	
PA_tika-s01_05t:323_13	attano sāruppassa anurūpaṃ santoso yathāsāruppasantoso.	3231	
PA_tika-s01_05t:324_0	Aparo nayo – labbhateti lābho, yo yo lābho yathālābhaṃ, itarītarapaccayo, yathālābhena	324	
PA_tika-s01_05t:324_1	santoso yathālābhasantoso. Balassa anurūpaṃ pavattatīti yathābalaṃ, attano balānucchavikapaccayo,	324	
PA_tika-s01_05t:324_2	yathā-saddo cettha sasādhanaṃ anurūpakiriyaṃ vadati, yathā taṃ “adhicitta”nti ettha	324	
PA_tika-s01_05t:324_3	adhi-saddo sasādhanaṃ adhikaraṇakiriyanti. Yathābalena santoso yathābalasantoso.	324	
PA_tika-s01_05t:324_4	Sāruppati patirūpaṃ bhavati, sobhanaṃ vā āropetīti sāruppaṃ, yaṃ yaṃ sāruppaṃ yathāsāruppaṃ,	324	
PA_tika-s01_05t:324_5	bhikkhuno sappāyapaccayo, yathāsāruppena santoso yathāsāruppasantoso. Yathāvuttaṃ	324	
PA_tika-s01_05t:324_6	pabhedamanugatā vaṇṇanā pabhedavaṇṇanā.	324	
PA_tika-s01_05t:325_0	Idhāti sāsane. Aññaṃ na patthetīti appattapatthanabhāvamāha, labhantopi na gaṇhātīti	325	
PA_tika-s01_05t:325_1	pattapatthanābhāvaṃ. Paṭhamena appattapatthanābhāveyeva vutte yathāladdhato aññassa	325	
PA_tika-s01_05t:325_2	apatthanā nāma appicchatāyapi siyā pavattiākāroti appicchatāpasaṅgabhāvato tatopi	325	
PA_tika-s01_05t:325_3	nivattameva santosassa sarūpaṃ dassetuṃ dutiyena pattapatthanābhāvo vuttoti daṭṭhabbaṃ.	325	
PA_tika-s01_05t:325_4	Evamuparipi. Pakatidubbaloti ābādhādivirahepi sabhāvadubbalo. Samāno sīlādibhāgo	325	
PA_tika-s01_05t:325_5	yassāti sabhāgo, saha vā sīlādīhi guṇabhāgehi vattatīti sabhāgo, lajjīpesalo bhikkhu,	325	
PA_tika-s01_05t:325_6	tena. Taṃ parivattetvāti pakatidubbalādīnaṃ garucīvaraṃ na phāsubhāvāvahaṃ, sarīrakhedāvahañca	325	
PA_tika-s01_05t:325_7	hotīti payojanavasena parivattanaṃ vuttaṃ, na atricchatādivasena. Atricchatādippakārena	325	
PA_tika-s01_05t:325_8	hi parivattetvā lahukacīvaraparibhogo santosavirodhī hoti, tassa pana tadabhāvato	325	
PA_tika-s01_05t:325_9	yathāvuttappayojanavasena parivattetvā lahukacīvaraparibhogopi na santosavirodhīti	325	
PA_tika-s01_05t:325_10	āha “lahukena yāpentopi santuṭṭhova hotī”ti. Payojanavasena parivattetvā lahukacīvaraparibhogopi	3251	
PA_tika-s01_05t:325_11	na tāva santosavirodhī, pageva tathā aparivattetvā paribhogeti sambhāvitassa atthassa	3251	
PA_tika-s01_05t:325_12	dassanatthañhettha api-saddaggahaṇaṃ. Cīvaraniddesepi “pattacīvarādīnaṃ aññatara”nti	3251	
PA_tika-s01_05t:325_13	vacanaṃ yathārutaṃ gahitāvasesapaccayasantosassa cīvarasantose samavarodhitādassanatthaṃ.	3251	
PA_tika-s01_05t:325_14	“Therako ayamāyasmā mallako”tiādīsu theravohārassa paññattimattepi pavattito dasavassato	3251	
PA_tika-s01_05t:325_15	pabhuti ciravassapabbajitesveva idha pavattiñāpanatthaṃ “therānaṃ cirapabbajitāna”nti	3251	
PA_tika-s01_05t:325_16	vuttaṃ, therānanti vā saṅghattheraṃ vadati. Cirapabbajitānanti pana tadavasese vuḍḍhabhikkhū.	3251	
PA_tika-s01_05t:325_17	Saṅkārakūṭāditoti kacavararāsiādito. Anantakānīti nantakāni pilotikāni. “A-kāro cettha	3251	
PA_tika-s01_05t:325_18	nipātamatta”nti vimānaṭṭhakathāyaṃ vuttaṃ. Tathā cāhu “nantakaṃ kappaṭo jiṇṇavasanaṃ	3251	
PA_tika-s01_05t:325_19	tu paṭaccara”nti natthi dasāsaṅkhāto anto koṭi yesanti hi nantakāni, na-saddassa	3251	
PA_tika-s01_05t:325_20	tu anādese anantakānītipi yujjati. Saṅketakovidānaṃ pana ācariyānaṃ tathā avuttattā	3252	
PA_tika-s01_05t:325_21	vīmaṃsitvā gahetabbaṃ. “Sanantakānī”tipi pāṭho, nantakena saha saṃsibbitāni paṃsukūlāni	3252	
PA_tika-s01_05t:325_22	cīvarānīti attho. Saṅghāṭinti tiṇṇaṃ cīvarānaṃ aññataraṃ cīvaraṃ. Tīṇipi hi cīvarāni	3252	
PA_tika-s01_05t:325_23	saṅghaṭitattā “saṅghāṭī”ti vuccanti. Mahagghaṃ cīvaraṃ, bahūni vā cīvarāni labhitvā	3252	
PA_tika-s01_05t:325_24	tāni vissajjetvā tadaññassa gahaṇampi mahicchatādinaye aṭṭhatvā yathāsāruppanaye	3252	
PA_tika-s01_05t:325_25	eva ṭhitattā na santosavirodhīti āha “tesaṃ…pe… dhārentopi santuṭṭhova hotī”ti. Yathāsāruppanayena	3252	
PA_tika-s01_05t:325_26	yathāladdhaṃ vissajjetvā tadaññagahaṇampi na tāva santosavirodhī, pageva anaññagahaṇena	3252	
PA_tika-s01_05t:325_27	yathāladdhasseva yathāsāruppaṃ paribhogeti sambhāvitassa atthassa dassanatthañhettha	3252	
PA_tika-s01_05t:325_28	api-saddaggahaṇaṃ, evaṃ sesapaccayesupi yathābalayathāsāruppaniddesesu api-saddaggahaṇe	3252	
PA_tika-s01_05t:325_29	adhippāyo veditabbo.	3252	
PA_tika-s01_05t:326_0	Pakativiruddhanti sabhāveneva asappāyaṃ. Samaṇadhammakaraṇasīsena sappāyapaccayapariyesanaṃ,	326	
PA_tika-s01_05t:326_1	paribhuñjanañca visesato yuttataranti atthantaraṃ viññāpetuṃ “yāpentopī”ti avatvā	326	
PA_tika-s01_05t:326_2	“samaṇadhammaṃ karontopī”ti vuttaṃ. Missakāhāranti taṇḍulamuggādīhi nānāvidhapubbaṇṇāparaṇṇehi	326	
PA_tika-s01_05t:326_3	missetvā kataṃ āhāraṃ.	326	
PA_tika-s01_05t:327_0	Aññampi senāsane yathāsāruppasantosaṃ dassento āha “yo hī”tiādi. Paṭhame hi naye	327	
PA_tika-s01_05t:327_1	yathāladdhassa vissajjanena, dutiye pana yathāpattassa asampaṭicchanena yathāsāruppasantoso	327	
PA_tika-s01_05t:327_2	vuttoti ayametesaṃ viseso. Hi-saddo cettha pakkhantarajotako. Majjhimāgamaṭṭhakathāyaṃ	327	
PA_tika-s01_05t:327_3	pana pi-saddo dissati. “Uttamasenāsanaṃ nāma pamādaṭṭhāna”nti vatvā tabbhāvameva	327	
PA_tika-s01_05t:327_4	dassetuṃ “tattha nisinnassā”tiādi vuttaṃ. Niddābhibhūtassāti thinamiddokkamanena	327	
PA_tika-s01_05t:327_5	cittacetasikagelaññabhāvato bhavaṅgasantatisaṅkhātāya niddāya abhibhūtassa, niddāyantassāti	327	
PA_tika-s01_05t:327_6	attho. Paṭibujjhatoti tathārūpena ārammaṇantarena paṭibujjhantassa paṭibujjhanahetu	327	
PA_tika-s01_05t:327_7	kāmavitakkā pātubhavantīti vuttaṃ hoti. “Paṭibujjhanato”tipi hi katthaci pāṭho dissati.	327	
PA_tika-s01_05t:327_8	Ayampīti paṭhamanayaṃ upādāya vuttaṃ.	327	
PA_tika-s01_05t:328_0	Tesaṃ ābhatenāti tehi therādīhi ābhatena, tesaṃ vā yena kenaci santakenāti ajjhāharitvā	328	
PA_tika-s01_05t:328_1	sambandho. Muttaharītakanti gomuttaparibhāvitaṃ, pūtibhāvena vā mocitaṃ chaḍḍitaṃ	328	
PA_tika-s01_05t:328_2	harītakaṃ, idāni pana potthakesu “gomuttaharītaka”nti pāṭho, so na porāṇapāṭho tabbaṇṇanāya	328	
PA_tika-s01_05t:328_3	viruddhattā. Catumadhuranti majjhimāgamavare mahādhammasamādānasutte vuttaṃ dadhimadhusappiphāṇitasaṅkhātaṃ	328	
PA_tika-s01_05t:328_4	catumadhuraṃ, ekasmiñca bhājane catumadhuraṃ ṭhapetvā tesu yadicchasi, taṃ gaṇhāhi	328	
PA_tika-s01_05t:328_5	bhanteti attho. “Sacassā”tiādinā tadubhayassa rogavūpasamanabhāvaṃ dasseti. Buddhādīhi	328	
PA_tika-s01_05t:328_6	vaṇṇitanti “pūtimuttabhesajjaṃ nissāya pabbajjā”tiādinā sammāsambuddhādīhi pasatthaṃ.	328	
PA_tika-s01_05t:328_7	Appicchatāvisiṭṭhāya santuṭṭhiyā niyojanato paramena ukkaṃsagatena santosena santussatīti paramasantuṭṭho.	328	
PA_tika-s01_05t:329_0	Kāmañca santosappabhedā yathāvuttatopi adhikatarā cīvare vīsati santosā, piṇḍapāte	329	
PA_tika-s01_05t:329_1	pannarasa, senāsane ca pannarasa, gilānapaccaye vīsatīti, idha pana saṅkhepena dvādasavidhoyeva	329	
PA_tika-s01_05t:329_2	santoso vutto. Tadadhikatarappabhedo pana caturaṅguttare mahāariyavaṃsasuttaṭṭhakathāya	329	
PA_tika-s01_05t:329_3	gahetabbo. Tenāha “iminā panā”tiādi. Evaṃ “idha mahārāja bhikkhu santuṭṭho hotī”ti	329	
PA_tika-s01_05t:329_4	ettha puggalādhiṭṭhānaniddiṭṭhena santuṭṭhapadeneva santosappabhedaṃ dassetvā idāni	329	
PA_tika-s01_05t:329_5	“kāyaparihārikena cīvarena kucchiparihārikena piṇḍapātenā”tiādi desanānurūpaṃ tena	329	
PA_tika-s01_05t:329_6	santosena santuṭṭhassa anucchavikaṃ paccayappabhedaṃ, tassa ca kāyakucchiparihāriyabhāvaṃ	329	
PA_tika-s01_05t:329_7	vibhāvento evamāhāti ayamettha sambandho. Kāmañcassa cīvarapiṇḍapāteheva yathākkamaṃ	329	
PA_tika-s01_05t:329_8	kāyakucchiparihāriyehi santuṭṭhatā pāḷiyaṃ vuttā, tathāpi sesaparikkhāracatukkena	329	
PA_tika-s01_05t:329_9	ca vinā vicaraṇamayuttaṃ, sabbattha ca kāyakucchiparihāriyatā laddhabbāti aṭṭhakathāyaṃ	329	
PA_tika-s01_05t:329_10	ayaṃ vinicchayo vuttoti daṭṭhabbaṃ. Dantakaṭṭhacchedanavāsīti lakkhaṇamattaṃ tadaññakiccassāpi	3291	
PA_tika-s01_05t:329_11	tāya sādhetabbattā, tena vakkhati “mañcapīṭhānaṃ aṅgapādacīvarakuṭidaṇḍakasajjanakāle	3291	
PA_tika-s01_05t:329_12	cā”tiādi. Vuttampi cetaṃ porāṇaṭṭhakathāsu “na hetaṃ katthacipi pāḷiyamāgata”nti.	3291	
PA_tika-s01_05t:330	Bandhananti kāyabandhanaṃ. Parissāvanena parissāvanañca, tena sahāti vā attho. Yutto kammaṭṭhānabhāvanāsaṅkhāto yogo yassa, tasmiṃ vā yogo yuttoti yuttayogo, tassa.	33	
PA_tika-s01_05t:331_0	Kāyaṃ pariharanti posenti, kāyassa vā parihāro posanamattaṃ payojanametehīti kāyaparihāriyā	331	
PA_tika-s01_05t:331_1	ka-kārassa ya-kāraṃ katvā. Posanañcettha vaḍḍhanaṃ, bharaṇaṃ vā, tathā kucchiparihāriyāpi	331	
PA_tika-s01_05t:331_2	veditabbā. Bahiddhāva kāyassa upakārakabhāvena kāyaparihāriyatā, ajjhoharaṇavasena	331	
PA_tika-s01_05t:331_3	sarīraṭṭhitiyā upakārakabhāvena kucchiparihāriyatāti ayametesaṃ viseso. Tenāha “ticīvaraṃ	331	
PA_tika-s01_05t:331_4	tāvā”tiādi. “Pariharatī”ti etassa posetīti atthavacanaṃ. Itīti nidassane nipāto,	331	
PA_tika-s01_05t:331_5	evaṃ vuttanayena kāyaparihāriyaṃ hotīti kāraṇajotane vā, tasmā posanato kāyaparihāriyaṃ	331	
PA_tika-s01_05t:331_6	hotīti. Evamuparipi. Cīvarakaṇṇenāti cīvarapariyantena.	331	
PA_tika-s01_05t:332	Kuṭiparibhaṇḍakaraṇakāleti kuṭiyā samantato vilimpanena sammaṭṭhakaraṇakāle.	33	
PA_tika-s01_05t:333	Aṅgaṃ nāma mañcapīṭhānaṃ pādūpari ṭhapito padhānasambhāraviseso. Yattha padarasañcinanapiṭṭhiapassayanādīni karonti, yo “aṭanī”tipi vuccati.	33	
PA_tika-s01_05t:334_0	Madhuddumapupphaṃ madhukaṃ nāma, makkhikāmadhūhi katapūvaṃ vā. Parikkhāramattā parikkhārapamāṇaṃ.	334	
PA_tika-s01_05t:334_1	Seyyaṃ pavisantassāti paccattharaṇakuñcikānaṃ tādise kāle paribhuttabhāvaṃ sandhāya	334	
PA_tika-s01_05t:334_2	vuttaṃ. Tenāha “tatraṭṭhakaṃ paccattharaṇa”nti. Attano santakabhāvena paccattharaṇādhiṭṭhānena	334	
PA_tika-s01_05t:334_3	adhiṭṭhahitvā tattheva senāsane tiṭṭhanakañhi “tatraṭṭhaka”nti vuccati. Vikappanavacanato	334	
PA_tika-s01_05t:334_4	pana tesamaññatarassa navamatā, yathāvuttapaṭipāṭiyā cettha navamabhāvo, na tu tesaṃ	334	
PA_tika-s01_05t:334_5	tathāpatiniyatabhāvena. Kasmāti ce? Tathāyeva tesamadhāraṇato. Esa nayo dasamādīsupi.	334	
PA_tika-s01_05t:334_6	Telaṃ paṭisāmetvā haritā veḷunāḷiādikā telanāḷi. Nanu santuṭṭhapuggaladassane santuṭṭhova	334	
PA_tika-s01_05t:334_7	aṭṭhaparikkhāriko dassetabboti anuyoge yathārahaṃ tesampi santuṭṭhabhāvaṃ dassento	334	
PA_tika-s01_05t:334_8	“etesu cā”tiādimāha. Mahanto parikkhārasaṅkhāto bhāro etesanti mahābhārā, ayaṃ adhunā	334	
PA_tika-s01_05t:334_9	pāṭho, ācariyadhammapālattherena pana “mahāgajā”ti pāṭhassa diṭṭhattā “dupposabhāvena	334	
PA_tika-s01_05t:334_10	mahāgajā viyāti mahāgajā”ti vuttaṃ, na te ettakehi parikkhārehi “mahicchā, asantuṭṭhā,	3341	
PA_tika-s01_05t:334_11	dubbharā, bāhullavuttino”ti ca vattabbāti adhippāyo. Yadi itarepi santuṭṭhā appicchatādisabhāvā,	3341	
PA_tika-s01_05t:334_12	kimetesampi vasena ayaṃ desanā icchitāti codanaṃ sodhetuṃ “bhagavā panā”tiādi vuttaṃ.	3341	
PA_tika-s01_05t:334_13	Aṭṭhaparikkhārikassa vasena imissā desanāya icchitabhāvo kathaṃ viññāyatīti anuyogampi	3341	
PA_tika-s01_05t:334_14	apaneti “so hī”tiādinā, tasseva tathā pakkantabhāvena “kāyaparihārikena cīvarenā”tiādi	3341	
PA_tika-s01_05t:334_15	pāḷiyā yogyato tassa vasena icchitabhāvo viññāyatīti vuttaṃ hoti. Vacanīyassa hetubhāvadassanena	3341	
PA_tika-s01_05t:334_16	hi vācakassāpi hetubhāvo dassitoti. Evañca katvā “iti imassā”tiādi laddhaguṇavacanampi	3341	
PA_tika-s01_05t:334_17	upapannaṃ hoti. Sallahukā vutti jīvikā yassāti sallahukavutti, tassa bhāvo sallahukavuttitā,	3341	
PA_tika-s01_05t:334_18	taṃ. Kāyapārihāriyenāti bhāvappadhānaniddeso, bhāvalopaniddeso vāti dasseti “kāyaṃ	3341	
PA_tika-s01_05t:334_19	pariharaṇamattakenā”ti iminā, kāyaposanappamāṇenāti attho. Tathā kucchiparihāriyenāti	3341	
PA_tika-s01_05t:334_20	etthāpi. Vuttanayena cettha dvidhā vacanattho, ṭīkāyaṃ pana paṭhamassa vacanatthassa	3342	
PA_tika-s01_05t:334_21	heṭṭhā vuttattā dutiyova idha vuttoti daṭṭhabbaṃ. Mamāyanataṇhāya āsaṅgo. Pariggahataṇhāya	3342	
PA_tika-s01_05t:334_22	bandho. Jiyāmuttoti dhanujiyāya mutto. Yūthāti hatthigaṇato. Tidhā pabhinnamado madahatthī.	3342	
PA_tika-s01_05t:334_23	Vanapabbhāranti vane pabbhāraṃ.	3342	
PA_tika-s01_05t:335_0	Catūsu disāsu sukhavihāritāya sukhavihāraṭṭhānabhūtā, “ekaṃ disaṃ pharitvā”tiādinā	335	
PA_tika-s01_05t:335_1	vā nayena brahmavihārabhāvanāpharaṇaṭṭhānabhūtā catasso disā etassāti catuddiso,	335	
PA_tika-s01_05t:335_2	so eva cātuddiso, catasso vā disā catuddisaṃ, vuttanayena tamassāti cātuddiso yathā	335	
PA_tika-s01_05t:335_3	“saddho”ti. Tāsveva disāsu katthacipi satte vā saṅkhāre vā bhayena na paṭihanati,	335	
PA_tika-s01_05t:335_4	sayaṃ vā tehi na paṭihaññateti appaṭigho. Santussamānoti sakena, santena vā, samameva	335	
PA_tika-s01_05t:335_5	vā tussanako. Itarītarenāti yena kenaci paccayena, uccāvacena vā. Paricca sayanti	335	
PA_tika-s01_05t:335_6	pavattanti kāyacittāni, tāni vā parisayanti abhibhavantīti parissayā, sīhabyagghādayo	335	
PA_tika-s01_05t:335_7	bāhirā, kāmacchandādayo ca ajjhattikā kāyacittupaddavā, upayogatthe cetaṃ sāmivacanaṃ.	335	
PA_tika-s01_05t:335_8	Sahitāti adhivāsanakhantiyā, vīriyādidhammehi ca yathārahaṃ khantā, gahantā cāti	335	
PA_tika-s01_05t:335_9	attho. Thaddhabhāvakarabhayābhāvena achambhī. Eko careti asahāyo ekākī hutvā carituṃ	335	
PA_tika-s01_05t:335_10	viharituṃ sakkuṇeyya. Samatthane hi eyya-saddo yathā “ko imaṃ vijaṭaye jaṭa”nti khaggavisāṇakappatāya	3351	
PA_tika-s01_05t:335_11	ekavihārīti dasseti “khaggavisāṇakappo”ti iminā. Saṇṭhānena khaggasadisaṃ ekameva	3351	
PA_tika-s01_05t:335_12	matthake uṭṭhitaṃ visāṇaṃ yassāti khaggo; khaggasaddena taṃsadisavisāṇassa gahitattā,	3351	
PA_tika-s01_05t:335_13	mahiṃsappamāṇo migaviseso, yo loke “palāsādo, gaṇṭhako”ti ca vuccati, tassa visāṇena	3351	
PA_tika-s01_05t:335_14	ekībhāvena sadisoti attho. Apica ekavihāritāya khaggavisāṇakappoti dassetumpi evaṃ	3351	
PA_tika-s01_05t:335_15	vuttaṃ. Vitthāro panassā attho khaggavisāṇasuttavaṇṇanāyaṃ, cūḷaniddese ca vuttanayena veditabbo.	3351	
PA_tika-s01_05t:336_0	Evaṃ vaṇṇitanti khaggavisāṇasutte bhagavatā tathā desanāya vivaritaṃ, thomitaṃ vā.	336	
PA_tika-s01_05t:336_1	Khaggassa nāma migassa visāṇena kappo sadiso tathā. Kappa-saddo hettha “satthukappena	336	
PA_tika-s01_05t:336_2	vata bho kira sāvakena saddhiṃ mantayamānā”tiādīsu viya paṭibhāge vattati, tassa	336	
PA_tika-s01_05t:336_3	bhāvo khaggavisāṇakappatā, taṃ so āpajjatīti sambandho.	336	
PA_tika-s01_05t:337_0	Vātābhighātādīhi siyā sakuṇo chinnapakkho, asañjātapakkho vā, idha pana ḍetuṃ samattho	337	
PA_tika-s01_05t:337_1	sapakkhikova adhippetoti visesadassanatthaṃ pāḷiyaṃ “pakkhī sakuṇo”ti vuttaṃ, na	337	
PA_tika-s01_05t:337_2	tu “ākāse antalikkhe caṅkamatī”tiādīsu viya pariyāyamattadassanatthanti āha “pakkhayutto	337	
PA_tika-s01_05t:337_3	sakuṇo”ti. Uppatatīti uddhaṃ patati gacchati, pakkhandatīti attho. Vidhunantāti vibhindantā,	337	
PA_tika-s01_05t:337_4	vicālentā vā. Ajjatanāyāti ajjabhāvatthāya. Tathā svātanāyāti etthāpi. Attano pattaṃ	337	
PA_tika-s01_05t:337_5	eva bhāro yassāti sapattabhāro. Mamāyanataṇhābhāvena nissaṅgo. Pariggahataṇhābhāvena	337	
PA_tika-s01_05t:337_6	nirapekkho. Yena kāmanti yattha attano ruci, tattha. Bhāvanapuṃsakaṃ vā etaṃ. Yena	337	
PA_tika-s01_05t:337_7	yathā pavatto kāmoti hi yenakāmo, taṃ, yathākāmanti attho.	337	
PA_tika-s01_05t:338	Nīvaraṇappahānakathāvaṇṇanā	33	
PA_tika-s01_05t:339_0	216. Pubbe vuttasseva atthacatukkassa puna sampiṇḍetvā kathanaṃ kimatthanti adhippāyena	339	
PA_tika-s01_05t:339_1	anuyogaṃ uddharitvā sodheti “so…pe… kiṃ dassetī”tiādinā. Paccayasampattinti sambhārapāripūriṃ.	339	
PA_tika-s01_05t:339_2	Ime cattāroti sīlasaṃvaro indriyasaṃvaro sampajaññaṃ santosoti pubbe vuttā cattāro	339	
PA_tika-s01_05t:339_3	āraññikassa sambhārā. Na ijjhatīti na sampajjati na saphalo bhavati. Na kevalaṃ anijjhanamattaṃ,	339	
PA_tika-s01_05t:339_4	atha kho ayampi dosoti dasseti “tiracchānagatehi vā”tiādinā. Vattabbataṃ āpajjatīti	339	
PA_tika-s01_05t:339_5	“asukassa bhikkhuno araññe tiracchānagatānaṃ viya, vanacarakānaṃ viya ca nivāsanamattameva,	339	
PA_tika-s01_05t:339_6	na pana araññavāsānucchavikā kāci sammāpaṭipatti atthī”ti apavādavasena vacanīyabhāvamāpajjati,	339	
PA_tika-s01_05t:339_7	imassatthassa pana dassanena virujjhanato saddhiṃ-saddo na porāṇoti daṭṭhabbaṃ. Atha	339	
PA_tika-s01_05t:339_8	vā āraññakehi tiracchānagatehi, vanacaravisabhāgajanehi vā saddhiṃ vippaṭipattivasena	339	
PA_tika-s01_05t:339_9	vasanīyabhāvaṃ āpajjati. “Na bhikkhave paṇidhāya araññe vatthabbaṃ, yo vaseyya, āpatti	339	
PA_tika-s01_05t:339_10	dukkaṭassā”tiādīsu viya hi vatthabba-saddo vasitabbapariyāyo. Tathā hi vibhaṅgaṭṭhakathāyampi	3391	
PA_tika-s01_05t:339_11	vuttaṃ “evarūpassa hi araññavāso kāḷamakkaṭaacchataracchadīpimigānaṃ aṭavivāsasadiso	3391	
PA_tika-s01_05t:339_12	hotī”ti adhivatthāti adhivasantā. Paṭhamaṃ bheravasaddaṃ sāventi. Tāvatā apalāyantassa	3391	
PA_tika-s01_05t:339_13	hatthehipi sīsaṃ paharitvā palāpanākāraṃ karontīti ācariyasāriputtattherena kathitaṃ.	3391	
PA_tika-s01_05t:339_14	Evaṃ byatirekato paccayasampattiyā dassitabhāvaṃ pakāsetvā idāni anvayatopi pakāsetuṃ	3391	
PA_tika-s01_05t:339_15	“yassa panete”tiādi vuttaṃ. Kathaṃ ijjhatīti āha “so hī”tiādi. Kāḷako tilakoti vaṇṇavikārāpanarogavasena	3391	
PA_tika-s01_05t:339_16	aññattha pariyāyavacanaṃ. Vuttañhi –	3391	
PA_tika-s01_05t:340	“Dunnāmakañca arisaṃ, chaddiko vamathūrito;	34	
PA_tika-s01_05t:341	Davathu paritāpotha, tilako tilakāḷako”ti.	34	
PA_tika-s01_05t:342_0	Tilasaṇṭhānaṃ viya jāyatīti hi tilako, kāḷo hutvā jāyatīti kāḷako. Idha pana paṇṇattivītikkamasaṅkhātaṃ	342	
PA_tika-s01_05t:342_1	thullavajjaṃ kāḷakasadisattā kāḷakaṃ, micchāvītikkamasaṅkhātaṃ aṇumattavajjaṃ tilakasadisattā	342	
PA_tika-s01_05t:342_2	tilakanti ayaṃ viseso. Tanti tathā uppāditaṃ pītiṃ. Vigatabhāvena upaṭṭhānato khayavayavasena	342	
PA_tika-s01_05t:342_3	sammasanaṃ. Khīyanaṭṭhena hi khayova vigato, viparīto vā hutvā ayanaṭṭhena vayotipi	342	
PA_tika-s01_05t:342_4	vuccati. Ariyabhūmi nāma lokuttarabhūmi. Itīti ariyabhūmiokkamanato, devatānaṃ vaṇṇabhaṇanato	342	
PA_tika-s01_05t:342_5	vā, tattha tattha devatānaṃ vacanaṃ sutvā tassa yaso patthaṭoti vuttaṃ hoti, evañca	342	
PA_tika-s01_05t:342_6	katvā heṭṭhā vuttaṃ ayasapattharaṇampi devatānamārocanavasenāti gahetabbaṃ.	342	
PA_tika-s01_05t:343_0	Vivitta-saddo janaviveketi āha “suñña”nti. Taṃ pana janasaddanigghosābhāvena veditabbaṃ	343	
PA_tika-s01_05t:343_1	saddakaṇṭakattā jhānassāti dassetuṃ “appasaddaṃ appanigghosanti attho”ti vuttaṃ.	343	
PA_tika-s01_05t:343_2	Janakaggahaṇeneva hi idha jaññaṃ gahitaṃ. Tathā hi vuttaṃ vibhaṅge “yadeva taṃ appanigghosaṃ,	343	
PA_tika-s01_05t:343_3	tadeva taṃ vijanavāta”nti. Appasaddanti ca pakatisaddābhāvamāha. Appanigghosanti	343	
PA_tika-s01_05t:343_4	nagaranigghosādisaddābhāvaṃ. Īdisesu hi byañjanaṃ sāvasesaṃ viya, attho pana niravasesoti	343	
PA_tika-s01_05t:343_5	aṭṭhakathāsu vuttaṃ. Majjhimāgamaṭṭhakathāvaṇṇanāyaṃ pana ācariyadhammapālatthero	343	
PA_tika-s01_05t:343_6	evamāha “appasaddassa parittapariyāyaṃ manasi katvā vuttaṃ ‘byañjanaṃ sāvasesaṃ siyā’ti.	343	
PA_tika-s01_05t:343_7	Tenāha ‘na hi tassā’tiādi. Appasaddo panettha abhāvatthotipi sakkā viññātuṃ ‘appābādhatañca	343	
PA_tika-s01_05t:343_8	sañjānāmī’tiādīsu viyā”ti. Tamatthaṃ vibhaṅgapāḷiyā saṃsandanto “etadevā”tiādimāha.	343	
PA_tika-s01_05t:343_9	Etadevāti ca mayā saṃvaṇṇiyamānaṃ nissaddataṃ evāti attho. Santikepīti gāmādīnaṃ	343	
PA_tika-s01_05t:343_10	samīpepi edisaṃ vivittaṃ nāma, pageva dūreti attho. Anākiṇṇanti asaṅkiṇṇaṃ asambādhaṃ.	3431	
PA_tika-s01_05t:343_11	Yassa senāsanassa samantā gāvutampi aḍḍhayojanampi pabbatagahanaṃ vanagahanaṃ nadīgahanaṃ	3431	
PA_tika-s01_05t:343_12	hoti, na koci avelāya upasaṅkamituṃ sakkoti, idaṃ santikepi anākiṇṇaṃ nāma. Setīti	3431	
PA_tika-s01_05t:343_13	sayati. Āsatīti nisīdati. “Etthā”ti iminā sena-saddassa, āsana-saddassa ca adhikaraṇatthabhāvaṃ	3431	
PA_tika-s01_05t:343_14	dasseti, ca-saddena ca tadubhayapadassa catthasamāsabhāvaṃ. “Tenāhā”tiādinā vibhaṅgapāḷimeva āharati.	3431	
PA_tika-s01_05t:344_0	Idāni tassāyevatthaṃ senāsanappabhedadassanavasena vibhāvetuṃ “apicā”tiādi vuttaṃ.	344	
PA_tika-s01_05t:344_1	Vibhaṅgapāḷiyaṃ nidassananayena sarūpato dassitasenāsanasseva hi ayaṃ vibhāgo. Tattha	344	
PA_tika-s01_05t:344_2	vihāro pākāraparicchinno sakalo āvāso. Aḍḍhayogo dīghapāsādo, “garuḷasaṇṭhānapāsādo”tipi	344	
PA_tika-s01_05t:344_3	vadanti. Pāsādo caturassapāsādo. Hammiyaṃ muṇḍacchadanapāsādo. Aṭṭo paṭirājūnaṃ paṭibāhanayoggo	344	
PA_tika-s01_05t:344_4	catupañcabhūmako patissayaviseso. Māḷo ekakūṭasaṅgahito anekakoṇavanto patissayaviseso.	344	
PA_tika-s01_05t:344_5	Aparo nayo – vihāro dīghamukhapāsādo. Aḍḍhayogo ekapassachadanakagehaṃ. Tassa kira	344	
PA_tika-s01_05t:344_6	ekapasse bhitti uccatarā hoti, itarapasse nīcā, tena taṃ ekachadanakaṃ hoti. Pāsādo	344	
PA_tika-s01_05t:344_7	āyatacaturassapāsādo. Hammiyaṃ muṇḍacchadanakaṃ candikaṅgaṇayuttaṃ. Guhā kevalā pabbataguhā.	344	
PA_tika-s01_05t:344_8	Leṇaṃ dvārabandhaṃ pabbhāraṃ. Sesaṃ vuttanayameva. “Maṇḍapoti sākhāmaṇḍapo”ti evaṃ	344	
PA_tika-s01_05t:344_9	ācariyadhammapālattherena, aṅguttaraṭīkākārena ca ācariyasāriputtattherena vuttaṃ.	344	
PA_tika-s01_05t:345_0	Vibhaṅgaṭṭhakathāyaṃ pana vihāroti samantā parihārapathaṃ, antoyeva ca rattiṭṭhānadivāṭṭhānāni	345	
PA_tika-s01_05t:345_1	dassetvā katasenāsanaṃ. Aḍḍhayogoti supaṇṇavaṅkagehaṃ. Pāsādoti dve kaṇṇikāni gahetvā	345	
PA_tika-s01_05t:345_2	kato dīghapāsādo. Aṭṭoti paṭirājādipaṭibāhanatthaṃ iṭṭhakāhi kato bahalabhittiko	345	
PA_tika-s01_05t:345_3	catupañcabhūmako patissayaviseso. Māḷoti bhojanasālāsadiso maṇḍalamāḷo. Vinayaṭṭhakathāyaṃ	345	
PA_tika-s01_05t:345_4	pana “ekakūṭasaṅgahito caturassapāsādo”ti vuttaṃ. Leṇanti pabbataṃ khaṇitvā vā pabbhārassa	345	
PA_tika-s01_05t:345_5	appahonakaṭṭhāne kuṭṭaṃ uṭṭhāpetvā vā katasenāsanaṃ. Guhāti bhūmidari vā yattha rattindivaṃ	345	
PA_tika-s01_05t:345_6	dīpaṃ laddhuṃ vaṭṭati, pabbataguhā vā bhūmiguhā vāti vuttaṃ.	345	
PA_tika-s01_05t:346_0	Taṃ āvasathabhūtaṃ patissayasenāsanaṃ viharitabbaṭṭhena, vihāraṭṭhānaṭṭhena ca vihārasenāsanaṃ	346	
PA_tika-s01_05t:346_1	nāma. Masārakādicatubbidho mañco. Tathā pīṭhaṃ. Uṇṇabhisiādipañcavidhā bhisi. Sīsappamāṇaṃ	346	
PA_tika-s01_05t:346_2	bimbohanaṃ. Vitthārato vidatthicaturaṅgulatā, dīghato mañcavitthārappamāṇatā cettha	346	
PA_tika-s01_05t:346_3	sīsappamāṇaṃ. Masārakādīni mañcapīṭhabhāvato, bhisiupadhānañca mañcapīṭhasambandhato	346	
PA_tika-s01_05t:346_4	mañcapīṭhasenāsanaṃ. Mañcapīṭhabhūtañhi senāsanaṃ, mañcapīṭhasambandhañca sāmaññaniddesena,	346	
PA_tika-s01_05t:346_5	ekasesena vā “mañcapīṭhasenāsana”nti vuccati. Ācariyasāriputtattheropi evameva vadati.	346	
PA_tika-s01_05t:346_6	Ācariyadhammapālattherena pana “mañcapīṭhasenāsananti mañcapīṭhañceva mañcapīṭhasambandhasenāsanañcā”ti	346	
PA_tika-s01_05t:346_7	vuttaṃ. Cimilikā nāma sudhāparikammakatāya bhūmiyā vaṇṇānurakkhaṇatthaṃ paṭakhaṇḍādīhi	346	
PA_tika-s01_05t:346_8	sibbetvā katā. Cammakhaṇḍo nāma sīhabyagghadīpitaracchacammādīsupi yaṃ kiñci cammaṃ.	346	
PA_tika-s01_05t:346_9	Aṭṭhakathāsu hi senāsanaparibhoge paṭikkhittacammaṃ na dissati. Tiṇasanthāroti yesaṃ	346	
PA_tika-s01_05t:346_10	kesañci tiṇānaṃ santhāro. Eseva nayo paṇṇasanthārepi. Cimilikādi bhūmiyaṃ santharitabbatāya	3461	
PA_tika-s01_05t:346_11	santhatasenāsanaṃ. Yattha vā pana bhikkhū paṭikkamantīti ṭhapetvā vā etāni mañcādīni	3461	
PA_tika-s01_05t:346_12	yattha bhikkhū sannipatanti, sabbametaṃ senāsanaṃ nāmāti evaṃ vuttaṃ avasesaṃ rukkhamūlādipaṭikkamitabbaṭṭhānaṃ	3461	
PA_tika-s01_05t:346_13	abhisaṅkharaṇābhāvato kevalaṃ sayanassa, nissajjāya ca okāsabhūtattā okāsasenāsanaṃ.	3461	
PA_tika-s01_05t:346_14	Senāsanaggahaṇenāti “vivittaṃ senāsana”nti iminā senāsanasaddena vivittasenāsanassa	3461	
PA_tika-s01_05t:346_15	vā ādānena, vacanena vā gahitameva sāmaññajotanāya visese avaṭṭhānato, visesatthinā	3461	
PA_tika-s01_05t:346_16	ca visesassa payujjitabbato.	3461	
PA_tika-s01_05t:347_0	Yadevaṃ kasmā “arañña”ntiādi puna vuttanti anuyogena “idha panassā”tiādimāha. Evaṃ	347	
PA_tika-s01_05t:347_1	gahitesupi senāsanesu yathāvuttassa bhikkhuno anucchavikameva senāsanaṃ dassetukāmattā	347	
PA_tika-s01_05t:347_2	puna evaṃ vuttanti adhippāyo. “Bhikkhunīnaṃ vasena āgata”nti idaṃ vinaye āgatameva	347	
PA_tika-s01_05t:347_3	sandhāya vuttaṃ, na abhidhamme. Vinaye hi gaṇamhāohīyanasikkhāpade bhikkhunīnaṃ āraññakadhutaṅgassa	347	
PA_tika-s01_05t:347_4	paṭikkhittattā idampi ca tāsaṃ araññaṃ nāma, na pana pañcadhanusatikaṃ pacchimaṃ	347	
PA_tika-s01_05t:347_5	araññameva senāsanaṃ, idampi ca tāsaṃ gaṇamhāohīyanāpattikaraṃ, na tu pañcadhanusatikādimeva	347	
PA_tika-s01_05t:347_6	araññaṃ. Vuttañhi tattha –	347	
PA_tika-s01_05t:348	“Ekā vā gaṇamhā ohīyeyyāti agāmake araññe dutiyikāya bhikkhuniyā dassanūpacāraṃ vā savanūpacāraṃ vā vijahantiyā āpatti thullaccayassa, vijahite āpatti saṅghādisesassā”ti.	34	
PA_tika-s01_05t:349_0	Vinayaṭṭhakathāsupi hi tathāva attho vuttoti. Abhidhamme pana “araññanti nikkhamitvā	349	
PA_tika-s01_05t:349_1	bahi indakhīlā sabbametaṃ arañña”nti āgataṃ. Vinayasuttantā hi ubhopi pariyāyadesanā	349	
PA_tika-s01_05t:349_2	nāma, abhidhammo pana nippariyāyadesanā, tasmā yaṃ na gāmapadesantogadhaṃ, taṃ araññanti	349	
PA_tika-s01_05t:349_3	nippariyāyena dassetuṃ tathā vuttaṃ. Indakhīlā bahi nikkhamitvā yaṃ ṭhānaṃ pavattaṃ,	349	
PA_tika-s01_05t:349_4	sabbametaṃ araññaṃ nāmāti cettha attho. Āraññakaṃ nāma…pe… pacchimanti idaṃ pana	349	
PA_tika-s01_05t:349_5	suttantanayena āraññakasikkhāpade āraññikaṃ bhikkhuṃ sandhāya vuttaṃ imassa bhikkhuno	349	
PA_tika-s01_05t:349_6	anurūpaṃ, tasmā visuddhimagge dhutaṅganiddese yaṃ tassa lakkhaṇaṃ vuttaṃ, taṃ yuttameva,	349	
PA_tika-s01_05t:349_7	ato tattha vuttanayena gahetabbanti adhippāyo.	349	
PA_tika-s01_05t:350_0	Sandacchāyanti sītacchāyaṃ. Tenāha “tattha hī”tiādi. Rukkhamūlanti rukkhasamīpaṃ.	350	
PA_tika-s01_05t:350_1	Vuttañhetaṃ “yāvatā majjhanhike kāle samantā chāyā pharati, nivāte paṇṇāni nipatanti,	350	
PA_tika-s01_05t:350_2	ettāvatā rukkhamūla”nti. Pabbatanti suddhapāsāṇasuddhapaṃsuubhayamissakavasena tividhopi	350	
PA_tika-s01_05t:350_3	pabbato adhippeto, na silāmayo eva. Sela-saddo pana avisesato pabbatapariyāyoti katvā	350	
PA_tika-s01_05t:350_4	evaṃ vuttaṃ. “Tattha hī”tiādinā tadubhayassa anurūpataṃ dasseti. Disāsu khāyamānāsūti	350	
PA_tika-s01_05t:350_5	dasasu disāsu abhimukhībhāvena dissamānāsu. Tathārūpenapi kāraṇena siyā cittassa	350	
PA_tika-s01_05t:350_6	ekaggatāti etaṃ vuttaṃ, sabbadisāhi āgatena vātena bījiyamānabhāvahetudassanatthanti	350	
PA_tika-s01_05t:350_7	keci. Kaṃ vuccati udakaṃ pipāsavinodanassa kārakattā. “Yaṃ nadītumbantipi nadīkuñjantipi	350	
PA_tika-s01_05t:350_8	vadanti, taṃ kandaranti apabbatapadesepi vidugganadīnivattanapadesaṃ kandaranti dassetī”ti	350	
PA_tika-s01_05t:350_9	ācariyānandatthero, teneva viññāyati “nadītumbanadīkuñjasaddā nadīnivattanapadesavācakā”ti.	350	
PA_tika-s01_05t:350_10	Nadīnivattanapadeso ca nāma nadiyā nikkhamanaudakena puna nivattitvā gato viduggapadeso.	3501	
PA_tika-s01_05t:350_11	“Apabbatapadesepī”ti vadanto pana aṭṭhakathāyaṃ nidassanamattena paṭhamaṃ pabbatapadesanti	3501	
PA_tika-s01_05t:350_12	vuttaṃ, yathāvutto pana nadīpadesopi kandaro evāti dasseti.	3501	
PA_tika-s01_05t:351_0	“Tattha hī”tiādināpi nidassanamatteneva tassānurūpabhāvamāha. Ussāpetvāti puñjaṃ	351	
PA_tika-s01_05t:351_1	katvā. “Dvinnaṃ pabbatānampi āsannatare ṭhitānaṃ ovarakādisadisaṃ vivaraṃ hoti, ekasmiṃyeva	351	
PA_tika-s01_05t:351_2	pana pabbate umaṅgasadisa”nti vadanti ācariyā. Ekasmiṃyeva hi umaṅgasadisaṃ antoleṇaṃ	351	
PA_tika-s01_05t:351_3	hoti upari paṭicchannattā, na dvīsu tathā appaṭicchannattā, tasmā “umaṅgasadisa”nti	351	
PA_tika-s01_05t:351_4	idaṃ “ekasmiṃ yevā”ti iminā sambandhanīyaṃ. “Mahāvivara”nti idaṃ pana ubhayehipi.	351	
PA_tika-s01_05t:351_5	Umaṅgasadisanti ca “suduṅgāsadisa”nti ācariyena vuttaṃ. Suduṅgāti hi bhūmigharassetaṃ	351	
PA_tika-s01_05t:351_6	adhivacanaṃ, “taṃ gahetvā suduṅgāya ravantaṃ yakkhinī khipī”tiādīsu viya. Manussānaṃ	351	
PA_tika-s01_05t:351_7	anupacāraṭṭhānanti pakatisañcāravasena manussehi na sañcaritabbaṭṭhānaṃ. Kassanavappanādivasena	351	
PA_tika-s01_05t:351_8	hi pakatisañcārapaṭikkhepo idhādhippeto. Tenāha “yattha na kasanti na vapantī”ti.	351	
PA_tika-s01_05t:351_9	Ādisaddena pana “vanapatthanti vanasaṇṭhānametaṃ senāsanānaṃ adhivacanaṃ, vanapatthanti	351	
PA_tika-s01_05t:351_10	bhīsanakānametaṃ, vanapatthanti salomahaṃsānametaṃ, vanapatthanti pariyantānametaṃ,	3511	
PA_tika-s01_05t:351_11	vanapatthanti na manussūpacārānametaṃ senāsanānaṃ adhivacana”nti imaṃ vibhaṅgapāḷisesaṃ	3511	
PA_tika-s01_05t:351_12	saṅgaṇhāti. Patthoti hi pabbatassa samānabhūmi, yo “sānū”tipi vuccati, tassadisattā	3511	
PA_tika-s01_05t:351_13	pana manussānamasañcaraṇabhūtaṃ vanaṃ, tasmā patthasadisaṃ vanaṃ vanapatthoti visesanaparanipāto	3511	
PA_tika-s01_05t:351_14	daṭṭhabbo. Sabbesaṃ sabbāsu disāsu abhimukho okāso abbhokāsoti āha “acchanna”nti,	3511	
PA_tika-s01_05t:351_15	kenaci chadanena antamaso rukkhasākhāyapi na chāditanti attho. Daṇḍakānaṃ upari cīvaraṃ	3511	
PA_tika-s01_05t:351_16	chādetvā katā cīvarakuṭi. Nikkaḍḍhitvāti nīharitvā. Antopabbhāraleṇasadiso palālarāsiyeva	3511	
PA_tika-s01_05t:351_17	adhippeto, itarathā tiṇapaṇṇasanthārasaṅgopi siyāti vuttaṃ “pabbhāraleṇasadise ālaye”ti,	3511	
PA_tika-s01_05t:351_18	pabbhārasadise, leṇasadise vāti attho. Gacchagumbādīnampīti pi-saddena purimanayaṃ sampiṇḍeti.	3511	
PA_tika-s01_05t:352_0	Piṇḍapātassa pariyesanaṃ piṇḍapāto uttarapadalopena, tato paṭikkanto piṇḍapātapaṭikkantoti	352	
PA_tika-s01_05t:352_1	āha “piṇḍapātapariyesanato paṭikkanto”ti. Pallaṅkanti ettha pari-saddo “samantato”ti	352	
PA_tika-s01_05t:352_2	etasmiṃ atthe, tasmā parisamantato aṅkanaṃ āsanaṃ pallaṅko ra-kārassa la-kāraṃ, dvibhāvañca	352	
PA_tika-s01_05t:352_3	katvā yathā “palibuddho”ti, samantabhāvo ca vāmoruṃ, dakkhiṇoruñca samaṃ ṭhapetvā	352	
PA_tika-s01_05t:352_4	ubhinnaṃ pādānaṃ aññamaññasambandhanakaraṇaṃ. Tenāha “samantato ūrubaddhāsana”nti.	352	
PA_tika-s01_05t:352_5	Ūrūnaṃ bandhanavasena nisajjāva idha pallaṅko, na āharimehi vāḷehi katoti vuttaṃ	352	
PA_tika-s01_05t:352_6	hoti. Ābhujitvāti ca yathā pallaṅkavasena nisajjā hoti, tathā ubho pāde ābhugge samiñjite	352	
PA_tika-s01_05t:352_7	katvā, taṃ pana ubhinnaṃ pādānaṃ tathābandhatākaraṇamevāti āha “bandhitvā”ti. Ujuṃ	352	
PA_tika-s01_05t:352_8	kāyanti ettha kāya-saddo uparimakāyavisayo heṭṭhimakāyassa anujukaṃ ṭhapanassa nisajjāvacaneneva	352	
PA_tika-s01_05t:352_9	viññāpitattāti vuttaṃ “uparimaṃ sarīraṃ ujuṃ ṭhapetvā”ti. Taṃ pana uparimakāyassa	352	
PA_tika-s01_05t:352_10	ujukaṃ ṭhapanaṃ sarūpato dasseti “aṭṭhārasā”tiādinā, aṭṭhārasannaṃ piṭṭhikaṇṭakaṭṭhikānaṃ	3521	
PA_tika-s01_05t:352_11	koṭiyā koṭiṃ paṭipādanameva tathā ṭhapananti adhippāyo.	3521	
PA_tika-s01_05t:353_0	Idāni tathā ṭhapanassa payojanaṃ dassento “evañhī”tiādimāha. Tattha evanti tathā	353	
PA_tika-s01_05t:353_1	ṭhapane sati, iminā vā tathāṭhapanahetunā. Na paṇamantīti na onamanti. “Athassā”tiādi	353	
PA_tika-s01_05t:353_2	pana paramparapayojanadassanaṃ. Athāti evaṃ anonamane. Vedanāti piṭṭhigilānādivedanā.	353	
PA_tika-s01_05t:353_3	Na paripatatīti na vigacchati vīthiṃ na vilaṅgheti. Tato eva pubbenāparaṃ visesappattiyā	353	
PA_tika-s01_05t:353_4	kammaṭṭhānaṃ vuddhiṃ phātiṃ vepullaṃ upagacchati. Parisaddo cettha abhisaddapariyāyo	353	
PA_tika-s01_05t:353_5	abhimukhatthoti vuttaṃ “kammaṭṭhānābhimukha”nti, bahiddhā puthuttārammaṇato nivāretvā	353	
PA_tika-s01_05t:353_6	kammaṭṭhānaṃyeva purakkhatvāti attho. Parisaddassa samīpatthataṃ dasseti “mukhasamīpe	353	
PA_tika-s01_05t:353_7	vā katvā”ti iminā, mukhassa samīpe viya citte nibaddhaṃ upaṭṭhāpanavasena katvāti	353	
PA_tika-s01_05t:353_8	vuttaṃ hoti. Parisaddassa samīpatthataṃ vibhaṅgapāḷiyā sādhetuṃ “tenevā”tiādi vuttaṃ.	353	
PA_tika-s01_05t:353_9	Nāsikaggeti nāsapuṭagge. Mukhanimittaṃ nāma uttaroṭṭhassa vemajjhappadeso, yattha	353	
PA_tika-s01_05t:353_10	nāsikavāto paṭihaññati.	3531	
PA_tika-s01_05t:354_0	Ettha ca yathā “vivittaṃ senāsanaṃ bhajatī”tiādinā bhāvanānurūpaṃ senāsanaṃ dassitaṃ,	354	
PA_tika-s01_05t:354_1	evaṃ “nisīdatī”ti iminā alīnānuddhaccapakkhiko santo iriyāpatho dassito, “pallaṅkaṃ	354	
PA_tika-s01_05t:354_2	ābhujitvā”ti iminā nisajjāya daḷhabhāvo, “parimukhaṃ satiṃ upaṭṭhapetvā”ti iminā	354	
PA_tika-s01_05t:354_3	ārammaṇapariggahaṇūpāyoti. Pari-saddo pariggahaṭṭho “pariṇāyikā”tiādīsu viya. Mukha-saddo	354	
PA_tika-s01_05t:354_4	niyyānaṭṭho “suññatavimokkhamukha”ntiādīsu viya. Paṭipakkhato nikkhamanameva hi niyyānaṃ.	354	
PA_tika-s01_05t:354_5	Asammosanabhāvo upaṭṭhānaṭṭho. Tatrāti paṭisambhidānaye. Pariggahitaniyyānanti sabbathā	354	
PA_tika-s01_05t:354_6	gahitāsammosatāya pariggahitaṃ, pariccattasammosapaṭipakkhatāya ca niyyānaṃ satiṃ	354	
PA_tika-s01_05t:354_7	katvā, paramaṃ satinepakkaṃ upaṭṭhapetvāti vuttaṃ hoti. Ayaṃ ācariyadhammapālattherassa,	354	
PA_tika-s01_05t:354_8	ācariyasāriputtattherassa ca mati. Atha vā “kāyādīsu suṭṭhupavattiyā pariggahitaṃ,	354	
PA_tika-s01_05t:354_9	tato eva ca niyyānabhāvayuttaṃ, kāyādipariggahaṇañāṇasampayuttatāya vā pariggahitaṃ,	354	
PA_tika-s01_05t:354_10	tatoyeva ca niyyānabhūtaṃ upaṭṭhānaṃ katvāti attho”ti ayaṃ ācariyānandattherassa mati.	3541	
PA_tika-s01_05t:355_0	217. Abhijjhāyati gijjhati abhikaṅkhati etāyāti abhijjhā, kāmacchandanīvaraṇaṃ. Luccanaṭṭhenāti	355	
PA_tika-s01_05t:355_1	bhijjanaṭṭhena, khaṇe khaṇe bhijjanaṭṭhenāti atthoti ācariyadhammapālattherena, aṅguttaraṭīkākārena	355	
PA_tika-s01_05t:355_2	ca ācariyasāriputtattherena vuttaṃ. Suttesu ca dissati “luccatīti kho bhikkhu lokoti	355	
PA_tika-s01_05t:355_3	vuccati. Kiñca luccati? Cakkhu kho bhikkhu luccati, rūpā luccanti, cakkhuviññāṇaṃ	355	
PA_tika-s01_05t:355_4	luccatī”tiādi. abhidhammaṭṭhakathāyaṃ, pana idha ca adhunā potthake “luccanapaluccanaṭṭhenā”ti	355	
PA_tika-s01_05t:355_5	likhitaṃ. Tattha luccanameva paluccanapariyāyena visesetvā vuttaṃ. Lucasaddo hi apekkhanādiatthopi	355	
PA_tika-s01_05t:355_6	bhavati “oloketī”tiādīsu, bhijjanapabhijjanaṭṭhenāti attho. Vaṃsatthapakāsiniyaṃ	355	
PA_tika-s01_05t:355_7	pana vuttaṃ “khaṇabhaṅgavasena luccanasabhāvato, cutibhaṅgavasena ca paluccanasabhāvato	355	
PA_tika-s01_05t:355_8	loko nāmā”ti (vaṃsatthapakāsiniyaṃ nāma mahāvaṃsaṭīkāyaṃ paṭhamaparicchede pañcamagāthā	355	
PA_tika-s01_05t:355_9	vaṇṇanāyaṃ) keci pana “bhijjanauppajjanaṭṭhenā”ti atthaṃ vadanti. Āhaccabhāsitavacanatthena	355	
PA_tika-s01_05t:355_10	virujjhanato, lucasaddassa ca anuppādavācakattā ayuttamevetaṃ. Apica ācariyehipi	3551	
PA_tika-s01_05t:355_11	“luccanapaluccanaṭṭhenā”ti pāṭhameva ulliṅgetvā tathā attho vutto siyā, pacchā pana	3551	
PA_tika-s01_05t:355_12	paramparābhatavasena pamādalekhattā tattha tattha na diṭṭhoti daṭṭhabbaṃ, na luccati	3551	
PA_tika-s01_05t:355_13	na paluccatīti yo gahitopi tathā na hoti, sveva loko, aniccānupassanāya vā luccati	3551	
PA_tika-s01_05t:355_14	bhijjati vinassatīti gahetabbova lokoti taṃgahaṇarahitānaṃ lokuttarānaṃ natthi lokatā,	3551	
PA_tika-s01_05t:355_15	dukkhasaccaṃ vā lokoti vuttaṃ “pañcupādānakkhandhā loko”ti. Evaṃ tattha tattha vacanatopi	3551	
PA_tika-s01_05t:355_16	yathāvutto kesañci attho na yuttoti.	3551	
PA_tika-s01_05t:356_0	Tasmāti pañcupādānakkhandhānameva lokabhāvato. Vikkhambhanavasenāti ettha vikkhambhanaṃ	356	
PA_tika-s01_05t:356_1	tadaṅgappahānavaseneva anuppādanaṃ appavattanaṃ, na pana vikkhambhanappahānavasena	356	
PA_tika-s01_05t:356_2	paṭipakkhānaṃ suṭṭhupahīnaṃ. “Pahīnattā”ti hi tathāpahīnasadisataṃ eva sandhāya vuttaṃ.	356	
PA_tika-s01_05t:356_3	Kasmāti ce? Jhānassa anadhigatattā. Evaṃ pana pubbabhāgabhāvanāya tathā pahānatoyevetaṃ	356	
PA_tika-s01_05t:356_4	cittaṃ vigatābhijjhaṃ nāma, na tu cakkhuviññāṇamiva sabhāvato abhijjhāvirahitattāti	356	
PA_tika-s01_05t:356_5	dassetuṃ “na cakkhuviññāṇasadisenā”ti vuttaṃ. Yathā tanti ettha tanti nipātamattaṃ,	356	
PA_tika-s01_05t:356_6	taṃ cittaṃ vā. Adhunā muñcanassa, anāgate ca puna anādānassa karaṇaṃ parisodhanaṃ	356	
PA_tika-s01_05t:356_7	nāmāti vuttaṃ hoti. Yathā ca imassa cittassa pubbabhāgabhāvanāya parisodhitattā vigatābhijjhatā,	356	
PA_tika-s01_05t:356_8	evaṃ abyāpannatā, vigatathinamiddhatā, anuddhatatā, nibbicikicchatā ca veditabbāti	356	
PA_tika-s01_05t:356_9	nidassento “byāpādapadosaṃ pahāyātiādīsupi eseva nayo”ti āha. Pūtikummāsādayoti ābhidosikayavakummāsādayo.	356	
PA_tika-s01_05t:356_10	Purimapakatinti parisuddhapaṇḍarasabhāvaṃ, iminā vikāramāpajjatīti atthaṃ dasseti.	3561	
PA_tika-s01_05t:356_11	Vikārāpattiyāti purimapakativijahanasaṅkhātena vikāramāpajjanena. “Ubhaya”ntiādinā	3561	
PA_tika-s01_05t:356_12	tulyatthasamāsabhāvamāha. “Yā tasmiṃ samaye cittassa akallatā”tiādinā thinassa, “yā	3561	
PA_tika-s01_05t:356_13	tasmiṃ samaye kāyassa akallatā”tiādinā ca middhassa abhidhamme niddiṭṭhattā “thinaṃ	3561	
PA_tika-s01_05t:356_14	cittagelaññaṃ, middhaṃ cetasikagelañña”nti vuttaṃ. Satipi hi thinamiddhassa aññamaññaṃ	3561	
PA_tika-s01_05t:356_15	avippayoge cittakāyalahutādīnaṃ viya cittacetasikānaṃ yathākkamaṃ taṃtaṃvisesassa	3561	
PA_tika-s01_05t:356_16	yā tesaṃ akallatādīnaṃ visesapaccayatā, ayametesaṃ sabhāvoti daṭṭhabbaṃ. Diṭṭhāloko	3561	
PA_tika-s01_05t:356_17	nāma passito rattiṃ candālokadīpālokaukkālokādi, divā ca sūriyālokādi. Rattimpi divāpi	3561	
PA_tika-s01_05t:356_18	tassa sañjānanasamatthā saññā ālokasaññā, tassā ca vigatanīvaraṇāya parisuddhāya	3561	
PA_tika-s01_05t:356_19	atthitā idha adhippetā. Atisayatthavisiṭṭhassa hi atthiatthassa avabodhako ayamīkāroti	3561	
PA_tika-s01_05t:356_20	dassento “rattimpī”tiādimāha, vigatathinamiddhabhāvassa kāraṇattā cetaṃ vuttaṃ. Suttesu pākaṭovāyamattho.	3562	
PA_tika-s01_05t:357_0	Saratīti sato, sampajānātīti sampajānoti evaṃ puggalaniddesoti dasseti “satiyā ca	357	
PA_tika-s01_05t:357_1	ñāṇena ca samannāgato”ti iminā. Santesupi aññesu vīriyasamādhiādīsu kasmā idameva	357	
PA_tika-s01_05t:357_2	ubhayaṃ vuttaṃ, vigatābhijjhādīsu vā idaṃ ubhayaṃ avatvā kasmā idheva vuttanti anuyogamapanetuṃ	357	
PA_tika-s01_05t:357_3	“idaṃ ubhaya”ntiādi vuttaṃ, puggalādhiṭṭhānena niddiṭṭhasatisampajaññasaṅkhātaṃ idaṃ	357	
PA_tika-s01_05t:357_4	ubhayanti attho. Atikkamitvā ṭhitoti ta-saddassa atītatthataṃ āha, pubbabhāgabhāvanāya	357	
PA_tika-s01_05t:357_5	pajahanameva ca atikkamanaṃ. “Kathaṃ idaṃ kathaṃ ida”nti pavattatīti kathaṃkathā,	357	
PA_tika-s01_05t:357_6	vicikicchā, sā etassa atthīti kathaṃkathī, na kathaṃkathī akathaṃkathī, nibbicikicchoti	357	
PA_tika-s01_05t:357_7	vacanattho, atthamattaṃ pana dassetuṃ “kathaṃ idaṃ kathaṃ ida’nti evaṃ nappavattatīti	357	
PA_tika-s01_05t:357_8	akathaṃkathī”ti vuttaṃ. “Kusalesu dhammesū”ti idaṃ “akathaṃkathī”ti iminā sambajjhitabbanti	357	
PA_tika-s01_05t:357_9	āha “na vicikicchati, na kaṅkhatīti attho”ti. Vacanatthalakkhaṇādibhedatoti ettha	357	
PA_tika-s01_05t:357_10	ādisaddena paccayapahānapahāyakādīnampi saṅgaho daṭṭhabbo. Tepi hi pabhedato vattabbāti.	3571	
PA_tika-s01_05t:358_0	218. Vaḍḍhiyā gahitaṃ dhanaṃ iṇaṃ nāmāti vuttaṃ “vaḍḍhiyā dhanaṃ gahetvā”ti. Vigato	358	
PA_tika-s01_05t:358_1	anto byanto, so yassāti byantī. Tenāha “vigatanta”nti, virahitadātabbaiṇapariyantaṃ	358	
PA_tika-s01_05t:358_2	kareyyāti cetassa attho. Tesanti vaḍḍhiyā gahitānaṃ iṇadhanānaṃ. Pariyanto nāma taduttari	358	
PA_tika-s01_05t:358_3	dātabbaiṇaseso. Natthi iṇamassāti aṇaṇo. Tassa bhāvo āṇaṇyaṃ. Tameva nidānaṃ āṇaṇyanidānaṃ,	358	
PA_tika-s01_05t:358_4	āṇaṇyahetu āṇaṇyakāraṇāti attho. Āṇaṇyameva hi nidānaṃ kāraṇamassāti vā āṇaṇyanidānaṃ,	358	
PA_tika-s01_05t:358_5	“pāmojjaṃ somanassa”nti imehi sambandho. “Iṇapalibodhato muttomhī”ti balavapāmojjaṃ	358	
PA_tika-s01_05t:358_6	labhati. “Jīvikānimittampi me avasiṭṭhaṃ atthī”ti somanassaṃ adhigacchati.	358	
PA_tika-s01_05t:359_0	219. Visabhāgavedanā nāma dukkhavedanā. Sā hi kusalavipākasantānassa virodhibhāvato	359	
PA_tika-s01_05t:359_1	sukhavedanāya visabhāgā, tassā uppattiyā karaṇabhūtāya. Kakacenevāti kakacena iva.	359	
PA_tika-s01_05t:359_2	Catuiriyāpathanti catubbidhampi iriyāpathaṃ. Byādhito hi yathā ṭhānagamanesu asamattho,	359	
PA_tika-s01_05t:359_3	evaṃ nisajjādīsupi. Ābādhetīti pīḷeti. Vātādīnaṃ vikārabhūtā visamāvatthāyeva “ābādho”ti	359	
PA_tika-s01_05t:359_4	vuccati. Tenāha “taṃsamuṭṭhānena dukkhena dukkhito”ti, ābādhasamuṭṭhānena dukkhavedanāsaṅkhātena	359	
PA_tika-s01_05t:359_5	dukkhena dukkhito dukkhasamannāgatoti attho. Dukkhavedanāya pana ābādhabhāvena ādimhi	359	
PA_tika-s01_05t:359_6	bādhatīti ābādhoti katvā ābādhasaṅkhātena mūlabyādhinā ābādhiko, aparāparaṃ sañjātadukkhasaṅkhātena	359	
PA_tika-s01_05t:359_7	anubandhabyādhinā dukkhitoti attho gahetabbo. Evañhi sati dukkhavedanāvasena vuttassa	359	
PA_tika-s01_05t:359_8	dukkhitapadassa ābādhikapadena visesitabbatā pākaṭā hotīti ayamettha ācariyadhammapālattherena	359	
PA_tika-s01_05t:359_9	vuttanayo. Adhikaṃ mattaṃ pamāṇaṃ adhimattaṃ, bāḷhaṃ, adhimattaṃ gilāno dhātusaṅkhayena	359	
PA_tika-s01_05t:359_10	parikkhīṇasarīroti adhimattagilāno. Adhimattabyādhiparetatāyāti adhimattabyādhipīḷitatāya.	3591	
PA_tika-s01_05t:359_11	Na rucceyyāti na ruccetha, kammatthapadañcetaṃ “bhattañcassā”ti ettha “assā”ti kattudassanato.	3591	
PA_tika-s01_05t:359_12	Mattāsaddo anatthakoti vuttaṃ “balamattāti balamevā”ti, appamattakaṃ vā balaṃ balamattā.	3591	
PA_tika-s01_05t:359_13	Tadubhayanti pāmojjaṃ, somanassañca. Labhetha pāmojjaṃ “rogato muttomhī”ti. Adhigaccheyya	3591	
PA_tika-s01_05t:359_14	somanassaṃ “atthi me kāyabala”nti pāḷiyā attho.	3591	
PA_tika-s01_05t:360	220. Kākaṇikamattaṃ nāma “ekaguñjamatta”nti vadanti. “Diyaḍḍhavīhimatta”nti vinayaṭīkāyaṃ vuttaṃ. Apica kaṇa-saddo kuṇḍake –	36	
PA_tika-s01_05t:361	“Akaṇaṃ athusaṃ suddhaṃ, sugandhaṃ taṇḍulapphalaṃ;	36	
PA_tika-s01_05t:362	Tuṇḍikīre pacitvāna, tato bhuñjanti bhojana”nti. ādīsu viya;	36	
PA_tika-s01_05t:363_0	“Kaṇo tu kuṇḍako bhave”ti (abhidhāne bhakaṇḍe catubbaṇṇavagge 454 gāthā) hi vuttaṃ.	363	
PA_tika-s01_05t:363_1	Appako pana kaṇo kākaṇoti vuccati yathā “kālavaṇa”nti, tasmā kākaṇova pamāṇamassāti	363	
PA_tika-s01_05t:363_2	kākaṇikaṃ, kākaṇikameva kākaṇikamattaṃ, khuddakakuṇḍakappamāṇamevāti attho daṭṭhabbo.	363	
PA_tika-s01_05t:363_3	Evañhi sati “rājadāyo nāma kākaṇikamattaṃ na vaṭṭati, aḍḍhamāsagghanikaṃ maṃsaṃ detī”ti	363	
PA_tika-s01_05t:363_4	vuttena umaṅgajātakavacanena ca aviruddhaṃ hoti. Vayoti khayo bhaṅgo, tassa “bandhanā	363	
PA_tika-s01_05t:363_5	muttomhī”ti āvajjayato tadubhayaṃ hoti. Tena vuttaṃ “labhetha pāmojjaṃ, adhigaccheyya	363	
PA_tika-s01_05t:363_6	somanassa”nti. Vacanāvasesaṃ sandhāya “sesaṃ vuttanayenevā”tiādi vuttaṃ. Vuttanayenevāti	363	
PA_tika-s01_05t:363_7	ca paṭhamadutiyapadesu vuttanayeneva. Sabbapadesūti tatiyādīsu tīsu koṭṭhāsesu. Ekeko	363	
PA_tika-s01_05t:363_8	hi upamāpakkho “pada”nti vutto.	363	
PA_tika-s01_05t:364_0	221-222. Adhīnoti āyatto, na seribhāvayutto. Tenāha “attano ruciyā kiñci kātuṃ na	364	
PA_tika-s01_05t:364_1	labhatī”ti. Evamitarasmimpi. Yena gantukāmo, tena kāmaṃ gamo na hotīti sapāṭhasesayojanaṃ	364	
PA_tika-s01_05t:364_2	dassetuṃ “yenā”tiādi vuttaṃ. Kāmanti cetaṃ bhāvanapuṃsakavacanaṃ, kāmena vā icchāya	364	
PA_tika-s01_05t:364_3	gamo kāmaṃgamo niggahītāgamena. Dāsabyāti ettha bya-saddassa bhāvatthataṃ dasseti	364	
PA_tika-s01_05t:364_4	“dāsabhāvā”ti iminā. Aparādhīnatāya attano bhujo viya sakicce esitabbo pesitabboti	364	
PA_tika-s01_05t:364_5	bhujisso, sayaṃvasīti nibbacanaṃ. “Bhujo nāma attano yathāsukhaṃ viniyogo, so isso	364	
PA_tika-s01_05t:364_6	icchitabbo etthāti bhujisso, assāmiko”ti mūlapaṇṇāsakaṭīkāyaṃ vuttaṃ. Atthamattaṃ	364	
PA_tika-s01_05t:364_7	pana dassento “attano santako”ti āha, attāva attano santako, na parassāti vuttaṃ	364	
PA_tika-s01_05t:364_8	hoti. Anudakatāya kaṃ pānīyaṃ tārenti etthāti kantāro, addhānasaddo ca dīghapariyāyoti	364	
PA_tika-s01_05t:364_9	vuttaṃ “nirudakaṃ dīghamagga”nti.	364	
PA_tika-s01_05t:365_0	223. Sesānīti byāpādādīni. Tatrāti dassane. Ayanti idāni vuccamānā sadisatā, yena	365	
PA_tika-s01_05t:365_1	iṇādīnaṃ upamābhāvo, kāmacchandādīnañca upameyyabhāvo hoti, so nesaṃ upamopameyyasambandho	365	
PA_tika-s01_05t:365_2	sadisatāti daṭṭhabbaṃ. Tehīti parehi iṇasāmikehi. Kiñci paṭibāhitunti pharusavacanādikaṃ	365	
PA_tika-s01_05t:365_3	kiñcipi paṭisedhetuṃ na sakkoti iṇaṃ dātumasakkuṇattā. Kasmāti vuttaṃ “titikkhākāraṇa”ntiādi,	365	
PA_tika-s01_05t:365_4	iṇassa titikkhākāraṇattāti attho. Yo yamhi kāmacchandena rajjatīti yo puggalo yamhi	365	
PA_tika-s01_05t:365_5	kāmacchandassa vatthubhūte puggale kāmacchandena rajjati. Taṇhāsahagatena taṃ vatthuṃ	365	
PA_tika-s01_05t:365_6	gaṇhātīti taṇhābhūtena kāmacchandena taṃ kāmacchandassa vatthubhūtaṃ puggalaṃ “mameta”nti	365	
PA_tika-s01_05t:365_7	gaṇhāti. Sahagatasaddo hettha tabbhāvamatto “yāyaṃ taṇhā ponobhavikā nandīrāgasahagatā”tiādīsu	365	
PA_tika-s01_05t:365_8	viya. Tenāti kāmacchandassa vatthubhūtena puggalena. Kasmāti āha “titikkhākāraṇa”ntiādi,	365	
PA_tika-s01_05t:365_9	kāmacchandassa titikkhākāraṇattāti attho. Titikkhāsadiso cettha rāgapadhāno akusalacittuppādo	365	
PA_tika-s01_05t:365_10	“titikkhā”ti vutto, na tu “khantī paramaṃ tapo titikkhā”tiādīsu viya tapabhūto adosapadhāno	3651	
PA_tika-s01_05t:365_11	cittuppādo. Gharasāmikehīti gharassa sāmikabhūtehi sassusasurasāmikehi. Itthīnaṃ	3651	
PA_tika-s01_05t:365_12	kāmacchando titikkhākāraṇaṃ hoti viyāti sambandho.	3651	
PA_tika-s01_05t:366_0	“Yathā panā”tiādinā sesānaṃ rogādisadisatā vuttā. Tattha pittadosakopanavasena pittarogāturo.	366	
PA_tika-s01_05t:366_1	Tassa pittakopanato sabbampi madhusakkarādikaṃ amadhurabhāvena sampajjatīti vuttaṃ	366	
PA_tika-s01_05t:366_2	“tittakaṃ tittakanti uggiratiyevā”ti. Tumhe upaddavethāti ṭīkāyaṃ uddhaṭapāṭho, “upaddavaṃ	366	
PA_tika-s01_05t:366_3	karothā”ti nāmadhātuvasena attho, idāni pana “tumhehi upaddutā”ti pāṭho dissati.	366	
PA_tika-s01_05t:366_4	Vibbhamatīti ito cito ca āhiṇḍati, hīnāya vā āvattati. Madhusakkarādīnaṃ rasaṃ na	366	
PA_tika-s01_05t:366_5	vindati nānubhavati na jānāti na labhati ca viyāti sambandho. Sāsanarasanti sāsanassa	366	
PA_tika-s01_05t:366_6	rasaṃ, sāsanameva vā rasaṃ.	366	
PA_tika-s01_05t:367	Nakkhattachaṇaṃ nakkhattaṃ. Tenāha “aho naccaṃ, aho gīta”nti. Muttoti bandhanato pamutto. Dhammassavanassāti sotabbadhammassa.	36	
PA_tika-s01_05t:368_0	Sīghaṃ pavattetabbakiccaṃ accāyikaṃ. Sīghattho hi atisaddo “pāṇātipāto”tiādīsu viya.	368	
PA_tika-s01_05t:368_1	Vinaye apakataññunāti vinayakkame akusalena. Pakataṃ niṭṭhānaṃ vinicchayaṃ jānātīti	368	
PA_tika-s01_05t:368_2	pakataññū, na pakataññū tathā. So hi kappiyākappiyaṃ yāthāvato na jānāti. Tenāha	368	
PA_tika-s01_05t:368_3	“kismiñcidevā”tiādi. Kappiyamaṃsepīti sūkaramaṃsādikepi. Akappiyamaṃsasaññāyāti acchamaṃsādisaññāya.	368	
PA_tika-s01_05t:369_0	Daṇḍakasaddenāpīti sākhādaṇḍakasaddenapi. Ussaṅkitaparisaṅkitoti avasaṅkito ceva	369	
PA_tika-s01_05t:369_1	samantato saṅkito ca, ativiya saṅkitoti vuttaṃ hoti. Tadākāradassanaṃ “gacchatipī”tiādi.	369	
PA_tika-s01_05t:369_2	So hi thokaṃ gacchatipi. Gacchanto pana tāya ussaṅkitaparisaṅkitatāya tattha tattha	369	
PA_tika-s01_05t:369_3	tiṭṭhatipi. Īdise kantāre gate “ko jānāti, kiṃ bhavissatī”ti nivattatipi, tasmā ca	369	
PA_tika-s01_05t:369_4	gataṭṭhānato agataṭṭhānameva bahutaraṃ hoti, tato eva ca so kicchena kasirena khemantabhūmiṃ	369	
PA_tika-s01_05t:369_5	pāpuṇāti vā, na vā pāpuṇāti. Kicchena kasirenāti pariyāyavacanaṃ, kāyikadukkhena	369	
PA_tika-s01_05t:369_6	khedanaṃ vā kicchaṃ, cetasikadukkhena pīḷanaṃ kasiraṃ. Khemantabhūminti khemabhūtaṃ	369	
PA_tika-s01_05t:369_7	bhūmiṃ antasaddassa tabbhāvattā, bhayassa khīyanaṃ vā khemo, sova anto paricchedo	369	
PA_tika-s01_05t:369_8	yassā tathā, sā eva bhūmīti khemantabhūmi, taṃ nibbhayappadesanti attho. Aṭṭhasu	369	
PA_tika-s01_05t:369_9	ṭhānesūti “tattha katamā vicikicchā? Satthari kaṅkhati vicikicchati. Dhamme. Saṅghe.	369	
PA_tika-s01_05t:369_10	Sikkhāya. Pubbante. Aparante. Pubbantāparante. Idappaccayatāpaṭiccasamuppannesu dhammesu	3691	
PA_tika-s01_05t:369_11	kaṅkhati vicikicchatī”ti vibhaṅge vuttesu aṭṭhasu ṭhānesu. Adhimuccitvāti vinicchinitvā,	3691	
PA_tika-s01_05t:369_12	saddahitvā vā. Saddhāya gaṇhitunti saddheyyavatthuṃ “idameva”nti saddahanavasena	3691	
PA_tika-s01_05t:369_13	gaṇhituṃ, saddahituṃ na sakkotīti attho. Itīti tasmā vuttanayena asakkuṇanato antarāyaṃ	3691	
PA_tika-s01_05t:369_14	karotīti sambandho. “Atthi nu kho, natthi nu kho”ti araññaṃ paviṭṭhassa ādimhi eva	3691	
PA_tika-s01_05t:369_15	sappanaṃ saṃsayo āsappanaṃ. Tato paraṃ samantato, uparūpari vā sappanaṃ parisappanaṃ.	3691	
PA_tika-s01_05t:369_16	Ubhayenapi tattheva saṃsayavasena paribbhamanaṃ dasseti. Tenāha “apariyogāhana”nti,	3691	
PA_tika-s01_05t:369_17	“evamida”nti samantato anogāhananti attho. Chambhitattanti araññasaññāya uppannaṃ	3691	
PA_tika-s01_05t:369_18	chambhitabhāvaṃ hadayamaṃsacalanaṃ, utrāsanti vuttaṃ hoti. Upameyyapakkhepi yathārahamesamattho.	3691	
PA_tika-s01_05t:370_0	224. Tatrāyaṃ sadisatāti ettha pana appahīnapakkhe vuttanayānusārena sadisatā veditabbā.	370	
PA_tika-s01_05t:370_1	Yadaggena hi kāmacchandādayo iṇādisadisā, tadaggena ca tesaṃ pahānaṃ āṇaṇyādisadisatāti.	370	
PA_tika-s01_05t:370_2	Idaṃ pana anuttānapadatthamattaṃ – samiddhatanti aḍḍhataṃ. Pubbe paṇṇamāropitāya	370	
PA_tika-s01_05t:370_3	vaḍḍhiyā saha vattatīti savaḍḍhikaṃ. Paṇṇanti iṇadānaggahaṇe sallakkhaṇavasena likhitapaṇṇaṃ.	370	
PA_tika-s01_05t:370_4	Puna paṇṇanti iṇayācanavasena sāsanalikhitapaṇṇaṃ. Nillepatāyāti dhanasambandhābhāvena	370	
PA_tika-s01_05t:370_5	avilimpanatāya. Tathā alaggatāya. Pariyāyavacanañhetaṃ dvayaṃ. Atha vā nillepatāyāti	370	
PA_tika-s01_05t:370_6	vuttanayena avilimpanabhāvena visesanabhūtena alaggatāyāti attho. Cha dhammeti asubhanimittassa	370	
PA_tika-s01_05t:370_7	uggaho, asubhabhāvanānuyogo, indriyesu guttadvāratā, bhojane mattaññutā, kalyāṇamittatā,	370	
PA_tika-s01_05t:370_8	sappāyakathāti ime cha dhamme. Bhāvetvāti brūhetvā, attani vā uppādetvā. Anuppannaanuppādanauppannappahānādivibhāvanavasena	370	
PA_tika-s01_05t:370_9	mahāsatipaṭṭhānasutte savisesaṃ pāḷiyā āgatattā “mahāsatipaṭṭhāne vaṇṇayissāmā”ti	370	
PA_tika-s01_05t:370_10	vuttaṃ. “Mahāsatipaṭṭhāne”ti ca imasmiṃ dīghāgame saṅgītamāha, na majjhimāgame nikāyantarattā.	3701	
PA_tika-s01_05t:370_11	Nikāyantarāgatopi hi attho ācariyehi aññattha yebhuyyena vuttoti vadanti. Esa nayo	3701	
PA_tika-s01_05t:370_12	byāpādādippahānabhāgepi. Paravatthumhīti ārammaṇabhūte parasmiṃ vatthusmiṃ. Mamāyanābhāvena	3701	
PA_tika-s01_05t:370_13	neva saṅgo. Pariggahābhāvena na baddho. Dibbānipi rūpāni passato kileso na samudācarati,	3701	
PA_tika-s01_05t:370_14	pageva mānusiyānīti sambhāvane api-saddo.	3701	
PA_tika-s01_05t:371_0	Anatthakaroti attano, parassa ca ahitakaro. Cha dhammeti mettānimittassa uggaho,	371	
PA_tika-s01_05t:371_1	mettābhāvanānuyogo, kammassakatā, paṭisaṅkhānabahulatā, kalyāṇamittatā, sappāyakathāti	371	
PA_tika-s01_05t:371_2	ime cha dhamme. Tatthevāti mahāsatipaṭṭhāneyeva. Cārittasīlameva uddissa paññattasikkhāpadaṃ	371	
PA_tika-s01_05t:371_3	“ācārapaṇṇattī”ti vuttaṃ. Ādi-saddena vārittapaṇṇattisikkhāpadaṃ saṅgaṇhāti.	371	
PA_tika-s01_05t:372_0	Pavesitoti pavesāpito. Bandhanāgāraṃ pavesāpitattā aladdhanakkhattānubhavano puriso	372	
PA_tika-s01_05t:372_1	hi “nakkhattadivase bandhanāgāraṃ pavesito puriso”ti vutto, nakkhattadivase eva vā	372	
PA_tika-s01_05t:372_2	tadananubhavanatthaṃ tathā kato puriso evaṃ vuttotipi vaṭṭati. Aparasminti tato pacchime,	372	
PA_tika-s01_05t:372_3	aññasmiṃ vā nakkhattadivase. Okāsanti kammakāraṇākāraṇaṃ, kammakāraṇakkhaṇaṃ vā.	372	
PA_tika-s01_05t:372_4	Mahānatthakaranti diṭṭhadhammikādiatthahāpanamukhena mahato anatthassa kārakaṃ. Cha	372	
PA_tika-s01_05t:372_5	dhammeti atibhojane nimittaggāho, iriyāpathasamparivattanatā, ālokasaññāmanasikāro,	372	
PA_tika-s01_05t:372_6	abbhokāsavāso, kalyāṇamittatā, sappāyakathāti ime cha dhamme, dhammanakkhattassāti	372	
PA_tika-s01_05t:372_7	yathāvuttasotabbadhammasaṅkhātassa mahassa. Sādhūnaṃ ratijananato hi dhammopi chaṇasadisaṭṭhena	372	
PA_tika-s01_05t:372_8	“nakkhatta”nti vutto.	372	
PA_tika-s01_05t:373_0	Uddhaccakukkucce mahānatthakaranti parāyattatāpādanena vuttanayena mahato anatthassa	373	
PA_tika-s01_05t:373_1	kārakaṃ. Cha dhammeti bahussutatā, paripucchakatā, vinaye pakataññutā, vuḍḍhasevitā,	373	
PA_tika-s01_05t:373_2	kalyāṇamittatā, sappāyakathāti ime cha dhamme. Balassa, balena vā attanā icchitassa	373	
PA_tika-s01_05t:373_3	karaṇaṃ balakkāro, tena. Nekkhammapaṭipadanti nīvaraṇato nikkhamanapaṭipadaṃ upacārabhāvanameva,	373	
PA_tika-s01_05t:373_4	na paṭhamaṃ jhānaṃ. Ayañhi upacārabhāvanādhikāro.	373	
PA_tika-s01_05t:374_0	Balavāti paccatthikavidhamanasamatthena balena balavā vantu-saddassa abhisayatthavisiṭṭhassa	374	
PA_tika-s01_05t:374_1	atthiyatthassa bodhanato. Hatthasāranti hatthagatadhanasāraṃ. Sajjāvudhoti sajjitadhanvādiāvudho,	374	
PA_tika-s01_05t:374_2	sannaddhapañcāvudhoti attho. Sūravīrasevakajanavasena saparivāro. Tanti yathāvuttaṃ	374	
PA_tika-s01_05t:374_3	purisaṃ. Balavantatāya, sajjāvudhatāya, saparivāratāya ca corā dūratova disvā palāyeyyuṃ.	374	
PA_tika-s01_05t:374_4	Anatthakārikāti sammāpaṭipattiyā vibandhakaraṇato vuttanayena ahitakārikā. Cha dhammeti	374	
PA_tika-s01_05t:374_5	bahussutatā, paripucchakatā, vinaye pakataññutā, adhimokkhabahulatā, kalyāṇamittatā,	374	
PA_tika-s01_05t:374_6	sappāyakathāti ime cha dhamme. Yathā bāhusaccādīni uddhaccakukkuccassa pahānāya saṃvattanti,	374	
PA_tika-s01_05t:374_7	evaṃ vicikicchāyapīti idhāpi bahussutatādayo tayopi dhammā gahitā, kalyāṇamittatā,	374	
PA_tika-s01_05t:374_8	pana sappāyakathā ca pañcannampi pahānāya saṃvattanti, tasmā tāsu tassa tassa nīvaraṇassa	374	
PA_tika-s01_05t:374_9	anucchavikasevanatā daṭṭhabbā. Tiṇaṃ viyāti tiṇaṃ bhayavasena na gaṇeti viya. Duccaritakantāraṃ	374	
PA_tika-s01_05t:374_10	nittharitvāti duccaritacaraṇūpāyabhūtāya vicikicchāya nittharaṇavasena duccaritasaṅkhātaṃ	3741	
PA_tika-s01_05t:374_11	kantāraṃ nittharitvā. Vicikicchā hi sammāpaṭipattiyā appaṭipajjananimittatāmukhena	3741	
PA_tika-s01_05t:374_12	micchāpaṭipattimeva paribrūhetīti tassā appahānaṃ duccaritacaraṇūpāyo, pahānañca	3741	
PA_tika-s01_05t:374_13	duccaritavidhūnanūpāyoti.	3741	
PA_tika-s01_05t:375_0	225. “Tuṭṭhākāro”ti iminā pāmojjaṃ nāma taruṇapītiṃ dasseti. Sā hi taruṇatāya kathañcipi	375	
PA_tika-s01_05t:375_1	tuṭṭhāvatthā tuṭṭhākāramattaṃ. “Tuṭṭhassā”ti idaṃ “pamuditassā”ti etassa atthavacanaṃ,	375	
PA_tika-s01_05t:375_2	tassattho “okkantikabhāvappattāya pītiyā vasena tuṭṭhassā”ti ṭīkāyaṃ vutto, evaṃ	375	
PA_tika-s01_05t:375_3	sati pāmojjapadena okkantikā pītiyeva gahitā siyā. “Sakalasarīraṃ khobhayamānā pīti	375	
PA_tika-s01_05t:375_4	jāyatī”ti etassā cattho “attano savipphārikatāya, attasamuṭṭhānapaṇītarūpuppattiyā	375	
PA_tika-s01_05t:375_5	ca sakalasarīraṃ khobhayamānā pharaṇalakkhaṇā pīti jāyatī”ti vutto, evañca sati pītipadena	375	
PA_tika-s01_05t:375_6	pharaṇā pītiyeva gahitā siyā, kāraṇaṃ panettha gavesitabbaṃ. Idha, pana aññattha	375	
PA_tika-s01_05t:375_7	ca taruṇabalavatāmattasāmaññena padadvayassa atthadīpanato yā kāci taruṇā pīti pāmojjaṃ,	375	
PA_tika-s01_05t:375_8	balavatī pīti, pañcavidhāya vā pītiyā yathākkamaṃ taruṇabalavatāsambhavato purimā	375	
PA_tika-s01_05t:375_9	purimā pāmojjaṃ, pacchimā pacchimā pītītipi vadanti, ayamettha tadanucchaviko attho.	375	
PA_tika-s01_05t:375_10	Tuṭṭhassāti pāmojjasaṅkhātāya taruṇapītiyā vasena tuṭṭhassa. Ta-saddo hi atītattho,	3751	
PA_tika-s01_05t:375_11	itarathā hetuphalasambandhābhāvāpattito, hetuphalasambandhabhāvassa ca vuttattā.	3751	
PA_tika-s01_05t:375_12	“Sakalasarīraṃ khobhayamānā”ti iminā pīti nāma ettha balavapītīti dasseti. Sā hi	3751	
PA_tika-s01_05t:375_13	attano savipphārikatāya, attasamuṭṭhānapaṇītarūpuppattiyā ca sakalasarīraṃ saṅkhobhayamānā	3751	
PA_tika-s01_05t:375_14	jāyati. Sakalasarīre pītivegassa pītivipphārassa uppādanañcettha saṅkhobhanaṃ.	3751	
PA_tika-s01_05t:376_0	Pītisahitaṃ pīti uttarapadalopena. Kiṃ pana taṃ? Mano, pīti mano etassāti samāso.	376	
PA_tika-s01_05t:376_1	Pītiyā sampayuttaṃ mano yassātipi vaṭṭati, tassa. Atthamattaṃ pana dassetuṃ “pītisampayuttacittassa	376	
PA_tika-s01_05t:376_2	puggalassā”ti vuttaṃ. Kāyoti idha sabbopi arūpakalāpo adhippeto, na pana kāyalahutādīsu	376	
PA_tika-s01_05t:376_3	viya vedanādikkhandhattayameva, na ca kāyāyatanādīsu viya rūpakāyampīti dasseti “nāmakāyo”ti	376	
PA_tika-s01_05t:376_4	iminā. Passaddhidvayavaseneva hettha passambhanamadhippetaṃ, passambhanaṃ pana vigatakilesadarathatāti	376	
PA_tika-s01_05t:376_5	āha “vigatadaratho hotī”ti, pahīnauddhaccādikilesadarathoti attho. Vuttappakārāya	376	
PA_tika-s01_05t:376_6	pubbabhāgabhāvanāya vasena cetasikasukhaṃ paṭisaṃvedentoyeva taṃsamuṭṭhānapaṇītarūpaphuṭasarīratāya	376	
PA_tika-s01_05t:376_7	kāyikampi sukhaṃ paṭisaṃvedetīti vuttaṃ “kāyikampi cetasikampi sukhaṃ vedayatī”ti.	376	
PA_tika-s01_05t:376_8	Iminā nekkhammasukhenāti “sukhaṃ vedetī”ti evaṃ vuttena saṃkilesanīvaraṇapakkhato	376	
PA_tika-s01_05t:376_9	nikkhantattā, paṭhamajjhānapakkhikattā ca yathārahaṃ nekkhammasaṅkhātena upacārasukhena	376	
PA_tika-s01_05t:376_10	appanāsukhena ca. Samādhānampettha tadubhayenevāti vuttaṃ “upacāravasenāpi appanāvasenāpī”ti.	3761	
PA_tika-s01_05t:377_0	Ettha panāyamadhippāyo – kāmacchandappahānato paṭṭhāya yāva passaddhakāyassa sukhapaṭisaṃvedanā,	377	
PA_tika-s01_05t:377_1	tāva yathā pubbe, tathā idhāpi pubbabhāgabhāvanāyeva vuttā, na appanā. Tathā hi kāmacchandappahāne	377	
PA_tika-s01_05t:377_2	ācariyadhammapālattherena vuttaṃ “vikkhambhanavasenāti ettha vikkhambhanaṃ anuppādanaṃ	377	
PA_tika-s01_05t:377_3	appavattanaṃ, na paṭipakkhānaṃ suppahīnatā, pahīnattāti ca pahīnasadisataṃ sandhāya	377	
PA_tika-s01_05t:377_4	vuttaṃ jhānassa anadhigatattā”ti. Passaddhakāyassa sukhapaṭisaṃvedanāya ca vuttappakārāya	377	
PA_tika-s01_05t:377_5	pubbabhāgabhāvanāya vasena cetasikasukhaṃ paṭisaṃvedentoyeva taṃsamuṭṭhānapaṇītarūpaphuṭasarīratāya	377	
PA_tika-s01_05t:377_6	kāyikampi sukhaṃ paṭisaṃvedetīti. Apica kā nāma kathā aññehi vattabbā aṭṭhakathāyameva	377	
PA_tika-s01_05t:377_7	“cha dhamme bhāvetvā”ti tattha tattha pubbabhāgabhāvanāya vuttattā. Sukhino cittasamādhāne	377	
PA_tika-s01_05t:377_8	pana sukhassa upacārabhāvanāya viya appanāyapi kāraṇattā, “so vivicceva kāmehī”tiādinā	377	
PA_tika-s01_05t:377_9	ca vakkhamānāya appanāya hetuphalavasena sambajjhanato pubbabhāgasamādhi, appanāsamādhi	377	
PA_tika-s01_05t:377_10	ca vutto, pubbabhāgasukhamiva vā appanāsukhampi appanāsamādhissa kāraṇamevāti tampi	3771	
PA_tika-s01_05t:377_11	appanāsukhaṃ appanāsamādhino kāraṇabhāvena ācariyadhammapālattherena gahitanti imamatthamasallakkhentā	3771	
PA_tika-s01_05t:377_12	nekkhammapadatthaṃ yathātathaṃ aggahetvā pāḷiyaṃ, aṭṭhakathāyampi saṃkiṇṇākulaṃ keci karontīti.	3771	
PA_tika-s01_05t:378	Paṭhamajjhānakathāvaṇṇanā	37	
PA_tika-s01_05t:379_0	226. Yadevaṃ “sukhino cittaṃ samādhiyatī”ti eteneva upacāravasenapi appanāvasenapi	379	
PA_tika-s01_05t:379_1	cittassa samādhānaṃ kathitaṃ siyā, evaṃ sante “so vivicceva kāmehī”tiādikā desanā	379	
PA_tika-s01_05t:379_2	kimatthiyāti codanāya “so vivicceva…pe… vuttanti veditabba”nti vuttaṃ. Tattha “samāhite”ti	379	
PA_tika-s01_05t:379_3	padadvayaṃ “dassanatthaṃ vutta”nti imehi sambandhitvā samāhitattā tathā dassanatthaṃ	379	
PA_tika-s01_05t:379_4	vuttanti adhippāyo veditabbo. Uparivisesadassanatthanti upacārasamādhito, paṭhamajjhānādisamādhito	379	
PA_tika-s01_05t:379_5	ca upari pattabbassa paṭhamadutiyajjhānādivisesassa dassanatthaṃ. Upacārasamādhisamadhigameneva	379	
PA_tika-s01_05t:379_6	hi paṭhamajjhānādiviseso samadhigantuṃ sakkā, na pana tena vinā, dutiyajjhānādisamadhigamepi	379	
PA_tika-s01_05t:379_7	pāmojjuppādādikāraṇaparamparā icchitabbā, dutiyamaggādisamadhigame paṭipadāñāṇadassanavisuddhi	379	
PA_tika-s01_05t:379_8	viyāti daṭṭhabbaṃ. Appanāsamādhināti paṭhamajjhānādiappanāsamādhinā. Tassa samādhinoti	379	
PA_tika-s01_05t:379_9	yo appanālakkhaṇo samādhi “sukhino cittaṃ samādhiyatī”ti sabbasādhāraṇavasena vutto,	379	
PA_tika-s01_05t:379_10	tassa samādhino. Pabhedadassanatthanti dutiyajjhānādivibhāgassa ceva paṭhamābhiññādivibhāgassa	3791	
PA_tika-s01_05t:379_11	ca pabhedadassanatthaṃ. Karajakāyanti catusantatirūpasamudāyabhūtaṃ cātumahābhūtikakāyaṃ.	3791	
PA_tika-s01_05t:379_12	So hi gabbhāsaye karīyatīti katvā karasaṅkhātato pupphasambhavato jātattā karajoti	3791	
PA_tika-s01_05t:379_13	vuccati. Karoti hi mātu soṇitasaṅkhātapupphassa, pitu sukkasaṅkhātasambhavassa ca	3791	
PA_tika-s01_05t:379_14	nāmaṃ, tato jāto pana aṇḍajajalābujavasena gabbhaseyyakakāyova. Kāmaṃ opapātikādīnampi	3791	
PA_tika-s01_05t:379_15	hetusampannānaṃ yathāvuttasamādhisamadhigamo sambhavati, tathāpi yebhuyyattā, pākaṭattā	3791	
PA_tika-s01_05t:379_16	ca sveva kāyo vuttoti. Karoti putte nibbattetīti karo, sukkasoṇitaṃ, karena jāto karajotipi vadanti.	3791	
PA_tika-s01_05t:380_0	Nanu ca nāmakāyopi vivekajena pītisukhena tathā laddhūpakārova siyā, atha kasmā yathāvutto	380	
PA_tika-s01_05t:380_1	rūpakāyova idha gahitoti? Saddantarābhisambandhena adhigatattā. “Abhisandetī”tiādisaddantarābhisambandhato	380	
PA_tika-s01_05t:380_2	hi rūpakāyo eva idha bhagavatā vuttoti adhigamīyati tasseva abhisandanādikiriyāyogyattāti.	380	
PA_tika-s01_05t:380_3	Abhisandetīti abhisandanaṃ karoti, so imameva kāyaṃ vivekajena pītisukhenāti hi bhedavasena,	380	
PA_tika-s01_05t:380_4	samudāyāvayavavasena ca parikappanāmattasiddhā hetukiriyā ettha labbhati, abhisandanaṃ	380	
PA_tika-s01_05t:380_5	panetaṃ jhānamayena pītisukhena karajakāyassa tintabhāvāpādanaṃ, sabbatthakameva	380	
PA_tika-s01_05t:380_6	ca lūkhabhāvassāpanayananti āha “temeti snehetī”ti, avassutabhāvaṃ, allabhāvañca	380	
PA_tika-s01_05t:380_7	karotīti attho. Atthato pana abhisandanaṃ nāma yathāvuttapītisukhasamuṭṭhānehi paṇītarūpehi	380	
PA_tika-s01_05t:380_8	kāyassa parippharaṇaṃ daṭṭhabbaṃ. Tenevāha “sabbattha pavattapīti sukhaṃ karotī”ti.	380	
PA_tika-s01_05t:380_9	Taṃsamuṭṭhānarūpapharaṇavaseneva hi sabbattha pavattapītisukhatā. Parisandetītiādīsupi	380	
PA_tika-s01_05t:380_10	eseva nayo. Bhastaṃ nāma cammapasibbakaṃ. Parippharatīti suddhakiriyāpadaṃ. Tena	3801	
PA_tika-s01_05t:380_11	vuttaṃ “samantato phusatī”ti, so imameva kāyaṃ vivekajena pītisukhena samantato phuṭṭho	3801	
PA_tika-s01_05t:380_12	bhavatīti attho. Phusanakiriyāyevettha upapannā, na byāpanakiriyā bhikkhusseva suddhakattubhāvato.	3801	
PA_tika-s01_05t:380_13	Sabbaṃ etassa atthīti sabbavā yathā “guṇavā”ti, tassa sabbavato, “avayavāvayavīsambandhe	3801	
PA_tika-s01_05t:380_14	avayavini sāmivacana”nti saddalakkhaṇena panetassa “kiñcī”ti avayavena sambajjhanato	3801	
PA_tika-s01_05t:380_15	avayavīvisayoyevesa sabbasaddoti mantvā chavimaṃsādikoṭṭhāsasaṅkhātena avayavena	3801	
PA_tika-s01_05t:380_16	avayavībhāvaṃ dassento āha “sabbakoṭṭhāsavato kāyassā”ti. “Kiñcī”ti etassa “upā…pe…	3801	
PA_tika-s01_05t:380_17	ṭhāna”nti atthavacanaṃ. Upādinnakasantatipavattiṭṭhāneti kammajarūpasantatiyā pavattiṭṭhāne	3801	
PA_tika-s01_05t:380_18	aphuṭaṃ nāma na hotīti sambandho. Chavimaṃsalohitānugatanti chavimaṃsalohitādikammajarūpamanugataṃ.	3801	
PA_tika-s01_05t:380_19	Yattha yattha kammajarūpaṃ, tattha tattha cittajarūpassāpi byāpanato tena tassa kāyassa	3801	
PA_tika-s01_05t:380_20	phuṭabhāvaṃ sandhāya “aphuṭaṃ nāma na hotī”ti vuttaṃ.	3802	
PA_tika-s01_05t:381_0	227. Chekoti kusalo, taṃ pana kosallaṃ “kaṃsathāle nhāniyacuṇṇāni ākiritvā”tiādisaddantarasannidhānato,	381	
PA_tika-s01_05t:381_1	pakaraṇato ca nhāniyacuṇṇānaṃ karaṇe, payojane, piṇḍane ca samatthatāvasena veditabbanti	381	
PA_tika-s01_05t:381_2	dasseti “paṭibalo”tiādinā. Kaṃsasaddo pana “mahatiyā kaṃsapātiyā”tiādīsu suvaṇṇe	381	
PA_tika-s01_05t:381_3	āgato, “kaṃso upahato yathā”tiādīsu kittimalohe, “upakaṃso nāma rājā mahākaṃsassa	381	
PA_tika-s01_05t:381_4	atrajo”tiādīsu [jā. aṭṭha. 4.10.164 (atthato samānaṃ)] paṇṇattimatte. Idha pana yattha	381	
PA_tika-s01_05t:381_5	katthaci loheti āha “yena kenaci lohena katabhājane”ti. Nanu upamākaraṇamattamevidaṃ,	381	
PA_tika-s01_05t:381_6	atha kasmā kaṃsathālakassa savisesassa gahaṇaṃ katanti anuyogaṃ pariharati “mattikābhājana”ntiādinā.	381	
PA_tika-s01_05t:381_7	“Sandentassā”ti parimaddetvā piṇḍaṃ karontasseva bhijjati, na pana sandanakkhamaṃ	381	
PA_tika-s01_05t:381_8	hoti, anādaralakkhaṇe cetaṃ sāmivacanaṃ. Kiriyantarassa pavattanakkhaṇeyeva kiriyantarassa	381	
PA_tika-s01_05t:381_9	pavattanañhi anādaralakkhaṇaṃ. “Paripphosakaṃ paripphosaka”nti idaṃ bhāvanapuṃsakanti	381	
PA_tika-s01_05t:381_10	dasseti “siñcitvā siñcitvā”ti iminā. Phusasaddo cettha parisiñcane yathā taṃ vātavuṭṭhisamaye	3811	
PA_tika-s01_05t:381_11	“devo ca thokaṃ thokaṃ phusāyatī”ti, tasmā tato tato nhāniyacuṇṇato upari udakena	3811	
PA_tika-s01_05t:381_12	byāpanakaraṇavasena parisiñcitvā parisiñcitvāti attho. Anupasaggopi hi saddo saupasaggo	3811	
PA_tika-s01_05t:381_13	viya pakaraṇādhigatassa atthassa dīpako, “siñcitvā siñcitvā”ti pana vacanaṃ “paripphosakaṃ	3811	
PA_tika-s01_05t:381_14	paripphosaka”nti etassa “sandeyyā”ti ettha visesanabhāvaviññāpanatthaṃ. Evamīdisesu.	3811	
PA_tika-s01_05t:381_15	“Sandeyyā”ti ettha sanda-saddo piṇḍakaraṇeti vuttaṃ “piṇḍaṃ kareyyā”ti. Anugatāti	3811	
PA_tika-s01_05t:381_16	anupavisanavasena gatā upagatā. Pariggahitāti parito gahitā samantato phuṭṭhā.	3811	
PA_tika-s01_05t:382_0	Antaro ca bāhiro ca padeso, tehi saha pavattatīti santarabāhirā, nhāniyapiṇḍi, “samantarabāhirā”tipi	382	
PA_tika-s01_05t:382_1	pāṭho, ma-kāro padasandhivasena āgamo. Yathāvuttena pariggahitatākāraṇeneva santarabāhiro	382	
PA_tika-s01_05t:382_2	nhāniyapiṇḍi phuṭā udakasnehenāti āha “sabbatthakameva udakasinehena phuṭā”ti. Sabbattha	382	
PA_tika-s01_05t:382_3	pavattanaṃ sabbatthakaṃ, bhāvanapuṃsakañcetaṃ, sabbapadese hutvā eva phuṭāti attho.	382	
PA_tika-s01_05t:382_4	“Santarabāhirā phuṭā”ti ca iminā nhāniyapiṇḍiyā sabbaso udakena temitabhāvamāha,	382	
PA_tika-s01_05t:382_5	“na ca paggharaṇī”ti pana iminā tintāyapi tāya ghanathaddhabhāvaṃ. Tenāha “na ca	382	
PA_tika-s01_05t:382_6	binduṃ bindu”ntiādi. Udakassa phusitaṃ phusitaṃ, na ca paggharaṇī sūdanīti attho,	382	
PA_tika-s01_05t:382_7	“binduṃ udakaṃ” tipi katthaci pāṭho, udakasaṅkhātaṃ bindunti tassattho. Bindusaddo	382	
PA_tika-s01_05t:382_8	hi “byālambambudharabindū”tiādīsu viya dhārāvayave. Evaṃ pana apaggharaṇato hatthenapi	382	
PA_tika-s01_05t:382_9	dvīhipi tīhipi aṅgulehi gahetuṃ, ovaṭṭikāya vā kātuṃ sakkā. Yadi hi sā paggharaṇī	382	
PA_tika-s01_05t:382_10	assa, evaṃ sati snehavigamanena sukkhattā thaddhā hutvā tathā gahetuṃ, kātuṃ vā na	3821	
PA_tika-s01_05t:382_11	sakkāti vuttaṃ hoti. Ovaṭṭikāyāti parivaṭṭulavasena, guḷikāvasena sā piṇḍi kātuṃ sakkāti attho.	3821	
PA_tika-s01_05t:383	Dutiyajjhānakathāvaṇṇanā	38	
PA_tika-s01_05t:384_0	229. Tāhi tāhi udakasirāhi ubbhijjati uddhaṃ nikkhamatīti ubbhidaṃ, tādisaṃ udakaṃ	384	
PA_tika-s01_05t:384_1	yassāti ubbhidodako, da-kārassa pana ta-kāre kate ubbhitodako, imamatthaṃ dassetuṃ	384	
PA_tika-s01_05t:384_2	“ubbhinnaudako”ti vuttaṃ, nadītīre khatakūpako viya ubbhijjanakaudakoti attho. Ubbhijjanakampi	384	
PA_tika-s01_05t:384_3	udakaṃ katthaci heṭṭhā ubbhijjitvā dhārāvasena uṭṭhahitvā bahi gacchati, na taṃ koci	384	
PA_tika-s01_05t:384_4	antoyeva patiṭṭhitaṃ kātuṃ sakkoti dhārāvasena uṭṭhahanato, idha pana vālikātaṭe	384	
PA_tika-s01_05t:384_5	viya udakarahadassa antoyeva ubbhijjitvā tattheva tiṭṭhati, na dhārāvasena uṭṭhahitvā	384	
PA_tika-s01_05t:384_6	bahi gacchatīti viññāyati akhobhakassa sannisinnasseva udakassa adhippetattāti imamatthaṃ	384	
PA_tika-s01_05t:384_7	sandhāyāha “na heṭṭhā”tiādi. Heṭṭhāti udakarahadassa heṭṭhā mahāudakasirā, lohitānugatā	384	
PA_tika-s01_05t:384_8	lohitasirā viya udakānugato pathavipadeso “udakasirā”ti vuccati. Uggacchanakaudakoti	384	
PA_tika-s01_05t:384_9	dhārāvasena uṭṭhahanakaudako. Antoyevāti udakarahadassa anto samatalapadese eva.	384	
PA_tika-s01_05t:384_10	Ubbhijjanakaudakoti ubbhijjitvā tattheva tiṭṭhanakaudako. Āgamanamaggoti bāhirato	3841	
PA_tika-s01_05t:384_11	udakarahadābhimukhaṃ āgamanamaggo. Kālena kālanti ruḷhīpadaṃ “eko ekāyā”tiādi viyāti	3841	
PA_tika-s01_05t:384_12	vuttaṃ “kāle kāle”ti. Anvaddhamāsanti ettha anusaddo byāpane. Vassānassa addhamāsaṃ	3841	
PA_tika-s01_05t:384_13	addhamāsanti attho. Evaṃ anudasāhanti etthāpi. Vuṭṭhinti vassanaṃ. Anuppavaccheyyāti	3841	
PA_tika-s01_05t:384_14	na upavaccheyya. Vassasaddato cassa siddhīti dasseti “na vasseyyā”ti iminā.	3841	
PA_tika-s01_05t:385_0	“Sītā vāridhārā”ti itthiliṅgapadassa “sītaṃ dhāra”nti napuṃsakaliṅgena atthavacanaṃ	385	
PA_tika-s01_05t:385_1	dhārasaddassa dviliṅgikabhāvaviññāpanatthaṃ. Sītanti khobhanābhāvena sītalaṃ, purāṇapaṇṇatiṇakaṭṭhādisaṃkiṇṇābhāvena	385	
PA_tika-s01_05t:385_2	vā setaṃ parisuddhaṃ. Setaṃ sītanti hi pariyāyo. Kasmā panettha ubbhidodakoyeva rahado	385	
PA_tika-s01_05t:385_3	gahito, na itareti anuyogamapaneti “heṭṭhā uggacchanaudakañhī”tiādinā. Uggantvā uggantvā	385	
PA_tika-s01_05t:385_4	bhijjantanti uṭṭhahitvā uṭṭhahitvā dhārākiraṇavasena ubbhijjantaṃ, vinassantaṃ vā.	385	
PA_tika-s01_05t:385_5	Khobhetīti āloḷeti. Vuṭṭhīti vassanaṃ. Dhārānipātapubbuḷakehīti udakadhārānipātehi	385	
PA_tika-s01_05t:385_6	ca tatoyeva uṭṭhitaudakapubbuḷakasaṅkhātehi pheṇapaṭalehi ca. Evaṃ yathākkamaṃ tiṇṇampi	385	
PA_tika-s01_05t:385_7	rahadānamagahetabbataṃ vatvā ubbhidodakasseva gahetabbataṃ vadati “sannisinnamevā”tiādinā.	385	
PA_tika-s01_05t:385_8	Tattha sannisinnamevāti sammā, samaṃ vā nisinnameva, aparikkhobhatāya niccalameva,	385	
PA_tika-s01_05t:385_9	suppasannamevāti adhippāyo. Iddhinimmitamivāti iddhimatā iddhiyā tathā nimmitaṃ iva.	385	
PA_tika-s01_05t:385_10	Tatthāti tasmiṃ upamopameyyavacane. Sesanti “abhisandetī”tiādikaṃ.	3851	
PA_tika-s01_05t:386	Tatiyajjhānakathāvaṇṇanā	38	
PA_tika-s01_05t:387_0	231. “Uppalinī”tiādi gacchassapi vanassapi adhivacanaṃ. Idha pana “yāva aggā, yāva	387	
PA_tika-s01_05t:387_1	ca mūlā”ti vacanayogena “appekaccānī”tiādinā uppalagacchādīnameva gahetabbatāya vanamevādhippetaṃ,	387	
PA_tika-s01_05t:387_2	tasmā “uppalānīti uppalagacchāni. Etthāti uppalavane”tiādinā attho veditabbo. Avayavena	387	
PA_tika-s01_05t:387_3	hi samudāyassa nibbacanaṃ kataṃ. Ekañhi uppalagacchādi uppalādiyeva, catupañcamattampi	387	
PA_tika-s01_05t:387_4	pana uppalādivananti voharīyati, sāratthadīpaniyaṃ pana jalāsayopi uppaliniādibhāvena	387	
PA_tika-s01_05t:387_5	vutto. Ettha cāti etasmiṃ padattaye, etesu vā tīsu uppalapadumapuṇḍarīkasaṅkhātesu	387	
PA_tika-s01_05t:387_6	atthesu. “Setarattanīlesū”ti uppalameva vuttaṃ, setuppalarattuppalanīluppalesūti	387	
PA_tika-s01_05t:387_7	attho. Yaṃ kiñci uppalaṃ uppalameva uppalasaddassa sāmaññanāmavasena tesu sabbesupi	387	
PA_tika-s01_05t:387_8	pavattanato. Satapattanti ettha satasaddo bahupariyāyo “satagghī sataraṃsi sūriyo”tiādīsu	387	
PA_tika-s01_05t:387_9	viya anekasaṅkhyābhāvato. Evañca katvā anekapattassāpi padumabhāve saṅgaho siddho	387	
PA_tika-s01_05t:387_10	hoti. Pattanti ca pupphadalamadhippetaṃ. Vaṇṇaniyamena setaṃ padumaṃ, rattaṃ puṇḍarīkanti	3871	
PA_tika-s01_05t:387_11	sāsanavohāro, loke pana “rattaṃ padumaṃ, setaṃ puṇḍarīka”nti vadanti. Vuttañhi “puṇḍarīkaṃ	3871	
PA_tika-s01_05t:387_12	sitaṃ rattaṃ, kokanadaṃ kokāsako”ti. Rattavaṇṇatāya hi kokanāmakānaṃ sunakhānaṃ nādayato	3871	
PA_tika-s01_05t:387_13	saddāpayato, tehi ca asitabbato “kokanadaṃ, kokāsako”ti ca padumaṃ vuccati. Yathāha	3871	
PA_tika-s01_05t:387_14	“padmaṃ yathā kokanadaṃ sugandha”nti. Ayaṃ panettha vacanattho udakaṃ pāti, udake	3871	
PA_tika-s01_05t:387_15	vā plavatīti uppalaṃ. Paṅke davati gacchati, pakārena vā davati viruhatīti padumaṃ.	3871	
PA_tika-s01_05t:387_16	Paṇḍaraṃ vaṇṇamassa, mahantatāya vā muḍitabbaṃkhaṇḍetabbanti puṇḍarīkaṃ ma-kārassa	3871	
PA_tika-s01_05t:387_17	pa-kārādivasena. Muḍisaddañhi muḍarisaddaṃ vā khaṇḍanatthamicchanti saddavidū, saddasatthato	3871	
PA_tika-s01_05t:387_18	cettha padasiddhi. Yāva aggā, yāva ca mūlā udakena abhisandanādibhāvadassanatthaṃ	3871	
PA_tika-s01_05t:387_19	pāḷiyaṃ “udakānuggatānī”ti vacanaṃ, tasmā udakato na uggatānicceva attho, na tu udake	3871	
PA_tika-s01_05t:387_20	anurūpagatānīti āha “udakā…pe… gatānī”ti. Idha pana uppalādīni viya karajakāyo, udakaṃ	3872	
PA_tika-s01_05t:387_21	viya tatiyajjhānasukhaṃ daṭṭhabbaṃ.	3872	
PA_tika-s01_05t:388	Catutthajjhānakathāvaṇṇanā	38	
PA_tika-s01_05t:389_0	233. Yasmā pana catutthajjhānacittameva “cetasā”ti vuttaṃ, tañca rāgādiupakkilesamalāpagamato	389	
PA_tika-s01_05t:389_1	nirupakkilesaṃ nimmalaṃ, tasmā upakkilesavigamanameva parisuddhabhāvoti āha “nirupakkilesaṭṭhena	389	
PA_tika-s01_05t:389_2	parisuddha”nti. Yasmā ca parisuddhasseva paccayavisesena pavattiviseso pariyodātatā	389	
PA_tika-s01_05t:389_3	suddhantasuvaṇṇassa nighaṃsanena pabhassaratā viya, tasmā pabhassaratāyeva pariyodātatāti	389	
PA_tika-s01_05t:389_4	āha “pabhassaraṭṭhena pariyodāta”nti. Vijju viya pabhāya ito cito ca niccharaṇaṃ	389	
PA_tika-s01_05t:389_5	pabhassaraṃ yathā “ābhassarā”ti. Odātena vatthenāti ettha “odātenā”ti guṇavacanaṃ	389	
PA_tika-s01_05t:389_6	sandhāya “odātena…pe… ida”nti vuttaṃ. Utupharaṇatthanti uṇhassa utuno pharaṇadassanatthaṃ.	389	
PA_tika-s01_05t:389_7	Kasmāti āha “kiliṭṭhavatthenā”tiādi. Utupharaṇaṃ na hotīti odātavatthena viya savisesaṃ	389	
PA_tika-s01_05t:389_8	utupharaṇaṃ na hoti, appakamattameva hotīti adhippāyo. Tenāha “taṅkhaṇa…pe… balavaṃ	389	
PA_tika-s01_05t:389_9	hotī”ti. “Taṅkhaṇadhotaparisuddhenā”ti ca etena odātasaddo ettha parisuddhavacano	389	
PA_tika-s01_05t:389_10	eva “gihī odātavatthavasano”tiādīsu viya, na setavacano yena kenaci taṅkhaṇadhotaparisuddheneva	3891	
PA_tika-s01_05t:389_11	utupharaṇasambhavatoti dasseti.	3891	
PA_tika-s01_05t:390_0	Nanu ca pāḷiyaṃ “nāssa kiñci sabbāvato kāyassa odātena vatthena aphuṭaṃ assā”ti kāyassa	390	
PA_tika-s01_05t:390_1	odātavatthapharaṇaṃ vuttaṃ, na pana vatthassa utupharaṇaṃ, atha kasmā utupharaṇaṃ	390	
PA_tika-s01_05t:390_2	idha vuttanti anuyogenāha “imissāya hī”tiādi. Yasmā vatthaṃ viya karajakāyo, utupharaṇaṃ	390	
PA_tika-s01_05t:390_3	viya catutthajjhānasukhaṃ, tasmā evamattho veditabboti vuttaṃ hoti, etena ca odātena	390	
PA_tika-s01_05t:390_4	vatthena sabbāvato kāyassa pharaṇāsambhavato, upameyyena ca ayuttattā kāyaggahaṇena	390	
PA_tika-s01_05t:390_5	tannissitavatthaṃ gahetabbaṃ, vatthaggahaṇena ca tappaccayaṃ utupharaṇanti dasseti.	390	
PA_tika-s01_05t:390_6	Neyyatthato hi ayaṃ upamā vuttā. Vicitradesanā hi buddhā bhagavantoti. Yogino hi	390	
PA_tika-s01_05t:390_7	karajakāyo vatthaṃ viya daṭṭhabbo utupharaṇasadisena catutthajjhānasukhena pharitabbattā,	390	
PA_tika-s01_05t:390_8	utupharaṇaṃ viya catutthajjhānasukhaṃ vatthassa viya tena karajakāyassa pharaṇato,	390	
PA_tika-s01_05t:390_9	purisassa sarīraṃ viya catutthajjhānaṃ utupharaṇaṭṭhāniyassa sukhassa nissayabhāvato.	390	
PA_tika-s01_05t:390_10	Tenāha “tasmā”tiādi. Idañhi yathāvuttavacanassa guṇadassanaṃ. Ettha ca pāḷiyaṃ “parisuddhena	3901	
PA_tika-s01_05t:390_11	cetasā”ti cetogahaṇena catutthajjhānasukhaṃ bhagavatā vuttanti ñāpetuṃ “catutthajjhānasukhaṃ,	3901	
PA_tika-s01_05t:390_12	catutthajjhānasukhenā”ti ca vuttanti daṭṭhabbaṃ. Nanu ca catutthajjhānasukhaṃ nāma	3901	
PA_tika-s01_05t:390_13	sātalakkhaṇaṃ natthīti? Saccaṃ, santasabhāvattā panettha upekkhāyeva “sukha”nti adhippetā.	3901	
PA_tika-s01_05t:390_14	Tena vuttaṃ sammohavinodaniyaṃ “upekkhā pana santattā, sukhamicceva bhāsitā”ti.	3901	
PA_tika-s01_05t:391_0	Ettāvatāti paṭhamajjhānādhigamaparidīpanato paṭṭhāya yāva catutthajjhānādhigamaparidīpanā,	391	
PA_tika-s01_05t:391_1	tāvatā vacanakkamena. Labhanaṃ lābho, so etassāti lābhī, rūpajjhānānaṃ lābhī rūpajjhānalābhī	391	
PA_tika-s01_05t:391_2	yathā “lābhī cīvarapiṇḍapātasenāsanagilānapaccayabhesajjaparikkhārāna”nti, labhanasīlo	391	
PA_tika-s01_05t:391_3	vā lābhī. Kiṃ labhanasīlo? Rūpajjhānānītipi yujjati. Evamitarasmimpi. Na arūpajjhānalābhīti	391	
PA_tika-s01_05t:391_4	na veditabboti yojetabbaṃ. Kasmāti vuttaṃ “na hī”tiādi, aṭṭhannampi samāpattīnaṃ	391	
PA_tika-s01_05t:391_5	upari abhiññādhigame avinābhāvatoti vuttaṃ hoti. Cuddasahākārehīti “kasiṇānulomato,	391	
PA_tika-s01_05t:391_6	kasiṇapaṭilomato kasiṇānulomapaṭilomato, jhānānulomato, jhānapaṭilomato, jhānānulomapaṭilomato,	391	
PA_tika-s01_05t:391_7	jhānukkantikato, kasiṇukkantikato, jhānakasiṇukkantikato, aṅgasaṅkantito, ārammaṇasaṅkantito,	391	
PA_tika-s01_05t:391_8	aṅgārammaṇasaṅkantito aṅgavavatthānato, ārammaṇavavatthānato”ti visuddhimagge vuttehi	391	
PA_tika-s01_05t:391_9	imehi cuddasahākārehi. Satipi jhānesu āvajjanādipañcavidhavasībhāve ayameva cuddasavidho	391	
PA_tika-s01_05t:391_10	vasībhāvo abhiññā nibbattane ekantena icchitabboti dassentena “cuddasahākārehi ciṇṇavasībhāva”nti	3911	
PA_tika-s01_05t:391_11	vuttaṃ, iminā ca arūpasamāpattīsu ciṇṇavasībhāvaṃ vinā rūpasamāpattīsu eva ciṇṇavasībhāvena	3911	
PA_tika-s01_05t:391_12	samāpatti na ijjhatīti tāsaṃ abhiññādhigame avinābhāvaṃ dassetīti veditabbaṃ.	3911	
PA_tika-s01_05t:392_0	Nanu yathāpāṭhameva vinicchayo vattabboti codanaṃ sodheti “pāḷiyaṃ panā”tiādinā,	392	
PA_tika-s01_05t:392_1	sāvasesapāṭhabhāvato nīharitvā esa vinicchayo vattabboti vuttaṃ hoti. Yajjevaṃ arūpajjhānānipi	392	
PA_tika-s01_05t:392_2	pāḷiyaṃ gahetabbāni, atha kasmā tāni aggahetvā sāvasesapāṭho bhagavatā katoti? Sabbābhiññānaṃ	392	
PA_tika-s01_05t:392_3	visesato rūpāvacaracatutthajjhānapādakattā. Satipi hi tāsaṃ tathā avinābhāve visesato	392	
PA_tika-s01_05t:392_4	panetā rūpāvacaracatutthajjhānapādakā, tasmā tāsaṃ tappādakabhāvaviññāpanatthaṃ tattheva	392	
PA_tika-s01_05t:392_5	ṭhatvā desanā katā, na pana arūpāvacarajjhānānaṃ idha ananupayogato. Tenāha “arūpajjhānāni	392	
PA_tika-s01_05t:392_6	āharitvā kathetabbānī”ti.	392	
PA_tika-s01_05t:393	Vipassanāñāṇakathāvaṇṇanā	39	
PA_tika-s01_05t:394_0	234. “Puna caparaṃ mahārāja (pāḷiyaṃ natthi) bhikkhū”ti vatvāpi kimatthaṃ dassetuṃ	394	
PA_tika-s01_05t:394_1	“so”ti padaṃ puna vuttanti codanāyāha “so…pe… dassetī”ti, yathārutavasena, neyyatthavasena	394	
PA_tika-s01_05t:394_2	ca vuttāsu aṭṭhasu samāpattīsu ciṇṇavasitāvisiṭṭhaṃ bhikkhuṃ dassetuṃ evaṃ vuttanti	394	
PA_tika-s01_05t:394_3	adhippāyo. Sesanti “so”ti padatthato sesaṃ “evaṃ samāhite”tiādīsu vattabbaṃ sādhippāyamatthajātaṃ.	394	
PA_tika-s01_05t:394_4	Ñeyyaṃ jānātīti ñāṇaṃ, tadeva paccakkhaṃ katvā passatīti dassanaṃ, ñāṇameva dassanaṃ	394	
PA_tika-s01_05t:394_5	na cakkhādikanti ñāṇadassanaṃ, pañcavidhampi ñāṇaṃ, tayidaṃ pana ñāṇadassanapadaṃ	394	
PA_tika-s01_05t:394_6	sāsane yesu ñāṇavisesesu niruḷhaṃ, taṃ sabbaṃ atthuddhāravasena dassento “ñāṇadassananti	394	
PA_tika-s01_05t:394_7	maggañāṇampi vuccatī”tiādimāha. Ñāṇadassanavisuddhatthanti ñāṇadassanassa visuddhipayojanāya.	394	
PA_tika-s01_05t:394_8	Phāsuvihāroti ariyavihārabhūto sukhavihāro. Bhagavatopīti na kevalaṃ devatārocanameva,	394	
PA_tika-s01_05t:394_9	atha kho tadā bhagavatopi ñāṇadassanaṃ udapādīti attho. Sattāhaṃ kālaṅkatassa assāti	394	
PA_tika-s01_05t:394_10	sattāhakālaṅkato. “Kālāmo”ti gottavasena vuttaṃ. Cetovimutti [vimutti (aṭṭhakathāyaṃ)]	3941	
PA_tika-s01_05t:394_11	nāma arahattaphalasamāpatti. Yasmā vipassanāñāṇaṃ ñeyyasaṅkhāte tebhūmakasaṅkhāre	3941	
PA_tika-s01_05t:394_12	aniccādito jānāti, bhaṅgānupassanato ca paṭṭhāya paccakkhato te passati, tasmā yathāvuttaṭṭhena	3941	
PA_tika-s01_05t:394_13	ñāṇadassanaṃ nāma jātanti dasseti “idha panā”tiādinā.	3941	
PA_tika-s01_05t:395_0	Abhinīharatīti vipassanābhimukhaṃ cittaṃ tadaññakaraṇīyato nīharitvā haratīti ayaṃ	395	
PA_tika-s01_05t:395_1	saddato attho, adhippāyato pana taṃ dassetuṃ “vipassanāñāṇassā”tiādi vuttaṃ. Tadabhimukhabhāvoyeva	395	
PA_tika-s01_05t:395_2	hissa tanninnatādikaraṇaṃ, taṃ pana vuttanayena aṭṭhaṅgasamannāgate tasmiṃ citte	395	
PA_tika-s01_05t:395_3	vipassanākkamena jāte vipassanābhimukhaṃ cittapesanamevāti daṭṭhabbaṃ. Tanninnanti	395	
PA_tika-s01_05t:395_4	tassaṃ vipassanāyaṃ ninnaṃ. Itaradvayaṃ tasseva vevacanaṃ. Tassaṃ poṇaṃ vaṅkaṃ pabbhāraṃ	395	
PA_tika-s01_05t:395_5	nīcanti attho. Brahmajāle vuttoyeva. Odanakummāsehi upacīyati vaḍḍhāpīyati, upacayati	395	
PA_tika-s01_05t:395_6	vā vaḍḍhatīti atthaṃ sandhāya “odanenā”tiādi vuttaṃ. Aniccucchādanaparimaddanabhedanaviddhaṃsanadhammoti	395	
PA_tika-s01_05t:395_7	ettha “aniccadhammo”tiādinā dhammasaddo paccekaṃ yojetabbo. Tattha aniccadhammoti	395	
PA_tika-s01_05t:395_8	pabhaṅgutāya addhuvasabhāvo. Duggandhavighātatthāyāti sarīre duggandhassa vigamāya.	395	
PA_tika-s01_05t:395_9	Ucchādanadhammoti ucchādetabbatāsabhāvo, imassa pūtikāyassa duggandhabhāvato gandhodakādīhi	395	
PA_tika-s01_05t:395_10	ubbaṭṭanavilimpanajātikoti attho. Ucchādanena hi pūtikāye sedavātapittasemhādīhi	3951	
PA_tika-s01_05t:395_11	garubhāvaduggandhānamapagamo hoti. Mahāsambāhanaṃ mallādīnaṃ bāhuvaḍḍhanādiatthaṃva	3951	
PA_tika-s01_05t:395_12	hoti, aṅgapaccaṅgābādhavinodanatthaṃ pana khuddakasambāhanameva yuttanti āha “khuddakasambāhanenā”ti,	3951	
PA_tika-s01_05t:395_13	mandasambāhanenāti attho. Parimaddanadhammoti parimadditabbatāsabhāvo.	3951	
PA_tika-s01_05t:396_0	Evaṃ aniyamitakālavasena atthaṃ vatvā idāni niyamitakālavasena atthaṃ vadati “daharakāle”tiādinā.	396	
PA_tika-s01_05t:396_1	Vā-saddo cettha atthadassanavaseneva atthantaravikappanassa viññāyamānattā na payutto,	396	
PA_tika-s01_05t:396_2	luttaniddiṭṭho vā. Daharakāleti aciravijātakāle. Sayāpetvā añchanapīḷanādivasena	396	
PA_tika-s01_05t:396_3	parimaddanadhammoti sambandho. Mitanti bhāvanapuṃsakaniddeso, tena yathāpamāṇaṃ,	396	
PA_tika-s01_05t:396_4	mandaṃ vā añchanapīḷanādīni dasseti. Añchanañcettha ākaḍḍhanaṃ. Pīḷanaṃ sambāhanaṃ.	396	
PA_tika-s01_05t:396_5	Ādisaddena samiñjanauggamanādīni saṅgaṇhāti. Evaṃ pariharitopīti ucchādanādinā sukhedhitopi.	396	
PA_tika-s01_05t:396_6	Bhijjati cevāti aniccatādivasena nassati ca. Vikirati cāti evaṃ bhindanto ca kiñci	396	
PA_tika-s01_05t:396_7	payojanaṃ asādhento vippakiṇṇova hoti. Evaṃ navahi padehi yathārahaṃ kāye samudayavayadhammānupassitā	396	
PA_tika-s01_05t:396_8	dassitāti imamatthaṃ vibhāvento “tatthā”tiādimāha. Tattha chahi padehīti “rūpī, cātumahābhūtiko,	396	
PA_tika-s01_05t:396_9	mātāpettikasambhavo, odanakummāsūpacayo, ucchādanadhammo, parimaddanadhammo”ti imehi	396	
PA_tika-s01_05t:396_10	chahi padehi. Yuttaṃ tāva hotu majjhe tīhipi padehi kāyassa samudayakathanaṃ tesaṃ	3961	
PA_tika-s01_05t:396_11	tadatthadīpanato, “rūpī, ucchādanadhammo, parimaddanadhammo”ti pana tīhi tpadehi	3961	
PA_tika-s01_05t:396_12	kathaṃ tassa tathākathanaṃ yuttaṃ siyā tesaṃ tadatthassa adīpanatoti? Yuttameva tesampi	3961	
PA_tika-s01_05t:396_13	tadatthassa dīpitattā. “Rūpī”ti hi idaṃ attano paccayabhūtena utuāhāralakkhaṇena	3961	
PA_tika-s01_05t:396_14	rūpena rūpavāti atthassa dīpakaṃ. Paccayasaṅgamavisiṭṭhe hi tadassatthiatthe ayamīkāro.	3961	
PA_tika-s01_05t:396_15	“Ucchādanadhammo, parimaddanadhammo”ti ca idaṃ padadvayaṃ tathāvidharūpuppādanena	3961	
PA_tika-s01_05t:396_16	saṇṭhānasampādanatthassa dīpakanti. Dvīhīti “bhedanadhammo, viddhaṃsanadhammo”ti	3961	
PA_tika-s01_05t:396_17	dvīhi padehi. Nissitañca kāyapariyāpanne hadayavatthumhi nissitattā vipassanācittassa.	3961	
PA_tika-s01_05t:396_18	Tadā pavattañhi vipassanācittameva “idañca me viññāṇa”nti āsannapaccakkhavasena vuttaṃ.	3961	
PA_tika-s01_05t:396_19	Paṭibaddhañca kāyena vinā appavattanato, kāyasaññitānañca rūpadhammānaṃ ārammaṇakaraṇato.	3961	
PA_tika-s01_05t:397_0	235. Suṭṭhu obhāsatīti subho, pabhāsampanno maṇi, tāya eva pabhāsampattiyā maṇino	397	
PA_tika-s01_05t:397_1	bhadratāti atthamattaṃ dassetuṃ “subhoti sundaro”ti vuttaṃ. Parisuddhākarasamuṭṭhānameva	397	
PA_tika-s01_05t:397_2	maṇino suvisuddhajātitāti āha “jātimāti parisuddhākarasamuṭṭhito”ti. Suvisuddharatanākarato	397	
PA_tika-s01_05t:397_3	samuṭṭhitoti attho. Ākaraparivisuddhimūlako eva hi maṇino kuruvindajātiādijātivisesoti.	397	
PA_tika-s01_05t:397_4	Idhādhippetassa pana veḷuriyamaṇino viḷūra pabbatassa, viḷūra gāmassa ca avidūre	397	
PA_tika-s01_05t:397_5	parisuddhākaro. Yebhuyyena hi so tato samuṭṭhito. Tathā hesa viḷūranāmakassa pabbatassa,	397	
PA_tika-s01_05t:397_6	gāmassa ca avidūre samuṭṭhitattā veḷuriyoti paññāyittha, devaloke pavattassapi ca	397	
PA_tika-s01_05t:397_7	taṃsadisavaṇṇanibhatāya tadeva nāmaṃ jātaṃ yathā taṃ manussaloke laddhanāmavasena	397	
PA_tika-s01_05t:397_8	devaloke devatānaṃ, so pana mayūragīvāvaṇṇo vā hoti vāyasapattavaṇṇo vā siniddhaveṇupattavaṇṇo	397	
PA_tika-s01_05t:397_9	vāti ācariyadhammapālattherena paramatthadīpaniyaṃ vuttaṃ. Vinayasaṃvaṇṇanāsu pana	397	
PA_tika-s01_05t:397_10	“allaveḷuvaṇṇo”ti vadanti. Tathā hissa “vaṃsavaṇṇo”tipi nāmaṃ jātaṃ. “Mañjārakkhimaṇḍalavaṇṇo”ti	3971	
PA_tika-s01_05t:397_11	ca vutto, tatoyeva so idha padese mañjāramaṇīti pākaṭo hoti. Cakkavattiparibhogārahapaṇītataramaṇibhāvato	3971	
PA_tika-s01_05t:397_12	pana tasseva pāḷiyaṃ vacanaṃ daṭṭhabbaṃ. Yathāha “puna caparaṃ ānanda rañño mahāsudassanassa	3971	
PA_tika-s01_05t:397_13	maṇiratanaṃ pāturahosi, so ahosi maṇi veḷuriyo subho jātimā aṭṭhaṃso”tiādi. Pāsāṇasakkharādidosanīharaṇavaseneva	3971	
PA_tika-s01_05t:397_14	parikammanipphattīti dasseti “apanītapāsāṇasakkharo”ti iminā.	3971	
PA_tika-s01_05t:398_0	Chaviyā eva saṇhabhāvena acchatā, na saṅghātassāti āha “acchoti tanucchavī”ti. Tato	398	
PA_tika-s01_05t:398_1	ceva visesena pasannoti dassetuṃ “suṭṭhu pasanno”ti vuttaṃ. Paribhogamaṇiratanākārasampatti	398	
PA_tika-s01_05t:398_2	sabbākārasampannatā. Tenāha “dhovanavedhanādīhī”tiādi. Pāsāṇādīsu dhotatā dhovanaṃ,	398	
PA_tika-s01_05t:398_3	kāḷakādiapaharaṇatthāya ceva suttena āvunatthāya ca vijjhitabbatā vedhanaṃ. Ādisaddena	398	
PA_tika-s01_05t:398_4	tāpasaṇhakaraṇādīnaṃ saṅgaho. Vaṇṇasampattinti āvunitasuttassa vaṇṇasampattiṃ. Kasmāti	398	
PA_tika-s01_05t:398_5	vuttaṃ “tādisa”ntiādi, tādisasseva āvutassa pākaṭabhāvatoti vuttaṃ hoti.	398	
PA_tika-s01_05t:399_0	Maṇi viya karajakāyo paccavekkhitabbato. Āvutasuttaṃ viya viññāṇaṃ anupavisitvā ṭhitattā.	399	
PA_tika-s01_05t:399_1	Cakkhumā puriso viya vipassanālābhī bhikkhu sammadeva tassa dassanato, tassa purisassa	399	
PA_tika-s01_05t:399_2	maṇino āvibhūtakālo viya tassa bhikkhuno kāyassa āvibhūtakālo tannissayassa pākaṭabhāvato.	399	
PA_tika-s01_05t:399_3	Suttassāvibhūtakālo viya tesaṃ dhammānamāvibhūtakālo tannissitassa pākaṭabhāvatoti	399	
PA_tika-s01_05t:399_4	ayamettha upamāsampādane kāraṇavibhāvanā, “āvutasuttaṃ viya vipassanāñāṇa”nti katthaci	399	
PA_tika-s01_05t:399_5	pāṭho, “idañca viññāṇa”nti vacanato pana “viññāṇa”nti pāṭhova sundarataro, “vipassanāviññāṇa”nti	399	
PA_tika-s01_05t:399_6	vā bhavitabbaṃ. Vipassanāñāṇaṃ abhinīharitvāti vipassanāñāṇābhimukhaṃ cittaṃ nīharitvā.	399	
PA_tika-s01_05t:400_0	Tatrāti veḷuriyamaṇimhi. Tadārammaṇānanti kāyasaññitarūpadhammārammaṇānaṃ. “Phassapañcamakāna”ntiādipadattayassetaṃ	400	
PA_tika-s01_05t:400_1	visesanaṃ atthavasā liṅgavibhattivacanavipariṇāmoti katvā pacchimapadassāpi visesanabhāvato.	400	
PA_tika-s01_05t:400_2	Phassapañcamakaggahaṇena, sabbacittacetasikaggahaṇena ca gahitadhammā vipassanācittuppādapariyāpannā	400	
PA_tika-s01_05t:400_3	evāti daṭṭhabbaṃ. Evañhi tesaṃ vipassanāviññāṇagatikattā āvutasuttaṃ viya “vipassanāviññāṇa”nti	400	
PA_tika-s01_05t:400_4	heṭṭhā vuttavacanaṃ avirodhitaṃ hoti. Kasmā pana vipassanāviññāṇasseva gahaṇanti?	400	
PA_tika-s01_05t:400_5	“Idañca me viññāṇaṃ ettha sitaṃ ettha paṭibaddha”nti iminā tasseva vacanato. “Ayaṃ	400	
PA_tika-s01_05t:400_6	kho me kāyo”tiādinā hi vipassanāñāṇena vipassitvā “tadeva vipassanāñāṇasampayuttaṃ	400	
PA_tika-s01_05t:400_7	viññāṇaṃ ettha sitaṃ ettha paṭibaddha”nti nissayavisayādivasena manasi karoti, tasmā	400	
PA_tika-s01_05t:400_8	tasseva idha gahaṇaṃ sambhavati, nāññassāti daṭṭhabbaṃ. Tenāha “vipassanāviññāṇasseva	400	
PA_tika-s01_05t:400_9	vā āvibhūtakālo”ti. Dhammasaṅgahādīsu desitanayena pākaṭabhāvato cettha phassapañcamakānaṃ	400	
PA_tika-s01_05t:400_10	gahaṇaṃ, niravasesapariggahaṇato sabbacittacetasikānaṃ, yathārutaṃ desitavasena padhānabhāvato	4001	
PA_tika-s01_05t:400_11	vipassanāviññāṇassāti veditabbaṃ. Kiṃ panete paccavekkhaṇañāṇassa āvibhavanti, udāhu	4001	
PA_tika-s01_05t:400_12	puggalassāti? Paccavekkhaṇañāṇasseva, tassa pana āvibhūtattā puggalassāpi āvibhūtā	4001	
PA_tika-s01_05t:400_13	nāma honti, tasmā “bhikkhuno āvibhūtakālo”ti vuttanti.	4001	
PA_tika-s01_05t:401_0	Yasmā panidaṃ vipassanāñāṇaṃ maggañāṇānantaraṃ hoti, tasmā lokiyābhiññānaṃ parato,	401	
PA_tika-s01_05t:401_1	chaṭṭhabhiññāya ca purato vattabbaṃ, atha kasmā sabbābhiññānaṃ puratova vuttanti	401	
PA_tika-s01_05t:401_2	codanālesaṃ dassetvā pariharanto “idañca vipassanāñāṇa”ntiādimāha. “Idañca maggañāṇānantara”nti	401	
PA_tika-s01_05t:401_3	hi iminā yathāvuttaṃ codanālesaṃ dasseti. Tattha “maggañāṇānantara”nti sikhāppattavipassanābhūtaṃ	401	
PA_tika-s01_05t:401_4	gotrabhuñāṇaṃ sandhāya vuttaṃ. Tadeva hi arahattamaggassa, sabbesaṃ vā maggaphalānamanantaraṃ	401	
PA_tika-s01_05t:401_5	hoti, padhānato pana tabbacaneneva sabbassapi vipassanāñāṇassa gahaṇaṃ daṭṭhabbaṃ	401	
PA_tika-s01_05t:401_6	avisesato tassa idha vuttattā. Maggasaddena ca arahattamaggasseva gahaṇaṃ tassevābhiññāpariyāpannattā,	401	
PA_tika-s01_05t:401_7	abhiññāsambandhena ca codanāsambhavato. Lokiyābhiññānaṃ purato vuttaṃ vipassanāñāṇaṃ	401	
PA_tika-s01_05t:401_8	tāsaṃ nānantaratāya anupakāraṃ, āsavakkhayañāṇasaṅkhātāya pana lokuttarābhiññāya	401	
PA_tika-s01_05t:401_9	purato vuttaṃ tassā anantaratāya upakāraṃ, tasmā idaṃ lokiyābhiññānaṃ parato, chaṭṭhābhiññāya	401	
PA_tika-s01_05t:401_10	ca purato vattabbaṃ. Kasmā pana upakāraṭṭhāne tathā avatvā anupakāraṭṭhāneva bhagavatā	4011	
PA_tika-s01_05t:401_11	vuttanti hi codanā sambhavati. “Evaṃ santepī”tiādi parihāradassanaṃ. Tattha evaṃ	4011	
PA_tika-s01_05t:401_12	santepīti yadipi ñāṇānupubbiyā maggañāṇassa anantaratāya upakāraṃ hoti, evaṃ satipīti attho.	4011	
PA_tika-s01_05t:402_0	Abhiññāvāreti chaḷabhiññāvasena vutte desanāvāre. Etassa antarā vāro natthīti pañcasu	402	
PA_tika-s01_05t:402_1	lokiyābhiññāsu kathitāsu ākaṅkheyyasuttādīsu viya chaṭṭhābhiññāpi avassaṃ kathetabbā	402	
PA_tika-s01_05t:402_2	abhiññālakkhaṇabhāvena tappariyāpannato, na ca vipassanāñāṇaṃ lokiyābhiññānaṃ, chaṭṭhābhiññāya	402	
PA_tika-s01_05t:402_3	ca antarā pavesetvā kathetabbaṃ anabhiññālakkhaṇabhāvena tadapariyāpannato. Iti etassa	402	
PA_tika-s01_05t:402_4	vipassanāñāṇassa tāsamabhiññānaṃ antarā vāro natthi, tasmā tattha avasarābhāvato	402	
PA_tika-s01_05t:402_5	idheva rūpāvacaracatutthajjhānānantaraṃ vipassanāñāṇaṃ kathitanti adhippāyo. “Yasmā	402	
PA_tika-s01_05t:402_6	cā”tiādinā atthantaramāha. Tattha ca-saddo samuccayattho, tena na kevalaṃ vipassanāñāṇassa	402	
PA_tika-s01_05t:402_7	idha dassane tadeva kāraṇaṃ, atha kho idampīti imamatthaṃ samuccinātīti ācariyena	402	
PA_tika-s01_05t:402_8	vuttaṃ. Saddavidū pana īdise ṭhāne ca-saddo vā-saddattho, so ca vikappatthoti vadanti,	402	
PA_tika-s01_05t:402_9	tampi yuttameva atthantaradassane payuttattā. Attanā payujjitabbassa hi vijjamānatthasseva	402	
PA_tika-s01_05t:402_10	jotakā upasagganipātā yathā magganidassane sākhābhaṅgā, yathā ca adissamānā jotane	4021	
PA_tika-s01_05t:402_11	padīpāti evamīdisesu. Hoti cettha –	4021	
PA_tika-s01_05t:403	“Atthantaradassanamhi, ca saddo yadi dissati;	40	
PA_tika-s01_05t:404	Samuccaye vikappe so, gahetabbo vibhāvinā”ti.	40	
PA_tika-s01_05t:405_0	Akatasammasanassāti hetugabbhapadaṃ. Tathā katasammasanassāti ca. “Dibbena cakkhunā	405	
PA_tika-s01_05t:405_1	bheravampi rūpaṃ passatoti ettha iddhividhañāṇena bheravaṃ rūpaṃ nimminitvā maṃsacakkhunā	405	
PA_tika-s01_05t:405_2	passatotipi vattabbaṃ. Evampi hi abhiññālābhino apariññātavatthukassa bhayaṃ santāso	405	
PA_tika-s01_05t:405_3	uppajjati uccavālikavāsimahānāgattherassa viyā”ti ācariyena vuttaṃ. Yathā cettha,	405	
PA_tika-s01_05t:405_4	evaṃ dibbāya sotadhātuyā bheravaṃ saddaṃ suṇatoti etthāpi iddhividhañāṇena bheravaṃ	405	
PA_tika-s01_05t:405_5	saddaṃ nimminitvā maṃsasotena suṇatopīti vattabbameva. Evampi hi abhiññālābhino apariññātavatthukassa	405	
PA_tika-s01_05t:405_6	bhayaṃ santāso uppajjati uccavālikavāsimahānāgattherassa viya. Thero hi koñcanādasahitaṃ	405	
PA_tika-s01_05t:405_7	sabbasetaṃ hatthināgaṃ māpetvā disvā, sutvā ca sañjātabhayasantāsoti aṭṭhakathāsu	405	
PA_tika-s01_05t:405_8	vutto. Aniccādivasena katasammasanassa dibbāya…pe… bhayaṃ santāso na uppajjatīti	405	
PA_tika-s01_05t:405_9	sambandho. Bhayavinodanahetu nāma vipassanāñāṇena katasammasanatā, tassa, tena vā	405	
PA_tika-s01_05t:405_10	sampādanatthanti attho. Idhevāti catutthajjhānānantarameva. “Apicā”tiādinā yathāpāṭhaṃ	4051	
PA_tika-s01_05t:405_11	yuttataranayaṃ dasseti. Vipassanāya pavattaṃ pāmojjapītipassaddhiparamparāgatasukhaṃ	4051	
PA_tika-s01_05t:405_12	vipassanāsukhaṃ. Pāṭiyekkanti jhānābhiññādīhi asammissaṃ visuṃ bhūtaṃ sandiṭṭhikaṃ	4051	
PA_tika-s01_05t:405_13	sāmaññaphalaṃ. Tenāha bhagavā dhammapade –	4051	
PA_tika-s01_05t:406	“Yato yato sammasati, khandhānaṃ udayabbayaṃ;	40	
PA_tika-s01_05t:407	Labhatī pītipāmojjaṃ, amataṃ taṃ vijānata”ntiādi. ;	40	
PA_tika-s01_05t:408	Idhāpi vuttaṃ “idampi kho mahārāja sandiṭṭhikaṃ sāmaññaphalaṃ…pe… paṇītatarañcā”ti, tasmā pāḷiyā saṃsandanato imameva nayaṃ yuttataranti vadanti. Āditovāti abhiññānamādimhiyeva.	40	
PA_tika-s01_05t:409	Manomayiddhiñāṇakathāvaṇṇanā	40	
PA_tika-s01_05t:410_0	236-7. Manomayanti ettha pana mayasaddo aparapaññattivikārapadapūraṇanibbattiādīsu	410	
PA_tika-s01_05t:410_1	anekesvatthesu āgato. Idha pana nibbattiattheti dassetuṃ “manena nibbattita”nti vuttaṃ.	410	
PA_tika-s01_05t:410_2	“Abhiññāmanena nibbattita”nti atthoti ācariyenāti vuttaṃ. Visuddhimagge pana “adhiṭṭhānamanena	410	
PA_tika-s01_05t:410_3	nimmitattā manomaya”nti āgataṃ, abhiññāmanena, adhiṭṭhānamanena cāti ubhayathāpi	410	
PA_tika-s01_05t:410_4	nibbattattā ubhayampetaṃ yuttameva. Aṅgaṃ nāma hatthapādāditaṃtaṃsamudāyaṃ, paccaṅgaṃ	410	
PA_tika-s01_05t:410_5	nāma kapparajaṇṇuādi tasmiṃ tasmiṃ samudāye avayavaṃ. “Ahīnindriya”nti ettha paripuṇṇatāyeva	410	
PA_tika-s01_05t:410_6	ahīnatā, na tu appaṇītatā, paripuṇṇabhāvo ca cakkhusotādīnaṃ saṇṭhānavaseneva. Nimmitarūpe	410	
PA_tika-s01_05t:410_7	hi pasādo nāma natthīti dassetuṃ “saṇṭhānavasena avikalindriya”nti vuttaṃ, imināva	410	
PA_tika-s01_05t:410_8	tassa jīvitindriyādīnampi abhāvo vuttoti daṭṭhabbaṃ. Saṇṭhānavasenāti ca kamaladalādisadisasaṇṭhānamattavasena,	410	
PA_tika-s01_05t:410_9	na rūpābhighātārahabhūtappasādādiindriyavasena. “Sabbaṅgapaccaṅgiṃ ahīnindriya”nti	410	
PA_tika-s01_05t:410_10	vuttamevatthaṃ samatthento “iddhimatā”tiādimāha. Aviddhakaṇṇoti kulacārittavasena	4101	
PA_tika-s01_05t:410_11	kaṇṇālaṅkārapiḷandhanatthaṃ avijjhitakaṇṇo, nidassanamattametaṃ. Tenāha “sabbākārehī”ti,	4101	
PA_tika-s01_05t:410_12	vaṇṇasaṇṭhānāvayavavisesādisabbākārehīti attho. Tenāti iddhimatā.	4101	
PA_tika-s01_05t:411_0	Ayamevattho pāḷiyampi vibhāvitoti āha “muñjamhā īsikantiādiupamāttayampi hi…pe… vutta”nti.	411	
PA_tika-s01_05t:411_1	Katthaci pana “muñjamhā īsikantiādi upamāmattaṃ. Yampi hi sadisabhāvadassanatthameva	411	
PA_tika-s01_05t:411_2	vutta”nti pāṭho dissati. Tattha “upamāmatta”nti iminā atthantaradassanaṃ nivatteti,	411	
PA_tika-s01_05t:411_3	“yampi hī”tiādinā pana tassa upamābhāvaṃ samattheti. Niyatānapekkhena ca yaṃ-saddena	411	
PA_tika-s01_05t:411_4	“muñjamhā īsika”ntiādivacanameva paccāmasati. Sadisabhāvadassanatthamevāti saṇṭhānatopi	411	
PA_tika-s01_05t:411_5	vaṇṇatopi avayavavisesatopi sadisabhāvadassanatthaṃyeva. Kathaṃ sadisabhāvoti vuttaṃ	411	
PA_tika-s01_05t:411_6	“muñjasadisā eva hī”tiādi. Muñjaṃ nāma tiṇaviseso, yena kocchādīni karonti. “Pavāheyyā”ti	411	
PA_tika-s01_05t:411_7	vacanato anto ṭhitā eva īsikā adhippetāti dasseti “anto īsikā hotī”ti iminā. Īsikāti	411	
PA_tika-s01_05t:411_8	ca kaḷīro. Visuddhimaggaṭīkāyaṃ pana “kaṇḍa”nti vuttaṃ. Vaṭṭāya kosiyāti parivaṭṭulāya	411	
PA_tika-s01_05t:411_9	asikosiyā. Patthaṭāyāti paṭṭikāya. Karaḍitabbo bhājetabboti karaṇḍo, peḷā. Karaḍitabbo	411	
PA_tika-s01_05t:411_10	jigucchitabboti karaṇḍo, nimmokaṃ. Idhāpi nimmokamevāti āha “karaṇḍāti idampī”tiādi.	4111	
PA_tika-s01_05t:411_11	Vilīvakaraṇḍo nāma peḷā. Kasmā ahikañcukasseva nāmaṃ, na vilīvakaraṇḍakassāti codanaṃ	4111	
PA_tika-s01_05t:411_12	sodheti “ahikañcuko hī”tiādinā, sveva ahinā sadiso, tasmā tasseva nāmanti vuttaṃ	4111	
PA_tika-s01_05t:411_13	hoti. Visuddhimaggaṭīkāyaṃ pana “karaṇḍāyāti peḷāya, nimmokatoti ca vadantī”ti vuttaṃ.	4111	
PA_tika-s01_05t:411_14	Tattha peḷāgahaṇaṃ ahinā asadisatāya vicāretabbaṃ.	4111	
PA_tika-s01_05t:412_0	Yajjevaṃ “seyyathāpi pana mahārāja puriso ahiṃ karaṇḍā uddhareyyā”ti purisassa karaṇḍato	412	
PA_tika-s01_05t:412_1	ahiuddharaṇūpamāya ayamattho virujjheyya. Na hi so hatthena tato uddharituṃ sakkāti	412	
PA_tika-s01_05t:412_2	anuyogenāha “tatthā”tiādi. “Uddhareyyā”ti hi aniyamavacanepi hatthena uddharaṇasseva	412	
PA_tika-s01_05t:412_3	pākaṭattā taṃdassanamiva jātaṃ. Tenāha “hatthena uddharamāno viya dassito”ti. “Ayañhī”tiādi	412	
PA_tika-s01_05t:412_4	cittena uddharaṇassa hetudassanaṃ. Ahino nāma pañcasu ṭhānesu sajātiṃ nātivattanti	412	
PA_tika-s01_05t:412_5	upapattiyaṃ, cutiyaṃ, vissaṭṭhaniddokkamane, samānajātiyā methunapaṭisevane, jiṇṇatacāpanayaneti	412	
PA_tika-s01_05t:412_6	vuttaṃ “sajātiyaṃ ṭhito”ti. Uragajātiyameva ṭhito pajahati, na nāgiddhiyā aññajātirūpoti	412	
PA_tika-s01_05t:412_7	attho. Idañhi mahiddhike nāge sandhāya vuttaṃ. Sarīraṃ khādayamānaṃ viyāti attanoyeva	412	
PA_tika-s01_05t:412_8	tacaṃ attano sarīraṃ khādayamānaṃ viya. Purāṇatacaṃ jigucchantoti jiṇṇatāya katthaci	412	
PA_tika-s01_05t:412_9	muttaṃ katthaci olambitaṃ jiṇṇatacaṃ jigucchanto. Catūhīti “sajātiyaṃ ṭhito, nissāya,	412	
PA_tika-s01_05t:412_10	thāmena, jigucchanto”ti yathāvuttehi catūhi kāraṇehi. Tatoti kañcukato. Aññenāti	4121	
PA_tika-s01_05t:412_11	attato aññena. Cittenāti purisassa citteneva, na hatthena. Seyyathāpi nāma puriso	4121	
PA_tika-s01_05t:412_12	ahiṃ passitvā “aho vatāhaṃ imaṃ ahiṃ kañcukato uddhareyya”nti ahiṃ karaṇḍā cittena	4121	
PA_tika-s01_05t:412_13	uddhareyya, tassa evamassa “ayaṃ ahi, ayaṃ karaṇḍo, añño ahi, añño karaṇḍo, karaṇḍā	4121	
PA_tika-s01_05t:412_14	tveva ahi ubbhato”ti, evameva…pe… so imamhā kāyā aññaṃ kāyaṃ abhinimmināti…pe… ahīnindriyanti	4121	
PA_tika-s01_05t:412_15	ayamettha adhippāyo.	4121	
PA_tika-s01_05t:413	Iddhividhañāṇādikathāvaṇṇanā	41	
PA_tika-s01_05t:414	239. Bhājanādivikatikiriyānissayabhūtā suparikammakatamattikādayo viya vikubbanakiriyānissayabhāvato iddhividhañāṇaṃ daṭṭhabbaṃ.	41	
PA_tika-s01_05t:415_0	241. Pubbe nīvaraṇappahānavāre viya kantāraggahaṇaṃ akatvā kevalaṃ addhānamaggaggahaṇaṃ	415	
PA_tika-s01_05t:415_1	khemamaggadassanatthaṃ. Kasmā pana khemamaggasseva dassanaṃ, na kantāramaggassa,	415	
PA_tika-s01_05t:415_2	nanu upamādassanamattametanti codanaṃ pariharanto “yasmā”tiādimāha. “Appaṭibhayañhī”tiādi	415	
PA_tika-s01_05t:415_3	pana khemamaggasseva gahaṇakāraṇadassanaṃ. Vātātapādinivāraṇatthaṃ sīse sāṭakaṃ katvā.	415	
PA_tika-s01_05t:415_4	Tathā tathā pana paripuṇṇavacanaṃ upamāsampattiyā upameyyasampādanatthaṃ, adhippetassa	415	
PA_tika-s01_05t:415_5	ca upameyyatthassa suviññāpanatthaṃ, hetudāharaṇabhedyabhedakādisampannavacanena	415	
PA_tika-s01_05t:415_6	ca viññūjātikānaṃ cittārādhanatthanti veditabbaṃ. Evaṃ sabbattha. Sukhaṃ vavatthapetīti	415	
PA_tika-s01_05t:415_7	akicchaṃ akasirena sallakkheti, paricchindati ca.	415	
PA_tika-s01_05t:416_0	243. Mando uttānaseyyakadārakopi “daharo”ti vuccatīti tato visesanatthaṃ “yuvā”ti	416	
PA_tika-s01_05t:416_1	vuttanti mantvā yuvasaddena visesitabbameva daharasaddassa atthaṃ dassetuṃ “taruṇo”ti	416	
PA_tika-s01_05t:416_2	vuttaṃ. Tathā yuvāpi koci anicchanako, anicchanato ca amaṇḍanajātikoti tato visesanatthaṃ	416	
PA_tika-s01_05t:416_3	“maṇḍanajātiko”tiādi vuttanti mantvā maṇḍanajātikādisaddena visesitabbameva yuvasaddassa	416	
PA_tika-s01_05t:416_4	atthaṃ dassetuṃ “yobbannena samannāgato”ti vuttaṃ. Pāḷiyañhi yathākkamaṃ padattayassa	416	
PA_tika-s01_05t:416_5	visesitabbavisesakabhāvena vacanato tathā saṃvaṇṇanā katā, itarathā ekakenāpi padena	416	
PA_tika-s01_05t:416_6	adhippetatthādhigamikā saparivārā saṃvaṇṇanāva kātabbā siyāti. “Maṇḍanapakatiko”ti	416	
PA_tika-s01_05t:416_7	vuttameva vivarituṃ “divasassā”tiādimāha. Kaṇikasaddo dosapariyāyo, doso ca nāma	416	
PA_tika-s01_05t:416_8	kāḷatilakādīti dasseti “kāḷatilakā”tiādinā. Kāḷatilappamāṇā bindavo kāḷatilakāni,	416	
PA_tika-s01_05t:416_9	kāḷā vā kammāsā, ye “sāsapabījikā”tipi vuccanti. Tilappamāṇā bindavo tilakāni. Vaṅgaṃ	416	
PA_tika-s01_05t:416_10	nāma viyaṅgaṃ vipariṇāmitamaṅgaṃ. Yobbannapīḷakādayo mukhadūsipīḷakā, ye “kharapīḷakā”	4161	
PA_tika-s01_05t:416_11	tipi vuccanti. Mukhanimittanti mukhacchāyaṃ. Mukhe gato doso mukhadoso. Lakkhaṇavacanamattametaṃ	4161	
PA_tika-s01_05t:416_12	mukhe adosassapi pākaṭabhāvassa adhippetattā, yathā vā mukhe doso, evaṃ mukhe adosopi	4161	
PA_tika-s01_05t:416_13	mukhadosoti saralopena vutto sāmaññaniddesatopi anekatthassa viññātabbattā, pisaddalopena	4161	
PA_tika-s01_05t:416_14	vā ayamattho veditabbo. Avuttopi hi attho sampiṇḍanavasena vutto viya viññāyati,	4161	
PA_tika-s01_05t:416_15	mukhadoso ca mukhaadoso ca mukhadosoti ekadesasarūpekasesanayenapettha attho daṭṭhabbo.	4161	
PA_tika-s01_05t:416_16	Evañhi atthassa paripuṇṇatāya “paresaṃ soḷasavidhaṃ cittaṃ pākaṭaṃ hotī”ti vacanaṃ	4161	
PA_tika-s01_05t:416_17	samatthitaṃ hoti. Tenetaṃ vuccati –	4161	
PA_tika-s01_05t:417	“Vattabbassāvasiṭṭhassa, gāho nidassanādinā;	41	
PA_tika-s01_05t:418	Apisaddādilopena, ekasesanayena vā.	41	
PA_tika-s01_05t:419	Asamāne sadde tidhā, catudhā ca samānake;	41	
PA_tika-s01_05t:420	Sāmaññaniddesatopi, veditabbo vibhāvinā”ti.	42	
PA_tika-s01_05t:421	“Sarāgaṃ vā citta”ntiādinā pāḷiyaṃ vuttaṃ soḷasavidhaṃ cittaṃ.	42	
PA_tika-s01_05t:422_0	245. Pubbenivāsañāṇūpamāyanti pubbenivāsañāṇassa, pubbenivāsañāṇe vā dassitāya upamāya.	422	
PA_tika-s01_05t:422_1	Kasmā pana pāḷiyaṃ gāmattayameva upamāne gahitanti codanaṃ sodhetuṃ “taṃ divasa”ntiādi	422	
PA_tika-s01_05t:422_2	vuttaṃ. Taṃ divasaṃ katakiriyā nāma pākatikasattassāpi yebhuyyena pākaṭā hoti. Tasmā	422	
PA_tika-s01_05t:422_3	taṃ divasaṃ gantuṃ sakkuṇeyyaṃ gāmattayameva bhagavatā gahitaṃ, na taduttarīti adhippāyo.	422	
PA_tika-s01_05t:422_4	Kiñcāpi pāḷiyaṃ taṃdivasaggahaṇaṃ natthi, gāmattayaggahaṇena pana tadaheva katakiriyā	422	
PA_tika-s01_05t:422_5	adhippetāti mantvā aṭṭhakathāyaṃ taṃdivasaggahaṇaṃ katanti daṭṭhabbaṃ. Taṃdivasagatagāmattayaggahaṇeneva	422	
PA_tika-s01_05t:422_6	ca mahābhinīhārehi aññesampi pubbenivāsañāṇalābhīnaṃ tīsupi bhavesu katakiriyā yebhuyyena	422	
PA_tika-s01_05t:422_7	pākaṭā hotīti dīpitanti daṭṭhabbaṃ. Etadatthampi hi gāmattayaggahaṇanti. Tīsu bhavesu	422	
PA_tika-s01_05t:422_8	katakiriyāyāti abhisamparāyesu pubbe diṭṭhadhamme pana idāni, pubbe ca katakiccassa.	422	
PA_tika-s01_05t:423_0	247. Pāḷiyaṃ rathikāya vīthiṃ sañcaranteti aññāya rathikāya aññaṃ rathiṃ sañcaranteti	423	
PA_tika-s01_05t:423_1	attho, tena aparāparaṃ sañcaraṇaṃ dassitanti āha “aparāparaṃ sañcarante”ti, taṃtaṃkiccavasena	423	
PA_tika-s01_05t:423_2	ito cito ca sañcaranteti vuttaṃ hoti, ayamevattho rathivīthisaddānamekatthattā. Siṅghāṭakamhīti	423	
PA_tika-s01_05t:423_3	vīthicatukke. Pāsādo viya bhikkhussa karajakāyo daṭṭhabbo tattha patiṭṭhitassa daṭṭhabbadassanasiddhito.	423	
PA_tika-s01_05t:423_4	Maṃsacakkhumato hi dibbacakkhusamadhigamo. Yathāha “maṃsacakkhussa uppādo, maggo	423	
PA_tika-s01_05t:423_5	dibbassa cakkhuno”ti. Cakkhumā puriso viya ayameva dibbacakkhuṃ patvā ṭhito bhikkhu	423	
PA_tika-s01_05t:423_6	daṭṭhabbassa dassanato. Gehaṃ pavisanto, tato nikkhamanto viya ca mātukucchiṃ paṭisandhivasena	423	
PA_tika-s01_05t:423_7	pavisanto, tato ca vijātivasena nikkhamanto mātukucchiyā gehasadisattā. Tathā hi	423	
PA_tika-s01_05t:423_8	vuttaṃ “mātaraṃ kuṭikaṃ brūsi, bhariyaṃ brūsi kulāvaka”nti. Ayaṃ aṭṭhakathāmuttako	423	
PA_tika-s01_05t:423_9	nayo – gehaṃ pavisanto viya attabhāvaṃ upapajjanavasena okkamanto, gehā nikkhamanto	423	
PA_tika-s01_05t:423_10	viya ca attabhāvato cavanavasena apakkamanto attabhāvassa gehasadisattā. Vuttañhi	4231	
PA_tika-s01_05t:423_11	“gahakāraka diṭṭhosi, puna gehaṃ na kāhasī”ti.	4231	
PA_tika-s01_05t:424_0	Aparāparaṃ sañcaraṇakasattāti punappunaṃ saṃsāre paribbhamanakasattā. Abbhokāsaṭṭhāneti	424	
PA_tika-s01_05t:424_1	ajjhokāsadesabhūte. Majjheti nagarassa majjhabhūte siṅghāṭake. Tattha tatthāti tasmiṃ	424	
PA_tika-s01_05t:424_2	tasmiṃ bhavekadese. Nibbattasattāti uppajjamānakasattā. Iminā hi tasmiṃ tasmiṃ bhave	424	
PA_tika-s01_05t:424_3	jātasaṃvaddhe satte vadati, “aparāparaṃ sañcaraṇakasattā”ti pana etena tathā aniyamitakālike	424	
PA_tika-s01_05t:424_4	sādhāraṇasatte. Evañhi tesaṃ yathākkamaṃ sañcaraṇakasannisinnakajanopamatā upapannā	424	
PA_tika-s01_05t:424_5	hotīti. Tīsu bhavesu nibbattasattānaṃ āvibhūtakāloti ettha pana vuttappakārānaṃ sabbesampi	424	
PA_tika-s01_05t:424_6	sattānaṃ aniyamato gahaṇaṃ veditabbaṃ.	424	
PA_tika-s01_05t:425_0	Nanu cāyaṃ dibbacakkhukathā, atha kasmā “tīsu bhavesū”ti catuvokārabhavassāpi saṅgaho	425	
PA_tika-s01_05t:425_1	kato. Na hi so arūpadhammārammaṇoti anuyogaṃ pariharanto “idañcā”tiādimāha. Tattha	425	
PA_tika-s01_05t:425_2	“idanti tīsu bhavesu nibbattasattānanti idaṃ vacana”nti ayamettha ācariyassa mati,	425	
PA_tika-s01_05t:425_3	evaṃ sati aṭṭhakathācariyehi aṭṭhakathāyameva yathāvutto anuyogo pariharitoti. Ayaṃ	425	
PA_tika-s01_05t:425_4	panettha amhākaṃ khanti – nanu cāyaṃ dibbacakkhukathā, atha kasmā “dibbena cakkhunā	425	
PA_tika-s01_05t:425_5	visuddhena atikkantamānusakena satte passati cavamāne upapajjamāne”tiādinā avisesato	425	
PA_tika-s01_05t:425_6	catuvokārabhavūpagassāpi saṅgaho kato. Na hi so arūpadhammārammaṇoti anuyogaṃ pariharanto	425	
PA_tika-s01_05t:425_7	“idañcā”tiādimāha. Tattha idanti “satte passati cavamāne upapajjamāne”tiādivacanaṃ.	425	
PA_tika-s01_05t:425_8	Evañhi sati aṭṭhakathācariyehi pāḷiyameva yathāvutto anuyogo pariharitoti. Yadaggena	425	
PA_tika-s01_05t:425_9	so pāḷiyaṃ pariharito, tadaggena aṭṭhakathāyampi tassā atthavaṇṇanābhāvato. Desanāsukhatthamevāti	425	
PA_tika-s01_05t:425_10	kevalaṃ desanāsukhatthaṃ eva avisesena vuttaṃ, na pana catuvokārabhavūpagānaṃ dibbacakkhussa	4251	
PA_tika-s01_05t:425_11	āvibhāvasabbhāvato. “Ṭhapetvā arūpabhava”nti vā “dvīsu bhavesū”ti vā satte passati	4251	
PA_tika-s01_05t:425_12	kāmāvacarabhavato, rūpāvacarabhavato ca cavamāneti vā kāmāvacarabhave, rūpāvacarabhave	4251	
PA_tika-s01_05t:425_13	ca upapajjamāneti vā vuccamānā hi desanā yathārahaṃ bhedyabhedakādivibhāvanena sukhāsukhāvabodhā	4251	
PA_tika-s01_05t:425_14	ca na hoti, avisesena pana evameva vuccamānā sukhāsukhāvabodhā ca. Desetuṃ, avabodhetuñca	4251	
PA_tika-s01_05t:425_15	sukaratāpayojanañhi “desanāsukhattha”nti vuttaṃ. Kasmāti āha “āruppe…pe… natthī”ti,	4251	
PA_tika-s01_05t:425_16	dibbacakkhugocarabhūtānaṃ rūpadhammānamabhāvatoti vuttaṃ hoti.	4251	
PA_tika-s01_05t:426	Āsavakkhayañāṇakathāvaṇṇanā	42	
PA_tika-s01_05t:427_0	248. Idha vipassanāpādakaṃ catutthajjhānacittaṃ veditabbaṃ, na lokiyābhiññāsu viya	427	
PA_tika-s01_05t:427_1	abhiññāpādakaṃ. Vipassanāpādakanti ca vipassanāya padaṭṭhānabhūtaṃ, vipassanā ca	427	
PA_tika-s01_05t:427_2	nāmesā tividhā vipassakapuggalabhedena mahābodhisattānaṃ vipassanā, paccekabodhisattānaṃ	427	
PA_tika-s01_05t:427_3	vipassanā, sāvakānaṃ vipassanā cāti. Tattha mahābodhisattānaṃ, paccekabodhisattānañca	427	
PA_tika-s01_05t:427_4	vipassanā cintāmayañāṇasambandhikā sayambhuñāṇabhūtā, sāvakānaṃ pana sutamayañāṇasambandhikā	427	
PA_tika-s01_05t:427_5	paropadesasambhūtā. Sā “ṭhapetvā nevasaññānāsaññāyatanaṃ avasesarūpārūpajjhānānaṃ	427	
PA_tika-s01_05t:427_6	aññatarato vuṭṭhāyā”tiādinā anekadhā, arūpamukhavasena catudhātuvavatthāne vuttānaṃ	427	
PA_tika-s01_05t:427_7	tesaṃ tesaṃ dhātupariggahamukhānañca aññataramukhavasena anekadhā ca visuddhimagge	427	
PA_tika-s01_05t:427_8	nānānayato vibhāvitā, mahābodhisattānaṃ pana catuvīsatikoṭisatasahassamukhena pabhedagamanato	427	
PA_tika-s01_05t:427_9	nānānayaṃ sabbaññutaññāṇasannissayassa ariyamaggañāṇassa adhiṭṭhānabhūtaṃ pubbabhāgañāṇagabbhaṃ	427	
PA_tika-s01_05t:427_10	gaṇhāpentaṃ paripākaṃ gacchantaṃ paramagambhīraṃ saṇhasukhumataraṃ anaññasādhāraṇaṃ	4271	
PA_tika-s01_05t:427_11	vipassanāñāṇaṃ hoti, yaṃ aṭṭhakathāsu “mahāvajirañāṇa”nti vuccati, yassa ca pavattivibhāgena	4271	
PA_tika-s01_05t:427_12	catuvīsatikoṭisatasahassappabhedassa pādakabhāvena samāpajjiyamānā catuvīsatikoṭisatasahassasaṅkhyā	4271	
PA_tika-s01_05t:427_13	devasikaṃ satthu vaḷañjanasamāpattiyo vuccanti. Svāyaṃ buddhānaṃ vipassanācāro paramatthamañjusāyaṃ	4271	
PA_tika-s01_05t:427_14	visuddhimaggavaṇṇanāyaṃ uddesato ācariyena dassito, tato so atthikehi gahetabbo.	4271	
PA_tika-s01_05t:427_15	Idha pana sāvakānaṃ vipassanāva adhippetā.	4271	
PA_tika-s01_05t:428_0	“Āsavānaṃ khayañāṇāyā”ti idaṃ kiriyāpayojanabhūte tadatthe sampadānavacanaṃ, tasmā	428	
PA_tika-s01_05t:428_1	asatipi payojanavācake payojanavaseneva attho veditabboti āha “khayañāṇanibbattanatthāyā”ti.	428	
PA_tika-s01_05t:428_2	Evamīdisesu. Nibbānaṃ, arahattamaggo ca ukkaṭṭhaniddesena idha khayo nāma, tattha	428	
PA_tika-s01_05t:428_3	ñāṇaṃ khayañāṇaṃ, tassa nibbattanasaṅkhāto attho payojanaṃ, tadatthāyāti attho. Khepeti	428	
PA_tika-s01_05t:428_4	pāpadhamme samucchindatīti khayo, maggo. So pana pāpakkhayo āsavakkhayena vinā natthi,	428	
PA_tika-s01_05t:428_5	tasmā “khaye ñāṇa”nti ettha khayaggahaṇena āsavakkhayova vuttoti dasseti “āsavānaṃ	428	
PA_tika-s01_05t:428_6	khayo”ti iminā. Anuppāde ñāṇanti āsavānamanuppādabhūte ariyaphale ñāṇaṃ. Khīyiṃsu	428	
PA_tika-s01_05t:428_7	āsavā etthāti khayo, phalaṃ. Samitapāpatāya samaṇo, samitapāpatā ca nippariyāyato	428	
PA_tika-s01_05t:428_8	arahattaphalenevāti āha “āsavānaṃ khayā samaṇo hotīti ettha phala”nti. Khayāti ca	428	
PA_tika-s01_05t:428_9	khīṇattāti attho. Khīyanti āsavā etthāti khayo, nibbānaṃ. “Āsavakkhayā”ti pana samāsavasena	428	
PA_tika-s01_05t:428_10	dvibhāvaṃ katvā vuttattā “āsavānaṃ khayo”ti padassa atthuddhāre āsavakkhayapadaggahaṇaṃ.	4281	
PA_tika-s01_05t:429_0	“Paravajjānupassissā”tiādigāthā dhammapade. Tattha ujjhānasaññinoti garahasaññino.	429	
PA_tika-s01_05t:429_1	Arāti dūrā. “Arā siṅghāmi vārija”ntiādīsu viya hi dūratthoyaṃ nipāto. “Ārā”tipi pāṭho.	429	
PA_tika-s01_05t:429_2	Arāsaddo viya ārāsaddopi dūratthe eko nipātoti veditabbo. Tadeva hi padaṃ saddasatthe	429	
PA_tika-s01_05t:429_3	udāhaṭaṃ. Kāmañca dhammapadaṭṭhakathāyaṃ “arahattamaggasaṅkhātā ārā dūraṃ gatova	429	
PA_tika-s01_05t:429_4	hotī”ti vuttaṃ, tathāpi āsavavaḍḍhiyā saṅkhāre vaḍḍhento visaṅkhārato suvidūradūro,	429	
PA_tika-s01_05t:429_5	tasmā “ārā so āsavakkhayā”ti ettha āsavakkhayapadaṃ visaṅkhārādhivacanampi sambhavatīti	429	
PA_tika-s01_05t:429_6	āha “nibbāna”nti. Khayanaṃ khayo, āsavānaṃ khaṇanirodho. Sesaṃ tassa pariyāyavacanaṃ.	429	
PA_tika-s01_05t:429_7	Bhaṅgo āsavānaṃ khayoti vuttoti yojanā. Idha pana nibbānampi maggopi avinābhāvato.	429	
PA_tika-s01_05t:429_8	Na hi nibbānamanārabbha maggeneva āsavānaṃ khayo hotīti.	429	
PA_tika-s01_05t:430_0	Tanninnanti tasmiṃ āsavānaṃ khayañāṇe ninnaṃ. Sesaṃ tasseva vevacanaṃ. Pāḷiyaṃ idaṃ	430	
PA_tika-s01_05t:430_1	dukkhanti dukkhassa ariyasaccassa paricchinditvā, anavasesetvā ca tadā tassa bhikkhuno	430	
PA_tika-s01_05t:430_2	paccakkhato gahitabhāvadassananti dassetuṃ “ettaka”ntiādi vuttaṃ. Tattha hi ettakaṃ	430	
PA_tika-s01_05t:430_3	dukkhanti tassa paricchijja gahitabhāvadassanaṃ. Na ito bhiyyoti anavasesetvā gahitabhāvadassanaṃ.	430	
PA_tika-s01_05t:430_4	Tenāha “sabbampi dukkhasacca”ntiādi. Sarasalakkhaṇapaṭivedhavasena pajānanameva yathābhūtaṃ	430	
PA_tika-s01_05t:430_5	pajānanaṃ nāmāti dasseti “sarasalakkhaṇapaṭivedhenā”ti iminā. Rasoti sabhāvo rasitabbo	430	
PA_tika-s01_05t:430_6	jānitabboti katvā, attano raso saraso, so eva lakkhaṇaṃ, tassa asammohato paṭivijjhanenāti	430	
PA_tika-s01_05t:430_7	attho. Asammohato paṭivijjhanañca nāma yathā tasmiṃ ñāṇe pavatte pacchā dukkhasaccassa	430	
PA_tika-s01_05t:430_8	sarūpādiparicchede sammoho na hoti, tathā tassa pavattiyeva. Tena vuttaṃ “yathābhūtaṃ	430	
PA_tika-s01_05t:430_9	pajānātī”ti. “Nibbattika”nti iminā “dukkhaṃ samudeti etasmāti dukkhasamudayo”ti nibbacanaṃ	430	
PA_tika-s01_05t:430_10	dasseti. Tadubhayanti dukkhaṃ, dukkhasamudayo ca. Yaṃ ṭhānaṃ patvāti yaṃ nibbānaṃ	4301	
PA_tika-s01_05t:430_11	maggassa ārammaṇapaccayaṭṭhena kāraṇabhūtaṃ āgamma. Ṭhānanti hi kāraṇaṃ vuccati tiṭṭhati	4301	
PA_tika-s01_05t:430_12	ettha phalaṃ tadāyattatāyāti katvā. Tadubhayaṃ patvāti ca tadubhayavato puggalassa	4301	
PA_tika-s01_05t:430_13	tadubhayassa patti viya vuttā. Puggalasseva hi ārammaṇakaraṇavasena nibbānappatti,	4301	
PA_tika-s01_05t:430_14	na tadubhayassa. Apica patvāti pāpuṇanahetu, puggalassa ārammaṇakaraṇavasena samāpajjanatoti	4301	
PA_tika-s01_05t:430_15	attho. Asamānakattuke viya hi samānakattukepi tvāpaccayassa hetvatthe pavatti saddasatthesu	4301	
PA_tika-s01_05t:430_16	pākaṭā. Appavattīti appavattinimittaṃ “na pavattati tadubhayametenā”ti katvā, appavattiṭṭhānaṃ	4301	
PA_tika-s01_05t:430_17	vā “na pavattati tadubhayametthā”ti katvā, anena ca “dukkhaṃ nirujjhati ettha, etenāti	4301	
PA_tika-s01_05t:430_18	vā dukkhanirodho”ti nibbacanaṃ dasseti, dukkhasamudayassa pana gahaṇaṃ taṃnibbattakassa	4301	
PA_tika-s01_05t:430_19	nirujjhanato tassāpi nirujjhanadassanatthanti daṭṭhabbaṃ. Nibbānapadeyeva ta-saddo	4301	
PA_tika-s01_05t:430_20	nivattatīti ayaṃ-saddo puna vutto. Sabbanāmikañhi padaṃ vuttassa vā liṅgassa gāhakaṃ,	4302	
PA_tika-s01_05t:430_21	vuccamānassa vā. Tassāti dukkhanirodhassa. Sampāpakanti sacchikaraṇavasena sammadeva	4302	
PA_tika-s01_05t:430_22	pāpakaṃ, etena ca “dukkhanirodhaṃ gamayati, gacchati vā etāyāti dukkhanirodhagāminī,	4302	
PA_tika-s01_05t:430_23	sāyeva paṭipadā dukkhanirodhagāminipaṭipadā”ti nibbacanaṃ dasseti.	4302	
PA_tika-s01_05t:431_0	Kilesavasenāti āsavasaṅkhātakilesavasena. Tadeva āsavapariyāyena dassento puna āha,	431	
PA_tika-s01_05t:431_1	tasmā na ettha punaruttidosoti adhippāyo. Pariyāyadesanābhāvo nāma hi āveṇiko buddhadhammoti	431	
PA_tika-s01_05t:431_2	heṭṭhā vuttovāyamattho. Nanu ca āsavānaṃ dukkhasaccapariyāyova atthi, na sesasaccapariyāyo,	431	
PA_tika-s01_05t:431_3	atha kasmā sarūpato dassitasaccāniyeva kilesavasena pariyāyato puna dassento evamāhāti	431	
PA_tika-s01_05t:431_4	vuttanti? Saccaṃ, taṃsambandhattā pana sesasaccānaṃ taṃsamudayādipariyāyopi labbhatīti	431	
PA_tika-s01_05t:431_5	katvā evaṃ vuttanti veditabbaṃ. Dukkhasaccapariyāyabhūtaāsavasambandhāni hi āsavasamudayādīnīti,	431	
PA_tika-s01_05t:431_6	saccāni dassentotipi yojetabbaṃ. “Āsavānaṃ khayañāṇāyā”ti āraddhattā cettha āsavānameva	431	
PA_tika-s01_05t:431_7	gahaṇaṃ, na sesakilesānaṃ tathā anāraddhattāti daṭṭhabbaṃ. Tathā hi “kāmāsavāpi cittaṃ	431	
PA_tika-s01_05t:431_8	vimuccatī”tiādinā āsavavimuttasīseneva sabbakilesavimutti vuttā. “Idaṃ dukkhanti	431	
PA_tika-s01_05t:431_9	yathābhūtaṃ pajānātī”tiādinā missakamaggova idha kathito lokiyavipassanāya lokuttaramaggassa	431	
PA_tika-s01_05t:431_10	missakattāti vuttaṃ “saha vipassanāya koṭippattaṃ maggaṃ kathesī”ti. “Jānato passato”ti	4311	
PA_tika-s01_05t:431_11	iminā tayopi pariññāsacchikiriyābhāvanābhisamayā vuttā catusaccapajānanāya eva catukiccasiddhito,	4311	
PA_tika-s01_05t:431_12	pahānābhisamayo pana pārisesato “vimuccatī”ti iminā vuttoti āha “maggakkhaṇaṃ dassetī”ti.	4311	
PA_tika-s01_05t:431_13	Cattāri hi kiccāni catusaccapajānanāya eva siddhāni. Yathāha “taṃ kho panidaṃ dukkhaṃ	4311	
PA_tika-s01_05t:431_14	ariyasaccaṃ pariññātanti me bhikkhave pubbe ananussutesu dhammesu cakkhuṃ udapādī”tiādi.	4311	
PA_tika-s01_05t:431_15	Ayaṃ aṭṭhakathāmuttako nayo – jānato passatoti ca hetuniddeso, “jānanahetu passanahetu	4311	
PA_tika-s01_05t:431_16	kāmāsavāpi cittaṃ vimuccatī”tiādinā yojanā. Kāmañcettha jānanapassanakiriyānaṃ, vimuccanakiriyāya	4311	
PA_tika-s01_05t:431_17	ca samānakālatā, tathāpi dhammānaṃ samānakālikānampi paccayapaccayuppannatā sahajātādikoṭiyā	4311	
PA_tika-s01_05t:431_18	labbhatīti, hetugabbhavisesanatādassanametantipi vadanti.	4311	
PA_tika-s01_05t:432_0	Bhavāsavaggahaṇena cettha bhavarāgassa viya bhavadiṭṭhiyāpi samavarodhoti diṭṭhāsavassāpi	432	
PA_tika-s01_05t:432_1	saṅgaho daṭṭhabbo, adhunā pana “diṭṭhāsavāpi cittaṃ vimuccatī”ti katthaci pāṭho dissati,	432	
PA_tika-s01_05t:432_2	so na porāṇo, pacchā pamādalikhitoti veditabbo. Bhayabheravasuttasaṃvaṇṇanādīsu anekāsupi	432	
PA_tika-s01_05t:432_3	tatheva saṃvaṇṇitattā. Ettha ca kiñcāpi pāḷiyaṃ saccapaṭivedho aniyamitapuggalassa	432	
PA_tika-s01_05t:432_4	aniyamitakālavasena vutto, tathāpi abhisamayakāle tassa paccuppannataṃ upādāya “evaṃ	432	
PA_tika-s01_05t:432_5	jānato evaṃ passato”ti vattamānakālaniddeso kato, so ca kāmaṃ kassaci maggakkhaṇato	432	
PA_tika-s01_05t:432_6	paraṃ yāvajjatanā atītakāliko eva, sabbapaṭhamaṃ panassa atītakālikattaṃ phalakkhaṇena	432	
PA_tika-s01_05t:432_7	veditabbanti āha “vimuttasminti iminā phalakkhaṇa”nti. Paccavekkhaṇañāṇanti phalapaccavekkhaṇañāṇaṃ	432	
PA_tika-s01_05t:432_8	tathā ceva vuttattā. Taggahaṇena pana tadavinābhāvato sesāni niravasesāni gahetabbāni,	432	
PA_tika-s01_05t:432_9	ekadesāni vā aparipuṇṇāyapi paccavekkhaṇāya sambhavato. “Khīṇā jātī”tiādīhi padehi	432	
PA_tika-s01_05t:432_10	“nāparaṃ itthattāyā”ti padapariyosānehi. Tassāti paccavekkhaṇañāṇassa. Bhūminti pavattiṭṭhānaṃ.	4321	
PA_tika-s01_05t:432_11	Nanu ca “vimuttasmiṃ vimutta”nti vuttaṃ phalameva tassa ārammaṇasaṅkhātā bhūmi, atha	4321	
PA_tika-s01_05t:432_12	kathaṃ “khīṇā jātī”tiādīhi tassa bhūmidassananti codanaṃ sodhetuṃ “tena hī”tiādi	4321	
PA_tika-s01_05t:432_13	vuttaṃ. Yasmā pana pahīnakilesapaccavekkhaṇena vijjamānassāpi kammassa āyatiṃ appaṭisandhikabhāvato	4321	
PA_tika-s01_05t:432_14	“khīṇā jātī”ti pajānāti, yasmā ca maggapaccavekkhaṇādīhi “vusitaṃ brahmacariya”ntiādīni	4321	
PA_tika-s01_05t:432_15	pajānāti, tasmā “khīṇā jātī”tiādīhi tassa bhūmidassananti vuttaṃ hoti. “Tena ñāṇenā”ti	4321	
PA_tika-s01_05t:432_16	hi yathārutato, avinābhāvato ca gahitena pañcavidhena paccavekkhaṇañāṇenāti attho.	4321	
PA_tika-s01_05t:433_0	“Khīṇā jātī”ti ettha sotujanānaṃ suviññāpanatthaṃ parammukhā viya codanaṃ samuṭṭhāpeti	433	
PA_tika-s01_05t:433_1	“katamā panā”tiādinā. Yena panādhippāyena codanā katā, tadadhippāyaṃ pakāsetvā parihāraṃ	433	
PA_tika-s01_05t:433_2	vattukāmo “na tāvassā”tiādimāha. “Na tāva…pe… vijjamānattā”ti vakkhamānameva hi atthaṃ	433	
PA_tika-s01_05t:433_3	manasi katvā ayaṃ codanā samuṭṭhāpitā, tattha na tāvassa atītā jāti khīṇāti assa	433	
PA_tika-s01_05t:433_4	bhikkhuno atītā jāti, na tāva maggabhāvanāya khīṇā. Tattha kāraṇamāha “pubbeva khīṇattā”ti,	433	
PA_tika-s01_05t:433_5	maggabhāvanāya purimatarameva nirujjhanavasena khīṇattāti adhippāyo. Na anāgatā assa	433	
PA_tika-s01_05t:433_6	jāti khīṇā maggabhāvanāyāti yojanā. Tattha kāraṇamāha “anāgate vāyāmābhāvato”ti,	433	
PA_tika-s01_05t:433_7	idañca anāgatabhāvasāmaññameva gahetvā lesena codanādhippāyavibhāvanatthaṃ vadati,	433	
PA_tika-s01_05t:433_8	na anāgatavisesaṃ anāgate maggabhāvanāya khepanapayogābhāvatoti attho. Vijjamāneyeva	433	
PA_tika-s01_05t:433_9	hi payogo sambhavati, na avijjamāneti vuttaṃ hoti. Anāgataviseso panettha adhippeto,	433	
PA_tika-s01_05t:433_10	tassa ca khepane vāyāmopi labbhateva. Tenāha “yā pana maggassā”tiādi. Anāgatavisesoti	4331	
PA_tika-s01_05t:433_11	ca abhāvite magge uppajjanāraho anantarajātibhedo vuccati. Na paccuppannā assa jāti	4331	
PA_tika-s01_05t:433_12	khīṇā maggabhāvanāyāti yojanā. Tattha kāraṇamāha “vijjamānattā”ti, ekabhavapariyāpannatāya	4331	
PA_tika-s01_05t:433_13	vijjamānattāti attho. Tattha tattha bhave paṭhamābhinibbattilakkhaṇā hi jāti. “Yā	4331	
PA_tika-s01_05t:433_14	panā”tiādinā pana maggabhāvanāya kilesahetuvināsanamukhena anāgatajātiyā eva khīṇabhāvo	4331	
PA_tika-s01_05t:433_15	pakāsitoti daṭṭhabbaṃ. Ekacatupañcavokārabhavesūti bhavattayaggahaṇaṃ vuttanayena	4331	
PA_tika-s01_05t:433_16	anavasesato jātiyā khīṇabhāvadassanatthaṃ, pubbapadadvayepettha uttarapadalopo. Ekacatupañcakkhandhappabhedāti	4331	
PA_tika-s01_05t:433_17	etthāpi eseva nayo. “Taṃ so”tiādi “kathañca naṃ pajānātī”ti codanāya sodhanāvacanaṃ.	4331	
PA_tika-s01_05t:433_18	Tattha tanti yathāvuttaṃ jātiṃ. Soti khīṇāsavo bhikkhu. Paccavekkhitvāti pajānanāya	4331	
PA_tika-s01_05t:433_19	pubbabhāge pahīnakilesapaccavekkhaṇadassanaṃ. Evañca katvā paccavekkhaṇaparamparāya	4331	
PA_tika-s01_05t:433_20	tathā pajānanā siddhāti daṭṭhabbaṃ. Paccavekkhaṇantaravibhāvanatthameva hi “jānanto	4332	
PA_tika-s01_05t:433_21	pajānātī”ti vattamānavacanadvayaṃ vuttaṃ, jānanto hutvā, jānanahetu vā pajānāti nāmāti attho.	4332	
PA_tika-s01_05t:434_0	Brahmacariyavāso nāma ukkaṭṭhaniddesato maggabrahmacariyassa nibbattanamevāti āha	434	
PA_tika-s01_05t:434_1	“parivuttha”nti, samantato niravasesena vasitaṃ pariciṇṇanti attho. Kasmā panidaṃ	434	
PA_tika-s01_05t:434_2	so atītakālavasena pajānātīti anuyogenāha “puthujjanakalyāṇakena hi saddhi”ntiādi.	434	
PA_tika-s01_05t:434_3	Puthujjanakalyāṇakopi hi heṭṭhā vuttalakkhaṇo sotāpattiphalasacchikiriyāya paṭipanno	434	
PA_tika-s01_05t:434_4	nāma dakkhiṇavibhaṅgasuttādīsu tathā eva vuttattā. Vasanti nāmāti vasantā eva nāma	434	
PA_tika-s01_05t:434_5	honti, na vutthavāsā. Tasmāti vutthavāsattā. Nanu ca “so ‘idaṃ dukkha”nti yathābhūtaṃ	434	
PA_tika-s01_05t:434_6	pajānātī”tiādinā pāḷiyaṃ sammādiṭṭhiyeva vuttā, na sammāsaṅkappādayo, atha kasmā	434	
PA_tika-s01_05t:434_7	“catūsu saccesu catūhi maggehi pariññāpahānasacchikiriyābhāvanāvasena soḷasavidhaṃ	434	
PA_tika-s01_05t:434_8	kiccaṃ niṭṭhāpita”nti aṭṭhaṅgikassa maggassa sādhāraṇato vuttanti? Sammāsaṅkappādīnampi	434	
PA_tika-s01_05t:434_9	catukiccasādhanavasena pavattito. Sammādiṭṭhiyā hi catūsu saccesu pariññādikiccasādhanavasena	434	
PA_tika-s01_05t:434_10	pavattamānāya sammāsaṅkappādīnampi sesānaṃ dukkhasacce pariññābhisamayānuguṇāva pavatti,	4341	
PA_tika-s01_05t:434_11	itarasaccesu ca nesaṃ pahānābhisamayādivasena pavatti pākaṭā evāti. Dukkhanirodhamaggesu	4341	
PA_tika-s01_05t:434_12	yathākkamaṃ pariññāsacchikiriyābhāvanāpi yāvadeva samudayapahānatthāti katvā tadattheyeva	4341	
PA_tika-s01_05t:434_13	tāsaṃ pakkhipanena “kataṃ karaṇīya”nti padassa adhippāyaṃ vibhāvetuṃ “tenā”tiādi	4341	
PA_tika-s01_05t:434_14	vuttaṃ. “Dukkhamūlaṃ samucchinna”nti imināpi tadeva pakārantarena vibhāveti.	4341	
PA_tika-s01_05t:435_0	Kasmā panettha “kataṃ karaṇīya”nti atītaniddeso katoti āha “puthujjanakalyāṇakādayo”tiādi.	435	
PA_tika-s01_05t:435_1	Ime pakārā itthaṃ, tabbhāvo itthattanti dasseti “itthabhāvāyā”ti iminā, āya-saddo	435	
PA_tika-s01_05t:435_2	ca sampadānatthe, tadatthāyāti attho. Te pana pakārā ariyamaggabyāpārabhūtā pariññādayo	435	
PA_tika-s01_05t:435_3	idhādhippetāti vuttaṃ “evaṃ soḷasakiccabhāvāyā”ti. Te hi maggaṃ paccavekkhato maggānubhāvena	435	
PA_tika-s01_05t:435_4	pākaṭā hutvā upaṭṭhahanti magge paccavekkhite taṃkiccapaccavekkhaṇāyapi sukhena siddhito.	435	
PA_tika-s01_05t:435_5	Evaṃ sādhāraṇato catūsu maggesu paccekaṃ catukiccavasena soḷasakiccabhāvaṃ pakāsetvā	435	
PA_tika-s01_05t:435_6	tesupi kiccesu pahānameva padhānaṃ tadatthattā itaresaṃ pariññādīnanti tadeva visesato	435	
PA_tika-s01_05t:435_7	pakāsetuṃ “kilesakkhayabhāvāya vā”ti āha.	435	
PA_tika-s01_05t:436_0	Apica purimanayena paccavekkhaṇaparamparāya paccavekkhaṇavidhiṃ dassetvā idāni padhānattā	436	
PA_tika-s01_05t:436_1	pahīnakilesapaccavekkhaṇavidhimeva dassetuṃ evaṃ vuttantipi daṭṭhabbaṃ. Dutiyavikappe	436	
PA_tika-s01_05t:436_2	ayaṃ pakāro itthaṃ, tabbhāvo itthattaṃ, āyasaddo cettha sampadānavacanassa kāriyabhūto	436	
PA_tika-s01_05t:436_3	nissakkattheti dasseti “itthabhāvato”ti iminā. “Imasmā evaṃ pakārā”ti pana vadanto	436	
PA_tika-s01_05t:436_4	pakāro nāma pakāravantato atthato bhedo natthi. Yadi hi so bhedo assa, tasseva so	436	
PA_tika-s01_05t:436_5	pakāro na siyā, tasmā itthaṃ-saddo pakāravantavācako, atthato pana abhedepi sati	436	
PA_tika-s01_05t:436_6	avayavāvayavitādinā bhedaparikappanāvasena siyā kiñci bhedamatthaṃ, tasmā itthattasaddo	436	
PA_tika-s01_05t:436_7	pakāravācakoti dasseti. Ayamidha ṭīkāyaṃ, majjhimāgamaṭīkāvinayaṭīkādīsu ca āgatanayo.	436	
PA_tika-s01_05t:437_0	Saddavidū pana pavattinimittānusārena evamicchanti – ayaṃ pakāro assāti itthaṃ, pakāravanto.	437	
PA_tika-s01_05t:437_1	Vicitrā hi taddhitavutti. Tassa bhāvo itthattaṃ, pakāro, imamatthaṃ dassento “itthabhāvato	437	
PA_tika-s01_05t:437_2	imasmā evaṃ pakārā”ti āhāti. Paṭhamavikappepi yathārahaṃ esa nayo. Idāni vattamānakhandhasantānāti	437	
PA_tika-s01_05t:437_3	sarūpakathanaṃ. Aparanti anāgataṃ. “Ime pana pañcakkhandhā pariññātā tiṭṭhantī”ti	437	
PA_tika-s01_05t:437_4	idāni pāṭho, “ime pana carimakattabhāvasaṅkhātā pañcakkhandhā pariññātā tiṭṭhantī”ti	437	
PA_tika-s01_05t:437_5	pana majjhimāgamavinayaṭīkādīsu, idha ca ṭīkāyaṃ ulliṅgitapāṭho. Tattha carimakattabhāvasaṅkhātāti	437	
PA_tika-s01_05t:437_6	ekasantatipariyāpannabhāvena pacchimakattabhāvakathitā. Pariññātāti maggena paricchijja	437	
PA_tika-s01_05t:437_7	ñātā. Tiṭṭhantīti appatiṭṭhā anokāsā tiṭṭhanti. Etena hi tesaṃ khandhānaṃ apariññāmūlābhāvena	437	
PA_tika-s01_05t:437_8	apatiṭṭhābhāvaṃ dasseti. Apariññāmūlikā hi patiṭṭhā, tadabhāvato pana appatiṭṭhābhāvo.	437	
PA_tika-s01_05t:437_9	Yathāha “kabaḷīkāre ce bhikkhave āhāre atthi rāgo, atthi nandī, atthi taṇhā, patiṭṭhitaṃ	437	
PA_tika-s01_05t:437_10	tattha viññāṇaṃ viruḷha”ntiādi. Tadupamaṃ vibhāveti “chinnamūlakā rukkhā viyā”ti	4371	
PA_tika-s01_05t:437_11	iminā, yathā chinnamūlakā rukkhā mūlābhāvato appatiṭṭhā anokāsā tiṭṭhanti, evametepi	4371	
PA_tika-s01_05t:437_12	apariññāmūlābhāvatoti. Ayamettha opammasaṃsandanā. Carimakacittanirodhenāti parinibbānacittanirodhena.	4371	
PA_tika-s01_05t:437_13	Anupādānoti anindhano. Apaṇṇattikabhāvanti yesu khandhesu vijjamānesu tathā tathā	4371	
PA_tika-s01_05t:437_14	parikappanāsiddhā paññatti, tadabhāvato tassāpi dharamānakapaññattiyā abhāvena apaññattikabhāvaṃ	4371	
PA_tika-s01_05t:437_15	gamissanti. Paṇṇatti paññattīti hi atthato ekaṃ yathā “paññāsa paṇṇāsā”ti. Paññāsa	4371	
PA_tika-s01_05t:437_16	paṇṇādesoti hi akkharacintakā vadanti.	4371	
PA_tika-s01_05t:438_0	249. Yebhuyyena saṃkhipati saṅkucito bhavatīti saṅkhepo, pabbatamatthakaṃ. Tañhi	438	
PA_tika-s01_05t:438_1	pabbatapādato anukkamena bahulaṃ saṃkhittaṃ saṅkucitaṃ hoti. Tenāha “pabbatamatthake”ti,	438	
PA_tika-s01_05t:438_2	pabbatasikhareti attho. Ayaṃ aṭṭhakathāmuttako nayo – saṅkhipīyati pabbatabhāvena	438	
PA_tika-s01_05t:438_3	gaṇīyatīti saṅkhepo, pabbatapariyāpanno padeso, tasmiṃ pabbatapariyāpanne padeseti	438	
PA_tika-s01_05t:438_4	atthoti. Anāviloti akālusiyo, sā cassa anāvilatā kaddamābhāvena hotīti āha “nikkaddamo”ti.	438	
PA_tika-s01_05t:438_5	Sapati apadāpi samānā gacchatīti sippi, khuddakā sippi sippiyo kā-kārassa ya-kāraṃ	438	
PA_tika-s01_05t:438_6	katvā, yo “muttiko”tipi vuccati. Savati pasavatīti sambuko, yaṃ “jalasutti, saṅkhalikā”ti	438	
PA_tika-s01_05t:438_7	ca voharanti. Samāhāre yebhuyyato napuṃsakapayogoti vuttaṃ “sippiyasambuka”nti. Evamīdisesu.	438	
PA_tika-s01_05t:438_8	Sakkharāti muṭṭhippamāṇā pāsāṇā. Kathalānīti kapālakhaṇḍāni. Samūhavācakassa ghaṭāsaddassa	438	
PA_tika-s01_05t:438_9	itthi liṅgassāpi dissanato “gumba”nti padassatthaṃ dasseti “ghaṭā”ti iminā.	438	
PA_tika-s01_05t:439_0	Kāmañca “sippiyasambukampi sakkharakathalampi macchagumbampi tiṭṭhantampi carantampī”ti	439	
PA_tika-s01_05t:439_1	ettha sakkharakathalaṃ tiṭṭhatiyeva, sippiyasambukamacchagumbāni carantipi tiṭṭhantipi,	439	
PA_tika-s01_05t:439_2	tathāpi sahacaraṇanayena sabbāneva caranti viya evaṃ vuttanti atthaṃ dassento “tiṭṭhantampi	439	
PA_tika-s01_05t:439_3	carantampīti etthā”tiādimāha. Tattha hi “sakkharakathalaṃ tiṭṭhatiyevā”tiādinā yathāsambhavamatthaṃ	439	
PA_tika-s01_05t:439_4	dasseti, “yathā panā”tiādinā pana sahacaraṇanayaṃ. Pana-saddo arucisaṃsūcane, tathāpīti	439	
PA_tika-s01_05t:439_5	attho. Antarantarāti bahūnaṃ gāvīnamantarantarā ṭhitāsu gāvīsu vijjamānāsupi. Gāvoti	439	
PA_tika-s01_05t:439_6	gāviyo. Itarāpīti ṭhitāpi nisinnāpi. Carantīti vuccanti sahacaraṇanayena. Tiṭṭhantamevātiādīsu	439	
PA_tika-s01_05t:439_7	ayamadhippāyo – sippiyasambukamacchagumbānaṃ caraṇakiriyāyapi yogato ṭhānakiriyāya	439	
PA_tika-s01_05t:439_8	anekantattā ekantato tiṭṭhantameva na kadācipi carantaṃ sakkharakathalaṃ upādāya	439	
PA_tika-s01_05t:439_9	sippiyasambukampi macchagumbampi tiṭṭhantanti vuttaṃ, na tu tesaṃ ṭhānakiriyamupādāya.	439	
PA_tika-s01_05t:439_10	Tesaṃ pana caraṇakiriyamupādāya “carantampī”ti pi-saddalopo hettha daṭṭhabbo. Itarampi	4391	
PA_tika-s01_05t:439_11	dvayanti sippiyasambukamacchagumbaṃ padavasena evaṃ vuttaṃ. Itarañca dvayanti sippiyasambukamacchagumbameva.	4391	
PA_tika-s01_05t:439_12	Carantanti vuttanti etthāpi tesaṃ ṭhānakiriyamupādāya “tiṭṭhantampī”ti pi-saddalopo,	4391	
PA_tika-s01_05t:439_13	evamettha aṭṭhakathācariyehi sahacaraṇanayo dassito, ācariyadhammapālattherena pana	4391	
PA_tika-s01_05t:439_14	yathālābhanayopi. Tathā hi vuttaṃ “kiṃ vā imāya sahacariyāya, yathālābhaggahaṇaṃ	4391	
PA_tika-s01_05t:439_15	panettha daṭṭhabbaṃ. Sakkharakathalassa hi vasena tiṭṭhantanti, sippisambukassa macchagumbassa	4391	
PA_tika-s01_05t:439_16	ca vasena tiṭṭhantampi carantampīti evaṃ yojanā kātabbā”ti. Alabbhamānassāpi atthassa	4391	
PA_tika-s01_05t:439_17	sahayogīvasena desanāmattaṃ pati sahacaraṇanayo, sādhāraṇato desitassāpi atthassa	4391	
PA_tika-s01_05t:439_18	sambhavavasena vivecanaṃ pati yathālābhanayoti ubhayathāpi yujjati.	4391	
PA_tika-s01_05t:440_0	Evampettha vadanti – aṭṭhakathāyaṃ “sakkharakathalaṃ tiṭṭhatiyeva, itarāni carantipi	440	
PA_tika-s01_05t:440_1	tiṭṭhantipī”ti iminā yathālābhanayo dassito yathāsambhavaṃ atthassa vivecitattā,	440	
PA_tika-s01_05t:440_2	“yathā panā”tiādinā pana sahacaraṇanayo alabbhamānassāpi atthassa sahayogīvasena	440	
PA_tika-s01_05t:440_3	desanāmattassa vibhāvitattāti, tadetampi anupavajjameva atthassa yuttattā, aṭṭhakathāyañca	440	
PA_tika-s01_05t:440_4	tathā dassanassāpi sambhavatoti daṭṭhabbaṃ. “Tatthā”tiādi upamāsaṃsandanaṃ. Tīreti	440	
PA_tika-s01_05t:440_5	udakarahadassa tīre. Udakarahado ca nāma katthaci samuddopi vuccati “rahadopi tattha	440	
PA_tika-s01_05t:440_6	gambhīro, samuddo saritodako”tiādīsu. Katthaci jalāsayopi “rahadopi tattha dharaṇī	440	
PA_tika-s01_05t:440_7	nāma, yato meghā pavassanti, vassā yato patāyantī”tiādīsu, idhāpi jalāsayoyeva. So	440	
PA_tika-s01_05t:440_8	hi udakavasena raho cakkhurahādikaṃ dadātīti udakarahado o-kārassa a-kāraṃ katvā.	440	
PA_tika-s01_05t:440_9	Saddavidū pana “udakaṃ haratīti udakarahado niruttinayenā”ti vadanti.	440	
PA_tika-s01_05t:441_0	“Ettāvatā”tiādinā catutthajjhānāntaraṃ dassitavipassanāñāṇato paṭṭhāya yathāvuttatthassa	441	
PA_tika-s01_05t:441_1	sampiṇḍanaṃ. Tattha ettāvatāti “puna caparaṃ mahārāja bhikkhu evaṃ samāhite citte…pe…	441	
PA_tika-s01_05t:441_2	ñāṇadassanāya cittaṃ abhinīharatī”tiādinā ettakena, etaparimāṇavantena vā vacanakkamena.	441	
PA_tika-s01_05t:441_3	Vipassanāñāṇanti ñāṇadassananāmena dassitaṃ vipassanāñāṇaṃ, tassa ca visuṃ gaṇanadassanena	441	
PA_tika-s01_05t:441_4	heṭṭhā catutthajjhānānantaraṃ vattabbatākāraṇesu tīsu nayesu tatiyanayasseva yuttatarabhāvopi	441	
PA_tika-s01_05t:441_5	dīpitoti daṭṭhabbaṃ. Manomayañāṇassa iddhividhasamavarodhitabhāve visuddhimagge vuttepi	441	
PA_tika-s01_05t:441_6	idha pāḷiyaṃ visuṃ desitattā visuṃ eva gahaṇaṃ, tathā desanā ca pāṭiyekkasandiṭṭhikasāmaññaphalatthāti	441	
PA_tika-s01_05t:441_7	daṭṭhabbaṃ. Anāgataṃsañāṇayathākammūpagañāṇadvayassa pāḷiyaṃ anāgatattā “dibbacakkhuvasena	441	
PA_tika-s01_05t:441_8	nipphanna”nti vuttaṃ, tabbasena nipphannattā taggahaṇeneva gahitaṃ taṃ ñāṇadvayanti	441	
PA_tika-s01_05t:441_9	vuttaṃ hoti. Dibbacakkhussa hi anāgataṃsañāṇaṃ, yathākammūpagañāṇañcāti dvepi ñāṇāni	441	
PA_tika-s01_05t:441_10	paribhaṇḍāni hontīti. Dibbacakkhuñāṇanti cutūpapātañāṇanāmena dassitaṃ dibbacakkhuñāṇaṃ.	4411	
PA_tika-s01_05t:442_0	Sabbesaṃ pana dasannaṃ ñāṇānaṃ ārammaṇavibhāgassa visuddhimagge anāgatattā tatthānāgatañāṇānaṃ	442	
PA_tika-s01_05t:442_1	ārammaṇavibhāgaṃ dassetuṃ “tesa”ntiādi vuttaṃ. Tesanti dasannaṃ ñāṇānaṃ. Tatthāti	442	
PA_tika-s01_05t:442_2	tasmiṃ ārammaṇavibhāge, tesu vā dasasu ñāṇesu. Bhūmibhedato parittamahaggataṃ, kālabhedato	442	
PA_tika-s01_05t:442_3	atītānāgatapaccuppannaṃ, santānabhedato ajjhattabahiddhā cāti vipassanāñāṇaṃ sattavidhārammaṇaṃ.	442	
PA_tika-s01_05t:442_4	Parittārammaṇāditikattayeneva hi tassa ārammaṇavibhāgo, na maggārammaṇatikena. Nimmitarūpāyatanamattamevāti	442	
PA_tika-s01_05t:442_5	attanā nimmitaṃ rūpārammaṇameva, attanā vā nimmite manomaye kāye vijjamānaṃ rūpāyatanamevātipi	442	
PA_tika-s01_05t:442_6	yujjati. Idañhi tassa ñāṇassa abhinimmiyamāne manomaye kāye rūpāyatanamevārabbha	442	
PA_tika-s01_05t:442_7	pavattanato vuttaṃ, na pana tattha gandhāyatanādīnamabhāvato. Na hi rūpakalāpo gandhāyatanādivirahito	442	
PA_tika-s01_05t:442_8	atthīti sabbathā parinipphannameva nimmitarūpaṃ. Tenāha “parittapaccuppannabahiddhārammaṇa”nti,	442	
PA_tika-s01_05t:442_9	yathākkamaṃ bhūmikālasantānabhedato tibbidhārammaṇanti attho. Nibbānavasena ekadhammārammaṇampi	442	
PA_tika-s01_05t:442_10	samānaṃ āsavakkhayañāṇaṃ parittārammaṇāditikavasena tividhārammaṇaṃ dassetuṃ “appamāṇabahiddhānavattabbārammaṇa”nti	4421	
PA_tika-s01_05t:442_11	vuttaṃ. Tañhi parittatikavasena appamāṇārammaṇaṃ, ajjhattikavasena bahiddhārammaṇaṃ,	4421	
PA_tika-s01_05t:442_12	atītatikavasena navattabbārammaṇañca hoti.	4421	
PA_tika-s01_05t:443_0	Uttaritarasaddo, paṇītatarasaddo ca pariyāyoti dasseti “seṭṭhatara”nti iminā. Ratanakūṭaṃ	443	
PA_tika-s01_05t:443_1	viya kūṭāgārassa arahattaṃ kūṭaṃ uttamaṅgabhūtaṃ bhagavato desanāya arahattapariyosānattāti	443	
PA_tika-s01_05t:443_2	āha “arahattanikūṭenā”ti. Desanaṃ niṭṭhāpesīti titthakaramataharavibhāviniṃ nānāvidhakuhanalapanādimicchājīvaviddhaṃsiniṃ	443	
PA_tika-s01_05t:443_3	tividhasīlālaṅkataparamasallekhapaṭipattiparidīpiniṃ jhānābhiññādiuttarimanussadhammavibhūsiniṃ	443	
PA_tika-s01_05t:443_4	cuddasavidhamahāsāmaññphalapaṭimaṇḍitaṃ anaññasādhāraṇaṃ sāmaññaphaladesanaṃ ratanāgāraṃ	443	
PA_tika-s01_05t:443_5	viya ratanakūṭena arahattakūṭena niṭṭhāpesi “vimuttasmi”nti iminā, arahattaphalassa desitattāti attho.	443	
PA_tika-s01_05t:444	Ajātasattuupāsakattapaṭivedanākathāvaṇṇanā	44	
PA_tika-s01_05t:445_0	250. Ettāvatā bhagavatā desitassa sāmaññaphalasuttassa atthavaṇṇanaṃ katvā idāni	445	
PA_tika-s01_05t:445_1	dhammasaṅgāhakehi saṅgītassa “evaṃ vutte”tiādipāṭhassapi atthavaṇṇanaṃ karonto paṭhamaṃ	445	
PA_tika-s01_05t:445_2	sambandhaṃ dassetuṃ “rājā”tiādimāha. Tattha tatthāti tasmiṃ tasmiṃ sāmaññaphale,	445	
PA_tika-s01_05t:445_3	suttapadese vā. Karaṇaṃ kāro, sādhu iti kāro tathā, “sādhu bhagavā, sādhu sugatā”tiādinā	445	
PA_tika-s01_05t:445_4	taṃ pavattento. Ādimajjhapariyosānanti desanāya ādiñca majjhañca pariyosānañca. Sakkaccaṃ	445	
PA_tika-s01_05t:445_5	sādaraṃ gāravaṃ sutvā, “cintetvā”ti ettha idaṃ pubbakālakiriyāvacanaṃ. Ime pañhe	445	
PA_tika-s01_05t:445_6	puthū samaṇabrāhmaṇe pucchanto ahaṃ ciraṃ vata amhi, evaṃ pucchantopi ahaṃ thuse	445	
PA_tika-s01_05t:445_7	koṭṭento viya kañci sāraṃ nālatthanti yojanā. Tathā yo…pe… vissajjesi, tassa bhagavato	445	
PA_tika-s01_05t:445_8	guṇasampadā aho vata. Dasabalassa guṇānubhāvaṃ ajānanto ahaṃ vañcito suciraṃ vata	445	
PA_tika-s01_05t:445_9	amhīti. Vañcitoti ca aññāṇena vañcito āvaṭṭito, mohena paṭicchādito amhīti vuttaṃ	445	
PA_tika-s01_05t:445_10	hoti. Tenāha “dasabalassa guṇānubhāvaṃ ajānanto”ti. Sāmaññajotanā hi visese avatiṭṭhati.	4451	
PA_tika-s01_05t:445_11	Cintetvā āvikarontoti sambandho. Ullaṅghanasamatthāyapi ubbegapītiyā anullaṅghanampi	4451	
PA_tika-s01_05t:445_12	siyāti āha “pañcavidhāya pītiyā phuṭasarīro”ti. Phuṭasarīroti ca phusitasarīroti	4451	
PA_tika-s01_05t:445_13	attho, na byāpitasarīroti sabbāya pītiyā abyāpitattā. Tanti attano pasādassa āvikaraṇaṃ,	4451	
PA_tika-s01_05t:445_14	upāsakattapavedanañca. Āraddhaṃ dhammasaṅgāhakehi.	4451	
PA_tika-s01_05t:446_0	Abhikkantāti atikkantā vigatā, vigatabhāvo ca khayo evāti āha “khaye dissatī”ti.	446	
PA_tika-s01_05t:446_1	Tathā hi vuttaṃ “nikkhanto paṭhamo yāmo”ti. Abhikkantataroti ativiya kantataro manoramo,	446	
PA_tika-s01_05t:446_2	tādiso ca sundaro bhaddako nāmāti vuttaṃ “sundare”ti.	446	
PA_tika-s01_05t:447_0	“Ko me”tiādi gāthā vimānavatthumhi. Tattha koti devanāgayakkhagandhabbādīsu katamo.	447	
PA_tika-s01_05t:447_1	Meti mama. Pādānīti pāde, liṅgavipariyāyoyaṃ. Iddhiyāti īdisāya deviddhiyā. Yasasāti	447	
PA_tika-s01_05t:447_2	īdisena parivārena, parijanena ca. Jalanti jalanto vijjotamāno. Abhikkantenāti ativiya	447	
PA_tika-s01_05t:447_3	kantena kamanīyena, abhirūpenāti vuttaṃ hoti. Vaṇṇenāti chavivaṇṇena sarīravaṇṇanibhāya.	447	
PA_tika-s01_05t:447_4	Sabbā obhāsayaṃ disāti sabbā dasapi disā obhāsayanto. Cando viya, sūriyo viya ca	447	
PA_tika-s01_05t:447_5	ekobhāsaṃ ekālokaṃ karonto ko vandatīti sambandho.	447	
PA_tika-s01_05t:448_0	Abhirūpeti atirekarūpe uḷāravaṇṇena sampannarūpe. Abbhānumodaneti abhianumodane abhippamoditabhāve.	448	
PA_tika-s01_05t:448_1	Kimatthiyaṃ “abbhānumodane”ti vacananti āha “tasmā”tiādi. Yuttaṃ tāva hotu abbhānumodane,	448	
PA_tika-s01_05t:448_2	kasmā panāyaṃ dvikkhattuṃ vuttoti codanāya sodhanāmukhena āmeḍitavisayaṃ niddhāreti	448	
PA_tika-s01_05t:448_3	“bhaye kodhe”tiādinā, iminā saddalakkhaṇena hetubhūtena evaṃ vutto, iminā ca iminā	448	
PA_tika-s01_05t:448_4	ca visayenāti vuttaṃ hoti. “Sādhu sādhu bhante”ti āmeḍitavasena atthaṃ dassetvā tassa	448	
PA_tika-s01_05t:448_5	visayaṃ niddhārento evamāhātipi sambandhaṃ vadanti. Tattha “coro coro, sappo sappo”tiādīsu	448	
PA_tika-s01_05t:448_6	bhaye āmeḍitaṃ, “vijjha vijjha, pahara paharā”tiādīsu kodhe, “sādhu sādhū”tiādīsu	448	
PA_tika-s01_05t:448_7	pasaṃsāyaṃ, “gaccha gaccha, lunāhi lunāhī”tiādīsu turite, “āgaccha āgacchā”tiādīsu	448	
PA_tika-s01_05t:448_8	kotūhale, “buddho buddhoti cintento”tiādīsu acchare, “abhikkamathāyasmanto abhikkamathāyasmanto”tiādīsu	448	
PA_tika-s01_05t:448_9	hāse, “kahaṃ ekaputtaka, kahaṃ ekaputtakā”tiādīsu soke, “aho sukhaṃ, aho sukha”ntiādīsu	448	
PA_tika-s01_05t:448_10	pasāde. Casaddo avuttasamuccayattho, tena garahā asammānādīnaṃ saṅgaho daṭṭhabbo.	4481	
PA_tika-s01_05t:448_11	“Pāpo pāpo”tiādīsu hi garahāyaṃ, “abhirūpaka abhirūpakā”tiādīsu asammāne. Evametesu	4481	
PA_tika-s01_05t:448_12	navasu, aññesu ca visayesu āmeḍitavacanaṃ budho kareyya, yojeyyāti attho. Āmeḍanaṃ	4481	
PA_tika-s01_05t:448_13	punappunamuccāraṇaṃ, āmeḍīyati vā punappunamuccārīyatīti āmeḍitaṃ, ekassevatthassa	4481	
PA_tika-s01_05t:448_14	dvattikkhattuṃ vacanaṃ. Meḍisaddo hi ummādane, āpubbo tu dvattikkhattumuccāraṇe vattati	4481	
PA_tika-s01_05t:448_15	yathā “etadeva yadā vākya-māmeḍayati vāsavo”ti.	4481	
PA_tika-s01_05t:449_0	Evaṃ āmeḍitavasena dvikkhattuṃ vuttabhāvaṃ dassetvā idāni nayidaṃ āmeḍitavaseneva	449	
PA_tika-s01_05t:449_1	dvikkhattuṃ vuttaṃ, atha kho paccekamatthadvayavasenapīti dassento “atha vā”tiādimāha.	449	
PA_tika-s01_05t:449_2	Āmeḍitavasena atthaṃ dassetvā vicchāvasenāpi dassento evamāhātipi vadanti, tadayuttameva	449	
PA_tika-s01_05t:449_3	byāpetabbassa dvikkhattumavuttattā. Byāpetabbassa hi byāpakena guṇakiriyādabbena	449	
PA_tika-s01_05t:449_4	byāpanicchāya dvattikkhattuṃ vacanaṃ vicchā yathā “gāmo gāmo ramaṇīyo”ti. Tattha	449	
PA_tika-s01_05t:449_5	abhikkantanti abhikkamanīyaṃ, tabbhāvo ca atiiṭṭhatāyāti vuttaṃ “atiiṭṭha”ntiādi,	449	
PA_tika-s01_05t:449_6	padattayañcetaṃ pariyāyavacanaṃ. Etthāti dvīsu abhikkantasaddesu. “Abhikkanta”nti	449	
PA_tika-s01_05t:449_7	vacanaṃ apekkhitvā napuṃsakaliṅgena vuttaṃ, taṃ pana bhagavato vacanaṃ dhammadesanāyevāti	449	
PA_tika-s01_05t:449_8	katvā “yadidaṃ bhagavato dhammadesanā”ti āha, yāyaṃ bhagavato dhammadesanā mayā sutā,	449	
PA_tika-s01_05t:449_9	tadidaṃ bhagavato dhammadesanāsaṅkhātaṃ vacanaṃ abhikkantanti attho. Evaṃ paṭiniddesopi	449	
PA_tika-s01_05t:449_10	hi atthato abhedattā yutto eva “yattha ca dinnaṃ mahapphalamāhū”tiādīsu viya. “Abhikkanta”nti	4491	
PA_tika-s01_05t:449_11	vuttassa vā atthamattadassanaṃ etaṃ, tasmā atthavasena liṅgavibhattivipariṇāmo veditabbo,	4491	
PA_tika-s01_05t:449_12	kāriyavipariṇāmavasena cettha vibhattivipariṇāmatā. Vacananti hettha seso, abhikkantaṃ	4491	
PA_tika-s01_05t:449_13	bhagavato vacanaṃ, yāyaṃ bhagavato dhammadesanā mayā sutā, sā abhikkantaṃ abhikkantāti	4491	
PA_tika-s01_05t:449_14	attho. Dutiyapadepi “abhikkantanti pasādanaṃ apekkhitvā napuṃsakaliṅgena vutta”ntiādinā	4491	
PA_tika-s01_05t:449_15	yathārahamesa nayo netabbo.	4491	
PA_tika-s01_05t:450_0	“Bhagavato vacana”ntiādinā atthadvayasarūpaṃ dasseti. Tattha dosanāsanatoti rāgādikilesadosaviddhaṃsanato.	450	
PA_tika-s01_05t:450_1	Guṇādhigamanatoti sīlādiguṇānaṃ sampādanavasena adhigamāpanato. Ye guṇe desanā adhigameti,	450	
PA_tika-s01_05t:450_2	tesu “guṇādhigamanato”ti vuttesuyeva guṇesu padhānabhūtā guṇā dassetabbāti te padhānabhūte	450	
PA_tika-s01_05t:450_3	guṇe tāva dassetuṃ “saddhājananato paññājananato”ti vuttaṃ. Saddhāpadhānā hi lokiyā	450	
PA_tika-s01_05t:450_4	guṇā, paññāpadhānā lokuttarāti, padhānaniddeso cesa desanāya adhigametabbehi sīlasamādhidukādīhipi	450	
PA_tika-s01_05t:450_5	yojanāsambhavato. Aññampi atthadvayaṃ dasseti “sātthato”tiādinā. Sīlādiatthasampattiyā	450	
PA_tika-s01_05t:450_6	sātthato. Sabhāvaniruttisampattiyā sabyañjanato. Suviññeyyasaddapayogatāya uttānapadato.	450	
PA_tika-s01_05t:450_7	Saṇhasukhumabhāvena dubbiññeyyatthatāya gambhīratthato. Siniddhamudumadhurasaddapayogatāya	450	
PA_tika-s01_05t:450_8	kaṇṇasukhato. Vipulavisuddhapemanīyatthatāya hadayaṅgamato. Mānātimānavidhamanena	450	
PA_tika-s01_05t:450_9	anattukkaṃsanato. Thambhasārambhanimmaddanena aparavambhanato. Hitādhippāyappavattiyā	450	
PA_tika-s01_05t:450_10	paresaṃ rāgapariḷāhādivūpasamanena karuṇāsītalato. Kilesandhakāravidhamanena paññāvadātato.	4501	
PA_tika-s01_05t:450_11	Avadātaṃ, odātanti ca atthato ekaṃ. Karavīkarutamañjutāya āpātharamaṇīyato. Pubbāparāviruddhasuvisuddhatāya	4501	
PA_tika-s01_05t:450_12	vimaddakkhamato. Āpātharamaṇīyatāya eva suyyamānasukhato. Vimaddakkhamatāya, hitajjhāsayappavattitāya	4501	
PA_tika-s01_05t:450_13	ca vīmaṃsiyamānahitatoti evamettha attho veditabbo. Ādisaddena pana saṃsāracakkanivattanato,	4501	
PA_tika-s01_05t:450_14	saddhammacakkappavattanato, micchāvādaviddhaṃsanato, sammāvādapatiṭṭhāpanato, akusalamūlasamuddharaṇato,	4501	
PA_tika-s01_05t:450_15	kusalamūlasaṃropanato, apāyadvāravidhānato, saggamaggadvāravivaraṇato, pariyuṭṭhānavūpasamanato,	4501	
PA_tika-s01_05t:450_16	anusayasamugghāṭanatoti evamādīnaṃ saṅgaho daṭṭhabbo.	4501	
PA_tika-s01_05t:451_0	Na kevalaṃ padadvayeneva, tato parampi catūhi upamāhīti pi-saddo sampiṇḍanattho.	451	
PA_tika-s01_05t:451_1	“Cakkhumanto rūpāni dakkhantī”ti idaṃ “telapajjotaṃ dhāreyyā”ti catutthaupamāya ākāramattadassanaṃ,	451	
PA_tika-s01_05t:451_2	na pana upamantaradassananti āha “catūhi upamāhī”ti. Adhomukhaṭṭhapitanti kenaci	451	
PA_tika-s01_05t:451_3	adhomukhaṃ ṭhapitaṃ. Heṭṭhāmukhajātanti sabhāveneva heṭṭhāmukhaṃ jātaṃ. Ugghāṭeyyāti	451	
PA_tika-s01_05t:451_4	vivaṭaṃ kareyya. “Hatthe gahetvā”ti samācikkhaṇadassanatthaṃ vuttaṃ, “puratthābhimukho,	451	
PA_tika-s01_05t:451_5	uttarābhimukho vā gacchā”tiādinā vacanamattaṃ avatvā “esa maggo, evaṃ gacchā”ti hatthe	451	
PA_tika-s01_05t:451_6	gahetvā nissandehaṃ dasseyyāti vuttaṃ hoti. Kāḷapakkhe cātuddasī kāḷapakkhacātuddasī.	451	
PA_tika-s01_05t:451_7	Nirantararukkhagahanena ekagghano vanasaṇḍo ghanavanasaṇḍo. Meghassa paṭalaṃ meghapaṭalaṃ,	451	
PA_tika-s01_05t:451_8	meghacchannatāti vuttaṃ hoti. Nikkujjitaṃ ukkujjeyyāti kassacipi ādheyyassa anādhārabhūtaṃ	451	
PA_tika-s01_05t:451_9	kiñci bhājanaṃ ādhārabhāvāpādanavasena ukkujjeyya upari mukhaṃ ṭhapeyya. Heṭṭhāmukhajātatāya	451	
PA_tika-s01_05t:451_10	vimukhaṃ, adhomukhaṭṭhapitatāya asaddhamme patitanti evaṃ padadvayaṃ nikkujjitapadassa	4511	
PA_tika-s01_05t:451_11	yathādassitena atthadvayena yathārahaṃ yojetabbaṃ, na yathāsaṅkhyaṃ. Attano sabhāveneva	4511	
PA_tika-s01_05t:451_12	hi esa rājā saddhammavimukho, pāpamittena pana devadattena pitughātādīsu uyyojitattā	4511	
PA_tika-s01_05t:451_13	asaddhamme patitoti. Vuṭṭhāpentena bhagavatāti sambandho.	4511	
PA_tika-s01_05t:452_0	“Kassapassa bhagavato”tiādinā tadā raññā avuttassāpi atthāpattimattadassanaṃ. Kāmañca	452	
PA_tika-s01_05t:452_1	kāmacchandādayopi paṭicchādakā nīvaraṇabhāvato, micchādiṭṭhi pana savisesaṃ paṭicchādikā	452	
PA_tika-s01_05t:452_2	satte micchābhinivesavasenāti āha “micchādiṭṭhigahanapaṭicchanna”nti. Tenāha bhagavā	452	
PA_tika-s01_05t:452_3	“micchādiṭṭhiparamāhaṃ bhikkhave vajjaṃ vadāmī”ti, [a. ni. 1.310 (atthato samānaṃ)]	452	
PA_tika-s01_05t:452_4	micchādiṭṭhisaṅkhātagumbapaṭicchannanti attho. “Micchādiṭṭhigahanapaṭicchannaṃ sāsanaṃ	452	
PA_tika-s01_05t:452_5	vivarantenā”ti vadanto sabbabuddhānaṃ ekāva anusandhi, ekaṃva sāsananti katvā kassapassa	452	
PA_tika-s01_05t:452_6	bhagavato sāsanampi iminā saddhiṃ ekasāsanaṃ karotīti daṭṭhabbaṃ. Aṅguttaraṭṭhakathādīsupi	452	
PA_tika-s01_05t:452_7	hi tathā ceva vuttaṃ, evañca katvā micchādiṭṭhigahanapaṭicchannassa sāsanassa vivaraṇavacanaṃ upapannaṃ hotīti.	452	
PA_tika-s01_05t:453_0	Sabbo akusaladhammasaṅkhāto apāyagāmimaggo kummaggo kucchito maggoti katvā. Sammādiṭṭhiādīnaṃ	453	
PA_tika-s01_05t:453_1	ujupaṭipakkhatāya micchādiṭṭhiādayo aṭṭha micchattadhammā micchāmaggo mokkhamaggato	453	
PA_tika-s01_05t:453_2	micchā vitatho maggoti katvā. Teneva hi tadubhayassa paṭipakkhataṃ sandhāya “saggamokkhamaggaṃ	453	
PA_tika-s01_05t:453_3	āvikarontenā”ti vuttaṃ. Sabbo hi kusaladhammo saggamaggo. Sammādiṭṭhiādayo aṭṭha	453	
PA_tika-s01_05t:453_4	sammattadhammā mokkhamaggo. Sappiādisannissayo padīpo na tathā ujjalo, yathā telasannissayoti	453	
PA_tika-s01_05t:453_5	telapajjotaggahaṇaṃ. Dhāreyyāti dhareyya, samāhareyya samādaheyyāti attho. Buddhādiratanarūpānīti	453	
PA_tika-s01_05t:453_6	buddhādīnaṃ tiṇṇaṃ ratanānaṃ vaṇṇāyatanāni. Tesaṃ buddhādiratanarūpānaṃ paṭicchādakassa	453	
PA_tika-s01_05t:453_7	mohandhakārassa viddhaṃsakaṃ tathā. Desanāsaṅkhātaṃ pajjotaṃ tathā. Tadubhayaṃ tulyādhikaraṇavasena	453	
PA_tika-s01_05t:453_8	viyūhitvā tassa dhārako samādahakoti atthena “tappaṭicchādakamohandhakāraviddhaṃsakadesanāpajjotadhārakenā”ti	453	
PA_tika-s01_05t:453_9	vuttaṃ. Etehi pariyāyehīti yathāvuttehi nikkujjitukkujjanapaṭicchannavivaraṇamaggācikkhaṇatelapajjotadhāraṇa	453	
PA_tika-s01_05t:453_10	saṅkhāta catubbidhopamopamitabbappakārehi, yathāvuttehi vā nānāvidhakuhanalapanādimicchājīvavidhamanādivibhāvanapariyāyehi.	4531	
PA_tika-s01_05t:453_11	Tenāha “anekapariyāyena dhammo pakāsito”ti.	4531	
PA_tika-s01_05t:454_0	“Eva”ntiādinā “esāha”ntiādipāṭhassa sambandhaṃ dasseti. Pasannacittatāyapasannākāraṃ	454	
PA_tika-s01_05t:454_1	karoti. Pasannacittatā ca imaṃ desanaṃ sutvā evāti atthaṃ ñāpetuṃ “imāya desanāyā”tiādi	454	
PA_tika-s01_05t:454_2	vuttaṃ. Imāya desanāya hetubhūtāya. Pasannākāranti pasannehi sādhujanehi kattabbasakkāraṃ.	454	
PA_tika-s01_05t:454_3	Saraṇanti paṭisaraṇaṃ. Tenāha “parāyaṇa”nti. Parāyaṇatā pana anatthanisedhanena,	454	
PA_tika-s01_05t:454_4	atthasampādanena cāti vuttaṃ “aghassa tātā, hitassa ca vidhātā”ti. Aghassāti nissakke	454	
PA_tika-s01_05t:454_5	sāmivacanaṃ, pāpatoti attho. Dukkhatotipi vadanti keci. Tāyati avassayaṃ karotīti	454	
PA_tika-s01_05t:454_6	tātā. Hitassāti upayogatthe sāmivacanaṃ. Vidahati saṃvidhānaṃ karotīti vidhātā. “Iti	454	
PA_tika-s01_05t:454_7	iminā adhippāyenā”ti vadanto “itisaddo cettha luttaniddiṭṭho, so ca ākārattho”ti	454	
PA_tika-s01_05t:454_8	dasseti. Saraṇanti gamanaṃ. Hitādhippāyena bhajanaṃ, jānanaṃ vā, evañca katvā vinayaṭṭhakathādīsu	454	
PA_tika-s01_05t:454_9	“saraṇanti gacchāmī”ti saheva itisaddena attho vuttoti. Ettha hi nāyaṃ gami-saddo	454	
PA_tika-s01_05t:454_10	nī-saddādayo viya dvikammiko, tasmā yathā “ajaṃ gāmaṃ netī”ti vuccati, evaṃ “bhagavantaṃ	4541	
PA_tika-s01_05t:454_11	saraṇaṃ gacchāmī”ti vattuṃ na sakkā, “saraṇanti gacchāmī”ti pana vattabbaṃ, tasmā	4541	
PA_tika-s01_05t:454_12	ettha itisaddo luttaniddiṭṭhoti veditabbaṃ, evañca katvā “yo buddhaṃ saraṇaṃ gacchati,	4541	
PA_tika-s01_05t:454_13	so buddhaṃ vā gaccheyya saraṇaṃ vā”ti khuddakanikāyaṭṭhakathāya uddhaṭā codanā anavakāsā.	4541	
PA_tika-s01_05t:454_14	Na hi gami-saddaṃ duhādinyādigaṇikaṃ karonti akkharacintakāti. Hotu tāva gami-saddassa	4541	
PA_tika-s01_05t:454_15	ekakammabhāvo, tathāpi “gacchateva pubbaṃ disaṃ, gacchati pacchimaṃ disa”ntiādīsu	4541	
PA_tika-s01_05t:454_16	viya “bhagavantaṃ, saraṇa”nti padadvayassa samānādhikaraṇatā yuttāti? Na, tassa padadvayassa	4541	
PA_tika-s01_05t:454_17	samānādhikaraṇabhāvānupapattito. Tassa hi samānādhikaraṇabhāve adhippete paṭihatacittopi	4541	
PA_tika-s01_05t:454_18	bhagavantaṃ upasaṅkamanto buddhaṃ saraṇaṃ gato nāma siyā. Yañhi taṃ “buddho”ti visesitaṃ	4541	
PA_tika-s01_05t:454_19	saraṇaṃ, tamevesa gatoti, na cettha anupapattikena atthena attho, tasmā “bhagavanta”nti	4541	
PA_tika-s01_05t:454_20	gamanīyatthassa dīpanaṃ, “saraṇa”nti pana gamanākārassāti vuttanayena itilopavaseneva	4542	
PA_tika-s01_05t:454_21	attho gahetabboti. Dhammañca saṅghañcāti etthāpi eseva nayo. Honti cettha –	4542	
PA_tika-s01_05t:455	“Gamissa ekakammattā, itilopaṃ vijāniyā;	45	
PA_tika-s01_05t:456	Paṭighātappasaṅgattā, na ca tulyatthatā siyā.	45	
PA_tika-s01_05t:457	Tasmā gamanīyatthassa, pubbapadaṃva jotakaṃ;	45	
PA_tika-s01_05t:458	Gamanākārassa paraṃ, ityuttaṃ saraṇattaye”ti.	45	
PA_tika-s01_05t:459_0	“Iti iminā adhippāyena bhagavantaṃ gacchāmī”ti pana vadanto aneneva adhippāyena bhajanaṃ,	459	
PA_tika-s01_05t:459_1	jānanaṃ vā saraṇagamanaṃ nāmāti niyameti. Tattha “gacchāmī”tiādīsu purimassa purimassa	459	
PA_tika-s01_05t:459_2	pacchimaṃ pacchimaṃ atthavacanaṃ, “gacchāmī”ti etassa vā anaññasādhāraṇatādassanavasena	459	
PA_tika-s01_05t:459_3	pāṭiyekkameva atthavacanaṃ “bhajāmī”tiādipadattayaṃ. Bhajanañhi saraṇādhippāyena	459	
PA_tika-s01_05t:459_4	upasaṅkamanaṃ, sevanaṃ santikāvacarabhāvo, payirupāsanaṃ vattapaṭivattakaraṇena upaṭṭhānanti	459	
PA_tika-s01_05t:459_5	evaṃ sabbathāpi anaññasādhāraṇataṃyeva dasseti. Evaṃ “gacchāmī”ti padassa gatiatthaṃ	459	
PA_tika-s01_05t:459_6	dassetvā buddhiatthampi dassetuṃ “evaṃ vā”tiādimāha, tattha evanti “bhagavā me saraṇa”ntiādinā	459	
PA_tika-s01_05t:459_7	adhippāyena. Kasmā pana “gacchāmī”ti padassa “bujjhāmī”ti ayamattho labbhatīti codanaṃ	459	
PA_tika-s01_05t:459_8	sodheti “yesañhī”tiādinā, anena ca niruttinayamantarena sabhāvatova gamudhātussa	459	
PA_tika-s01_05t:459_9	buddhiatthoti dīpeti. Dhātūnanti mūlasaddasaṅkhātānaṃ i, yā, kamu, gamuiccādīnaṃ.	459	
PA_tika-s01_05t:460_0	“Adhigatamagge, sacchikatanirodhe”ti padadvayenāpi phalaṭṭhā eva dassitā, na maggaṭṭhāti	460	
PA_tika-s01_05t:460_1	te dassento “yathānusiṭṭhaṃ paṭipajjamāne cā”ti āha. Nanu ca kalyāṇaputhujjanopi	460	
PA_tika-s01_05t:460_2	“yathānusiṭṭhaṃ paṭipajjatī”ti vuccatīti? Kiñcāpi vuccati, nippariyāyena pana maggaṭṭhā	460	
PA_tika-s01_05t:460_3	eva tathā vattabbā, na itaro niyāmokkamanābhāvato. Tathā hi te eva “apāyesu apatamāne	460	
PA_tika-s01_05t:460_4	dhāretī”ti vuttā. Sammattaniyāmokkamanena hi apāyavinimuttisambhavoti. Evaṃ anekehipi	460	
PA_tika-s01_05t:460_5	vinaya- suttantaṭīkākārehī vuttaṃ, tadetaṃ sammattaniyāmokkamanavasena nippariyāyato	460	
PA_tika-s01_05t:460_6	apāyavinimuttake sandhāya vuttaṃ, tadanupapattivasena pana pariyāyato apāyavinimuttakaṃ	460	
PA_tika-s01_05t:460_7	kalyāṇaputhujjanampi “yathānusiṭṭhaṃ paṭipajjamāne”ti padena dassetīti daṭṭhabbaṃ.	460	
PA_tika-s01_05t:460_8	Tathā hesa dakkhiṇavibhaṅgasuttādīsu sotāpattiphalasacchikiriyāya paṭipannabhāvena	460	
PA_tika-s01_05t:460_9	vuttoti, chattavimāne chattamāṇavako cettha nidassanaṃ. Adhigatamagge, sacchikatanirodhe	460	
PA_tika-s01_05t:460_10	ca yathānusiṭṭhaṃ paṭipajjamāne ca puggale apāyesu apatamāne katvā dhāretīti sapāṭhasesayojanā.	4601	
PA_tika-s01_05t:460_11	Atītakālikena hi purimapadadvayena phalaṭṭhānameva gahaṇaṃ, vattamānakālikena ca	4601	
PA_tika-s01_05t:460_12	pacchimena padena saha kalyāṇaputhujjanena maggaṭṭhānameva. “Apatamāne”ti pana padena	4601	
PA_tika-s01_05t:460_13	dhāraṇākāradassanaṃ apatanakaraṇavaseneva dhāretīti, dhāraṇasarūpadassanaṃ vā. Dhāraṇaṃ	4601	
PA_tika-s01_05t:460_14	nāma apatanakaraṇamevāti, apatanakaraṇañca apāyādinibbattakakilesaviddhaṃsanavasena	4601	
PA_tika-s01_05t:460_15	vaṭṭato niyyānameva. “Apāyesū”ti hi dukkhabahulaṭṭhānatāya padhānavasena vuttaṃ,	4601	
PA_tika-s01_05t:460_16	vaṭṭadukkhesu pana sabbesupi apatamāne katvā dhāretīti attho veditabbo. Tathā hi	4601	
PA_tika-s01_05t:460_17	abhidhammaṭṭhakathāyaṃ vuttaṃ “sotāpattimaggo cettha apāyabhavato vuṭṭhāti, sakadāgāmimaggo	4601	
PA_tika-s01_05t:460_18	sugatikāmabhavekadesato, anāgāmimaggo kāmabhavato, arahattamaggo rūpārūpabhavato,	4601	
PA_tika-s01_05t:460_19	sabbabhavehipi vuṭṭhāti evāti vadantī”ti evañca katvā ariyamaggo niyyānikatāya, nibbānañca	4601	
PA_tika-s01_05t:460_20	tassa tadatthasiddhihetutāyāti ubhayameva nippariyāyena dhammo nāmāti sarūpato dassetuṃ	4602	
PA_tika-s01_05t:460_21	“so atthato ariyamaggo ceva nibbānañcā”ti vuttaṃ. Nibbānañhi ārammaṇaṃ labhitvā ariyamaggassa	4602	
PA_tika-s01_05t:460_22	tadatthasiddhi, svāyamattho ca pāḷiyā eva siddhoti āha “vuttañceta”ntiādi. Yāvatāti	4602	
PA_tika-s01_05t:460_23	yattakā. Tesanti tattakānaṃ dhammānaṃ. “Aggo akkhāyatī”ti vattabbe o-kārassa a-kāraṃ,	4602	
PA_tika-s01_05t:460_24	ma-kārāgamañca katvā “aggamakkhāyatī”ti vuttaṃ. “Akkhāyatī”ti cettha itisaddo ādiattho,	4602	
PA_tika-s01_05t:460_25	pakārattho vā, tena “yāvatā bhikkhave dhammā saṅkhatā vā asaṅkhatā vā, virāgo tesaṃ	4602	
PA_tika-s01_05t:460_26	aggamakkhāyatī”tiādi suttapadaṃ saṅgaṇhāti, “vitthāro”ti iminā vā tadavasesasaṅgaho.	4602	
PA_tika-s01_05t:461_0	Yasmā pana ariyaphalānaṃ “tāya saddhāya avūpasantāyā”tiādi vacanato maggena samucchinnānaṃ	461	
PA_tika-s01_05t:461_1	kilesānaṃ paṭippassaddhippahānakiccatāya niyyānānuguṇatā, niyyānapariyosānatā ca,	461	
PA_tika-s01_05t:461_2	pariyattiyā pana niyyānadhammasamadhigamahetutāya niyyānānuguṇatāti iminā pariyāyena	461	
PA_tika-s01_05t:461_3	vuttanayena dhammabhāvo labbhati, tasmā tadubhayampi saṅgaṇhanto “na kevalañcā”tiādimāha.	461	
PA_tika-s01_05t:461_4	Svāyamattho ca pāṭhāruḷho evāti dasseti “vuttañheta”ntiādinā. Tattha chattamāṇavakavimāneti	461	
PA_tika-s01_05t:461_5	chatto kira nāma setabyāyaṃ brāhmaṇamāṇavako, so ukkaṭṭhāyaṃ pokkharasātibrāhmaṇassa	461	
PA_tika-s01_05t:461_6	santike sippaṃ uggahetvā “garudakkhiṇaṃ dassāmī”ti ukkaṭṭhābhimukho gacchati, athassa	461	
PA_tika-s01_05t:461_7	bhagavā antarāmagge corantarāyaṃ, tāvatiṃsabhavane nibbattamānañca disvā gāthābandhavasena	461	
PA_tika-s01_05t:461_8	saraṇagamanavidhiṃ desesi, tassa tāvatiṃsabhavanupagassa tiṃsayojanikaṃ vimānaṃ chattamāṇavakavimānaṃ.	461	
PA_tika-s01_05t:461_9	Devalokepi hi tassa manussakāle samaññā yathā “maṇḍūko devaputto, kuvero devarājā”ti,	461	
PA_tika-s01_05t:461_10	idha pana chattamāṇavakavimānaṃ vatthu kāraṇaṃ etassāti katvā uttarapadalopena “na	4611	
PA_tika-s01_05t:461_11	tathā tapati nabhe sūriyo, cando ca na bhāsati na phusso, yathā”tiādikā desanā “chattamāṇavakavimāna”nti	4611	
PA_tika-s01_05t:461_12	vuccati, tatrāyaṃ gāthā pariyāpannā, tasmā chattamāṇavakavimānavatthudesanāyanti attho veditabbo.	4611	
PA_tika-s01_05t:462_0	Kāmarāgo bhavarāgoti evamādibhedo anādikālavibhāvito sabbopi rāgo virajjati pahīyati	462	
PA_tika-s01_05t:462_1	etenāti rāgavirāgo, maggo. Ejāsaṅkhātāya taṇhāya, antonijjhānalakkhaṇassa ca sokassa	462	
PA_tika-s01_05t:462_2	taduppattiyaṃ sabbaso parikkhīṇattā natthi ejā, soko ca etasminti anejaṃ, asokañca,	462	
PA_tika-s01_05t:462_3	phalaṃ. Tadaṭṭhakathāyaṃ pana “taṇhāvasiṭṭhānaṃ sokanimittānaṃ kilesānaṃ paṭippassambhanato	462	
PA_tika-s01_05t:462_4	asoka”nti vuttaṃ. Dhammamasaṅkhatanti sampajja sambhūya paccayehi appaṭisaṅkhatattā	462	
PA_tika-s01_05t:462_5	asaṅkhataṃ attano sabhāvadhāraṇato paramatthadhammabhūtaṃ nibbānaṃ. Tadaṭṭhakathāyaṃ	462	
PA_tika-s01_05t:462_6	pana “dhammanti sabhāvadhammaṃ. Sabhāvato gahetabbadhammo hesa, yadidaṃ maggaphalanibbānāni,	462	
PA_tika-s01_05t:462_7	na pariyattidhammo viya paññattidhammavasenā”ti vuttaṃ, evaṃ sati dhammasaddo tīsupi	462	
PA_tika-s01_05t:462_8	ṭhānesu yojetabbo. Appaṭikūlasaddena ca tattha nibbānameva gahitaṃ “natthi ettha	462	
PA_tika-s01_05t:462_9	kiñcipi paṭikūla”nti katvā, appaṭikūlanti ca avirodhadīpanato kiñci aviruddhaṃ, iṭṭhaṃ	462	
PA_tika-s01_05t:462_10	paṇītanti vā attho. Paguṇarūpena pavattitattā, pakaṭṭhaguṇavibhāvanato vā paguṇaṃ.	4621	
PA_tika-s01_05t:462_11	Yathāha “vihiṃsasaññī paguṇaṃ na bhāsiṃ, dhammaṃ paṇītaṃ manujesu brahme”ti.	4621	
PA_tika-s01_05t:463_0	Dhammakkhandhā kathitāti yojanā. Evaṃ idha catūhipi padehi pariyattidhammoyeva gahito,	463	
PA_tika-s01_05t:463_1	tadaṭṭhakathāyaṃ pana “savanavelāyaṃ, upaparikkhaṇavelāyaṃ, paṭipajjanavelāyanti	463	
PA_tika-s01_05t:463_2	sabbadāpi iṭṭhamevāti madhuraṃ, sabbaññutaññāṇasannissayāya paṭibhānasampadāya pavattitattā	463	
PA_tika-s01_05t:463_3	suppavattibhāvato, nipuṇabhāvato ca paguṇaṃ, vibhajitabbassa atthassa khandhādivasena,	463	
PA_tika-s01_05t:463_4	kusalādivasena, uddesādivasena ca suṭṭhu vibhajanato suvibhattanti tīhipi padehi	463	
PA_tika-s01_05t:463_5	pariyattidhammameva vadatī”ti vuttaṃ. Āpāthakāle viya majjanakālepi, kathentassa	463	
PA_tika-s01_05t:463_6	viya suṇantassāpi sammukhībhāvato ubhatopaccakkhatādassanatthaṃ idheva “ima”nti āsannapaccakkhavacanamāha.	463	
PA_tika-s01_05t:463_7	Puna “dhamma”nti idaṃ yathāvuttassa catubbidhassāpi dhammassa sādhāraṇavacanaṃ. Pariyattidhammopi	463	
PA_tika-s01_05t:463_8	hi saraṇesu ca sīlesu ca patiṭṭhānamattāyapi yāthāvapaṭipattiyā apāyapatanato dhāreti,	463	
PA_tika-s01_05t:463_9	imassa ca atthassa idameva chattamāṇavakavimānaṃ sādhakanti daṭṭhabbaṃ. Sādhāraṇabhāvena	463	
PA_tika-s01_05t:463_10	yathāvuttaṃ dhammaṃ paccakkhaṃ katvā dassento puna “ima”nti āha. Yasmā cesā bha-kārattayena	4631	
PA_tika-s01_05t:463_11	ca paṭimaṇḍitā dodhakagāthā, tasmā tatiyapāde madhurasadde ma-kāro adhikopi ariyacariyādipadehi	4631	
PA_tika-s01_05t:463_12	viya anekakkharapadena yuttattā anupavajjoti daṭṭhabbaṃ.	4631	
PA_tika-s01_05t:464_0	Diṭṭhisīlasaṅghātenāti “yāyaṃ diṭṭhi ariyā niyyānikā niyyāti takkarassa sammā dukkhakkhayāya,	464	
PA_tika-s01_05t:464_1	tathārūpāya diṭṭhiyā diṭṭhisāmaññagato viharatī”ti evaṃ vuttāya diṭṭhiyā ceva “yāni	464	
PA_tika-s01_05t:464_2	tāni sīlāni akhaṇḍāni acchiddāni asabalāni akammāsāni bhujissāni viññupasatthāni	464	
PA_tika-s01_05t:464_3	aparāmaṭṭhāni samādhisaṃvattanikāni, tathārūpehi sīlehi sīlasāmaññagato viharatī”ti	464	
PA_tika-s01_05t:464_4	evaṃ vuttānaṃ sīlānañca saṃhatabhāvena, diṭṭhisīlasāmaññenāti attho. Saṃhatoti saṅghaṭito,	464	
PA_tika-s01_05t:464_5	sametoti vuttaṃ hoti. Ariyapuggalā hi yattha katthaci dūre ṭhitāpi attano guṇasāmaggiyā	464	
PA_tika-s01_05t:464_6	saṃhatā eva. “Vuttañheta”ntiādinā āhaccapāṭhena samattheti.	464	
PA_tika-s01_05t:465_0	Yatthāti yasmiṃ saṅghe. Dinnanti pariccattaṃ annādideyyadhammaṃ, gāthābandhattā cettha	465	
PA_tika-s01_05t:465_1	anunāsikalopo. Dodhakagāthā hesā. Mahapphalamāhūti “mahapphala”nti buddhādayo āhu.	465	
PA_tika-s01_05t:465_2	Catūsūti cettha ca-kāro adhikopi vuttanayena anupavajjo. Accantameva kilesāsucito	465	
PA_tika-s01_05t:465_3	visuddhattā sucīsu. “Sotāpanno sotāpattiphalasacchikiriyāya paṭipanno”tiādinā vuttesu	465	
PA_tika-s01_05t:465_4	catūsu purisayugesu. Catusaccadhammassa, nibbānadhammassa ca paccakkhato dassanena,	465	
PA_tika-s01_05t:465_5	ariyadhammassa paccakkhadassāvitāya vā dhammadasā. Te puggalā maggaṭṭhaphalaṭṭhe	465	
PA_tika-s01_05t:465_6	yugale akatvā visuṃ visuṃ puggalagaṇanena aṭṭha ca honti. Imaṃ saṅghaṃ saraṇatthaṃ	465	
PA_tika-s01_05t:465_7	saraṇāya parāyaṇāya apāyadukkhavaṭṭadukkhaparitāṇāya upehi upagaccha bhaja seva,	465	
PA_tika-s01_05t:465_8	evaṃ vā jānāhi bujjhassūti saha yojanāya attho. Yattha yesu sucīsu catūsu purisayugesu	465	
PA_tika-s01_05t:465_9	dinnaṃ mahapphalamāhu, dhammadasā te puggalā aṭṭha ca, imaṃ saṅghaṃ saraṇatthamupehīti	465	
PA_tika-s01_05t:465_10	vā sambandho. Evampi hi paṭiniddeso yutto eva atthato abhinnattāti daṭṭhabbaṃ. Gāthāsukhatthañcettha	4651	
PA_tika-s01_05t:465_11	purisapade īkāraṃ, puggalāpade ca rassaṃ katvā niddeso.	4651	
PA_tika-s01_05t:466	Ettāvatāti “esāha”ntiādivacanakkamena. Tīṇi vatthūni “saraṇa”nti gamanāni, tikkhattuṃ vā “saraṇa”nti gamanānīti saraṇagamanāni. Paṭivedesīti attano hadayagataṃ vācāya pavedesi.	46	
PA_tika-s01_05t:467	Saraṇagamanakathāvaṇṇanā	46	
PA_tika-s01_05t:468_0	Saraṇagamanassa visayappabhedaphalasaṃkilesabhedānaṃ viya, kattu ca vibhāvanā tattha	468	
PA_tika-s01_05t:468_1	kosallāya hoti yevāti saha kattunā taṃ vidhiṃ dassetuṃ “idāni tesu saraṇagamanesu	468	
PA_tika-s01_05t:468_2	kosallatthaṃ…pe… veditabbo”ti vuttaṃ. “Yo ca saraṇaṃ gacchatī”ti iminā hi kattāraṃ	468	
PA_tika-s01_05t:468_3	vibhāveti tena vinā saraṇagamanasseva asambhavato, “saraṇagamana”nti iminā ca saraṇagamanameva,	468	
PA_tika-s01_05t:468_4	“saraṇa”ntiādīhi pana yathākkamaṃ visayādayo. Kasmā panettha vodānaṃ na gahitaṃ,	468	
PA_tika-s01_05t:468_5	nanu vodānavibhāvanāpi tattha kosallāya hotīti? Saccametaṃ, taṃ pana saṃkilesaggahaṇeneva	468	
PA_tika-s01_05t:468_6	atthato vibhāvitaṃ hotīti na gahitaṃ. Yāni hi nesaṃ saṃkilesakāraṇāni aññāṇādīni,	468	
PA_tika-s01_05t:468_7	tesaṃ sabbena sabbaṃ anuppannānaṃ anuppādanena, uppannānañca pahānena vodānaṃ hotīti.	468	
PA_tika-s01_05t:468_8	Atthatoti saraṇasaddatthato, “saraṇatthato”tipi pāṭho, ayamevattho. Hiṃsatthassa	468	
PA_tika-s01_05t:468_9	sarasaddassa vasenetaṃ siddhanti dassento dhātvatthavasena “hiṃsatīti saraṇa”nti	468	
PA_tika-s01_05t:468_10	vatvā taṃ pana hiṃsanaṃ kesaṃ, kathaṃ, kassa vāti codanaṃ sodheti “saraṇagatāna”ntiādinā.	4681	
PA_tika-s01_05t:468_11	Kesanti hi saraṇagatānaṃ. Kathanti teneva saraṇagamanena. Kassāti bhayādīnanti yathākkamaṃ	4681	
PA_tika-s01_05t:468_12	sodhanā. Tattha saraṇagatānanti “saraṇa”nti gatānaṃ. Saraṇagamanenāti “saraṇa”nti	4681	
PA_tika-s01_05t:468_13	gamanena kusaladhammena. Bhayanti vaṭṭabhayaṃ. Santāsanti cittutrāsaṃ teneva cetasikadukkhassa	4681	
PA_tika-s01_05t:468_14	saṅgahitattā. Dukkhanti kāyikadukkhaggahaṇaṃ. Duggatiparikilesanti duggatipariyāpannaṃ	4681	
PA_tika-s01_05t:468_15	sabbampi dukkhaṃ “duggatiyaṃ parikilissanaṃ saṃvibādhanaṃ, samupatāpanaṃ vā”ti katvā,	4681	
PA_tika-s01_05t:468_16	tayidaṃ sabbaṃ parato phalakathāyaṃ āvi bhavissati. Hiṃsanañcettha vināsanameva,	4681	
PA_tika-s01_05t:468_17	na pana sattahiṃsanamivāti dasseti “hanati vināsetī”ti iminā. Etanti saraṇapadaṃ.	4681	
PA_tika-s01_05t:468_18	Adhivacananti nāmaṃ, pasiddhavacanaṃ vā, yathābhuccaṃ vā guṇaṃ adhikicca pavattavacanaṃ.	4681	
PA_tika-s01_05t:468_19	Tenāha “ratanattayassevā”ti.	4681	
PA_tika-s01_05t:469_0	Evaṃ hiṃsanatthavasena avisesato saraṇasaddatthaṃ dassetvā idāni tadatthavaseneva	469	
PA_tika-s01_05t:469_1	visesato dassetuṃ “atha vā”tiādi vuttaṃ. Ratanattayassa paccekaṃ hiṃsanakāraṇadassanameva	469	
PA_tika-s01_05t:469_2	hi purimanayato imassa visesoti. Tattha hite pavattanenāti “sampannasīlā bhikkhave	469	
PA_tika-s01_05t:469_3	viharathā”tiādinā atthe sattānaṃ niyojanena. Ahitā ca nivattanenāti “pāṇātipātassa	469	
PA_tika-s01_05t:469_4	kho pāpako vipāko, pāpakaṃ abhisamparāya”ntiādinā ādīnavadassanādimukhena anatthato	469	
PA_tika-s01_05t:469_5	ca sattānaṃ nivattanena. Bhayaṃ hiṃsatīti hitāhitesu appavattipavattihetukaṃ byasanaṃ	469	
PA_tika-s01_05t:469_6	appavattikaraṇena vināseti. Bhavakantārā uttāraṇena maggasaṅkhāto dhammo, phalanibbānasaṅkhāto	469	
PA_tika-s01_05t:469_7	pana assāsadānena sattānaṃ bhayaṃ hiṃsatīti yojanā. Kārānanti dānavasena, pūjāvasena	469	
PA_tika-s01_05t:469_8	ca upanītānaṃ sakkārānaṃ. Anupasaggopi hi saddo saupasaggo viya atthavisesavācako	469	
PA_tika-s01_05t:469_9	“appakampi kataṃ kāraṃ, puññaṃ hoti mahapphala”ntiādīsu viya. Anuttaradakkhiṇeyyabhāvato	469	
PA_tika-s01_05t:469_10	vipulaphalapaṭilābhakaraṇena sattānaṃ bhayaṃ hiṃ satīti yojetabbaṃ. Imināpi pariyāyenāti	4691	
PA_tika-s01_05t:469_11	ratanattayassa paccekaṃ hiṃsakabhāvakāraṇadassanavasena vibhajitvā vuttena imināpi	4691	
PA_tika-s01_05t:469_12	kāraṇena. Yasmā panidaṃ saraṇapadaṃ nāthapadaṃ viya suddhanāmapadattā dhātvatthaṃ	4691	
PA_tika-s01_05t:469_13	antonītaṃ katvā saṅketatthampi vadati, tasmā heṭṭhā saraṇaṃ parāyaṇanti attho vuttoti daṭṭhabbaṃ.	4691	
PA_tika-s01_05t:470_0	Evaṃ saraṇatthaṃ dassetvā idāni saraṇagamanatthaṃ dassento “tappasādā”tiādimāha.	470	
PA_tika-s01_05t:470_1	Tattha “sammāsambuddho bhagavā, svākkhāto dhammo, suppaṭipanno saṅgho”ti evamādinā	470	
PA_tika-s01_05t:470_2	tasmiṃ ratanattaye pasādo tappasādo, tadeva ratanattayaṃ garu etassāti taggaru, tassa	470	
PA_tika-s01_05t:470_3	bhāvo taggarutā, tappasādo ca taggarutā ca tappasādataggarutā, tāhi. Vihatakileso	470	
PA_tika-s01_05t:470_4	vidhutavicikicchāsammohāsaddhiyādipāpadhammattā, tadeva ratanattayaṃ parāyaṇaṃ parāgati	470	
PA_tika-s01_05t:470_5	tāṇaṃ leṇaṃ etassāti tapparāyaṇo, tassa bhāvo tapparāyaṇatā, sāyeva ākāro tapparāyaṇatākāro,	470	
PA_tika-s01_05t:470_6	tena pavatto tapparāyaṇatākārappavatto. Ettha ca pasādaggahaṇena lokiyaṃ saraṇagamanamāha.	470	
PA_tika-s01_05t:470_7	Tañhi saddhāpadhānaṃ, na ñāṇapadhānaṃ, garutāgahaṇena pana lokuttaraṃ. Ariyā hi ratanattayaṃ	470	
PA_tika-s01_05t:470_8	guṇābhiññatāya pāsāṇacchattaṃ viya garuṃ katvā passanti, tasmā tappasādena tadaṅgappahānavasena	470	
PA_tika-s01_05t:470_9	vihatakileso, taggarutāya ca agāravakaraṇahetūnaṃ samucchedavasenāti yojetabbaṃ.	470	
PA_tika-s01_05t:470_10	Tapparāyaṇatā panettha taggatikatāti tāya catubbidhampi vakkhamānaṃ saraṇagamanaṃ	4701	
PA_tika-s01_05t:470_11	gahitanti daṭṭhabbaṃ. Avisesena vā pasādagarutā jotitāti pasādaggahaṇena anaveccappasādassa	4701	
PA_tika-s01_05t:470_12	lokiyassa, aveccappasādassa ca lokuttarassa gahaṇaṃ, tathā garutāgahaṇena lokiyassa	4701	
PA_tika-s01_05t:470_13	garukaraṇassa, lokuttarassa cāti ubhayenapi padena ubhayampi lokiyalokuttarasaraṇagamanaṃ	4701	
PA_tika-s01_05t:470_14	yojetabbaṃ. Uppajjati cittametenāti uppādo, sampayuttadhammasamūho, cittañca taṃ	4701	
PA_tika-s01_05t:470_15	uppādo cāti cittuppādo. Samāhāradvandepi hi katthaci pulliṅgamicchanti saddavidū,	4701	
PA_tika-s01_05t:470_16	tadākārappavattaṃ saddhāpaññādisampayuttadhammasahitaṃ cittaṃ saraṇagamanaṃ nāma	4701	
PA_tika-s01_05t:470_17	“saraṇanti gacchati etenāti katvā”ti vuttaṃ hoti. “Taṃsamaṅgī”tiādi kattuvibhāvanā.	4701	
PA_tika-s01_05t:470_18	Tena yathāvuttacittuppādena samaṅgīti taṃsamaṅgī. Tenāha “vuttappakārena cittuppādenā”ti.	4701	
PA_tika-s01_05t:470_19	Upetīti bhajati sevati payirupāsati, jānāti vā, bujjhatīti attho.	4701	
PA_tika-s01_05t:471_0	Lokuttaraṃ saraṇagamanaṃ kesanti āha “diṭṭhasaccāna”nti, aṭṭhannaṃ ariyapuggalānanti	471	
PA_tika-s01_05t:471_1	attho. Kadā taṃ ijjhatīti āha “maggakkhaṇe”ti, “ijjhatī”ti padena cetassa sambandho.	471	
PA_tika-s01_05t:471_2	Maggakkhaṇe ijjhamāneneva hi catusaccādhigamena phalaṭṭhānampi saraṇagamakatā sijjhati	471	
PA_tika-s01_05t:471_3	lokuttarasaraṇagamanassa bhedābhāvato, tesañca ekasantānattā. Kathaṃ taṃ ijjhatīti	471	
PA_tika-s01_05t:471_4	āha “saraṇagamanupakkilesasamucchedenā”tiādi, upapakkilesasamucchedato, ārammaṇato,	471	
PA_tika-s01_05t:471_5	kiccato ca sakalepi ratanattaye ijjhatīti vuttaṃ hoti. Saraṇagamanupakkilesasamucchedenāti	471	
PA_tika-s01_05t:471_6	cettha pahānābhisamayaṃ sandhāya vuttaṃ, ārammaṇatoti sacchikiriyābhisamayaṃ. Nibbānārammaṇaṃ	471	
PA_tika-s01_05t:471_7	hutvā ārammaṇato ijjhatīti hi yojetabbaṃ, tvā-saddo ca hetutthavācako yathā “sakko	471	
PA_tika-s01_05t:471_8	hutvā nibbattī”ti. Apica “ārammaṇato”ti vuttamevatthaṃ sarūpato niyameti “nibbānārammaṇaṃ	471	
PA_tika-s01_05t:471_9	hutvā”ti iminā. “Kiccato”ti tadavasesaṃ bhāvanābhisamayaṃ pariññābhisamayañca sandhāya	471	
PA_tika-s01_05t:471_10	vuttaṃ. “Ārammaṇato nibbānārammaṇaṃ hutvā”ti etena vā maggakkhaṇānurūpaṃ ekārammaṇataṃ	4711	
PA_tika-s01_05t:471_11	dassetvā “kiccato”ti iminā pahānato avasesaṃ kiccattayaṃ dassitanti daṭṭhabbaṃ. “Maggakkhaṇe,	4711	
PA_tika-s01_05t:471_12	nibbānārammaṇaṃ hutvā”ti ca vuttattā atthato maggañāṇasaṅkhāto catusaccādhigamo eva	4711	
PA_tika-s01_05t:471_13	lokuttarasaraṇagamananti viññāyati. Tattha hi catusaccādhigamane saraṇagamanupakkilesassa	4711	
PA_tika-s01_05t:471_14	pahānābhisamayavasena samucchindanaṃ bhavati, nibbānadhammo pana sacchikiriyābhisamayavasena,	4711	
PA_tika-s01_05t:471_15	maggadhammo ca bhāvanābhisamayavasena paṭivijjhiyamānoyeva saraṇagamanatthaṃ sādheti,	4711	
PA_tika-s01_05t:471_16	buddhaguṇā pana sāvakagocarabhūtā pariññābhisamayavasena paṭivijjhiyamānā saraṇagamanatthaṃ	4711	
PA_tika-s01_05t:471_17	sādhenti, tathā ariyasaṅghaguṇā. Tenāha “sakalepi ratanattaye ijjhatī”ti.	4711	
PA_tika-s01_05t:472_0	Phalapariyattīnampettha vuttanayena maggānuguṇappavattiyā gahaṇaṃ, apariññeyyabhūtānañca	472	
PA_tika-s01_05t:472_1	buddhasaṅghaguṇānaṃ tagguṇasāmaññatāyāti daṭṭhabbaṃ. Evañhi sakalabhāvavisiṭṭhavacanaṃ	472	
PA_tika-s01_05t:472_2	upapannaṃ hotīti. Ijjhantañca saheva ijjhati, na lokiyaṃ viya paṭipāṭiyā asammohapaṭivedhena	472	
PA_tika-s01_05t:472_3	paṭividdhattāti gahetabbaṃ. Padīpassa viya hi ekakkhaṇeyeva maggassa catukiccasādhananti.	472	
PA_tika-s01_05t:472_4	Ye pana vadanti “saraṇagamanaṃ nibbānārammaṇaṃ hutvā na pavattati, maggassa adhigatattā	472	
PA_tika-s01_05t:472_5	pana adhigatameva taṃ hoti ekaccānaṃ tevijjādīnaṃ lokiyavijjādayo viyā”ti, tesaṃ	472	
PA_tika-s01_05t:472_6	pana vacane lokiyameva saraṇagamanaṃ siyā, na lokuttaraṃ, tañca ayuttameva duvidhassāpi	472	
PA_tika-s01_05t:472_7	tassa icchitabbattā. Tadaṅgappahānena saraṇagamanupakkilesavikkhambhanaṃ. Ārammaṇato	472	
PA_tika-s01_05t:472_8	buddhādiguṇārammaṇaṃ hutvāti etthāpi vuttanayena attho, saraṇagamanupakkilesavikkhambhanato,	472	
PA_tika-s01_05t:472_9	ārammaṇato ca sakalepi ratanattaye ijjhatīti vuttaṃ hoti.	472	
PA_tika-s01_05t:473_0	Tanti lokiyasaraṇagamanaṃ. “Sammāsambuddho bhagavā”tiādinā saddhāpaṭilābho. Saddhāmūlikāti	473	
PA_tika-s01_05t:473_1	yathāvuttasaddhāpubbaṅgamā. Sahajātavasena pubbaṅgamatāyeva hi tammūlikatā saddhāvirahitassa	473	
PA_tika-s01_05t:473_2	buddhādīsu sammādassanassa asambhavato. Sammādiṭṭhi nāma buddhasubuddhataṃ, dhammasudhammataṃ	473	
PA_tika-s01_05t:473_3	saṅghasuppaṭipannatañca lokiyāvabodhavasena sammā ñāyena dassanato. “Saddhāpaṭilābho”ti	473	
PA_tika-s01_05t:473_4	iminā sammādiṭṭhivirahitāpi saddhā lokiyasaraṇagamananti dasseti, “saddhāmūlikā ca	473	
PA_tika-s01_05t:473_5	sammādiṭṭhī”ti pana etena saddhūpanissayā yathāvuttā paññāti. Lokiyampi hi saraṇagamanaṃ	473	
PA_tika-s01_05t:473_6	duvidhaṃ ñāṇasampayuttaṃ, ñāṇavippayuttañca. Tattha paṭhamena padena mātādīhi ussāhitadārakādīnaṃ	473	
PA_tika-s01_05t:473_7	viya ñāṇavippayuttaṃ saraṇagamanaṃ gahitaṃ, dutiyena pana ñāṇasampayuttaṃ. Tadubhayameva	473	
PA_tika-s01_05t:473_8	puññakiriyavatthu visesabhāvena dassetuṃ “dasasu puññakiriyavatthūsu diṭṭhijukammanti	473	
PA_tika-s01_05t:473_9	vuccatī”ti āha. Diṭṭhi eva attano paccayehi ujuṃ karīyatīti hi atthena sammādiṭṭhiyā	473	
PA_tika-s01_05t:473_10	diṭṭhijukammabhāvo, diṭṭhi ujuṃ karīyati etenāti atthena pana saddhāyapi. Saddhāsammādiṭṭhiggahaṇena	4731	
PA_tika-s01_05t:473_11	cettha tappadhānassāpi cittuppādassa gahaṇaṃ, diṭṭhijukammapadena ca yathāvuttena	4731	
PA_tika-s01_05t:473_12	karaṇasādhanena, evañca katvā “tapparāyaṇatākārappavatto cittuppādo”ti heṭṭhā vuttavacanaṃ	4731	
PA_tika-s01_05t:473_13	samatthitaṃ hoti, saddhāsammādiṭṭhīnaṃ pana visuṃ gahaṇaṃ taṃsampayuttacittuppādassa	4731	
PA_tika-s01_05t:473_14	tappadhānatāyāti daṭṭhabbaṃ.	4731	
PA_tika-s01_05t:474_0	Tayidanti lokiyaṃ saraṇagamanameva paccāmasati lokuttarassa tathā bhedābhāvato. Tassa	474	
PA_tika-s01_05t:474_1	hi maggakkhaṇeyeva vuttanayena ijjhanato tathāvidhassa samādānassa avijjamānattā	474	
PA_tika-s01_05t:474_2	esa bhedo na sambhavatīti. Attā sanniyyātīyati appīyati pariccajīyati etenāti attasanniyyātanaṃ,	474	
PA_tika-s01_05t:474_3	yathāvuttaṃ saraṇagamanasaṅkhātaṃ diṭṭhijukammaṃ. Taṃ ratanattayaṃ parāyaṇaṃ paṭisaraṇametassāti	474	
PA_tika-s01_05t:474_4	tapparāyaṇo, puggalo, cittuppādo vā, tassa bhāvo tapparāyaṇatā, tadeva diṭṭhijukammaṃ.	474	
PA_tika-s01_05t:474_5	“Saraṇa”nti adhippāyena sissabhāvaṃ antevāsikabhāvasaṅkhātaṃ vattapaṭivattādikaraṇaṃ	474	
PA_tika-s01_05t:474_6	upagacchati etenāti sissabhāvūpagamanaṃ. Saraṇagamanādhippāyeneva paṇipatati etenāti	474	
PA_tika-s01_05t:474_7	paṇipāto, paṇipatanañcettha abhivādanapaccuṭṭhānaañjalikammasāmīcikammameva, sabbattha	474	
PA_tika-s01_05t:474_8	ca atthato yathāvuttadiṭṭhijukammameva veditabbaṃ.	474	
PA_tika-s01_05t:475_0	Saṃsāradukkhanittharaṇatthaṃ attano attabhāvassa pariccajanaṃ attapariccajanaṃ. Tapparāyaṇatādīsupi	475	
PA_tika-s01_05t:475_1	eseva nayo. Hitopadesakathāpariyāyena dhammassāpi ācariyabhāvo samudācarīyati “phalo	475	
PA_tika-s01_05t:475_2	ambo aphalo ca, te satthāro ubho mamā”tiādīsu viyāti āha “dhammassa antevāsiko”ti.	475	
PA_tika-s01_05t:475_3	“Abhivādanā”tiādi paṇipātassa atthadassanaṃ. Buddhādīnaṃyevāti avadhāraṇassa attasanniyyātanādīsupi	475	
PA_tika-s01_05t:475_4	sīhagatikavasena adhikāro veditabbo. Evañhi tadaññanivattanaṃ kataṃ hotīti. “Imesañhī”tiādi	475	
PA_tika-s01_05t:475_5	catudhā pavattanassa samatthanaṃ, kāraṇadassanaṃ vā.	475	
PA_tika-s01_05t:476_0	Evaṃ attasanniyyātanādīni ekena pakārena dassetvā idāni aparehipi pakārehi dassetuṃ	476	
PA_tika-s01_05t:476_1	“apicā”tiādi āraddhaṃ, etena attasanniyyātanatapparāyaṇatādīnaṃ catunnaṃ pariyāyantarehipi	476	
PA_tika-s01_05t:476_2	attasanniyyātanatapparāyaṇatādi katameva hoti atthassa abhinnattā yathā taṃ “sikkhāpaccakkhānaabhūtārocanānī”ti	476	
PA_tika-s01_05t:476_3	dasseti. Jīvitapariyantikanti bhāvanapuṃsakavacanaṃ, yāvajīvaṃ gacchāmīti attho.	476	
PA_tika-s01_05t:476_4	Mahākassapo kira sayameva pabbajitavesaṃ gahetvā mahātitthabrāhmaṇagāmato nikkhamitvā	476	
PA_tika-s01_05t:476_5	gacchanto tigāvutamaggaṃ paccuggamanaṃ katvā antarā ca rājagahaṃ, antarā ca nāḷandaṃ	476	
PA_tika-s01_05t:476_6	bahuputtakanigrodharukkhamūle ekakameva nisinnaṃ bhagavantaṃ passitvā “ayaṃ bhagavā	476	
PA_tika-s01_05t:476_7	arahaṃ sammāsambuddho”ti ajānantoyeva “satthārañca vatāhaṃ passeyyaṃ, bhagavantameva	476	
PA_tika-s01_05t:476_8	passeyya”ntiādinā saraṇagamanamakāsi. Tena vuttaṃ “mahākassapassa saraṇagamanaṃ viyā”ti.	476	
PA_tika-s01_05t:476_9	Vitthāro kassapasaṃyuttaṭṭhakathāyaṃ gahetabbo. Tattha satthārañcavatāhaṃ passeyyaṃ,	476	
PA_tika-s01_05t:476_10	bhagavantameva passeyyanti sace ahaṃ satthāraṃ passeyyaṃ, imaṃ bhagavantaṃyeva passeyyaṃ.	4761	
PA_tika-s01_05t:476_11	Na hi me ito aññena satthārā bhavituṃ sakkā. Sugatañca vatāhaṃ passeyyaṃ, bhagavantameva	4761	
PA_tika-s01_05t:476_12	passeyyanti sace ahaṃ sammāpaṭipattiyā suṭṭhu gatattā sugataṃ nāma passeyyaṃ, imaṃ	4761	
PA_tika-s01_05t:476_13	bhagavantaṃyeva passeyyaṃ. Na hi me ito aññena sugatena bhavituṃ sakkā. Sammāsambuddhañca	4761	
PA_tika-s01_05t:476_14	vatāhaṃ passeyyaṃ, bhagavantameva passeyyanti sace ahaṃ sammā sāmañca saccāni buddhattā	4761	
PA_tika-s01_05t:476_15	sammāsambuddhaṃ nāma passeyyaṃ, imaṃ bhagavantaṃyeva passeyyaṃ, na hi me ito aññena	4761	
PA_tika-s01_05t:476_16	sammāsambuddhena bhavituṃ sakkāti ayamettha aṭṭhakathā. Sabbattha ca-saddo, vata-saddo	4761	
PA_tika-s01_05t:476_17	ca padapūraṇamattaṃ, ce-saddena vā bhavitabbaṃ “sace”ti aṭṭhakathāyaṃ vuttattā. Vata-saddo	4761	
PA_tika-s01_05t:476_18	ca passitukāmatāya ekaṃsatthaṃ dīpetītipi yujjati.	4761	
PA_tika-s01_05t:477_0	“So aha”ntiādi suttanipāte āḷavakasutte. Tattha kiñcāpi maggeneva tassa saraṇagamanamāgataṃ,	477	
PA_tika-s01_05t:477_1	sotāpannabhāvadassanatthaṃ, pana pasādānurūpadassanatthañca evaṃ vācaṃ bhindatīti	477	
PA_tika-s01_05t:477_2	tadaṭṭhakathāyaṃ vuttaṃ. Gāmā gāmanti aññasmā devagāmā aññaṃ devagāmaṃ, devatānaṃ	477	
PA_tika-s01_05t:477_3	vā khuddakaṃ, mahantañca gāmantipi attho. Purā puranti etthāpi eseva nayo. Dhammassa	477	
PA_tika-s01_05t:477_4	ca sudhammatanti buddhassa subuddhataṃ, dhammassa sudhammataṃ, saṅghassa suppaṭipannatañca	477	
PA_tika-s01_05t:477_5	abhitthavitvāti saha samuccayena, pāṭhasesena ca attho, sambuddhaṃ namassamāno dhammaghosako	477	
PA_tika-s01_05t:477_6	hutvā vicarissāmīti vuttaṃ hoti.	477	
PA_tika-s01_05t:478_0	Āḷavakādīnanti ādi-saddena sātāgirahemavatādīnampi saṅgaho. Nanu ca ete āḷavakādayo	478	
PA_tika-s01_05t:478_1	adhigatamaggattā maggeneva āgatasaraṇagamanā, kasmā tesaṃ tapparāyaṇatāsaraṇagamanaṃ	478	
PA_tika-s01_05t:478_2	vuttanti? Maggenāgatasaraṇagamanehipi tehi tapparāyaṇatākārassa paveditattā. “So	478	
PA_tika-s01_05t:478_3	ahaṃ vicarissāmi…pe… sudhammataṃ, te mayaṃ vicarissāma, gāmā gāmaṃ nagā nagaṃ…pe…	478	
PA_tika-s01_05t:478_4	sudhammata”nti ca hi etehi tapparāyaṇatākāro pavedito. Tasmā saraṇagamanavisesamanapekkhitvā	478	
PA_tika-s01_05t:478_5	pavedanākāramattaṃ upadisantena evaṃ vuttanti daṭṭhabbaṃ. Athāti “kathaṃ kho brāhmaṇo	478	
PA_tika-s01_05t:478_6	hotī”tiādinā puṭṭhassa aṭṭhavidhapañhassa “pubbenivāsaṃ yo vedī”tiādinā byākaraṇapariyosānakāle.	478	
PA_tika-s01_05t:478_7	Idañhi majjhimapaṇṇāsake brahmāyusutte paricumbatīti pariphusati. Parisambāhatīti	478	
PA_tika-s01_05t:478_8	parimajjati. Evampi paṇipāto daṭṭhabboti evampi paramanipaccakārena paṇipāto daṭṭhabbo.	478	
PA_tika-s01_05t:479_0	So panesāti paṇipāto. Ñāti…pe… vasenāti ettha ñātivasena, bhayavasena, ācariyavasena,	479	
PA_tika-s01_05t:479_1	dakkhiṇeyyavasenāti paccekaṃ yojetabbaṃ dvandaparato suyyamānattā. Tattha ñātivasenāti	479	
PA_tika-s01_05t:479_2	ñātibhāvavasena. Bhāvappadhānaniddeso hi ayaṃ, bhāvalopaniddeso vā tabbhāvasseva	479	
PA_tika-s01_05t:479_3	adhippetattā. Evaṃ sesesupi paṇipātapadena cetesaṃ sambandho tabbasena paṇipātassa	479	
PA_tika-s01_05t:479_4	catubbidhattā. Tenāha “dakkhiṇeyyapaṇipātenā”ti, dakkhiṇeyyatāhetukena paṇipātenevāti	479	
PA_tika-s01_05t:479_5	attho. Itarehīti ñātibhāvādihetukehi paṇipātehi. “Seṭṭhavasenevā”tiādi tassevatthassa	479	
PA_tika-s01_05t:479_6	samatthanaṃ. Idāni “na itarehī”tiādinā vuttameva atthattayaṃ yathākkamaṃ vitthārato	479	
PA_tika-s01_05t:479_7	dassetuṃ “tasmā”tiādi vuttaṃ. “Sākiyo vā”ti pitupakkhato ñātikuladassanaṃ, “koliyo	479	
PA_tika-s01_05t:479_8	vā”ti pana mātupakkhato. Vandatīti paṇipātassa upalakkhaṇavacanaṃ. Rājapūjitoti rājūhi,	479	
PA_tika-s01_05t:479_9	rājūnaṃ vā pūjito yathā “gāmapūjito”ti. Pūjāvacanapayoge hi kattari sāmivacanamicchanti	479	
PA_tika-s01_05t:479_10	saddavidū. Bhagavatoti bodhisattabhūtassa, buddhabhūtassa vā bhagavato. Uggahitanti sikkhitasippaṃ.	4791	
PA_tika-s01_05t:480_0	“Catudhā”tiādi siṅgālovādasutte gharamāvasanti ghare vasanto, kammappavacanīyayogato	480	
PA_tika-s01_05t:480_1	cettha bhummatthe upayogavacanaṃ. Kammaṃ payojayeti kasivāṇijjādikammaṃ payojeyya.	480	
PA_tika-s01_05t:480_2	Kulānañhi na sabbakālaṃ ekasadisaṃ vattati, kadāci rājādivasena āpadāpi uppajjati,	480	
PA_tika-s01_05t:480_3	tasmā “āpadāsu uppannāsu bhavissatī”ti evaṃ manasi katvā nidhāpeyyāti āha “āpadāsu	480	
PA_tika-s01_05t:480_4	bhavissatī”ti. Imesu pana catūsu koṭṭhāsesu “ekena bhoge bhuñjeyyā”ti vuttakoṭṭhāsatoyeva	480	
PA_tika-s01_05t:480_5	gahetvā bhikkhūnampi kapaṇaddhikādīnampi dānaṃ dātabbaṃ, pesakāranhāpitakādīnampi	480	
PA_tika-s01_05t:480_6	vetanaṃ dātabbanti ayaṃ bhogapariggahaṇānusāsanī, evarūpaṃ anusāsaniṃ uggahetvāti	480	
PA_tika-s01_05t:480_7	attho. Idañhi diṭṭhadhammikaṃyeva sandhāya vadati, samparāyikaṃ, pana niyyānikaṃ	480	
PA_tika-s01_05t:480_8	vā anusāsaniṃ paccāsisantopi dakkhiṇeyyapaṇipātameva karoti nāmāti daṭṭhabbaṃ. “Yo	480	
PA_tika-s01_05t:480_9	panā”tiādi “seṭṭhavaseneva…pe… gaṇhātī”ti vuttassatthassa vitthāravacanaṃ.	480	
PA_tika-s01_05t:481_0	“Eva”ntiādi pana “seṭṭhavasena ca bhijjatī”ti vuttassa byatirekadassanaṃ. Atthavasā	481	
PA_tika-s01_05t:481_1	liṅgavibhattivipariṇāmoti katvā gahitasaraṇāya upāsikāya vātipi yojetabbaṃ. Evamīdisesu.	481	
PA_tika-s01_05t:481_2	Pabbajitampīti pi-saddo sambhāvanatthoti vuttaṃ “pageva apabbajita”nti. Saraṇagamanaṃ	481	
PA_tika-s01_05t:481_3	na bhijjati seṭṭhavasena avanditattā. Tathāti anukaḍḍhanatthe nipāto “saraṇagamanaṃ	481	
PA_tika-s01_05t:481_4	na bhijjatī”ti. Raṭṭhapūjitattāti raṭṭhe, raṭṭhavāsīnaṃ vā pūjitattā. Tayidaṃ bhayavasena	481	
PA_tika-s01_05t:481_5	vanditabbabhāvasseva samatthanaṃ, na tu abhedassa kāraṇadassanaṃ, tassa pana kāraṇaṃ	481	
PA_tika-s01_05t:481_6	seṭṭhavasena avanditattāti veditabbaṃ. Vuttañhi “seṭṭhavasena ca bhijjatī”ti. Seṭṭhavasenāti	481	
PA_tika-s01_05t:481_7	loke aggadakkhiṇeyyatāya seṭṭhabhāvavasenāti attho. Tenāha “ayaṃ loke aggadakkhiṇeyyoti	481	
PA_tika-s01_05t:481_8	vandatī”ti. Titthiyampi vandato na bhijjati, pageva itaraṃ. Saraṇagamanappabhedoti	481	
PA_tika-s01_05t:481_9	saraṇagamanavibhāgo, tabbibhāgasambandhato cettha sakkā abhedopi sukhena dassetunti	481	
PA_tika-s01_05t:481_10	abhedadassanaṃ kataṃ.	4811	
PA_tika-s01_05t:482_0	Ariyamaggo eva lokuttarasaraṇagamananti cattāri sāmaññaphalāni vipākaphalabhāvena	482	
PA_tika-s01_05t:482_1	vuttāni. Sabbadukkhakkhayoti sakalassa vaṭṭadukkhassa anuppādanirodho nibbānaṃ. Ettha	482	
PA_tika-s01_05t:482_2	ca kammasadisaṃ vipākaphalaṃ, tabbiparītaṃ ānisaṃsaphalanti daṭṭhabbaṃ. Yathā hi	482	
PA_tika-s01_05t:482_3	sālibījādīnaṃ phalāni taṃsadisāni vipakkāni nāma honti, vipākaniruttiñca labhanti,	482	
PA_tika-s01_05t:482_4	na mūlaṅkurapattakkhandhanāḷāni, evaṃ kusalākusalānaṃ phalāni arūpadhammabhāvena,	482	
PA_tika-s01_05t:482_5	sārammaṇabhāvena ca sadisāni vipakkāni nāma honti, vipākaniruttiñca labhanti, na	482	
PA_tika-s01_05t:482_6	tadaññāni kammanibbattānipi kammaasadisāni, tāni pana ānisaṃsāni nāma honti, ānisaṃsaniruttimattañca	482	
PA_tika-s01_05t:482_7	labhantīti. “Vuttañheta”ntiādinā dhammapade aggidattabrāhmaṇavatthupāḷimāharitvā dasseti.	482	
PA_tika-s01_05t:483_0	Yo cāti ettha ca-saddo byatireke, yo panāti attho. Tatrāyamadhippāyo – byatirekatthadīpane	483	
PA_tika-s01_05t:483_1	yadi “bahuṃ ve saraṇaṃ yanti, pabbatāni vanāni cā”tiādinā vuttaṃ khemaṃ saraṇaṃ na	483	
PA_tika-s01_05t:483_2	hoti, na uttamaṃ saraṇaṃ, etañca saraṇamāgamma sabbadukkhā na pamuccati, evaṃ sati	483	
PA_tika-s01_05t:483_3	kiṃ nāma vatthu khemaṃ saraṇaṃ hoti, uttamaṃ saraṇaṃ, kiṃ nāma vatthuṃ saraṇamāgamma	483	
PA_tika-s01_05t:483_4	sabbadukkhā pamuccatīti ce?	483	
PA_tika-s01_05t:484	Yo ca buddhañca dhammañca, saṅghañca saraṇaṃ gato…pe…	48	
PA_tika-s01_05t:485	Etaṃ kho saraṇaṃ khemaṃ, etaṃ saraṇamuttamaṃ;	48	
PA_tika-s01_05t:486	Etaṃ saraṇamāgamma, sabbadukkhā pamuccatīti. ;	48	
PA_tika-s01_05t:487_0	Evamīdisesu. Lokiyassa saraṇagamanassa aññatitthiyāvandanādinā kuppanato, calanato	487	
PA_tika-s01_05t:487_1	ca akuppaṃ acalaṃ lokuttarameva saraṇagamanaṃ pakāsetuṃ “cattāri ariyasaccāni, sammappaññāya	487	
PA_tika-s01_05t:487_2	passatī”ti vuttaṃ. Vācāsiliṭṭhatthañcettha sammāsaddassa rassattaṃ. “Dukkha”ntiādi	487	
PA_tika-s01_05t:487_3	“cattāri ariyasaccānī”ti vuttassa sarūpadassanaṃ. Dukkhassa ca atikkamanti dukkhanirodhaṃ.	487	
PA_tika-s01_05t:487_4	Dukkhūpasamagāminanti dukkhanirodhagāmiṃ. “Eta”nti “cattāri…pe… passatī”ti evaṃ vuttaṃ	487	
PA_tika-s01_05t:487_5	lokuttarasaraṇagamanasaṅkhātaṃ ariyasaccadassanaṃ. Kho-saddo avadhāraṇattho padattayepi yojetabbo.	487	
PA_tika-s01_05t:488_0	Niccato anupagamanādivasenāti “nicca”nti aggahaṇādivasena, itinā niddisitabbehi to-saddamicchanti	488	
PA_tika-s01_05t:488_1	saddavidū. “Vuttañheta”ntiādinā ñāṇavibhaṅgādīsu āgataṃ pāḷiṃ sādhakabhāvena āharati.	488	
PA_tika-s01_05t:488_2	Aṭṭhānanti janakahetupaṭikkhepo. Anavakāsoti paccayahetupaṭikkhepo. Ubhayenāpi kāraṇameva	488	
PA_tika-s01_05t:488_3	paṭikkhipati. Yanti yena kāraṇena. Diṭṭhisampannoti maggadiṭṭhiyā sampanno sotāpanno.	488	
PA_tika-s01_05t:488_4	Kañci saṅkhāranti catubhūmakesu saṅkhatasaṅkhāresu ekampi saṅkhāraṃ. Niccato upagaccheyyāti	488	
PA_tika-s01_05t:488_5	“nicco”ti gaṇheyya. Sukhato upagaccheyyāti “ekantasukhī attā hoti arogo paraṃ maraṇā”ti	488	
PA_tika-s01_05t:488_6	evaṃ attadiṭṭhivasena “sukho”ti gaṇheyya, diṭṭhivippayuttacittena pana ariyasāvako	488	
PA_tika-s01_05t:488_7	pariḷāhavūpasamatthaṃ mattahatthiparittāsito cokkhabrāhmaṇo viya ukkārabhūmiṃ kañci	488	
PA_tika-s01_05t:488_8	saṅkhāraṃ sukhato upagacchati. Attavāre kasiṇādipaṇṇattisaṅgahaṇatthaṃ “saṅkhāra”nti	488	
PA_tika-s01_05t:488_9	avatvā “dhamma”nti vuttaṃ. Yathāha parivāre –	488	
PA_tika-s01_05t:489	“Aniccā sabbe saṅkhārā, dukkhānattā ca saṅkhatā;	48	
PA_tika-s01_05t:490	Nibbānañceva paññatti, anattā iti nicchayā”ti. ;	49	
PA_tika-s01_05t:491_0	Imesu pana tīsupi vāresu ariyasāvakassa catubhūmakavaseneva paricchedo veditabbo,	491	
PA_tika-s01_05t:491_1	tebhūmakavaseneva vā. Yaṃ yañhi puthujjano “niccaṃ sukhaṃ attā”ti gāhaṃ gaṇhāti,	491	
PA_tika-s01_05t:491_2	taṃ taṃ ariyasāvako “aniccaṃ dukkhaṃ anattā”ti gaṇhanto gāhaṃ viniveṭheti.	491	
PA_tika-s01_05t:492_0	“Mātara”ntiādīsu janikā mātā, janako pitā, manussabhūto khīṇāsavo arahāti adhippeto.	492	
PA_tika-s01_05t:492_1	Kiṃ pana ariyasāvako tehi aññampi pāṇaṃ jīvitā voropeyyāti? Etampi aṭṭhānameva. Cakkavattirajjasakajīvitahetupi	492	
PA_tika-s01_05t:492_2	hi so taṃ jīvitā na voropeyya, tathāpi puthujjanabhāvassa mahāsāvajjatādassanatthaṃ	492	
PA_tika-s01_05t:492_3	ariyabhāvassa ca balavatāpakāsanatthaṃ evaṃ vuttanti daṭṭhabbaṃ. Paduṭṭhacittoti	492	
PA_tika-s01_05t:492_4	vadhakacittena padūsanacitto, padūsitacitto vā. Lohitaṃ uppādeyyāti jīvamānakasarīre	492	
PA_tika-s01_05t:492_5	khuddakamakkhikāya pivanamattampi lohitaṃ uppādeyya. Saṅghaṃ bhindeyyāti samānasaṃvāsakaṃ	492	
PA_tika-s01_05t:492_6	samānasīmāyaṃ ṭhitaṃ saṅghaṃ pañcahi kāraṇehi bhindeyya, vuttañhetaṃ “pañcahupāli	492	
PA_tika-s01_05t:492_7	ākārehi saṅgho bhijjati kammena, uddesena, voharanto, anussāvanena, salākaggāhenā”ti	492	
PA_tika-s01_05t:492_8	aññaṃ satthāranti ito aññaṃ titthakaraṃ “ayaṃ me satthā”ti evaṃ gaṇheyya, netaṃ ṭhānaṃ	492	
PA_tika-s01_05t:492_9	vijjatīti attho. Bhavasampadāti sugatibhavena sampadā, idaṃ vipākaphalaṃ. Bhogasampadāti	492	
PA_tika-s01_05t:492_10	manussabhogadevabhogehi sampadā, idaṃ pana ānisaṃsaphalaṃ. “Vuttañheta”ntiādinā devatāsaṃyuttādipāḷiṃ	4921	
PA_tika-s01_05t:492_11	sādhakabhāvena dasseti.	4921	
PA_tika-s01_05t:493_0	Gatā seti ettha se-iti nipātamattaṃ. Na te gamissanti apāyabhūminti te buddhaṃ saraṇaṃ	493	
PA_tika-s01_05t:493_1	gatā tannimittaṃ apāyaṃ na gamissanti. Mānusanti ca gāthābandhavasena visaññoganiddeso,	493	
PA_tika-s01_05t:493_2	manussesu jātanti attho. Devakāyanti devasaṅghaṃ, devapuraṃ vā “devānaṃ kāyo samūho etthā”ti katvā.	493	
PA_tika-s01_05t:494_0	“Aparampī”tiādinā saḷāyatanavagge moggallānasaṃyutte āgataṃ aññampi phalamāha, aparampi	494	
PA_tika-s01_05t:494_1	phalaṃ mahāmoggallānattherena vuttanti attho. Aññe deveti asaraṇaṅgate deve. Dasahi	494	
PA_tika-s01_05t:494_2	ṭhānehīti dasahi kāraṇehi. “Dibbenā”tiādi tassarūpadassanaṃ. Adhigaṇhantīti abhibhavanti	494	
PA_tika-s01_05t:494_3	atikkamitvā tiṭṭhanti. “Esa nayo”ti iminā “sādhu kho devānaminda dhammasaraṇagamanaṃ	494	
PA_tika-s01_05t:494_4	hotī”ti suttapadaṃ atidisati. Velāmasuttaṃ nāma aṅguttaranikāye navanipāte jātigottarūpabhogasaddhāpaññādīhi	494	
PA_tika-s01_05t:494_5	mariyādavelātikkantehi uḷārehi guṇehi samannāgatattā velāmanāmakassa bodhisattabhūtassa	494	
PA_tika-s01_05t:494_6	caturāsītisahassarājūnaṃ ācariyabrāhmaṇassa dānakathāpaṭisaññuttaṃ suttaṃ tattha	494	
PA_tika-s01_05t:494_7	hi karīsassa catutthabhāgappamāṇānaṃ caturāsītisahassasaṅkhyānaṃ suvaṇṇapātirūpiyapātikaṃsapātīnaṃ	494	
PA_tika-s01_05t:494_8	yathākkamaṃ rūpiyasuvaṇṇa hiraññapūrānaṃ, sabbālaṅkārapaṭimaṇḍitānaṃ, caturāsītiyā	494	
PA_tika-s01_05t:494_9	hatthisahassānaṃ caturāsītiyā assasahassānaṃ, caturāsītiyā rathasahassānaṃ, caturāsītiyā	494	
PA_tika-s01_05t:494_10	dhenusahassānaṃ, caturāsītiyā kaññāsahassānaṃ, caturāsītiyā pallaṅkasahassānaṃ, caturāsītiyā	4941	
PA_tika-s01_05t:494_11	vatthakoṭisahassānaṃ, aparimāṇassa ca khajjabhojjādibhedassa āhārassa pariccajanavasena	4941	
PA_tika-s01_05t:494_12	sattamāsādhikāni sattasaṃvaccharāni nirantaraṃ pavattavelāmamahādānato ekassa sotāpannassa	4941	
PA_tika-s01_05t:494_13	dinnadānaṃ mahapphalataraṃ, tato sataṃsotāpannānaṃ dinnadānato ekassa sakadāgāmino,	4941	
PA_tika-s01_05t:494_14	tato ekassa anāgāmino, tato ekassa arahato, tato ekassa paccekabuddhassa, tato sammāsambuddhassa,	4941	
PA_tika-s01_05t:494_15	tato buddhappamukhassa saṅghassa dinnadānaṃ mahapphalataraṃ, tato cātuddisaṃ saṅghaṃ	4941	
PA_tika-s01_05t:494_16	uddissa vihārakaraṇaṃ, tato saraṇagamanaṃ mahapphalataranti ayamattho pakāsito. Vuttañhetaṃ –	4941	
PA_tika-s01_05t:495_0	“Yaṃ gahapati velāmo brāhmaṇo dānaṃ adāsi mahādānaṃ, yo cekaṃ diṭṭhisampannaṃ bhojeyya,	495	
PA_tika-s01_05t:495_1	idaṃ tato mahapphalataraṃ, yo ca sataṃ diṭṭhisampannānaṃ bhojeyya, yo cekaṃ sakadāgāmiṃ	495	
PA_tika-s01_05t:495_2	bhojeyya, idaṃ tato mahapphalatara”ntiādi.	495	
PA_tika-s01_05t:496_0	Iminā ca ukkaṭṭhaparicchedato lokuttarasseva saraṇagamanassa phalaṃ dassitanti veditabbaṃ.	496	
PA_tika-s01_05t:496_1	Tathā hi velāmasuttaṭṭhakathāyaṃ vuttaṃ “saraṇaṃ gaccheyyāti ettha maggenāgataṃ anivattanasaraṇaṃ	496	
PA_tika-s01_05t:496_2	adhippetaṃ, apare panāhu ‘attānaṃ niyyātetvā dinnattā saraṇagamanaṃ tato mahapphalatara’nti	496	
PA_tika-s01_05t:496_3	vutta”nti kūṭadantasuttaṭṭhakathāyaṃ pana vakkhati “yasmā ca saraṇagamanaṃ nāma tiṇṇaṃ	496	
PA_tika-s01_05t:496_4	ratanānaṃ jīvitapariccāgamayaṃ puññakammaṃ saggasampattiṃ deti, tasmā mahapphalatarañca	496	
PA_tika-s01_05t:496_5	mahānisaṃsatarañcāti veditabba”nti iminā pana nayena lokiyassāpi saraṇagamanassa	496	
PA_tika-s01_05t:496_6	phalaṃ idha dassitamevāti gahetabbaṃ. Ācariyadhammapālattherenapi hi ayamevattho	496	
PA_tika-s01_05t:496_7	icchitoti viññāyati idha ceva aññāsu ca majjhimāgamaṭīkādīsu avisesatoyeva vuttattā,	496	
PA_tika-s01_05t:496_8	ācariyasāriputtattherenāpi ayamattho abhimato siyā sāratthadīpaniyaṃ, aṅguttaraṭīkāyañca	496	
PA_tika-s01_05t:496_9	tadubhayasādhāraṇavacanato. Apare pana vadanti “kūṭadantasuttaṭṭhakathāyampi lokuttarasseva	496	
PA_tika-s01_05t:496_10	saraṇagamanassa phalaṃ vutta”nti, tadayuttameva tathā avuttattā. “Yasmā…pe… detī”ti	4961	
PA_tika-s01_05t:496_11	hi tadubhayasādhāraṇakāraṇavasena tadubhayassāpi phalaṃ tattha vuttanti. Velāmasuttādīnanti	4961	
PA_tika-s01_05t:496_12	ettha ādisaddena aggappasādasuttachattamāṇavakavimānādīnaṃ saṅgaho daṭṭhabbo.	4961	
PA_tika-s01_05t:497_0	Aññāṇaṃ nāma vatthuttayassa guṇānamajānanaṃ tattha sammoho. Saṃsayo nāma “buddho	497	
PA_tika-s01_05t:497_1	nu kho, na nu kho”tiādinā vicikicchā. Micchāñāṇaṃ nāma vatthuttayassa guṇānaṃ aguṇabhāvaparikappanena	497	
PA_tika-s01_05t:497_2	viparītaggāho. Ādisaddena anādarāgāravādīnaṃ saṅgaho. Saṃkilissatīti saṃkiliṭṭhaṃ	497	
PA_tika-s01_05t:497_3	malīnaṃ bhavati. Na mahājutikantiādipi saṃkilesapariyāyo eva. Tattha na mahājutikanti	497	
PA_tika-s01_05t:497_4	na mahujjalaṃ, aparisuddhaṃ apariyodātanti attho. Na mahāvipphāranti na mahānubhāvaṃ,	497	
PA_tika-s01_05t:497_5	apaṇītaṃ anuḷāranti attho. Sāvajjoti taṇhādiṭṭhādivasena sadoso. Tadeva phalavasena	497	
PA_tika-s01_05t:497_6	vibhāvetuṃ “aniṭṭhaphalo”ti vuttaṃ, sāvajjattā akantiphalo hotīti attho. Lokiyasaraṇagamanaṃ	497	
PA_tika-s01_05t:497_7	sikkhāsamādānaṃ viya agahitakālaparicchedaṃ jīvitapariyantameva hoti, tasmā tassa	497	
PA_tika-s01_05t:497_8	khandhabhedena bhedo, so ca taṇhādiṭṭhādivirahitattā adosoti āha “anavajjo kālakiriyāya	497	
PA_tika-s01_05t:497_9	hotī”ti. Soti anavajjo saraṇagamanabhedo. Satipi anavajjatte iṭṭhaphalopi na hoti,	497	
PA_tika-s01_05t:497_10	pageva aniṭṭhaphalo avipākattā. Na hi taṃ akusalaṃ hoti, atha kho bhedanamattanti	4971	
PA_tika-s01_05t:497_11	adhippāyo. Bhavantarepīti aññasmimpi bhave.	4971	
PA_tika-s01_05t:498_0	Dharasaddassa dvikammikattā “upāsaka”nti idampi kammameva, tañca kho ākāraṭṭhāneti	498	
PA_tika-s01_05t:498_1	atthamattaṃ dassetuṃ “upāsako ayanti evaṃ dhāretū”ti vuttaṃ. Dhāretūti ca upadhāretūti	498	
PA_tika-s01_05t:498_2	attho. Upadhāraṇañcettha jānanamevāti dasseti “jānātū”ti iminā. Upāsakavidhikosallatthanti	498	
PA_tika-s01_05t:498_3	upāsakabhāvavidhānakosallatthaṃ. Ko upāsakoti sarūpapucchā, kiṃ lakkhaṇo upāsako	498	
PA_tika-s01_05t:498_4	nāmāti vuttaṃ hoti. Kasmāti hetupucchā, kena pavattinimittena upāsakasaddo tasmiṃ	498	
PA_tika-s01_05t:498_5	puggale niruḷhoti adhippāyo. Tenāha “kasmā upāsakoti vuccatī”ti. Saddassa hi abhidheyye	498	
PA_tika-s01_05t:498_6	pavattinimittameva tadatthassa tabbhāvakāraṇaṃ. Kimassa sīlanti vatasamādānapucchā,	498	
PA_tika-s01_05t:498_7	kīdisaṃ assa upāsakassa sīlaṃ, kittakena vatasamādānenāyaṃ sīlasampanno nāma hotīti	498	
PA_tika-s01_05t:498_8	attho. Ko ājīvoti kammasamādānapucchā, ko assa sammāājīvo, kena kammasamādānena assa	498	
PA_tika-s01_05t:498_9	ājīvo sambhavatīti pucchati, so pana micchājīvassa parivajjanena hotīti micchājīvopi	498	
PA_tika-s01_05t:498_10	vibhajīyati. Kā vipattīti tadubhayesaṃ vippaṭipattipucchā, kā assa upāsakassa sīlassa,	4981	
PA_tika-s01_05t:498_11	ājīvassa ca vipattīti attho. Sāmaññaniddiṭṭhe hi sati anantarasseva vidhi vā paṭisedho	4981	
PA_tika-s01_05t:498_12	vāti anantarassa gahaṇaṃ. Kā sampattīti tadubhayesameva sammāpaṭipattipucchā, kā	4981	
PA_tika-s01_05t:498_13	assa upāsakassa sīlassa, ājīvassa ca sampattīti vuttanayena attho. Sarūpavacanatthādisaṅkhātena	4981	
PA_tika-s01_05t:498_14	pakārena kiratīti pakiṇṇaṃ, tadeva pakiṇṇakaṃ, anekākārena pavattaṃ atthavinicchayanti attho.	4981	
PA_tika-s01_05t:499_0	Yo kocīti khattiyabrāhmaṇādīsu yo koci, iminā padena akāraṇamettha jātiādivisesoti	499	
PA_tika-s01_05t:499_1	dasseti, “saraṇagato”ti iminā pana saraṇagamanamevettha pamāṇanti. “Gahaṭṭho”ti ca	499	
PA_tika-s01_05t:499_2	iminā āgārikesveva upāsakasaddo niruḷho, na pabbajjūpagatesūti. Tamatthaṃ mahāvaggasaṃyutte	499	
PA_tika-s01_05t:499_3	mahānāmasuttena sādhento “vuttañheta”ntiādimāha. Tattha yatoti buddhādisaraṇagamanato.	499	
PA_tika-s01_05t:499_4	Mahānāmāti attano cūḷapituno sukkodanassa puttaṃ mahānāmaṃ nāma sakyarājānaṃ bhagavā	499	
PA_tika-s01_05t:499_5	ālapati. Ettāvatāti ettakena buddhādisaraṇagamanena upāsako nāma hoti, na jātiādīhi	499	
PA_tika-s01_05t:499_6	kāraṇehīti adhippāyo. Kāmañca tapussabhallikānaṃ viya dvevācikaupāsakabhāvopi atthi,	499	
PA_tika-s01_05t:499_7	so pana tadā vatthuttayābhāvato kadāciyeva hotīti sabbadā pavattaṃ tevācikaupāsakabhāvaṃ	499	
PA_tika-s01_05t:499_8	dassetuṃ “saraṇagato”ti vuttaṃ. Tepi hi pacchā tisaraṇagatā eva, na cettha sambhavati	499	
PA_tika-s01_05t:499_9	aññaṃ paṭikkhipitvā ekaṃ vā dve vā saraṇagato upāsako nāmāti imamatthampi ñāpetuṃ	499	
PA_tika-s01_05t:499_10	evaṃ vuttanti daṭṭhabbaṃ.	4991	
PA_tika-s01_05t:500	Upāsanatoti teneva saraṇagamanena, tattha ca sakkaccakāritāya gāravabahumānādiyogena payirupāsanato, iminā katvatthaṃ dasseti. Tenāha “so hī”tiādi.	50	
PA_tika-s01_05t:501_0	Veramaṇiyoti ettha veraṃ vuccati pāṇātipātādidussīlyaṃ, tassa maṇanato hananato vināsanato	501	
PA_tika-s01_05t:501_1	veramaṇiyo nāma, pañca viratiyo viratipadhānattā tassa sīlassa. Tathā hi udāhaṭe	501	
PA_tika-s01_05t:501_2	mahānāmasutte vuttaṃ “pāṇātipātā paṭivirato hotī”tiādi “yathāhā”tiādinā sādhakaṃ,	501	
PA_tika-s01_05t:501_3	sarūpañca dasseti yathā taṃ uyyānapālassa ekeneva udakapatiṭṭhānapayogena ambasecanaṃ,	501	
PA_tika-s01_05t:501_4	garusinānañca. Yathāha ambavimāne –	501	
PA_tika-s01_05t:502	“Ambo ca sitto samaṇo ca nhāpito,	50	
PA_tika-s01_05t:503	Mayā ca puññaṃ pasutaṃ anappakaṃ;	50	
PA_tika-s01_05t:504	Iti so pītiyā kāyaṃ, sabbaṃ pharati attano”ti.	50	
PA_tika-s01_05t:505	[“Ambo ca siñcato āsi, samaṇo ca nahāpito;	50	
PA_tika-s01_05t:506	Bahuñca puññaṃ pasutaṃ, aho saphalaṃ jīvita”nti. (idha ṭīkāyaṃ mūlapāṭho)]	50	
PA_tika-s01_05t:507	Evamīdisesu. Ettāvatāti ettakena pañcaveraviratimattena.	50	
PA_tika-s01_05t:508_0	Micchāvaṇijjāti ayuttavaṇijjā, na sammāvaṇijjā, asāruppavaṇijjakammānīti attho. Pahāyāti	508	
PA_tika-s01_05t:508_1	akaraṇeneva pajahitvā. Dhammenāti dhammato anapetena, tena micchāvaṇijjakammena ājīvanato	508	
PA_tika-s01_05t:508_2	aññampi adhammikaṃ ājīvanaṃ paṭikkhipati. Samenāti avisamena, tena kāyavisamādiduccaritaṃ	508	
PA_tika-s01_05t:508_3	vajjetvā kāyasamādinā sucaritena ājīvanaṃ dasseti. “Vuttañheta”ntiādinā pañcaṅguttarapāḷimāharitvā	508	
PA_tika-s01_05t:508_4	sādhakaṃ, sarūpañca dasseti. Vāṇijānaṃ ayanti vaṇijjā, yassa kassaci vikkayo, itthiliṅgapadametaṃ.	508	
PA_tika-s01_05t:508_5	Satthavaṇijjāti āvudhabhaṇḍaṃ katvā vā kāretvā vā yathākataṃ paṭilabhitvā vā tassa	508	
PA_tika-s01_05t:508_6	vikkayo. Sattavaṇijjāti manussavikkayo. Maṃsavaṇijjāti sūnakārādayo viya migasūkarādike	508	
PA_tika-s01_05t:508_7	posetvā maṃsaṃ sampādetvā vikkayo. Majjavaṇijjāti yaṃ kiñci majjaṃ yojetvā tassa	508	
PA_tika-s01_05t:508_8	vikkayo. Visavaṇijjāti visaṃ yojetvā, saṅgahetvā vā tassa vikkayo. Tattha satthavaṇijjā	508	
PA_tika-s01_05t:508_9	paroparodhanimittatāya akaraṇīyāti vuttā, sattavaṇijjā abhujissabhāvakaraṇato, maṃsavaṇijjā	508	
PA_tika-s01_05t:508_10	vadhahetuto, majjavaṇijjā pamādaṭṭhānato, visavaṇijjā parūpaghātakāraṇato.	5081	
PA_tika-s01_05t:509_0	Tassevāti yathāvuttassa pañcaveramaṇilakkhaṇassa sīlassa ceva pañcamicchāvaṇijjādippahānalakkhaṇassa	509	
PA_tika-s01_05t:509_1	ājīvassa ca paṭiniddeso. Vipattīti bhedo, pakopo ca. Evaṃ sīlaājīvavipattivasena	509	
PA_tika-s01_05t:509_2	upāsakassa vipattiṃ dassetvā assaddhiyādivasenapi dassento “apicā”tiādimāha. Yāyāti	509	
PA_tika-s01_05t:509_3	assaddhiyādivippaṭipattiyā. Caṇḍāloti nīcadhammajātikaṭṭhena upāsakacaṇḍālo. Malanti	509	
PA_tika-s01_05t:509_4	malīnaṭṭhena upāsakamalaṃ. Patikiṭṭhoti lāmakaṭṭhena upāsakanihīno. Sāpissāti sāpi	509	
PA_tika-s01_05t:509_5	assaddhiyādivippaṭipatti assa upāsakassa vipattīti veditabbā. Kā panāyanti vuttaṃ	509	
PA_tika-s01_05t:509_6	“te cā”tiādi. Upāsakacaṇḍālasuttaṃ, upāsakaratanasuttañca pañcaṅguttare. Tattha buddhādīsu,	509	
PA_tika-s01_05t:509_7	kammakammaphalesu ca saddhāvipariyāyo micchāvimokkho assaddhiyaṃ, tena samannāgato	509	
PA_tika-s01_05t:509_8	assaddho. Yathāvuttasīlavipattiājīvavipattivasena dussīlo. “Iminā diṭṭhādinā idaṃ	509	
PA_tika-s01_05t:509_9	nāma maṅgalaṃ hotī”ti evaṃ bālajanaparikappitena kotūhalasaṅkhātena diṭṭhasutamutamaṅgalena	509	
PA_tika-s01_05t:509_10	samannāgato kotūhalamaṅgaliko. Maṅgalaṃ paccetīti diṭṭhamaṅgalādibhedaṃ maṅgalameva	5091	
PA_tika-s01_05t:509_11	pattiyāyati no kammanti kammassakataṃ no pattiyāyati. Ito ca bahiddhāti ito sabbaññubuddhasāsanato	5091	
PA_tika-s01_05t:509_12	bahiddhā bāhirakasamaye. Ca-saddo aṭṭhānapayutto, sabbattha “assaddho”tiādīsu yojetabbo.	5091	
PA_tika-s01_05t:509_13	Dakkhiṇeyyaṃ pariyesatīti duppaṭipannaṃ dakkhiṇārahasaññī gavesati. Tatthāti bahiddhā	5091	
PA_tika-s01_05t:509_14	bāhirakasamaye. Pubbakāraṃ karotīti paṭhamataraṃ dānamānanādikaṃ kusalakiriyaṃ karoti,	5091	
PA_tika-s01_05t:509_15	bāhirakasamaye paṭhamataraṃ kusalakiriyaṃ katvā pacchā sāsane karotīti vuttaṃ hotīti.	5091	
PA_tika-s01_05t:509_16	Tatthāti vā tesaṃ bāhirakānaṃ titthiyānantipi vadanti. Ettha ca dakkhiṇeyyapariyesanapubbakāre	5091	
PA_tika-s01_05t:509_17	ekaṃ katvā pañca dhammā veditabbā.	5091	
PA_tika-s01_05t:510_0	Assāti upāsakassa. Sīlasampadāti yathāvuttena pañcaveramaṇilakkhaṇena sīlena sampadā.	510	
PA_tika-s01_05t:510_1	Ājīvasampadāti pañcamicchāvaṇijjādippahānalakkhaṇena ājīvena sampadā. Evaṃ sīlasampadāājīvasampadāvasena	510	
PA_tika-s01_05t:510_2	upāsakassa sampattiṃ dassetvā saddhādivasenapi dassento “ye cassā”tiādimāha. Ye ca	510	
PA_tika-s01_05t:510_3	pañca dhammā, tepi assa sampattīti yojanā. Dhammehīti guṇehi. Catunnaṃ parisānaṃ	510	
PA_tika-s01_05t:510_4	ratijananaṭṭhena upāsakova ratanaṃ upāsakaratanaṃ. Guṇasobhākittisaddasugandhatādīhi	510	
PA_tika-s01_05t:510_5	upāsakova padumaṃ upāsakapadumaṃ. Tathā upāsakapuṇḍarīkaṃ. Sesaṃ vipattiyaṃ vuttavipariyāyena veditabbaṃ.	510	
PA_tika-s01_05t:511_0	Nigaṇṭhīnanti nigaṇṭhasamaṇīnaṃ. Ādimhīti paṭhamatthe. Ucchagganti ucchuaggaṃ ucchukoṭi.	511	
PA_tika-s01_05t:511_1	Tathā veḷagganti etthāpi. Koṭiyanti pariyantakoṭiyaṃ, pariyantattheti attho. Ambilagganti	511	
PA_tika-s01_05t:511_2	ambilakoṭṭhāsaṃ. Tathā tittakagganti etthāpi. Vihāraggenāti ovarakakoṭṭhāsena “imasmiṃ	511	
PA_tika-s01_05t:511_3	gabbhe vasantānaṃ idaṃ nāma phalaṃ pāpuṇātī”tiādinā taṃtaṃvasanaṭṭhānakoṭṭhāsenāti	511	
PA_tika-s01_05t:511_4	attho. Pariveṇaggenāti etthāpi eseva nayo. Aggeti ettha upayogavacanassa ekārādeso,	511	
PA_tika-s01_05t:511_5	vacanavipallāso vā, katvā-saddo ca sesoti vuttaṃ “ādiṃ katvā”ti. Bhāvatthe tā-saddoti	511	
PA_tika-s01_05t:511_6	dasseti “ajjabhāva”nti iminā, ajjabhāvo ca nāma tasmiṃ dhammassavanasamaye dharamānakatāpāpuṇakabhāvo.	511	
PA_tika-s01_05t:511_7	Tadā hi taṃ nissayavasena dharamānataṃ nimittaṃ katvā taṃdivasanissitaaruṇuggamanato	511	
PA_tika-s01_05t:511_8	paṭṭhāya yāva puna aruṇuggamanā etthantare ajjasaddo pavattati, tasmā tasmiṃ samaye	511	
PA_tika-s01_05t:511_9	dharamānakatāsaṅkhātaṃ ajjabhāvaṃ ādiṃ katvāti attho daṭṭhabbo. Ajjatanti vā ajjaicceva	511	
PA_tika-s01_05t:511_10	attho tā-saddassa sakatthavuttito yathā “devatā”ti, ayaṃ ācariyānaṃ mati. Evaṃ paṭhamakkharena	5111	
PA_tika-s01_05t:511_11	dissamānapāṭhānurūpaṃ atthaṃ dassetvā idāni tatiyakkharena dissamānapāṭhānurūpaṃ	5111	
PA_tika-s01_05t:511_12	atthaṃ dassetuṃ “ajjadaggeti vā pāṭho”tiādi vuttaṃ. Āgamamattattā dakāro padasandhikaro.	5111	
PA_tika-s01_05t:511_13	Ajjāti hi nepātikamidaṃ padaṃ. Tenāha “ajja agganti attho”ti.	5111	
PA_tika-s01_05t:512_0	“Pāṇo”ti idaṃ paramatthato jīvitindriye eva, “pāṇupeta”nti ca karaṇattheneva samāsoti	512	
PA_tika-s01_05t:512_1	ñāpetuṃ “yāva me jīvitaṃ pavattati, tāva upeta”nti āha. Upeti upagacchatīti hi upeto,	512	
PA_tika-s01_05t:512_2	pāṇehi karaṇabhūtehi upeto pāṇupetoti attho ācariyehi abhimato. Iminā ca “pāṇupetanti	512	
PA_tika-s01_05t:512_3	idaṃ padaṃ tassa saraṇagamanassa āpāṇakoṭikatādassana”nti imamatthaṃ vibhāveti. “Pāṇupeta”nti	512	
PA_tika-s01_05t:512_4	hi iminā yāva me pāṇā dharanti, tāva saraṇaṃ upeto, upento ca na vācāmattena, na	512	
PA_tika-s01_05t:512_5	ca ekavāraṃ cittuppādamattena, atha kho pāṇānaṃ pariccajanavasena yāvajīvaṃ upetoti	512	
PA_tika-s01_05t:512_6	āpāṇakoṭikatā dassitā. “Tīhi…pe… gata”nti idaṃ “saraṇaṃ gata”nti etassa atthavacanaṃ.	512	
PA_tika-s01_05t:512_7	“Anaññasatthuka”nti idaṃ pana antogadhāvadhāraṇena, aññatthāpohanena ca nivattetabbatthadassanaṃ.	512	
PA_tika-s01_05t:512_8	Ekacco kappiyakārakasaddassa attho upāsakasaddassa vacanīyopi bhavatīti vuttaṃ “upāsakaṃ	512	
PA_tika-s01_05t:512_9	kappiyakāraka”nti, attasanniyyātanasaraṇagamanaṃ vā sandhāya evaṃ vuttanti daṭṭhabbaṃ.	512	
PA_tika-s01_05t:512_10	Evaṃ “pāṇupeta”nti iminā nītatthato dassitaṃ tassa saraṇagamanassa āpāṇakoṭikataṃ	5121	
PA_tika-s01_05t:512_11	dassetvā evaṃ vadanto panesa rājā “jīvitena saha vatthuttayaṃ paṭipūjento saraṇagamanaṃ	5121	
PA_tika-s01_05t:512_12	rakkhāmī”ti adhippāyaṃ vibhāvetīti neyyatthato vibhāvitaṃ tassa rañño adhippāyaṃ	5121	
PA_tika-s01_05t:512_13	vibhāvento “ahañhī”tiādimāha. Tattha hi-saddo samatthane, kāraṇatthe vā, tena imāya	5121	
PA_tika-s01_05t:512_14	yuttiyā, iminā vā kāraṇena upāsakaṃ maṃ bhagavā dhāretūti ayamattho pakāsito.	5121	
PA_tika-s01_05t:513_0	Accayanaṃ sādhumariyādaṃ atikkamma madditvā pavattanaṃ accayo, kāyikādiajjhācārasaṅkhāto	513	
PA_tika-s01_05t:513_1	dosoti āha “aparādho”ti, acceti abhibhavitvā pavattati etenāti vā accayo, kāyikādivītikkamassa	513	
PA_tika-s01_05t:513_2	pavattanako akusaladhammasaṅkhāto doso eva, so ca aparajjhati etenāti aparādhoti	513	
PA_tika-s01_05t:513_3	vuccati. So hi aparajjhantaṃ purisaṃ abhibhavitvā pavattati. Tenāha “atikkamma abhibhavitvā	513	
PA_tika-s01_05t:513_4	pavatto”ti. Dhammanti dasarājadhammaṃ. Vitthāro panetassa mahāhaṃsajātakādīhi vibhāvetabbo.	513	
PA_tika-s01_05t:513_5	Caratīti ācarati karoti. Dhammenevāti dhammato anapeteneva, anapetakusaladhammenevāti	513	
PA_tika-s01_05t:513_6	attho. Tenāha “na pitughātanādinā adhammenā”ti. “Paṭiggaṇhātū”ti etassa adhivāsanaṃ	513	
PA_tika-s01_05t:513_7	sampaṭicchatūti saddato attho, adhippāyato pana atthaṃ dassetuṃ “khamatū”ti vuttaṃ.	513	
PA_tika-s01_05t:513_8	Puna akaraṇamettha saṃvaroti dasseti “puna evarūpassā”tiādinā. “Aparādhassā”tiādi	513	
PA_tika-s01_05t:513_9	aññamaññaṃ vevacanaṃ.	513	
PA_tika-s01_05t:514_0	251. “Yathādhammo ṭhito, tathevā”ti imināpi yathā-saddassa anurūpatthamāha, sādhusamāciṇṇakusaladhammānurūpanti	514	
PA_tika-s01_05t:514_1	attho. Paṭisaddassa anatthakataṃ dasseti “karosī”ti iminā. Paṭikammaṃ karosītipi	514	
PA_tika-s01_05t:514_2	vadanti. Yathādhammaṃ paṭikaraṇaṃ nāma katāparādhassa khamāpanamevāti āha “khamāpesīti	514	
PA_tika-s01_05t:514_3	vuttaṃ hotī”ti. “Paṭiggaṇhāmā”ti etassa adhivāsanaṃ sampaṭicchāmāti atthaṃ dasseti	514	
PA_tika-s01_05t:514_4	“khamāmā”ti iminā. Vuddhi hesāti ettha ha-kāro padasiliṭṭhatāya āgamo, hi-saddo vā	514	
PA_tika-s01_05t:514_5	nipātamattaṃ. Esāti yathādhammaṃ paṭikiriyā, āyatiṃ saṃvarāpajjanā ca. Tenāha “yo	514	
PA_tika-s01_05t:514_6	accayaṃ…pe… āpajjatī”ti. Sadevakena lokena “saraṇa”nti araṇīyato upagantabbato tathāgato	514	
PA_tika-s01_05t:514_7	ariyo nāmāti vuttaṃ “buddhassa bhagavato”ti. Vineti satte etenāti vinayo, sāsanaṃ.	514	
PA_tika-s01_05t:514_8	Vaddhati saggamokkhasampatti etāyāti vuddhi. Katamā pana sā, yā “esā”ti niddiṭṭhā	514	
PA_tika-s01_05t:514_9	vuddhīti codanamapanetuṃ “yo accaya”ntiādi vuttanti sambandhaṃ dasseti “katamā”tiādinā,	514	
PA_tika-s01_05t:514_10	yā ayaṃ saṃvarāpajjanā, sā “esā”ti niddiṭṭhā vuddhi nāmāti attho. “Yathādhammaṃ paṭikarotī”ti	5141	
PA_tika-s01_05t:514_11	idaṃ āyatiṃ saṃvarāpajjanāya pubbakiriyādassananti viññāpanatthaṃ “yathādhammaṃ paṭikaritvā	5141	
PA_tika-s01_05t:514_12	āyatiṃ saṃvarāpajjanā”ti vuttaṃ. Esā hi ācariyānaṃ pakati, yadidaṃ yena kenaci pakārena	5141	
PA_tika-s01_05t:514_13	adhippāyantaraviññāpanaṃ, etapadena pana tassāpi paṭiniddeso sambhavati “yathādhammaṃ	5141	
PA_tika-s01_05t:514_14	paṭikarotī” tipi paṭiniddisitabbassa dassanato. Keci pana “yathādhammaṃ paṭikarotī’ti	5141	
PA_tika-s01_05t:514_15	idaṃ pubbakiriyāmattasseva dassanaṃ, na paṭiniddisitabbassa. ‘Āyatiñca saṃvaraṃ āpajjatī’ti	5141	
PA_tika-s01_05t:514_16	idaṃ pana paṭiniddisitabbassevāti viññāpanatthaṃ evaṃ vutta”nti vadanti, tadayuttameva	5141	
PA_tika-s01_05t:514_17	khamāpanassāpi vuddhihetubhāvena ariyūpavāde vuttattā. Itarathā hi khamāpanābhāvepi	5141	
PA_tika-s01_05t:514_18	āyatiṃ saṃvarāpajjanāya eva ariyūpavādāpagamanaṃ vuttaṃ siyā, na ca pana vuttaṃ,	5141	
PA_tika-s01_05t:514_19	tasmā vuttanayeneva attho veditabboti.	5141	
PA_tika-s01_05t:515_0	Kasmā pana “yāya”ntiādinā dhammaniddeso dassito, nanu pāḷiyaṃ “yo accaya”ntiādinā	515	
PA_tika-s01_05t:515_1	puggalaniddeso katoti codanaṃ sodhetuṃ “desanaṃ panā”tiādi āraddhaṃ. Puggalādhiṭṭhānaṃ	515	
PA_tika-s01_05t:515_2	karontoti puggalādhiṭṭhānadhammadesanaṃ karonto. Puggalādhiṭṭhānāpi hi puggalādhiṭṭhānadhammadesanā,	515	
PA_tika-s01_05t:515_3	puggalādhiṭṭhānapuggaladesanāti duvidhā hoti. Ayametthādhippāyo – kiñcāpi “vuddhi	515	
PA_tika-s01_05t:515_4	hesā”tiādinā dhammādhiṭṭhānadesanā āraddhā, tathāpi puna puggalādhiṭṭhānaṃ karontena	515	
PA_tika-s01_05t:515_5	“yo accaya”ntiādinā puggalādhiṭṭhānadesanā āraddhā desanāvilāsavasena, veneyyajjhāsayavasena	515	
PA_tika-s01_05t:515_6	cāti. Tadubhayavaseneva hi dhammādhiṭṭhānādibhedena catubbidhā desanā.	515	
PA_tika-s01_05t:516_0	252. Vacasāyatteti vacasā āyatte. Vācāpaṭibandhatteti vadanti, taṃ “so hī”tiādinā	516	
PA_tika-s01_05t:516_1	viruddhaṃ viya dissati. Vacasāyattheti pana vācāpariyosānattheti attho yutto osānakaraṇatthassa	516	
PA_tika-s01_05t:516_2	sāsaddassa vasena sāyasaddanipphattito yathā “dāyo”ti. Evañhi samatthanavacanampi	516	
PA_tika-s01_05t:516_3	upapannaṃ hoti. Gamanāya kataṃ vācāpariyosānaṃ katvā vuttattā tasmiṃyeva atthe vattatīti.	516	
PA_tika-s01_05t:516_4	Handasaddañhi codanatthe, vacasaggatthe ca icchanti. “Handa dāni bhikkhave āmantayāmī”tiādīsu	516	
PA_tika-s01_05t:516_5	hi codanatthe, “handa dāni apāyāmī”tiādīsu vacasaggatthe, vacasaggo ca nāma vācāvissajjanaṃ,	516	
PA_tika-s01_05t:516_6	tañca vācāpariyosānamevāti daṭṭhabbaṃ. Dukkarakiccavasena bahukiccatāti āha “balavakiccā”ti.	516	
PA_tika-s01_05t:516_7	“Avassaṃ kattabbaṃ kiccaṃ, itaraṃ karaṇīyaṃ. Paṭhamaṃ vā kattabbaṃ kiccaṃ, pacchā	516	
PA_tika-s01_05t:516_8	kattabbaṃ karaṇīyaṃ. Khuddakaṃ vā kiccaṃ, mahantaṃ karaṇīya”ntipi udānaṭṭhakathādīsu	516	
PA_tika-s01_05t:516_9	vuttaṃ. Yaṃ-taṃ-saddānaṃ niccasambandhattā, gamanakālajānanato, aññakiriyāya ca anupayuttattā	516	
PA_tika-s01_05t:516_10	“tassa kālaṃ tvameva jānāsī”ti vuttaṃ. Idaṃ vuttaṃ hoti “tayā ñātaṃ gamanakālaṃ tvameva	5161	
PA_tika-s01_05t:516_11	ñatvā gacchāhī”ti. Atha vā yathā kattabbakiccaniyojane “imaṃ jāna, imaṃ dehi, imaṃ	5161	
PA_tika-s01_05t:516_12	āharā”ti vuttaṃ, tathā idhāpi tayā ñātaṃ kālaṃ tvameva jānāsi, gamanavasena karohīti	5161	
PA_tika-s01_05t:516_13	gamane niyojetīti dassetuṃ “tvameva jānāsī”ti pāṭhaseso vuttoti daṭṭhabbaṃ. “Tikkhattuṃ	5161	
PA_tika-s01_05t:516_14	padakkhiṇaṃ katvā”tiādi yathāsamāciṇṇaṃ pakaraṇādhigatamattaṃ dassetuṃ vuttaṃ. Tattha	5161	
PA_tika-s01_05t:516_15	padakkhiṇanti pakārato kataṃ dakkhiṇaṃ. Tenāha “tikkhattu”nti. Dasanakhasamodhānasamujjalanti	5161	
PA_tika-s01_05t:516_16	dvīsu hatthesu jātānaṃ dasannaṃ nakhānaṃ samodhānena ekībhāvena samujjalantaṃ, tena	5161	
PA_tika-s01_05t:516_17	dvinnaṃ karatalānaṃ samaṭṭhapanaṃ dasseti. Añjalinti hatthapuṭaṃ. Añjati byattiṃ	5161	
PA_tika-s01_05t:516_18	pakāseti etāyāti añjali. Añju-saddañhi byattiyaṃ, alipaccayañca icchanti saddavidū.	5161	
PA_tika-s01_05t:516_19	Abhimukhovāti sammukho eva, na bhagavato piṭṭhiṃ dassetvāti attho. Pañcappatiṭṭhitavandanānayo vutto eva.	5161	
PA_tika-s01_05t:517_0	253. Imasmiṃyeva attabhāve vipaccanakānaṃ attano pubbe katakusalamūlānaṃ khaṇanena	517	
PA_tika-s01_05t:517_1	khato, tesameva upahananena upahato, padadvayenapi tassa kammāparādhameva dasseti	517	
PA_tika-s01_05t:517_2	pariyāyavacanattā padadvayassa. Kusalamūlasaṅkhātapatiṭṭhābhedanena khatūpahatabhāvaṃ	517	
PA_tika-s01_05t:517_3	dassetuṃ “bhinnapatiṭṭho jāto”ti vuttaṃ. Patiṭṭhā, mūlanti ca atthato ekaṃ. Patiṭṭhahati	517	
PA_tika-s01_05t:517_4	sammattaniyāmokkamanaṃ etāyāti hi patiṭṭhā, tassa kusalūpanissayasampadā, sā kiriyāparādhena	517	
PA_tika-s01_05t:517_5	bhinnā vināsitā etenāti bhinnapatiṭṭho. Tadeva vitthārento “tathā”tiādimāha. Yathā	517	
PA_tika-s01_05t:517_6	kusalamūlasaṅkhātā attano patiṭṭhānajātā, tathā anena raññā attanāva attā khato khanitoti	517	
PA_tika-s01_05t:517_7	yojanā. Khatoti hi idaṃ idha kammavasena siddhaṃ, pāḷiyaṃ pana kattuvasenāti daṭṭhabbaṃ.	517	
PA_tika-s01_05t:517_8	Padadvayassa pariyāyattā “upahato”ti idha na vuttaṃ.	517	
PA_tika-s01_05t:518_0	“Rāgo rajo na ca pana reṇu vuccatī”tiādi vacanato rāgadosamohāva idha rajo nāmāti	518	
PA_tika-s01_05t:518_1	vuttaṃ “rāgarajādivirahita”nti. Vītasaddassa vigatapariyāyataṃ dasseti “vigatattā”ti	518	
PA_tika-s01_05t:518_2	iminā. Dhammesu cakkhunti catusaccadhammesu pavattaṃ tesaṃ dassanaṭṭhena cakkhuṃ.	518	
PA_tika-s01_05t:518_3	Dhammesūti vā heṭṭhimesu tīsu maggadhammesu. Cakkhunti sotāpattimaggasaṅkhātaṃ ekaṃ	518	
PA_tika-s01_05t:518_4	cakkhuṃ, samudāyekadesavasena ādhāratthasamāsoyaṃ, na tu niddhāraṇatthasamāso. So	518	
PA_tika-s01_05t:518_5	hi sāsanaganthesu, sakkataganthesu ca sabbattha paṭisiddhoti. Dhammamayanti samathavipassanādhammena	518	
PA_tika-s01_05t:518_6	nibbattaṃ, iminā “dhammena nibbattaṃ cakkhu dhammacakkhū”ti atthamāha. Apica dhammamayanti	518	
PA_tika-s01_05t:518_7	sīlāditividhadhammakkhandhoyeva maya-saddassa sakatthe pavattanato, anena “dhammoyeva	518	
PA_tika-s01_05t:518_8	cakkhu dhammacakkhū”ti atthamāha. Aññesu ṭhānesūti aññesu suttapadesesu, etena yathāpāṭhaṃ	518	
PA_tika-s01_05t:518_9	tividhatthataṃ dasseti. Idha pana sotāpattimaggassevetaṃ adhivacanaṃ, tasmimpi anadhigate	518	
PA_tika-s01_05t:518_10	aññesaṃ vattabbatāyeva abhāvatoti adhippāyo.	5181	
PA_tika-s01_05t:519_0	Idāni “khatāyaṃ bhikkhave rājā”tiādipāṭhassa suviññeyyamadhippāyaṃ dassento “idaṃ	519	
PA_tika-s01_05t:519_1	vuttaṃ hotī”tiādimāha. Tattha nābhavissāti sace na abhavissatha, evaṃ satīti attho.	519	
PA_tika-s01_05t:519_2	Atīte hi idaṃ kālātipattivacanaṃ, na anāgateti daṭṭhabbaṃ. Esa nayo sotāpattimaggaṃ	519	
PA_tika-s01_05t:519_3	patto abhavissāti etthāpi. Nanu ca maggapāpuṇanavacanaṃ bhavissamānattā anāgatakālikanti?	519	
PA_tika-s01_05t:519_4	Saccaṃ aniyamite, idha pana “idhevāsane nisinno”ti niyamitattā atītakālikamevāti	519	
PA_tika-s01_05t:519_5	veditabbaṃ. Idañhi bhagavā rañño āsanā vuṭṭhāya acirapakkantasseva avocāti. Pāpamittasaṃsaggenāti	519	
PA_tika-s01_05t:519_6	devadattena, devadattaparisāsaṅkhātena ca pāpamittena saṃsaggato. Assāti sotāpattimaggassa.	519	
PA_tika-s01_05t:519_7	“Evaṃ santepī”tiādinā pāṭhānāruḷhaṃ vacanāvasesaṃ dasseti. Tasmāti saraṇaṃ gatattā	519	
PA_tika-s01_05t:519_8	muccissatīti sambandho. “Mama ca sāsanamahantatāyā”ti pāṭho yutto, katthaci pana	519	
PA_tika-s01_05t:519_9	ca-saddo na dissati, tattha so luttaniddiṭṭhoti daṭṭhabbaṃ. Na kevalaṃ saraṇaṃ gatattāyeva	519	
PA_tika-s01_05t:519_10	muccissati, atha kho yattha esa pasanno, pasannākārañca karoti, tassa ca tividhassapi	5191	
PA_tika-s01_05t:519_11	sāsanassa uttamatāyāti hi saha samuccayena attho adhippetoti.	5191	
PA_tika-s01_05t:520_0	“Yathā nāmā”tiādi dukkarakammavipākato sukarena muccanena upamādassanaṃ. Kocīti koci	520	
PA_tika-s01_05t:520_1	puriso. Kassacīti kassaci purisassa, “vadha”nti ettha bhāvayoge kammatthe sāmivacanaṃ.	520	
PA_tika-s01_05t:520_2	Pupphamuṭṭhimattena daṇḍenāti pupphamuṭṭhimattasaṅkhātena dhanadaṇḍena. Mucceyyāti	520	
PA_tika-s01_05t:520_3	vadhakammadaṇḍato mucceyya, daṇḍenāti vā nissakkatthe karaṇavacanaṃ “sumuttā mayaṃ	520	
PA_tika-s01_05t:520_4	tena mahāsamaṇenā”tiādīsu viya, pupphamuṭṭhimattena dhanadaṇḍato, vadhadaṇḍato ca	520	
PA_tika-s01_05t:520_5	mucceyyāti attho. Lohakumbhiyanti lohakumbhinarake. Tattha hi tadanubhavanakānaṃ	520	
PA_tika-s01_05t:520_6	sattānaṃ kammabalena lohamayā mahatī kumbhī nibbattā, tasmā taṃ “lohakumbhī”ti vuccati.	520	
PA_tika-s01_05t:520_7	Uparimatalato adho patanto, heṭṭhimatalato uddhaṃ gacchanto, ubhayathā pana saṭṭhivassasahassāni honti. Vuttañca –	520	
PA_tika-s01_05t:521	“Saṭṭhivassasahassāni, paripuṇṇāni sabbaso;	52	
PA_tika-s01_05t:522	Niraye paccamānānaṃ, kadā anto bhavissatī”ti. ;	52	
PA_tika-s01_05t:523_0	“Heṭṭhimatalaṃ patvā, uparimatalaṃ pāpuṇitvā muccissatī”ti vadanto imamatthaṃ dīpeti	523	
PA_tika-s01_05t:523_1	– yathā aññe seṭṭhiputtādayo aparāparaṃ adho patantā, uddhaṃ gacchantā ca anekāni	523	
PA_tika-s01_05t:523_2	vassasatasahassāni tattha paccanti, na tathā ayaṃ, ayaṃ pana rājā yathāvuttakāraṇena	523	
PA_tika-s01_05t:523_3	ekavārameva adho patanto, uddhañca gacchanto saṭṭhivassasahassāniyeva paccitvā muccissatīti.	523	
PA_tika-s01_05t:523_4	Ayaṃ pana attho kuto laddhoti anuyogaṃ pariharanto “idampi kira bhagavatā vuttamevā”ti	523	
PA_tika-s01_05t:523_5	āha. Kirasaddo cettha anussavanattho, tena bhagavatā vuttabhāvassa ācariyaparamparato	523	
PA_tika-s01_05t:523_6	suyyamānataṃ, imassa ca atthassa ācariyaparamparābhatabhāvaṃ dīpeti. Atha pāḷiyaṃ	523	
PA_tika-s01_05t:523_7	saṅgītaṃ siyāti codanamapaneti “pāḷiyaṃ pana na āruḷha”nti iminā, pakiṇṇakadesanābhāvena	523	
PA_tika-s01_05t:523_8	pāḷiyamanāruḷhattā pāṭhabhāvena na saṅgītanti adhippāyo. Pakiṇṇakadesanā hi pāḷiyamanāruḷhāti	523	
PA_tika-s01_05t:523_9	aṭṭhakathāsu vuttaṃ.	523	
PA_tika-s01_05t:524_0	Yadi anantare attabhāve narake paccati, evaṃ sati imaṃ desanaṃ sutvā ko rañño ānisaṃso	524	
PA_tika-s01_05t:524_1	laddhoti kassaci āsaṅkā siyāti tadāsaṅkānivattanatthaṃ codanaṃ uddharitvā pariharituṃ	524	
PA_tika-s01_05t:524_2	“idaṃ panā”tiādi vuttaṃ. “Ayañhī”tiādinā niddālābhādikaṃ diṭṭhadhammikasamparāyikaṃ	524	
PA_tika-s01_05t:524_3	anekavidhaṃ mahānisaṃsaṃ sarūpato niyametvā dasseti. Ettha hi “ayaṃ…pe… niddaṃ labhatī”ti	524	
PA_tika-s01_05t:524_4	iminā niddālābhaṃ dasseti, tadā kāyikacetasikadukkhāpagatabhāvañca niddālābhasīsena,	524	
PA_tika-s01_05t:524_5	“tiṇṇaṃ…pe… akāsī”ti iminā tiṇṇaṃ ratanānaṃ mahāsakkārakiriyaṃ, “pothujjanikāya…pe…	524	
PA_tika-s01_05t:524_6	nāhosī”ti iminā sātisayaṃ pothujjanikasaddhāpaṭilābhaṃ dassetīti evamādi diṭṭhadhammiko,	524	
PA_tika-s01_05t:524_7	“anāgate…pe… parinibbāyissatī”ti iminā pana ukkaṃsato samparāyiko dassito, anavasesato	524	
PA_tika-s01_05t:524_8	pana aparāparesu bhavesu aparimāṇoyeva samparāyiko veditabbo.	524	
PA_tika-s01_05t:525_0	Tattha madhurāyāti madhurarasabhūtāya. Ojavantiyāti madhurarasassāpi sārabhūtāya	525	
PA_tika-s01_05t:525_1	ojāya ojavatiyā. Puthujjane bhavā pothujjanikā. Pañca māre visesato jitavāti vijitāvī,	525	
PA_tika-s01_05t:525_2	parūpadesavirahatā cettha visesabhāvo. Paccekaṃ abhisambuddhoti paccekabuddho, anācariyako	525	
PA_tika-s01_05t:525_3	hutvā sāmaññeva sambodhiṃ abhisambuddhoti attho. Tathā hi “paccekabuddhā sayameva	525	
PA_tika-s01_05t:525_4	bujjhanti, na pare bodhenti, attharasameva paṭivijjhanti, na dhammarasaṃ. Na hi te	525	
PA_tika-s01_05t:525_5	lokuttaradhammaṃ paññattiṃ āropetvā desetuṃ sakkonti, mūgena diṭṭhasupino viya, vanacarakena	525	
PA_tika-s01_05t:525_6	nagare sāyitabyañjanaraso viya ca nesaṃ dhammābhisamayo hoti, sabbaṃ iddhisamāpattipaṭisambhidāpabhedaṃ	525	
PA_tika-s01_05t:525_7	pāpuṇantī”ti aṭṭhakathāsu vuttaṃ.	525	
PA_tika-s01_05t:526_0	Etthāha – yadi rañño kammantarāyābhāve tasmiṃyeva āsane dhammacakkhu uppajjissatha,	526	
PA_tika-s01_05t:526_1	atha kathaṃ anāgate paccekabuddho hutvā parinibbāyissati. Yadi ca anāgate paccekabuddho	526	
PA_tika-s01_05t:526_2	hutvā parinibbāyissati, atha kathaṃ tasmiṃyeva āsane dhammacakkhu uppajjissatha,	526	
PA_tika-s01_05t:526_3	nanu ime sāvakabodhipaccekabodhiupanissayā bhinnanissayā dvinnaṃ bodhīnaṃ asādhāraṇabhāvato.	526	
PA_tika-s01_05t:526_4	Asādhāraṇā hi etā dve yathākkamaṃ pañcaṅgadvayaṅgasampattiyā, abhinīhārasamiddhivasena,	526	
PA_tika-s01_05t:526_5	pāramīsambharaṇakālavasena, abhisambujjhanavasena cāti? Nāyaṃ virodho ito paratoyevassa	526	
PA_tika-s01_05t:526_6	paccekabodhisambhārānaṃ sambharaṇīyattā. Sāvakabodhiyā bujjhanakasattāpi hi asati	526	
PA_tika-s01_05t:526_7	tassā samavāye kālantare paccekabodhiyā bujjhissanti tathābhinīhārassa sambhavatoti.	526	
PA_tika-s01_05t:526_8	Apare pana bhaṇanti – “paccekabodhiyāyevāyaṃ rājā katābhinīhāro. Katābhinīhārāpi	526	
PA_tika-s01_05t:526_9	hi tattha niyatimappattā tassa ñāṇassa paripākaṃ anupagatattā satthu sammukhībhāve	526	
PA_tika-s01_05t:526_10	sāvakabodhiṃ pāpuṇissantīti bhagavā ‘sacāyaṃ bhikkhave rājā’tiādimavoca, mahābodhisattānameva	5261	
PA_tika-s01_05t:526_11	ca ānantariyaparimutti hoti, na itaresaṃ bodhisattānaṃ. Tathā hi paccekabodhiyaṃ	5261	
PA_tika-s01_05t:526_12	niyato samāno devadatto cirakālasambhūtena lokanāthe āghātena garutarāni ānantariyakammāni	5261	
PA_tika-s01_05t:526_13	pasavi, tasmā kammantarāyena ayaṃ idāni asamavetadassanābhisamayo rājā paccekabodhiniyāmena	5261	
PA_tika-s01_05t:526_14	anāgate vijitāvī nāma paccekabuddho hutvā parinibbāyissatī”ti daṭṭhabbaṃ, yuttataramettha	5261	
PA_tika-s01_05t:526_15	vīmaṃsitvā gahetabbaṃ.	5261	
PA_tika-s01_05t:527_0	Yathāvuttaṃ pāḷimeva saṃvaṇṇanāya nigamavasena dassento “idamavocā”tiādimāha. Tassattho	527	
PA_tika-s01_05t:527_1	hi heṭṭhā vuttoti. Apica pāḷiyamanāruḷhampi atthaṃ saṅgahetuṃ “idamavocā”tiādinā	527	
PA_tika-s01_05t:527_2	nigamanaṃ karotīti daṭṭhabbaṃ.	527	
PA_tika-s01_05t:528_0	Iti sumaṅgalavilāsiniyā dīghanikāyaṭṭhakathāya paramasukhumagambhīraduranubodhatthaparidīpanāya	528	
PA_tika-s01_05t:528_1	suvimalavipulapaññāveyyattiyajananāya ajjavamaddavasoraccasaddhāsatidhitibuddhikhantivīriyādidhammasamaṅginā	528	
PA_tika-s01_05t:528_2	sāṭṭhakathe piṭakattaye asaṅgāsaṃhiravisāradañāṇacārinā anekappabhedasakasamayasamayantaragahanajjhogāhinā	528	
PA_tika-s01_05t:528_3	mahāgaṇinā mahāveyyākaraṇena ñāṇābhivaṃsadhammasenāpatināmatherena mahādhammarājādhirājagarunā	528	
PA_tika-s01_05t:528_4	katāya sādhuvilāsiniyā nāma līnatthappakāsaniyā sāmaññaphalasuttavaṇṇanāya līnatthappakāsanā.	528	
PA_tika-s01_05t:529	Sāmaññaphalasuttavaṇṇanā niṭṭhitā.	52	
PA_tika-s01_05t:530	3. Ambaṭṭhasuttavaṇṇanā	53	
PA_tika-s01_05t:531	Addhānagamanavaṇṇanā	53	
PA_tika-s01_05t:532_0	254. Evaṃ sāmaññaphalasuttaṃ saṃvaṇṇetvā idāni ambaṭṭhasuttaṃ saṃvaṇṇento yathānupubbaṃ	532	
PA_tika-s01_05t:532_1	saṃvaṇṇokāsassa pattabhāvaṃ vibhāvetuṃ, sāmaññaphalasuttassānantaraṃ saṅgītassa suttassa	532	
PA_tika-s01_05t:532_2	ambaṭṭhasuttabhāvaṃ pakāsetuṃ “evaṃ me sutaṃ…pe… kosalesūti ambaṭṭhasutta”nti āha.	532	
PA_tika-s01_05t:532_3	Evamīdisesu. Itisaddo cettha ādiattho, padatthavipallāsajotako pana itisaddo luttaniddiṭṭho,	532	
PA_tika-s01_05t:532_4	ādisaddalopo vā esa, upalakkhaṇaniddeso vā. Apubbapadavaṇṇanā nāma heṭṭhā aggahitatāya	532	
PA_tika-s01_05t:532_5	apubbassa padassa atthavibhajanā. “Hitvā punappunāgata-matthaṃ atthaṃ pakāsayissāmī”ti	532	
PA_tika-s01_05t:532_6	hi vuttaṃ, “anupubbapadavaṇṇanā”ti katthaci pāṭho, so ayuttova ṭīkāya anuddhaṭattā,	532	
PA_tika-s01_05t:532_7	tathā asaṃvaṇṇitattā ca.	532	
PA_tika-s01_05t:533_0	“Rājakumārā gottavasena kosalā nāmā”ti ācariyena vuttaṃ. Akkharacintakā pana vadanti	533	
PA_tika-s01_05t:533_1	“kosaṃ lanti gaṇhanti, kusalaṃ vā pucchantīti kosalā”ti. Janapadinoti janapadavanto,	533	
PA_tika-s01_05t:533_2	janapadassa vā issarā. “Kosalā nāma rājakumārā”ti vutteyeva siddhepi “janapadino”ti	533	
PA_tika-s01_05t:533_3	vacanaṃ santesupi aññesu taṃtaṃnāmapaññātesu tattha nivasantesu janapadibhāvato tesameva	533	
PA_tika-s01_05t:533_4	nivasanamupādāya janapadassāyaṃ samaññāti dassanatthaṃ. “Tesaṃ nivāso”ti iminā “kosalānaṃ	533	
PA_tika-s01_05t:533_5	nivāsā kosalā”ti taddhitaṃ dasseti. “Ekopi janapado”ti iminā pana saddatoyevetaṃ	533	
PA_tika-s01_05t:533_6	puthuvacanaṃ, atthato panesa eko evāti vibhāveti. Api-saddo cettha anuggahe, tena	533	
PA_tika-s01_05t:533_7	kāmaṃ ekoyevesa janapado, tathāpi iminā kāraṇena puthuvacanamupapannanti anuggaṇhāti.	533	
PA_tika-s01_05t:533_8	Yadi ekova janapado, kathaṃ tattha bahuvacananti āha “ruḷhisaddenā”tiādi, ruḷhisaddattā	533	
PA_tika-s01_05t:533_9	bahuvacanamupapannanti vuttaṃ hoti. Nissitesu payuttassa puthuvacanassa, puthubhāvassa	533	
PA_tika-s01_05t:533_10	vā nissaye abhiniropanā idha ruḷhi, tena vuttaṃ ācariyena idha ceva aññattha ca majjhimāgamaṭīkādīsu	5331	
PA_tika-s01_05t:533_11	“akkharacintakā hi īdisesu ṭhānesu yutte viya īdisaliṅgavacanāni icchanti, ayamettha	5331	
PA_tika-s01_05t:533_12	ruḷhi yathā ‘aññatthāpi kurūsu viharati, aṅgesu viharatī’ti cā”ti. Keci pana kosalanāmābhiniropanamicchanti,	5331	
PA_tika-s01_05t:533_13	ayuttametaṃ puthuvacanassa appayujjitabbattā. Nāmābhiniropanāya hi ekavacanampi bhavati	5331	
PA_tika-s01_05t:533_14	yathā “sīho gāyatī”ti. Tabbisesitepi janapadasadde jātisaddattā ekavacanameva. Tenāha	5331	
PA_tika-s01_05t:533_15	“tasmiṃ kosalesu janapade”ti, kosalanāmake tasmiṃ janapadeti attho. Abhūtato hi vohāramattaṃ	5331	
PA_tika-s01_05t:533_16	ruḷhi, bhūtatoyeva attho vinicchinitabbo. Yathā hi –	5331	
PA_tika-s01_05t:534	“Santi puttā videhānaṃ, dīghāvu raṭṭhavaḍḍhano;	53	
PA_tika-s01_05t:535	Te rajjaṃ kārayissanti, mithilāyaṃ pajāpatī”ti. ādīsu –	53	
PA_tika-s01_05t:536_0	Taṃputtasaṅkhātassa ekatthassa ruḷhivasena “puttā”ti bahuvacanapayogo, tathā idhāpi	536	
PA_tika-s01_05t:536_1	tannivāsasaṅkhātassa ekatthassa ruḷhivasena “kosalesū”ti bahuvacanapayogo hoti. Yathā	536	
PA_tika-s01_05t:536_2	ca “pāṇaṃ na haññe, na ca’dinnamādiye”tiādīsu jātivasena bahvatthānamekavacanapayogo,	536	
PA_tika-s01_05t:536_3	tathā idhāpi jātivasena avayavappabhedena bahvatthassa “janapade”ti ekavacanapayogo	536	
PA_tika-s01_05t:536_4	hoti. Vuttañca ācariyena majjhimāgamaṭīkāyaṃ “tabbisesanepi janapadasadde jātisadde	536	
PA_tika-s01_05t:536_5	ekavacanameva. Tenāha ‘tasmiṃ aṅgesu janapade’ti”.	536	
PA_tika-s01_05t:537_0	Evaṃ ruḷhivasena bahumhi viya vattabbe bahuvacanaṃ dassetvā idāni bahvatthavasena	537	
PA_tika-s01_05t:537_1	bahumpi eva vattabbe bahuvacanaṃ dassento “porāṇā panāhū”tiādimāha. Pana-saddo cettha	537	
PA_tika-s01_05t:537_2	visesatthajotano, tena puthuatthavisayatāya evetaṃ puthuvacanaṃ, na ruḷhivasenāti	537	
PA_tika-s01_05t:537_3	vakkhamānaṃ visesaṃ joteti. So hi padeso tiyojanasataparimāṇatāya bahuppabhedoti,	537	
PA_tika-s01_05t:537_4	imasmiṃ pana naye tesu kosalesu janapadesūti attho veditabbo. Mahāpanādanti mahāpanādajātaka	537	
PA_tika-s01_05t:537_5	surucijātakesu āgataṃ surucino nāma videharañño puttaṃ mahāpanādanāmakaṃ rājakumāraṃ.	537	
PA_tika-s01_05t:537_6	Nānānāṭakānīti bhaṇḍukaṇḍapaṇḍukaṇḍapamukhāni chasatasahassāni nānāvidhanāṭakāni,	537	
PA_tika-s01_05t:537_7	katthaci pana ādisaddopi diṭṭho, so jātakaṭṭhakathāyaṃ na dissati, yadi ca dissati,	537	
PA_tika-s01_05t:537_8	tena naṭalaṅghakādīnaṃ saṅgaho daṭṭhabbo. Sitamattampīti mihitamattampi. Tassa kira	537	
PA_tika-s01_05t:537_9	dibbanāṭakānaṃ anantarabhaveyeva diṭṭhattā manussanāṭakānaṃ naccaṃ amanuññaṃ ahosi.	537	
PA_tika-s01_05t:537_10	Naṅgalānipi chaḍḍetvāti kasikammappahānavasena naṅgalāni pahāya, nidassanamattañcetaṃ.	5371	
PA_tika-s01_05t:537_11	Na hi kevalaṃ kassakā eva, atha kho aññepi ubhayaraṭṭhavāsino manussā attano attano	5371	
PA_tika-s01_05t:537_12	kiccaṃ pahāya tasmiṃ maṅgalaṭṭhāne sannipatiṃsu. Tadā kira mahāpanādakumārassa pāsādamaṅgalaṃ,	5371	
PA_tika-s01_05t:537_13	chattamaṅgalaṃ, āvāhamaṅgalanti tīṇi maṅgalāni ekato akaṃsu, kāsivideharaṭṭhavāsinopi	5371	
PA_tika-s01_05t:537_14	tattha sannipatitvā atirekasattavassāni chaṇamanubhaviṃsūti, adhunā pana “naṅgalādīnī”ti	5371	
PA_tika-s01_05t:537_15	pāṭho dissati, so na porāṇapāṭho ṭīkāyamanuddhaṭattā.	5371	
PA_tika-s01_05t:538_0	Mahājanakāye sannipatiteti keci “pahaṃsanavidhiṃ dassetvā rājakumāraṃ hāsāpessāmā”ti,	538	
PA_tika-s01_05t:538_1	keci “taṃ kīḷanaṃ passissāmā”ti evaṃ mahājanasamūhe sannipatite. Atulambābhiruhanadārucitakapavesanādi	538	
PA_tika-s01_05t:538_2	nānākīḷāyo dassetvā. Sakkapesito kira dibbanāṭako rājaṅgaṇe ākāse ṭhatvā upaḍḍhabhāgaṃ	538	
PA_tika-s01_05t:538_3	nāma dasseti, ekova hattho, eko pādo, ekaṃ akkhi, ekā dāṭhā naccati calati, upaḍḍhaṃ	538	
PA_tika-s01_05t:538_4	phandati, sesaṃ niccalamahosi, taṃ disvā mahāpanādo thokaṃ hasitamakāsi, imamatthaṃ	538	
PA_tika-s01_05t:538_5	sandhāya “so dibbanāṭakaṃ dassetvā hasāpesī”ti vuttaṃ. Suhajjā nāma vissāsikā “suṭṭhu	538	
PA_tika-s01_05t:538_6	hadayametesa”nti katvā. Ādisaddena ñātakaparijanādīnaṃ saṅgaho. Tasmāti tathā vacanato.	538	
PA_tika-s01_05t:538_7	Taṃ kusalanti vacanaṃ upādāyāti ettha “kacci kusalaṃ? Āma kusala”nti vacanapaṭivacanavasena	538	
PA_tika-s01_05t:538_8	pavattakusalavāditāya te manussā ādito “kusalā”ti samaññaṃ labhiṃsu, tesaṃ kusalānaṃ	538	
PA_tika-s01_05t:538_9	issarāti rājakumārā kosalā nāma jātā, tesaṃ nivāsaṭṭhānatāya pana padeso kosalāti	538	
PA_tika-s01_05t:538_10	pubbe vuttanayameva. Tenāha “so padeso kosalāti vuccatī”ti. Evaṃ majjhimāgamaṭīkāyaṃ	5381	
PA_tika-s01_05t:538_11	ācariyeneva vuttaṃ. Tatrāyamadhippāyo siyā – “so padeso kosalāti vuccatī”ti saññīsaññā	5381	
PA_tika-s01_05t:538_12	yathākkamaṃ ekavacanabahuvacanavasena vuttattā purimanaye viya idhāpi ruḷhivaseneva	5381	
PA_tika-s01_05t:538_13	bahuvacanaṃ hoti. Rājakumārānaṃ nāmalābhahetumattañhettha visesoti. Idha pana ācariyena	5381	
PA_tika-s01_05t:538_14	evaṃ vuttaṃ so padesoti padesasāmaññato vuttaṃ, vacanavipallāsena vā, te padesāti	5381	
PA_tika-s01_05t:538_15	attho. Kosalāti vuccati kusalā eva kosalāti katvā”ti tatrāyamadhippāyo siyā – so	5381	
PA_tika-s01_05t:538_16	padesoti jātisaddavasena, vacanavipallāsena vā vuttattā puthuatthavisayatāya eva	5381	
PA_tika-s01_05t:538_17	bahuvacanaṃ hoti. Padesassa nāmalābhahetu hettha visesoti. “Kusala”nti hi vacanamupādāya	5381	
PA_tika-s01_05t:538_18	ruḷhināmavasena vuttanayena kosalā yathā “yevāpanakaṃ, natumhākavaggo”ti. Apica vacanapaṭivacanavasena	5381	
PA_tika-s01_05t:538_19	“kusala”nti vadanti etthāti kosalā. Vicitrā hi taddhitavuttīti. Kusalanti ca ārogyaṃ	5381	
PA_tika-s01_05t:538_20	“kacci nu bhoto kusalaṃ, kacci bhoto anāmaya”ntiādīsu viya, kacci tumhākaṃ ārogyaṃ	5382	
PA_tika-s01_05t:538_21	hotīti attho, chekaṃ vā “kusalā naccagītassa, sikkhitā cāturitthiyo”tiādīsu viya,	5382	
PA_tika-s01_05t:538_22	kacci tesaṃ nāṭakānaṃ chekatā hotīti attho.	5382	
PA_tika-s01_05t:539_0	Caraṇaṃ cārikā, caraṇaṃ vā cāro, so eva cārikā, tayidaṃ maggagamanameva idhādhippetaṃ,	539	
PA_tika-s01_05t:539_1	na cuṇṇikagamanamattanti dassetuṃ “addhānagamana”nti vuttaṃ, bhāvanapuṃsakañcetaṃ,	539	
PA_tika-s01_05t:539_2	addhānagamanasaṅkhātāya cārikāya caramānoti vuttaṃ hoti, abhedepi vā bhedavohārena	539	
PA_tika-s01_05t:539_3	vuttaṃ yathā “divāvihāraṃ nisīdī”ti, addhānagamanasaṅkhātaṃ cārikaṃ caramāno, caraṇaṃ	539	
PA_tika-s01_05t:539_4	karontoti attho. Sabbatthako hi karabhūdhātūnamatthoti. “Addhānamagga”ntipi katthaci	539	
PA_tika-s01_05t:539_5	pāṭho, so na sundaro. Na hi cārikāsaddo maggavācakoti. Idāni taṃ vibhāgena dassetvā	539	
PA_tika-s01_05t:539_6	idhādhippetaṃ niyamento “cārikā ca nāmesā”tiādimāha. Sāvakānampi ruḷhivasena cārikāya	539	
PA_tika-s01_05t:539_7	sambhavato tato viseseti “bhagavato”ti iminā. Tathā hi majjhimāgamaṭṭhakathāyaṃ vuttaṃ	539	
PA_tika-s01_05t:539_8	“cārikaṃ caramānoti ettha kiñcāpi ayaṃ cārikā nāma mahājanasaṅgahatthaṃ buddhānaṃyeva	539	
PA_tika-s01_05t:539_9	labbhati, buddhe upādāya pana ruḷhisaddena sāvakānampi vuccati kilañjādīhi katabījanīpi	539	
PA_tika-s01_05t:539_10	tālavaṇṭaṃ viyā”ti. Dūrepīti ettha pi-saddena, api-saddena vā nātidūrepīti sampiṇḍanaṃ	5391	
PA_tika-s01_05t:539_11	tatthāpi cārikāsambhavato. Bodhaneyyapuggalanti catusaccapaṭivedhavasena bodhanārahapuggalaṃ.	5391	
PA_tika-s01_05t:539_12	Sahasā gamananti sīghagamanaṃ. “Mahākassapassa paccuggamanādīsū”ti vuttameva sarūpato	5391	
PA_tika-s01_05t:539_13	dasseti “bhagavā hī”tiādinā. Paccuggacchantoti paṭimukhaṃ gacchanto, paccuṭṭhahantoti	5391	
PA_tika-s01_05t:539_14	attho. “Tathā”ti iminā “tiṃsayojana”nti padamanukaḍḍhati. Pakkusāti nāma gandhārarājā.	5391	
PA_tika-s01_05t:539_15	Mahākappino nāma kukkuṭavatīrājā. Dhaniyo nāma koraṇḍaseṭṭhiputto gopo.	5391	
PA_tika-s01_05t:540_0	Evaṃ dhammagarutākittanamukhena mahākassapapaccuggamanādīni ekadesena dassetvā idāni	540	
PA_tika-s01_05t:540_1	vanavāsitissasāmaṇerassa vatthuṃ vitthāretvā cārikaṃ dassetuṃ “ekadivasa”ntiādi āraddhaṃ.	540	
PA_tika-s01_05t:540_2	Ko panesa tissasāmaṇero nāma? Sāvatthiyaṃ dhammasenāpatino upaṭṭhākakule jāto mahāpuñño	540	
PA_tika-s01_05t:540_3	“piṇḍapātadāyakatisso, kambaladāyakatisso”ti ca pubbe laddhanāmo pacchā “vanavāsitisso”ti	540	
PA_tika-s01_05t:540_4	pākaṭo khīṇāsavasāmaṇero. Vitthāro dhammapade. Ākāsagāmīhi saddhiṃ ākāseneva gantukāmo	540	
PA_tika-s01_05t:540_5	bhagavā “chaḷabhiññānaṃ ārocehī”ti avoca. Tassāti tissasāmaṇerassa. Tanti bhagavantaṃ	540	
PA_tika-s01_05t:540_6	saddhiṃ bhikkhusaṅghena cīvaraṃ pārupantaṃ. No thero no oramattako vatāti sambandho,	540	
PA_tika-s01_05t:540_7	guṇena lāmakappamāṇiko no hotīti attho.	540	
PA_tika-s01_05t:541_0	Attano pattāsaneti bhikkhūnaṃ āsanapariyante. Tesaṃ gāmikānaṃ dānapaṭisaṃyuttaṃ maṅgalaṃ	541	
PA_tika-s01_05t:541_1	vatvā. Kasmā pana sadevakassa lokassa maggadesakopi samāno bhagavā evamāhāti codanaṃ	541	
PA_tika-s01_05t:541_2	sodhetuṃ “bhagavā kirā”tiādi vuttaṃ. Maggadesakoti nibbānamaggassa, sugatimaggassa vā desako.	541	
PA_tika-s01_05t:542_0	Tāyāti araññasaññāya. Saṅghakammavasena sijjhamānāpi upasampadā satthu āṇāvasena	542	
PA_tika-s01_05t:542_1	sijjhanato “buddhadāyajjaṃ te dassāmī”ti vuttanti vadanti. Apare pana “aparipuṇṇavīsativassasseva	542	
PA_tika-s01_05t:542_2	tassa upasampadaṃ anujānanto satthā ‘buddhadāyajjaṃ te dassāmī’ti avocā”ti vadanti.	542	
PA_tika-s01_05t:542_3	Dhammasenāpatinā upajjhāyena upasampādetvā, tatoyevesa dhammasenāpatino saddhivihārikoti	542	
PA_tika-s01_05t:542_4	aṭṭhakathāsu vutto. Dhammapadaṭṭhakathāyaṃ pana dhammasenāpatiāditherānaṃ cattālīsabhikkhusahassaparivārānaṃ	542	
PA_tika-s01_05t:542_5	attano attano parivārehi saddhiṃ paccekaṃ gamanaṃ, bhagavato ca ekakasseva gamanaṃ	542	
PA_tika-s01_05t:542_6	khuddakabhāṇakānaṃ matena vuttaṃ, idha, pana majjhimāgamaṭṭhakathāyañca aññathā gamanaṃ	542	
PA_tika-s01_05t:542_7	dīghabhāṇakamajjhimabhāṇakānaṃ matenāti daṭṭhabbaṃ. Ayanti mahākassapādīnamatthāya	542	
PA_tika-s01_05t:542_8	cārikā. Yaṃ pana anuggaṇhantassa bhagavato gamanaṃ, ayaṃ aturitacārikā nāmāti sambandho.	542	
PA_tika-s01_05t:543_0	Imaṃ pana cārikanti aturitacārikaṃ. Mahāmaṇḍalanti majjhimadesapariyāpanneneva bāhirimena	543	
PA_tika-s01_05t:543_1	pamāṇena paricchinnattā mahantataraṃ maṇḍalaṃ. Majjhimamaṇḍalanti itaresaṃ ubhinnaṃ	543	
PA_tika-s01_05t:543_2	vemajjhe pavattaṃ maṇḍalaṃ. Antomaṇḍalanti itarehi khuddakaṃ maṇḍalaṃ, itaresaṃ vā	543	
PA_tika-s01_05t:543_3	antogadhattā antimaṃ maṇḍalaṃ, abbhantarimaṃ maṇḍalanti vuttaṃ hoti. Kiṃ panimesaṃ	543	
PA_tika-s01_05t:543_4	pamāṇanti āha “katthā”tiādi. Tattha navayojanasatikatā majjhimadesapariyāpannavaseneva	543	
PA_tika-s01_05t:543_5	gahetabbā tato paraṃ aturitacārikāya agamanato. Taduttari hi turitacārikāya eva tathāgato	543	
PA_tika-s01_05t:543_6	gacchati, na aturitacārikāya. Pavāretvāva cārikācaraṇaṃ buddhāciṇṇanti vuttaṃ “mahāpavāraṇāya	543	
PA_tika-s01_05t:543_7	pavāretvā”tiādi. Pāṭipadadivaseti paṭhamakattikapuṇṇamiyā anantare pāṭipadavase.	543	
PA_tika-s01_05t:543_8	Samantāti gatagataṭṭhānassa catūsu passesu samantato. Mahājanakāyassa sannipatanato	543	
PA_tika-s01_05t:543_9	purimaṃ purimaṃ āgatā nimantetuṃ labhanti. Tathā sannipatanameva dassetuṃ “itaresū”tiādi	543	
PA_tika-s01_05t:543_10	vuttaṃ. Samathavipassanā taruṇā hontīti ettha samathassa taruṇabhāvo upacārasamādhivasena,	5431	
PA_tika-s01_05t:543_11	vipassanāya pana saṅkhāraparicchedañāṇaṃ, kaṅkhāvitaraṇañāṇaṃ, sammasanañāṇaṃ, maggāmaggañāṇanti	5431	
PA_tika-s01_05t:543_12	catunnaṃ ñāṇānaṃ vasena veditabbo. Taruṇavipassanāti hi tesaṃ catunnaṃ ñāṇānamadhivacanaṃ.	5431	
PA_tika-s01_05t:543_13	Pavāraṇāsaṅgahaṃ datvāti anumatidānavasena datvā. Kattikapuṇṇamāyanti pacchimakattikapuṇṇamiyaṃ.	5431	
PA_tika-s01_05t:543_14	“Migasirassa paṭhamapāṭipadadivase”ti idaṃ majjhimadesavohāravasena migasiramāsassa	5431	
PA_tika-s01_05t:543_15	paṭhamaṃ pāṭipadadivasaṃ sandhāya vuttaṃ, etarahi pavattavohāravasena pana pacchimakattikamāsassa	5431	
PA_tika-s01_05t:543_16	kāḷapakkhapāṭipadadivaso veditabbo.	5431	
PA_tika-s01_05t:544_0	Aññenapi kāraṇenāti bhikkhūnaṃ samathavipassanātaruṇabhāvato aññenapi majjhimamaṇḍale	544	
PA_tika-s01_05t:544_1	veneyyānaṃ ñāṇaparipākādikāraṇena. Catumāsanti āsaḷhīpuṇṇamiyā pāṭipadato yāva pacchimakattikapuṇṇamī,	544	
PA_tika-s01_05t:544_2	tāva catumāsaṃ. “Samantā yojanasata”ntiādinā vuttanayeneva. Vasanaṃ vassaṃ, vasanakiriyā,	544	
PA_tika-s01_05t:544_3	vutthaṃ vasitaṃ vassamassāti vutthavasso, tassa. Tathāgatena vinetabbattā “bhagavato	544	
PA_tika-s01_05t:544_4	veneyyasattā”ti sāminiddeso vutto, kattuniddeso vā esa. Veneyyasattāti ca caritānurūpaṃ	544	
PA_tika-s01_05t:544_5	vinetabbasattā. Indriyaparipākaṃ āgamayamānoti saddhādiindriyānaṃ vimuttiparipācanabhāvena	544	
PA_tika-s01_05t:544_6	paripakkaṃ paṭimānento. Phussamāghaphagguṇacittamāsānaṃ aññataramāsassa paṭhamadivase	544	
PA_tika-s01_05t:544_7	nikkhamanato māsaniyamo ettha na katoti daṭṭhabbaṃ. Tenāha “ekamāsaṃ vā dviticatumāsaṃ	544	
PA_tika-s01_05t:544_8	vā tattheva vasitvā”ti. Tatthevāti vassūpagamanaṭṭhāne eva. “Sattahi vā”tiādi “ekamāsaṃ	544	
PA_tika-s01_05t:544_9	vā”tiādinā yathākkamaṃ yojetabbaṃ – yadi aparampi ekamāsaṃ tattheva vasati, sattahi	544	
PA_tika-s01_05t:544_10	māsehi cārikaṃ pariyosāpeti. Yadi dvimāsaṃ chahi, yadi timāsaṃ pañcahi, yadi catumāsaṃ	5441	
PA_tika-s01_05t:544_11	tattheva vasati, catūhi māsehi cārikaṃ pariyosāpetīti. Kasmā pana cārikāgamananti	5441	
PA_tika-s01_05t:544_12	āsaṅkānivattanatthaṃ “itī”tiādi vuttaṃ. Atirekaṃ jarādubbalo bāḷhajiṇṇo. Te kadā	5441	
PA_tika-s01_05t:544_13	passissanti, na passissanti eva. Lokānukampakāyāti lokānukampakāya eva. Tena vuttaṃ	5441	
PA_tika-s01_05t:544_14	“na cīvarādihetū”ti.	5441	
PA_tika-s01_05t:545_0	Jaṅghavihāravasenāti jaṅghāhi vicaraṇavasena, jaṅghāhi vicaritvā tattha tattha katipāhaṃ	545	
PA_tika-s01_05t:545_1	nivasanavasena vā. Sabbiriyāpathasādhāraṇañhi vihāravacanaṃ. Sarīraphāsukatthāyāti	545	
PA_tika-s01_05t:545_2	ekasmiṃyeva ṭhāne nibaddhavāsavasena ussannadhātukassa sarīrassa vicaraṇena phāsubhāvatthāya.	545	
PA_tika-s01_05t:545_3	Aṭṭhuppattikālābhikaṅkhanatthāyāti aggikkhandhopamasutta maghadevajātakādi desanānaṃ	545	
PA_tika-s01_05t:545_4	viya dhammadesanāya abhikaṅkhitabbaaṭṭhuppattikālatthāya, aṭṭhuppattikālassa vā abhikaṅkhanatthāya,	545	
PA_tika-s01_05t:545_5	aṭṭhuppattikāle dhammadesanatthāyāti vuttaṃ hoti. Sikkhāpadapaññāpanatthāyāti surāpānasikkhāpadādi	545	
PA_tika-s01_05t:545_6	paññāpane viya sikkhāpadānaṃ paññāpanatthāya. Bodhanatthāyāti aṅgulimālādayo viya	545	
PA_tika-s01_05t:545_7	bodhaneyyasatte catusaccabodhanatthāya. Mahatāti mahatiyā. Kañci, katipaye vā puggale	545	
PA_tika-s01_05t:545_8	uddissa cārikā nibaddhacārikā. Tadaññā sambahule uddissa gāmanigamanagarapaṭipāṭiyā	545	
PA_tika-s01_05t:545_9	cārikā anibaddhacārikā. Tenāha “tatthā”tiādi. Yaṃ caratīti kiriyāparāmasanaṃ.	545	
PA_tika-s01_05t:546_0	“Esā idha adhippetā”ti vuttameva vitthārato dassetuṃ “tadā kirā”tiādi vuttaṃ. Dasasahassilokadhātuyāti	546	
PA_tika-s01_05t:546_1	jātikkhettabhūtaṃ dasasahassacakkavāḷaṃ sandhāya vuttaṃ. Kasmāti ce? Tattheva bhabbasattānaṃ	546	
PA_tika-s01_05t:546_2	sambhavato. Tattha hi satte bhabbe paripakkindriye passituṃ buddhañāṇaṃ abhinīharitvā	546	
PA_tika-s01_05t:546_3	ṭhito bhagavā ñāṇajālaṃ pattharatīti vuccati, idañca devabrahmānaṃ vasena vuttaṃ.	546	
PA_tika-s01_05t:546_4	Manussā pana imasmiṃyeva cakkavāḷe, imasmiṃyeva ca saparivāre jambudīpe bodhaneyyā	546	
PA_tika-s01_05t:546_5	honti. Bodhaneyyabandhaveti bodhaneyyasattasaṅkhāte bhagavato bandhave. Gottādisambandhā	546	
PA_tika-s01_05t:546_6	viya hi saccapaṭivedhasambandhā veneyyā bhagavato bandhavā nāmāti. Gocarabhāvūpagamanaṃ	546	
PA_tika-s01_05t:546_7	sandhāya “sabbaññutaññāṇajālassa anto paviṭṭho”ti vuttaṃ. Bhagavā kira mahākaruṇāsamāpattiṃ	546	
PA_tika-s01_05t:546_8	samāpajjitvā tato vuṭṭhāya “ye sattā bhabbā paripakkañāṇā, te mayhaṃ ñāṇassa upaṭṭhahantū”ti	546	
PA_tika-s01_05t:546_9	cittaṃ adhiṭṭhāya samannāharati, tassa sahasamannāhārā eko vā dve vā sambahulā vā	546	
PA_tika-s01_05t:546_10	tadā vinayūpagā veneyyā ñāṇassa āpāthamāgacchanti, ayamettha buddhānubhāvo. Evamāpāthagatānaṃ	5461	
PA_tika-s01_05t:546_11	pana nesaṃ upanissayaṃ pubbacariyaṃ, pubbahetuṃ, sampati vattamānañca paṭipattiṃ	5461	
PA_tika-s01_05t:546_12	oloketi. Veneyyasattapariggaṇhanatthañhi samannāhāre kate paṭhamaṃ nesaṃ veneyyabhāvena	5461	
PA_tika-s01_05t:546_13	upaṭṭhānaṃ hoti, atha “kiṃ nu kho bhavissatī”ti saraṇagamanādivasena kañci nipphattiṃ	5461	
PA_tika-s01_05t:546_14	vīmaṃsamāno pubbūpanissayādīni oloketi. Tenāha “atha bhagavā”tiādi. Soti ambaṭṭho.	5461	
PA_tika-s01_05t:546_15	Vādapaṭivādaṃ katvāti “evaṃ nu te ambaṭṭhā”tiādinā mayā vuttavacanassa “ye ca kho	5461	
PA_tika-s01_05t:546_16	te bho gotama muṇḍakā samaṇakā”tiādinā paṭivacanaṃ datvā, asabbhivākyanti asappurisavācaṃ,	5461	
PA_tika-s01_05t:546_17	tikkhattuṃ ibbhavādanipātanavasena nānappakāraṃ sādhusabhāvāya vācāya vattumayuttaṃ	5461	
PA_tika-s01_05t:546_18	vākyaṃ vakkhatīti vuttaṃ hoti. Nibbisevananti vigatatudanaṃ, mānadappavasena apagataparinipphandananti attho.	5461	
PA_tika-s01_05t:547_0	Avasaritabbanti upagantabbaṃ. Tassa gāmassa idaṃ nāmamattaṃ, kimettha atthapariyesanāyāti	547	
PA_tika-s01_05t:547_1	vuttaṃ “ijjhānaṅgalantipi pāṭho”ti. “Yena disābhāgenā”ti karaṇaniddesānurūpaṃ karaṇatthe	547	
PA_tika-s01_05t:547_2	upayogavacananti dasseti “tena avasarī”ti iminā. “Yasmiṃ padese”ti pana bhummaniddesānurūpaṃ	547	
PA_tika-s01_05t:547_3	“taṃ vā avasarī”ti vuttaṃ. Tadubhayamevatthaṃ vivarati “tena disābhāgenā”tiādinā.	547	
PA_tika-s01_05t:547_4	Gatoti upagato, agamāsīti attho. Puna gatoti sampatto, sampāpuṇīti attho. “Icchānaṅgale”ti	547	
PA_tika-s01_05t:547_5	idaṃ tadā bhagavato gocaragāmanidassanaṃ, samīpatthe cetaṃ bhummaṃ. “Icchānaṅgalavanasaṇḍe”ti	547	
PA_tika-s01_05t:547_6	idaṃ pana nivāsaṭṭhānadassanaṃ, nippariyāyato adhikaraṇe cetaṃ bhummanti tadubhayampi	547	
PA_tika-s01_05t:547_7	padaṃ visesatthadassanena vivaranto “icchānaṅgalaṃ upanissāyā”tiādimāha. “Sīlakhandhāvāra”ntiādi	547	
PA_tika-s01_05t:547_8	vuttanayena veneyyahitasamapekkhanavaseneva bhagavato vihāradassanaṃ. Tattha dhammarājassa	547	
PA_tika-s01_05t:547_9	bhagavato sabbaso adhammaniggaṇhanaparā eva paṭipatti, sā ca sīlasamādhipaññāvasenāti	547	
PA_tika-s01_05t:547_10	sīlādittayasseva gahaṇaṃ. Sīlakhandhāvāranti cakkavattirañño dāruiṭṭhakādikataṃ khandhāvārasadisaṃ	5471	
PA_tika-s01_05t:547_11	sīlasaṅkhātaṃ khandhāvāraṃ bandhitvā viharatīti sambandho. Dārukkhandhādīhi āsamantato	5471	
PA_tika-s01_05t:547_12	varanti parikkhipanti etthāti hi khandhāvāro a-kārassa dīghaṃ katvā, rājūnaṃ aciranivāsaṭṭhānaṃ.	5471	
PA_tika-s01_05t:547_13	Tattha pana bhagavato aciranivasanakiriyāsambandhamattena bhayanivāraṇaṭṭhena taṃsadisatāya	5471	
PA_tika-s01_05t:547_14	sīlampi tathā vuccati. Samādhikontanti sammāsamādhisaṅkhātaṃ maṅgalasattiṃ. Sabbaññutaññāṇapadanti	5471	
PA_tika-s01_05t:547_15	sabbaññutaññāṇasaṅkhātaṃ jayamantapadaṃ. Parivattayamānoti parijappamāno. “Sabbaññutaññāṇasara”ntipi	5471	
PA_tika-s01_05t:547_16	pāṭho, sabbaññutaññāṇavajiraggasaraṃ aparāparaṃ samparivattamānoti attho. Yathābhirucitena	5471	
PA_tika-s01_05t:547_17	vihārenāti sabbavihārasādhāraṇadassanaṃ, dibbavihārādīsu yena yena attanā abhirucitena	5471	
PA_tika-s01_05t:547_18	vihārena viharatīti attho.	5471	
PA_tika-s01_05t:548	Pokkharasātivatthuvaṇṇanā	54	
PA_tika-s01_05t:549_0	255. Manteti iruvedādimantasatthe. Iruvedādayo hi guttabhāsitabbaṭṭhena “mantā”ti	549	
PA_tika-s01_05t:549_1	vuccanti. Aṇa-saddo saddeti āha “sajjhāyatī”ti. Lokiyā pana vadanti “brahmuno apaccaṃ	549	
PA_tika-s01_05t:549_2	brāhmaṇo, nāgamo, ṇattaṃ, dīghādī”ti. Kasmā ayameva vacanattho vuttoti āha “idamevā”tiādi.	549	
PA_tika-s01_05t:549_3	Atha kesaṃ itaro vacanatthoti codanamapaneti “ariyā panā”tiādinā. Atha vā yaṃ lokiyā	549	
PA_tika-s01_05t:549_4	vadanti “brahmunā jāto brāhmaṇo”tiādiniruttiṃ, taṃ paṭikkhipituṃ evaṃ vuttaṃ. “Idamevā”ti	549	
PA_tika-s01_05t:549_5	hi avadhāraṇena taṃ paṭikkhipati. “Jātibrāhmaṇāna”nti pana iminā saddantarena dassitesu	549	
PA_tika-s01_05t:549_6	jātibrāhmaṇavisuddhibrāhmaṇavasena duvidhesu brāhmaṇesu visuddhibrāhmaṇānaṃ niruttiṃ	549	
PA_tika-s01_05t:549_7	dassento “ariyā panā”tiādimāha. Bahanti pāpe bahi karontīti hi ariyā brāhmaṇā niruttinayena.	549	
PA_tika-s01_05t:549_8	“Tassa kira kāyo setapokkharasadiso”ti idamevassa nāmalābhahetudassanaṃ, sesaṃ pana	549	
PA_tika-s01_05t:549_9	tappasaṅgena yathāvijjamānavisesadassanameva. Tenāha “iti naṃ pokkharasadisattā pokkharasātīti	549	
PA_tika-s01_05t:549_10	sañjānantī”ti. Pokkharena sadiso kāyo yassāti hi pokkharasātī niruttinayena. Sātasaddo	5491	
PA_tika-s01_05t:549_11	vā sadisattho, pokkharena sāto sadiso kāyo tathā, so yassāti pokkharasātī. Setapokkharasadisoti	5491	
PA_tika-s01_05t:549_12	setapadumavaṇṇo. Devanagareti ālakamandādidevapure. Ussāpitarajatatoraṇanti gambhīranemanikhātaṃ	5491	
PA_tika-s01_05t:549_13	accuggataṃ rajatamayaṃ indakhīlaṃ. Kāḷamegharājīti kadāci dissamānā kāḷaabbhalekhā.	5491	
PA_tika-s01_05t:549_14	Rajatapanāḷikāti rajatamayatumbaṃ. Suvaṭṭitāti vaṭṭabhāvassa yuttaṭṭhāne suṭṭhu vaṭṭulā.	5491	
PA_tika-s01_05t:549_15	Kāḷavaṅgatilakādīnamabhāvena suparisuddhā. “Arājake”tiādināpi sobhaggappattabhāvameva nidasseti.	5491	
PA_tika-s01_05t:550_0	Idāni aparampi tassa nāmalābhahetuṃ dassento “ayaṃ panā”tiādimāha. Tattha ca “himavantapadese	550	
PA_tika-s01_05t:550_1	mahāsare padumagabbhe nibbattī”ti idamevassa nāmalābhahetudassanaṃ. Sesaṃ pana tappasaṅgena	550	
PA_tika-s01_05t:550_2	tathāpavattākāradassanameva. Tenāha “iti naṃ pokkhare sayitattā pokkharasātīti sañjānantī”ti.	550	
PA_tika-s01_05t:550_3	Pokkhare kamale sayatīti hi pokkharasātī, sātaṃ vā vuccati samasaṇṭhānaṃ, pokkhare	550	
PA_tika-s01_05t:550_4	jātaṃ samasaṇṭhānaṃ tathā, tamassatthītipi pokkharasātī. Yaṃ pana ācariyena vuttaṃ	550	
PA_tika-s01_05t:550_5	“imassa brāhmaṇassa kīdiso pubbayogo, yena naṃ bhagavā anuggaṇhituṃ taṃ ṭhānaṃ upagatoti	550	
PA_tika-s01_05t:550_6	āhā”ti, tadetaṃ “ayaṃ panā”tiādivacanaṃ ekadesameva sandhāya vuttaṃ. “So tato manussaloka”ntiādivacanato	550	
PA_tika-s01_05t:550_7	devaloke nibbattīti ettha aparāparaṃ nibbatti eva vuttāti daṭṭhabbaṃ. Tathārūpena	550	
PA_tika-s01_05t:550_8	kammena nibbattimeva sandhāya “mātukucchivāsaṃ jigucchitvā”tiādi vuttaṃ. “Padumagabbhe	550	
PA_tika-s01_05t:550_9	nibbattī”ti iminā saṃsedajoyeva hutvā nibbattīti dasseti. Na pupphatīti na vikasati.	550	
PA_tika-s01_05t:550_10	Tenāti tāpasena. Nāḷatoti pupphadaṇḍato. Suvaṇṇacuṇṇehi piñjaraṃ hemavaṇṇo yassāti	5501	
PA_tika-s01_05t:550_11	suvaṇṇacuṇṇapiñjaro, taṃ, suvaṇṇacuṇṇehi vikiṇṇabhāvena hemavaṇṇanti attho. Piñjarasaddo	5501	
PA_tika-s01_05t:550_12	hi hemavaṇṇapariyāyoti sāratthadīpaniyaṃ vuttaṃ. Esa nayo padumareṇupiñjaranti etthāpi.	5501	
PA_tika-s01_05t:550_13	Rajatabimbakanti rūpiyamayarūpakaṃ. Paṭijaggāmīti posemi. Pāranti pariyosānaṃ, nipphatti	5501	
PA_tika-s01_05t:550_14	vā vuccati nadīsamuddādīnaṃ pariyosānabhūtaṃ pāraṃ viyāti katvā. Paṭisandhipaññāsaṅkhātena	5501	
PA_tika-s01_05t:550_15	sabhāvañāṇena paṇḍito. Iti kattabbesu, vedesu vā visāradapaññāsaṅkhātena veyyattiyena	5501	
PA_tika-s01_05t:550_16	byatto. Aggabrāhmaṇoti disāpāmokkhabrāhmaṇo. Sippanti vedasippaṃ tasseva pakaraṇādhigatattā.	5501	
PA_tika-s01_05t:550_17	Brahmadeyyaṃ adāsīti vakkhamānanayena brahmadeyyaṃ katvā adāsi.	5501	
PA_tika-s01_05t:551_0	“Ajjhāvasatī”ti ettha adhi-saddo, ā-saddo ca upasaggamattaṃ, tato “ukkaṭṭha”nti idaṃ	551	
PA_tika-s01_05t:551_1	ajjhāpubbavasayoge bhummatthe upayogavacanaṃ. Adhi-saddo vā issariyattho, ā-saddo	551	
PA_tika-s01_05t:551_2	mariyādattho tato “ukkaṭṭha”nti idaṃ kammappavacanīyayoge bhummatthe upayogavacananti	551	
PA_tika-s01_05t:551_3	dasseti “ukkaṭṭhanāmake”tiādinā. Tadevatthaṃ vivarituṃ “tassā”tiādi vuttaṃ. “Tassa	551	
PA_tika-s01_05t:551_4	nagarassa sāmiko hutvā”ti hi “abhibhavitvā”ti etassatthavivaraṇaṃ, tenetaṃ dīpeti	551	
PA_tika-s01_05t:551_5	“sāmibhāvo abhibhavana”nti. “Yāya mariyādāyā”tiādi pana ā-saddassatthavivaraṇaṃ,	551	
PA_tika-s01_05t:551_6	tenetaṃ dīpeti “āsaddo mariyādattho, mariyādā ca nāma yāya tattha vasitabbaṃ, sāyeva	551	
PA_tika-s01_05t:551_7	aparādhīnatā”ti. Yāya mariyādāyāti hi yāya aparādhīnatāsaṅkhātāya anaññasādhāraṇāya	551	
PA_tika-s01_05t:551_8	avatthāyāti attho. “Upasaggavasenā”tiādi pana “ukkaṭṭhanāmake”ti etassatthavivaraṇaṃ,	551	
PA_tika-s01_05t:551_9	tenetaṃ dīpeti “satipi bhummavacanappasaṅge dhātvatthānuvattakavisesakabhūtehi duvidhehipi	551	
PA_tika-s01_05t:551_10	upasaggehi yuttattā upayogavacanamevettha vihita”nti. “Tassa kirā”tiādi pana atthānugatasamaññāparidīpanaṃ.	5511	
PA_tika-s01_05t:551_11	Vatthu nāma nagaramāpanārahabhūmippadeso “ārāmavatthu, vihāravatthū”tiādīsu viya.	5511	
PA_tika-s01_05t:552_0	Ukkāti daṇḍadīpikā. Aggahesunti “ajja maṅgaladivaso, tasmā sunakkhattaṃ, tatthāpi	552	
PA_tika-s01_05t:552_1	ayaṃ sukhaṇo mā atikkamī”ti rattivibhāyanaṃ anurakkhantā, rattiyaṃ ālokakaraṇatthāya	552	
PA_tika-s01_05t:552_2	ukkā ṭhapetvā ukkāsu jalamānāsu nagarassa vatthuṃ aggahesuṃ, tenetaṃ dīpeti – ukkāsu	552	
PA_tika-s01_05t:552_3	ṭhitāti ukkaṭṭhā. Mūlavibhujādi ākatigaṇapakkhepena, niruttinayena vā ukkāsu vijjotayantīsu	552	
PA_tika-s01_05t:552_4	ṭhitāti ukkaṭṭhā, tathā ukkāsu ṭhitāsu ṭhitā āsītipi ukkaṭṭhāti. Majjhimāgamaṭṭhakathāyaṃ	552	
PA_tika-s01_05t:552_5	pana evaṃ vuttaṃ “tañca nagaraṃ ‘maṅgaladivaso sukhaṇo, sunakkhattaṃ mā atikkamī’ti	552	
PA_tika-s01_05t:552_6	rattimpi ukkāsu ṭhitāsu māpitattā ukkaṭṭhātipi vuccati, daṇḍadīpikāsu jāletvā dhāriyamānāsu	552	
PA_tika-s01_05t:552_7	māpitattāti vuttaṃ hotī”ti, tadapiminā saṃsandati ceva sameti ca nagaravatthupariggahassapi	552	
PA_tika-s01_05t:552_8	nagaramāpanapariyāpannattāti daṭṭhabbaṃ. Apare pana bhaṇanti “bhūmibhāgasampattiyā,	552	
PA_tika-s01_05t:552_9	upakaraṇasampattiyā, manussasampattiyā ca taṃ nagaraṃ ukkaṭṭhaguṇayogato ukkaṭṭhāti	552	
PA_tika-s01_05t:552_10	nāmaṃ labhatī”ti. Lokiyā pana vadanti “ukkā dhārīyati etassa māpitakāleti ukkaṭṭhā,	5521	
PA_tika-s01_05t:552_11	vaṇṇavikāroya”nti, itthiliṅgavasena cāyaṃ samaññā, tenevidha payogo dissati “yathā	5521	
PA_tika-s01_05t:552_12	ca bhavaṃ gotamo ukkaṭṭhāya aññāni upāsakakulāni upasaṅkamatī”ti mūlapariyāyasuttādīsu	5521	
PA_tika-s01_05t:552_13	ca “ekaṃ samayaṃ bhagavā ukkaṭṭhāyaṃ viharati subhagavane sālarājamūle”tiādi. Evamettha	5521	
PA_tika-s01_05t:552_14	hotu upasaggavasena upayogavacanaṃ, kathaṃ panetaṃ sesapadesu siyāti anuyogenāha	5521	
PA_tika-s01_05t:552_15	“tassa anupayogattā sesapadesū”ti. Tattha tassāti upasaggavasena upayogasaññuttassa	5521	
PA_tika-s01_05t:552_16	“ukkaṭṭha”nti padassa. Anupayogattāti visesanabhāvena anupayuttattā. Sesapadesūti	5521	
PA_tika-s01_05t:552_17	“sattussada”ntiādīsu sattasu padesu.	5521	
PA_tika-s01_05t:553_0	Kiṃ nu khvāyaṃ saddapayogo saddalakkhaṇānugatoti codanamapaneti “tattha…pe… pariyesitabba”nti	553	
PA_tika-s01_05t:553_1	iminā. Tatthāti upasaggavasena, anupayogavasena ca upayogavacananti vutte dubbidhepi	553	
PA_tika-s01_05t:553_2	vidhāne. Lakkhaṇanti gahaṇūpāyañāyabhūtaṃ saddalakkhaṇaṃ, suttaṃ vā. Pariyesitabbanti	553	
PA_tika-s01_05t:553_3	saddasatthesu vijjamānattā ñāṇena gavesitabbaṃ, gahetabbanti vuttaṃ hoti. Etena hi	553	
PA_tika-s01_05t:553_4	saddalakkhaṇānugatovāyaṃ saddapayogoti dasseti, saddavidū ca icchanti “upaanuadhiāiccādipubbavasayoge	553	
PA_tika-s01_05t:553_5	sattamiyatthe upayogavacanaṃ pāpuṇāti, visesitabbapade ca yathāvidhimanupayogo visesanapadānaṃ	553	
PA_tika-s01_05t:553_6	samānādhikaraṇabhūtāna”nti. Tatra yadā adhi-saddo, ā-saddo ca upasaggamattaṃ, tadā	553	
PA_tika-s01_05t:553_7	“tatiyāsattamīnañcā”ti lakkhaṇena ajjhāpubbavasayoge upayogavacanaṃ. Tathā hi vadanti	553	
PA_tika-s01_05t:553_8	“sattamiyatthe kāladisāsu upānvajjhāvasayoge, adhipubbasiṭhāvasānaṃ payoge, tappānacāresu	553	
PA_tika-s01_05t:553_9	ca dutiyā. Kāle pubbaṇhasamayaṃ nivāsetvā, ekaṃ samayaṃ bhagavā, kañci kālaṃ purejātapaccayena	553	
PA_tika-s01_05t:553_10	paccayo, imaṃ rattiṃ cattāro mahārājāno. Disāyaṃ purimaṃ disaṃ dhataraṭṭho. Upādipubbavasayoge	5531	
PA_tika-s01_05t:553_11	gāmaṃ upavasati, gāmaṃ anuvasati, gāmaṃ āvasati, agāraṃ ajjhāvasati, adhipubbasiṭhāvasānaṃ	5531	
PA_tika-s01_05t:553_12	payoge pathaviṃ adhisessati, gāmaṃ adhitiṭṭhati, gāmaṃ ajjhāvasati. Tappānacāresu	5531	
PA_tika-s01_05t:553_13	nadiṃ pivati, gāmaṃ carati iccādīti.	5531	
PA_tika-s01_05t:554_0	Yadā pana adhi-saddo issariyattho, ā-saddo ca mariyādattho, tadā “kammappavacanīyayutte”ti	554	
PA_tika-s01_05t:554_1	lakkhaṇena kammappavacanīyayoge upayogavacanaṃ. Tathā hi vadanti “anuādayo upasaggā,	554	
PA_tika-s01_05t:554_2	dhīādayo nipātā ca kammappavacanīyasaññā honti kiriyāsaṅkhātaṃ kammaṃ pavacanīyaṃ	554	
PA_tika-s01_05t:554_3	yesaṃ te kammappavacanīyā”ti. Sesapadānaṃ pana yathāvidhimanupayoge katarena lakkhaṇena	554	
PA_tika-s01_05t:554_4	upayogavacananti? Yathāvuttalakkhaṇeneva. Yajjevaṃ tesampi ādhārabhāvato nānādhāratā	554	
PA_tika-s01_05t:554_5	siyāti? Na, bahūnampi padānaṃ nagaravasena ekatthabhāvato. Sakatthamattañhi tesaṃ	554	
PA_tika-s01_05t:554_6	nānākaraṇanti. Aññe pana saddavidū evamicchanti “samānādhikaraṇapadānaṃ paccekaṃ	554	
PA_tika-s01_05t:554_7	kiriyāsambandhanena visesitabbapadena samānavacanatā yathā ‘kaṭaṃ karoti, vipulaṃ,	554	
PA_tika-s01_05t:554_8	dassanīya’nti ettha ‘kaṭaṃ karoti, vipulaṃ karoti, dassanīyaṃ karotī’ti paccekaṃ	554	
PA_tika-s01_05t:554_9	kiriyāsambandhanena kammattheyeva dutiyā”ti, tadetaṃ vicāretabbaṃ visesanapadānaṃ	554	
PA_tika-s01_05t:554_10	samānādhikaraṇānaṃ kiriyāsambajjhanābhāvato. Yadā hi kiriyāsambajjhanaṃ, tadā visesanameva na hotīti.	5541	
PA_tika-s01_05t:555_0	Ussadatā nāmettha bahulatāti vuttaṃ “bahujana”nti. Taṃ pana bahulataṃ dasseti “ākiṇṇamanussa”ntiādinā.	555	
PA_tika-s01_05t:555_1	Araññādīsu gahetvā posetabbā posāvaniyā, etena tesaṃ dhammabhāvaṃ dasseti. Āvijjhitvāti	555	
PA_tika-s01_05t:555_2	parikkhipitvā. Khaṇitvā katā pokkharaṇī, ābandhitvā kataṃ taḷākaṃ. Acchinnūdakaṭṭhāneyeva	555	
PA_tika-s01_05t:555_3	jalajakusumāni jātānīti vuttaṃ “udakassa niccabharitānevā”ti. Udakassāti ca pūraṇakiriyāyoge	555	
PA_tika-s01_05t:555_4	karaṇatthe sāmivacanaṃ “mahante mahante sāṇipasibbake kārāpetvā hiraññasuvaṇṇassa	555	
PA_tika-s01_05t:555_5	pūrāpetvā”tiādīsu viya. Saha dhaññenāti sadhaññanti nagarasaddāpekkhāya napuṃsakaliṅgena	555	
PA_tika-s01_05t:555_6	vuttaṃ, yathāvākyaṃ vā upayogavacanena. Evaṃ sabbattha. Pubbaṇṇāparaṇṇādibhedaṃ bahudhaññasannicayanti	555	
PA_tika-s01_05t:555_7	ettha ādisaddena tadubhayavinimuttaṃ alābukumbhaṇḍādisūpeyyaṃ saṅgaṇhāti. Tenāyamattho	555	
PA_tika-s01_05t:555_8	viññāyati – nayidha dhaññasaddo sāliādidhaññavisesavācako, posane sādhuttamattena	555	
PA_tika-s01_05t:555_9	pana niravasesapubbaṇṇāparaṇṇasūpeyyavācako, virūpekasesavasena vā payuttoti. Ettāvatāti	555	
PA_tika-s01_05t:555_10	yathāvuttapadattayena. Rājalīlāyāti rājūnaṃ vilāsena. Samiddhiyā upabhogaparibhogasampuṇṇabhāvena	5551	
PA_tika-s01_05t:555_11	sampatti samiddhisampatti.	5551	
PA_tika-s01_05t:556_0	“Rājabhogga”nti vutte “kena dinna”nti avassaṃ pucchitabbato evaṃ vuttanti dasseti	556	
PA_tika-s01_05t:556_1	“kenā”tiādinā. Raññā viya bhuñjitabbanti vā rājabhogganti aṭṭhakathāto aparo nayo.	556	
PA_tika-s01_05t:556_2	Yāva puttanattapanattaparamparā kulasantakabhāvena rājato laddhattā “rañño dāyabhūta”nti	556	
PA_tika-s01_05t:556_3	vuttaṃ. “Dhammadāyādā me bhikkhave bhavathā”tiādīsu viya ca dāyasaddo dāyajjapariyāyoti	556	
PA_tika-s01_05t:556_4	āha “dāyajjanti attho”ti. Kathaṃ dinnattā brahmadeyyaṃ nāmāti codanaṃ pariharati	556	
PA_tika-s01_05t:556_5	“chattaṃ ussāpetvā”tiādinā. Rājanīhārena paribhuñjitabbato hi uddhaṃ paribhogalābhassa	556	
PA_tika-s01_05t:556_6	brahmadeyyatā nāma natthi, idañca tathā dinnameva, tasmā brahmadeyyaṃ nāmāti vuttaṃ	556	
PA_tika-s01_05t:556_7	hoti. Chejjabhejjanti sarīradaṇḍadhanadaṇḍādibhedaṃ daṇḍamāha. Nadītitthapabbatādīsūti	556	
PA_tika-s01_05t:556_8	nadītitthapabbatapādagāmadvāraaṭavimukhādīsu. Setacchattaggahaṇena sesarājakakudhabhaṇḍampi	556	
PA_tika-s01_05t:556_9	gahitaṃ tappamukhattāti veditabbaṃ. “Raññā bhuñjitabba”ntveva vutte idhādhippetattho	556	
PA_tika-s01_05t:556_10	na pākaṭoti hutvā-saddaggahaṇaṃ kataṃ. Tañhi so rājakulato asamudāgatopi rājā hutvā	5561	
PA_tika-s01_05t:556_11	bhuñjituṃ labhatīti ayamidhādhippeto attho. Dātabbanti dāyaṃ, “rājadāya”nti imināva	5561	
PA_tika-s01_05t:556_12	raññā dinnabhāve siddhe “raññā pasenadinā kosalena dinna”nti puna ca vacanaṃ kimatthiyanti	5561	
PA_tika-s01_05t:556_13	āha “dāyakarājadīpanattha”ntiādi. Asukena raññā dinnanti dāyakarājassa adīpitattā	5561	
PA_tika-s01_05t:556_14	evaṃ vuttanti adhippāyo. Ettha ca paṭhamanaye “rājabhogga”nti pade pucchāsambhavato	5561	
PA_tika-s01_05t:556_15	idaṃ vuttaṃ, dutiyanaye pana “rājadāya”nti padeti ayampi viseso daṭṭhabbo. Tattha	5561	
PA_tika-s01_05t:556_16	atibahulatāya purato ṭhapanokāsābhāvato passenapi odanasūpabyañjanādi dīyati etassāti	5561	
PA_tika-s01_05t:556_17	pasenadi, aluttasamāsavasena. So hi rājā taṇḍuladoṇassa odanampi tadupiyena sūpabyañjanena	5561	
PA_tika-s01_05t:556_18	bhuñjati. Tathā hi naṃ bhuttapātarāsakāle satthu santikamāgantvā ito cito ca samparivattantaṃ	5561	
PA_tika-s01_05t:556_19	niddāya abhibhuyyamānaṃ ujukaṃ nisīditumasakkontaṃ bhagavā –	5561	
PA_tika-s01_05t:557	“Middhī yadā hoti mahagghaso ca,	55	
PA_tika-s01_05t:558	Niddāyitā samparivattasāyī;	55	
PA_tika-s01_05t:559	Mahāvarāhova nivāpavuṭṭho,	55	
PA_tika-s01_05t:560	Punappunaṃ gabbhamupeti mando”ti. ;	56	
PA_tika-s01_05t:561	Imāya gāthāya ovadi. Bhāgineyyañca so sudassanaṃ nāma māṇavaṃ –	56	
PA_tika-s01_05t:562	“Manujassa sadā satīmato,	56	
PA_tika-s01_05t:563	Mattaṃ jānato laddhabhojane;	56	
PA_tika-s01_05t:564	Tanukassa bhavanti vedanā,	56	
PA_tika-s01_05t:565	Saṇikaṃ jīrati āyupālaya”nti. –	56	
PA_tika-s01_05t:566_0	Imaṃ gāthaṃ bhagavato santike uggahāpetvā attano bhuñjantassa osānapiṇḍakāle devasikaṃ	566	
PA_tika-s01_05t:566_1	bhaṇāpeti, so aparena samayena tassā gāthāya atthaṃ sallakkhetvā punappunaṃ osānapiṇḍapariharaṇena	566	
PA_tika-s01_05t:566_2	nāḷikodanamattāya saṇṭhahitvā tanusarīro balavā sukhappatto ahosīti. Udānaṭṭhakathāyaṃ	566	
PA_tika-s01_05t:566_3	pana evaṃ vuttaṃ “paccāmittaṃ parasenaṃ jinātīti pasenadī”ti. Saddavidūpi hi ja-kārassa	566	
PA_tika-s01_05t:566_4	da-kāre idamudāharanti. So hi attano bhāgineyyaṃ ajātasatturājānaṃ, pañcacorasatādīni	566	
PA_tika-s01_05t:566_5	ca avaruddhakāni jinātīti. Kosalaraṭṭhassādhipatibhāvato kosalo, tasmā kosalādhipatinā	566	
PA_tika-s01_05t:566_6	pasenadi nāmakena raññā dinnanti attho veditabbo. Nissaṭṭhapariccattatāsaṅkhātena	566	
PA_tika-s01_05t:566_7	puna aggahetabbabhāveneva dinnattā idha brahmadeyyaṃ nāma, na tu purimanaye viya	566	
PA_tika-s01_05t:566_8	rājasaṅkhepena paribhuñjitabbabhāvena dinnattāti āha “yathā”tiādi. Nissaṭṭhaṃ hutvā,	566	
PA_tika-s01_05t:566_9	nissaṭṭhabhāvena vā pariccattaṃ nissaṭṭhapariccattaṃ, muttacāgavasena cajitanti attho.	566	
PA_tika-s01_05t:567_0	Savanaṃ upalabbhoti dasseti “upalabhī”ti iminā, so cāyamupalabbho savanavaseneva	567	
PA_tika-s01_05t:567_1	jānananti vuttaṃ “sotadvārasampattavacananigghosānusārena aññāsī”ti. Sotadvārānusāraviññāṇavīthivasena	567	
PA_tika-s01_05t:567_2	jānanameva hi idha savanaṃ teneva “samaṇo khalu bho gotamo”tiādinā vuttassatthassa	567	
PA_tika-s01_05t:567_3	adhigatattā, na pana sotadvāravīthivasena sutamattaṃ tena tadatthassa anadhigatattā.	567	
PA_tika-s01_05t:567_4	Avadhāraṇaphalattā saddapayogassa sabbampi vākyaṃ antogadhāvadhāraṇaṃ. Tasmā tadatthajotakasaddena	567	
PA_tika-s01_05t:567_5	vināpi aññatthāpohanavasena assosi eva, nāssa koci savanantarāyo ahosīti ayamattho	567	
PA_tika-s01_05t:567_6	viññāyatīti āha “padapūraṇamatte nipāto”ti, antogadhāvadhāraṇepi ca sabbasmiṃ vākye	567	
PA_tika-s01_05t:567_7	nītatthato avadhāraṇatthaṃ kho-saddaggahaṇaṃ “evā”ti sāmatthiyā sātisayaṃ etadatthassa	567	
PA_tika-s01_05t:567_8	viññāyamānattāti paṭhamavikappo vutto, nītatthato avadhāraṇena ko attho ekantiko	567	
PA_tika-s01_05t:567_9	kato, avadhārito cāti vuttaṃ “tatthā”tiādi. Atha padapūraṇamattena kho-saddena kiṃ	567	
PA_tika-s01_05t:567_10	payojananti codanamapaneti “padapūraṇenā”tiādinā, akkharasamūhapadassa, padasamūhavākyassa	5671	
PA_tika-s01_05t:567_11	ca siliṭṭhatāpayojanamattamevāti attho. “Assosī”ti hidaṃ padaṃ kho-sadde gahite tena	5671	
PA_tika-s01_05t:567_12	phullitaṃ maṇḍitaṃ vibhūsitaṃ viya hontaṃ pūritaṃ nāma hoti, tena ca purimapacchimapadāni	5671	
PA_tika-s01_05t:567_13	sukhuccāraṇavasena siliṭṭhāni honti, na tasmiṃ aggahite, tasmā padapūraṇamattampi	5671	
PA_tika-s01_05t:567_14	padabyañjanasiliṭṭhatāpayojananti vuttaṃ hoti. Mattasaddo cettha visesanivattiattho,	5671	
PA_tika-s01_05t:567_15	tenassa anatthantaradīpanatā dassitā, eva-saddena pana padabyañjanasiliṭṭhatāya ekantikatā.	5671	
PA_tika-s01_05t:568_0	“Samaṇo khalū”tiādi yathāsutatthanidassananti dasseti “idānī”tiādinā. Samitapāpattāti	568	
PA_tika-s01_05t:568_1	ettha accantaṃ anavasesato savāsanaṃ samitapāpattāti attho gahetabbo. Evañhi bāhirakavītarāgasekkhāsekkhapāpasamanato	568	
PA_tika-s01_05t:568_2	bhagavato pāpasamanaṃ yathārahaṃ visesitaṃ hoti. Tena vuttaṃ “bhagavā ca anuttarena	568	
PA_tika-s01_05t:568_3	ariyamaggena samitapāpo”ti. Tadevatthaṃ niddesapāṭhena sādhetuṃ “vuttañheta”ntiādimāha.	568	
PA_tika-s01_05t:568_4	Assāti anena bhikkhunā, bhagavatā vā. Samitāti samāpitā, samabhāvaṃ vā āpādayitā,	568	
PA_tika-s01_05t:568_5	assa vā sampadānabhūtassa santā hontīti attho. Atthānugatā cāyaṃ bhagavati samaññāti	568	
PA_tika-s01_05t:568_6	vuttaṃ “bhagavā cā”tiādi. Tenāti tathā samitapāpattā. Yathābhūtaṃ pavatto yathābhuccaṃ,	568	
PA_tika-s01_05t:568_7	tadeva guṇo, tena adhigataṃ tathā. “Khalū”ti idaṃ nepātikaṃ khalupacchābhattikapade	568	
PA_tika-s01_05t:568_8	viya, na nāmaṃ, anekatthattā ca nipātānaṃ anussavanatthova idhādhippetoti āha “anussavanatthe	568	
PA_tika-s01_05t:568_9	nipāto”ti, paramparasavanañcettha anussavanaṃ. Brāhmaṇajātisamudāgatanti brāhmaṇajātiyā	568	
PA_tika-s01_05t:568_10	āgataṃ, jātisiddhanti vuttaṃ hoti. Ālapanamattanti piyālapanavacanamattaṃ, na taduttari	5681	
PA_tika-s01_05t:568_11	atthaparidīpanaṃ. Piyasamudāhārā hete “bho”ti vā “āvuso”ti vā “devānaṃ piyā”ti vā.	5681	
PA_tika-s01_05t:568_12	Dhammapade brāhmaṇavatthupāṭhena, suttanipāte ca vāseṭṭhasuttapadena brāhmaṇajātisamudāgatālapanabhāvaṃ	5681	
PA_tika-s01_05t:568_13	samatthetuṃ “vuttampi ceta”ntiādimāha.	5681	
PA_tika-s01_05t:569_0	Tatrāyamattho – sace rāgādikiñcanehi sakiñcano assa, so āmantanādīsu “bho bho”ti	569	
PA_tika-s01_05t:569_1	vadanto hutvā vicaraṇato bhovādīyeva nāma hoti, na brāhmaṇo. “Akiñcanaṃ anādānaṃ,	569	
PA_tika-s01_05t:569_2	tamahaṃ brūmi brāhmaṇa”nti sesagāthāpadaṃ. Tattha rāgādayo satte kiñcanti maddanti	569	
PA_tika-s01_05t:569_3	palibuddhantīti kiñcanāni. Manussā kira goṇehi khalaṃ maddāpentā “kiñcehi kapila,	569	
PA_tika-s01_05t:569_4	kiñcehi kāḷakā”ti vadanti, tasmā kiñcanasaddo maddanattho veditabbo. Yathāha niddese	569	
PA_tika-s01_05t:569_5	“akiñcananti rāgakiñcanaṃ, dosa, moha, māna, diṭṭhi, kilesakiñcanaṃ, duccaritakiñcanaṃ,	569	
PA_tika-s01_05t:569_6	yassete kiñcanā pahīnā samucchinnā vūpasantā paṭippassaddhā abhabbuppattikā ñāṇagginā	569	
PA_tika-s01_05t:569_7	daḍḍhā, so vuccati akiñcano”ti. Gotamoti gottavasena parikittanaṃ, yaṃ “ādiccagotta”ntipi	569	
PA_tika-s01_05t:569_8	loke vadanti, sakyaputtoti pana jātivasena sākiyoti ca tasseva vevacanaṃ. Vuttañhetaṃ pabbajjāsutte –	569	
PA_tika-s01_05t:570	“Ādiccā nāma gottena, sākiyā nāma jātiyā;	57	
PA_tika-s01_05t:571	Tamhā kulā pabbajitomhi, na kāme abhipatthaya”nti. ;	57	
PA_tika-s01_05t:572_0	Tathā cāha “gotamoti bhagavantaṃ gottavasena parikittetī”tiādi. Tattha gaṃ tāyatīti	572	
PA_tika-s01_05t:572_1	gottaṃ, “gotamo”ti pavattamānaṃ abhidhānaṃ, buddhiñca ekaṃsikavisayatāya rakkhatīti	572	
PA_tika-s01_05t:572_2	attho. Yathā hi buddhi ārammaṇabhūtena atthena vinā na vattati, evaṃ abhidhānaṃ abhidheyyabhūtena,	572	
PA_tika-s01_05t:572_3	tasmā so gottasaṅkhāto attho tāni rakkhatīti vuccati, go-saddo cettha abhidhāne,	572	
PA_tika-s01_05t:572_4	buddhiyañca vattati. Tathā hi vadanti –	572	
PA_tika-s01_05t:573	“Go goṇe cendriye bhumyaṃ, vacane ceva buddhiyaṃ;	57	
PA_tika-s01_05t:574	Ādicce rasmiyañceva, pānīyepi ca vattate;	57	
PA_tika-s01_05t:575	Tesu atthesu goṇe thī, pumā ca itare pumā”ti.	57	
PA_tika-s01_05t:576_0	Tattha “gosu duyhamānāsu gato, gopañcamo”tiādīsu gosaddo goṇe vattati. “Gocaro”tiādīsu	576	
PA_tika-s01_05t:576_1	indriye. “Gorakkha”ntiādīsu bhūmiyaṃ. Tathā hi suttanipātaṭṭhakathāya vāseṭṭhasuttasaṃvaṇṇanāyaṃ	576	
PA_tika-s01_05t:576_2	vuttaṃ “gorakkhanti khettarakkhaṃ, kasikammanti vuttaṃ hoti. Pathavī hi ‘go’ti vuccati,	576	
PA_tika-s01_05t:576_3	tappabhedo ca “khetta”nti. “Gottaṃ nāma dve gottāni hīnañca gottaṃ, ukkaṭṭhañca gotta”ntiādīsu	576	
PA_tika-s01_05t:576_4	vacane, buddhiyañca vattati. “Gogottaṃ gotamaṃ name”ti porāṇakaviracanāya ādicce,	576	
PA_tika-s01_05t:576_5	ādiccabandhuṃ gotamaṃ sammāsambuddhaṃ namāmīti hi attho, “uṇhagū”tiādīsu rasmiyaṃ,	576	
PA_tika-s01_05t:576_6	uṇhā gāvo rasmiyo etassāti hi uṇhagu, sūriyo. “Gosītacandana”ntiādīsu pānīye, gosaṅkhātaṃ	576	
PA_tika-s01_05t:576_7	pānīyaṃ viya sītaṃ, tadeva candanaṃ tathā. Tasmiñhi uddhanato uddharitapakkuthitatelasmiṃ	576	
PA_tika-s01_05t:576_8	pakkhitte taṅkhaṇaññeva taṃ telaṃ sītalaṃ hotīti. Etesu pana atthesu goṇe vattamāno	576	
PA_tika-s01_05t:576_9	go-saddo yathārahaṃ itthiliṅgo ceva pulliṅgo ca, sesesu pana pulliṅgoyeva.	576	
PA_tika-s01_05t:577_0	Kiṃ panetaṃ gottaṃ nāmāti? Aññakulaparamparāya asādhāraṇaṃ tassa kulassa ādipurisasamudāgataṃ	577	
PA_tika-s01_05t:577_1	taṃkulapariyāpannasādhāraṇaṃ sāmaññarūpanti daṭṭhabbaṃ. Sādhāraṇameva hi idaṃ taṃkulapariyāpannānaṃ	577	
PA_tika-s01_05t:577_2	sādhāraṇato ca sāmaññarūpaṃ. Tathā hi taṃkule jātā suddhodanamahārājādayopi “gotamo”	577	
PA_tika-s01_05t:577_3	tveva vuccanti, teneva bhagavā attano pitaraṃ suddhodanamahārājānaṃ “atikkantavarā	577	
PA_tika-s01_05t:577_4	kho gotama tathāgatā”ti avoca, vessavaṇopi mahārājā bhagavantaṃ “vijjācaraṇasampannaṃ,	577	
PA_tika-s01_05t:577_5	buddhaṃ vandāma gotama”nti, āyasmāpi vaṅgīso āyasmantaṃ ānandaṃ “sādhu nibbāpanaṃ	577	
PA_tika-s01_05t:577_6	brūhi, anukampāya gotamā”ti. Idha pana bhagavantameva. Tenāha “bhagavantaṃ gottavasena	577	
PA_tika-s01_05t:577_7	parikittetī”ti. Tasmāti yathāvuttamatthattayaṃ paccāmasati. Ettha ca “samaṇo”ti iminā	577	
PA_tika-s01_05t:577_8	sarikkhakajanehi bhagavato bahumatabhāvo dassito tabbisayasamitapāpatāparikittanato,	577	
PA_tika-s01_05t:577_9	“gotamo”ti iminā lokiyajanehi tabbisayauḷāragottasambhūtatāparikittanato.	577	
PA_tika-s01_05t:578_0	Sakyassa suddhodanamahārājassa putto sakyaputto, iminā pana uccākulaparidīpanaṃ uditoditavipulakhattiyakulasambhūtatāparikittanato.	578	
PA_tika-s01_05t:578_1	Sabbakhattiyānañhi ādibhūtamahāsammatamahārājato paṭṭhāya asambhinnaṃ uḷāratamaṃ	578	
PA_tika-s01_05t:578_2	sakyarājakulaṃ. Yathāha –	578	
PA_tika-s01_05t:579	“Mahāsammatarājassa, vaṃsajo hi mahāmuni;	57	
PA_tika-s01_05t:580	Kappādismiñhi rājāsi, mahāsammatanāmako”ti. (mahāvaṃse dutiyaparicchede paṭhamagāthā);	58	
PA_tika-s01_05t:581_0	Kathaṃ saddhāpabbajitabhāvaparidīpananti āha “kenacī”tiādi. Parijiyanaṃ parihāyanaṃ	581	
PA_tika-s01_05t:581_1	pārijuññaṃ, parijiratīti vā parijiṇṇo, tassa bhāvo pārijuññaṃ, tena. Ñātipārijuññabhogapārijuññādinā	581	
PA_tika-s01_05t:581_2	kenaci pārijuññena parihāniyā anabhibhūto anajjhotthaṭo hutvā pabbajitoti attho.	581	
PA_tika-s01_05t:581_3	Tadeva pariyāyantarena vibhāvetuṃ “aparikkhīṇaṃyeva taṃ kulaṃ pahāyā”ti vuttaṃ. Aparikkhīṇanti	581	
PA_tika-s01_05t:581_4	hi ñātipārijuññabhogapārijuññādinā kenaci pārijuññena aparikkhayaṃ. Saddhāya pabbajitoti	581	
PA_tika-s01_05t:581_5	saddhāya eva pabbajito. Evañhi “kenacī”tiādinā nivattitavacanaṃ sūpapannaṃ hoti.	581	
PA_tika-s01_05t:581_6	Nanu ca “sakyakulā pabbajito”ti idaṃ uccākulā pabbajitabhāvaparidīpanameva siyā tadatthasseva	581	
PA_tika-s01_05t:581_7	viññāyamānattā, na saddhāpabbajitabhāvaparidīpanaṃ tadatthassa aviññāyamānattāti?	581	
PA_tika-s01_05t:581_8	Na kho panevaṃ daṭṭhabbaṃ mahantaṃ ñātiparivaṭṭaṃ, mahantañca bhogakkhandhaṃ pahāya	581	
PA_tika-s01_05t:581_9	saddhāpabbajitabhāvassa atthato siddhattā. Tathā hi lokanāthassa abhijātiyaṃ tassa	581	
PA_tika-s01_05t:581_10	kulassa na kiñci pārijuññaṃ, atha kho vuḍḍhiyeva, tato tassa samiddhatamabhāvo loke	5811	
PA_tika-s01_05t:581_11	pākaṭo paññāto hoti, tasmā “sakyakulā pabbajito”ti ettakeyeva vutte tathā samiddhatamaṃ	5811	
PA_tika-s01_05t:581_12	kulaṃ pahāya saddhāpabbajitabhāvo siddhoyevāti, imaṃ parihāraṃ “kenaci pārijuññenā”tiādinā	5811	
PA_tika-s01_05t:581_13	vibhāvetīti daṭṭhabbaṃ. Tato paranti “kosalesu cārikaṃ caramāno”tiādivacanaṃ.	5811	
PA_tika-s01_05t:582	“Sādhu dhammaruci rājā, sādhu paññāṇavā naro;	58	
PA_tika-s01_05t:583	Sādhu mittānamadubbho, pāpassākaraṇaṃ sukha”nti. ādīsu –	58	
PA_tika-s01_05t:584_0	Viya sādhusaddo idha sundaratthoti āha “sundaraṃ kho panā”ti. Khoti avadhāraṇatthe	584	
PA_tika-s01_05t:584_1	nipāto, panāti pakkhantaratthe. Evaṃ sātthakatāviññāpanatthañhi saṃvaṇṇanāyametesaṃ	584	
PA_tika-s01_05t:584_2	gahaṇaṃ. Sundaranti ca bhaddakaṃ, bhaddakatā ca passantānaṃ hitasukhāvahabhāvenāti	584	
PA_tika-s01_05t:584_3	vuttaṃ “atthāvahaṃ sukhāvaha”nti. Attho cettha diṭṭhadhammikasamparāyikaparamatthavasena	584	
PA_tika-s01_05t:584_4	tividhaṃ hitaṃ sukhampi tatheva tividhaṃ sukhaṃ.	584	
PA_tika-s01_05t:585_0	Tathārūpānanti tādisānaṃ, ayaṃ saddato attho. Atthamattaṃ pana dassetuṃ “evarūpāna”nti	585	
PA_tika-s01_05t:585_1	vuttaṃ. Yādisehi ca guṇehi bhagavā samannāgato catuppamāṇikassa lokassa sabbakālampi-accantāya-saddhāya-pasādanīyo	585	
PA_tika-s01_05t:585_2	tesaṃ yathābhūtasabhāvattā, tādisehi guṇehi samannāgatabhāvaṃ sandhāya “tathārūpānaṃ	585	
PA_tika-s01_05t:585_3	arahata”nti vuttanti dassento “yathārūpo”tiādimāha. Laddhasaddhānanti laddhasaddahānaṃ,	585	
PA_tika-s01_05t:585_4	parajanassa saddhaṃ paṭilabhantānanti vuttaṃ hoti. Laddhasaddānanti vā paṭiladdhakittisaddānaṃ,	585	
PA_tika-s01_05t:585_5	etena “arahata”nti padassa arahantānanti attho, arahantasamaññāya ca pākaṭabhāvo	585	
PA_tika-s01_05t:585_6	dassito, apica “yathārūpo so bhavaṃ gotamo”ti iminā “tathārūpāna”nti padassa aniyamavasena	585	
PA_tika-s01_05t:585_7	atthaṃ dassetvā sarūpaniyamavasenapi dassetuṃ “yathābhuccaguṇādhigamena loke arahantoti	585	
PA_tika-s01_05t:585_8	laddhasaddhāna”nti vuttaṃ, idampi hi “tathārūpāna”nti padasseva atthadassanaṃ, ayameva	585	
PA_tika-s01_05t:585_9	ca nayo ācariyehi adhippeto idha ṭīkāyaṃ, sāratthadīpaniyañca tatheva vuttattā. “Yathārūpā	585	
PA_tika-s01_05t:585_10	te bhavanto arahanto”ti avatvā “yathārūpo so bhavaṃ gotamo”ti vacanaṃ bhagavatiyeva	5851	
PA_tika-s01_05t:585_11	garugāravavasena “tathārūpānaṃ arahata”nti puthuvacananiddiṭṭhabhāvaviññāpanatthaṃ.	5851	
PA_tika-s01_05t:585_12	Attani, garūsu ca hi bahuvacanaṃ icchanti saddavidū. “Yathābhucca…pe… arahata”nti	5851	
PA_tika-s01_05t:585_13	iminā ca dhammappamāṇānaṃ, lūkhappamāṇānañca sattānaṃ bhagavato pasādāvahataṃ yathārutato	5851	
PA_tika-s01_05t:585_14	dasseti arahantabhāvassa tesaññeva yathārahaṃ visayattā, taṃdassanena pana itaresampi	5851	
PA_tika-s01_05t:585_15	rūpappamāṇaghosappamāṇānaṃ pasādāvahatā dassitāyeva tadavinābhāvatoti daṭṭhabbaṃ.	5851	
PA_tika-s01_05t:586_0	Pasādasommānīti pasannāni, sītalāni ca, pasādavasena vā sītalāni, anena pasannamanataṃ	586	
PA_tika-s01_05t:586_1	dasseti. “Dassana”nti vuttepi taduttari kattabbatāsambhavato ayaṃ sambhāvanattho	586	
PA_tika-s01_05t:586_2	labbhatīti āha “dassanamattampi sādhu hotī”ti. Itarathā hi “dassanaññeva sādhu, na	586	
PA_tika-s01_05t:586_3	taduttari karaṇa”nti anadhippetattho āpajjati, sambhāvanattho cettha pi-saddo, api-saddo	586	
PA_tika-s01_05t:586_4	vā luttaniddiṭṭho. “Brahmacariyaṃ pakāsetī”ti ettha iti-saddo “abbhuggato”ti iminā	586	
PA_tika-s01_05t:586_5	sambandhamupagato, tasmā ayaṃ “sādhu hotī”ti idha iti-saddo “brāhmaṇo pokkharasātī	586	
PA_tika-s01_05t:586_6	ambaṭṭhaṃ māṇavaṃ āmantesī”ti iminā sambajjhitabbo, “ajjhāsayaṃ katvā”ti ca pāṭhaseso	586	
PA_tika-s01_05t:586_7	tadatthassa viññāyamānattā. Yassa hi attho viññāyati, saddo na payujjati, so “pāṭhaseso”ti	586	
PA_tika-s01_05t:586_8	vuccati, imamatthaṃ vibhāvento āha “dassanamattampi sādhu hotīti evaṃ ajjhāsayaṃ	586	
PA_tika-s01_05t:586_9	katvā”ti. Mūlapaṇṇāsake cūḷasīhanādasuttaṭṭhakathāya āgataṃ kosiyasakuṇavatthu cettha kathetabbaṃ.	586	
PA_tika-s01_05t:587	Ambaṭṭhamāṇavakathāvaṇṇanā	58	
PA_tika-s01_05t:588_0	256. “Ajjhāyako”ti idaṃ paṭhamapakatiyā garahāvacanameva, dutiyapakatiyā pasaṃsāvacanaṃ	588	
PA_tika-s01_05t:588_1	katvā voharanti yathā taṃ “puriso naro”ti dassetuṃ aggaññasuttapada mudāhaṭaṃ. Tattha	588	
PA_tika-s01_05t:588_2	imeti jhāyakanāmena samaññitā janā. Na jhāyantīti paṇṇakuṭīsu jhānaṃ na appenti na	588	
PA_tika-s01_05t:588_3	nipphādenti, gāmanigamasāmantaṃ osaritvā vedaganthe karontāva acchantīti attho. Taṃ	588	
PA_tika-s01_05t:588_4	panetesaṃ brāhmaṇajhāyakasaṅkhātaṃ paṭhamadutiyanāmaṃ upādāya tatiyameva jātanti	588	
PA_tika-s01_05t:588_5	āha “ajjhāyakātveva tatiyaṃ akkharaṃ upanibbatta”nti, akkharanti ca nirutti samaññā.	588	
PA_tika-s01_05t:588_6	Sā hi tasmiṃyeva niruḷhabhāvena aññattha asañcaraṇato “akkhara”nti vuccati. Mante	588	
PA_tika-s01_05t:588_7	parivattetīti vede sajjhāyati, pariyāpuṇātīti attho. Idha hi adhiāpubbai-saddavasena	588	
PA_tika-s01_05t:588_8	padasandhi, itarattha pana jhe-saddavasena. Mante dhāretīti yathāadhīte mante asammūḷhe	588	
PA_tika-s01_05t:588_9	katvā hadaye ṭhapeti.	588	
PA_tika-s01_05t:589_0	Āthabbaṇavedo parūpaghātakarattā sādhūnamaparibhogoti katvā “iruvedayajuvedasāmavedāna”nti	589	
PA_tika-s01_05t:589_1	vuttaṃ. Tattha iccante thomīyante devā etāyāti iru ica-dhātuvasena ca-kārassa ra-kāraṃ	589	
PA_tika-s01_05t:589_2	katvā, itthiliṅgoyaṃ. Yajjante pujjante devā anenāti yaju punnapuṃsakaliṅgavasena.	589	
PA_tika-s01_05t:589_3	Soyanti antaṃ karonti, sāyanti vā tanuṃ karonti pāpamanenāti sāmaṃ so-dhātupakkhe	589	
PA_tika-s01_05t:589_4	o-kārassa ā-kāraṃ katvā. Vidanti dhammaṃ, kammaṃ vā etehīti vedā, te eva mantā “sugatiyopi	589	
PA_tika-s01_05t:589_5	munanti, suyyanti ca etehī”ti katvā. Paharaṇaṃ saṅghaṭṭanaṃ pahataṃ, oṭṭhānaṃ pahataṃ	589	
PA_tika-s01_05t:589_6	tathā, tassa karaṇavasena, oṭṭhāni cāletvā paguṇabhāvakaraṇavasena pāraṃ gato, na	589	
PA_tika-s01_05t:589_7	atthavibhāvanavasenāti vuttaṃ hoti. Pāragūti ca niccasāpekkhatāya kitantasamāso.	589	
PA_tika-s01_05t:590_0	“Saha nighaṇṭunā”tiādinā yathāvākyaṃ vibhatyantavasena nibbacanadassanaṃ. Nighaṇṭurukkhādīnanti	590	
PA_tika-s01_05t:590_1	nighaṇṭu nāma rukkhaviseso, tadādikānamatthānanti attho, etena nighaṇṭurukkhapariyāyaṃ	590	
PA_tika-s01_05t:590_2	ādiṃ katvā tappamukhena sesapariyāyānaṃ tattha dassitattā so gantho nighaṇṭu nāma	590	
PA_tika-s01_05t:590_3	yathā taṃ “pārājikakaṇḍo, kusalattiko”ti ayamattho dassito iminā yathārutameva tadatthassa	590	
PA_tika-s01_05t:590_4	adhigatattā. Ācariyā pana evaṃ vadanti “vacanīyavācakabhāvena atthaṃ, saddañca nikhaḍati	590	
PA_tika-s01_05t:590_5	bhindati vibhajja dassetīti nikhaṇḍu, so eva kha-kārassa gha-kāraṃ katvā ‘nighaṇḍū’ti	590	
PA_tika-s01_05t:590_6	vutto”ti, tadetaṃ aṭṭhakathānayato aññanayadassananti gahetabbaṃ. Itarathā hi so	590	
PA_tika-s01_05t:590_7	aṭṭhakathāya virodho siyā, vicāretabbametaṃ. Akkharacintakā pana evamicchanti “tattha	590	
PA_tika-s01_05t:590_8	tatthāgatāni nāmāni nissesato ghaṭenti rāsiṃ karonti etthāti nighaṇṭu niggahitāgamenā”ti.	590	
PA_tika-s01_05t:590_9	Vevacanappakāsakanti pariyāyasaddadīpakaṃ, ekekassa atthassa anekapariyāyavacanavibhāvakanti	590	
PA_tika-s01_05t:590_10	attho. Nidassanamattañcetaṃ anekesampi atthānaṃ ekasaddavacanīyatāvibhāvanavasenapi	5901	
PA_tika-s01_05t:590_11	tassa ganthassa pavattattā. Ko panesoti? Etarahi nāmaliṅgānusāsanaratanamālābhidhānappadīpikādi.	5901	
PA_tika-s01_05t:590_12	Vacībhedādilakkhaṇā kiriyā kappīyati etenāti kiriyākappo, tatheva vividhaṃ kappīyati	5901	
PA_tika-s01_05t:590_13	etenāti vikappo, kiriyākappo ca so vikappo cāti kiriyākappavikappo. So hi vaṇṇapadasambandhapadatthādivibhāgato	5901	
PA_tika-s01_05t:590_14	bahuvikappoti katvā “kiriyākappavikappo”ti vuccati, so ca ganthavisesoyevāti vuttaṃ	5901	
PA_tika-s01_05t:590_15	“kavīnaṃ upakārāvahaṃ sattha”nti, catunnampi kavīnaṃ kavibhāvasampadābhogasampadādipayojanavasena	5901	
PA_tika-s01_05t:590_16	upakārāvaho ganthoti attho. Ko panesoti? Kabyabandhanavidhividhāyako kabyālaṅkāragītāsubodhālaṅkārādi.	5901	
PA_tika-s01_05t:590_17	Idaṃ pana mūlakiriyākappaganthaṃ sandhāya vuttaṃ. So hi mahāvisayo satasahassagāthāparimāṇo,	5901	
PA_tika-s01_05t:590_18	yaṃ “nayacariyādipakaraṇa”ntipi vadanti. Vacanatthato pana kiṭayati gameti ñāpeti	5901	
PA_tika-s01_05t:590_19	kiriyādivibhāganti keṭubhaṃ kiṭa-dhātuto abhapaccayavasena, a-kārassa ca ukāro. Atha	5901	
PA_tika-s01_05t:590_20	vā kiriyādivibhāgaṃ anavasesapariyādānato kiṭento gamanto obheti pūretīti keṭubhaṃ	5902	
PA_tika-s01_05t:590_21	kiṭa-saddūpapadaubhadhātuvasena. Apica kiṭanti gacchanti kavayo bandhesu kosallametenāti	5902	
PA_tika-s01_05t:590_22	keṭubhaṃ, purimanayenevettha padasiddhi. Ṭhānakaraṇādivibhāgato, nibbacanavibhāgato	5902	
PA_tika-s01_05t:590_23	ca akkharā pabhedīyanti etenāti akkharappabhedo, taṃ pana chasu vedaṅgesu pariyāpannaṃ	5902	
PA_tika-s01_05t:590_24	pakaraṇadvayamevāti vuttaṃ “sikkhā ca nirutti cā”ti. Tattha sikkhanti akkharasamayametāyāti	5902	
PA_tika-s01_05t:590_25	sikkhā, akārādivaṇṇānaṃ ṭhānakaraṇapayatanapaṭipādakasatthaṃ. Nicchayena, nissesato	5902	
PA_tika-s01_05t:590_26	vā utti nirutti, vaṇṇāgamavaṇṇavipariyāyādilakkhaṇaṃ. Vuttañca –	5902	
PA_tika-s01_05t:591	“Vaṇṇāgamo vaṇṇavipariyāyo,	59	
PA_tika-s01_05t:592	Dve cāpare vaṇṇavikāranāsā;	59	
PA_tika-s01_05t:593	Dhātussa atthātisayena yogo,	59	
PA_tika-s01_05t:594	Taduccate pañcavidhā niruttī”ti. ;	59	
PA_tika-s01_05t:595_0	Idha pana tabbasena anekadhā nibbacanaparidīpakaṃ satthaṃ uttarapadalopena “niruttī”ti	595	
PA_tika-s01_05t:595_1	adhippetaṃ nibbacanavibhāgatopi akkharapabhedabhāvassa ācariyehi vuttattā, tamantarena	595	
PA_tika-s01_05t:595_2	nibbacanavibhāgassa ca byākaraṇaṅgena saṅgahitattā. Byākaraṇaṃ, nirutti ca hi paccekameva vedaṅgaṃ yathāhu –	595	
PA_tika-s01_05t:596	“Kappo byākaraṇaṃ joti-satthaṃ sikkhā nirutti ca;	59	
PA_tika-s01_05t:597	Chandoviciti cetāni, vedaṅgāni vadanti chā”ti.	59	
PA_tika-s01_05t:598_0	Tasmā byākaraṇaṅgena asaṅkarabhūtameva niruttinayena nibbacanamidhādhippetaṃ, na	598	
PA_tika-s01_05t:598_1	chasu byañjanapadesu viya tadubhayasādhāraṇanibbacanaṃ vedaṅgavisayattāti veditabbaṃ.	598	
PA_tika-s01_05t:598_2	Ayaṃ panettha mahāniddesaṭṭhakathāya āgataniruttinayavinicchayo. Tattha hi “nakkhattarājāriva	598	
PA_tika-s01_05t:598_3	tārakāna”nti ettha ra-kārāgamo viya avijjamānassa akkharassa āgamo vaṇṇāgamo nāma.	598	
PA_tika-s01_05t:598_4	Hiṃsanattā “hiṃso”ti vattabbe “sīho”ti parivattanaṃ viya vijjamānānamakkharānaṃ heṭṭhupariyavasena	598	
PA_tika-s01_05t:598_5	parivattanaṃ vaṇṇavipariyāyo nāma. “Navachannakedāni diyyatī”ti ettha a-kārassa e-kārāpajjanaṃ	598	
PA_tika-s01_05t:598_6	viya aññakkharassa aññakkharāpajjanaṃ vaṇṇavikāro nāma. “Jīvanassa mūto jīvanamūto”ti	598	
PA_tika-s01_05t:598_7	vattabbe “jīmūto”ti va-kāra na-kārānaṃ vināso viya vijjamānakkharānaṃ vināso vaṇṇavināso	598	
PA_tika-s01_05t:598_8	nāma. “Pharusāhi vācāhi pakubbamāno, āsajja maṃ tvaṃ vadase kumārā”ti ettha “pakubbamāno”ti	598	
PA_tika-s01_05t:598_9	padassa abhibhavamānoti atthapaṭipādanaṃ viya tattha tattha yathāyogaṃ visesatthapaṭipādanaṃ	598	
PA_tika-s01_05t:598_10	dhātūnamatthātisayena yogo nāmāti.	5981	
PA_tika-s01_05t:599_0	Yathāvuttappabhedānaṃ tiṇṇaṃ vedānaṃ ayaṃ catutthoyeva siyā, atha kena saddhiṃ pañcamoti	599	
PA_tika-s01_05t:599_1	āha “āthabbaṇavedaṃ catutthaṃ katvā”ti. Āthabbaṇavedo nāma āthabbaṇavedikehi vihito	599	
PA_tika-s01_05t:599_2	parūpaghātakaro manto, so pana itihāsapañcamabhāvappakāsanatthaṃ gaṇitatāmattena	599	
PA_tika-s01_05t:599_3	gahito, na sarūpavasena, evañca katvā “etesa”nti padassa tesaṃ tiṇṇaṃ vedānantveva	599	
PA_tika-s01_05t:599_4	attho gahetabbo. Tañhi “tiṇṇaṃ vedāna”nti etassa visesananti. Itiha asāti evaṃ idha	599	
PA_tika-s01_05t:599_5	loke ahosi “āsā”tipi katthaci pāṭho, soyevattho. Iha ṭhāne iti evaṃ, idaṃ vā kammaṃ,	599	
PA_tika-s01_05t:599_6	vatthuṃ vā āsa icchāhītipi attho. Tassa ganthassa mahāvisayatādīpanatthañcettha vicchāvacanaṃ,	599	
PA_tika-s01_05t:599_7	iminā “itihāsā”ti vacanena paṭisaṃyutto itihāso taddhitavasenāti atthaṃ dasseti.	599	
PA_tika-s01_05t:599_8	Itiha āsa, itiha āsā”ti īdisavacanapaṭisaṃyutto itihāso niruttinayenāti atthadassanantipi	599	
PA_tika-s01_05t:599_9	vadanti. Akkharacintakā pana evamicchanti “itiha-saddo pārampariyopadese ekova nipāto,	599	
PA_tika-s01_05t:599_10	asati vijjatīti aso, itiha aso etasminti itihāso samāsavasenā”ti, tesaṃ mate “itiha	5991	
PA_tika-s01_05t:599_11	asā”ti ettha evaṃ pārampariyopadeso asa vijjamāno ahosīti attho. “Purāṇakathāsaṅkhāto”ti	5991	
PA_tika-s01_05t:599_12	iminā tassa ganthavisesabhāvamāha, bhāratanāmakānaṃ dvebhātikarājūnaṃ yuddhakathā,	5991	
PA_tika-s01_05t:599_13	rāmarañño sītāharaṇakathā, narasīharājuppattikathāti evamādipurāṇakathāsaṅkhāto bhāratapurāṇarāmapurāṇanarasīhapurāṇādigantho	5991	
PA_tika-s01_05t:599_14	itihāso nāmāti vuttaṃ hoti. “Tesaṃ itihāsapañcamānaṃ vedāna”nti iminā yathāvākyaṃ	5991	
PA_tika-s01_05t:599_15	“tiṇṇaṃ vedāna”nti ettha visesanabhāvaṃ dasseti.	5991	
PA_tika-s01_05t:600_0	Pajjati attho etenāti padaṃ, nāmākhyātopasagganipātādivasena anekavibhāgaṃ vibhattiyantapadaṃ.	600	
PA_tika-s01_05t:600_1	Tadapi byākaraṇe āgatamevāti vuttaṃ “tadavasesa”nti, padato avasesaṃ pakatipaccayādisaddalakkhaṇabhūtanti	600	
PA_tika-s01_05t:600_2	attho. Taṃ taṃ saddaṃ, tadatthañca byākaroti byācikkhati etenāti byākaraṇaṃ, visesena	600	
PA_tika-s01_05t:600_3	vā ākarīyante pakatipaccayādayo abhinipphādīyante ettha, anenāti vā byākaraṇaṃ, sādhusaddānamanvākhyāyakaṃ	600	
PA_tika-s01_05t:600_4	muddhabodhabyākaraṇa sārassatabyākaraṇa pāṇinībyākaraṇacandrabyākaraṇādi adhunāpi	600	
PA_tika-s01_05t:600_5	vijjamānasatthaṃ. Adhīyatīti ajjhāyati. Vedetīti paresaṃ vāceti. Ca-saddo atthadvayasamuccinanattho,	600	
PA_tika-s01_05t:600_6	vikappanattho vā atthantarassa vikappitattā. Vicitrā hi taddhitavutti. Padakoti byākaraṇesu	600	
PA_tika-s01_05t:600_7	āgatapadakosallaṃ sandhāya vuttaṃ, veyyākaraṇoti tadavasiṭṭhapakatipaccayādisaddavidhikosallanti	600	
PA_tika-s01_05t:600_8	imassatthassa viññāpanatthaṃ padadvayassa ekato atthavacanaṃ. Esā hi ācariyānaṃ pakati,	600	
PA_tika-s01_05t:600_9	yadidaṃ yena kenaci pakārena atthantaraviññāpanaṃ. Ayaṃ aṭṭhakathāto aparo nayo –	600	
PA_tika-s01_05t:600_10	te eva vede padaso kāyatīti padakoti. Tattha padasoti gajjabandhapajjabandhapadena.	6001	
PA_tika-s01_05t:600_11	Kāyatīti katheti yathā “jātaka”nti, iminā vedakārakasamatthataṃ dasseti. Evañhi “ajjhāyako”tiādīhi	6001	
PA_tika-s01_05t:600_12	imassa viseso pākaṭo hotīti.	6001	
PA_tika-s01_05t:601_0	Āyatiṃ hitaṃ bālajanasaṅkhāto loko na yatati na īhati anenāti lokāyataṃ. Tañhi ganthaṃ	601	
PA_tika-s01_05t:601_1	nissāya sattā puññakiriyāya cittampi na uppādenti, lokā vā bālajanā āyatanti ussahanti	601	
PA_tika-s01_05t:601_2	vādassādena etthāti lokāyataṃ. Aññamaññaviruddhaṃ, saggamokkhaviruddhaṃ vā tanonti	601	
PA_tika-s01_05t:601_3	etthāti vitaṇḍo ḍa-paccayavasena, na-kārassa ca ṇa-kāraṃ katvā, viruddhena vādadaṇḍena	601	
PA_tika-s01_05t:601_4	tāḷenti vādino etthāti vitaṇḍo taḍi-dhātuvasena, niggahītāgamañca katvā. Adesampi	601	
PA_tika-s01_05t:601_5	yaṃ nissāya vādīnaṃ vādo pavatto, taṃ tesaṃ desatopi upacāravasena vuccati yathā	601	
PA_tika-s01_05t:601_6	“cakkhuṃ loke piyarūpaṃ sātarūpaṃ, etthesā taṇhā pahīyamānā pahīyati, ettha nirujjhamānā	601	
PA_tika-s01_05t:601_7	nirujjhatī”ti, visesena vā paṇḍitānaṃ manaṃ taḍenti cālenti etenāti vitaṇḍo, taṃ	601	
PA_tika-s01_05t:601_8	vadanti, so vādo vā etesanti vitaṇḍavādā, tesaṃ satthaṃ tathā. Lakkhaṇadīpakasatthaṃ	601	
PA_tika-s01_05t:601_9	uttarapadalopena, taddhitavasena vā lakkhaṇanti dasseti “lakkhaṇadīpaka”ntiādinā.	601	
PA_tika-s01_05t:601_10	Lakkhīyati buddhabhāvādi anenāti lakkhaṇaṃ, nigrodhabimbatādi. Tenāha “yesaṃ vasenā”tiādi.	6011	
PA_tika-s01_05t:601_11	Dvādasasahassaganthapamāṇanti ettha bhāṇavārappamāṇādīsu viya bāttiṃsakkharaganthova	6011	
PA_tika-s01_05t:601_12	adhippeto. Vuttañhi –	6011	
PA_tika-s01_05t:602	“Aṭṭhakkharā ekapadaṃ, ekā gāthā catuppadaṃ;	60	
PA_tika-s01_05t:603	Gāthā cekā mato gantho, gantho bāttiṃsatakkharo”ti.	60	
PA_tika-s01_05t:604_0	Dvādasahi guṇitasahassabāttiṃsakkharaganthappamāṇanti attho. Yatthāti yasmiṃ lakkhaṇasatthe,	604	
PA_tika-s01_05t:604_1	ādhāre cetaṃ bhummaṃ yathā “rukkhe sākhā”ti. Soḷasa ca sahassañca soḷasasahassaṃ,	604	
PA_tika-s01_05t:604_2	soḷasādhikasahassagāthāparimāṇāti attho. Evañhi ādhārādheyyavacanaṃ sūpapannaṃ hotīti.	604	
PA_tika-s01_05t:604_3	Padhānavasena buddhānaṃ lakkhaṇadīpanato buddhamantā nāma. Paccekabuddhādīnampi hi	604	
PA_tika-s01_05t:604_4	lakkhaṇaṃ tattha dīpitameva. Tena vuttaṃ “yesaṃ vasenā”tiādi.	604	
PA_tika-s01_05t:605_0	“Anūno paripūrakārī”ti atthamattadassanaṃ, saddato pana adhigatamatthaṃ dassetuṃ	605	
PA_tika-s01_05t:605_1	“avayo na hotī”ti vuttaṃ. Ko panesa avayoti anuyogamapaneti “avayo nāmā”tiādinā.	605	
PA_tika-s01_05t:605_2	Ayamettādhippāyo – yo tāni sandhāretuṃ sakkoti, so “vayo”ti vuccati. Yo pana na sakkoti,	605	
PA_tika-s01_05t:605_3	so avayo nāma. Yo ca avayo na hoti, so “dve paṭisedhā pakatiyatthagamakā”ti ñāyena	605	
PA_tika-s01_05t:605_4	vayo evāti. Vayatīti hi vayo, ādimajjhapariyosānesu katthacipi aparikilamanto avitthāyanto	605	
PA_tika-s01_05t:605_5	te ganthe santāne paṇeti byavaharatīti attho. Ayaṃ pana vinayaṭṭhakathānayo – anavayoti	605	
PA_tika-s01_05t:605_6	anu avayo, sandhivasena u-kāralopo, anu anu avayo anūno, paripuṇṇasippoti attho.	605	
PA_tika-s01_05t:605_7	Vayoti hi hāni “āyavayo”tiādīsu viya, natthi etassa yathāvuttaganthesu vayo ūnatāti	605	
PA_tika-s01_05t:605_8	avayo, anu anu avayo anavayoti.	605	
PA_tika-s01_05t:606_0	“Anuññāto”ti padassa kammasādhanavasena, “paṭiññāto”ti padassa ca kattusādhanavasena	606	
PA_tika-s01_05t:606_1	atthaṃ dassento “ācariyenā”tiādimāha. Assāti ambaṭṭhassa. Pāḷiyaṃ “yamahaṃ jānāmi,	606	
PA_tika-s01_05t:606_2	taṃ tvaṃ jānāsī”ti idaṃ anujānanākāradassanaṃ, “yaṃ tvaṃ jānāsi, tamahaṃ jānāmī”ti	606	
PA_tika-s01_05t:606_3	idaṃ pana paṭijānanākāradassananti dasseti “yaṃ aha”ntiādinā. “Āma ācariyā”ti hi	606	
PA_tika-s01_05t:606_4	yathāgataṃ paṭijānanavacanameva atthavasena vuttaṃ. Yanti tevijjakaṃ pāvacanaṃ. Tassāti	606	
PA_tika-s01_05t:606_5	ācariyassa. Paṭivacanadānameva paṭiññā tathā, tāya sayameva paṭiññātoti attho. “Sake”tiādi	606	
PA_tika-s01_05t:606_6	anujānanapaṭijānanādhikāradassanaṃ. Adesassapi desamiva kappanāmattenāti vuttaṃ “katarasmi”ntiādi.	606	
PA_tika-s01_05t:606_7	Sassa attano santakaṃ sakaṃ. Ācariyānaṃ paramparato, paramparabhūtehi vā ācariyehi	606	
PA_tika-s01_05t:606_8	āgataṃ ācariyakaṃ. Tisso vijjā, tāsaṃ samūho tevijjakaṃ, vedattayaṃ. Padhānaṃ vacanaṃ,	606	
PA_tika-s01_05t:606_9	pakaṭṭhānaṃ vā aṭṭhakādīnaṃ vacanaṃ pāvacanaṃ.	606	
PA_tika-s01_05t:607_0	257. Idāni yenādhippāyena brāhmaṇo pokkharasātī ambaṭṭhaṃ māṇavaṃ āmantetvā “ayaṃ	607	
PA_tika-s01_05t:607_1	tātā”tiādivacanamabrvi, tadadhippāyaṃ vibhāvento “esa kirā”tiādimāha. Tattha uggatassāti	607	
PA_tika-s01_05t:607_2	pubbe pākaṭassa kittimato porāṇajanassa. Bahū janāti pūraṇakassapādayo sandhāya vuttaṃ.	607	
PA_tika-s01_05t:607_3	Ekaccanti khattiyādijātimantaṃ, lokasammataṃ vā janaṃ. Garūti bhāriyaṃ, attānaṃ tato	607	
PA_tika-s01_05t:607_4	mocetvā apagamanamattampi dukkaraṃ hoti, pageva taduttari karaṇanti vuttaṃ hoti.	607	
PA_tika-s01_05t:607_5	Anattho nāma tathāpagamanādinā nindābyārosaupārambhādi.	607	
PA_tika-s01_05t:608_0	“Abbhuggato”ti ettha abhisaddayogena itthambhūtākhyānatthavaseneva “gotama”nti upayogavacanaṃ.	608	
PA_tika-s01_05t:608_1	“Taṃ bhavantaṃ, tathā santaṃyevā”ti padesupi tassa anupayogattā tadatthavasenevāti	608	
PA_tika-s01_05t:608_2	dasseti “tassa bhoto”tiādinā. Tenāha “idhāpī”tiādi. Tathā satoyevāti yenākārena arahatādinā	608	
PA_tika-s01_05t:608_3	saddo abbhuggato, tenākārena santassa bhūtassa eva tassa bhavato gotamassa saddo	608	
PA_tika-s01_05t:608_4	yadi vā abbhuggatoti attho. Apica taṃ bhavantaṃ gotamaṃ tathā santaṃyevāti ekassapi	608	
PA_tika-s01_05t:608_5	atthassa dvikkhattuṃ sambandhabhāvena vacanaṃ sāmaññavisiṭṭhatāparikappanena atthavisesaviññāpanatthaṃ,	608	
PA_tika-s01_05t:608_6	tasmā “tassa bhoto gotamassā”ti sāmaññasambandhabhāvena vicchinditvā “tathā satoyevā”ti	608	
PA_tika-s01_05t:608_7	visesasambandhabhāvena yojetabbaṃ. Yadi-saddo cettha saṃsayattho dvinnampi atthānaṃ	608	
PA_tika-s01_05t:608_8	saṃsayitabbattā. Vā-saddo ca vikappanattho tesu ekassa vikappetabbattā. Saddavidū	608	
PA_tika-s01_05t:608_9	pana evaṃ vadanti – “imassa vacanaṃ saccaṃ vā yadi vā musā”tiādīsu viya yadi-saddo	608	
PA_tika-s01_05t:608_10	vā-saddo ca ubhopi vikappatthāyeva. Yadi-saddopi hi “yaṃ yadeva parisaṃ upasaṅkamati	6081	
PA_tika-s01_05t:608_11	yadi khattiyaparisaṃ yadi brāhmaṇaparisa”ntiādīsu vā-saddattho dissati. “Appaṃ vassasataṃ	6081	
PA_tika-s01_05t:608_12	āyu, idānetarahi vijjatī”tiādīsu viya ca idha samānatthasaddapayogoti. Pāḷiyaṃ “yadi	6081	
PA_tika-s01_05t:608_13	vā no tathā”ti idampi “santaṃyeva saddo abbhuggato”ti iminā sambajjhitvā yathāvuttanayeneva	6081	
PA_tika-s01_05t:608_14	yojetabbaṃ. Nanu “gotama”nti padeyeva upayogavacanaṃ siyā, na etthāti codanāya “idhāpī”tiādi	6081	
PA_tika-s01_05t:608_15	vuttaṃ, tassa anupayogattā, vicchinditvā sambandhavisesabhāvena yojetabbattā vā idhāpi	6081	
PA_tika-s01_05t:608_16	itthambhūtākhyānatthavaseneva upayogavacanaṃ nāmāti vuttaṃ hoti. Itthambhūtākhyānaṃ	6081	
PA_tika-s01_05t:608_17	attho yassa tathā, abhisaddo, itthambhūtākhyānameva vā attho tathā, soyevattho. Yadaggena	6081	
PA_tika-s01_05t:608_18	hi saddayogo hoti, tadaggena atthayogopīti.	6081	
PA_tika-s01_05t:609_0	258. Bhoti attano ācariyaṃ ālapati. Yathā-saddaṃ sātthakaṃ katvā saha pāṭhasesena	609	
PA_tika-s01_05t:609_1	yojetuṃ “yathā sakkā”tiādi vuttaṃ. Soti bhagavā. Purimanaye ākāratthajotanayathā-saddayogyato	609	
PA_tika-s01_05t:609_2	kathanti pucchāmattaṃ, idha pana tadayogyato “ākārapucchā”ti vuttaṃ. Bāhirakasamaye	609	
PA_tika-s01_05t:609_3	ācariyamhi upajjhāyasamudācāroti āha “atha naṃ upajjhāyo”ti, upajjhāyasaññito ācariyabrāhmaṇoti attho.	609	
PA_tika-s01_05t:610_0	Kāmañca manto, brahmaṃ, kappoti tibbidho vedo, tathāpi aṭṭhakādi vuttaṃ padhānabhūtaṃ	610	
PA_tika-s01_05t:610_1	mūlaṃ manto, tadatthavivaraṇamatthaṃ brahmaṃ, tattha vuttanayena yaññakiriyāvidhānaṃ	610	
PA_tika-s01_05t:610_2	kappoti mantasseva padhānabhāvato, itaresañca tannissayeneva jātattā mantaggahaṇena	610	
PA_tika-s01_05t:610_3	brahmakappānampi gahaṇaṃ siddhamevāti dasseti “tīsu vedesū”ti iminā. Mantoti hi aṭṭhakādīhi	610	
PA_tika-s01_05t:610_4	isīhi vuttamūlavedasseva nāmaṃ, vedoti sabbassa, tasmā “vedesū”ti vutte sabbesampi	610	
PA_tika-s01_05t:610_5	gahaṇaṃ sijjhatīti veditabbaṃ. Lakkhaṇānīti lakkhaṇadīpakāni mantapadāni. Pajjagajjabandhapavesanavasena	610	
PA_tika-s01_05t:610_6	pakkhipitvā. Brāhmaṇavesenevāti vedavācakabrāhmaṇaliṅgeneva. Vedeti mahāpurisalakkhaṇamante.	610	
PA_tika-s01_05t:610_7	Mahesakkhā sattāti mahāpuññavanto paṇḍitasattā. Jānissanti iti manasi katvā vācentīti	610	
PA_tika-s01_05t:610_8	sambandho. Tenāti tathā vācanato. Pubbeti “tathāgato uppajjissatī”ti vattabbakālato	610	
PA_tika-s01_05t:610_9	pabhuti tathāgatassa dharamānakāle. Ajjhāyitabbavācetabbabhāvena āgacchanti pākaṭā	610	
PA_tika-s01_05t:610_10	bhavanti. Ekagāthādvigāthādivasena anukkamena antaradhāyanti. Na kevalaṃ lakkhaṇamantāyeva,	6101	
PA_tika-s01_05t:610_11	atha kho aññepi vedā brāhmaṇānaṃ aññāṇabhāvena anukkamena antaradhāyanti evāti ācariyena vuttaṃ.	6101	
PA_tika-s01_05t:611_0	Buddhabhāvapatthanā paṇidhi, pāramīsambharaṇaṃ samādānaṃ, kammassakatādipaññā ñāṇaṃ.	611	
PA_tika-s01_05t:611_1	“Paṇidhimahato samādānamahatotiādinā paccekaṃ mahantasaddo yojetabbo”ti ācariyena	611	
PA_tika-s01_05t:611_2	vuttaṃ. Evañca sati karuṇā ādi yesaṃ saddhāsīlādīnaṃ te karuṇādayo, te eva guṇā karuṇādiguṇā,	611	
PA_tika-s01_05t:611_3	paṇidhi ca samādānañca ñāṇañca karuṇādiguṇā ca, tehi mahanto paṇidhisamādānañāṇakaruṇādiguṇamahantoti	611	
PA_tika-s01_05t:611_4	nibbacanaṃ kātabbaṃ. Evañhi dvandatoparattā mahantasaddo paccekaṃ yojīyatīti. Apica	611	
PA_tika-s01_05t:611_5	paṇidhi ca samādānañca ñāṇañca karuṇā ca, tamādi yesaṃ te tathā, teyeva guṇā, tehi	611	
PA_tika-s01_05t:611_6	mahantoti nibbacanenapi attho sūpapanno hoti, paṇidhimahantatādi cassa buddhavaṃsa	611	
PA_tika-s01_05t:611_7	cariyāpiṭakādi vasena veditabbo. Mahāpadānasuttaṭṭhakathāyaṃ pana “mahāpurisassāti	611	
PA_tika-s01_05t:611_8	jātigottakulapadesādivasena mahantassa purisassā”ti vuttaṃ. Tattha “khattiyo, brāhmaṇo”ti	611	
PA_tika-s01_05t:611_9	evamādi jāti. “Koṇḍañño, gotamo”ti evamādi gottaṃ. “Poṇikā, cikkhallikā, sākiyā,	611	
PA_tika-s01_05t:611_10	koliyā”ti evamādi kulapadeso, tadetaṃ sabbampi idha ādisaddena saṅgahitanti daṭṭhabbaṃ.	6111	
PA_tika-s01_05t:611_11	Evañhi sati “dveyeva gatiyo bhavantī”ti ubhinnaṃ sādhāraṇavacanaṃ samatthitaṃ hotīti.	6111	
PA_tika-s01_05t:612_0	Niṭṭhāti nipphattiyo siddhiyo. Nanvāyaṃ gati-saddo anekattho, kasmā niṭṭhāyameva	612	
PA_tika-s01_05t:612_1	vuttoti āha“kāmañcāya”ntiādi. Bhavabhedeti nirayādibhavavisese. So hi sucaritaduccaritakammena	612	
PA_tika-s01_05t:612_2	sattehi upapajjanavasena gantabbāti gati. Gacchati pavattati etthāti gati, nivāsaṭṭhānaṃ.	612	
PA_tika-s01_05t:612_3	Gamati yathāsabhāvaṃ jānātīti gati. Paññā, gamanaṃ byāpanaṃ gati, vissaṭabhāvo, so	612	
PA_tika-s01_05t:612_4	pana ito ca etto ca byāpetvā ṭhitatāva. Gamanaṃ nipphattanaṃ gati, niṭṭhā, ajjhāsayapaṭisaraṇatthāpi	612	
PA_tika-s01_05t:612_5	nidassananayena gahitā. Tathā hesa “imesaṃ kho ahaṃ bhikkhūnaṃ sīlavantānaṃ kalyāṇadhammānaṃ	612	
PA_tika-s01_05t:612_6	neva jānāmi āgatiṃ vā gatiṃ vā”ti ettha ajjhāsaye vattati, “nibbānaṃ arahato gatī”ti	612	
PA_tika-s01_05t:612_7	ettha paṭisaraṇe, parāyaṇe apassayeti attho. Gacchati yathāruci pavattatīti gati,	612	
PA_tika-s01_05t:612_8	ajjhāsayo. Gacchati avacarati, avacaraṇavasena vā pavattati etthāti gati, paṭisaraṇaṃ.	612	
PA_tika-s01_05t:612_9	Sabbasaṅkhatavisaññuttassa hi arahato nibbānameva paṭisaraṇaṃ, idha pana niṭṭhāyaṃ	612	
PA_tika-s01_05t:612_10	vattatīti veditabbo tadaññesamavisayattā.	6121	
PA_tika-s01_05t:613_0	Nanu dvinnaṃ nipphattīnaṃ nimittabhūtāni lakkhaṇāni visadisāneva, atha kasmā “yehi	613	
PA_tika-s01_05t:613_1	samannāgatassā”tiādinā tesaṃ sadisabhāvo vuttoti codanālesaṃ dassetvā sodhento “tattha	613	
PA_tika-s01_05t:613_2	kiñcāpī”tiādimāha. Samānepi nigrodhabimbatādilakkhaṇabhāve attheva koci nesaṃ visesoti	613	
PA_tika-s01_05t:613_3	dassetuṃ “na teheva buddho hotī”ti vuttaṃ. “Yathā hi buddhānaṃ lakkhaṇāni suvisadāni,	613	
PA_tika-s01_05t:613_4	suparibyattāni, paripuṇṇāni ca honti, na evaṃ cakkavattīna”nti ayaṃ pana viseso ācariyadhammapālattherena	613	
PA_tika-s01_05t:613_5	pakāsito. Jāyanti bhinnesupi atthesu abhinnadhīsaddā etāyāti jāti, lakkhaṇabhāvamattaṃ. Vuttañhi –	613	
PA_tika-s01_05t:614	“Sabalādīsu bhinnesu, yāya vattantubhinnadhī;	61	
PA_tika-s01_05t:615	Saddā sā jātiresā ca, mālāsuttamivanvitā”ti.	61	
PA_tika-s01_05t:616_0	Tasmā lakkhaṇatāmattena samānabhāvato visadisānipi tāniyeva cakkavattinipphattinimittabhūtāni	616	
PA_tika-s01_05t:616_1	lakkhaṇāni sadisāni viya katvā tāni buddhanipphattinimittabhūtāni lakkhaṇāni nāmāti	616	
PA_tika-s01_05t:616_2	idaṃ vacanaṃ vuccatīti attho. Adhiāpubbavasayoge bhummatthe upayogavacananti āha	616	
PA_tika-s01_05t:616_3	“agāre vasatī”ti catūhi acchariyadhammehīti abhirūpatā, dīghāyukatā, appābādhatā,	616	
PA_tika-s01_05t:616_4	brāhmaṇagahapatikānaṃ piyamanāpatāti imehi catūhi acchariyasabhāvabhūtāhi iddhīhi. Yathāha –	616	
PA_tika-s01_05t:617	“Rājā ānanda, mahāsudassano catūhi iddhīhi samannāgato ahosi. Katamāhi catūhi iddhīhi? Idhānanda, rājā mahāsudassano abhirūpo ahosi dassanīyo pāsādiko”tiādi.	61	
PA_tika-s01_05t:618_0	Cetiyajātake āgatanayaṃ gahetvāpi evaṃ vadanti “sarīrato candanagandho vāyati, ayaṃ	618	
PA_tika-s01_05t:618_1	ekā iddhi. Mukhato uppalagandho vāyati, ayaṃ dutiyā. Cattāro devaputtā catūsu disāsu	618	
PA_tika-s01_05t:618_2	sabbakālaṃ khaggahatthā ārakkhaṃ gaṇhanti, ayaṃ tatiyā. Ākāsena vicarati, ayaṃ catutthī”ti.	618	
PA_tika-s01_05t:618_3	Anāgatavaṃsasaṃvaṇṇanāyaṃ pana “abhirūpabhāvo ekā iddhi, samavepākiniyā gahaṇiyā	618	
PA_tika-s01_05t:618_4	samannāgatabhāvo dutiyā, yāvatāyukampi sakalalokassa dassanātittikabhāvo tatiyā,	618	
PA_tika-s01_05t:618_5	ākāsacāribhāvo catutthī”ti vuttaṃ. Tattha samavepākiniyā gahaṇiyā samannāgatabhāvoti	618	
PA_tika-s01_05t:618_6	samavipācaniyā kammajatejodhātuyā sampannatā. Yassa hi bhuttamattova āhāro jīrati,	618	
PA_tika-s01_05t:618_7	yassa vā pana puṭabhattaṃ viya tatheva tiṭṭhati, ubhopete na samavepākiniyā samannāgatā.	618	
PA_tika-s01_05t:618_8	Yassa pana puna bhattakāle bhattacchando uppajjateva, ayaṃ samavepākiniyā samannāgato	618	
PA_tika-s01_05t:618_9	nāma, tathārūpatāti attho. Saṅgahavatthūhīti dānaṃ, piyavacanaṃ, atthacariyā, samānattatāti	618	
PA_tika-s01_05t:618_10	imehi saṅgahopāyehi. Yathāha –	6181	
PA_tika-s01_05t:619	“Dānañca peyyavajjañca, atthacariyā ca yā idha;	61	
PA_tika-s01_05t:620	Samānattatā ca dhammesu, tattha tattha yathārahaṃ;	62	
PA_tika-s01_05t:621	Ete kho saṅgahā loke, rathassāṇīva yāyato.	62	
PA_tika-s01_05t:622	Ete ca saṅgahā nāssu, na mātā puttakāraṇā;	62	
PA_tika-s01_05t:623	Labhetha mānaṃ pūjaṃ vā, pitā vā puttakāraṇā.	62	
PA_tika-s01_05t:624	Yasmā ca saṅgahā ete, samapekkhanti paṇḍitā;	62	
PA_tika-s01_05t:625	Tasmā mahattaṃ papponti, pāsaṃsā ca bhavanti te”ti. ;	62	
PA_tika-s01_05t:626_0	Rañjanatoti pītisomanassavasena rañjanato, na rāgavasena, pītisomanassānaṃ jananatoti	626	
PA_tika-s01_05t:626_1	vuttaṃ hoti. Catūhi saṅgahavatthūhi rañjanaṭṭhena rājāti pana sabbesaṃ rājūnaṃ samaññā	626	
PA_tika-s01_05t:626_2	tathā akarontānampi vilīvabījanādīsu tālavaṇṭavohāro viya ruḷhivasena pavattito,	626	
PA_tika-s01_05t:626_3	tasmā “acchariyadhammehī”ti asādhāraṇanibbacanaṃ vuttanti daṭṭhabbaṃ.	626	
PA_tika-s01_05t:627_0	Saddasāmatthiyato anekadhā cakkavattīsaddassa vacanatthaṃ dassento padhānabhūtaṃ	627	
PA_tika-s01_05t:627_1	vacanatthaṃ paṭhamaṃ dassetuṃ “cakkaratana”ntiādimāha. Idameva hi padhānaṃ cakkaratanassa	627	
PA_tika-s01_05t:627_2	pavattanamantarena cakkavattibhāvānāpattito. Tathā hi aṭṭhakathāsu vuttaṃ “kittāvatā	627	
PA_tika-s01_05t:627_3	cakkavattī hotīti? Ekaṅguladvaṅgulamattampi cakkaratane ākāsaṃ abbhuggantvā pavatte”ti.	627	
PA_tika-s01_05t:627_4	Yasmā pana rājā cakkavattī ekaṃsaṃ uttarāsaṅgaṃ karitvā vāmahatthena hatthisoṇḍasadisapanāḷiṃ	627	
PA_tika-s01_05t:627_5	suvaṇṇabhiṅkāraṃ ukkhipitvā dakkhiṇahatthena cakkaratanaṃ udakena abbhukkiritvā “pavattatu	627	
PA_tika-s01_05t:627_6	bhavaṃ cakkaratanaṃ, abhivijinātu bhavaṃ cakkaratana”nti vacanena cakkaratanaṃ vehāsaṃ	627	
PA_tika-s01_05t:627_7	abbhuggantvā pavattesi, tasmā tādisaṃ pavattāpanaṃ sandhāya “cakkaratanaṃ vattetī”ti	627	
PA_tika-s01_05t:627_8	vuttaṃ. Yathāha “atha kho ānanda rājā mahāsudassano uṭṭhāyāsanā…pe… cakkaratanaṃ	627	
PA_tika-s01_05t:627_9	abbhukkiri ‘pavattatu bhavaṃ cakkaratana’nti”ādi. Na kevalañca cakkasaddo cakkarataneyeva	627	
PA_tika-s01_05t:627_10	vattati atha kho sampatticakkādīsupi, tasmā taṃtadatthavācakasaddasāmatthiyatopi	6271	
PA_tika-s01_05t:627_11	vacanatthaṃ dasseti “sampatticakkehī”tiādinā. Tattha sampatticakkehīti –	6271	
PA_tika-s01_05t:628	“Patirūpe vase dese, ariyamittakaro siyā;	62	
PA_tika-s01_05t:629	Sammāpaṇidhisampanno, pubbe puññakato naro;	62	
PA_tika-s01_05t:630	Dhaññaṃ dhanaṃ yaso kitti, sukhañcetaṃdhivattatī”ti. –	63	
PA_tika-s01_05t:631_0	Vuttehi patirūpadesavāsādisampatticakkehi. Vattatīti pavattati sampajjati, uparūpari	631	
PA_tika-s01_05t:631_1	kusaladhammaṃ vā paṭipajjati. Tehīti sampatticakkehi. Paranti sattanikāyaṃ, yathā	631	
PA_tika-s01_05t:631_2	sayaṃsaddo suddhakattutthassa jotako, tathā paraṃsaddopi hetukattutthassāti veditabbaṃ.	631	
PA_tika-s01_05t:631_3	Vattetīti pavatteti sampādeti, uparūpari kusaladhammaṃ vā paṭipajjāpeti. Yathāha –	631	
PA_tika-s01_05t:632_0	“Rājā mahāsudassano evamāha ‘pāṇo na hantabbo, adinnaṃ na ādātabbaṃ, kāmesu micchā	632	
PA_tika-s01_05t:632_1	na caritabbā, musā na bhaṇitabbā, majjaṃ na pātabbaṃ, yathābhuttañca bhuñjathā’ti.	632	
PA_tika-s01_05t:632_2	Ye kho panānanda puratthimāya disāya paṭirājāno, te rañño mahāsudassanassa anuyantā ahesu”ntiādi.	632	
PA_tika-s01_05t:633	Iriyāpathacakkānanti iriyāpathabhūtānaṃ cakkānaṃ. Iriyāpathopi hi “cakka”nti vuccati “catucakkaṃ navadvāra”ntiādīsu. Yathāha –	63	
PA_tika-s01_05t:634	“Rathaṅge lakkhaṇe dhammo-racakkesviriyāpathe;	63	
PA_tika-s01_05t:635	Cakkaṃ sampattiyaṃ cakka-ratane maṇḍale bale;	63	
PA_tika-s01_05t:636	Kulālabhaṇḍe āṇāya-māyudhe dānarāsisū”ti.	63	
PA_tika-s01_05t:637	Vattoti pavattanaṃ uppajjanaṃ, imināva iriyāpathacakkaṃ vatteti parahitāya uppādetīti nibbacanampi dasseti atthato samānattā. Tathā cāha –	63	
PA_tika-s01_05t:638_0	“Atha kho taṃ ānanda cakkaratanaṃ puratthimaṃ disaṃ pavatti, anvadeva rājā mahāsudassano	638	
PA_tika-s01_05t:638_1	saddhiṃ caturaṅginiyā senāya. Yasmiṃ kho panānanda, padese cakkaratanaṃ patiṭṭhāsi,	638	
PA_tika-s01_05t:638_2	tattha rājā mahāsudassano vāsaṃ upagacchi saddhiṃ caturaṅginiyā senāyā”tiādi.	638	
PA_tika-s01_05t:639	Ayaṃ aṭṭhakathāto aparo nayo – appaṭihataṃ āṇāsaṅkhātaṃ cakkaṃ vattetīti cakkavattī. Tathā hi vuttaṃ –	63	
PA_tika-s01_05t:640_0	“Pañcahi bhikkhave dhammehi samannāgato rājā cakkavattī dhammeneva cakkaṃ vatteti,	640	
PA_tika-s01_05t:640_1	taṃ hoti cakkaṃ appaṭivattiyaṃ kenaci manussabhūtena paccatthikena pāṇinā. Katamehi	640	
PA_tika-s01_05t:640_2	pañcahi? Idha bhikkhave rājā cakkavattī atthaññū ca hoti, dhammaññū ca mattaññū,	640	
PA_tika-s01_05t:640_3	ca kālaññū ca parisaññū ca. Imehi kho…pe… pāṇinā”tiādi.	640	
PA_tika-s01_05t:641_0	Khattiyamaṇḍalādisaññitaṃ cakkaṃ samūhaṃ attano vase vatteti anuvattetītipi cakkavattī.	641	
PA_tika-s01_05t:641_1	Vuttañhi “ye kho panānanda puratthimāya disāya paṭirājāno, te rañño mahāsudassanassa	641	
PA_tika-s01_05t:641_2	anuyantā ahesu”ntiādi. Cakkalakkhaṇaṃ vattati etassātipi cakkavattī. Tenāha “imassa	641	
PA_tika-s01_05t:641_3	deva kumārassa heṭṭhā pādatalesu cakkāni jātāni sahassārāni sanemikāni sanābhikāni	641	
PA_tika-s01_05t:641_4	sabbākāraparipūrānī”tiādi. Cakkaṃ mahantaṃ kāyabalaṃ vattati etassātipi cakkavattī.	641	
PA_tika-s01_05t:641_5	Vuttañhetaṃ “ayañhi deva kumāro sattussado…pe… ayañhi deva kumāro sīhapubbaddhakāyo”tiādi.	641	
PA_tika-s01_05t:641_6	Tena hissa lakkhaṇena mahabbalabhāvo viññāyati. Cakkaṃ dasavidhaṃ, dvādasavidhaṃ	641	
PA_tika-s01_05t:641_7	vā vattadhammaṃ vattati paṭipajjatīti cakkavattī. Tena vuttaṃ “na hi te tāta dibbaṃ	641	
PA_tika-s01_05t:641_8	cakkaratanaṃ pettikaṃ dāyajjaṃ, iṅgha tvaṃ tāta ariye cakkavattivatte vattāhī”tiādi.	641	
PA_tika-s01_05t:641_9	Cakkaṃ mahantaṃ dānaṃ vatteti pavattetītipi cakkavattī. Vuttañca –	641	
PA_tika-s01_05t:642_0	“Paṭṭhapesi kho ānanda rājā mahāsudassano tāsaṃ pokkharaṇīnaṃ tīre evarūpaṃ dānaṃ	642	
PA_tika-s01_05t:642_1	annaṃ annatthikassa, pānaṃ pānatthikassa, vatthaṃ vatthatthikassa, yānaṃ yānatthikassa,	642	
PA_tika-s01_05t:642_2	sayanaṃ sayanatthikassa, itthiṃ itthitthikassa, hiraññaṃ hiraññatthikassa, suvaṇṇaṃ	642	
PA_tika-s01_05t:642_3	suvaṇṇatthikassā”tiādi.	642	
PA_tika-s01_05t:643_0	Rājāti sāmaññaṃ tadaññasādhāraṇato. Cakkavattīti visesaṃ anaññasādhāraṇato. Dhammasaddo	643	
PA_tika-s01_05t:643_1	ñāye, samo eva ca ñāyo nāmāti āha “ñāyena samenā”ti. Vattati uppajjati, paṭipajjatīti	643	
PA_tika-s01_05t:643_2	vā attho. “Idaṃ nāma caratī”ti avuttepi sāmaññajotanāya visese avaṭṭhānato, visesatthinā	643	
PA_tika-s01_05t:643_3	ca visesassa payujjitabbattā “sadatthaparatthe”ti yojīyati. Padesaggahaṇe hi asati	643	
PA_tika-s01_05t:643_4	gahetabbassa nippadesatā viññāyati yathā “dikkhito na dadātī”ti. Yasmā cakkavattirājā	643	
PA_tika-s01_05t:643_5	dhammeneva rajjamadhigacchati, na adhammena parūpaghātādinā. Tasmā vuttaṃ “dhammena	643	
PA_tika-s01_05t:643_6	rajjaṃ labhitvā”tiādi, dhammenāti ca ñāyena, kusaladhammena vā. Rañño bhāvo rajjaṃ, issariyaṃ.	643	
PA_tika-s01_05t:644_0	Paresaṃ hitopāyabhūtaṃ dhammaṃ karoti, caratīti vā dhammiko. Attano hitopāyabhūtassa	644	
PA_tika-s01_05t:644_1	dhammassa kārako, carako vā rājāti dhammarājāti imaṃ savisesaṃ atthaṃ dasseti “parahitadhammakaraṇena	644	
PA_tika-s01_05t:644_2	vā”tiādinā. Ayaṃ pana mahāpadānaṭṭhakathānayo – dasavidhe kusaladhamme, agatirahite	644	
PA_tika-s01_05t:644_3	vā rājadhamme niyuttoti dhammiko; teneva dhammena lokaṃ rañjetīti dhammarājā. Pariyāyavacanameva	644	
PA_tika-s01_05t:644_4	hi idaṃ padadvayanti. Ācariyena pana evaṃ vuttaṃ “cakkavattivattasaṅkhātaṃ dhammaṃ	644	
PA_tika-s01_05t:644_5	carati, cakkavattivattasaṅkhāto vā dhammo etassa, etasmiṃ vā atthīti dhammiko, dhammato	644	
PA_tika-s01_05t:644_6	anapetattā dhammo ca so rañjanaṭṭhena rājā cāti dhammarājā”ti. “Rājā hoti cakkavattī”ti	644	
PA_tika-s01_05t:644_7	vacanato “cāturanto”ti idaṃ catudīpissarataṃ vibhāvetīti āha “cāturantāyā”tiādi.	644	
PA_tika-s01_05t:644_8	Cattāro samuddā antā pariyosānā etissāti cāturantā, pathavī. Sā hi catūsu disāsu	644	
PA_tika-s01_05t:644_9	puratthimasamuddādicatusamuddapariyosānattā evaṃ vuccati. Tena vuttaṃ “catusamudda	644	
PA_tika-s01_05t:644_10	antāyā”ti, sā pana avayavabhūtehi catubbidhehi dīpehi vibhūsitā ekalokadhātupariyāpannā	6441	
PA_tika-s01_05t:644_11	pathavīyevāti dasseti “catubbidhadīpavibhūsitāya pathaviyā”ti iminā. Yathāha –	6441	
PA_tika-s01_05t:645	“Yāvatā candimasūriyā, pariharanti disā bhanti virocanā;	64	
PA_tika-s01_05t:646	Sabbeva dāsā mandhātu, ye ca pāṇā pathavissitā”ti.	64	
PA_tika-s01_05t:647_0	Ettha ca “catudīpavibhūsitāyā”ti avatvā catubbidhadīpavibhūsitāyāti vidhasaddaggahaṇaṃ	647	
PA_tika-s01_05t:647_1	paccekaṃ pañcasataparittadīpānampi mahādīpeyeva saṅgahaṇatthaṃ saddātirittena atthātirittassa	647	
PA_tika-s01_05t:647_2	viññāyamānattā, koṭṭhāsavācakena vā vidhasaddena samānabhāgānaṃ gahitattāti daṭṭhabbaṃ.	647	
PA_tika-s01_05t:647_3	Kopādipaccatthiketi ettha ādisaddena kāmamohamānamadādike saṅgaṇhāti. Vijetīti taṃkālāpekkhāya	647	
PA_tika-s01_05t:647_4	vattamānavacanaṃ, vijitavāti attho. Saddavidū hi atīte tāvīsaddamicchanti. “Sabbarājāno	647	
PA_tika-s01_05t:647_5	vijetī”ti vadanto kāmaṃ cakkavattino kenaci yuddhaṃ nāma natthi, yuddhena pana sādhetabbassa	647	
PA_tika-s01_05t:647_6	vijayassa siddhiyā “vijitasaṅgāmo” tveva vuttoti dasseti.	647	
PA_tika-s01_05t:648_0	Thāvarassa dhuvassa bhāvo thāvariyaṃ, yathā janapade thāvariyaṃ patto, taṃ dassetuṃ	648	
PA_tika-s01_05t:648_1	“na sakkā kenacī”tiādi vuttaṃ, iminā kenaci akampiyaṭṭhena janapade thāvariyappattoti	648	
PA_tika-s01_05t:648_2	tappurisasamāsaṃ dasseti, itarena ca daḷhabhattibhāvato janapado thāvariyappatto	648	
PA_tika-s01_05t:648_3	etasminti aññapadatthasamāsaṃ. Tamhīti asmiṃ rājini. Yathā janapado tasmiṃ thāvariyaṃ	648	
PA_tika-s01_05t:648_4	patto, tadāvikaronto “anuyutto”tiādimāha. Tattha anuyuttoti niccapayutto. Sakammaniratoti	648	
PA_tika-s01_05t:648_5	cakkavattino rajjakamme sadā pavatto. Acalo asampavedhīti pariyāyavacanametaṃ, corānaṃ	648	
PA_tika-s01_05t:648_6	vā vilopanamattena acalo, dāmarikattena asampavedhī. Corehi vā acalo, paṭirājūhi	648	
PA_tika-s01_05t:648_7	asampavedhī. Anatimudubhāvena vā acalo, anaticaṇḍabhāvena asampavedhī. Tathā hi aticaṇḍassa	648	
PA_tika-s01_05t:648_8	rañño balikhaṇḍādīhi lokaṃ pīḷayato manussā majjhimajanapadaṃ chaḍḍetvā pabbatasamuddatīrādīni	648	
PA_tika-s01_05t:648_9	nissāya paccante vāsaṃ kappenti, atimudukassa ca rañño corasāhasikajanavilopapīḷitā	648	
PA_tika-s01_05t:648_10	manussā paccantaṃ pahāya janapadamajjhe vāsaṃ kappenti, iti evarūpe rājini janapado	6481	
PA_tika-s01_05t:648_11	thāvarabhāvaṃ na pāpuṇāti. Etasmiṃ pana tadubhayavirahite suvaṇṇatulā viya samabhāvappatte	6481	
PA_tika-s01_05t:648_12	rājini rajjaṃ kārayamāne janapado pāsāṇapiṭṭhiyaṃ ṭhapetvā ayopaṭṭena parikkhitto	6481	
PA_tika-s01_05t:648_13	viya acalo asampavedhī thāvariyappattoti.	6481	
PA_tika-s01_05t:649_0	Seyyathidanti ekova nipāto, “so katamo, taṃ katamaṃ, sā katamā”tiādinā yathārahaṃ	649	
PA_tika-s01_05t:649_1	liṅgavibhattivacanavasena payojiyamānova hoti, idha tāni katamānīti payuttoti āha	649	
PA_tika-s01_05t:649_2	“tassa cetānī”tiādi. Cacati cakkavattino yathāruci ākāsādigamanāya paribbhamatīti	649	
PA_tika-s01_05t:649_3	cakkaṃ. Cakkaratanañhi antosamuṭṭhitavāyodhātuvasena rañño cakkavattissa vacanasamanantarameva	649	
PA_tika-s01_05t:649_4	pavattati, na candasūriyavimānādi viya bahisamuṭṭhitavāyodhātuvasenāti vimānaṭṭhakathāyaṃ	649	
PA_tika-s01_05t:649_5	vuttaṃ. Ratijananaṭṭhenāti pītisomanassuppādanaṭṭhena. Tañhi passantassa, suṇantassa	649	
PA_tika-s01_05t:649_6	ca anappakaṃ pītisomanassaṃ uppajjati acchariyadhammattā. Vacanatthato pana rameti	649	
PA_tika-s01_05t:649_7	ratiṃ karotīti ratanaṃ, ramanaṃ vā rataṃ, taṃ netīti ratanaṃ, rataṃ vā janetīti ratanaṃ	649	
PA_tika-s01_05t:649_8	ja-kāralopavasenātipi neruttikā. Sabbatthāti hatthiratanādīsu.	649	
PA_tika-s01_05t:650_0	Cittīkatabhāvādināpi cakkassa ratanaṭṭho veditabbo, so pana ratijananaṭṭheneva ekasaṅgahatāya	650	
PA_tika-s01_05t:650_1	visuṃ na gahito. Kasmā ekasaṅgahoti ce? Cittīkatādibhāvassapi ratinimittattā. Atha	650	
PA_tika-s01_05t:650_2	vā ganthabyāsaṃ pariharitukāmena cittīkatādibhāvo na gahitoti veditabbaṃ. Aññāsu	650	
PA_tika-s01_05t:650_3	pana aṭṭhakathāsu evaṃ vuttaṃ –	650	
PA_tika-s01_05t:651	“Ratijananaṭṭhena ratanaṃ. Apica –	65	
PA_tika-s01_05t:652	Cittīkataṃ mahagghañca, atulaṃ dullabhadassanaṃ;	65	
PA_tika-s01_05t:653	Anomasattaparibhogaṃ, ratanaṃ tena vuccati.	65	
PA_tika-s01_05t:654_0	“Cakkaratanassa ca nibbattakālato paṭṭhāya aññaṃ devaṭṭhānaṃ nāma na hoti, sabbepi	654	
PA_tika-s01_05t:654_1	gandhapupphādīhi tasseva pūjañca abhivādanādīni ca karontīti cittīkataṭṭhena ratanaṃ.	654	
PA_tika-s01_05t:654_2	Cakkaratanassa ca ettakaṃ nāma dhanaṃ agghatīti aggho natthi, iti mahagghaṭṭhenapi	654	
PA_tika-s01_05t:654_3	ratanaṃ. Cakkaratanañca aññehi loke vijjamānaratanehi asadisanti atulaṭṭhena ratanaṃ.	654	
PA_tika-s01_05t:654_4	Yasmā pana yasmiṃ kappe buddhā uppajjanti, tasmiṃyeva cakkavattino uppajjanti, buddhā	654	
PA_tika-s01_05t:654_5	ca kadāci karahaci uppajjanti, tasmā dullabhadassanaṭṭhenapi ratanaṃ. Tadetaṃ jātirūpakulaissariyādīhi	654	
PA_tika-s01_05t:654_6	anomassa uḷārasattasseva uppajjati, na aññassāti anomasattaparibhogaṭṭhenapi ratanaṃ.	654	
PA_tika-s01_05t:654_7	Yathā ca cakkaratanaṃ, evaṃ sesānipī”ti.	654	
PA_tika-s01_05t:655_0	Tatrāyaṃ taṭṭīkāya, aññattha ca vuttanayena atthavibhāvanā – idañhi “cittīkata”ntiādivacanaṃ	655	
PA_tika-s01_05t:655_1	nibbacanatthavasena vuttaṃ na hoti, atha kinti ce? Loke “ratana”nti sammatassa vatthuno	655	
PA_tika-s01_05t:655_2	garukātabbabhāvena vuttaṃ. Sarūpato panetaṃ lokiyamahājanena sammataṃ hiraññasuvaṇṇādikaṃ,	655	
PA_tika-s01_05t:655_3	cakkavattirañño uppannaṃ cakkaratanādikaṃ, kataññukatavedipuggalādikaṃ, sabbukkaṭṭhaparicchedavasena	655	
PA_tika-s01_05t:655_4	buddhādisaraṇattayañca daṭṭhabbaṃ. “Aho manohara”nti citte kattabbatāya cittīkataṃ,	655	
PA_tika-s01_05t:655_5	svāyaṃ cittīkāro tassa pūjanīyatāyāti katvā pūjanīyanti atthaṃ vadanti. Keci pana	655	
PA_tika-s01_05t:655_6	“vicitrakataṭṭhena cittīkata”nti bhaṇanti, taṃ na gahetabbaṃ idha cittasaddassa hadayavācakattā	655	
PA_tika-s01_05t:655_7	“cittīkatvā suṇātha me”ti āhaccabhāsitapāḷiyaṃ viya. Tathā cāhu “yathārahamivaṇṇāgamo	655	
PA_tika-s01_05t:655_8	bhūkaresū”ti. “Passa cittīkataṃ rūpaṃ, maṇinā kuṇḍalena cā”tiādīsu pana pubbe avicitraṃ	655	
PA_tika-s01_05t:655_9	idāni vicitraṃ katanti cittīkatanti attho gahetabbo tattha cittasaddassa vicitravācakattā.	655	
PA_tika-s01_05t:655_10	Mahantaṃ vipulaṃ aparimitaṃ agghatīti mahagghaṃ. Natthi etassa tulā upamā, tulaṃ	6551	
PA_tika-s01_05t:655_11	vā sadisanti atulaṃ. Kadācideva uppajjanato dukkhena laddhabbadassanattā dullabhadassanaṃ.	6551	
PA_tika-s01_05t:655_12	Anomehi uḷāraguṇeheva sattehi paribhuñjitabbato anomasattaparibhogaṃ.	6551	
PA_tika-s01_05t:656_0	Idāni nesaṃ cittīkatādiatthānaṃ savisesaṃ cakkaratane labbhamānataṃ dassetvā itaresupi	656	
PA_tika-s01_05t:656_1	te atidisituṃ “yathā ca cakkaratana”ntiādi āraddhaṃ. Tattha aññaṃ devaṭṭhānaṃ nāma	656	
PA_tika-s01_05t:656_2	na hoti rañño anaññasādhāraṇissariyādisampattipaṭilābhahetuto, aññesaṃ sattānaṃ yathicchitatthapaṭilābhahetuto	656	
PA_tika-s01_05t:656_3	ca. Aggho natthi ativiya uḷārasamujjalaratanattā, acchariyabbhutadhammatāya ca. Yadaggena	656	
PA_tika-s01_05t:656_4	ca mahagghaṃ, tadaggena atulaṃ. Sattānaṃ pāpajigucchanena vigatakāḷako puññapasutatāya	656	
PA_tika-s01_05t:656_5	maṇḍabhūto yādiso kālo buddhuppādāraho, tādise eva cakkavattīnampi sambhavoti āha	656	
PA_tika-s01_05t:656_6	“yasmā panā”tiādi. Kadāci karahacīti pariyāyavacanaṃ, “kadācī”ti vā yathāvuttakālaṃ	656	
PA_tika-s01_05t:656_7	sandhāya vuttaṃ, “karahacī”ti jambusiridīpasaṅkhātaṃ desaṃ. Tenāha –	656	
PA_tika-s01_05t:657	“Kālaṃ dīpañca desañca, kulaṃ mātarameva ca;	65	
PA_tika-s01_05t:658	Ime pañca viloketvā, uppajjati mahāyaso”ti. ;	65	
PA_tika-s01_05t:659_0	Upamāvasena cetaṃ vuttaṃ. Upamopameyyānañca na accantameva sadisatā, tasmā yathā	659	
PA_tika-s01_05t:659_1	buddhā kadāci karahaci uppajjanti, na tathā cakkavattino, cakkavattino pana anekadāpi	659	
PA_tika-s01_05t:659_2	buddhuppādakappe uppajjantīti attho gahetabbo. Evaṃ santepi cakkavattivattapūraṇassa	659	
PA_tika-s01_05t:659_3	dukkarabhāvato dullabhuppādoyevāti iminā dullabhuppādatāsāmaññena tesaṃ dullabhadassanatā	659	
PA_tika-s01_05t:659_4	vuttāti veditabbaṃ. Kāmaṃ cakkaratanānubhāvena samijjhamāno guṇo cakkavattiparivārajanasādhāraṇo,	659	
PA_tika-s01_05t:659_5	tathāpi cakkavattī eva naṃ sāmibhāvena visavitāya paribhuñjatīti vattabbataṃ arahati	659	
PA_tika-s01_05t:659_6	tadatthameva uppajjanatoti dassento “tadeta”ntiādimāha. Yathāvuttānaṃ pañcannaṃ,	659	
PA_tika-s01_05t:659_7	channampi vā atthānaṃ sesaratanesupi labbhanato “evaṃ sesānipī”ti vuttaṃ.	659	
PA_tika-s01_05t:660_0	Imehi pana ratanehi rājā cakkavattī kimatthaṃ paccanubhoti, nanu vināpi tesu kenaci	660	
PA_tika-s01_05t:660_1	raññā cakkavattinā bhavitabbanti codanāya tassa tehi hathārahamatthapaccanubhavanadassanena	660	
PA_tika-s01_05t:660_2	kenacipi avinābhāvitaṃ vibhāvetuṃ “imesu panā”tiādi āraddhaṃ. Ajitaṃ puratthimādidisāya	660	
PA_tika-s01_05t:660_3	khattiyamaṇḍalaṃ jināti mahesakkhatāsaṃvattaniyakammanissandabhāvato. Yathāsukhaṃ	660	
PA_tika-s01_05t:660_4	anuvicarati hatthiratanaṃ, assaratanañca abhiruhitvā tesaṃ ānubhāvena antopātarāsaṃyeva	660	
PA_tika-s01_05t:660_5	samuddapariyantaṃ pathaviṃ anupariyāyitvā rājadhāniyā eva paccāgamanato. Pariṇāyakaratanena	660	
PA_tika-s01_05t:660_6	vijitamanurakkhati tattha tattha kattabbakiccasaṃvidahanato. Avasesehi maṇiratanaitthiratanagahapatiratanehi	660	
PA_tika-s01_05t:660_7	upabhuñjanena pavattaṃ upabhogasukhaṃ anubhavati yathārahaṃ tehi tathānubhavanasiddhito.	660	
PA_tika-s01_05t:660_8	So hi maṇiratanena yojanappamāṇe padese andhakāraṃ vidhametvā ālokadassanādinā sukhamanubhavati,	660	
PA_tika-s01_05t:660_9	itthiratanena atikkantamānusakarūpadassanādivasena, gahapatiratanena icchiticchitamaṇikanakarajatādidhanapaṭilābhavasena sukhamanubhavati.	660	
PA_tika-s01_05t:661	Idāni sattiyā, sattiphalena ca yathāvuttamatthaṃ vibhāvetuṃ “paṭhamenā”tiādi vuttaṃ. Tividhā hi sattiyo “sakkonti samatthenti rājāno etāyā”ti katvā. Yathāhu –	66	
PA_tika-s01_05t:662	“Pabhāvussāhamantānaṃ, vasā tisso hi sattiyo;	66	
PA_tika-s01_05t:663	Pabhāvo daṇḍajo tejo, patāpo tu ca kosajo.	66	
PA_tika-s01_05t:664	Manto ca mantanaṃ so tu, catukkaṇṇo dvigocaro;	66	
PA_tika-s01_05t:665	Tigocaro tu chakkaṇṇo, rahassaṃ guyhamuccate”ti.	66	
PA_tika-s01_05t:666_0	Tattha vīriyabalaṃ ussāhasatti. Paṭhamena cassa cakkaratanena tadanuyogo paripuṇṇo	666	
PA_tika-s01_05t:666_1	hoti. Kasmāti ce? Tena ussāhasattiyā pavattetabbassa appaṭihatāṇācakkabhāvassa siddhito.	666	
PA_tika-s01_05t:666_2	Paññābalaṃ mantasatti. Pacchimena cassa pariṇāyakaratanena tadanuyogo. Kasmāti ce?	666	
PA_tika-s01_05t:666_3	Tassa sabbarājakiccesu kusalabhāvena mantasattiyā viya avirajjhanapayogattā. Damanena,	666	
PA_tika-s01_05t:666_4	dhanena ca pabhuttaṃ pabhūsatti. Hatthiassagahapatiratanehi cassa tadanuyogo paripuṇṇo	666	
PA_tika-s01_05t:666_5	hoti. Kasmāti ce? Hatthiassaratanānaṃ mahānubhāvatāya, gahapatiratanato paṭiladdhakosasampattiyā	666	
PA_tika-s01_05t:666_6	ca pabhāvasattiyā viya pabhāvasamiddhisiddhito. Itthimaṇiratanehi tividhasattiyogaphalaṃ	666	
PA_tika-s01_05t:666_7	paripuṇṇaṃ hotīti sambandho, yathāvuttāhi tividhāhi sattīhi payujjanato yaṃ phalaṃ	666	
PA_tika-s01_05t:666_8	laddhabbaṃ. Taṃ sabbaṃ tehi paripuṇṇaṃ hotīti attho. Kasmāti ce? Teheva upabhogasukhassa sijjhanato.	666	
PA_tika-s01_05t:667_0	Duvidhasukhavasenapi yathāvuttamatthaṃ vibhāvetuṃ “so itthimaṇiratanehī”tiādi kathitaṃ.	667	
PA_tika-s01_05t:667_1	Bhogasukhanti samīpe katvā paribhogavasena pavattasukhaṃ. Sesehīti tadavasesehi cakkādipañcaratanehi.	667	
PA_tika-s01_05t:667_2	Apaccatthikatāvasena pavattasukhaṃ issariyasukhaṃ. Idāni tesaṃ sampannahetuvasenapi	667	
PA_tika-s01_05t:667_3	kenaci avinābhāvitameva vibhāvetuṃ “visesato”tiādimāha. Adosakusalamūlajanitakammānubhāvenāti	667	
PA_tika-s01_05t:667_4	adosasaṅkhātena kusalamūlena sahajātādipaccayavasena uppāditakammassa ānubhāvena	667	
PA_tika-s01_05t:667_5	sampajjanti sommatararatanajātikattā. Kammaphalañhi yebhuyyena kammasarikkhakaṃ.	667	
PA_tika-s01_05t:667_6	Majjhimāni maṇiitthigahapatiratanāni alobhakusalamūlajanitakammānubhāvena sampajjanti	667	
PA_tika-s01_05t:667_7	uḷāradhanassa, uḷāradhanapaṭilābhakāraṇassa ca pariccāgasampadāhetukattā. Pacchimaṃ	667	
PA_tika-s01_05t:667_8	pariṇāyakaratanaṃ amohakusalamūlajanitakammānubhāvena sampajjati mahāpaññeneva cakkavattirājakiccassa	667	
PA_tika-s01_05t:667_9	parinetabbattā, mahāpaññabhāvassa ca amohakusalamūlajanitakammanissandabhāvato. Bojjhaṅgasaṃyutteti	667	
PA_tika-s01_05t:667_10	mahāvagge dutiye bojjhaṅgasaṃyutte. Ratanasuttassāti tattha pañcamavagge saṅgītassa	6671	
PA_tika-s01_05t:667_11	dutiyassa ratanasuttassa. Upadeso nāma savisesaṃ sattannaṃ ratanānaṃ vicāraṇavasena pavatto nayo.	6671	
PA_tika-s01_05t:668_0	Saraṇato paṭipakkhavidhamanato sūrā sattivanto, nibbhayāvahāti attho. Tenāha “abhīrukajātikā”ti.	668	
PA_tika-s01_05t:668_1	Asure vijinitvā ṭhitattā sakko devānamindo dhīro nāma, tassa senaṅgabhāvato devaputto	668	
PA_tika-s01_05t:668_2	“aṅga”nti vuccati, dhīrassa aṅgaṃ, tassa rūpamiva rūpaṃ yesaṃ te dhīraṅgarūpā, tena	668	
PA_tika-s01_05t:668_3	vuttaṃ “devaputtasadisakāyā”ti. Eketi sārasamāsanāmakā ācariyā, tadakkhamanto āha	668	
PA_tika-s01_05t:668_4	“ayaṃ panetthā”tiādi. Sabhāvoti sabhāvabhūto attho. Uttamasūrāti uttamayodhā. Sūrasaddo	668	
PA_tika-s01_05t:668_5	hi idha yodhattho. Evañhi purimanayato imassa visesatā hoti, “uttamattho sūrasaddo”tipi	668	
PA_tika-s01_05t:668_6	vadanti, “uttamā sūrā vuccantī”tipi hi pāṭho dissati. Vīrānanti vīriyavantānaṃ. Aṅganti	668	
PA_tika-s01_05t:668_7	kāraṇaṃ “aṅgīyati ñāyati phalametenā”ti katvā. Yena vīriyena “dhīrā”ti vuccanti,	668	
PA_tika-s01_05t:668_8	tadeva dhīraṅgaṃ nāmāti āha “vīriyanti vuttaṃ hotī”ti. Rūpanti sarīraṃ. Tena vuttaṃ	668	
PA_tika-s01_05t:668_9	“vīriyamayasarīrā viyā”ti. Vīriyameva vīriyamayaṃ yathā “dānamaya”nti, tasmā vīriyasaṅkhātasarīrā	668	
PA_tika-s01_05t:668_10	viyāti attho. Vīriyaṃ pana na ekantarūpanti viya-saddaggahaṇaṃ kataṃ. Apica dhīraṅgena	6681	
PA_tika-s01_05t:668_11	nibbattaṃ dhīraṅganti atthaṃ dassetuṃ “vīriyamayasarīrā viyā”ti vuttaṃ, evampi vīriyato	6681	
PA_tika-s01_05t:668_12	rūpaṃ na ekantaṃ nibbattanti viya-saddena dasseti. Atha vā rūpaṃ sarīrabhūtaṃ dhīraṅgaṃ	6681	
PA_tika-s01_05t:668_13	vīriyametesanti yojetabbaṃ, tathāpi vīriyaṃ nāma kiñci saviggahaṃ na hotīti dīpeti	6681	
PA_tika-s01_05t:668_14	“vīriyamayasarīrā viyā”ti iminā, idhāpi mayasaddo sakattheyeva daṭṭhabbo, tasmā saviggahavīriyasadisāti	6681	
PA_tika-s01_05t:668_15	attho. Idaṃ vuttaṃ hoti – saviggahaṃ ce vīriyaṃ nāma siyā, te cassa puttā taṃsadisāyeva	6681	
PA_tika-s01_05t:668_16	bhaveyyunti ayameva cattho ācariyena anumato. Mahāpadānaṭṭhakathāyaṃ pana evaṃ vuttaṃ	6681	
PA_tika-s01_05t:668_17	“dhīraṅgaṃ rūpametesanti dhīraṅgarūpā, vīriyajātikā vīriyasabhāvā vīriyamayā akilāsuno	6681	
PA_tika-s01_05t:668_18	ahesuṃ, divasampi yujjhantā na kilamantīti vuttaṃ hotī”ti, tadetaṃ rūpasaddassa sabhāvatthataṃ	6681	
PA_tika-s01_05t:668_19	sandhāya vuttanti daṭṭhabbaṃ. Idha ceva aññattha katthaci “dhitaṅgarūpā”ti pāṭho	6681	
PA_tika-s01_05t:668_20	dissati. Vīriyatthopi hi dhitisaddo hoti “saccaṃ dhammo dhiti cāgo, diṭṭhaṃ so ativattatī”tiādīsu	6682	
PA_tika-s01_05t:668_21	dhitisaddo viya. Katthaci pana “vīraṅga”nti pāṭhova diṭṭho. Yathā ruccati, tathā gahetabbaṃ.	6682	
PA_tika-s01_05t:669_0	Nanu ca rañño cakkavattissa paṭisenā nāma natthi, ya’massa puttā pamaddeyyuṃ, atha	669	
PA_tika-s01_05t:669_1	kasmā “parasenappamaddanā”ti vuttanti codanaṃ sodhento “sace”tiādimāha, parasenā	669	
PA_tika-s01_05t:669_2	hotu vā, mā vā, “sace pana bhaveyyā”ti parikappanāmattena tesaṃ evamānubhāvataṃ dassetuṃ	669	
PA_tika-s01_05t:669_3	tathā vuttanti adhippāyo, “parasenappamaddanā”ti vuttepi parasenaṃ pamaddituṃ samatthāti	669	
PA_tika-s01_05t:669_4	attho gahetabbo pakaraṇatopi atthantarassa viññāyamānattā, yathā “sikkhamānena bhikkhave	669	
PA_tika-s01_05t:669_5	bhikkhunā aññātabbaṃ paripucchitabbaṃ paripañhitabba”nti etassa padabhājanīye “sikkhitukāmenā”ti	669	
PA_tika-s01_05t:669_6	atthaggahaṇanti imamatthaṃ dassetuṃ “taṃ parimaddituṃ samatthā”ti vuttaṃ. Na hi te	669	
PA_tika-s01_05t:669_7	parasenaṃ pamaddantā tiṭṭhanti, atha kho pamaddanasamatthā eva honti. Evamaññatrapi	669	
PA_tika-s01_05t:669_8	yathārahaṃ. Parasenaṃ pamaddanāya samatthentīti parasenappamaddanāti atthaṃ dassetītipi vadanti.	669	
PA_tika-s01_05t:670_0	Pubbe katūpacitassa etarahi vipaccamānakassa puññadhammassa cirataraṃ vipaccituṃ	670	
PA_tika-s01_05t:670_1	paccayabhūtaṃ cakkavattivattasamudāgataṃ payogasampattisaṅkhātaṃ dhammaṃ dassetuṃ	670	
PA_tika-s01_05t:670_2	“dhammenā”ti padassa “pāṇo na hantabbotiādinā pañcasīladhammenā”ti atthamāha. Ayañhi	670	
PA_tika-s01_05t:670_3	attho “ye kho panānanda puratthimāya disāya paṭirājāno, te rājānaṃ mahāsudassanaṃ	670	
PA_tika-s01_05t:670_4	upasaṅkamitvā evamāhaṃsu ‘ehi kho mahārāja, svāgataṃ te mahārāja, sakaṃ te mahārāja,	670	
PA_tika-s01_05t:670_5	anusāsa mahārājā’ti. Rājā mahāsudassano evamāha ‘pāṇo na hantabbo, adinnaṃ na ādātabbaṃ,	670	
PA_tika-s01_05t:670_6	kāmesu micchā na caritabbā, musā na bhaṇitabbā, majjaṃ na pātabbaṃ, yathābhuttañca	670	
PA_tika-s01_05t:670_7	bhuñjathā’ti. Ye kho panānanda puratthimāya disāya paṭirājāno, te rañño mahāsudassanassa	670	
PA_tika-s01_05t:670_8	anuyantā ahesu”ntiādinā āgataṃ rañño ovādadhammaṃ sandhāya vutto. Evañhi “adaṇḍena	670	
PA_tika-s01_05t:670_9	asatthenā”ti idampi visesanavacanaṃ susamatthitaṃ hoti. Aññāsupi suttanipātaṭṭhakathādīsu ayamevattho vutto.	670	
PA_tika-s01_05t:671_0	Mahāpadānaṭṭhakathāyaṃ pana “adaṇḍenāti ye katāparādhe satte satampi sahassampi gaṇhanti,	671	
PA_tika-s01_05t:671_1	te dhanadaṇḍena rajjaṃ kārenti nāma, ye chejjabhejjaṃ anusāsanti, te satthadaṇḍena.	671	
PA_tika-s01_05t:671_2	Ayaṃ pana duvidhampi daṇḍaṃ pahāya adaṇḍena ajjhāvasati. Asatthenāti ye ekatodhārādinā	671	
PA_tika-s01_05t:671_3	satthena paraṃ vihesanti, te satthena rajjaṃ kārenti nāma. Ayaṃ pana satthena khuddakamakkhikāyapi	671	
PA_tika-s01_05t:671_4	pivanamattaṃ lohitaṃ kassaci anuppādetvā dhammeneva, ‘ehi kho mahārājā’ti evaṃ paṭirājūhi	671	
PA_tika-s01_05t:671_5	sampaṭicchitāgamano vuttappakāraṃ pathaviṃ abhivijinitvā ajjhāvasati abhibhavitvā	671	
PA_tika-s01_05t:671_6	sāmī hutvā vasatīti attho”ti vuttaṃ, tadetaṃ “dhammenā”ti padassa “pubbe katūpacitena	671	
PA_tika-s01_05t:671_7	etarahi vipaccamānakena yena kenaci puññadhammenā”ti atthaṃ sandhāya vuttaṃ. Teneva	671	
PA_tika-s01_05t:671_8	hi “dhammena paṭirājūhi sampaṭicchitāgamano vuttappakāraṃ pathaviṃ abhivijinitvā	671	
PA_tika-s01_05t:671_9	ajjhāvasatī”ti. Ācariyenapi vuttaṃ dhammenāti katūpacitena attano puññadhammena.	671	
PA_tika-s01_05t:671_10	Tena hi sañcoditā pathaviyaṃ sabbarājāno paccuggantvā “svāgataṃ te mahārājā”tiādīni	6711	
PA_tika-s01_05t:671_11	vatvā attano rajjaṃ rañño cakkavattissa niyyātenti. Tena vuttaṃ “so imaṃ pathaviṃ	6711	
PA_tika-s01_05t:671_12	sāgarapariyantaṃ adaṇḍena asatthena dhammena abhivijiya ajjhāvasatī”ti, tenapi yathāvuttamevatthaṃ	6711	
PA_tika-s01_05t:671_13	dasseti, tasmā ubhayathāpi ettha attho yutto evāti daṭṭhabbaṃ. Cakkavattivattapūraṇādipayogasampattimantarena	6711	
PA_tika-s01_05t:671_14	hi pubbe katūpacitakammeneva evamajjhāvasanaṃ na sambhavati, tathā pubbe katūpacitakammamantarena	6711	
PA_tika-s01_05t:671_15	cakkavattivattapūraṇādipayogasampattiyā evāti.	6711	
PA_tika-s01_05t:672_0	Evaṃ ekaṃ nipphattiṃ kathetvā dutiyaṃ nipphattiṃ kathetuṃ yadetaṃ “sace kho panā”tiādivacanaṃ	672	
PA_tika-s01_05t:672_1	vuttaṃ, tattha anuttānamatthaṃ dassento “arahaṃ…pe… vivaṭṭacchadoti etthā”tiādimāha.	672	
PA_tika-s01_05t:672_2	Yasmā rāgādayo satta pāpadhammā loke uppajjanti, uppajjamānā ca te sattasantānaṃ	672	
PA_tika-s01_05t:672_3	chādetvā pariyonandhitvā kusalappavattiṃ nivārenti, tasmā te idha chadasaddena vuttāti	672	
PA_tika-s01_05t:672_4	dasseti “rāgadosā”tiādinā. Duccaritanti micchādiṭṭhito aññena manoduccaritena saha	672	
PA_tika-s01_05t:672_5	tīṇi duccaritāni, micchādiṭṭhi pana visesena sattānaṃ chadanato, paramasāvajjattā	672	
PA_tika-s01_05t:672_6	ca visuṃ gahitā. Vuttañca “sabbe te imeheva dvāsaṭṭhiyā vatthūhi antojālīkatā, ettha	672	
PA_tika-s01_05t:672_7	sitāva ummujjamānā ummujjantī”tiādi. Tathā muyhanaṭṭhena moho, aviditakaraṇaṭṭhena	672	
PA_tika-s01_05t:672_8	avijjāti pavattiākārabhedena aññāṇameva dvidhā vuttaṃ. Tathā hissa dvidhāpi chadanattho	672	
PA_tika-s01_05t:672_9	kathito “andhatamaṃ tadā hoti, yaṃ moho sahate nara”nti, “avijjāya nivuto loko, vevicchā	672	
PA_tika-s01_05t:672_10	pamādā nappakāsatī”ti ca. Evaṃ rāgadosādīnampi chadanattho vattabbo. Mahāpadānaṭṭhakathāyaṃ	6721	
PA_tika-s01_05t:672_11	pana rāgadosamohamānadiṭṭhikilesataṇhāvasena satta pāpadhammā gahitā. Tatra rañjanaṭṭhena	6721	
PA_tika-s01_05t:672_12	rāgo, taṇhāyanaṭṭhena taṇhāti pavattiākārabhedena lobho eva dvidhā vutto. Tathā hissa	6721	
PA_tika-s01_05t:672_13	dvidhāpi chadanattho ekantikova. Yathāha “andhatamaṃ tadā hoti, yaṃ rāgo sahate nara”nti,	6721	
PA_tika-s01_05t:672_14	“kāmandhā jālasañchannā, taṇhāchadanachāditā”ti ca, kilesaggahaṇena ca vuttāvasiṭṭhā	6721	
PA_tika-s01_05t:672_15	vicikicchādayo vuttā.	6721	
PA_tika-s01_05t:673_0	Sattahi paṭicchanneti hetugabbhavacanaṃ, sattahi pāpadhammehi paṭicchannattā kilesavasena	673	
PA_tika-s01_05t:673_1	andhakāre loketi attho. Taṃ chadananti sattapāpadhammasaṅkhātaṃ chadanaṃ. Vivaṭṭetvāti	673	
PA_tika-s01_05t:673_2	vivaṭṭaṃ katvā vigametvā. Tadeva pariyāyantarena vuttaṃ “samantato sañjātāloko hutvā”ti.	673	
PA_tika-s01_05t:673_3	Kilesachadanavigamo eva hi āloko, etena vivaṭṭayitabbo vigametabboti vivaṭṭo, chādeti	673	
PA_tika-s01_05t:673_4	paṭicchādetīti chado, vivaṭṭo chado anenāti vivaṭṭacchadā, vivaṭṭacchado vāti atthaṃ	673	
PA_tika-s01_05t:673_5	dasseti. Ayañhi vivaṭṭacchadasaddo daḷhadhammapaccakkhadhammasaddādayo viya pulliṅgavasena	673	
PA_tika-s01_05t:673_6	ākāranto, okāranto ca hoti. Tathā hi mahāpadānaṭṭhakathāyaṃ vuttaṃ “rāgadosamohamānadiṭṭhikilesataṇhāsaṅkhātaṃ	673	
PA_tika-s01_05t:673_7	chadanaṃ āvaraṇaṃ vivaṭaṃ viddhaṃsitaṃ vivaṭakaṃ etenāti vivaṭacchado, ‘vivaṭṭacchadā’tipi	673	
PA_tika-s01_05t:673_8	pāṭho, ayamevattho”ti, tassā līnatthappakāsaniyampi vuttaṃ “vivaṭṭacchadāti okārassa	673	
PA_tika-s01_05t:673_9	ākāraṃ katvā niddeso”ti. Saddavidū pana “ādhanvāditoti lakkhaṇena samāsantagatehi	673	
PA_tika-s01_05t:673_10	dhanusaddādīhi kvaci āpaccayo”ti vatvā “kaṇḍivadhanvā, paccakkhadhammā, vivaṭṭacchadā”ti payogamudāharanti.	6731	
PA_tika-s01_05t:674_0	Kasmā padattayametaṃ vuttanti anuyogaṃ hetālaṅkāranayena pariharanto “tatthā”tiādimāha,	674	
PA_tika-s01_05t:674_1	tatthāti ca tīsu padesūti attho. Pūjāvisesaṃ paṭiggaṇhituṃ arahatīti arahanti atthena	674	
PA_tika-s01_05t:674_2	pūjārahatā vuttā. Yasmā sammāsambuddho, tasmā pūjārahatāti tassā pūjārahatāya hetu	674	
PA_tika-s01_05t:674_3	vutto. Savāsanasabbakilesappahānapubbakattā buddhabhāvassa buddhattahetubhūtā vivaṭṭacchadatā	674	
PA_tika-s01_05t:674_4	vuttā. Kammādivasena tividhaṃ vaṭṭañca rāgādivasena sattavidho chado ca vaṭṭacchadā,	674	
PA_tika-s01_05t:674_5	vaṭṭacchadehi vigato, vigatā vā vaṭṭacchadā yassāti vivaṭṭacchado, vivaṭṭacchadā	674	
PA_tika-s01_05t:674_6	vā, dvandapubbago pana vi-saddo ubhayattha yojetabboti imamatthaṃ dassetuṃ “vivaṭṭo	674	
PA_tika-s01_05t:674_7	ca vicchado cā”ti vuttaṃ. Evampi vadanti “vivaṭṭo ca so vicchado cāti vivaṭṭacchado,	674	
PA_tika-s01_05t:674_8	uttarapade pubbapadalopoti atthaṃ dassetī”ti. “Arahaṃ vaṭṭābhāvenā”ti idaṃ kilesehi	674	
PA_tika-s01_05t:674_9	ārakattā, kilesārīnaṃ saṃsāracakkassārānañca hatattā, pāpakaraṇe ca rahābhāvāti atthaṃ	674	
PA_tika-s01_05t:674_10	sandhāya vuttaṃ. Idañhi phalena hetānumānadassanaṃ – yathā taṃ dhūmena aggissa, udakoghena	6741	
PA_tika-s01_05t:674_11	upari vuṭṭhiyā, etena ca atthena arahabhāvo hetu, vaṭṭābhāvo phalanti ayaṃ ācariyamati.	6741	
PA_tika-s01_05t:674_12	“Paccayādīnaṃ, pūjāvisesassa ca arahattā”ti pana hetunā phalānumānadassanampi siyā	6741	
PA_tika-s01_05t:674_13	yathā taṃ agginā dhūmassa, upari vuṭṭhiyā udakoghassa. “Sammāsambuddho chadanābhāvenā”ti	6741	
PA_tika-s01_05t:674_14	idaṃ pana hetunā phalānumānadassanaṃ savāsanasabbakilesacchadanābhāvapubbakattā sammāsambuddhabhāvassa.	6741	
PA_tika-s01_05t:674_15	Arahattamaggena hi vicchadatā, sabbaññutaññāṇena sammāsambuddhabhāvo. “Vivaṭṭo ca	6741	
PA_tika-s01_05t:674_16	vicchado cā”ti idaṃ hetudvayaṃ. Kāmañca ācariyamatiyā phalena hetuanumānadassane	6741	
PA_tika-s01_05t:674_17	vivaṭṭatā phalameva hoti, hetuanumānadassanassa, pana tathāñāṇassa ca hetubhāvato	6741	
PA_tika-s01_05t:674_18	hetuyeva nāmāti veditabbaṃ.	6741	
PA_tika-s01_05t:675_0	Evaṃ padattayavacane hetālaṅkāranayena payojanaṃ dassetvā idāni catuvesārajjavasenapi	675	
PA_tika-s01_05t:675_1	dassento “dutiyenā”tiādimāha. Tattha dutiyena vesārajjenāti “cattārimāni bhikkhave	675	
PA_tika-s01_05t:675_2	tathāgatassa vesārajjāni, yehi vesārajjehi samannāgato tathāgato āsabhaṃ ṭhānaṃ paṭijānāti,	675	
PA_tika-s01_05t:675_3	parisāsu sīhanādaṃ nadati, brahmacakkaṃ pavattetī”tiādinā bhagavatā vuttakkamena	675	
PA_tika-s01_05t:675_4	dutiyabhūtena “khīṇāsavassa te paṭijānato ‘ime āsavā aparikkhīṇā’ti, tatra vata maṃ	675	
PA_tika-s01_05t:675_5	samaṇo vā brāhmaṇo vā devo vā māro vā brahmā vā koci vā lokasmiṃ saha dhammena paṭicodessatīti	675	
PA_tika-s01_05t:675_6	nimittametaṃ bhikkhave na samanupassāmi, etamahaṃ bhikkhave nimittaṃ asamanupassanto	675	
PA_tika-s01_05t:675_7	khemappatto abhayappatto vesārajjappatto viharāmī”ti paridīpitena vesārajjena. Purimasiddhīti	675	
PA_tika-s01_05t:675_8	purimassa “araha”nti padassa atthasiddhi arahattasiddhi, dutiyavesārajjassa tadatthabhāvato	675	
PA_tika-s01_05t:675_9	tena vesārajjena tadatthasiddhīti vuttaṃ hoti. “Khīṇāsavassa te paṭijānato ‘ime āsavā	675	
PA_tika-s01_05t:675_10	aparikkhīṇā’ ti”ādinā vuttameva hi dutiyavesārajjaṃ “kilesehi ārakattā”tiādinā vutto	6751	
PA_tika-s01_05t:675_11	“araha”nti padassa atthoti. Tato ca viññāyati “yathā dutiyena vesārajjena purimasiddhi,	6751	
PA_tika-s01_05t:675_12	evaṃ purimenapi atthena dutiyavesārajjasiddhī”ti. Evañca katvā iminā nayena catuvesārajjavasena	6751	
PA_tika-s01_05t:675_13	padattayavacane payojanadassanaṃ upapannaṃ hoti. Itarathā hi kiñcipayojanābhāvato	6751	
PA_tika-s01_05t:675_14	idaṃyeva vacanaṃ idha avattabbaṃ siyāti. Esa nayo sesesupi.	6751	
PA_tika-s01_05t:676_0	Paṭhamenāti vuttanayena paṭhamabhūtena “sammāsambuddhassa te paṭijānato ‘ime dhammā	676	
PA_tika-s01_05t:676_1	anabhisambuddhā’ti, tatra…pe… viharāmī”ti paridīpitena vesārajjena. Dutiyasiddhīti	676	
PA_tika-s01_05t:676_2	dutiyassa “sammāsambuddho”ti padassa atthasiddhi buddhattasiddhi tassa tadatthabhāvato.	676	
PA_tika-s01_05t:676_3	Tatiyacatutthehīti vuttanayeneva tatiyacatutthabhūtehi “ye kho pana te antarāyikā	676	
PA_tika-s01_05t:676_4	dhammā vuttā, te paṭisevato nālaṃ antarāyāyāti, tatra…pe… viharāmī”ti ca “yassa kho	676	
PA_tika-s01_05t:676_5	pana te atthāya dhammo desito, so na niyyāti takkarassa sammā dukkhakkhayāyāti, tatra…pe…	676	
PA_tika-s01_05t:676_6	viharāmī”ti ca paridīpitehi vesārajjehi. Tatiyasiddhīti tatiyassa “vivaṭṭacchadā”ti	676	
PA_tika-s01_05t:676_7	padassa atthasiddhi vivaṭṭacchadatthasiddhi tehi tassa pākaṭabhāvatoti attho. “Yāthāvato	676	
PA_tika-s01_05t:676_8	antarāyikaniyyānikadhammāpadesena hi satthu vivaṭṭacchadabhāvo loke pākaṭo ahosī”ti	676	
PA_tika-s01_05t:676_9	ācariyena vuttaṃ, vivaṭṭacchadabhāveneva antarāyikaniyyānikadhammadesanāsiddhito	676	
PA_tika-s01_05t:676_10	“tatiyena tatiyacatutthasiddhī”tipi vattuṃ yujjati.	6761	
PA_tika-s01_05t:677_0	Evaṃ padattayavacane catuvesārajjavasena payojanaṃ dassetvā idāni cakkhuttayavasenapi	677	
PA_tika-s01_05t:677_1	dassento “purimañcā”tiādimāha. Tattha ca-saddo upanyāsattho. Purimaṃ “araha”nti padaṃ	677	
PA_tika-s01_05t:677_2	bhagavato heṭṭhimamaggaphalattayañāṇasaṅkhātaṃ dhammacakkhuṃ sādheti kilesārīnaṃ,	677	
PA_tika-s01_05t:677_3	saṃsāracakkassa arānañca hatabhāvadīpanato. Dutiyaṃ “sammāsambuddho”ti padaṃ āsayānusayaindriyaparopariyattañāṇasaṅkhātaṃ	677	
PA_tika-s01_05t:677_4	buddhacakkhuṃ sādheti sammāsambuddhasseva taṃsambhavato. Tadetañhi ñāṇadvayaṃ sāvakapaccekabuddhānaṃ	677	
PA_tika-s01_05t:677_5	na sambhavati. Tatiyaṃ “vivaṭṭacchadā”ti padaṃ sabbaññutaññāṇasaṅkhātaṃ samantacakkhuṃ	677	
PA_tika-s01_05t:677_6	sādheti savāsanasabbakilesappahānadīpanato. “Sammāsambuddho”ti hi vatvā “vivaṭṭacchadā”ti	677	
PA_tika-s01_05t:677_7	vacanaṃ sammāsambuddhabhāvāya savāsanasabbakilesappahānaṃ vibhāvetīti. “Ahaṃ kho	677	
PA_tika-s01_05t:677_8	pana tāta ambaṭṭha mantānaṃ dātā”ti idaṃ appadhānaṃ, “tvaṃ mantānaṃ paṭiggahetā”ti	677	
PA_tika-s01_05t:677_9	idameva padhānaṃ samuttejanāvacananti sandhāya “tvaṃ mantānaṃ paṭiggahetāti iminā’ssa	677	
PA_tika-s01_05t:677_10	mantesu sūrabhāvaṃ janetī”ti vuttaṃ, lakkhaṇavibhāvane visadañāṇatāsaṅkhātaṃ sūrabhāvaṃ janetīti attho.	6771	
PA_tika-s01_05t:678_0	259. Evaṃ bhoti ettha evaṃ-saddo vacanasampaṭicchane nipāto, vacanasampaṭicchanañcettha	678	
PA_tika-s01_05t:678_1	tathā mayaṃ taṃ bhavantaṃ gotamaṃ vedissāma, tvaṃ mantānaṃ paṭiggahetāti ca evaṃ	678	
PA_tika-s01_05t:678_2	pavattassa pokkharasātino vacanassa sampaṭiggaho. “Tassattho”tiādināpi hi tadevatthaṃ	678	
PA_tika-s01_05t:678_3	dasseti. Tathā ca vuttaṃ “brāhmaṇassa pokkharasātissa paṭissutvā”ti, taṃ panesa ācariyassa	678	
PA_tika-s01_05t:678_4	samuttejanāya lakkhaṇesu vigatasammohabhāvena buddhamante sampassamānattā vadatīti	678	
PA_tika-s01_05t:678_5	dassento “sopī”tiādimāha. Tattha “tāyāti tāya yathāvuttāya samuttejanāyā”ti ācariyena	678	
PA_tika-s01_05t:678_6	vuttaṃ, adhunā pana potthakesu “tāya ācariyakathāyā”ti pāṭho dissati. Atthato cesa	678	
PA_tika-s01_05t:678_7	aviruddhoyeva. Mantesu satisamuppādikā hi kathā samuttejanāti.	678	
PA_tika-s01_05t:679	Ayānabhūminti yānassa abhūmiṃ, yānena yātumasakkuṇeyyaṭṭhānabhūtaṃ, dvārakoṭṭhakasamīpaṃ gantvāti attho.	67	
PA_tika-s01_05t:680_0	Avisesena vuttassapi vacanassa attho aṭṭhakathāpamāṇato visesena gahetabboti āha	680	
PA_tika-s01_05t:680_1	“ṭhitamajjhanhikasamaye”ti. Sabbesamāciṇṇavasena paṭhamanayaṃ vatvā padhānikānameva	680	
PA_tika-s01_05t:680_2	āveṇikāciṇṇavasena dutiyanayo vutto. Divāpadhānikāti divāpadhānānuyuñjanakā, divasabhāge	680	
PA_tika-s01_05t:680_3	samaṇadhammakaraṇatthaṃ te evaṃ caṅkamantīti vuttaṃ hoti. Tenāha “tādisānañhī”tiādi.	680	
PA_tika-s01_05t:680_4	“Pariveṇato pariveṇamāgacchanto papañco hoti, pucchitvāva pavisissāmī”ti ambaṭṭhassa	680	
PA_tika-s01_05t:680_5	tadupasaṅkamanādhippāyaṃ vibhāvento “so kirā”tiādimāha.	680	
PA_tika-s01_05t:681_0	260. Abhiññātakule jāto abhiññātakolañño. Kāmañca vakkhamānanayena pubbe ambaṭṭhakulamapaññātaṃ,	681	
PA_tika-s01_05t:681_1	tadā pana paññātanti āha “tadā kirā”tiādi. Rūpajātimantakulāpadesehīti “ayamīdiso”ti	681	
PA_tika-s01_05t:681_2	apadisanahetubhūtehi catūhi rūpajātimantakulehi. Yena te bhikkhū cintayiṃsu, tadadhippāyaṃ	681	
PA_tika-s01_05t:681_3	āvi kātuṃ “yo hī”tiādi vuttaṃ. Avisesato vuttampi visesato viññāyamānatthaṃ sandhāya	681	
PA_tika-s01_05t:681_4	bhāsitavacananti dasseti “gandhakuṭiṃ sandhāyā”ti iminā. Evamīdisesu.	681	
PA_tika-s01_05t:682_0	Aturitoti avegāyanto, “aturanto”tipi pāṭho, soyevattho. Kathaṃ pavisanto ataramāno	682	
PA_tika-s01_05t:682_1	pavisati nāmāti āha “saṇika”ntiādi. Tattha padappamāṇaṭṭhāneti dvinnaṃ padānaṃ antare	682	
PA_tika-s01_05t:682_2	muṭṭhiratanapamāṇaṭṭhāne. Sinduvāro nāma eko pupphūpagarukkho, yassa setaṃ pupphaṃ	682	
PA_tika-s01_05t:682_3	hoti, yo “nigguṇḍī” tipi vuccati. Pamukhanti gandhakuṭigabbhapamukhaṃ. “Kuñcikacchiddasamīpe”ti	682	
PA_tika-s01_05t:682_4	vuttavacanaṃ samatthetuṃ “dvāraṃ kirā”tiādi vuttaṃ.	682	
PA_tika-s01_05t:683	261. “Dānaṃ dadamānehī”ti iminā pāramitānubhāvena sayameva dvāravivaraṇaṃ dasseti.	68	
PA_tika-s01_05t:684_0	Bhagavatā saddhiṃ sammodiṃsūti ettha samatthena saṃ-saddena viññāyamānaṃ bhagavato	684	
PA_tika-s01_05t:684_1	tehi saddhiṃ paṭhamaṃ pavattamodatāsaṅkhātaṃ neyyatthaṃ dassento “yathā”tiādimāha.	684	
PA_tika-s01_05t:684_2	Bhagavāpi hi “kacci bho māṇavā khamanīyaṃ, kacci yāpanīya”ntiādīni pucchanto tehi	684	
PA_tika-s01_05t:684_3	māṇavehi saddhiṃ pubbabhāsitāya paṭhamaññeva pavattamodo ahosi. Samappavattamodāti	684	
PA_tika-s01_05t:684_4	bhagavato tadanukaraṇena samaṃ pavattasaṃsandanā. Tadatthaṃ saha upamāya dassetuṃ	684	
PA_tika-s01_05t:684_5	“sītodakaṃ viyā”tiādi vuttaṃ. Tattha paramanibbutakilesadarathatāya bhagavato sītodakasadisatā,	684	
PA_tika-s01_05t:684_6	anibbutakilesadarathatāya ca māṇavānaṃ uṇhodakasadisatā daṭṭhabbā. Sammoditanti saṃsanditaṃ.	684	
PA_tika-s01_05t:684_7	Mudasaddo hettha saṃsandaneyeva, na pāmojje, evañhi yathāvuttaupamāvacanaṃ samatthitaṃ	684	
PA_tika-s01_05t:684_8	hoti. Tathā hi vuttaṃ “ekībhāva”nti, sammodanakiriyāya samānataṃ ekarūpatanti attho.	684	
PA_tika-s01_05t:685_0	Khamanīyanti “catucakkaṃ navadvāraṃ sarīrayantaṃ dukkhabahulatāya sabhāvato dussahaṃ	685	
PA_tika-s01_05t:685_1	kacci khamituṃ sakkuṇeyya”nti pucchanti, yāpanīyanti āhārādipaccayapaṭibaddhavuttikaṃ	685	
PA_tika-s01_05t:685_2	cirappabandhasaṅkhātāya yāpanāya kacci yāpetuṃ sakkuṇeyyaṃ, sīsarogādiābādhābhāvena	685	
PA_tika-s01_05t:685_3	kacci appābādhaṃ, dukkhajīvikābhāvena kacci appātaṅkaṃ, taṃtaṃkiccakaraṇe uṭṭhānasukhatāya	685	
PA_tika-s01_05t:685_4	kacci lahuṭṭhānaṃ, tadanurūpabalayogato kacci balaṃ, sukhavihāraphalasabbhāvena kacciphāsuvihāro	685	
PA_tika-s01_05t:685_5	atthīti sabbattha kacci-saddaṃ yojetvā attho veditabbo. Balappattā pīti pītiyeva.	685	
PA_tika-s01_05t:685_6	Taruṇā pīti pāmojjaṃ. Sammodanaṃ janeti karotīti sammodanikaṃ, tadeva sammodaniyaṃ	685	
PA_tika-s01_05t:685_7	ka-kārassa ya-kāraṃ katvā. Sammodetabbato sammodanīyanti imamatthaṃ dasseti “sammodituṃ	685	
PA_tika-s01_05t:685_8	yuttabhāvato”ti iminā. Evaṃ ācariyehi vuttaṃ. Sammodituṃ arahatīti sammodanikaṃ,	685	
PA_tika-s01_05t:685_9	tadeva sammodaniyaṃ yathāvuttanayenāti imamatthampi dassetīti daṭṭhabbaṃ. “Sāretu”nti	685	
PA_tika-s01_05t:685_10	etassa “nirantaraṃ pavattetu”nti atthavacanaṃ. Saritabbabhāvatoti anussaritabbabhāvato.	6851	
PA_tika-s01_05t:685_11	“Sāretuṃ arahatī”ti atthe yathāpadaṃ dīghena “sāraṇīya”nti vuttaṃ. “Saritabba”nti	6851	
PA_tika-s01_05t:685_12	atthe pana “saraṇīya”nti vattabbe dīghaṃ katvā “sāraṇīya”nti vuttanti veditabbaṃ.	6851	
PA_tika-s01_05t:685_13	Evaṃ saddato atthaṃ dassetvā idāni atthamattato dassetuṃ “suyyamānasukhato”tiādi	6851	
PA_tika-s01_05t:685_14	vuttaṃ. Tattha suyyamānasukhatoti āpāthamadhurattamāha, anussariyamānasukhatoti vimaddaramaṇīyattaṃ.	6851	
PA_tika-s01_05t:685_15	Byañjanaparisuddhatāyāti sabhāvaniruttibhāvena tassā kathāya vacanacāturiyaṃ, atthaparisuddhatāyāti	6851	
PA_tika-s01_05t:685_16	atthassa nirupakkilesattaṃ. Anekehi pariyāyehīti anekehi kāraṇehi.	6851	
PA_tika-s01_05t:686_0	Apasādessāmīti maṅkuṃ karissāmi. Ubhosu khandhesu sāṭakaṃ āsajjetvā kaṇṭhe olambanaṃ	686	
PA_tika-s01_05t:686_1	sandhāya “kaṇṭhe olambitvā”ti vuttaṃ. Dussakaṇṇaṃ gahetvāti nivatthasāṭakassa koṭiṃ	686	
PA_tika-s01_05t:686_2	ekena hatthena gahetvā. Caṅkamitumāruhanaṃ sandhāya “caṅkamaṃ abhiruhitvā”ti āha.	686	
PA_tika-s01_05t:686_3	Dhātusamatāti rasādidhātūnaṃ samāvatthatā, arogatāti attho. Pāsādikatthanti pasādajananatthaṃ	686	
PA_tika-s01_05t:686_4	“gatagataṭṭhāne”ti iminā sambandho. “Pāsādikattā”tipi pāṭho, tassattho – aṅgapaccaṅgānaṃ	686	
PA_tika-s01_05t:686_5	pasādāvahattāti, “uppannabahumānā”ti iminā sambandho. Uppaṇḍanakathanti avahasitabbatāyuttakathaṃ.	686	
PA_tika-s01_05t:686_6	“Anācārabhāvasāraṇīya”nti tassa visesanaṃ, anācārabhāvena sāraṇīyaṃ “anācāro vatāya”nti	686	
PA_tika-s01_05t:686_7	saritabbakanti attho.	686	
PA_tika-s01_05t:687_0	262. Kātuṃ dukkaramasakkuṇeyyaṃ kiccamayaṃ ārabhīti dassetuṃ “bhavaggaṃ gahetukāmo	687	
PA_tika-s01_05t:687_1	viyā”tiādi vuttaṃ. Asakkuṇeyyañhetaṃ sadevakenapi lokena, yadidaṃ bhagavato apasādanaṃ.	687	
PA_tika-s01_05t:687_2	Tenāha “aṭṭhāne vāyamatī”ti. Handa tena saddhiṃ mantemīti evaṃ aṭṭhāne vāyamantopi	687	
PA_tika-s01_05t:687_3	ayaṃ bālo “mayi kiñci akathente mayā saddhiṃ uttari kathetumpi na visahatī”ti mānameva	687	
PA_tika-s01_05t:687_4	paggaṇhissati, kathente pana kathāpasaṅgenassa jātigotte vibhāvite mānaniggaho bhavissati,	687	
PA_tika-s01_05t:687_5	“handa tena saddhiṃ mantemī”ti bhagavā ambaṭṭhaṃ māṇavaṃ etadavocāti attho. Ācārasamācārasikkhāpanena	687	
PA_tika-s01_05t:687_6	ācariyā, tesaṃ pana ācariyānaṃ pakaṭṭhā ācariyāti pācariyā yathā “papitāmaho”ti imamatthaṃ	687	
PA_tika-s01_05t:687_7	dassetuṃ “ācariyehi ca tesaṃ ācariyehi cā”ti vuttaṃ.	687	
PA_tika-s01_05t:688	Paṭhamaibbhavādavaṇṇanā	68	
PA_tika-s01_05t:689_0	263. Kiñcāpi “sayāno vā”tiādivacanaṃ na vattabbaṃ, mānavasena pana yugaggāhaṃ karonto	689	
PA_tika-s01_05t:689_1	vadatīti dassento “kāmaṃ tīsū”tiādimāha. Tattha tīsu iriyāpathesūti ṭhānagamananisajjāsu.	689	
PA_tika-s01_05t:689_2	Tesveva hi ācariyena saddhiṃ sallapitumarahati, na tu sayane garukaraṇīyānaṃ sayānānampi	689	
PA_tika-s01_05t:689_3	sammukhā garukārehi sayanassa akattabbabhāvato. Kathāsallāpanti kathāvasena yugaggāhakaraṇatthaṃ	689	
PA_tika-s01_05t:689_4	sallapanaṃ. Sayānena hi ācariyena saddhiṃ sayānassa kathā nāma ācāro na hoti, tathāpetaṃ	689	
PA_tika-s01_05t:689_5	itarehi sadisaṃ katvā kathanaṃ idha kathāsallāpo.	689	
PA_tika-s01_05t:690_0	Yaṃ panetaṃ “sayāno vā hi bho gotama brāhmaṇo sayānena brāhmaṇena saddhiṃ sallapitumarahatī”ti	690	
PA_tika-s01_05t:690_1	vuttassa sallāpassa anācārabhāvavibhāvanaṃ satthārā ambaṭṭhena saddhiṃ kathentena	690	
PA_tika-s01_05t:690_2	kataṃ, taṃ pāḷivasena saṅgītimanāruḷhampi agarahitāya ācariyaparamparāya yāvajjatanā	690	
PA_tika-s01_05t:690_3	samābhatanti “ye ca kho te bho gotamā”tiādikāya uparipāḷiyā sambandhabhāvena dassento	690	
PA_tika-s01_05t:690_4	“tato kirā”tiādimāha. Gorūpanti go nūna rūpakavasena vuttattā, rūpasaddassa ca tabbhāvavuttito.	690	
PA_tika-s01_05t:690_5	Yadi ahīḷento bhaveyya, “muṇḍā samaṇā”ti vadeyya, hīḷento pana garahatthena ka-saddena	690	
PA_tika-s01_05t:690_6	padaṃ vaḍḍhetvā “muṇḍakā samaṇakā”ti vadatīti dassetuṃ “muṇḍe muṇḍā”tiādi vuttaṃ.	690	
PA_tika-s01_05t:690_7	Ibbhāti gahapatikāti atthamattavacanaṃ, saddato pana ibhassa payogo ibho uttarapadalopena,	690	
PA_tika-s01_05t:690_8	taṃ ibhaṃ arahantīti ibbhā dvittaṃ katvā. Kiṃ vuttaṃ hoti – yathā sobhanaṃ gamanato	690	
PA_tika-s01_05t:690_9	ibhasaṅkhāto hatthivāhanabhūto parassa vasena pavattati, na attano, evametepi brāhmaṇānaṃ	690	
PA_tika-s01_05t:690_10	sussūsakā suddā parassa vasena pavattanti, na attano, tasmā ibhasadisapayogatāya	6901	
PA_tika-s01_05t:690_11	ibbhāti. Te pana kuṭumbikatāya gharavāsino gharasāmikā hontīti atthamattaṃ dasseti	6901	
PA_tika-s01_05t:690_12	“gahapatikā”ti iminā.	6901	
PA_tika-s01_05t:691_0	Kaṇhāti kaṇhajātikā. Dvijā eva hi suddhajātikā, na itareti tassādhippāyo. Tenāha	691	
PA_tika-s01_05t:691_1	“kāḷakā”ti. Pitāmahabhāvena ñātibandhavattā bandhu. Tenāha “pitāmahoti voharantī”ti.	691	
PA_tika-s01_05t:691_2	Apaccāti puttā. Mukhato nikkhantāti brāhmaṇānaṃ pubbapurisā brahmuno mukhato nikkhantā,	691	
PA_tika-s01_05t:691_3	ayaṃ tesaṃ paṭhamuppattīti adhippāyo. Sesapadesupi eseva nayo. Ayaṃ panettha viseso	691	
PA_tika-s01_05t:691_4	– “ibbhā kaṇhā”ti vatvā “bandhupādāpaccā”ti vadanto kulavasena samaṇā vessakulapariyāpannā,	691	
PA_tika-s01_05t:691_5	paṭhamuppattivasena pana brahmuno piṭṭhipādato nikkhantā, na pakativessā viya nābhitoti	691	
PA_tika-s01_05t:691_6	dassetīti, idaṃ panassa “mukhato nikkhantā”tiādivacanatopi ativiya asamavekkhitapubbavacanaṃ	691	
PA_tika-s01_05t:691_7	catuvaṇṇapariyāpannasseva samaṇabhāvasambhavato. Aniyametvāti avisesetvā, anuddesikabhāvenāti attho.	691	
PA_tika-s01_05t:692_0	Mānameva nissāya kathesīti mānamevāpassayaṃ katvā attānaṃ ukkaṃsento, pare ca vambhento	692	
PA_tika-s01_05t:692_1	“muṇḍakā samaṇakā”tiādivacanaṃ kathesi. Jānāpessāmīti attano gottapamāṇaṃ yāthāvato	692	
PA_tika-s01_05t:692_2	vibhāvanena viññāpessāmi. Atthoti hitaṃ, icchitavatthu vā, taṃ pana kattabbakiccamevāti	692	
PA_tika-s01_05t:692_3	vuttaṃ “āgantvā kattabbakiccasaṅkhāto attho”ti, so etassa atthīti atthikaṃ yathā	692	
PA_tika-s01_05t:692_4	“daṇḍiko”ti. Dutiyassapi puggalavācakassa tadassatthipaccayassa vijjamānattā paṭhamena	692	
PA_tika-s01_05t:692_5	tadārammaṇikacittameva viññāyatīti āha “tassa māṇavassa citta”nti. Atthikamassa atthīti	692	
PA_tika-s01_05t:692_6	atthikavā yathā “guṇavā”ti.	692	
PA_tika-s01_05t:693_0	“Yāyeva kho panatthāyā”ti liṅgavipallāsavasena vuttanti dasseti “yeneva kho panatthenā”ti	693	
PA_tika-s01_05t:693_1	iminā. Tenevāha “tameva atthanti idaṃ purisaliṅgavaseneva vutta”nti. Tattha hi sābhāvikaliṅgatādassanena	693	
PA_tika-s01_05t:693_2	idha asābhāvikaliṅgatāsiddhīti. Ayaṃ panettha aṭṭhakathāto aparo nayo – yāya atthāyāti	693	
PA_tika-s01_05t:693_3	pulliṅgavaseneva tadatthe sampadānavacanaṃ, yassa kattabbakiccasaṅkhātassa atthassa	693	
PA_tika-s01_05t:693_4	atthāyāti atthoti. Assāti ambaṭṭhassa dassetvāti sambandho. Aññesaṃ santikaṃ āgatānanti	693	
PA_tika-s01_05t:693_5	garuṭṭhāniyānaṃ santikamupagatānaṃ sādhurūpānaṃ. Vattanti tesaṃ samāciṇṇaṃ. Pakaraṇatoyeva	693	
PA_tika-s01_05t:693_6	“ācariyakule”ti attho viññāyati, “avusitavā”ti ca asikkhitabhāvoyeva vohāravasena	693	
PA_tika-s01_05t:693_7	vutto yathā taṃ cīvaradānaṃ ticīvarena acchādesīti. Tenāha “ācariyakule avusitavā	693	
PA_tika-s01_05t:693_8	asikkhito”ti. Asikkhitattā eva appassuto, “vusitamānī”ti ca padāpekkhāya apariyositavacanattā	693	
PA_tika-s01_05t:693_9	samānoti pāṭhasesoti dasseti “appassutova samāno”ti iminā. Bāhusaccañhi nāma yāvadeva	693	
PA_tika-s01_05t:693_10	upasamatthaṃ icchitabbaṃ, tadabhāvato panāyaṃ ambaṭṭho avusitavā asikkhito appassutoti	6931	
PA_tika-s01_05t:693_11	viññāyatīti evampi atthāpattito kāraṇaṃ vibhāvento āha “kimaññatra avusitattā”ti.	6931	
PA_tika-s01_05t:693_12	Imampi sambandhaṃ dīpeti “etassa hī”tiādinā. Yathārutato pana pharusavacanasamudācārena	6931	
PA_tika-s01_05t:693_13	anupasamakāraṇadassanametaṃ. Tatrāyaṃ yojanā – “kimaññatra avusitattā”ti idaṃ kāraṇaṃ	6931	
PA_tika-s01_05t:693_14	etassa ambaṭṭhassa pharusavacanasamudācāre kāraṇanti. “Pharusavacanasamudācārenā”tipi	6931	
PA_tika-s01_05t:693_15	pāṭho, tathā samudācāravasena vuttaṃ kāraṇanti attho. Evampi yojenti – avusitattā	6931	
PA_tika-s01_05t:693_16	avusitabhāvaṃ aññatra ṭhapetvā etassa evaṃ pharusavacanasamudācāre kāraṇaṃ kimaññaṃ	6931	
PA_tika-s01_05t:693_17	atthīti. Purimayojanāvettha yuttatarā yathāpāṭhaṃ yojetabbato. “Aññatrā”ti nipātayogato	6931	
PA_tika-s01_05t:693_18	avusitattāti upayogatthe nissakkavacanaṃ. Tadeva kāraṇaṃ samattheti “ācariyakule”tiādinā.	6931	
PA_tika-s01_05t:694_0	264. Kodhasaṅkhātassa parassa vasānugatacittatāya asakamano. Mānanimmadanatthanti	694	
PA_tika-s01_05t:694_1	mānassa nimmadanatthaṃ abhimaddanatthaṃ, amadanatthaṃ vā, mānamadavirahatthanti attho.	694	
PA_tika-s01_05t:694_2	Dosaṃ uggiletvāti sinehapānena kilinnaṃ vātapittasemhadosaṃ ubbamanaṃ katvā. Gottena	694	
PA_tika-s01_05t:694_3	gottanti ambaṭṭheneva bhagavatā puṭṭhena vuttena sāvajjena purātanagottena adhunā	694	
PA_tika-s01_05t:694_4	anavajjasaññitaṃ gottaṃ. Kulāpadesena kulāpadesanti etthāpi eseva nayo. Uṭṭhāpetvāti	694	
PA_tika-s01_05t:694_5	sāvajjato uṭṭhahanaṃ katvā, uddharitvāti vuttaṃ hoti. Gottañcettha ādipurisavasena,	694	
PA_tika-s01_05t:694_6	kulāpadeso pana tadanvaye uppannābhiññātapurisavasena gahetabbo yathā “ādicco māghavo”ti.	694	
PA_tika-s01_05t:694_7	Sākiyānañhi ādiccagottaṃ aditiyā nāma devadhītāya puttabhūtaṃ ādipurisaṃ pati hoti,	694	
PA_tika-s01_05t:694_8	taṃ “gotamagotta”ntipi vadanti. Yathāha pabbajjāsutte –	694	
PA_tika-s01_05t:695	“Ādiccā nāma gottena, sākiyā nāma jātiyā;	69	
PA_tika-s01_05t:696	Tamhā kulā pabbajitomhi, na kāme abhipatthaya”nti. ;	69	
PA_tika-s01_05t:697_0	Māghavakulaṃ pana tadanvaye abhiññātaṃ macalagāmikapurisaṃ pati hotīti. Gottamūlassa	697	
PA_tika-s01_05t:697_1	gārayhatāya amānavatthubhāvapavedanato “mānaddhajaṃ mūle chetvā nipātessāmī”ti vuttaṃ.	697	
PA_tika-s01_05t:697_2	Ghaṭṭentoti jātigottavasena omasanto. Hīḷentoti hīḷanaṃ garahaṃ karonto. “Caṇḍā bho	697	
PA_tika-s01_05t:697_3	gotama sakyajātī”tiādinā sākiyesu caṇḍabhāvādidosaṃ pāpitesu samaṇopi gotamo pāpito	697	
PA_tika-s01_05t:697_4	bhavissatīti adhippāyo.	697	
PA_tika-s01_05t:698_0	Yasmiṃ mānussayakodhussayā aññamaññūpatthaddhā, so “caṇḍo”ti vuccatīti dasseti “mānanissitakodhayuttā”ti	698	
PA_tika-s01_05t:698_1	iminā, pakatūpanissayārammaṇavasena cettha nissitabhāvo, na sahajātādivasena. Kharāti	698	
PA_tika-s01_05t:698_2	cittena, vācāya ca kakkhaḷā. Lahukāti taruṇā avuddhakammā. Tenāha “appakenevā”tiādi.	698	
PA_tika-s01_05t:698_3	Alābukaṭāhanti lābuphalassa abhejjakapālaṃ. Aṭṭhakathāmuttakanayaṃ dassetuṃ “bhassāti	698	
PA_tika-s01_05t:698_4	sāhasikāti keci vadanti, sārambhakāti apare”ti ācariyena vuttaṃ. Samānāti hontā bhavamānāti	698	
PA_tika-s01_05t:698_5	asasaddavasenatthoti āha “santāti purimapadasseva vevacana”nti. Na sakkarontīti sakkāraṃ	698	
PA_tika-s01_05t:698_6	na karontīti atthameva viññāpeti “na brāhmaṇāna”ntiādinā. Apacitikammanti paṇipātakammaṃ.	698	
PA_tika-s01_05t:698_7	“Yadime sakyā”ti pacchimavākye ya-saddassa kiriyāparāmasanassa aniyamassa “tayidaṃ	698	
PA_tika-s01_05t:698_8	bho gotamā”ti purimavākye ta-saddena niyamanaṃ veditabbanti āha “yaṃ ime sakyā”tiādi.	698	
PA_tika-s01_05t:698_9	Nānulomanti attano jātiyā na anucchavikaṃ.	698	
PA_tika-s01_05t:699	Dutiyaibbhavādavaṇṇanā	69	
PA_tika-s01_05t:700_0	265. Sandhāgārapadanibbacanaṃ heṭṭhā vuttameva. Tadā abhisittasakyarājūnampi bahutaṃ	700	
PA_tika-s01_05t:700_1	sandhāyāha “abhisittasakyarājāno”ti. Kāmañhi sakyarājakule yo sabbesaṃ vuddhataro,	700	
PA_tika-s01_05t:700_2	samattho ca, so eva abhisekaṃ labhati. Ekacco pana abhisitto samāno “idaṃ rajjaṃ	700	
PA_tika-s01_05t:700_3	nāma bahukiccaṃ bahubyāpāra”nti tato nibbijja rajjaṃ vayasā anantarassa niyyāteti,	700	
PA_tika-s01_05t:700_4	kadāci sopi aññassāti evaṃ paramparāniyyātanavasena tadā bahū abhisittapubbā sakyarājāno	700	
PA_tika-s01_05t:700_5	hontīti idaṃ ācariyassābhimataṃ. Apica yathārahaṃ ṭhānantaresu abhisittasakyarājūnampi	700	
PA_tika-s01_05t:700_6	bahutaṃ sandhāya evamāhātipi yujjati. Te hi “rājāno”ti vuccanti. Yathāha –	700	
PA_tika-s01_05t:701	“Rājāno nāma pathabyārājā, padesarājā, maṇḍalikā, antarabhogikā, akkhadassā, mahāmattā, ye vā pana chejjabhejjaṃ karontā anusāsanti, ete rājāno nāmā”ti.	70	
PA_tika-s01_05t:702_0	Saṃhārimehi vāḷarūpehi kato pallaṅko, bhaddapīṭhaṃ vettāsanaṃ. Mihitamattaṃ hasitamattaṃ.	702	
PA_tika-s01_05t:702_1	Anuhasantīti mamuddesikaṃ mahāhasitaṃ karonti, idañhi “anujagghantā”ti etassa saṃvaṇṇanāpadaṃ.	702	
PA_tika-s01_05t:702_2	Jagghasaddo ca mahāhasane pavattati “na ujjagghikāya antaraghare gamissāmī”tiādīsu viya.	702	
PA_tika-s01_05t:703_0	Kaṇhāyanato paṭṭhāya paramparāgataṃ kulavaṃsaṃ anussavavasena jānanti. Kulābhimānino	703	
PA_tika-s01_05t:703_1	hi yebhuyyena paresaṃ uccāvacaṃ kulaṃ tathā tathā udāharanti, attano ca kulavaṃsaṃ	703	
PA_tika-s01_05t:703_2	jānanti, evaṃ ambaṭṭhopi, tathā hesa parato bhagavatā pucchito vajirapāṇi bhayena	703	
PA_tika-s01_05t:703_3	attano kulavaṃsaṃ yāthāvato kathesīti. Olambetvāti hatthisoṇḍasaṇṭhānādinā sāṭakaṃ	703	
PA_tika-s01_05t:703_4	avalambetvā. Tatoti tathājānanato, gamanato ca. Mamaññeva maññeti mamameva anujagghantā maññe.	703	
PA_tika-s01_05t:704	Tatiyaibbhavādavaṇṇanā	70	
PA_tika-s01_05t:705_0	266. Khettaleḍḍūnanti khette kasanavasena uṭṭhāpitamattikākhaṇḍānaṃ. Leḍḍukānamantare	705	
PA_tika-s01_05t:705_1	nivāsitattā “leḍḍukikā” icceva saññātā khuddakasakuṇikā. Majjhimapaṇṇāsake leḍḍukikopamasuttavaṇṇanāyaṃ	705	
PA_tika-s01_05t:705_2	“cātakasakuṇikā”ti vuttā, nighaṇṭusatthesu pana taṃ “lāpasakuṇikā”ti vadanti. Kodhavasena	705	
PA_tika-s01_05t:705_3	laggitunti upanayhituṃ, āghātaṃ bandhitunti attho.	705	
PA_tika-s01_05t:706_0	“Amhe haṃsakoñcamorasame karotī”ti vadanto heṭṭhā gahitaṃ “na taṃ koci haṃso vā koñco	706	
PA_tika-s01_05t:706_1	vā moro vā āgantvā kiṃ tvaṃ lapasīti nisedhetī”ti idampi vacanaṃ saṅgītimanāruḷhaṃ	706	
PA_tika-s01_05t:706_2	tadā bhagavatā vuttamevāti dasseti. Tadā vadantoyeva hi evaṃ karotīti vattumarahati.	706	
PA_tika-s01_05t:706_3	“Evaṃ nu te”tiādivacanaṃ, “avusitavāyevā”tiādivacanañca mānavasena samaṇena gotamena	706	
PA_tika-s01_05t:706_4	vuttanti ambaṭṭho maññatīti adhippāyenāha “nimmāno dāni jātoti maññamāno”ti.	706	
PA_tika-s01_05t:707	Dāsiputtavādavaṇṇanā	70	
PA_tika-s01_05t:708_0	267. Nimmādetīti a-kārassa ā-kāraṃ katvā niddeso ummāde madasaddena nipphannattāti	708	
PA_tika-s01_05t:708_1	dasseti “nimmadetī”ti iminā. Nimmāneti vigatamāne. Yadi panāhaṃ gottaṃ puccheyyaṃ	708	
PA_tika-s01_05t:708_2	sādhu vatāti attho. Pākaṭaṃ kātukamyatāya tikkhattuṃ mahāsaddena avoca. Kasmā avocāti	708	
PA_tika-s01_05t:708_3	pana asuddhabhāvaṃ jānantassāpi tathāvacane kāraṇapucchā. Gottabhūtaṃ nāmameva adhippetaṃ,	708	
PA_tika-s01_05t:708_4	na visuṃ gottanti āha “mātāpettikanti mātāpitūnaṃ santaka”nti. Gottañhi pitito laddhabbaṃ	708	
PA_tika-s01_05t:708_5	pettikameva, na mātāpettikaṃ. Na hi brāhmaṇānaṃ sagottāya eva āvāhavivāho icchito,	708	
PA_tika-s01_05t:708_6	gottanāmaṃ pana jātisiddhaṃ, na kittimaṃ, na guṇanāmaṃ vā, jāti ca ubhayasambandhinīti	708	
PA_tika-s01_05t:708_7	mātāpettikameva, na pettikamattaṃ. Nāmagottanti gottabhūtaṃ nāmaṃ, na kittimaṃ, na	708	
PA_tika-s01_05t:708_8	guṇanāmaṃ vā visesanaparanipātavasena vuttattā yathā “agyāhito”ti. Nāmañca tadeva	708	
PA_tika-s01_05t:708_9	paveṇīvasena pavattattā gottañcāti hi nāmagottaṃ. Tattha yā “kaṇhāyano”ti nāmapaṇṇatti	708	
PA_tika-s01_05t:708_10	niruḷhā, taṃ sandhāyāha “paṇṇattivasena nāma”nti. Taṃ panetaṃ nāmaṃ kaṇhaisito paṭṭhāya	7081	
PA_tika-s01_05t:708_11	tasmiṃ kulaparamparāvasena āgataṃ, na etasmiṃyeva niruḷhanti vuttaṃ “paveṇīvasena	7081	
PA_tika-s01_05t:708_12	gotta”nti. Gottapadassa vacanattho heṭṭhā vuttoyeva.	7081	
PA_tika-s01_05t:709_0	“Anussarato”ti ettha na kevalaṃ anussaraṇamattaṃ adhippetaṃ, atha kho kulasuddhivīmaṃsanavasenevāti	709	
PA_tika-s01_05t:709_1	āha “kulakoṭiṃ sodhentassā”ti, kulaggaṃ visodhentassāti attho. “Ayyaputtā”ti ettha	709	
PA_tika-s01_05t:709_2	ayyasaddo ayyiraketi vuttaṃ “sāmino puttā”ti. Catūsu dāsīsu disā okkākarañño antojātadāsī.	709	
PA_tika-s01_05t:709_3	Tenāha “gharadāsiyā putto”ti. Ettha ca yasmā ambaṭṭho jātiṃ nissāya mānathaddho,	709	
PA_tika-s01_05t:709_4	na ca tassa yāthāvato jātiyā avibhāvitāya mānaniggaho karīyati, akate ca mānaniggahe	709	
PA_tika-s01_05t:709_5	mānavasena ratanattayaṃ aparajjhissati, kate pana mānaniggahe aparabhāge ratanattaye	709	
PA_tika-s01_05t:709_6	pasīdissati, na cedisī vācā pharusavācā nāma hoti cittassa saṇhabhāvato. Majjhimapaṇṇāsake	709	
PA_tika-s01_05t:709_7	abhayasuttañca ettha nidassanaṃ. Keci ca janā kakkhaḷāya vācāya vuttā agginā viya	709	
PA_tika-s01_05t:709_8	lohādayo mudubhāvaṃ gacchanti, tasmā bhagavā ambaṭṭhaṃ nibbisevanaṃ kattukāmo “ayyaputtā	709	
PA_tika-s01_05t:709_9	sakyā bhavanti, dāsiputto tvamasi sakyāna”nti avoca.	709	
PA_tika-s01_05t:710_0	“Idhekacco pāpabhikkhu tathāgatappaveditaṃ dhammavinayaṃ pariyāpuṇitvā attano dahatī”tiādīsu	710	
PA_tika-s01_05t:710_1	viya dahasaddo dhāraṇattho, dhāraṇañcettha pubbapurisavasena saññāpananti āha “okkāko	710	
PA_tika-s01_05t:710_2	no pubbapuriso”tiādi. Dahasaddañhi bhasmīkaraṇe, dhāraṇe ca icchanti saddavidū. Pabhā	710	
PA_tika-s01_05t:710_3	niccharatīti pabhassaraṃ hutvā nikkhamati tathārūpena puññakammena dantānaṃ pabhassarabhāvato.	710	
PA_tika-s01_05t:711_0	Teti jeṭṭhakumāre. Paṭhamakappikānanti paṭhamakappassa ādikāle nibbattānaṃ. Kirasaddena	711	
PA_tika-s01_05t:711_1	cettha anussavatthena, yo vuccamānāya rājaparamparāya kesañci matibhedo, taṃ ulliṅgeti.	711	
PA_tika-s01_05t:711_2	Anussavavacaneneva hi ananussuto uttaravihāravāsiādīnaṃ matibhedo nirākarīyatīti.	711	
PA_tika-s01_05t:711_3	Mahāsammatassāti aggaññasutte vakkhamānanayena “ayaṃ no rājā”ti mahājanena sammannitvā	711	
PA_tika-s01_05t:711_4	ṭhapitattā “mahāsammato”ti evaṃ sammatassa. Yaṃ sandhāya vadanti –	711	
PA_tika-s01_05t:712	“Ādiccakulasambhūto, suvisuddhaguṇākaro;	71	
PA_tika-s01_05t:713	Mahānubhāvo rājāsi, mahāsammatanāmako.	71	
PA_tika-s01_05t:714	Yo cakkhubhūto lokassa, guṇaraṃsisamujjalo;	71	
PA_tika-s01_05t:715	Tamonudo virocittha, dutiyo viya bhāṇumā.	71	
PA_tika-s01_05t:716	Ṭhapitā yena mariyādā, loke lokahitesinā;	71	
PA_tika-s01_05t:717	Vavatthitā sakkuṇanti, na vilaṅghayitu janā.	71	
PA_tika-s01_05t:718	Yasassinaṃ tejassinaṃ, lokasīmānurakkhakaṃ;	71	
PA_tika-s01_05t:719	Ādibhūtaṃ mahāvīraṃ, kathayanti ‘manū’ti ya”nti. ;	71	
PA_tika-s01_05t:720	Tassa ca puttapaputtaparamparaṃ sandhāya evaṃ vadanti –	72	
PA_tika-s01_05t:721	“Tassa putto mahātejo, rojo nāma mahīpati;	72	
PA_tika-s01_05t:722	Tassa putto vararojo, pavaro rājamaṇḍale.	72	
PA_tika-s01_05t:723	Tassāsi kalyāṇaguṇo, kalyāṇo nāma atrajo;	72	
PA_tika-s01_05t:724	Rājā tassāsi tanayo, varakalyāṇanāmako.	72	
PA_tika-s01_05t:725	Tassa putto mahāvīro, mandhātā kāmabhoginaṃ;	72	
PA_tika-s01_05t:726	Aggabhūto mahindena, aḍḍharajjena pūjito.	72	
PA_tika-s01_05t:727	Tassa sūnu mahātejo, varamandhātunāmako;	72	
PA_tika-s01_05t:728	‘Uposatho’ti nāmena, tassa putto mahāyaso.	72	
PA_tika-s01_05t:729	Varo nāma mahātejo, tassa putto mahāvaro;	72	
PA_tika-s01_05t:730	Tassāsi upavaroti, putto rājā mahābalo.	73	
PA_tika-s01_05t:731	Tassa putto maghadevo, devatulyo mahīpati;	73	
PA_tika-s01_05t:732	Caturāsīti sahassāni, tassa puttaparamparā.	73	
PA_tika-s01_05t:733	Tesaṃ pacchimako rājā, ‘okkāko’iti vissuto;	73	
PA_tika-s01_05t:734	Mahāyaso mahātejo, akhuddo rājamaṇḍale”ti. ;	73	
PA_tika-s01_05t:735	Idaṃ aṭṭhakathānuparodhavacanaṃ. Yaṃ pana dīpavaṃse vuttaṃ –	73	
PA_tika-s01_05t:736	“Paṭhamābhisitto rājā, bhūmipālo jutindharo;	73	
PA_tika-s01_05t:737	Mahāsammato nāmena, rajjaṃ kāresi khattiyo.	73	
PA_tika-s01_05t:738	Tassa putto rojo nāma, vararojo ca khattiyo;	73	
PA_tika-s01_05t:739	Kalyāṇo varakalyāṇo, uposatho mahissaro.	73	
PA_tika-s01_05t:740	Mandhātā sattamo tesaṃ, catudīpamhi issaro;	74	
PA_tika-s01_05t:741	Varo upavaro rājā, cetiyo ca mahissaro”tiādi.	74	
PA_tika-s01_05t:742	Yañca mahāvaṃsādīsu vuttaṃ –	74	
PA_tika-s01_05t:743	“Mahāsammatarājassa, vaṃsajo hi mahāmuni;	74	
PA_tika-s01_05t:744	Kappādismiṃ rājāsi, mahāsammatanāmako.	74	
PA_tika-s01_05t:745	Rojo ca vararojo ca, tathā kalyāṇakā duve;	74	
PA_tika-s01_05t:746	Uposatho ca mandhātā, varako pavarā duve”tiādi.	74	
PA_tika-s01_05t:747_0	Sabbametaṃ yebhuyyato aṭṭhakathāvirodhavacanaṃ. Aṭṭhakathāyañhi mandhāturājā chaṭṭho	747	
PA_tika-s01_05t:747_1	vutto, maghadevarājā ekādasamo, tassa ca puttaparamparāya caturāsītisahassarājūnaṃ	747	
PA_tika-s01_05t:747_2	pacchimako okkākarājā, tesu pana mandhāturājā sattamo vutto, maghadevarājā anekesaṃ	747	
PA_tika-s01_05t:747_3	rājasahassānaṃ pacchimako, tassa ca puttaparamparāya anekarājasahassānaṃ pacchimako	747	
PA_tika-s01_05t:747_4	okkākarājāti evamādinā anekadhā virodhavacanaṃ aṭṭhakathāyaṃ nirākaroti. Nanu avocumha	747	
PA_tika-s01_05t:747_5	“kirasaddena cettha anussavatthena, yo vuccamānāya rājaparamparāya kesañci matibhedo,	747	
PA_tika-s01_05t:747_6	taṃ ulliṅgetī”ti. Tesaṃ pacchatoti maghadevaparamparābhūtānaṃ kaḷārajanakapariyosānānaṃ	747	
PA_tika-s01_05t:747_7	caturāsītikhattiyasahassānaṃ aparabhāgeti yathānussutaṃ ācariyena vuttaṃ. Dīpavaṃsādīsu	747	
PA_tika-s01_05t:747_8	pana “kaḷārajanakarañño puttaparamparāya anekakhattiyasahassānaṃ pacchimako rājā	747	
PA_tika-s01_05t:747_9	sujāto nāma, tassa putto okkāko rājā”ti vuttaṃ. Maghadevaparamparāya anekasahassarājūnaṃ	747	
PA_tika-s01_05t:747_10	aparabhāge paṭhamo okkāko nāma rājā ahosi, tassa paramparābhūtānaṃ pana anekasahassarājūnaṃ	7471	
PA_tika-s01_05t:747_11	aparabhāge dutiyo okkāko nāma rājā ahosi, tassapi paramparāya anekasahassarājūnaṃ	7471	
PA_tika-s01_05t:747_12	aparabhāge tatiyo okkāko nāma rājā ahosi. Taṃ sandhāyāha “tayo okkākavaṃsā ahesu”ntiādi.	7471	
PA_tika-s01_05t:748_0	Jātiyā pañcamadivase nāmakammādimaṅgalaṃ lokāciṇṇanti vuttaṃ “pañcamadivase alaṅkaritvā”ti.	748	
PA_tika-s01_05t:748_1	Sahasā varaṃ adāsinti puttadassanena balavasomanassappatto turitaṃ avīmaṃsitvā tuṭṭhidāyavasena	748	
PA_tika-s01_05t:748_2	varaṃ adāsiṃ “yaṃ icchasi, taṃ gaṇhāhī”ti. Sāti jantukumāramātā. Rajjaṃ pariṇāmetuṃ	748	
PA_tika-s01_05t:748_3	icchatīti mama varadānaṃ antaraṃ katvā imaṃ rajjaṃ pariṇāmetuṃ icchati.	748	
PA_tika-s01_05t:749	Rajjaṃ kāressantīti rājabhāvaṃ mahājanena mahājanaṃ vā kārāpessanti. Nappasaheyyāti nivāsatthāya pariyatto na bhaveyya.	74	
PA_tika-s01_05t:750_0	Kaḷāravaṇṇatāya kapilabrāhmaṇo nāma ahosi. Nikkhammāti gharāvāsato kāmehi ca nikkhamitvā.	750	
PA_tika-s01_05t:750_1	Sāko nāma sabbasāramayo rukkhaviseso, yena pāsādādi karīyate, taṃsamudāyabhūte vanasaṇḍeti	750	
PA_tika-s01_05t:750_2	attho. Bhūmiyā pavattaṃ bhummaṃ, taṃ guṇadosaṃ jāleti joteti, taṃ vā jalati jotati	750	
PA_tika-s01_05t:750_3	pākaṭaṃ bhavati etāyāti bhummajālā. Heṭṭhā cāti ettha ca-saddena “asītihatthe”ti	750	
PA_tika-s01_05t:750_4	idamanukaḍḍhati. Etasmiṃ padeseti sākavanasaṇḍamāha. Khandhapantivasena dakkhiṇāvaṭṭā.	750	
PA_tika-s01_05t:750_5	Sākhāpantivasena pācīnābhimukhā. Tehīti migasūkarehi, maṇḍūkamūsikehi ca. Teti sīhabyagghādayo sappabiḷārā ca.	750	
PA_tika-s01_05t:751_0	Etthāti evaṃ māpiyamāne nagare. Tumhākaṃ purisesu pariyāpannaṃ ekekampi purisaṃ paccatthikabhūtaṃ	751	
PA_tika-s01_05t:751_1	aññaṃ purisasatampi purisasahassampi abhibhavituṃ na sakkhissatīti yojanā. Cakkavattibalenāti	751	
PA_tika-s01_05t:751_2	cakkavattibalabhāvena. Atiseyyoti ativiya uttamo bhaveyya. Kapilassa isino vasanaṭṭhānattā kapilavatthu.	751	
PA_tika-s01_05t:752	Nesaṃ santike bhaveyyāti sambandho. Asadisasaṃyogeti jātiyā asadisānaṃ gharāvāsapayoge hetubhūte. Avasesāhi attano attano kaṇiṭṭhāhi.	75	
PA_tika-s01_05t:753_0	Vaḍḍhamānānanti anādare sāmivacanaṃ, anantarāyikāya puttadhītuvaḍḍhanāya vaḍḍhamānesu	753	
PA_tika-s01_05t:753_1	eva udapādīti attho. Lohitakatāya koviḷārapupphasadisāni. Kuṭṭharogo nāma sāsamasūrīrogā	753	
PA_tika-s01_05t:753_2	viya yebhuyyena saṅkamanasabhāvoti vuttaṃ “ayaṃ rogo saṅkamatī”ti. Upari padarena	753	
PA_tika-s01_05t:753_3	paṭicchādetvā paṃsuṃ rāsikaraṇena datvā. Nāṭakitthiyo nāma naccantiyo. Rājabhariyāyo	753	
PA_tika-s01_05t:753_4	orodhā nāma. Tassāti susirassa. Migasakuṇādīnanti ettha ādisaddena vanacarakapetādike saṅgaṇhāti.	753	
PA_tika-s01_05t:754	Tasmiṃ rāmaraññe nisinneti sambandho. Padareti dāruphalake. Khattiyamāyārocanena attano khattiyabhāvaṃ jānāpetvā.	75	
PA_tika-s01_05t:755_0	Mātikanti mātito āgataṃ. Pābhatanti mūlabhaṇḍaṃ, paṇṇākāro vā. Raññoti rāmarājassa	755	
PA_tika-s01_05t:755_1	jeṭṭhaputtabhūtassa bārāṇasirañño. Tatthāti bārāṇasiyaṃ. Idhevāti himavantapasseyeva.	755	
PA_tika-s01_05t:755_2	Nagaranti rājadhānībhūtaṃ mahānagaraṃ. Kolarukkho nāma kuṭṭhabhesajjupago eko rukkhaviseso.	755	
PA_tika-s01_05t:755_3	Byagghapatheti byagghamagge.	755	
PA_tika-s01_05t:756_0	Mātulāti mātu bhātaro. Kesaggahaṇanti kesaveṇibandhanaṃ. Dussaggahaṇanti vatthassa	756	
PA_tika-s01_05t:756_1	nivasanākāro. Nhānatitthanti yathāvuttāya pokkharaṇiyā udakanhānatitthaṃ. Idānipi	756	
PA_tika-s01_05t:756_2	tesaṃ jātisambhedābhāvaṃ dassento “evaṃ tesa”ntiādimāha. Āvāho dārikāharaṇaṃ. Vivāho	756	
PA_tika-s01_05t:756_3	dārikādānaṃ. Tatthāti tesu sakyakoliyesu. Dhātusaddānamanekatthattā samusaddo nivāsatthoti	756	
PA_tika-s01_05t:756_4	vuttaṃ “vasantī”ti. Aggeti upayogatthe bhummavacanaṃ, ādyatthe ca aggasaddo, kiriyāvisesoti	756	
PA_tika-s01_05t:756_5	ca dasseti “taṃ agga”ntiādinā. Yadettha bhagavatā vuttaṃ “atha kho ambaṭṭha rājā	756	
PA_tika-s01_05t:756_6	okkāko udānaṃ udānesi ‘sakyā vata bho kumārā, paramasakyā vata bho kumārā’ti, tadagge	756	
PA_tika-s01_05t:756_7	kho pana ambaṭṭha sakyā paññāyantī”ti, tadetaṃ saddato, atthato ca sābhāvikanibbacananidassanaṃ	756	
PA_tika-s01_05t:756_8	“sakāhi bhaginīhipi saddhiṃ saṃvāsavasena jātisambhedamakatvā kulavaṃsaṃ anurakkhituṃ	756	
PA_tika-s01_05t:756_9	sakkuṇanti samatthentīti sakyā”ti teyeva saddaracanāvisesena sākiyā. Yaṃ panetaṃ	756	
PA_tika-s01_05t:756_10	sakkatanighaṇṭusatthesu vuttaṃ –	7561	
PA_tika-s01_05t:757	“Sākarukkhapaṭicchannaṃ, vāsaṃ yasmā purākaṃsu;	75	
PA_tika-s01_05t:758	Tasmā diṭṭhā vaṃsajāte, bhuvi ‘sakyā’ti vissutā”ti.	75	
PA_tika-s01_05t:759	Tadetaṃ saddamattaṃ pati asābhāvikanibbacananidassanaṃ “kapilamunino vasanaṭṭhāne sākavane vasantīti sakyā, sākiyā”ti ca.	75	
PA_tika-s01_05t:760_0	Kāḷavaṇṇatāya kaṇho nāmāti vuttaṃ “kāḷavaṇṇa”ntiādi. Hanuyaṃ jātā massū, uttaroṭṭhassa	760	
PA_tika-s01_05t:760_1	ubhosu passesu dāṭhākārena jātā dāṭhikā. Idañca atthamattena vuttaṃ, taddhitavasena	760	
PA_tika-s01_05t:760_2	pana yathā etarahi yakkhe “pisāco”ti samaññā, evaṃ tadā “kaṇho”ti, tasmā jātamatteyeva	760	
PA_tika-s01_05t:760_3	sabyāharaṇena pisācasadisatāya kaṇhoti. Tathāhi vuttaṃ “yathā kho pana ambaṭṭha etarahi	760	
PA_tika-s01_05t:760_4	manussā pisāce disvā ‘pisācā’ti sañjānanti, evameva kho ambaṭṭha tena kho pana samayena	760	
PA_tika-s01_05t:760_5	manussā pisāce ‘kaṇhā’ti sañjānantī”tiādi. Tattha pisāco jātoti idāni pākaṭanāmena	760	
PA_tika-s01_05t:760_6	suviññāpanatthaṃ purimapadasseva vevacanaṃ vuttaṃ. “Na sakabaḷena mukhena byāharissāmī”tiādīsu	760	
PA_tika-s01_05t:760_7	viya upasaggavasena saddakaraṇattho harasaddo, puna dutiyopasaggena yutto uccāsaddakaraṇe	760	
PA_tika-s01_05t:760_8	vattatīti vuttaṃ “uccāsaddamakāsī”ti.	760	
PA_tika-s01_05t:761_0	268. Attano upārambhamocanatthāyāti ācariyena, ambaṭṭhena ca attano attano upari	761	
PA_tika-s01_05t:761_1	pāpetabbopavādassa apanayanatthaṃ. “Attano”ti hetaṃ vicchālopavacanaṃ. Paribhindissatīti	761	
PA_tika-s01_05t:761_2	anatthakāmatāpavedanena paribhedaṃ karissati, pesuññaṃ upasaṃharissatīti vuttaṃ hoti.	761	
PA_tika-s01_05t:761_3	Atthaviññāpane sādhanatāya vācā eva karaṇaṃ vākkaraṇaṃ niruttinayena, taṃ kalyāṇamassāti	761	
PA_tika-s01_05t:761_4	kalyāṇavākkaraṇo. Asmiṃ vacaneti ettha tasaddena kāmaṃ “cattārome bho gotama vaṇṇā”tiādinā	761	
PA_tika-s01_05t:761_5	ambaṭṭhena heṭṭhā vutto jātivādo parāmasitabbo hoti, tathāpesa jātivādo vede vuttavidhināyeva	761	
PA_tika-s01_05t:761_6	tena paṭimantetabbo, tasmā paṭimantanahetubhāvena pasiddhaṃ vedattayavacanameva parāmasitabbanti	761	
PA_tika-s01_05t:761_7	dassetuṃ vuttaṃ “attanā uggahite vedattayavacane”ti. Idāni “porāṇaṃ kho pana te ambaṭṭha	761	
PA_tika-s01_05t:761_8	mātāpettika”ntiādinā bhagavatā vuttavacanassapi parāmasanaṃ dassento “etasmiṃ vā	761	
PA_tika-s01_05t:761_9	dāsiputtavacane”ti āha. Apica paṭimantetunti ettha paṭimantanā nāma pañhāvissajjanā,	761	
PA_tika-s01_05t:761_10	uttarikathanā vā, tasmā atthadvayānurūpaṃ tabbisayassa ta-saddena parāmasanaṃ dassetīti daṭṭhabbaṃ.	7611	
PA_tika-s01_05t:762_0	269. Tāvāti mantanāya paṭhamameva, akatāya eva mantanāyāti vuttaṃ hoti. Dujjānāti	762	
PA_tika-s01_05t:762_1	dubbiññeyyā, paṭhamameva sīsamukkhipituṃ asamatthanato, jātiyā ca dubbiññeyyattā,	762	
PA_tika-s01_05t:762_2	aṭṭassa ca dukkaraṇato ambaṭṭho sayameva mocetūti adhippāyo. Attanāva sakyesu ibbhavādanipātanena	762	
PA_tika-s01_05t:762_3	attano upari pāpuṇanaṃ sandhāya “attanā baddhaṃ puṭaka”nti vuttaṃ, attanāva baddhaṃ puṭoḷinti attho.	762	
PA_tika-s01_05t:763_0	270. Dhammo nāma kāraṇaṃ “dhammapaṭisambhidā”tiādīsu viya, dhammena saha vattatīti	763	
PA_tika-s01_05t:763_1	sahadhammo, so eva sahadhammikoti āha “sahetuko”tiādi, pariyāyavacanametaṃ. Janako	763	
PA_tika-s01_05t:763_2	vā hetu, upatthambhako kāraṇaṃ. Aññena aṭṭhānagatena aññaṃ aṭṭhānagataṃ vacanaṃ.	763	
PA_tika-s01_05t:763_3	Tenāha “yo hī”tiādi.	763	
PA_tika-s01_05t:764	Tatoti dvikkhattuṃ codanāto paraṃ, tatiyacodanāya anāgatāya eva pakkamissāmīti vuttaṃ hoti.	76	
PA_tika-s01_05t:765_0	271. Pūjitabbato sakko devarājā yakkho nāma. Yo aggissa pakativaṇṇo, tena samannāgatanti	765	
PA_tika-s01_05t:765_1	vuttaṃ “ādittanti aggivaṇṇa”nti. Kandalo nāma pupphūpagarukkhaviseso, yassa setaṃ	765	
PA_tika-s01_05t:765_2	pupphaṃ pupphati, makuḷampissa setavaṇṇaṃ dāṭhākāraṃ hoti. Virūparūpanti viparītarūpasaṇṭhānaṃ.	765	
PA_tika-s01_05t:766_0	Aṭṭhamasattāhe ajapālanigrodhamūle nisinnassa sabbabuddhassa āciṇṇasamāciṇṇaṃ appossukkataṃ	766	
PA_tika-s01_05t:766_1	sandhāya “ahañcevā”tiādi vuttaṃ. Avattamāneti appaṭipajjamāne, ananuvattamāne vā.	766	
PA_tika-s01_05t:766_2	Tasmāti tadā tathāpaṭiññātattā. Tāsetvā pañhaṃ vissajjāpessāmīti āgato yathā taṃ	766	
PA_tika-s01_05t:766_3	mūlapaṇṇāsake āgatassa saccakaparibbājakassa samāgame.	766	
PA_tika-s01_05t:767_0	“Bhagavā ceva passati ambaṭṭho cā”ti ettha itaresamadassane duvidhampi kāraṇaṃ dassento	767	
PA_tika-s01_05t:767_1	“yadi hī”tiādimāha. Hi-saddo kāraṇatthe nipāto. Yasmā agaru, yasmā ca vadeyyuṃ, tasmāti	767	
PA_tika-s01_05t:767_2	sambandho. Aññesampi sādhāraṇato agaru abhāriyaṃ. Āvāhetvāti mantabalena avhānaṃ	767	
PA_tika-s01_05t:767_3	katvā. Tassāti ambaṭṭhassa. Antokucchi antaantaguṇādiko. Vādasaṅghaṭṭeti vācāsaṅghaṭṭane.	767	
PA_tika-s01_05t:767_4	Maññamānoti maññanato. Sambandhadassanañhetaṃ.	767	
PA_tika-s01_05t:768_0	272. Tāṇaṃ gavesamānoti “ayameva samaṇo gotamo ito bhayato mama tāyako”ti bhagavantaṃyeva	768	
PA_tika-s01_05t:768_1	“tāṇa”nti pariyesanto, upagacchantoti vuttaṃ hoti. Sesapadadvayepi eseva nayo. Tāyatīti	768	
PA_tika-s01_05t:768_2	yathūpaṭṭhitabhayato pāleti. Tenāha “rakkhatī”ti, kattusādhanametaṃ. Nilīyatīti yathūpaṭṭhiteneva	768	
PA_tika-s01_05t:768_3	bhayena upadduto nilīno hoti, adhikaraṇasādhanametaṃ. Sarasaddo hiṃsane, tañca viddhaṃsanameva	768	
PA_tika-s01_05t:768_4	adhippetanti vuttaṃ “bhayaṃ hiṃsati viddhaṃsetī”ti, kattusādhanametaṃ.	768	
PA_tika-s01_05t:769	Ambaṭṭhavaṃsakathāvaṇṇanā	76	
PA_tika-s01_05t:770_0	274. Gaṅgāya dakkhiṇatoti gaṅgāya nāma nadiyā dakkhiṇadisābhāge. Brāhmaṇatāpasāti	770	
PA_tika-s01_05t:770_1	brahmakulino tāpasā. Saraṃ vā sattiādayo vā parassa upari khipitukāmassa mantānubhāvena	770	
PA_tika-s01_05t:770_2	hatthaṃ na parivattati, hatthe pana aparivattante kuto āvudhaṃ parivattissatīti tathā	770	
PA_tika-s01_05t:770_3	aparivattanaṃ sandhāya “āvudhaṃ na parivattatī”ti vuttaṃ. Bhadraṃ bhoti sampaṭicchanaṃ,	770	
PA_tika-s01_05t:770_4	sādhūti attho. Dhanunā khittasarena agamanīyaṃ sasambhārakathānayena “dhanu agamanīya”nti	770	
PA_tika-s01_05t:770_5	vuttaṃ yathā “dhanunā vijjhati, cakkhunā passatī”ti. Ambaṭṭhaṃ nāma vijjanti sattānaṃ	770	
PA_tika-s01_05t:770_6	sarīre abbhaṅgaṃ ṭhapetīti ambaṭṭhā niruttinayena, evaṃladdhanāmaṃ mantavijjanti	770	
PA_tika-s01_05t:770_7	attho. Yato ambaṭṭhā vijjā etasmiṃ atthīti katvā kaṇho isi “ambaṭṭho”ti paññāyittha,	770	
PA_tika-s01_05t:770_8	tabbaṃsajātatāya panāyaṃ māṇavo “ambaṭṭho”ti voharīyati. So kira “kathaṃ nāmāhaṃ	770	
PA_tika-s01_05t:770_9	disāya dāsiyā kucchimhi nibbatto”ti taṃ hīnaṃ jātiṃ jigucchanto “handāhaṃ yathā tathā	770	
PA_tika-s01_05t:770_10	imaṃ jātiṃ sodhessāmī”ti niggato. Tena vuttaṃ “idāni me manorathaṃ pūressāmī”ti.	7701	
PA_tika-s01_05t:770_11	Ayañhissa manoratho – vijjābalena rājānaṃ tāsetvā tassa dhītaraṃ laddhakālato paṭṭhāya	7701	
PA_tika-s01_05t:770_12	myāyaṃ dāsajāti sodhitā bhavissatīti.	7701	
PA_tika-s01_05t:771_0	Seṭṭhamanteti seṭṭhabhūte vedamante. Ko nu kiṃ kāraṇā dāsiputto samāno maddarūpiṃ	771	
PA_tika-s01_05t:771_1	dhītaraṃ yācatīti attho. Khurati chindati, khuraṃ vā pāti pivatīti khurappo, khuramassa	771	
PA_tika-s01_05t:771_2	agge appīyati ṭhapīyatīti vā khurappo, saro. Mantānubhāvena rañño bāhukkhambhamattaṃ	771	
PA_tika-s01_05t:771_3	jātaṃ, tena pana bāhukkhambhena “ko jānāti, kiṃ bhavissatī”ti rājā bhīto ussaṅkī	771	
PA_tika-s01_05t:771_4	utrasto ahosi. Tathā ca vuttaṃ “bhayena vedhamāno aṭṭhāsī”ti.	771	
PA_tika-s01_05t:772_0	Sarabhaṅgajātake āgatānaṃ daṇḍakīrājādīnaṃ pacchā okkākarājā ahosi, tesaṃ pavatti	772	
PA_tika-s01_05t:772_1	ca sabbattha cirakālaṃ pākaṭāti āha “daṇḍakīrañño”tiādi. Aparaddhassa daṇḍakīrañño,	772	
PA_tika-s01_05t:772_2	aparaddho nāḷikero, ajjuno cāti sambandho. Satipi vālukādivasse āvudhavasseneva vināsoti	772	
PA_tika-s01_05t:772_3	vuttaṃ “āvudhavuṭṭhiyā”ti. “Ayampi īdiso mahānubhāvo”ti maññamānā evaṃ cintayantā	772	
PA_tika-s01_05t:772_4	bhayena avocunti daṭṭhabbaṃ.	772	
PA_tika-s01_05t:773_0	Undriyissatīti bhindiyissati. Kammarūpañhetaṃ “pathavī”ti kammakattuvasena vuttattā	773	
PA_tika-s01_05t:773_1	yathā “kusulo bhijjatī”ti. Tenāha “bhijjissatī”ti. Thusamuṭṭhīti palāsamuṭṭhi, bhusamuṭṭhi	773	
PA_tika-s01_05t:773_2	vā. Kasmāti āha “sarasanthambhanamatte”tiādi.	773	
PA_tika-s01_05t:774_0	Bhītatasitā bhayavasena chambhitasarīrā uddhaggalomā honti haṭṭhalomā, abhītatasitā	774	
PA_tika-s01_05t:774_1	pana bhayupaddavābhāvato acchambhitasarīrā patitalomā honti ahaṭṭhalomā, khemena	774	
PA_tika-s01_05t:774_2	sotthinā tiṭṭhanti, tāya pana patitalomatāya tassa sotthibhāvo pākaṭo hotīti phalena	774	
PA_tika-s01_05t:774_3	kāraṇaṃ vibhāvetuṃ pāḷiyaṃ “pallomo’ti vuttanti dasseti “pannalomo”tiādinā. Niruttinayena	774	
PA_tika-s01_05t:774_4	padasiddhi yathā taṃ bhayabheravasutte “bhiyyo pallomamāpādiṃ araññe vihārāyā”ti.	774	
PA_tika-s01_05t:774_5	Idanti osānavacanaṃ. “Sace me rājā taṃ dārikaṃ dasseti, kumāro sotthi pallomo bhavissatī”ti	774	
PA_tika-s01_05t:774_6	paṭiññākaraṇaṃ pakaraṇatoyeva pākaṭaṃ. Tenāti kaṇhena. Manteti bāhukkhambhakamantassa	774	
PA_tika-s01_05t:774_7	paṭippassambhakavijjāsaṅkhāte mante. Evarūpānañhi bhayupaddavakarānaṃ mantānaṃ ekaṃseneva	774	
PA_tika-s01_05t:774_8	paṭippassambhakamantāhonti yathā taṃ kusumārakavijjādīnaṃ. Parivattiteti pajappite.	774	
PA_tika-s01_05t:774_9	Attano dhītuyā apavādamocanatthaṃ taṃ adāsaṃ bhujissaṃ karoti. Tassā anurūpe issariye	774	
PA_tika-s01_05t:774_10	ṭhapanatthaṃ uḷāre ca naṃ ṭhāne ṭhapesi. Ekena pakkhenāti mātupakkhena. Karuṇāyanto	7741	
PA_tika-s01_05t:774_11	samassāsanatthaṃ āha, na pana uccākulīnabhāvadassanatthaṃ. Tenāha “atha kho bhagavā”tiādi.	7741	
PA_tika-s01_05t:775	Khattiyaseṭṭhabhāvavaṇṇanā	77	
PA_tika-s01_05t:776_0	275. Brāhmaṇesūti vohāramattaṃ, brāhmaṇānaṃ samīpe brāhmaṇehi laddhabbāni āsanādīni	776	
PA_tika-s01_05t:776_1	labhethāti vuttaṃ hoti. Tena vuttaṃ “brāhmaṇānaṃ antare”ti. Kevalaṃ vedasatthānurūpaṃ	776	
PA_tika-s01_05t:776_2	paralokagate saddhāya eva kātabbaṃ, na tadaññaṃ kiñci abhipatthentenāti saddhanti	776	
PA_tika-s01_05t:776_3	nibbacanaṃ dassetuṃ “matake uddissa katabhatte”ti vuttaṃ. Maṅgalādibhatteti ettha	776	
PA_tika-s01_05t:776_4	ādisaddena ussavadevatārādhanādibhatte saṅgaṇhāti. Yaññabhatteti pāpasaññamādivasena	776	
PA_tika-s01_05t:776_5	katabhatte. “Pāpasaññamādibhatto bhavissatī”tiādinā hi aggihomo idha yaññaṃ. Pāhunakānanti	776	
PA_tika-s01_05t:776_6	atithīnaṃ. Anāgantukānampi pāheṇakabhattaṃ “pāhuna”ntveva vuccatīti āha “paṇṇākārabhatte	776	
PA_tika-s01_05t:776_7	vā”ti. Āvaṭaṃ nivāraṇaṃ. Anāvaṭaṃ anivāraṇaṃ. Khattiyabhāvaṃ appatto ubhatosujātābhāvato.	776	
PA_tika-s01_05t:776_8	Tenāha “aparisuddho”ti.	776	
PA_tika-s01_05t:777_0	276. Itthiyā vā itthiṃ karitvāti ettha karaṇaṃ nāma kiriyāsāmaññavisayaṃ karabhūdhātūnaṃ	777	
PA_tika-s01_05t:777_1	atthavasena sabbadhātvantogadhattāti āha “pariyesitvā”ti. Khattiyakumārassa bhariyābhūtaṃ	777	
PA_tika-s01_05t:777_2	brāhmaṇakaññaṃ itthiṃ pariyesitvā gahetvā brāhmaṇānaṃ itthiyā vā khattiyāva seṭṭhā,	777	
PA_tika-s01_05t:777_3	“hīnā brāhmaṇā”ti pāḷimudāharitvā yojetabbaṃ. “Purisena vā purisaṃ karitvāti etthāpi	777	
PA_tika-s01_05t:777_4	eseva nayo”ti ācariyena vuttaṃ. Tatthāpi hi khattiyakaññāya patibhūtaṃ brāhmaṇakumāraṃ	777	
PA_tika-s01_05t:777_5	purisaṃ pariyesitvā gahetvā brāhmaṇānaṃ purisena vā khattiyāva seṭṭhā, hīnā brāhmaṇāti	777	
PA_tika-s01_05t:777_6	yojanā. Kismiñcideva pakaraṇeti ettha pakaraṇaṃ nāma kāraṇaṃ “etasmiṃ nidāne etasmiṃ	777	
PA_tika-s01_05t:777_7	pakaraṇe”tiādīsu viya, tasmā rāgādivasena pakkhalite ṭhāne hetubhūteti attho, taṃ	777	
PA_tika-s01_05t:777_8	pana atthato aparādhova, so ca akattabbakaraṇanti āha “kismiñcideva dose”tiādi. Bhassasaddo	777	
PA_tika-s01_05t:777_9	bhasmapariyāyo. Bhasīyati niratthakabhāvena khipīyatīti hi bhassaṃ, chārikā. “Vadhitvā”ti	777	
PA_tika-s01_05t:777_10	etassa atthavacanaṃ “okiritvā”ti.	7771	
PA_tika-s01_05t:778_0	277. Kammakilesehi janetabbo, tehi vā jāyatīti janito, sveva janeto, manussova. Tathā	778	
PA_tika-s01_05t:778_1	hi vuttaṃ “ye gottapaṭisārino”ti. Tadetaṃ pajāvacanaṃ viya jātisaddavasena bahumhi	778	
PA_tika-s01_05t:778_2	ekavacananti āha “pajāyāti attho”ti. Etasmiṃ janetipi yujjati. Paṭisarantīti gottaṃ	778	
PA_tika-s01_05t:778_3	paṭicca “ahaṃ gotamo, ahaṃ kassapo”tiādinā saraṇaṃ karonti vicinanti.	778	
PA_tika-s01_05t:779	Paṭhamabhāṇavāravaṇṇanā niṭṭhitā.	77	
PA_tika-s01_05t:780	Vijjācaraṇakathāvaṇṇanā	78	
PA_tika-s01_05t:781_0	278. Imasmiṃ pana siloke āhariyamāne brahmagarukā saddheyyataṃ āpajjissanti, ambaṭṭho	781	
PA_tika-s01_05t:781_1	ca “vijjācaraṇasampanno”ti padaṃ sutvā vijjācaraṇaṃ pucchissati, evamayaṃ vijjācaraṇaparidīpanī	781	
PA_tika-s01_05t:781_2	desanā mahājanassa sātthikā bhavissatīti passitvā lokanātho imaṃ silokaṃ sanaṅkumārabhāsitaṃ	781	
PA_tika-s01_05t:781_3	āharīti imamatthampi vibhāvento “imāya pana gāthāyā”tiādimāha. Itarathā hi bhagavāpi	781	
PA_tika-s01_05t:781_4	asabbaññū parāvassayo bhaveyya, na ca yujjati bhagavato parāvassayatā sammāsambuddhabhāvato.	781	
PA_tika-s01_05t:781_5	Tenāha “ahampi hi, ambaṭṭha, evaṃ vadāmī”tiādi. Brāhmaṇasamaye siddhanti brāhmaṇaladdhiyā	781	
PA_tika-s01_05t:781_6	pākaṭaṃ. Vakkhamānanayena jātivādādipaṭisaṃyuttaṃ. “Saṃsanditvāti ghaṭetvā, aviruddhaṃ	781	
PA_tika-s01_05t:781_7	katvāti attho”ti ācariyenavuttaṃ. Idāni pana potthakesu “paṭikkhipitvā”ti pāṭho dissati,	781	
PA_tika-s01_05t:781_8	so ayuttova. Kasmāti ce? Na hi pāḷiyaṃ brāhmaṇasamayasiddhaṃ vijjācaraṇaṃ paṭikkhipati,	781	
PA_tika-s01_05t:781_9	tadeva ambaṭṭhena cintitaṃ vijjācaraṇaṃ ghaṭetvā aviruddhaṃ katvā anuttaraṃ vijjācaraṇaṃ desetīti.	781	
PA_tika-s01_05t:782_0	Vādoti laddhi, vacībhedo vā. Tenāha “brāhmaṇa…pe…ādivacana”nti. Laddhipi hi vattabbattā	782	
PA_tika-s01_05t:782_1	vacanameva. Idanti ajjhenajjhāpanayajanayājanādikammaṃ, na vessassa, na khattiyassa,	782	
PA_tika-s01_05t:782_2	na tadaññesanti atthaṃ ādisaddena saṅgaṇhāti. Sabbatthāti gottavādamānavādesu. Tatthāpi	782	
PA_tika-s01_05t:782_3	hi gottavādoti gottaṃ ārabbha vādo, kassapassevidaṃ vaṭṭati, na kosiyassātiādivacananti	782	
PA_tika-s01_05t:782_4	attho. Mānavādoti mānaṃ ārabbha attukkaṃsanaparavambhanavasena vādo, brāhmaṇassevidaṃ	782	
PA_tika-s01_05t:782_5	vaṭṭati, na suddassātiādivacananti attho. Jātivāde vinibaddhāti jātisannissitavāde	782	
PA_tika-s01_05t:782_6	paṭibaddhā. Sabbatthāti gottavādavinibaddhādīsu. Gottavādavinibaddhāti hi gottavāde	782	
PA_tika-s01_05t:782_7	vinibaddhā. Mānavādavinibaddhāti mānavāde vinibaddhā, ye hi brāhmaṇasseva ajjhenajjhāpanayajanayājanādayoti	782	
PA_tika-s01_05t:782_8	evaṃ attukkaṃsanaparavambhanavasena pavattā, te mānavādavinibaddhā ca honti. Āvāhavivāhavinibaddhāti	782	
PA_tika-s01_05t:782_9	āvāhavivāhesu vinibaddhā. Ye hi vinibaddhattayavasena “arahasi vā maṃ tvaṃ, na vā	782	
PA_tika-s01_05t:782_10	maṃ tvaṃ arahasī”ti evaṃ pavattanakā, te āvāhavivāhavinibaddhā ca hontīti imamatthasesaṃ	7821	
PA_tika-s01_05t:782_11	sandhāya “esa nayo”ti vuttaṃ. Āvāhavivāhavinibaddhabhāvavibhāvanatthañhi “arahasi	7821	
PA_tika-s01_05t:782_12	vā maṃ tvaṃ, na vā maṃ tvaṃ arahasī”ti pāḷiyaṃ vuttaṃ, tadetaṃ jātivādādīhi tīhi	7821	
PA_tika-s01_05t:782_13	padehi yojetabbaṃ. Āvuttiādinayena hi jātivādādayo dvikkhattumatthadīpakā. Tathā	7821	
PA_tika-s01_05t:782_14	hi ācariyena vuttaṃ “ye pana āvāhavivāhavinibaddhā, te eva sambandhattayavasena ‘arahasi	7821	
PA_tika-s01_05t:782_15	vā maṃ tvaṃ, na vā maṃ tvaṃ arahasī’ti evaṃ pavattanakā”ti.	7821	
PA_tika-s01_05t:783_0	Nanu pubbe vijjācaraṇaṃ puṭṭhaṃ, kasmā taṃ puna pucchatīti codanaṃ sodhento “tato	783	
PA_tika-s01_05t:783_1	ambaṭṭho”tiādimāha. Tattha yatthāti yassaṃ vijjācaraṇasampattiyaṃ. Brāhmaṇasamayasiddhaṃ	783	
PA_tika-s01_05t:783_2	sandhāya vuttaṃ. Laggissāmāti olaggā antogadhā bhavissāma. Tatoti tāya vijjācaraṇasampadāya.	783	
PA_tika-s01_05t:783_3	Avakkhipīti avacāsi. Paramatthato avijjācaraṇāniyeva “vijjācaraṇānī”ti gahetvā ṭhito	783	
PA_tika-s01_05t:783_4	hi paramatthato vijjācaraṇesu vibhajiyamānesu so tato dūrato apanīto nāma hoti. Yatthāti	783	
PA_tika-s01_05t:783_5	yassaṃ pana vijjācaraṇasampattiyaṃ. Anuttaravijjācaraṇaṃ sandhāya vuttaṃ. Jānanakiriyāyoge	783	
PA_tika-s01_05t:783_6	kammampi yujjanakiriyāyoge kattāyeva upapanno. Padhānakiriyāpekkhā hi kārakāti vuttaṃ	783	
PA_tika-s01_05t:783_7	“ayaṃ no vijjācaraṇasampadā ñātuṃ vaṭṭatī”ti. Evamīdisesu. Samudāgamatoti ādisamuṭṭhānato.	783	
PA_tika-s01_05t:784_0	279. Kāmaṃ caraṇapariyāpannattā caraṇavasena niyyātetuṃ vaṭṭati, ambaṭṭhassa pana	784	
PA_tika-s01_05t:784_1	asamapathagamanaṃ nivārento sīlavaseneva niyyātetīti imamatthaṃ vibhāvetuṃ “caraṇapariyāpannampī”ti	784	
PA_tika-s01_05t:784_2	vuttaṃ. Brahmajāle vuttanayena khuddakādibhedaṃ tividhaṃ sīlaṃ. Sīlavasenevāti sīlapariyāyavaseneva.	784	
PA_tika-s01_05t:784_3	Kiñci kiñci sīlanti brāhmaṇānaṃ jātisiddhaṃ ahiṃsanādiyamaniyamalakkhaṇaṃ appamattakaṃ	784	
PA_tika-s01_05t:784_4	sīlaṃ. Tasmāti tathā vijjamānattā, attani vijjamānaṃ sīlamattampi nissāya laggeyyāti	784	
PA_tika-s01_05t:784_5	adhippāyo. “Tattha tattheva laggeyyāti tasmiṃ tasmiṃyeva brāhmaṇasamayasiddhe sīlamatte	784	
PA_tika-s01_05t:784_6	‘caraṇa’nti laggeyyā”ti ācariyena vuttaṃ, tadetaṃ aṭṭhakathāyameva sākāravacanassa	784	
PA_tika-s01_05t:784_7	vuttattā vicāretabbaṃ, adhippāyamattadassanaṃ vā etaṃ. Ayaṃ panettha attho – tattha	784	
PA_tika-s01_05t:784_8	tattheva laggeyyāti tasmiṃ tasmiṃyeva attani vijjamānasīlamattapaṭisaṃyuttaṭṭhāne	784	
PA_tika-s01_05t:784_9	“mayampi caraṇasampannā”ti laggeyya, tasmā sīlavaseneva niyyātetīti sambandho. Tathāpasaṅgābhāvato	784	
PA_tika-s01_05t:784_10	pana upari caraṇavaseneva niyyātetīti dassento “yaṃ panā”tiādimāha. Rūpāvacaracatutthajjhānaniddeseneva	7841	
PA_tika-s01_05t:784_11	arūpāvacarajjhānānampi niddiṭṭhabhāvāpattito “aṭṭhapi samāpattiyo ‘caraṇa’nti niyyātitā”ti	7841	
PA_tika-s01_05t:784_12	vuttaṃ. Tānipi hi aṅgasamatāya catutthajjhānānevāti. Niyyātitāti ca asesato nīharitvā	7841	
PA_tika-s01_05t:784_13	gahitā, nidassitāti attho. Vipassanāñāṇato panāti “so evaṃ samāhite citte parisuddhe	7841	
PA_tika-s01_05t:784_14	pariyodāte anaṅgaṇe vigatūpakkilese mudubhūte kammanīye ṭhite āneñjappatte ñāṇadassanāya	7841	
PA_tika-s01_05t:784_15	cittaṃ abhinīharati abhininnāmetī”tiādinā nayena vipassanāñāṇato paṭṭhāya.	7841	
PA_tika-s01_05t:785	Catuapāyamukhakathāvaṇṇanā	78	
PA_tika-s01_05t:786_0	280. Asampāpuṇantoti ārabhitvāpi sampajjitumasakkonto. Avisahamānoti ārabhitumeva	786	
PA_tika-s01_05t:786_1	asakkonto. “Khārī”ti tāpasaparikkhārassetaṃ adhivacanaṃ, so ca anekabhedoti vibhajitvā	786	
PA_tika-s01_05t:786_2	dassetuṃ “araṇī”tiādi vuttaṃ. Tattha araṇīti heṭṭhimuparimavasena aggidhamanakaṃ	786	
PA_tika-s01_05t:786_3	araṇīdvayaṃ. Kamaṇḍalūti kuṇḍikā. Sujāti homadabbi. Sujāsaddo hi homakammani habyannādīnamuddharaṇatthaṃ	786	
PA_tika-s01_05t:786_4	katadabbiyaṃ vattati yathā taṃ kūṭadantasutte “paṭhamo vā dutiyo vā sujaṃ paggaṇhantāna”nti.	786	
PA_tika-s01_05t:786_5	Tathā hi imasmiṃyeva ṭhāne ācariyena vuttaṃ “sujāti dabbī”ti. Habyannādīnaṃ sukhaggahaṇatthaṃ	786	
PA_tika-s01_05t:786_6	jāyatīti hi sujā. Keci pana imamatthamavicāretvā tunnatthameva gahetvā “sūcī”ti paṭhanti,	786	
PA_tika-s01_05t:786_7	tadayuttameva ācariyena tathā avaṇṇitattā. Camati adatīti camaro, migaviseso, tassa	786	
PA_tika-s01_05t:786_8	vālena katā bījanī cāmarā. Ādisaddena tidaṇḍatighaṭikādīni saṅgaṇhāti. Kucchitena	786	
PA_tika-s01_05t:786_9	vaṅkākārena jāyatīti kājo yathā “kālavaṇa”nti; kacati bhāraṃ bandhati etthāti vā	786	
PA_tika-s01_05t:786_10	kāco. Duvidhampi hi padamicchanti saddavidū. Khāribharitanti khārīhi paripuṇṇaṃ.	7861	
PA_tika-s01_05t:786_11	Ekena vi-kārena padaṃ vaḍḍhetvā “khārivividha”nti paṭhantānaṃ vāde samuccayasamāsena	7861	
PA_tika-s01_05t:786_12	atthaṃ dassento “ye panā”tiādimāha.	7861	
PA_tika-s01_05t:787_0	Nanu upasampannassa bhikkhuno sāsanikopi yo koci anupasampanno atthato paricārakova	787	
PA_tika-s01_05t:787_1	hoti api khīṇāsavasāmaṇero, kimaṅgaṃ pana bāhirakapabbajiteti anuyogaṃ pati tattha	787	
PA_tika-s01_05t:787_2	visesaṃ dassetuṃ “kāmañcā”tiādi vuttaṃ. Vuttanayenāti “kappiya…pe… vattakaraṇavasenā”ti	787	
PA_tika-s01_05t:787_3	evaṃ vuttanayena. Anekasatasahassasaṃvaravinayasamādānavasena upasampannabhāvassa	787	
PA_tika-s01_05t:787_4	visiṭṭhabhāvato khīṇāsavasāmaṇeropi puthujjanabhikkhuno paricārakoti vutto.	787	
PA_tika-s01_05t:788	“Navakoṭisahassāni, asītisatakoṭiyo;	78	
PA_tika-s01_05t:789	Paññāsasatasahassāni, chattiṃsa ca punāpare;	78	
PA_tika-s01_05t:790	Ete saṃvaravinayā, sambuddhena pakāsitā;	79	
PA_tika-s01_05t:791	Peyyālamukhena niddiṭṭhā, sikkhā vinayasaṃvare”ti. ;	79	
PA_tika-s01_05t:792	Evaṃ vuttappabhedānaṃ anekasatasahassānaṃ saṃvaravinayānaṃ samādāya sikkhanena uparibhūtā aggabhūtā sampadāti hi upasampadā, tāya cesa upasampadāya puthujjanabhikkhu upasampannoti.	79	
PA_tika-s01_05t:793_0	Ayaṃ panāti yathāvuttalakkhaṇo tāpaso. Tāpasā hi kammavādikiriyavādino, na sāsanassa	793	
PA_tika-s01_05t:793_1	paṭāṇībhūtā, yato nesaṃ pabbajitumāgatānaṃ vināva titthiyaparivāsena khandhake pabbajjā	793	
PA_tika-s01_05t:793_2	anuññātā. Tapo etesamatthīti tāpasā ta-kārassa dīghaṃ katvā. “Lomasā”tiādīsu viya	793	
PA_tika-s01_05t:793_3	hi sa-paccayamicchanti saddavidū. Idaṃ vuttaṃ hoti – kāmaṃ khīṇāsavopi sāmaṇero puthujjanassa	793	
PA_tika-s01_05t:793_4	bhikkhuno atthato paricārakova hoti, so pana vattakaraṇamatteneva paricārako, na	793	
PA_tika-s01_05t:793_5	lāmakabhāvena. Tāpaso tu guṇavasena ceva veyyāvaccakaraṇavasena ca lāmakabhāveneva	793	
PA_tika-s01_05t:793_6	paricārako, na vattakaraṇamattena, evamimesaṃ nānākaraṇaṃ sandhāya tāpasasseva paricārakatā vuttāti.	793	
PA_tika-s01_05t:794_0	“Kasmā”tiādinā codako kāraṇaṃ codeti. “Yasmā”tiādinā ācariyo kāraṇaṃ dassetvā pariharati.	794	
PA_tika-s01_05t:794_1	Evaṃ saṅkhepato pariharitamatthaṃ vivarituṃ “imasmiñhī”tiādi vuttaṃ. Asakkontanti	794	
PA_tika-s01_05t:794_2	asamatthanena vippaṭipajjantaṃ alajjiṃ. Khuradhārūpamanti khuradhārānaṃ matthakeneva	794	
PA_tika-s01_05t:794_3	akkamitvā gamanūpamaṃ. Bahujanasammatāti mahājanena seṭṭhasammatā. Aññeti apare bhikkhū.	794	
PA_tika-s01_05t:794_4	Idhāti tāpasapabbajjāya. Chandena saha carantīti sachandacārino, yathākāmaṃ paṭipannakāti	794	
PA_tika-s01_05t:794_5	vuttaṃ hoti. Anusikkhantoti diṭṭhānugatiyā sikkhanto. Tāpasāva bahukā honti, na bhikkhū.	794	
PA_tika-s01_05t:795_0	Kudālapiṭakānaṃ nibbacanaṃ heṭṭhā vuttameva. Bahujanakuhāpanatthanti bahuno janassa	795	
PA_tika-s01_05t:795_1	vimhāpanatthaṃ. Aggisālanti aggihuttasālaṃ. Nānādārūhīti palāsarukkhadaṇḍādīhi nānāvidhasamidhādārūhi.	795	
PA_tika-s01_05t:795_2	Homakaraṇavasenāti yaññakaraṇavasena.	795	
PA_tika-s01_05t:796_0	Udakavasenettha pānāgāraṃ. Tenāha “pānīyaṃ upaṭṭhapetvā”tiādi. Yaṃ bhattapuṭaṃ vā	796	
PA_tika-s01_05t:796_1	yāni taṇḍulādīni vāti sambandho. Ambilayāgu nāma takkādiambilasaṃyuttā yāgu. Taṇhādīhi	796	
PA_tika-s01_05t:796_2	āmasitabbato cīvarādi āmisaṃ nāma. Vaḍḍhiyāti diguṇatiguṇādivaḍḍhiyā. Kuṭumbaṃ saṇṭhapetīti	796	
PA_tika-s01_05t:796_3	dhanaṃ patiṭṭhāpeti. Yathāvuttamatthaṃ pāḷiyaṃ nidassanamattena vuttanti āha “idaṃ	796	
PA_tika-s01_05t:796_4	panassa paṭipattimukha”nti, idaṃ pana pāḷivacanaṃ assa catutthassa puggalassa kohaññapaṭipattiyā	796	
PA_tika-s01_05t:796_5	mukhamattanti attho. Kasmāti ce? So hi nānāvidhena kohaññena lokaṃ vimhāpayanto tattha	796	
PA_tika-s01_05t:796_6	acchati. Tenāha “iminā hī”tiādi. Evanti “tattha pānīyaṃ upaṭṭhapetvā”tiādinā vuttanayena.	796	
PA_tika-s01_05t:797_0	“Sabbāpi tāpasapabbajjā niddiṭṭhā”ti dhammādhiṭṭhānanayena dassitameva puggalādhiṭṭhānanayena	797	
PA_tika-s01_05t:797_1	vivarituṃ “aṭṭhavidhā hī”tiādi vuttaṃ. Khalādīsu manussānaṃ santike upatiṭṭhitvā	797	
PA_tika-s01_05t:797_2	vīhimuggamāsatilādīni bhikkhācariyaniyāmena saṅkaḍḍhitvā uñchanaṃ uñchā, sā eva cariyā	797	
PA_tika-s01_05t:797_3	vutti etesanti uñchācariyā. Aggipakkikāya bhattabhikkhāya jīvantīti aggipakkikā,	797	
PA_tika-s01_05t:797_4	na aggipakkikā anaggipakkikā, taṇḍulabhikkhāya eva jīvikāti vuttaṃ hoti. Uñchācariyā	797	
PA_tika-s01_05t:797_5	hi khalādīni gantvā upatiṭṭhitvā manussehi diyyamānaṃ khalaggaṃ nāma dhaññaṃ paṭiggaṇhanti,	797	
PA_tika-s01_05t:797_6	anaggipakkikā pana tādisamapaṭiggaṇhitvā taṇḍulameva paṭiggaṇhantīti ayametesaṃ viseso.	797	
PA_tika-s01_05t:797_7	Na sayaṃ pacantīti asāmapākā, pakkabhikkhāya eva jīvikā. Ayo viya kaṭṭhino muṭṭhippamāṇo	797	
PA_tika-s01_05t:797_8	pāsāṇo ayamuṭṭhi nāma, tena vattantīti ayamuṭṭhikā. Dantena uppāṭitaṃ vakkalaṃ rukkhattaco	797	
PA_tika-s01_05t:797_9	dantavakkalaṃ, tena vattantīti dantavakkalikā. Pavattaṃ rukkhādito pātāpitaṃ phalaṃ	797	
PA_tika-s01_05t:797_10	bhuñjanti sīlenāti pavattaphalabhojino. Paṇḍupalāsasaddassa ekasesanayena dvidhā	7971	
PA_tika-s01_05t:797_11	attho, jiṇṇatāya paṇḍubhūtaṃ palāsañceva jiṇṇapakkabhāvena taṃsadisaṃ pupphaphalādi	7971	
PA_tika-s01_05t:797_12	cāti. Tena vakkhati “sayaṃ patitāneva pupphaphalapaṇḍupalāsādīni khādantā yāpentī”ti,	7971	
PA_tika-s01_05t:797_13	tena vattantīti paṇḍupalāsikā, sayaṃpatitapaṇṇapupphaphalabhojino. Idāni te aṭṭhavidhepi	7971	
PA_tika-s01_05t:797_14	sarūpato dassetuṃ “tatthā”tiādi vuttaṃ. Keṇiyajaṭilavatthu khandhakavaṇṇanāya gahetabbaṃ.	7971	
PA_tika-s01_05t:798	Saṅkaḍḍhitvāti bhikkhācariyāvasena ekajjhaṃ katvā.	79	
PA_tika-s01_05t:799	Taṇḍulabhikkhanti taṇḍulameva bhikkhaṃ. Bhikkhitabbā yācitabbā, bhikkhūnaṃ ayanti vā bhikkhāti hi bhikkhāsaddo taṇḍulādīsupi niruḷho. Tena vuttaṃ “pacitvā paribhuñjantī”ti.	79	
PA_tika-s01_05t:800	Bhikkhāpariyeṭṭhi nāma dukkhāti paresaṃ gehato gehaṃ gantvā bhikkhāya pariyesanā nāma dīnavuttibhāvena dukkhā.	80	
PA_tika-s01_05t:801	Ye pana “pāsāṇassa pariggaho nāma dukkho pabbajitassā”ti danteheva uppāṭetvā khādanti, te dantavakkalikā nāmāti ayaṃ aṭṭhakathāmuttakanayo.	80	
PA_tika-s01_05t:802	Paṇḍupalāsasaddo pupphaphalavisayopi sadisatākappanenāti dasseti “pupphaphalapaṇḍupalāsādīnī”ti iminā.	80	
PA_tika-s01_05t:803	Teti paṇḍupalāsikā. Nidassanamattametaṃ aññesampi tathā bhedasambhavato. Pāpuṇanaṭṭhāneti gahetuṃ sampāpuṇanaṭṭhāne. Ekarukkhatoti paṭhamaṃ upagatarukkhato.	80	
PA_tika-s01_05t:804_0	Kathamettāvatā sabbāpi tāpasapabbajjā niddiṭṭhāti codanā na tāva visodhitāti āha	804	
PA_tika-s01_05t:804_1	“imā panā”tiādi. Catūhiyevāti “khārividhamādāyā”tiādinā vuttāhi pavattaphalabhojanikā,	804	
PA_tika-s01_05t:804_2	kandamūlaphalabhojanikā, agyāgārikā, āgārikā ceti catūhi eva tāpasapabbajjāhi. Agāraṃ	804	
PA_tika-s01_05t:804_3	bhajantīti agāraṃ nivāsabhāvena upagacchanti. Iminā hi “catudvāraṃ agāraṃ karitvā	804	
PA_tika-s01_05t:804_4	acchatī”tiādinā idha vuttāya catutthāya tāpasapabbajjāya tesamavarodhataṃ dasseti.	804	
PA_tika-s01_05t:804_5	Evamitaresupi paṭilomato yojanā veditabbā. Aggiparicaraṇavasena agyāgāraṃ bhajanti.	804	
PA_tika-s01_05t:804_6	Evaṃ pana tesamavarodhataṃ vadanto tadanurūpaṃ imesampi paccekaṃ duvidhataṃ dassetīti daṭṭhabbaṃ.	804	
PA_tika-s01_05t:805_0	281. Ācariyena pokkharasātinā saha pavattatīti sācariyako, tassa. Apāyamukhampīti	805	
PA_tika-s01_05t:805_1	vināsakāraṇampi. Pageva vijjācaraṇasampadāya sandissaneti pi-saddo garahāyaṃ. Tena	805	
PA_tika-s01_05t:805_2	vuttaṃ “api nu tvaṃ imāya anuttarāya vijjācaraṇasampadāya sandissasi sācariyako”tiādi.	805	
PA_tika-s01_05t:805_3	Tatrāyamaṭṭhakathāmuttakanayo – “no hidaṃ bho gotamā”ti sandissanaṃ paṭikkhipitvā	805	
PA_tika-s01_05t:805_4	asandissanākārameva vibhāvetuṃ “ko cāha”ntiādi vuttaṃ. Sācariyako ahaṃ ko ca kīdiso	805	
PA_tika-s01_05t:805_5	hutvā anuttarāya vijjācaraṇasampadāya sandissāmi, anuttarā vijjācaraṇasampadā kā	805	
PA_tika-s01_05t:805_6	ca kīdisā hutvā sācariyake mayi sandissati, ārakā ahaṃ…pe… sācariyakoti saha pāṭhasesena yojanā.	805	
PA_tika-s01_05t:806_0	282. Apāye vināsanupāye niyutto āpāyiko. Tabbhāvaṃ na paripūreti paripūretuṃ na sakkotīti	806	
PA_tika-s01_05t:806_1	aparipūramāno, tabbhāvena aparipuṇṇoti attho. Attanā āpāyikena hontenāpi tabbhāvaṃ	806	
PA_tika-s01_05t:806_2	aparipūramānena pokkharasātinā esā vācā bhāsitāti atthato sambandhattā katvatthe	806	
PA_tika-s01_05t:806_3	cetaṃ paccattavacananti āha “āpāyikenāpi aparipūramānenā”ti. Apica attanā aparipūramānena	806	
PA_tika-s01_05t:806_4	āpāyikenāpi sayaṃ aparipūramānāpāyikena hutvāpi pokkharasātinā esā vācā bhāsitāti	806	
PA_tika-s01_05t:806_5	atthayuttito itthambhūtalakkhaṇe cetaṃ paccattavacanantipi evaṃ vuttaṃ. Añño hi saddakkamo,	806	
PA_tika-s01_05t:806_6	añño atthakkamoti. Keci pana “karaṇatthameva dassetuṃ evaṃ vutta”nti vadanti, tadayuttameva	806	
PA_tika-s01_05t:806_7	padadvayassa kattupadena samānatthattā, samānatthānañca padānaṃ aññamaññaṃ karaṇabhāvānupapattito, alamatipapañcena.	806	
PA_tika-s01_05t:807	Pubbakaisibhāvānuyogavaṇṇanā	80	
PA_tika-s01_05t:808_0	283. Dīyateti datti, sā eva dattikanti āha “dinnaka”nti. Adātukāmampi dātukāmaṃ katvā	808	
PA_tika-s01_05t:808_1	sammukhā paramāvaṭṭeti sammūḷhaṃ karoti etāyāti sammukhāvaṭṭanī. Tenāha “na demīti	808	
PA_tika-s01_05t:808_2	vattuṃ na sakkotī”ti. Puna tassāti brāhmaṇassa. Kāraṇānurūpaṃ rājūnaṃ puṇṇapattanti	808	
PA_tika-s01_05t:808_3	āha “kasmā me dinno”ti. Saṅkhapalitakuṭṭhanti dhotasaṅkhamiva setakuṭṭhaṃ. Setapokkhararajatato	808	
PA_tika-s01_05t:808_4	guṇasamānakāyattā evamāha. Anugacchatīti paramanubandhati.	808	
PA_tika-s01_05t:809_0	Yadi duvidhenapi kāraṇena rājā brāhmaṇassa sammukhābhāvaṃ na deti, atha kasmā tadupasaṅkamanaṃ	809	
PA_tika-s01_05t:809_1	na paṭikkhittanti āha “yasmā panā”tiādi. “Khettavijjāyāti nītisatthe”ti ācariyena	809	
PA_tika-s01_05t:809_2	vuttaṃ. Heṭṭhāpi brahmajālavaṇṇanāyaṃ evaṃ vuttaṃ “khettavijjāti abbheyyamāsurakkharājasatthādinītisattha”nti.	809	
PA_tika-s01_05t:809_3	dussamettha tirokaraṇiyaṃ. Tenāha “sāṇipākārassa anto ṭhatvā”ti. Antasaddena pana	809	
PA_tika-s01_05t:809_4	tabbhāvena pade vaḍḍhiyamāne dussantaṃ yathā “vananto”ti. “Payātanti saddhaṃ, sassatikaṃ	809	
PA_tika-s01_05t:809_5	vā. Tenāha abhiharitvā dinna”nti ācariyena vuttaṃ, tasmā matakabhattasaṅkhepena vā	809	
PA_tika-s01_05t:809_6	niccabhattasaṅkhepena vā abhiharitvā dinnaṃ bhikkhanti attho veditabbo. “Ayaṃ panā”tiādi	809	
PA_tika-s01_05t:809_7	atthāpattivacanaṃ. Niṭṭhanti nicchayaṃ. Kasmā pana bhagavā brāhmaṇassa evarūpaṃ amanāpaṃ	809	
PA_tika-s01_05t:809_8	mammavacanaṃ avocāti codanaṃ kāraṇaṃ dassetvā sodhetuṃ “idaṃ panā”tiādi vuttaṃ. Rahassampi	809	
PA_tika-s01_05t:809_9	paṭicchannampi mammavacanaṃ pakāsesīti sambandho.	809	
PA_tika-s01_05t:810_0	284. Rājāsanaṃ nāma hatthikkhandhapadesaṃ sandhāya “hatthigīvāya vā nisinno”ti pāḷiyaṃ	810	
PA_tika-s01_05t:810_1	vuttaṃ. Rathūpatthareti rathassa upari attharitapadese. Tenāha “rathamhī”tiādi. Uggatuggatehīti	810	
PA_tika-s01_05t:810_2	uggatānamatisayena uggatehi. Na hi vicchāsamāso lokikehi abhimatoti. Rañño apaccaṃ	810	
PA_tika-s01_05t:810_3	rājañño, bahukattaṃ pati, ekasesanayena vā “rājaññehī”ti vuttaṃ. Pākaṭamantananti	810	
PA_tika-s01_05t:810_4	pakāsabhūtaṃ mantanaṃ. Tadevidhādhippetaṃ, na rahassamantanaṃ suddādīhipi suyyamānassa	810	
PA_tika-s01_05t:810_5	icchitattā. Tena vuttaṃ “atha āgaccheyya suddo vā suddadāso vā”tiādi. Tādisehiyevāti	810	
PA_tika-s01_05t:810_6	rañño ākārasadiseheva. Tassatthassa sādhanasamatthaṃ vacanaṃ raññā bhaṇitaṃ yathā,	810	
PA_tika-s01_05t:810_7	tathā sopi tassatthassa sādhanasamatthameva bhaṇitaṃ vacanaṃ apinu bhaṇatīti yojetabbaṃ.	810	
PA_tika-s01_05t:811_0	285. “Pavattāro”ti etassa pāvacanabhāvena vattāroti saddato attho. Yasmā pana te	811	
PA_tika-s01_05t:811_1	tathābhūtā mantānaṃ pavattakā nāma, tasmā adhippāyato atthaṃ dassetuṃ “pavattayitāro”ti	811	
PA_tika-s01_05t:811_2	vuttaṃ. Vadasaddena, hi tupaccayena ca “vattāro”ti padasiddhi, tathā vatusaddena	811	
PA_tika-s01_05t:811_3	“pavattayitāro”ti. Idaṃ ācariyassa ca ācariyasāriputtattherassa ca mataṃ. Vatusaddeneva	811	
PA_tika-s01_05t:811_4	“pavattāro”ti padasiddhiṃ dassetītipi keci vadanti. Padadvayassa tulyādhikaraṇattā	811	
PA_tika-s01_05t:811_5	“mantamevā”ti vuttaṃ. “Sudde bahi katvā raho bhāsitabbaṭṭhena mantā eva taṃ taṃ atthapaṭipattihetutāya	811	
PA_tika-s01_05t:811_6	pada”nti hi tulyādhikaraṇaṃ hoti, anupanītāsādhāraṇatāya rahassabhāvena vattabbāya	811	
PA_tika-s01_05t:811_7	mantanakiriyāya padamadhigamupāyantipi mantapadanti aṭṭhakathāmuttako nayo. Gītanti	811	
PA_tika-s01_05t:811_8	gāyanavasena sajjhāyitaṃ, gāyanampidha udattānudattādisarasampādanavaseneva adhippetanti	811	
PA_tika-s01_05t:811_9	vuttaṃ “sarasampattivasenā”ti. Pāvacanabhāvena aññesaṃ vuttaṃ. Tamaññesaṃ vādāpanavasena	811	
PA_tika-s01_05t:811_10	vācitaṃ. Saṅgahetvā uparūpari saññūḷhāvasena samupabyūḷhaṃ. Iruvedayajuvedasāmavedādivasena,	8111	
PA_tika-s01_05t:811_11	tatthāpi paccekaṃ mantabrahmādivasena, ajjhāyānuvākādivasena ca rāsikataṃ. Yathāvuttanayeneva	8111	
PA_tika-s01_05t:811_12	piṇḍaṃ katvā ṭhapitaṃ. Aññesaṃ vācitaṃ anuvācentīti aññesaṃ kammabhūtānaṃ tehi vācāpitaṃ	8111	
PA_tika-s01_05t:811_13	mantapadaṃ etarahi brāhmaṇā aññesaṃ anuvācāpenti.	8111	
PA_tika-s01_05t:812_0	Tesanti mantakattūnaṃ. Dibbacakkhuparibhaṇḍaṃ yathākammūpagañāṇaṃ, paccakkhato dassanaṭṭhena	812	
PA_tika-s01_05t:812_1	dibbacakkhusadisañca pubbenivāsānussatiñāṇaṃ sandhāya “dibbena cakkhunā”ti vuttaṃ.	812	
PA_tika-s01_05t:812_2	Ato dibbacakkhuparibhaṇḍena yathākammūpagañāṇena sattānaṃ kammassakatādīni ceva dibbacakkhusadisena	812	
PA_tika-s01_05t:812_3	pubbenivāsānussatiñāṇena atītakappe brāhmaṇānaṃ mantajjhenavidhiñca oloketvāti attho	812	
PA_tika-s01_05t:812_4	gahetabbo. Rūpameva hi paccuppannaṃ dibbacakkhussa ārammaṇanti tamidha aṭṭhānagataṃ	812	
PA_tika-s01_05t:812_5	hoti. Pāvacanena saha saṃsanditvāti yaṃ kassapasammāsambuddhena vuttaṃ vaṭṭasannissitaṃ	812	
PA_tika-s01_05t:812_6	vacanaṃ, tena saha saṃsanditvā aviruddhaṃ katvā. Na hi tesaṃ vivaṭṭasannissito attho	812	
PA_tika-s01_05t:812_7	paccakkhato hoti. Ganthiṃsūti pajjagajjabandhavasena sakkatabhāsāya bandhiṃsu. Aparā	812	
PA_tika-s01_05t:812_8	pareti aṭṭhakādīhi aparā aññepi pare pacchimā okkākarājakālādīsu uppannā. Pāṇātipātādīni	812	
PA_tika-s01_05t:812_9	pakkhipitvāti aṭṭhakādīhi ganthitamantapadesveva pāṇātipātādikilesasannissitapadānaṃ	812	
PA_tika-s01_05t:812_10	tattha tattha pakkhipanaṃ katvā. Viruddhe akaṃsūti suttanipāte brāhmaṇadhammikasuttādīsu	8121	
PA_tika-s01_05t:812_11	āgatanayena saṃkilesikatthadīpanato paccanīkabhūte akaṃsu. Isīti nidassanamattaṃ.	8121	
PA_tika-s01_05t:812_12	“Isi vā isitthāya paṭipanno vā”ti hi vattabbaṃ. Kasmā panettha paṭiññāgahaṇavasena	8121	
PA_tika-s01_05t:812_13	desanāsotapatitaṃ na karotīti āha “idha bhagavā”tiādi. Idhāti “tyāhaṃ mante adhīyāmi,	8121	
PA_tika-s01_05t:812_14	‘sācariyako’ti tvaṃ maññasī”ti vuttaṭṭhāne. Paṭiññaṃ aggahetvāti yathā heṭṭhā paṭiññā	8121	
PA_tika-s01_05t:812_15	gahitā, tathā “taṃ kiṃ maññasi ambaṭṭha, tāvatā tvaṃ bhavissasi isi vā isitthāya	8121	
PA_tika-s01_05t:812_16	vā paṭipanno sācariyakoti, no hidaṃ bho gotamā”ti evaṃ idha paṭiññaṃ aggahetvā.	8121	
PA_tika-s01_05t:813_0	286. Nirāmagandhāti kilesāsucivasena vissagandharahitā. Anitthigandhāti itthīnaṃ	813	
PA_tika-s01_05t:813_1	gandhamattassapi avisahanena itthigandharahitā. Rajojalladharāti pakatirajasedādijalladharā.	813	
PA_tika-s01_05t:813_2	Pākārapurisaguttīti pākārāvaraṇaṃ, purisāvaraṇañca. Ettha pana “nirāmagandhā”ti etena	813	
PA_tika-s01_05t:813_3	tesaṃ dasannaṃ brāhmaṇānaṃ vikkhambhitakilesataṃ dasseti, “anitthigandhā, brahmacārino”ti	813	
PA_tika-s01_05t:813_4	ca etena ekavihāritaṃ, “rajojalladharā”ti etena maṇḍanavibhūsanābhāvaṃ, “araññāyatane	813	
PA_tika-s01_05t:813_5	pabbatapādesu vasiṃsū”ti etena manussūpacāraṃ pahāya vivittavāsaṃ, “vanamūlaphalāhārā	813	
PA_tika-s01_05t:813_6	vasiṃsū”ti etena sālimaṃsodanādipaṇītāhāra paṭikkhepaṃ, “yadā”tiādinā yānavāhanapaṭikkhepaṃ,	813	
PA_tika-s01_05t:813_7	“sabbadisāsū”tiādinā rakkhāvaraṇapaṭikkhepaṃ. Evañca dassento micchāpaṭipadāpakkhikaṃ	813	
PA_tika-s01_05t:813_8	sācariyakassa ambaṭṭhassa vuttiṃ upādāya sammāpaṭipadāpakkhikāpi tesaṃ brāhmaṇānaṃ	813	
PA_tika-s01_05t:813_9	vutti ariyavinaye sammāpaṭipattiṃ upādāya micchāpaṭipadāyeva. Kathañhi nāma te bhavissati	813	
PA_tika-s01_05t:813_10	sallekhapaṭipattiyuttatāti. “Evaṃ su te”tiādinā bhagavā ambaṭṭhaṃ santajjento niggaṇhātītipi	8131	
PA_tika-s01_05t:813_11	vibhāveti. Idañhi vakkhamānāya pāḷiyā piṇḍatthadassananti.	8131	
PA_tika-s01_05t:814_0	Dussapaṭṭikā dussapaṭṭaṃ. Dussakalāpo dussaveṇī. Veṭhakehīti veṭhakapaṭṭakehi, dussehi	814	
PA_tika-s01_05t:814_1	saṃveṭhetvā katanamitaphāsukāhīti vuttaṃ hoti. Kappetunti kattarikāya chindituṃ.	814	
PA_tika-s01_05t:814_2	Kappitavālehīti etthāpi eseva nayo. “Na bhikkhave massu kappāpetabba”ntiādīsu viya	814	
PA_tika-s01_05t:814_3	hi kapusaddo chedane vattati. Yuttaṭṭhānesūti gīvāsīsavāladhīsu. Vālāti tesu ṭhānesu	814	
PA_tika-s01_05t:814_4	jāyamānā lomā. Sahacaraṇavasena, ṭhānīnāmena vā “kuttavālā”ti vuttā. Keci pana “vāḷayuttattā”ti	814	
PA_tika-s01_05t:814_5	pāṭhaṃ kappetvā vāḷarūpayuttattāti atthaṃ vadanti, pāḷiyānapekkhanameva tesaṃ doso.	814	
PA_tika-s01_05t:814_6	“Kuttavālehi vaḷavārathehī”ti pāḷiyaṃ vuttaṃ. Samantānagaranti nagarassa samantato.	814	
PA_tika-s01_05t:814_7	Pākārassa adhobhāge katasudhākammaṃ ṭhānaṃ nagarassa samīpe kattabbato, upakārakaraṇato	814	
PA_tika-s01_05t:814_8	ca “upakārikā”ti vuccati. Nagarassa upakārikā etāsanti nagarūpakārikāyo, rājadhānīapekkhāya	814	
PA_tika-s01_05t:814_9	itthiliṅganiddeso. Tenāha “idha panā”tiādi. Matīti vicikicchāvasena anekaṃsikajānanā.	814	
PA_tika-s01_05t:814_10	Upari desanāya avaḍḍhakāraṇaṃ dassento “idaṃ bhagavā”tiādimāha. Pāḷiyaṃ so maṃ pañhenāti	8141	
PA_tika-s01_05t:814_11	so jano maṃ pucchāvasena sodheyya. Ahaṃ veyyākaraṇena sodhessāmīti ahampimaṃ vissajjanāvasena	8141	
PA_tika-s01_05t:814_12	sodhessāmīti yathārahamadhikāravasena attho veditabbo.	8141	
PA_tika-s01_05t:815	Dvelakkhaṇadassanavaṇṇanā	81	
PA_tika-s01_05t:816_0	287. “Nisinnāna”ntiādi anādare sāmivacanaṃ, visesanaṃ vā. Saṅkucite iriyāpathe anavasesato	816	
PA_tika-s01_05t:816_1	lakkhaṇānaṃ dubbibhāvanato “na sakkotī”ti vuttaṃ, tathā suvibhāvanato pana “sakkotī”ti.	816	
PA_tika-s01_05t:816_2	Pariyesanasukhatthameva tadāciṇṇatā daṭṭhabbā. Tenāti duvidhenapi kāraṇena.	816	
PA_tika-s01_05t:817_0	Gavesīti ñāṇena pariyesanamakāsi. Gaṇayantoti ñāṇeneva saṅkalayanto. Samānayīti sammā	817	
PA_tika-s01_05t:817_1	ānayi samāhari. “Kaṅkhatī”ti padassa ākaṅkhatīti atthoti āha “aho vatā”tiādi. Anupasaggampi	817	
PA_tika-s01_05t:817_2	hi padaṃ katthaci saupasaggamiva atthavisesavācakaṃ yathā “gotrabhū”ti. Tato tato	817	
PA_tika-s01_05t:817_3	sarīrappadesato. Kicchatīti kilamati. Tenāha “na sakkoti daṭṭhu”nti. Tāyāti “vicinanto	817	
PA_tika-s01_05t:817_4	kicchatī”ti vuttāya vicikicchāya. Tatoti sanniṭṭhānaṃ agamanato. Evaṃ “kaṅkhatī”ti	817	
PA_tika-s01_05t:817_5	padassa āsisanatthataṃ dassetvā idāni saṃsayatthataṃ dassento “kaṅkhāya vā”tiādimāha.	817	
PA_tika-s01_05t:817_6	Tattha kaṅkhāyāti “kaṅkhatī”ti padena vuttāya kaṅkhāya. Asatvapadhānañhi ākhyātikaṃ.	817	
PA_tika-s01_05t:817_7	Esa nayo sesesupi. Avatthāpabhedagatā vimati eva “tīhi dhammehī”ti vuttā, tippakārehi	817	
PA_tika-s01_05t:817_8	saṃsayadhammehīti attho. Kālusiyabhāvoti appasannatāya hetubhūto āvilabhāvo.	817	
PA_tika-s01_05t:818_0	Vatthikosenāti nābhiyā adhobhāgasaṅkhāte vatthimhi jātena liṅgapasibbakena. “Aṇḍakoso”tiādīsu	818	
PA_tika-s01_05t:818_1	viya hi kosasaddo pariveṭhakapasibbake vattati. Vatthena guhitabbattā vatthaguyhaṃ.	818	
PA_tika-s01_05t:818_2	Yasmā bhagavato kosohitaṃ vatthaguyhaṃ sabbabuddhāveṇikaṃ aññehi asādhāraṇaṃ suvisuddhakañcanamaṇḍalasannibhaṃ,	818	
PA_tika-s01_05t:818_3	attano saṇṭhānasannivesasundaratāya ājāneyyagandhahatthino varaṅgaparamacārubhāvaṃ,	818	
PA_tika-s01_05t:818_4	vikasamānatapaniyāravindasamujjalakesarāvattavilāsaṃ, sañjhāpabhānurañjitajalavanantarābhilakkhitasampuṇṇacandamaṇḍalasobhañca	818	
PA_tika-s01_05t:818_5	attano siriyā abhibhuyya virājati, yaṃ bāhirabbhantaramalehi anupakkiliṭṭhatāya,	818	
PA_tika-s01_05t:818_6	cirakālaparicitabrahmacariyādhikāratāya, saṇṭhitasaṇṭhānasampattiyā ca kopīnampi	818	
PA_tika-s01_05t:818_7	samānaṃ akopīnameva jātaṃ. Tena vuttaṃ “bhagavato hī”tiādi. Varavāraṇassevāti varagandhahatthino	818	
PA_tika-s01_05t:818_8	iva. Pahūtabhāvanti puthulabhāvaṃ. Ettheva hi tassa saṃsayo. Tanumudusukumārādīsu	818	
PA_tika-s01_05t:818_9	panassa guṇesu vicāraṇā eva nāhosi.	818	
PA_tika-s01_05t:819_0	288. “Tathārūpa”nti idaṃ samāsapadanti āha “taṃrūpa”nti. Etthāti yathā ambaṭṭho kosohitaṃ	819	
PA_tika-s01_05t:819_1	vatthaguyhamaddassa, tathā iddhābhisaṅkhāramabhisaṅkharaṇe. Iminā hi “tathārūpaṃ	819	
PA_tika-s01_05t:819_2	iddhābhisaṅkhāraṃ abhisaṅkharī”tiādipāḷiparāmasanaṃ, ato cettha saha iddhābhisaṅkhāranayena	819	
PA_tika-s01_05t:819_3	vatthaguyhadassanakāraṇaṃ milindapañhāpāṭhena vibhāvitaṃ hoti. Keci pana “vatthaguyhadassane”ti	819	
PA_tika-s01_05t:819_4	parāmasanti, tadayuttameva. Na hi taṃ pāḷiyaṃ, aṭṭhakathāyañca atthi, yaṃ evaṃ parāmasitabbaṃ	819	
PA_tika-s01_05t:819_5	siyā, iddhābhisaṅkhāranayo ca avibhāvito hoti. Kimettha aññena vattabbaṃ catupaṭisambhidāpattena	819	
PA_tika-s01_05t:819_6	chaḷabhiññena vādīvarena bhadantanāgasenattherena vuttanayeneva sampaṭicchitabbattā.	819	
PA_tika-s01_05t:819_7	Hirī karīyate etthāti hirikaraṇaṃ, tadeva okāso tathā, hiriyitabbaṭṭhānaṃ. Uttarassāti	819	
PA_tika-s01_05t:819_8	suttanipāte āgatassa uttaramāṇavassa. Sabbesampi cetesaṃ vatthu suttanipātato gahetabbaṃ.	819	
PA_tika-s01_05t:820_0	Chāyanti paṭibimbaṃ. Kathaṃ dassesi, kīdisaṃ vāti āha “iddhiyā”tiādi. Chāyārūpakamattanti	820	
PA_tika-s01_05t:820_1	bhagavato paṭibimbarūpakameva, na pakativatthaguyhaṃ, tañca buddhasantānato vinimuttattā	820	
PA_tika-s01_05t:820_2	rūpakamattaṃ bhagavatā sadisavaṇṇasaṇṭhānāvayavaṃ iddhimayaṃ bimbakameva hoti, evañca	820	
PA_tika-s01_05t:820_3	katvā appakatthena ka-kārena visesitavacanaṃ upapannaṃ hoti. Chāyārūpakamattaṃ iddhiyā	820	
PA_tika-s01_05t:820_4	abhisaṅkharitvā dassesīti sambandho. “Taṃ pana dassento bhagavā yathā attano buddharūpaṃ	820	
PA_tika-s01_05t:820_5	na dissati, tathā katvā dassetī”ti ācariyā vadanti. Tadetaṃ bhadantanāgasenattherena	820	
PA_tika-s01_05t:820_6	vuttena iddhābhisaṅkhatachāyārūpakamattadassanavacanena saṃsandati ceva sameti ca	820	
PA_tika-s01_05t:820_7	yathā taṃ “khīrena khīraṃ, gaṅgodakena yamunodaka”nti daṭṭhabbaṃ. Tathāvacaneneva	820	
PA_tika-s01_05t:820_8	hi sesabuddharūpassa taṅkhaṇe adassitabhāvo atthato āpanno hoti. Nivāsananivatthatādivacanena	820	
PA_tika-s01_05t:820_9	panettha buddhasantānato vinimuttassapi chāyārūpakassa nivāsanādiabahigatabhāvo dassito,	820	
PA_tika-s01_05t:820_10	na ca codetabbaṃ “kathaṃ nivāsanādiantaragataṃ chāyārūpakaṃ bhagavā dasseti, kathañca	8201	
PA_tika-s01_05t:820_11	ambaṭṭho passatī”ti. Acinteyyo hi iddhivisayoti. Chāyaṃ diṭṭheti chāyāya diṭṭhāya.	8201	
PA_tika-s01_05t:820_12	Etanti chāyārūpakaṃ. Bujjhanake sati jīvitanimittampi hadayamaṃsaṃ dasseyyāti adhippāyo.	8201	
PA_tika-s01_05t:820_13	Ninnetvāti nīharitvā. Ayameva vā pāṭho. Kallosīti vissajjane tvaṃ kusalo cheko asi,	8201	
PA_tika-s01_05t:820_14	yathāvutto vā vissajjanāmaggo upapanno yutto asīti attho. “Kusalo”ti keci paṭhanti,	8201	
PA_tika-s01_05t:820_15	ayuttametaṃ. Milindapañhe hi sabbattha vissajjanāvasāne “kallo” icceva diṭṭhoti.	8201	
PA_tika-s01_05t:821_0	Ninnāmetvāti mukhato nīharaṇavasena kaṇṇasotādiabhimukhaṃ paṇāmetvā, adhippāyameva	821	
PA_tika-s01_05t:821_1	dassetuṃ “nīharitvā”ti vuttaṃ. Kathinasūciṃ viyāti ghanasukhumabhāvāpādanena kakkhaḷasūcimiva	821	
PA_tika-s01_05t:821_2	katvā. Tathākaraṇenāti kathinasūciṃ viya karaṇena. Etthāti pahūtajivhāya. Mudubhāvo,	821	
PA_tika-s01_05t:821_3	dīghabhāvo, tanubhāvo ca dassito amuduno ghanasukhumabhāvāpādanatthamasakkuṇeyyattāti	821	
PA_tika-s01_05t:821_4	ācariyena vuttaṃ. Tatrāyamadhippāyo – yasmā mudumeva ghanasukhumabhāvāpādanatthaṃ	821	
PA_tika-s01_05t:821_5	sakkoti, tasmā tathākaraṇena mudubhāvo dassito aggi viya dhūmena. Yasmā ca muduyeva	821	
PA_tika-s01_05t:821_6	ghanasukhumabhāvāpajjanena dīghagāmi, tasmā kaṇṇasotānumasanena dīghabhāvo dassito.	821	
PA_tika-s01_05t:821_7	Yasmā pana mudu eva ghanasukhumabhāvāpajjanena tanu hoti, tasmā nāsikāsotānumasanena	821	
PA_tika-s01_05t:821_8	tanubhāvo dassitoti. Aputhulassa tathāpaṭicchādanatthamasakkuṇeyyattā nalāṭacchādanena	821	
PA_tika-s01_05t:821_9	puthulabhāvo dassito.	821	
PA_tika-s01_05t:822	289. Patthento hutvā udikkhantoti yojetabbaṃ.	82	
PA_tika-s01_05t:823	290. Mūlavacanaṃ kathā. Paṭivacanaṃ sallāpo.	82	
PA_tika-s01_05t:824_0	291. “Uddhumātaka”ntiādīsu viya ka-saddo jigucchanatthoti vuttaṃ “tameva jigucchanto”ti.	824	
PA_tika-s01_05t:824_1	Tamevāti paṇḍitabhāvameva, ambaṭṭhamevātipi attho. Ambaṭṭhañhi sandhāya evamāha.	824	
PA_tika-s01_05t:824_2	Tathā hi pāḷiyaṃ vuttaṃ “evaṃ…pe… ambaṭṭhaṃ māṇavaṃ etadavocā”ti. Kāmañca ambaṭṭhaṃ	824	
PA_tika-s01_05t:824_3	sandhāya evaṃ vuttaṃ, nāmagottavasena pana aniyamaṃ katvā garahanto puthuvacanena	824	
PA_tika-s01_05t:824_4	vadatīti veditabbaṃ. “Yadeva kho tva”nti etassa aniyamavacanassa “evarūpenā”ti idaṃ	824	
PA_tika-s01_05t:824_5	niyamavacananti dasseti “yādiso”tiādinā. Bhāvenabhāvalakkhaṇe bhummavacanatthe karaṇavacananti	824	
PA_tika-s01_05t:824_6	vuttaṃ “edise atthacarake”ti. Na aññatrāti na aññattha sugatiyaṃ. Ettha pana “atthacarakenā”ti	824	
PA_tika-s01_05t:824_7	iminā byatirekamukhena anatthacarakataṃyeva vibhāvetīti daṭṭhabbaṃ. “Upaneyya upaneyyā”ti	824	
PA_tika-s01_05t:824_8	idaṃ tvādyantaṃ vicchāvacananti āha “brāhmaṇo kho panā”tiādi. Evaṃ upanetvā upanetvāti	824	
PA_tika-s01_05t:824_9	taṃ taṃ dosaṃ upanīya upanīya. Tenāha “suṭṭhu dāsādibhāvaṃ āropetvā”ti. Pātesīti	824	
PA_tika-s01_05t:824_10	pavaṭṭanavasena pātesi. Yañca agamāsi, tampi assa tathāgamanasaṅkhātaṃ ṭhānaṃ acchinditvāti yojanā.	8241	
PA_tika-s01_05t:825	Pokkharasātibuddhūpasaṅkamanavaṇṇanā	82	
PA_tika-s01_05t:826_0	292-3-6. Kittako pana soti vuttaṃ “sammodanīyakathāyapi kālo natthī”ti. Āgamā nūti	826	
PA_tika-s01_05t:826_1	āgato nu. Khoti nipātamattaṃ. Idhāti ettha, tumhākaṃ santikanti attho. Adhivāsetūti	826	
PA_tika-s01_05t:826_2	sādiyatu, taṃ pana sādiyanaṃ idha manasāva sampaṭiggaho, na kāyavācāhīti āha “sampaṭicchatū”ti.	826	
PA_tika-s01_05t:826_3	Ajja pavattamānaṃ ajjatanaṃ, puññaṃ, pītipāmojjañca, imamatthaṃ dassetuṃ “yaṃ me”tiādi	826	
PA_tika-s01_05t:826_4	vuttaṃ. Kāranti upakāraṃ, sakkāraṃ vā. Acopetvāti acāletvā.	826	
PA_tika-s01_05t:827_0	297. “Sahatthā”ti idaṃ karaṇatthe nissakkavacanaṃ. Tenāha “sahatthenā”ti. Suhitanti	827	
PA_tika-s01_05t:827_1	dhātaṃ, jighacchādukkhābhāvena vā sukhitaṃ. Yāvadatthanti yāva attho, tāva bhojanena	827	
PA_tika-s01_05t:827_2	tadā kataṃ. Paṭikkhepapavāraṇāvettha adhippetā, na nimantanapavāraṇāti āha “ala”ntiādi.	827	
PA_tika-s01_05t:827_3	“Hatthasaññāyā”ti nidassanamattaṃ aññattha mukhavikārena, vacībhedena ca paṭikkhepassa	827	
PA_tika-s01_05t:827_4	vuttattā, ekakkhaṇepi ca tathāpaṭikkhepassa labbhanato. Onītā pattato pāṇi etassāti	827	
PA_tika-s01_05t:827_5	onītapattapāṇīti bhinnādhikaraṇavisayo tipado bāhiratthasamāso. Muddhajaṇa-kārena,	827	
PA_tika-s01_05t:827_6	pana saññogata-kārena ca oṇittasaddo vinābhūteti dasseti “oṇittapattapāṇintipi pāṭho”tiādinā.	827	
PA_tika-s01_05t:827_7	Sucikaraṇatthe vā oṇittasaddo. Oṇittaṃ āmisāpanayanena sucikataṃ pattaṃ pāṇi ca assāti	827	
PA_tika-s01_05t:827_8	hi oṇittapattapāṇi. Tenāha “hatthe ca pattañca dhovitvā”ti. “Oṇittaṃ nānābhūtaṃ vinābhūtaṃ,	827	
PA_tika-s01_05t:827_9	āmisāpanayanena vā sucikataṃ pattaṃ pāṇito assāti oṇittapattapāṇī”ti sāratthadīpaniyaṃ	827	
PA_tika-s01_05t:827_10	vuttaṃ. Tattha pacchimavacanaṃ “hatthe ca pattañca dhovitvā”ti iminā asaṃsandanato	8271	
PA_tika-s01_05t:827_11	vicāretabbaṃ. Evaṃbhūtanti “bhuttāviṃ onītapattapāṇi”nti vuttappakārena bhūtaṃ.	8271	
PA_tika-s01_05t:828_0	298. Anupubbiṃ kathanti anupubbaṃ kathetabbaṃ kathaṃ. Tenāha “anupaṭipāṭikatha”nti.	828	
PA_tika-s01_05t:828_1	Kā pana sāti āha “dānānantaraṃ sīla”ntiādi, tenāyamattho bodhito hoti – dānakathā	828	
PA_tika-s01_05t:828_2	tāva pacurajanesupi pavattiyā sabbasādhāraṇattā, sukarattā, sīle patiṭṭhānassa upāyabhāvato	828	
PA_tika-s01_05t:828_3	ca ādito kathetabbā. Pariccāgasīlo hi puggalo pariggahavatthūsu vinissaṭabhāvato	828	
PA_tika-s01_05t:828_4	sukheneva sīlāni samādiyati, tattha ca suppatiṭṭhito hoti, sīlena dāyakapaṭiggāhakasuddhito	828	
PA_tika-s01_05t:828_5	parānuggahaṃ vatvā parapīḷānivattivacanato, kiriyadhammaṃ vatvā akiriyadhammavacanato,	828	
PA_tika-s01_05t:828_6	bhogasampattihetuṃ vatvā bhavasampattihetuvacanato ca dānakathānantaraṃ sīlakathā	828	
PA_tika-s01_05t:828_7	kathetabbā. Tañce dānasīlaṃ vaṭṭanissitaṃ, ayaṃ bhavasampatti tassa phalanti dassanatthaṃ	828	
PA_tika-s01_05t:828_8	sīlakathānantaraṃ saggakathā. Tāya hi evaṃ dassitaṃ hoti “imehi dānasīlamayehi, paṇītapaṇītatarādibhedabhinnehi	828	
PA_tika-s01_05t:828_9	ca puññakiriyavatthūhi etā cātumahārājikādīsu paṇītapaṇītatarādibhedabhinnā aparimeyyā	828	
PA_tika-s01_05t:828_10	dibbasampattiyo laddhabbā”ti. Svāyaṃ saggo rāgādīhi upakkiliṭṭho, sabbathā pana tehi	8281	
PA_tika-s01_05t:828_11	anupakkiliṭṭho ariyamaggoti dassanatthaṃ saggakathānantaraṃ maggakathā. Maggañca	8281	
PA_tika-s01_05t:828_12	kathentena tadadhigamupāyadassanatthaṃ kāmānaṃ ādīnavo, okāro, saṃkileso, nekkhamme	8281	
PA_tika-s01_05t:828_13	ānisaṃso ca kathetabbo. Saggapariyāpannāpi hi sabbe kāmā nāma bahvādīnavā aniccā	8281	
PA_tika-s01_05t:828_14	addhuvā vipariṇāmadhammā, pageva itareti ādīnavo, sabbepi kāmā hīnā gammā pothujjanikā	8281	
PA_tika-s01_05t:828_15	anariyā anatthasaṃhitāti lāmakabhāvo okāro, sabbepi bhavā kilesānaṃ vatthubhūtāti	8281	
PA_tika-s01_05t:828_16	saṃkileso, sabbasaṃkilesavippayuttaṃ nibbānanti nekkhamme ānisaṃso ca kathetabboti.	8281	
PA_tika-s01_05t:828_17	Ayampi attho bodhitoti veditabbo. Maggoti hi ettha iti-saddena ādyatthena kāmādīnavādīnampi	8281	
PA_tika-s01_05t:828_18	saṅgahoti ayamatthavaṇṇanā katā. Tenāha “seyyathidaṃ – dānakathaṃ sīlakathaṃ saggakathaṃ	8281	
PA_tika-s01_05t:828_19	kāmānaṃ ādīnavaṃ okāraṃ saṃkilesaṃ nekkhamme ānisaṃsaṃ pakāsetī”ti. Vitthāro sāratthadīpaniyaṃ gahetabbo.	8281	
PA_tika-s01_05t:829_0	Kasi-saddo ñāṇena gahaṇeti āha “gahitā”tiādi. Sāmaṃsaddena nivattetabbamatthaṃ dasseti	829	
PA_tika-s01_05t:829_1	“asādhāraṇā aññesa”nti iminā, lokuttaradhammādhigame parūpadesavigatattā, ekeneva	829	
PA_tika-s01_05t:829_2	loke paṭhamaṃ anuttarāya sammāsambodhiyā abhisambuddhattā ca aññesamasādhāraṇāti	829	
PA_tika-s01_05t:829_3	vuttaṃ hoti. Dhammacakkhunti ettha sotāpattimaggova adhippeto, na brahmāyusutte viya	829	
PA_tika-s01_05t:829_4	heṭṭhimā tayo maggā, na ca cūḷarāhulovādasutte viya āsavakkhayo. “Tassa uppattiākāradassanattha”nti	829	
PA_tika-s01_05t:829_5	kasmā vuttaṃ, nanu maggañāṇaṃ asaṅkhatadhammārammaṇameva, na saṅkhatadhammārammaṇanti	829	
PA_tika-s01_05t:829_6	codanaṃ sodhento “tañhī”tiādimāha. Kiccavasenāti asammohapaṭivedhakiccavasena.	829	
PA_tika-s01_05t:830	Pokkharasātiupāsakattapaṭivedanākathāvaṇṇanā	83	
PA_tika-s01_05t:831_0	299. Pāḷiyaṃ “diṭṭhadhammo”tiādīsu dassanaṃ nāma ñāṇato aññampi cakkhādidassanaṃ	831	
PA_tika-s01_05t:831_1	atthīti tannivattanatthaṃ “pattadhammo”ti vuttaṃ. Patti ca ñāṇapattito aññāpi kāyagamanādipatti	831	
PA_tika-s01_05t:831_2	vijjatīti tato visesadassanatthaṃ “viditadhammo”ti vuttaṃ. Sā panesā viditadhammatā	831	
PA_tika-s01_05t:831_3	ekadesatopi hotīti nippadesato viditadhammataṃ dassetuṃ “pariyogāḷhadhammo”ti vuttaṃ,	831	
PA_tika-s01_05t:831_4	tenassa saccābhisambodhameva dīpeti. Maggañāṇañhi ekābhisamayavasena pariññādicatukiccaṃ	831	
PA_tika-s01_05t:831_5	sādhentaṃ nippadesena catusaccadhammaṃ samantato ogāḷhaṃ nāma hoti. Tenāha “diṭṭho	831	
PA_tika-s01_05t:831_6	ariyasaccadhammo etenāti diṭṭhadhammo”ti. “Kathaṃ pana ekameva ñāṇaṃ ekasmiṃ khaṇe	831	
PA_tika-s01_05t:831_7	cattāri kiccāni sādhentaṃ pavattati. Na hi tādisaṃ loke diṭṭhaṃ, na āgamo vā tādiso	831	
PA_tika-s01_05t:831_8	atthī”ti na vattabbaṃ. Yathā hi padīpo ekasmiṃyeva khaṇe vaṭṭiṃ dahati, snehaṃ pariyādiyati,	831	
PA_tika-s01_05t:831_9	andhakāraṃ vidhamati, ālokañcāpi dasseti, evametaṃ ñāṇanti daṭṭhabbaṃ. “Maggasamaṅgissa	831	
PA_tika-s01_05t:831_10	ñāṇaṃ dukkhepetaṃ ñāṇaṃ, dukkhasamudayepetaṃ ñāṇaṃ, dukkhanirodhepetaṃ ñāṇaṃ, dukkhanirodhagāminiyā	8311	
PA_tika-s01_05t:831_11	paṭipadāyapetaṃ ñāṇa”nti suttapadampettha udāharitabbanti.	8311	
PA_tika-s01_05t:832_0	Tiṇṇā vicikicchāti sappaṭibhayakantārasadisā soḷasavatthukā, aṭṭhavatthukā ca vicikicchā	832	
PA_tika-s01_05t:832_1	anena vitiṇṇā. Vigatā kathaṃkathāti pavattiādīsu “evaṃ nu kho, na nu kho”ti evaṃ	832	
PA_tika-s01_05t:832_2	pavattikā kathaṃkathā assa vigatā samucchinnā. Visāradabhāvaṃ pattoti sārajjakarānaṃ	832	
PA_tika-s01_05t:832_3	pāpadhammānaṃ pahīnattā, tappaṭipakkhesu ca sīlādiguṇesu suppatiṭṭhitattā visāradabhāvaṃ	832	
PA_tika-s01_05t:832_4	veyyattiyaṃ patto adhigato. Sāyaṃ vesārajjappatti suppatiṭṭhitatā katthāti codanāya	832	
PA_tika-s01_05t:832_5	“satthusāsane”ti vuttanti dassento “kattha? Satthusāsane”ti āha. Attanāva paccakkhato	832	
PA_tika-s01_05t:832_6	diṭṭhattā, adhigatattā ca na assa paccayo paccetabbo paro atthīti attho. Tatthādhippāyamāha	832	
PA_tika-s01_05t:832_7	“na parassā”tiādinā. Na vattatīti na pavattati, na paṭipajjati vā, na paraṃ pacceti	832	
PA_tika-s01_05t:832_8	pattiyāyatīti aparappaccayotipi yujjati. Yaṃ panettha vattabbampi avuttaṃ, tadetaṃ	832	
PA_tika-s01_05t:832_9	pubbe vuttattā, parato vuccamānattā ca avuttanti veditabbaṃ.	832	
PA_tika-s01_05t:833_0	Iti sumaṅgalavilāsiniyā dīghanikāyaṭṭhakathāya paramasukhumagambhīraduranubodhatthaparidīpanāya	833	
PA_tika-s01_05t:833_1	suvimalavipulapaññāveyyattiyajananāya ajjavamaddavasoraccasaddhāsatidhitibuddhikhantivīriyādidhammasamaṅginā	833	
PA_tika-s01_05t:833_2	sāṭṭhakathe piṭakattaye asaṅgāsaṃhīravisāradañāṇacārinā anekappabhedasakasamayasamayantaragahanajjhogāhinā	833	
PA_tika-s01_05t:833_3	mahāgaṇinā mahāveyyākaraṇena ñāṇābhivaṃsadhammasenāpatināmattherena mahādhammarājādhirājagarunā	833	
PA_tika-s01_05t:833_4	katāya sādhuvilāsiniyā nāma līnatthapakāsaniyā ambaṭṭhasuttavaṇṇanāya līnatthapakāsanā.	833	
PA_tika-s01_05t:834	Ambaṭṭhasuttavaṇṇanā niṭṭhitā.	83	
PA_tika-s01_05t:835	4. Soṇadaṇḍasuttavaṇṇanā	83	
PA_tika-s01_05t:836_0	300. Evaṃ ambaṭṭhasuttaṃ saṃvaṇṇetvā idāni soṇadaṇḍasuttaṃ saṃvaṇṇento yathānupubbaṃ	836	
PA_tika-s01_05t:836_1	saṃvaṇṇanokāsassa pattabhāvaṃ vibhāvetuṃ, ambaṭṭhasuttassānantaraṃ saṅgītassa suttassa	836	
PA_tika-s01_05t:836_2	soṇadaṇḍasuttabhāvaṃ vā pakāsetuṃ “evaṃ me sutaṃ…pe… aṅgesūti soṇadaṇḍasutta”nti	836	
PA_tika-s01_05t:836_3	āha. Sundarabhāvena sātisayāni aṅgāni etesamatthīti aṅgā. Taddhitapaccayassa atisayavisiṭṭhe	836	
PA_tika-s01_05t:836_4	atthitāatthe pavattito, padhānato rājakumārā, ruḷhivasena pana janapadoti vuttaṃ	836	
PA_tika-s01_05t:836_5	“aṅgā nāmā”tiādi. Idhāpi adhippetā, na ambaṭṭhasutte eva. “Tadā kirā”tiādi tassā	836	
PA_tika-s01_05t:836_6	cārikāya kāraṇavacanaṃ. Āgamane ādīnavaṃ dassetvā paṭikkhipanavasena āgantuṃ na dassanti,	836	
PA_tika-s01_05t:836_7	nānujānissantīti adhippāyo.	836	
PA_tika-s01_05t:837_0	Nīlāsokakaṇikārakoviḷārakundarājarukkhādisammissatāya taṃ campakavanaṃ nīlādipañcavaṇṇakusumapaṭimaṇḍitaṃ,	837	
PA_tika-s01_05t:837_1	na campakarukkhānaññeva nīlādipañcavaṇṇakusumatāyāti vadanti, tathārūpāya pana dhātuyā	837	
PA_tika-s01_05t:837_2	campakarukkhāva nīlādipañcavaṇṇampi kusumaṃ pupphanti. Idānipi hi katthaci dese dissanti,	837	
PA_tika-s01_05t:837_3	evañca yathārutampi aṭṭhakathāvacanaṃ upapannaṃ hoti. Kusumagandhasugandheti vuttanayena	837	
PA_tika-s01_05t:837_4	sammissakānaṃ, suddhacampakānaṃ vā kusumānaṃ gandhehi sugandhe. Evaṃ pana vadanto	837	
PA_tika-s01_05t:837_5	na māpanakāleyeva tasmiṃ nagare campakarukkhā ussannā, atha kho aparabhāgepīti dasseti.	837	
PA_tika-s01_05t:837_6	Māpanakāle hi campakarukkhānamussannatāya taṃ nagaraṃ “campā”ti nāmaṃ labhi. Issarattāti	837	
PA_tika-s01_05t:837_7	adhipatibhāvato. Senā etassa atthīti seniko, sveva seniyo. Bahubhāvavisiṭṭhā cettha	837	
PA_tika-s01_05t:837_8	atthitā taddhitapaccayena jotitāti vuttaṃ “mahatiyā senāya samannāgatattā”ti. Sārasuvaṇṇasadisatāyāti	837	
PA_tika-s01_05t:837_9	uttamajātisuvaṇṇasadisatāya. Cūḷadukkhakkhandhasuttaṭṭhakathāyaṃ pana evaṃ vuttaṃ	837	
PA_tika-s01_05t:837_10	“seniyo”ti tassa nāmaṃ, bimbīti attabhāvassa nāmaṃ vuccati, so tassa sārabhūto dassanīyo	8371	
PA_tika-s01_05t:837_11	pāsādiko attabhāvasamiddhiyā bimbisāroti vuccatī”ti.	8371	
PA_tika-s01_05t:838_0	301-2. Saṃhatāti sannipatanavasena saṅghaṭitā, sannipatitāti vuttaṃ hoti. Ekekissāya	838	
PA_tika-s01_05t:838_1	disāyāti ekekāya padesabhūtāya disāya. Pāḷiyaṃ brāhmaṇagahapatikānamadhippetattā	838	
PA_tika-s01_05t:838_2	“saṅghino”ti vattabbe “saṅghī”ti puthutte ekavacanaṃ vuttanti dasseti “etesa”nti	838	
PA_tika-s01_05t:838_3	iminā. Evaṃ ācariyena vuttaṃ, saṅghīti pana dīghavasena bahuvacanampi dissati. Agaṇāti	838	
PA_tika-s01_05t:838_4	asamūhabhūtā agaṇabandhā, “agaṇanā”tipi pāṭho, ayamevattho, saṅkhyātthassa ayuttattā.	838	
PA_tika-s01_05t:838_5	Na hi tesaṃ saṅkhyā atthīti. Idaṃ vuttaṃ hoti – pubbe antonagare agaṇāpi pacchā bahinagare	838	
PA_tika-s01_05t:838_6	gaṇaṃ bhūtā pattāti gaṇībhūtāti. Abhūtatabbhāve hi karāsabhūyoge a-kārassa ī-kārādeso,	838	
PA_tika-s01_05t:838_7	īpaccayo vā. Rājarājaññādīnaṃ daṇḍadharo purisova tato tato khattiyānaṃ tāyanato	838	
PA_tika-s01_05t:838_8	rakkhaṇato khattā niruttinayena. So hi yattha tehi pesito, tattha tesaṃ dosaṃ pariharanto	838	
PA_tika-s01_05t:838_9	yuttapattavasena pucchitamatthaṃ katheti. Tenāha “pucchitapañhe byākaraṇasamattho”ti.	838	
PA_tika-s01_05t:838_10	Kulāpadesādinā mahatī mattā pamāṇametassāti mahāmatto.	8381	
PA_tika-s01_05t:839	Soṇadaṇḍaguṇakathāvaṇṇanā	83	
PA_tika-s01_05t:840_0	303. Ekassa rañño āṇāpavattiṭṭhānāni rajjāni nāma, visiṭṭhāni rajjāni virajjāni,	840	
PA_tika-s01_05t:840_1	tāneva verajjāni, nānāvidhāni verajjāni tathā, tesu jātātiādinā tidhā taddhitanibbacanaṃ.	840	
PA_tika-s01_05t:840_2	Vicitrā hi taddhitavuttīti. Yaññānubhavanatthanti yassa kassaci yaññassa anubhavanatthaṃ.	840	
PA_tika-s01_05t:840_3	Teti nānāverajjakā brāhmaṇā. Tassāti soṇadaṇḍabrāhmaṇassa. Uttamabrāhmaṇoti abhijanasampattiyā,	840	
PA_tika-s01_05t:840_4	vittasampattiyā, vijjāsampattiyā ca uggatataro, uḷāro vā brāhmaṇo. Āvaṭṭanīmāyā vuttāva.	840	
PA_tika-s01_05t:840_5	Lābhamaccherena nippīḷitatāya asannipāto bhavissati.	840	
PA_tika-s01_05t:841_0	Aṅgeti gameti attano phalaṃ ñāpeti, sayaṃ vā aṅgīyati gamīyati ñāyatīti aṅgaṃ, hetu.	841	
PA_tika-s01_05t:841_1	Tenāha “kāraṇenā”ti. Lokadhammatānussaraṇena aparānipi kāraṇāni āhaṃsūti dassento “eva”ntiādimāha.	841	
PA_tika-s01_05t:842_0	Dvīhi pakkhehīti mātupakkhena, pitupakkhena cāti dvīhi ñātipakkhehi. “Ubhato sujāto”ti	842	
PA_tika-s01_05t:842_1	hi etthakeyeva vutte yehi kehici dvīhi bhāgehi sujātattaṃ vijāneyya, sujātasaddo	842	
PA_tika-s01_05t:842_2	ca “sujāto cārudassano”tiādīsu ārohasampattipariyāyopi hotīti jātivaseneva sujātattaṃ	842	
PA_tika-s01_05t:842_3	vibhāvetuṃ “mātito ca pitito cā”ti vuttaṃ. Tenāha “bhoto mātā brāhmaṇī”tiādi. Evanti	842	
PA_tika-s01_05t:842_4	vuttappakārena, mātupakkhato ca pitupakkhato ca paccekaṃ tividhena ñātiparivaṭṭenāti	842	
PA_tika-s01_05t:842_5	vuttaṃ hoti. “Saṃsuddhagahaṇiko”ti imināpi “mātito ca pitito cā”ti vuttamevatthaṃ	842	
PA_tika-s01_05t:842_6	samatthetīti āha “saṃsuddhā te mātugahaṇī”ti, saṃsuddhāva anaññapurisasādhāraṇāti	842	
PA_tika-s01_05t:842_7	attho. Anorasaputtavasenāpi hi loke mātāpitusamaññā dissati, idha panassa orasaputtavaseneva	842	
PA_tika-s01_05t:842_8	icchitāti dassetuṃ “saṃsuddhagahaṇiko”ti vuttaṃ. Gabbhaṃ gaṇhāti dhāretīti gahaṇī,	842	
PA_tika-s01_05t:842_9	tatiyāvaṭṭasaṅkhāto gabbhāsayasaññito mātukucchipadeso samavepākiniyāti samavipācaniyā.	842	
PA_tika-s01_05t:842_10	Etthāti mahāsudassanasutte. Yathābhuttamāhāraṃ vipācanavasena gaṇhāti na chaḍḍetīti	8421	
PA_tika-s01_05t:842_11	gahaṇī, kammajatejodhātu, yā “udaraggī”ti loke paññāyati.	8421	
PA_tika-s01_05t:843_0	Pitupitāti pituno pitā. Pitāmahoti āmaha-paccayena taddhitasiddhi. “Catuyuga”ntiādīsu	843	
PA_tika-s01_05t:843_1	viya taṃ tadatthe yujjitabbato kālaviseso yugaṃ nāma. Etaṃ yugasaddena āyuppamāṇavacanaṃ	843	
PA_tika-s01_05t:843_2	abhilāpamattaṃ lokavohāravacanamattameva, adhippetatthato pana pitāmahoyeva pitāmahayugasaddena	843	
PA_tika-s01_05t:843_3	vutto tasseva padhānabhāvena adhippetattāti adhippāyo. Tato uddhanti pitāmahato upari.	843	
PA_tika-s01_05t:843_4	Tenāha “pubbapurisā”ti, tadavasesā pubbakā cha purisāti attho. Purisaggahaṇañcettha	843	
PA_tika-s01_05t:843_5	ukkaṭṭhaniddesena katanti daṭṭhabbaṃ. Evañhi “mātito”ti pāḷivacanaṃ samatthitaṃ hoti.	843	
PA_tika-s01_05t:844_0	Tatrāyamaṭṭhakathāmuttakanayo – mātā ca pitā ca pitaro, pitūnaṃ pitaro pitāmahā,	844	
PA_tika-s01_05t:844_1	tesaṃ yugo dvando pitāmahayugo, tasmā, yāva sattamā pitāmahayugā pitāmahadvandāti	844	
PA_tika-s01_05t:844_2	attho veditabbo, evañca pitāmahaggahaṇeneva mātāmahopi gahito. Yugasaddo cettha ekaseso	844	
PA_tika-s01_05t:844_3	“yugo ca yugo ca yugo”ti, ato tattha tattha ñātiparivaṭṭe pitāmahadvandaṃ gahitaṃ hotīti.	844	
PA_tika-s01_05t:845_0	“Yāva sattamā pitāmahayugā”ti idaṃ kākāpekkhanamiva ubhayattha sambandhagatanti āha	845	
PA_tika-s01_05t:845_1	“eva”ntiādi. Yāva sattamo puriso, tāva akkhitto anupakuṭṭho jātivādenāti sambandho.	845	
PA_tika-s01_05t:845_2	Akkhittoti appattakhepo. Anavakkhittoti saddhathālipākādīsu na chaḍḍito. Na upakuṭṭhoti	845	
PA_tika-s01_05t:845_3	na upakkosito. “Jātivādenā”ti idaṃ hetumhi karaṇavacananti dassetuṃ “kena kāraṇenā”tiādi	845	
PA_tika-s01_05t:845_4	vuttaṃ. Itipīti imināpi kāraṇena. Ettha ca “ubhato…pe… yugā”ti etena brāhmaṇassa	845	
PA_tika-s01_05t:845_5	yonidosābhāvo dassito saṃsuddhagahaṇikabhāvakittanato, “akkhitto”ti etena kiriyāparādhābhāvo.	845	
PA_tika-s01_05t:845_6	Kiriyāparādhena hi sattā khepaṃ pāpuṇanti. “Anupakuṭṭho”ti etena ayuttasaṃsaggābhāvo.	845	
PA_tika-s01_05t:845_7	Ayuttasaṃsaggañhi paṭicca sattā akkosaṃ labhantīti.	845	
PA_tika-s01_05t:846_0	Issaroti ādhipateyyasaṃvattaniyakammabalena īsanasīlo, sā panassa issaratā vibhavasampattipaccayā	846	
PA_tika-s01_05t:846_1	pākaṭā jātā, tasmā aḍḍhabhāvapariyāyena dassento “aḍḍhoti issaro”ti āha. Mahantaṃ	846	
PA_tika-s01_05t:846_2	dhanamassa bhūmigataṃ, vehāsagatañcāti mahaddhano. Tassāti tassa tassa guṇassa, ayameva	846	
PA_tika-s01_05t:846_3	ca pāṭho adhunā dissati. Aguṇaṃyeva dassemāti anvayato tassa guṇaṃ vatvā byatirekato	846	
PA_tika-s01_05t:846_4	bhagavato anupasaṅkamanakāraṇaṃ aguṇameva dassema.	846	
PA_tika-s01_05t:847_0	Adhikarūpoti visiṭṭharūpo uttamasarīro. Dassanaṃ arahatīti dassanīyoti āha “dassanayoggo”ti.	847	
PA_tika-s01_05t:847_1	Pasādaṃ āvahatīti pāsādiko. Tenāha “pasādajananato”ti. Pokkharasaddo idha sundaratthe,	847	
PA_tika-s01_05t:847_2	sarīratthe ca niruḷho. Vaṇṇassāti vaṇṇadhātuyā. Pakāsaniyena parisuddhanimittena	847	
PA_tika-s01_05t:847_3	vaṇṇasaddassa vaṇṇadhātuyaṃ pavattanato tannimittameva vaṇṇatā, sā ca vaṇṇanissitāti	847	
PA_tika-s01_05t:847_4	abhedavasena vuttaṃ “uttamena parisuddhena vaṇṇenā”ti. Sarīraṃ pana sannivesavisiṭṭhaṃ	847	
PA_tika-s01_05t:847_5	karacaraṇagīvāsīsādisamudāyaṃ, tañca avayavabhūtena saṇṭhānanimittena gayhati, tasmā	847	
PA_tika-s01_05t:847_6	tannimittameva pokkharatāti vuttaṃ “sarīrasaṇṭhānasampattiyā”ti, uttamāya sarīrasaṇṭhānasampattiyātipi	847	
PA_tika-s01_05t:847_7	yojetabbaṃ. Atthavasā hi liṅgavibhattivipariṇāmo. Sabbesu vaṇṇesu suvaṇṇavaṇṇova	847	
PA_tika-s01_05t:847_8	uttamoti āha “parisuddhavaṇṇesupi seṭṭhena suvaṇṇavaṇṇena samannāgato”ti. Tathā hi	847	
PA_tika-s01_05t:847_9	buddhā, cakkavattino ca suvaṇṇavaṇṇāva honti. Yasmā pana vacchasasaddo sarīrābhe	847	
PA_tika-s01_05t:847_10	pavattati, tasmā brahmavacchasīti uttamasarīrābho, suvaṇṇābho icceva attho. Imameva	8471	
PA_tika-s01_05t:847_11	hi atthaṃ sandhāya “mahābrahmuno sarīrasadiseneva sarīrena samannāgato”ti vuttaṃ,	8471	
PA_tika-s01_05t:847_12	na brahmujugattataṃ. Okāsoti sabbaṅgapaccaṅgaṭṭhānaṃ. Ārohapariṇāhasampattiyā, avayavapāripūriyā	8471	
PA_tika-s01_05t:847_13	ca dassanassa okāso na khuddakoti attho. Tenāha “sabbānevā”tiādi.	8471	
PA_tika-s01_05t:848_0	Sīlanti yamaniyamalakkhaṇaṃ sīlaṃ, taṃ panassa rattaññutāya vuddhaṃ vaddhitanti visesato	848	
PA_tika-s01_05t:848_1	“vuddhasīlī”ti vuttaṃ. Vuddhasīlenāti sabbadā sammāyogato vuddhena dhuvasīlena. Evañca	848	
PA_tika-s01_05t:848_2	katvā padattayampetaṃ adhippetatthato visiṭṭhaṃ hoti, saddatthamattaṃ pana sandhāya	848	
PA_tika-s01_05t:848_3	“idaṃ vuddhasīlīpadasseva vevacana”nti vuttaṃ. Pañcasīlato paraṃ tattha sīlassa abhāvato,	848	
PA_tika-s01_05t:848_4	tesamajānanato ca “pañcasīlamattamevā”ti āha.	848	
PA_tika-s01_05t:849_0	Vācāya parimaṇḍalapadabyañjanatā eva sundarabhāvoti vuttaṃ “sundarā parimaṇḍalapadabyañjanā”ti.	849	
PA_tika-s01_05t:849_1	Ṭhānakaraṇasampattiyā, sikkhāsampattiyā ca kassacipi anūnatāya parimaṇḍalapadāni	849	
PA_tika-s01_05t:849_2	byañjanāni akkharāni etissāti parimaṇḍalapadabyañjanā. Akkharameva hi taṃtadatthavācakabhāvena	849	
PA_tika-s01_05t:849_3	paricchinnaṃ padaṃ. Atha vā padameva atthassa byañjakattā byañjanaṃ, sithiladhanitādiakkharapāripūriyā	849	
PA_tika-s01_05t:849_4	ca padabyañjanassa parimaṇḍalatā, parimaṇḍalaṃ padabyañjanametissāti tathā. Apica	849	
PA_tika-s01_05t:849_5	pajjati attho etenāti padaṃ, nāmādi, yathādhippetamatthaṃ byañjetīti byañjanaṃ, vākyaṃ,	849	
PA_tika-s01_05t:849_6	tesaṃ paripuṇṇatāya parimaṇḍalapadabyañjanā. Atthaviññāpane sādhanatāya vācāva karaṇaṃ	849	
PA_tika-s01_05t:849_7	vākkaraṇanti tulyādhikaraṇataṃ dassetuṃ “udāharaṇaghoso”ti vuttaṃ, vacībhedasaddoti	849	
PA_tika-s01_05t:849_8	attho. Tassa brāhmaṇassa, tena vā bhāsitabbassa atthassa guṇaparipuṇṇabhāvena pūre	849	
PA_tika-s01_05t:849_9	guṇehi paripuṇṇabhāve bhavāti porī. Puna pureti rājadhānīmahānagare. Bhavattāti saṃvaḍḍhattā.	849	
PA_tika-s01_05t:849_10	Sukhumālattanenāti sukhumālabhāvena, iminā tassā vācāya mudusaṇhattamāha. Apalibuddhāyāti	8491	
PA_tika-s01_05t:849_11	pittasemhādīhi apariyonaddhāya, hetugabbhapadametaṃ. Tato eva hi yathāvuttadosābhāvoti.	8491	
PA_tika-s01_05t:849_12	Ḍaṃsetvā viya ekadesakathanaṃ sandiṭṭhaṃ, saṇikaṃ cirāyitvā kathanaṃ vilambitaṃ,	8491	
PA_tika-s01_05t:849_13	“sanniddhavilambitādī”tipi pāṭho. Saddena ajanakaṃ vacinaṃ, mammakasaṅkhātaṃ vā ekakkharameva	8491	
PA_tika-s01_05t:849_14	dvattikkhattumuccāraṇaṃ sanniddhaṃ. Ādisaddena dukkhalitānukaḍḍhitādīni saṅgaṇhāti.	8491	
PA_tika-s01_05t:849_15	Eḷāgaḷenāti eḷāpaggharaṇena. “Eḷā gaḷantī”ti vuttasseva dvidhā atthaṃ dassetuṃ “lālā	8491	
PA_tika-s01_05t:849_16	vā paggharantī”tiādi vuttaṃ. “Passe’ḷamūgaṃ uragaṃ dujivha”ntiādīsu viya hi eḷāsaddo	8491	
PA_tika-s01_05t:849_17	lālāya, kheḷe ca pavattati. Kheḷaphusitānīti kheḷabindūni.	8491	
PA_tika-s01_05t:850_0	Tatrāyamaṭṭhakathāmuttakanayo – elanti doso vuccati “yā sā vācā nelā kaṇṇasukhā”tiādīsu	850	
PA_tika-s01_05t:850_1	viya. Duppaññā ca sadosameva kathaṃ kathentā elaṃ paggharāpenti, tasmā tesaṃ vācā	850	
PA_tika-s01_05t:850_2	elagaḷā nāma hoti, tabbiparītāyāti attho. “Ādimajjhapariyosānaṃ pākaṭaṃ katvā”ti	850	
PA_tika-s01_05t:850_3	iminā tassā vācāya atthapāripūriṃ vadati. Viññāpanasaddena etassa sambandho.	850	
PA_tika-s01_05t:851_0	Jarājiṇṇatāya jiṇṇoti khaṇḍiccapāliccādibhāvamāpādito. Vuddhimariyādappattoti vuddhiyā	851	
PA_tika-s01_05t:851_1	paricchedaṃ pariyantaṃ patto. Jātimahallakatāyāti upapattiyā mahallakabhāvena. Tenāha	851	
PA_tika-s01_05t:851_2	“cirakālappasuto”ti. Addhasaddo addhānapariyāyo dīghakālavācako. Kittako pana soti	851	
PA_tika-s01_05t:851_3	āha “dve tayo rājaparivaṭṭe”ti, dvinnaṃ tiṇṇaṃ rājūnaṃ rajjapasāsanapaṭipāṭiyoti	851	
PA_tika-s01_05t:851_4	attho. “Addhagato”ti vatvāpi kataṃ vayogahaṇaṃ osānavayāpekkhanti vuttaṃ “pacchimavayaṃ	851	
PA_tika-s01_05t:851_5	sampatto”ti. Pacchimo tatiyabhāgoti vassasatassa tidhā katesu bhāgesu tatiyo osānabhāgo.	851	
PA_tika-s01_05t:851_6	Paccekaṃ tettiṃsavassato ca adhikamāsapakkhādipi vibhajīyati, tasmā sattasaṭṭhime	851	
PA_tika-s01_05t:851_7	vasse yathārahaṃ labbhamānamāsapakkhadivasato paṭṭhāya pacchimavayo veditabbo. Ācariyasāriputtattherenapi	851	
PA_tika-s01_05t:851_8	hi imamevatthaṃ sandhāya “sattasaṭṭhivassato paṭṭhāya pacchimavayo koṭṭhāso”ti vuttaṃ.	851	
PA_tika-s01_05t:851_9	Itarathā hi “pacchimavayo nāma vassasatassa pacchimo tatiyabhāgo”ti aṭṭhakathāvacanena virodho bhaveyyāti.	851	
PA_tika-s01_05t:852_0	Evaṃ kevalajātivasena paṭhamavikappaṃ vatvā guṇamissakavasenapi dutiyavikappaṃ vadantena	852	
PA_tika-s01_05t:852_1	“apicā”tiādi āraddhaṃ. Tattha nāyaṃ jiṇṇatā vayomattena, atha kho kulaparivaṭṭena	852	
PA_tika-s01_05t:852_2	purāṇatāti āha “jiṇṇoti porāṇo”tiādi. Cirakālappavattakulanvayoti cirakālaṃ pavattakulaparivaṭṭo,	852	
PA_tika-s01_05t:852_3	tenāssa kulavasena uditoditabhāvamāha. “Vayoanuppatto”ti iminā jātivuddhiyā vakkhamānattā,	852	
PA_tika-s01_05t:852_4	guṇavuddhiyā ca tato sātisayattā “vuddhoti sīlācārādiguṇavuddhiyā yutto”ti vuttaṃ.	852	
PA_tika-s01_05t:852_5	Vakkhamānaṃ pati pārisesaggahaṇañhetaṃ. Tathā jātimahallakatāyapi teneva padena vakkhamānattā,	852	
PA_tika-s01_05t:852_6	vibhavamahattatāya ca anavasesitattā “mahallakoti vibhavamahantatāya samannāgato”ti	852	
PA_tika-s01_05t:852_7	āha. Maggapaṭipannoti brāhmaṇānaṃ yuttapaṭipattivīthiṃ avokkamma caraṇavasena upagatoti	852	
PA_tika-s01_05t:852_8	atthaṃ dasseti “brāhmaṇāna”ntiādinā. Jātivuddhabhāvamanuppatto, tampi antimavayaṃ	852	
PA_tika-s01_05t:852_9	pacchimavayameva anuppattoti sādhippāyayojanā. Iminā hi pacchimavayavasena jātivuddhabhāvaṃ dassetīti.	852	
PA_tika-s01_05t:853	Buddhaguṇakathāvaṇṇanā	85	
PA_tika-s01_05t:854_0	304. Tādisehi mahānubhāvehi saddhiṃ yugaggāhavasena ṭhapanampi na mādisānaṃ paṇḍitajātīnamanucchavikaṃ,	854	
PA_tika-s01_05t:854_1	kuto pana ukkaṃsavasena ṭhapananti idaṃ brāhmaṇassa na yuttarūpanti dassento “na	854	
PA_tika-s01_05t:854_2	kho pana meta”ntiādimāha. Tattha yepi guṇā attano guṇehi sadisā, tepi guṇe uttaritareyeva	854	
PA_tika-s01_05t:854_3	maññamāno pakāsetīti sambandho. Sadisāti ca ekadesena sadisā. Na hi buddhānaṃ guṇehi	854	
PA_tika-s01_05t:854_4	sabbathā sadisā kecipi guṇā aññesu labbhanti. “Ko cāha”ntiādi uttaritarākāradassanaṃ.	854	
PA_tika-s01_05t:854_5	Ahañca kīdiso nāma hutvā sadiso bhavissāmi, samaṇassa…pe… guṇā ca kīdisā nāma hutvā	854	
PA_tika-s01_05t:854_6	sadisā bhavissantīti sādhippāyayojanā. Keci navaṃ pāṭhaṃ karonti, ayameva mūlapāṭho	854	
PA_tika-s01_05t:854_7	yathā taṃ ambaṭṭhasutte “ko cāhaṃ bho gotama sācariyako, kā ca anuttarā vijjācaraṇasampadā”ti.	854	
PA_tika-s01_05t:854_8	Itareti attano guṇehi asadise guṇe, “pakāsetī”ti imināva sambandho. Ekantenevāti	854	
PA_tika-s01_05t:854_9	sadisaguṇānaṃ viya pasaṅgābhāvena.	854	
PA_tika-s01_05t:855_0	Evaṃ niyāmento soṇadaṇḍo idaṃ atthajātaṃ dīpeti. Yathā hīti ettha hi-saddo kāraṇe.	855	
PA_tika-s01_05t:855_1	Tenāha “tasmā mayameva arahāmā”ti. Gopadakanti gāviyā khuraṭṭhāne ṭhitaudakaṃ. Guṇeti	855	
PA_tika-s01_05t:855_2	sadisaguṇepi, pageva asadisaguṇe.	855	
PA_tika-s01_05t:856	Saṭṭhikulasatasahassanti saṭṭhisahassādhikaṃ kulasatasahassaṃ. Dhammapadaṭṭhakathādīsu pana katthaci bhagavato asītikulasahassatāvacanaṃ ekekapakkhameva sandhāyāti veditabbaṃ.	85	
PA_tika-s01_05t:857_0	Sudhāmaṭṭhapokkharaṇiyoti sudhāya parikammakatā pokkharaṇiyo. Sattaratanānanti sattahi	857	
PA_tika-s01_05t:857_1	ratanehi. Pūrayoge hi karaṇatthe bahulaṃ chaṭṭhīvacanaṃ. Pāsādaniyūhādayoti uparipāsāde	857	
PA_tika-s01_05t:857_2	ṭhitatulāsīsādayo. “Sattaratanāna”nti adhikāro, abhedepi bhedavohāro esa. Kulapariyāyenāti	857	
PA_tika-s01_05t:857_3	suddhodanamahārājassa asambhinnakhattiyakulānukkamena. Tesupīti catūsu nidhīsupi.	857	
PA_tika-s01_05t:857_4	Gahitaṃ gahitaṃ ṭhānaṃ pūratiyeva dhanena pākatikameva hoti, na ūnaṃ.	857	
PA_tika-s01_05t:858_0	Bhaddakenāti sundarena. Pacchimavaye vuttanayena paṭhamavayo veditabbo. Mātāpitūnaṃ	858	
PA_tika-s01_05t:858_1	anicchāya pabbajjāva anādaro tena yutte atthe sāmivacananti vuttaṃ hoti. Etesanti	858	
PA_tika-s01_05t:858_2	mātāpitūnaṃ. Kanditvāti “kahaṃ piyaputtakā”tiādinā paridevitvā.	858	
PA_tika-s01_05t:859_0	Aparimāṇoyevāti “ettako eso”ti kenaci paricchinditumasakkuṇeyyatāya aparicchinnoyeva.	859	
PA_tika-s01_05t:859_1	Dve veḷū adhokaṭimattakameva hontīti āha “dvinnaṃ veḷūnaṃ upari kaṭimattamevā”ti.	859	
PA_tika-s01_05t:859_2	Pāramitānubhāvena brāhmaṇassa eva paññāyati, bhagavā pana tadā pakatippamāṇovāti	859	
PA_tika-s01_05t:859_3	dassetuṃ “paññāyamāno”ti vuttamiva dissati, vīmaṃsitvā gahetabbaṃ. “Na hī”tiādinā	859	
PA_tika-s01_05t:859_4	pāramitābaleneva evaṃ aparimāṇatā, na iddhibalenāti dassetī”ti vadanti. Atuloti asadiso.	859	
PA_tika-s01_05t:859_5	“Dhammapade gāthamāhā”ti katthaci pāṭho ayuttova. Na hi dhammapade ayaṃ gāthā dissati.	859	
PA_tika-s01_05t:859_6	Sudhāpiṇḍiyattherāpadānādīsu panāyaṃ gāthā āgatā, sā ca kho aññavatthusmiṃ eva, na	859	
PA_tika-s01_05t:859_7	imasmiṃ vatthumhi, tasmā pāḷivasena saṅgītimanāruḷhā pakiṇṇakadesanāyevāyaṃ gāthāti daṭṭhabbaṃ.	859	
PA_tika-s01_05t:860_0	Tattha te tādiseti pariyāyavacanametaṃ “appaṃ vassasataṃ āyu, idānetarahi vijjatī”tiādīsu	860	
PA_tika-s01_05t:860_1	viya, “etādise”tipi paṭhanti, tadasundaraṃ apadānādīsu tathā adissanato. Kilesaparinibbānena	860	
PA_tika-s01_05t:860_2	parinibbute kutocipi abhaye te tādise pūjayato ettha idaṃ puññaṃ kenaci mahānubhāvena	860	
PA_tika-s01_05t:860_3	api saṅkhātuṃ na sakkāti attho.	860	
PA_tika-s01_05t:861_0	Bāhantaranti dvinnaṃ bāhūnamantaraṃ. Dvādasa yojanasatānīti dvādasādhikāni yojanasatāni.	861	
PA_tika-s01_05t:861_1	Bahalantarenāti samantā sarīrapariṇāhappamāṇena. Puthulatoti vitthārato. Aṅgulipabbānīti	861	
PA_tika-s01_05t:861_2	ekekāni aṅgulipabbāni. Bhamukantaranti dvinnaṃ bhamukānamantaraṃ. Mukhaṃ vitthārato	861	
PA_tika-s01_05t:861_3	dviyojanasataṃ parimaṇḍalato visuṃ vuttattā. “Ediso bhagavā”ti yā parehi vuttā kathā,	861	
PA_tika-s01_05t:861_4	tassā anurūpanti yathākathaṃ, iminā aññehi vuttaṃ bhagavato vaṇṇakathaṃ sutvā oloketukāmatāya	861	
PA_tika-s01_05t:861_5	āgatoti dasseti, yathākathanti vā kīdisaṃ. “Yathākathaṃ pana tumhe bhikkhave samaggā	861	
PA_tika-s01_05t:861_6	sammodamānā avivadamānā phāsukaṃ vassaṃ vasitthā”tiādīsu viya hi pucchāyaṃ esa nipātasamudāyo, eko vā nipāto.	861	
PA_tika-s01_05t:862_0	Gandhakuṭipariveṇeti gandhakuṭiyā pariveṇe, gandhakuṭito bahi pariveṇabbhantareti	862	
PA_tika-s01_05t:862_1	attho. Tatthāti mañcake. “Sīhaseyyaṃ kappesī”ti yathā rāhu asurindo āyāmato, vitthārato,	862	
PA_tika-s01_05t:862_2	ubbedhato ca bhagavato rūpakāyassa paricchedaṃ gahetuṃ na sakkoti, tathā rūpaṃ iddhābhisaṅkhāraṃ	862	
PA_tika-s01_05t:862_3	abhisaṅkharonto sīhaseyyaṃ kappesī”ti evaṃ ācariyena vuttaṃ, “tadetaṃ ‘na mayā asurinda	862	
PA_tika-s01_05t:862_4	adhomukhena pāramiyo pūritā, uddhaggameva katvā dānaṃ dinna”nti aṭṭhakathāvacanena	862	
PA_tika-s01_05t:862_5	accantameva viruddhaṃ hoti. Etañhi gandhakuṭidvāravivaraṇādīsu viya pāramitānubhāvasiddhidassanaṃ,	862	
PA_tika-s01_05t:862_6	aññathā tadeva vacanaṃ vattabbaṃ bhaveyyā”ti vadanti, vīmaṃsitvā sampaṭicchitabbaṃ.	862	
PA_tika-s01_05t:862_7	Adhomukhenāti osakkitavīriyataṃ sandhāya vuttaṃ, uddhaggamevāti anosakkitavīriyataṃ,	862	
PA_tika-s01_05t:862_8	ubbhakoṭikaṃ katvāti attho. Tadā rāhu upāsakabhāvaṃ paṭivedesīti āha “taṃ divasa”ntiādi.	862	
PA_tika-s01_05t:863_0	Kilesehi ārakattā ariyaṃ niruttinayena, atoyeva uttamatā parisuddhatāti vuttaṃ “uttamaṃ	863	
PA_tika-s01_05t:863_1	parisuddha”nti. Anavajjaṭṭhena kusalaṃ, na sukhavipākaṭṭhena tassa arahatamasambhavato.	863	
PA_tika-s01_05t:863_2	Kusalasīlenāti anavajjeneva viddhastasavāsanakilesena sīlena. Evañca katvā padacatukkampetaṃ	863	
PA_tika-s01_05t:863_3	adhippetatthato visiṭṭhaṃ hoti, saddatthamattaṃ pana sandhāya “idamassa vevacana”nti vuttaṃ.	863	
PA_tika-s01_05t:864_0	Katthaci caturāsītipāṇasahassāni, katthaci aparimāṇāpi devamanussāti atthaṃ sandhāya	864	
PA_tika-s01_05t:864_1	“bhagavato ekekāya dhammadesanāyā”tiādimāha. Mahāsamayasutta maṅgalasutta- desanādīsu	864	
PA_tika-s01_05t:864_2	hi catuvīsatiyā ṭhānesu asaṅkhyeyyā aparimeyyā devamanussā maggaphalāmataṃ piviṃsu.	864	
PA_tika-s01_05t:864_3	Koṭisatasahassādiparimāṇenapi bahū eva, nidassanavasena panevaṃ vuttaṃ. Tasmā anuttarasikkhāpakabhāvena	864	
PA_tika-s01_05t:864_4	bhagavā bahūnaṃ ācariyo, tesaṃ ācariyabhūtānaṃ sāvakānamācariyabhāvena sāvakaveneyyānaṃ	864	
PA_tika-s01_05t:864_5	pācariyo. Bhagavatā hi dinnanaye ṭhatvā sāvakā veneyyaṃ vinenti, tasmā bhagavāva	864	
PA_tika-s01_05t:864_6	tesaṃ padhāno ācariyoti.	864	
PA_tika-s01_05t:865_0	Vadantassādhippetova attho pamāṇaṃ, na lakkhaṇahārādivisayoti āha “brāhmaṇo panā”tiādi.	865	
PA_tika-s01_05t:865_1	“Imassa vā pūtikāyassā”ti pāṭhāvasāne peyyālaṃ katvā “kelanā paṭikelanā”ti vuttaṃ.	865	
PA_tika-s01_05t:865_2	Ayañhi khuddakavatthuvibhaṅgapāḷi “bāhirānaṃ vā parikkhārānaṃ maṇḍanā”tiādi peyyālavasena	865	
PA_tika-s01_05t:865_3	gayhati. Tattha imassa vā pūtikāyassāti imassa vā manussasarīrassa. Yathā hi tadahujātopi	865	
PA_tika-s01_05t:865_4	siṅgālo “jarasiṅgālo” tveva, ūruppamāṇāpi ca galocilatā “pūtilatā” tveva saṅkhyaṃ	865	
PA_tika-s01_05t:865_5	gacchati, evaṃ suvaṇṇavaṇṇopi manussasarīro “pūtikāyo” tveva, tassa maṇḍanāti attho.	865	
PA_tika-s01_05t:865_6	Kelanāti kīḷanā. “Kelāyanā”tipi paṭhanti. Paṭikelanāti paṭikīḷanā. Capalassa bhāvo	865	
PA_tika-s01_05t:865_7	cāpalyaṃ, cāpallaṃ vā, yena samannāgato puggalo vassasatikopi samāno tadahujātadārako	865	
PA_tika-s01_05t:865_8	viya hoti, tassedamadhivacananti veditabbaṃ.	865	
PA_tika-s01_05t:866_0	Apāpe pure karoti, na vā pāpaṃ pure karotīti apāpapurekkhāroti yuttāyuttasamāsena	866	
PA_tika-s01_05t:866_1	duvidhamatthaṃ dassetuṃ “apāpe navalokuttaradhamme”tiādi vuttaṃ. Apāpeti ca pāpapaṭipakkhe,	866	
PA_tika-s01_05t:866_2	pāpavirahite vā. Brahmani seṭṭhe bhagavati bhavā tassa dhammadesanāvasena ariyāya	866	
PA_tika-s01_05t:866_3	jātiyā jātattā, brahmuno vā bhagavato apaccaṃ garukaraṇādinā, yathānusiṭṭhaṃ paṭipattiyā	866	
PA_tika-s01_05t:866_4	ca, brahmaṃ vā seṭṭhaṃ ariyamaggaṃ jānātīti brahmaññā, ariyasāvakasaṅkhātā pajā.	866	
PA_tika-s01_05t:866_5	Tenāha “sāriputtamoggallānā”tiādi. Brāhmaṇapajāyāti bahitapāpapajāya. “Apāpapurekkhāro”ti	866	
PA_tika-s01_05t:866_6	ettha “purekkhāro”ti padamadhikāroti dasseti “etissāya ca pajāya purekkhāro”ti iminā.	866	
PA_tika-s01_05t:866_7	Ca-saddo samuccayattho “na kevalaṃ apāpapurekkhāro eva, atha kho brahmaññāya ca pajāya	866	
PA_tika-s01_05t:866_8	sambandhabhūtāya purekkhāro”ti. “Ayañhī”tiādi adhippāyamattadassanaṃ. “Apāpapurekkhāro”ti	866	
PA_tika-s01_05t:866_9	idaṃ “brahmaññāya pajāyā”ti imināva sambandhitabbaṃ, na ca paccekamatthadīpakaṃ,	866	
PA_tika-s01_05t:866_10	pakatibrāhmaṇajātivasenapi cetassa attho veditabboti dassento “apicā”tiādimāha. Ayuttasamāso	8661	
PA_tika-s01_05t:866_11	cāyaṃ. Pāpanti pāpakammaṃ, ahitaṃ dukkhanti attho. Tassa sambandhipekkhattā kassā	8661	
PA_tika-s01_05t:866_12	apāpapurekkhāroti pucchāya evamāhāti dassetuṃ “kassā”tiādi vuttaṃ. “Attanā”tiādi	8661	
PA_tika-s01_05t:866_13	tadatthavivaraṇaṃ. Brāhmaṇapajāyāti brāhmaṇajātipajāya.	8661	
PA_tika-s01_05t:867_0	Rañjanti aṭṭaṃ bhajanti rājāno etenāti raṭṭhaṃ, ekassa rañño rajjabhūtakāsikosalādimahājanapadā.	867	
PA_tika-s01_05t:867_1	Janā pajjanti sukhajīvikaṃ pāpuṇanti etthāti janapado, ekassa rañño rajje ekekakoṭṭhāsabhūtā	867	
PA_tika-s01_05t:867_2	uttarapathadakkhiṇapathādikhuddakajanapadā. Tatthāti tathā āgatesu. Pucchāyāti attanā	867	
PA_tika-s01_05t:867_3	abhisaṅkhatāya pucchāya. Vissajjanāsampaṭicchaneti vissajjanāya attano ñāṇena sampaṭiggahaṇe.	867	
PA_tika-s01_05t:867_4	Kesañci upanissayasampattiṃ, ñāṇaparipākaṃ, cittācārañca ñatvā bhagavāva pucchāya	867	
PA_tika-s01_05t:867_5	ussāhaṃ janetvā vissajjetīti adhippāyo.	867	
PA_tika-s01_05t:868_0	“Tattha katamaṃ sākhalya”ntiādi nikkhepakaṇḍapāḷi. Addhānadarathanti dīghamaggāgamanaparissamaṃ.	868	
PA_tika-s01_05t:868_1	Assāti bhagavato, mukhapadumanti sambandho. Bālātapasamphassanenevāti abhinavuggatasūriyaraṃsisamphassanena	868	
PA_tika-s01_05t:868_2	iva. Tathā hi sūriyo “padmabandhū”ti loke pākaṭo, cando pana “kumudabandhū”ti. Puṇṇacandassa	868	
PA_tika-s01_05t:868_3	siriyā samānā sirī etassāti puṇṇacandasassirikaṃ. Kathaṃ nikkujjitasadisatāti āha	868	
PA_tika-s01_05t:868_4	“sampattāyā”tiādi. Ettha pana “ehi svāgatavādī”ti iminā sukhasambhāsapubbakaṃ piyavāditaṃ	868	
PA_tika-s01_05t:868_5	dasseti, “sakhilo”ti iminā saṇhavācataṃ, “sammodako”ti iminā paṭisandhārakusalataṃ,	868	
PA_tika-s01_05t:868_6	“abbhākuṭiko”ti iminā sabbattheva vippasannamukhataṃ, “uttānamukho”ti iminā sukhasallāpataṃ,	868	
PA_tika-s01_05t:868_7	“pubbabhāsī”ti iminā dhammānuggahassa okāsakaraṇena hitajjhāsayataṃ dassetīti veditabbaṃ.	868	
PA_tika-s01_05t:869	Yattha kirāti ettha kira-saddo arucisūcane –	86	
PA_tika-s01_05t:870	“Khaṇavatthuparittattā, āpāthaṃ na vajanti ye;	87	
PA_tika-s01_05t:871	Te dhammārammaṇā nāma, ye’saṃ rūpādayo kirā”ti. –	87	
PA_tika-s01_05t:872_0	Ādīsu (abhidhammāvatāra-aṭṭhakathāyaṃ ārammaṇavibhāge chaṭṭhaanucchede – 77) viya,	872	
PA_tika-s01_05t:872_1	tena bhagavatā adhivutthapadese na devatānubhāvena manussānaṃ anupaddavatā, atha	872	
PA_tika-s01_05t:872_2	kho buddhānubhāvenāti dasseti. Buddhānubhāveneva hi tā ārakkhaṃ gaṇhanti. Paṃsupisācakādayoti	872	
PA_tika-s01_05t:872_3	paṃsunissitapisācakādayo. Ādisaddena bhūtarakkhasādīnaṃ gahaṇaṃ. Idāni buddhānubhāvameva	872	
PA_tika-s01_05t:872_4	pākaṭaṃ katvā dassetuṃ “apicā”tiādi vuttaṃ.	872	
PA_tika-s01_05t:873_0	Anusāsitabbo saṅgho nāma sabbopi veneyyajanasamūho. Sayaṃ uppādito saṅgho nāma nibbattitaariyapuggalasamūho.	873	
PA_tika-s01_05t:873_1	“Tādiso”ti iminā “sayaṃ vā uppādito”ti vuttavikappo eva paccāmaṭṭho anantarassa vidhi	873	
PA_tika-s01_05t:873_2	paṭisedhovāti katvā, tasmā “purimapadasseva vā”ti vikappantaragahaṇanti ācariyena	873	
PA_tika-s01_05t:873_3	vuttaṃ. Tatrāyamadhippāyo – kāmaṃ “gaṇī”ti idaṃ “saṅghī”ti padasseva vevacanaṃ, atthamattaṃ	873	
PA_tika-s01_05t:873_4	pana dassetuṃ yathāvuttavikappadvaye dutiyavikappameva paccāmasitvā “tādisovassa	873	
PA_tika-s01_05t:873_5	gaṇo atthī”ti vuttattā avasiṭṭhassapi paṭhamavikappassa saṅgahaṇatthaṃ “purimapadasseva	873	
PA_tika-s01_05t:873_6	vā vevacanameta”nti vuttanti. Evampi vadanti – dhammasenāpatittherādīnaṃ paccekagaṇīnaṃ	873	
PA_tika-s01_05t:873_7	gaṇaṃ, suttantikādigaṇaṃ vā sandhāya “tādiso”tiādi vuttaṃ. Tatthāpi hi sabbova bhikkhugaṇo	873	
PA_tika-s01_05t:873_8	anusāsitabbo nāma, nibbattitaariyagaṇo pana sayaṃ uppādito nāma, tasmā “tādiso”ti	873	
PA_tika-s01_05t:873_9	iminā vikappadvayassāpi paccāmasanaṃ upapannaṃ hoti. Evaṃ padadvayassa visesatthataṃ	873	
PA_tika-s01_05t:873_10	dassetvā sabbathā samānatthataṃ dassetuṃ “purimapadassevā”tiādi vuttanti. Pūraṇamakkhaliādīnaṃ	8731	
PA_tika-s01_05t:873_11	bahūnaṃ titthakarānaṃ, niddhāraṇe cetaṃ sāmivacanaṃ. Acelakādimattakenapi kāraṇenāti	8731	
PA_tika-s01_05t:873_12	niccoḷatādimattakenapi appicchasantuṭṭhatādisamāropanalakkhaṇena kāraṇena.	8731	
PA_tika-s01_05t:874_0	Navakāti abhinavā. Pāhunakāti paheṇakaṃ paṭiggaṇhitumanucchavikā, etena duvidhesu	874	
PA_tika-s01_05t:874_1	āgantukesu puretaramāgatavasena idha atithino, na bhojanavelāyamāgatavasena abbhāgatāti	874	
PA_tika-s01_05t:874_2	dasseti. Pariyāpuṇāmīti paricchindituṃ jānāmi, dhātvatthamattaṃ pana dassetuṃ “jānāmī”ti vuttaṃ.	874	
PA_tika-s01_05t:875_0	Kappampīti āyukappampi, bhaṇeyya ceti sambandho. Ciraṃ cirakāle kappo khīyetha, dīghamantare	875	
PA_tika-s01_05t:875_1	dīghakālantarepi tathāgatassa vaṇṇo na khīyethāti yojanā. “Cira”nti cettha vattabbepi	875	
PA_tika-s01_05t:875_2	chandahānibhayā rassatthaṃ niggahitalopo, atidīghakālaṃ vā sandhāya “ciradīghamantare”ti	875	
PA_tika-s01_05t:875_3	vuttaṃ, ubhayattha sambandhitabbametaṃ, kiriyārahādiyoge viya ca antarayoge adhikakkharapādo	875	
PA_tika-s01_05t:875_4	anupavajjo, ayañca gāthā abhūtaparikappanāvasena aṭṭhakathāsu vuttā tathā bhāsamānassa abhāvato.	875	
PA_tika-s01_05t:876_0	305. Nanti ācariyaṃ. Alaṃ-saddo idha arahattho “alameva nibbinditu”ntiādīsu viyāti	876	
PA_tika-s01_05t:876_1	āha “yuttamevā”ti. Puṭena netvā asitabbato paribhuñjitabbato puṭosaṃ vuccati pātheyyaṃ.	876	
PA_tika-s01_05t:876_2	Itthambhūtalakkhaṇe karaṇavacanaṃ dasseti “taṃ gahetvā”ti iminā. Pāḷiyaṃ puṭaṃsenapi	876	
PA_tika-s01_05t:876_3	kulaputtenāti sambandhaṃ dassetuṃ “tena puṭaṃsenā”ti vuttaṃ. “Aṃsenā”tiādi adhippāyamattadassanaṃ,	876	
PA_tika-s01_05t:876_4	vahantena kulaputtena upasaṅkamituṃ alamevāti attho.	876	
PA_tika-s01_05t:877	Soṇadaṇḍaparivitakkavaṇṇanā	87	
PA_tika-s01_05t:878_0	306-7. Na idha tiro-saddo “tirokuḍḍe vā tiropākāre vā chaḍḍeyya vā chaḍḍāpeyya vā”tiādīsu	878	
PA_tika-s01_05t:878_1	viya bahiatthoti āha “antovanasaṇḍe gatassā”ti. Tattha vihāropi vanasaṇḍapariyāpannoti	878	
PA_tika-s01_05t:878_2	dasseti “vihārabbhantaraṃ paviṭṭhassā”ti iminā. Ete añjaliṃ paṇāmetvā nisinnā micchādiṭṭhivasena	878	
PA_tika-s01_05t:878_3	ubhatopakkhikā, “itare pana sammādiṭṭhivasena ekatopakkhikā”ti atthato āpanno hoti.	878	
PA_tika-s01_05t:878_4	Daliddattā, ñātipārijuññādinā jiṇṇattā ca nāmagottavasena apākaṭā hutvā pākaṭā bhavitukāmā	878	
PA_tika-s01_05t:878_5	evamakaṃsūti adhippāyo. Kerāṭikāti saṭhā. Tatthāti dvīsu janesu. Tatoti vissāsato, dānato vā.	878	
PA_tika-s01_05t:879	Brāhmaṇapaññattivaṇṇanā	87	
PA_tika-s01_05t:880	309. Anonatakāyavasena thaddhagatto, na mānavasena. Tena pāḷiyaṃ vakkhati “abbhunnāmetvā”ti. Cetovitakkaṃ sandhāya cittasīsena “cittaṃ aññāsī”ti vuttaṃ. Vighātanti cittadukkhaṃ.	88	
PA_tika-s01_05t:881_0	311. Sakasamayeti brāhmaṇaladdhiyaṃ. Mīyamānoti mariyamāno. Diṭṭhisañjānanenevāti	881	
PA_tika-s01_05t:881_1	attano laddhisañjānaneneva. Sujanti homadabbiṃ, nibbacanaṃ vuttameva. Gaṇhantesūti	881	
PA_tika-s01_05t:881_2	juhanatthaṃ gaṇhanakesu, iruvijjesūti attho. Iruvedavasena homakaraṇato hi yaññayajakā	881	
PA_tika-s01_05t:881_3	“iruvijjā”ti vuccanti. Paṭhamo vāti tattha sannipatitesu sujākiriyāyaṃ sabbapadhāno	881	
PA_tika-s01_05t:881_4	vā. Dutiyo vāti tadanantariko vā. “Suja”nti idaṃ karaṇatthe upayogavacananti āha	881	
PA_tika-s01_05t:881_5	“sujāyā”ti. Aggihuttamukhatāya yaññassa yaññe diyyamānaṃ sujāmukhena diyyati. Vuttañca	881	
PA_tika-s01_05t:881_6	“aggihuttamukhā yaññā, sāvittī chandaso mukha”nti. Tasmā “diyyamāna”nti ayaṃ pāṭhaseso	881	
PA_tika-s01_05t:881_7	viññāyatīti ācariyena vuttaṃ. Apica sujāya diyyamānaṃ sujanti taddhitavasena atthaṃ	881	
PA_tika-s01_05t:881_8	dassetuṃ evamāha. Porāṇāti aṭṭhakathācariyā. Purimavāde cettha dānavasena paṭhamo	881	
PA_tika-s01_05t:881_9	vā dutiyo vā, pacchimavāde ādānavasenāti ayametesaṃ viseso. Visesatoti vijjācaraṇavisesato,	881	
PA_tika-s01_05t:881_10	na brāhmaṇehi icchitavijjācaraṇamattato. Uttamabrāhmaṇassāti anuttaradakkhiṇeyyatāya	8811	
PA_tika-s01_05t:881_11	ukkaṭṭhabrāhmaṇassa. Yathādhippetassa hi vijjācaraṇavisesadīpakassa “katamaṃ pana	8811	
PA_tika-s01_05t:881_12	taṃ brāhmaṇasīlaṃ, katamā sā paññā”tiādivacanassa okāsakaraṇatthameva “imesaṃ pana	8811	
PA_tika-s01_05t:881_13	brāhmaṇa pañcannaṃ aṅgāna”ntiādivacanaṃ bhagavā avoca, tasmā padhānavacanānurūpamanusandhiṃ	8811	
PA_tika-s01_05t:881_14	dassetuṃ “bhagavā panā”tiādi vuttanti daṭṭhabbaṃ.	8811	
PA_tika-s01_05t:882_0	313. Apavadatīti vaṇṇādīni apanetvā vadati, atthamattaṃ pana dassetuṃ “paṭikkhipatī”ti	882	
PA_tika-s01_05t:882_1	vuttaṃ. Idanti “mā bhavaṃ soṇadaṇḍo evaṃ avacā”tiādivacanaṃ. Brāhmaṇasamayanti brāhmaṇasiddhantaṃ.	882	
PA_tika-s01_05t:882_2	Mā bhindīti mā vināsesi.	882	
PA_tika-s01_05t:883_0	316. Samoyeva hutvā samoti samasamo, sabbathā samoti attho. Pariyāyadvayañhi atisayatthadīpakaṃ	883	
PA_tika-s01_05t:883_1	yathā “dukkhadukkhaṃ, rūparūpa”nti. Ekadesamattato pana aṅgakena māṇavena tesaṃ samabhāvato	883	
PA_tika-s01_05t:883_2	taṃ nivattento “ṭhapetvā ekadesamatta”ntiādimāha. Kulakoṭiparidīpananti kulassa ādiparidīpanaṃ.	883	
PA_tika-s01_05t:883_3	Yasmā attano bhaginiyā…pe… na jānissati, tasmā na tassa mātāpitumattaṃ sandhāya vadati,	883	
PA_tika-s01_05t:883_4	kulakoṭiparidīpanaṃ pana sandhāya vadatīti adhippāyo. “Atthabhañjanaka”nti iminā	883	
PA_tika-s01_05t:883_5	kammapathapattaṃ vadati. Guṇeti yathāvutte pañcasīle. Athāpi siyāti yadipi tumhākaṃ	883	
PA_tika-s01_05t:883_6	evaṃ parivitakko siyā, bhinnasīlassāpi puna pakatisīle ṭhitassa brāhmaṇabhāvaṃ vaṇṇādayo	883	
PA_tika-s01_05t:883_7	sādhentīti evaṃ siyāti attho. “Sādhetī”ti pāṭhe “vaṇṇo”ti kattā ācariyena ajjhāhaṭo,	883	
PA_tika-s01_05t:883_8	nidassanañcetaṃ. Mantajātīsupi hi eseva nayo. Sīlamevāti puna pakatibhūtaṃ sīlameva	883	
PA_tika-s01_05t:883_9	brāhmaṇabhāvaṃ sādhessati, kasmāti ce “tasmiṃ hi…pe… vaṇṇādayo”ti. Tattha sammohamattaṃ	883	
PA_tika-s01_05t:883_10	vaṇṇādayoti vaṇṇamantajātiyo brāhmaṇabhāvassa aṅganti sammohamattametaṃ, asamavekkhitvā kathitamidaṃ.	8831	
PA_tika-s01_05t:884	Sīlapaññākathāvaṇṇanā	88	
PA_tika-s01_05t:885_0	317. Kathito brāhmaṇena pañhoti “sīlavā ca hotī”tiādinā dvinnameva aṅgānaṃ vasena	885	
PA_tika-s01_05t:885_1	yathāpucchito pañho yāthāvato vissajjito. Etthāti yathāvissajjite atthe, aṅgadvaye	885	
PA_tika-s01_05t:885_2	vā. Tassāti soṇadaṇḍassa. Yadi ekamaṅgaṃ ṭhapeyya, atha patiṭṭhātuṃ na sakkuṇeyya.	885	
PA_tika-s01_05t:885_3	Yadi pana na ṭhapeyya, atha sakkuṇeyya, kiṃ panesa tathā sakkhissati nu kho, noti	885	
PA_tika-s01_05t:885_4	vīmaṃsanatthameva evamāha, na tu ekassa aṅgassa ṭhapanīyattāti vuttaṃ hoti. Tathā	885	
PA_tika-s01_05t:885_5	cāha “evametaṃ brāhmaṇā”tiādi. Dhovitattāva parisujjhananti āha “sīlaparisuddhā”ti,	885	
PA_tika-s01_05t:885_6	sīlasampattiyā sabbaso suddhā anupakkiliṭṭhāti attho. Kuto dussīle paññā asamāhitattā	885	
PA_tika-s01_05t:885_7	tassa. Kuto vā paññārahite jaḷe eḷamūge sīlaṃ sīlavibhāgassa, sīlaparisodhanūpāyassa	885	
PA_tika-s01_05t:885_8	ca ajānanato. Eḷā mukhe gaḷati yassāti eḷamūgo kha-kārassa ga-kāraṃ katvā, elamukho,	885	
PA_tika-s01_05t:885_9	elamūko vā. Iti bahudhā pāṭhoti bhayabheravasuttaṭṭhakathāyaṃ vutto. Pakaṭṭhaṃ ukkaṭṭhaṃ	885	
PA_tika-s01_05t:885_10	ñāṇaṃ paññāṇanti katvā pākatikaṃ ñāṇaṃ nivattetuṃ “paññāṇa”nti vuttaṃ. Vipassanādiñāṇañhi	8851	
PA_tika-s01_05t:885_11	idhādhippetaṃ, tadetaṃ pakārehi jānanato paññāvāti āha “paññāyevā”ti.	8851	
PA_tika-s01_05t:886_0	Catupārisuddhisīlena dhotāti samādhipadaṭṭhānena catupārisuddhisīlena sakalasaṃkilesamalavisuddhiyā	886	
PA_tika-s01_05t:886_1	dhovitā visuddhā. Tenāha “kathaṃ panā”tiādi. Tattha dhovatīti sujjhati. Saṭṭhiasītivassānīti	886	
PA_tika-s01_05t:886_2	saṭṭhivassāni vā asītivassāni vā. Maraṇakālepi, pageva aññasmiṃ kāle. Mahāsaṭṭhivassatthero	886	
PA_tika-s01_05t:886_3	viyāti saṭṭhivassamahāthero viya. Vedanāpariggahamattampīti ettha vedanāpariggaho	886	
PA_tika-s01_05t:886_4	nāma yathāuppannaṃ vedanaṃ sabhāvasarasato upadhāretvā puna padaṭṭhānato “ayaṃ vedanā	886	
PA_tika-s01_05t:886_5	phassaṃ paṭicca uppajjati, so ca phasso anicco dukkho vipariṇāmadhammo”ti lakkhaṇattayaṃ	886	
PA_tika-s01_05t:886_6	āropetvā pavattitavipassanā. Evaṃ passantena hi sukhena sakkā sā vedanā adhivāsetuṃ	886	
PA_tika-s01_05t:886_7	“vedanā eva vedayatī”ti. Vedanaṃ vikkhambhetvāti yathāuppannaṃ dukkhavedanaṃ anuvattitvā	886	
PA_tika-s01_05t:886_8	vipassanaṃ ārabhitvā vīthipaṭipannāya vipassanāya taṃ vinodetvā. Saṃsumārapatitenāti	886	
PA_tika-s01_05t:886_9	kumbhīlena viya bhūmiyaṃ urena nipajjamānena. “Nāha”ntiādiṃ tathā sīlarakkhaṇameva	886	
PA_tika-s01_05t:886_10	dukkaranti katvā vadati. Sīle patiṭṭhitassa hi arahattaṃ hatthagataṃyeva. Yathāha	8861	
PA_tika-s01_05t:886_11	“sīle patiṭṭhāya…pe… vijaṭaye jaṭa”nti catūsu puggalesu ugghāṭitaññuno evāyaṃ visayoti	8861	
PA_tika-s01_05t:886_12	āha “ugghāṭitaññutāyā”ti. Paññāya sīlaṃ dhovitvāti sīlaṃ ādimajjhapariyosānesu akhaṇḍādibhāvāpādanena	8861	
PA_tika-s01_05t:886_13	paññāya suvisodhitaṃ katvā. Santatimahāmattavatthu dhammapade.	8861	
PA_tika-s01_05t:887_0	318. “Kasmā āhā”ti uparidesanāya kāraṇaṃ pucchati. Lajjā nāma “sīlassa ca jātiyā	887	
PA_tika-s01_05t:887_1	ca guṇadosappakāsanena samaṇena gotamena pucchitapañhaṃ vissajjesī”ti parisāya paññātatā,	887	
PA_tika-s01_05t:887_2	sā tathā vissajjitumasamatthatāya bhijjissatīti attho, paṭhamaṃ alajjamānopi idāni	887	
PA_tika-s01_05t:887_3	lajjissāmīti vuttaṃ hoti. Paramanti pamāṇaṃ. “Ettakaparamā maya”nti padānaṃ tulyādhikaraṇataṃ	887	
PA_tika-s01_05t:887_4	dassetuṃ “te maya”nti vuttaṃ. Idaṃ vuttaṃ hoti – “sīlapaññāṇa”nti vacanameva amhākaṃ	887	
PA_tika-s01_05t:887_5	paramaṃ, tadatthabhūtāni pañcasīlāni, vedattayavibhāvanaṃ paññañca lakkhaṇādito niddhāretvā	887	
PA_tika-s01_05t:887_6	jānanaṃ natthi, kevalaṃ tattha vacīparamāva mayanti. Ayaṃ panettha aṭṭhakathāmuttakanayo	887	
PA_tika-s01_05t:887_7	– ettakaparamāti ettakaukkaṃsakoṭikā, paṭhamaṃ pañhāvissajjanāva amhākaṃ ukkaṃsakoṭīti	887	
PA_tika-s01_05t:887_8	attho. Tenāha “mayā sakasamayavasena pañho vissajjito”ti. Paranti atirekaṃ. Bhāsitassāti vacanassa saddassa.	887	
PA_tika-s01_05t:888_0	Ayaṃ pana visesoti sīlaniddese niyyātanamattaṃ apekkhitvā vuttaṃ. Tenāha “sīlamicceva	888	
PA_tika-s01_05t:888_1	niyyātita”nti. Sāmaññaphalasutte hi sīlaṃ niyyātetvāpi puna sāmaññaphalamicceva niyyātitaṃ.	888	
PA_tika-s01_05t:888_2	Sabbesampi mahaggatacittānaṃ ñāṇasampayuttattā, jhānānañca taṃ sampayogato “atthato	888	
PA_tika-s01_05t:888_3	paññāsampadā”ti vuttaṃ. Paññāniddese hi jhānapaññaṃ adhiṭṭhānaṃ katvā paṭhamaṃ vipassanāpaññā	888	
PA_tika-s01_05t:888_4	niyyātitā. Tenāha “vipassanāpaññāyā”tiādi.	888	
PA_tika-s01_05t:889	Soṇadaṇḍaupāsakattapaṭivedanākathāvaṇṇanā	88	
PA_tika-s01_05t:890_0	321. Daharo yuvāti ettha daharavacanena paṭhamayobbanabhāvaṃ dasseti. Paṭhamayobbanakālagato	890	
PA_tika-s01_05t:890_1	hi “daharo”ti vuccati. Puttassa putto nattā nāma. Nappahotīti na sampajjati, puttanattappamāṇopi	890	
PA_tika-s01_05t:890_2	na hotīti attho. “Āsanā me taṃ vuṭṭhāna”nti etassa atthāpattiṃ dassetuṃ “mama agāravenā”tiādi	890	
PA_tika-s01_05t:890_3	vuttaṃ. Etanti añjalipaggahaṇaṃ. Ayañhi yathā tathā attano mahājanassa sambhāvanaṃ	890	
PA_tika-s01_05t:890_4	uppādetvā kohaññena pare vimhāpetvā lābhuppādanaṃ nijigīsanto vicarati, tasmāssa	890	
PA_tika-s01_05t:890_5	ativiya kuhakabhāvaṃ dassento “iminā kirā”tiādiṃ vadati. Agāravaṃ nāma natthīti agāravavacanaṃ	890	
PA_tika-s01_05t:890_6	nāma natthi, nāyaṃ bhagavati agāravena “ahañceva kho panā”tiādimāha, atha kho attano	890	
PA_tika-s01_05t:890_7	lābhaparihānibhayenevāti vuttaṃ hoti.	890	
PA_tika-s01_05t:891_0	322. Taṅkhaṇānurūpāyāti yādisī tadā tassa ajjhāsayappavatti, tadanurūpāyāti majjhepadalopena	891	
PA_tika-s01_05t:891_1	attho. Tadā tassa vivaṭṭasannissitassa tādisassa ñāṇaparipākassa abhāvato kevalaṃ	891	
PA_tika-s01_05t:891_2	abbhudayasannissito eva attho dassitoti āha “diṭṭhadhammikasamparāyikaṃ atthaṃ sandassetvā”ti,	891	
PA_tika-s01_05t:891_3	paccakkhato vibhāvetvāti attho. Kusale dhammeti tebhūmake kusaladhamme, ayamettha	891	
PA_tika-s01_05t:891_4	nippariyāyato attho. Pariyāyato pana “catubhūmake”tipi vattuṃ vaṭṭati lokuttarakusalassapi	891	
PA_tika-s01_05t:891_5	āyatiṃ labbhamānattā. Tathā hi vakkhati “āyatiṃ nibbānatthāya, vāsanābhāgiyāya vā”ti.	891	
PA_tika-s01_05t:891_6	Tatthāti kusale dhamme yathāsamādapite. Nanti soṇadaṇḍabrāhmaṇaṃ. Samuttejetvāti	891	
PA_tika-s01_05t:891_7	sammadeva uparūpari nisānetvā puññakiriyāya tikkhavisadabhāvamāpādetvā. Taṃ pana	891	
PA_tika-s01_05t:891_8	atthato tattha ussāhajananameva hotīti āha “saussāhaṃ katvā”ti. Tāya ca saussāhatāyāti	891	
PA_tika-s01_05t:891_9	evaṃ puññakiriyāya saussāhatā niyamato diṭṭhadhammikādiatthasampādanīti yathāvuttāya	891	
PA_tika-s01_05t:891_10	saussāhatāya ca sampahaṃsetvāti sambandho. Aññehi ca vijjamānaguṇehīti evarūpā te	8911	
PA_tika-s01_05t:891_11	guṇasamaṅgitā ca ekantena diṭṭhadhammikādiatthanipphādanīti tasmiṃ vijjamānehi, aññehi	8911	
PA_tika-s01_05t:891_12	ca guṇehi sampahaṃsetvā sammadeva haṭṭhatuṭṭhabhāvamāpādetvāti attho.	8911	
PA_tika-s01_05t:892_0	Yadi bhagavā dhammaratanavassaṃ vassi, atha kasmā so visesaṃ nādhigacchīti codanaṃ	892	
PA_tika-s01_05t:892_1	sodhetuṃ “brāhmaṇo panā”tiādi vuttaṃ. Kuhakatāyāti vuttanayena kohaññakattā, iminā	892	
PA_tika-s01_05t:892_2	payogasampattiabhāvaṃ dasseti. Yajjevaṃ kasmā bhagavā tassa tathā dhammaratanavassaṃ	892	
PA_tika-s01_05t:892_3	vassīti paṭicodanampi sodhento “kevalamassā”tiādimāha. Tattha kevalanti nibbedhāsekkhabhāgiyena	892	
PA_tika-s01_05t:892_4	asammissaṃ. Nibbānatthāyāti nibbānādhigamatthāya, parinibbānatthāya vā. Āyatiṃ visesādhigamanūpāyabhūtā	892	
PA_tika-s01_05t:892_5	puññakiriyāsu paricayasaṅkhātā vāsanā eva bhāgo, tasmiṃ upāyabhāvena pavattāti vāsanābhāgiyā.	892	
PA_tika-s01_05t:892_6	Na hi bhagavato niratthakā catuppadikagāthāmattāpi dhammadesanā atthi. Tenāha “sabbā	892	
PA_tika-s01_05t:892_7	purimapacchimakathā”ti. Ādito cettha pabhuti yāva brāhmaṇassa vissajjanāpariyosānaṃ,	892	
PA_tika-s01_05t:892_8	tāva purimakathā, bhagavato pana sīlapaññāvissajjanā pacchimakathā. Brāhmaṇena vuttāpi	892	
PA_tika-s01_05t:892_9	hi buddhaguṇādipaṭisaññuttā kathā āyatiṃ nibbānatthāya vāsanābhāgiyā evāti. Sesaṃ suviññeyyameva.	892	
PA_tika-s01_05t:893_0	Iti sumaṅgalavilāsiniyā dīghanikāyaṭṭhakathāya paramasukhumagambhīraduranubodhatthaparidīpanāya	893	
PA_tika-s01_05t:893_1	suvimalavipulapaññāveyyattiyajananāya sādhuvilāsiniyā nāma līnatthapakāsaniyā soṇadaṇḍasuttavaṇṇanāya līnatthapakāsanā.	893	
PA_tika-s01_05t:894	Soṇadaṇḍasuttavaṇṇanā niṭṭhitā.	89	
PA_tika-s01_05t:895	5. Kūṭadantasuttavaṇṇanā	89	
PA_tika-s01_05t:896_0	323. Evaṃ soṇadaṇḍasuttaṃ saṃvaṇṇetvā idāni kūṭadantasuttaṃ saṃvaṇṇento yathānupubbaṃ	896	
PA_tika-s01_05t:896_1	saṃvaṇṇanokāsassa pattabhāvaṃ vibhāvetuṃ, soṇadaṇḍa suttassānantaraṃ saṅgītassa suttassa	896	
PA_tika-s01_05t:896_2	kūṭadantasuttabhāvaṃ vā pakāsetuṃ “evaṃ me sutaṃ…pe… magadhesūti kūṭadantasutta”nti	896	
PA_tika-s01_05t:896_3	āha. “Magadhā nāma janapadino rājakumārā”tiādīsu ambaṭṭhasutte kosalajanapadavaṇṇanāyaṃ	896	
PA_tika-s01_05t:896_4	amhehi vuttanayo yathārahaṃ netabbo. Ayaṃ panettha viseso – magena saddhiṃ dhāvantīti	896	
PA_tika-s01_05t:896_5	magadhā, rājakumārā, maṃsesu vā gijjhantīti magadhā niruttinayena. Ruḷhito, paccayalopato	896	
PA_tika-s01_05t:896_6	ca tesaṃ nivāsabhūtepi janapade vuddhi na hotīti neruttikā. Janapadanāmeyeva bahuvacanaṃ,	896	
PA_tika-s01_05t:896_7	na janapadasadde jātisaddattāti vuttaṃ “tasmiṃ magadhesu janapade”ti. Ito paranti	896	
PA_tika-s01_05t:896_8	“magadhesū”ti padato paraṃ “cārikaṃ caramāno”tiādivacanaṃ. Purimasuttadvayeti ambaṭṭhasoṇadaṇḍasuttadvaye.	896	
PA_tika-s01_05t:896_9	Vuttanayamevāti yaṃ tattha āgatasadisaṃ idhāgataṃ, taṃ atthavaṇṇanāto vuttanayameva,	896	
PA_tika-s01_05t:896_10	tattha vuttanayeneva veditabbanti vuttaṃ hoti. “Taruṇo ambarukkho ambalaṭṭhikā”ti	8961	
PA_tika-s01_05t:896_11	brahmajālasuttavaṇṇanāyaṃ vuttattā “ambalaṭṭhikā brahmajāle vuttasadisāvā”ti āha.	8961	
PA_tika-s01_05t:897_0	Yaññāvāṭaṃ sampādetvā mahāyaññaṃ uddissa saviññāṇakāni, aviññāṇakāni ca yaññūpakaraṇāni	897	
PA_tika-s01_05t:897_1	upaṭṭhapitānīti atthaṃ sandhāya “mahāyañño upakkhaṭo”ti pāḷiyaṃ vuttaṃ, taṃ panetaṃ	897	
PA_tika-s01_05t:897_2	upakaraṇaṃ tesaṃ tathā sajjanamevāti dasseti “sajjito”ti iminā. Vacchatarasatānīti	897	
PA_tika-s01_05t:897_3	yuvabhāvappattāni balavavacchasatāni. Vacchānaṃ visesāti hi vacchatarā, te pana vacchā	897	
PA_tika-s01_05t:897_4	eva honti, na dammā, na ca balībaddāti āha “vacchasatānī”ti. Ayaṃ ācariyamati. Tara-saddo	897	
PA_tika-s01_05t:897_5	vā anatthakoti vuttaṃ “vacchasatānī”ti. Evañhi sabbopi vacchappabhedo saṅgahito hoti.	897	
PA_tika-s01_05t:897_6	Eteti usabhādayo urabbhapariyosānā. Anekesanti anekajātikānaṃ. Migapakkhīnanti mahiṃsarurupasadakuruṅgagokaṇṇamigānañceva	897	
PA_tika-s01_05t:897_7	morakapiñjaravaṭṭakatittira lāpādipakkhīnañca. Saṅkhyāvasena anekataṃ sattasataggahaṇena	897	
PA_tika-s01_05t:897_8	paricchindituṃ “sattasattasatānī”ti vuttaṃ, sattasatāni, sattasatāni cāti attho.	897	
PA_tika-s01_05t:897_9	Thūṇanti yaññopakaraṇānaṃ migapakkhīnaṃ bandhanatthambhaṃ. Yūpotipi tassa nāmaṃ.	897	
PA_tika-s01_05t:897_10	Tenāha “yūpasaṅkhāta”nti.	8971	
PA_tika-s01_05t:898_0	328. Vidhāti vippaṭisāravinodanā. Yo hi yaññasaṅkhātassa puññassa upakkileso, tassa	898	
PA_tika-s01_05t:898_1	vidhamanato nivāraṇato nirodhanato vidhā vuccanti vippaṭisāravinodanā, tā eva puññābhisandaṃ	898	
PA_tika-s01_05t:898_2	avicchinditvā ṭhapentīti “ṭhapanā”ti ca vuttā. Avippaṭisārato eva hi uparūpari puññābhisandappavattīti.	898	
PA_tika-s01_05t:898_3	Ṭhapanā cetā yaññassa ādimajjhapariyosānavasena tīsu kālesu pavattiyā tippakārāti	898	
PA_tika-s01_05t:898_4	āha “tiṭṭhapana”nti. Parikkhārasaddo cettha parivārapariyāyo “parikaronti yaññaṃ	898	
PA_tika-s01_05t:898_5	abhisaṅkharontī”ti katvā. Tenāha “soḷasaparivāra”nti.	898	
PA_tika-s01_05t:899	Mahāvijitarājayaññakathāvaṇṇanā	89	
PA_tika-s01_05t:900_0	336. Pubbe bhūtaṃ bhūtapubbaṃ yathā “diṭṭhapubba”nti āha “pubbacarita”nti, attano	900	
PA_tika-s01_05t:900_1	purimajātisambhūtaṃ bodhisambhārabhūtaṃ puññacariyanti attho. Tathā hi tassa anugāminidhissa	900	
PA_tika-s01_05t:900_2	thāvaranidhinā nidassanaṃ upapannaṃ hoti. Saddavidū pana vadanti “bhūtapubbanti idaṃ	900	
PA_tika-s01_05t:900_3	kālasattamiyā nepātikapada”nti. Atītakāleti hi tesaṃ matena attho. Assāti anena.	900	
PA_tika-s01_05t:900_4	Mahantaṃ pathavīmaṇḍalaṃ vijitanti sambandho. Mahantaṃ vā vijitaṃ pathavīmaṇḍalamassa	900	
PA_tika-s01_05t:900_5	atthīti attho. “Antoraṭṭheti yassa vijite viharati, tassa raṭṭhe”tiādīsu viya hi	900	
PA_tika-s01_05t:900_6	vijitasaddo rajje pavattati, iminā tassa ekarājabhāvaṃ dīpeti, na cakkavattirājabhāvaṃ	900	
PA_tika-s01_05t:900_7	sattaratanasampannatāavacanato. Pāḷiyaṃ na yena kenaci santakamattena aḍḍhatāti dassetuṃ	900	
PA_tika-s01_05t:900_8	“aḍḍho”ti vatvā “mahaddhano”ti vuttaṃ. Tenāha “yo kocī”tiādi. Aḍḍhatā hi nāma vibhavasampannattā	900	
PA_tika-s01_05t:900_9	sā ca taṃ tadupādāya vuccati. Tathā mahaddhanatāpīti taṃ thāmappattaṃ ukkaṃsagataṃ	900	
PA_tika-s01_05t:900_10	dassetuṃ “aparimāṇasaṅkhyenā”ti āha. Bhuñjitabbaṭṭhena visesato kāmā idha bhogā nāmāti	9001	
PA_tika-s01_05t:900_11	dasseti. “Pañcakāmaguṇavasenā”ti iminā. Piṇḍapiṇḍavasenāti bhājanālaṅkārādivibhāgaṃ	9001	
PA_tika-s01_05t:900_12	ahutvā kevalaṃ khaṇḍakhaṇḍavasena.	9001	
PA_tika-s01_05t:901_0	Rūpaṃ appetvā, anappetvā vā māsappamāṇena kato māsako. Ādisaddena thālakādīni saṅgaṇhāti.	901	
PA_tika-s01_05t:901_1	Anekakoṭisaṅkhyenāti kahāpaṇānaṃ koṭisatādippamāṇaṃ sandhāya vuttaṃ heṭṭhimantena	901	
PA_tika-s01_05t:901_2	koṭisatappamāṇeneva khattiyamahāsālabhāvappattito.	901	
PA_tika-s01_05t:902_0	Tuṭṭhīti sumanatā. Upakaraṇasaddo cettha kāraṇapariyāyo. Kiṃ pana tanti āha “nānāvidhālaṅkārasuvaṇṇarajatabhājanādibheda”nti.	902	
PA_tika-s01_05t:902_1	Ādisaddena vatthaseyyāvasathādīni saṅgayhanti, suvaṇṇarajatamaṇimuttāveḷuriyavajirapavāḷāni	902	
PA_tika-s01_05t:902_2	satta ratanānīti vadanti. Yathāhu –	902	
PA_tika-s01_05t:903	“Suvaṇṇaṃ rajataṃ muttā, maṇiveḷuriyāni ca;	90	
PA_tika-s01_05t:904	Vajirañca pavāḷanti, sattāhu ratanānime”ti.	90	
PA_tika-s01_05t:905_0	Sālivīhiādi sattadhaññaṃ sānulomaṃ pubbannaṃ nāma purekkhataṃ sassaphalanti katvā.	905	
PA_tika-s01_05t:905_1	Tabbipariyāyato muggamāsādi tadavasesaṃ aparannaṃ nāma. Aparannato pubbe pavattamannaṃ	905	
PA_tika-s01_05t:905_2	pubbannaṃ, tato aparasmiṃ pavattamannaṃ aparannaṃ. Nna-kārassa pana ṇṇa-kāre kate	905	
PA_tika-s01_05t:905_3	pubbaṇṇaṃ, aparaṇṇañcāti neruttikā. Pubbāparabhāvo panetesaṃ ādikappe sambhavāsambhavavasena	905	
PA_tika-s01_05t:905_4	veditabbo. Purimaṃ “aḍḍho mahaddhano pahūtajātarūparajato”ti vacanaṃ devasikaṃ paribbayadānagahaṇādivasena,	905	
PA_tika-s01_05t:905_5	parivattanadhanadhaññavasena ca vuttaṃ, idaṃ pana “pahūtadhanadhañño”ti vacanaṃ nidhānagatadhanavasena,	905	
PA_tika-s01_05t:905_6	saṅgahitadhaññavasena cāti imaṃ visesaṃ sandhāya ayaṃ nayo dassito. Vīsakahāpaṇambaṇādidevasikavaḷañjanampi	905	
PA_tika-s01_05t:905_7	hi mahāsālalakkhaṇaṃ.	905	
PA_tika-s01_05t:906_0	Idāni tabbiparītavasena visesaṃ dassetuṃ “atha vā”tiādinā dutiyanayo āraddho. Iminā	906	
PA_tika-s01_05t:906_1	eva hi purimavacanaṃ nidhānagatadhanavasena, saṅgahitadhaññavasena ca vuttanti atthato	906	
PA_tika-s01_05t:906_2	siddhaṃ hoti. Tattha idanti “pahūtadhanadhañño”ti vacanaṃ. Assāti mahāvijitarañño.	906	
PA_tika-s01_05t:906_3	Divase divase paribhuñjitabbaṃ devasikaṃ, bhāvanapuṃsakametaṃ. Dāsakammakaraporisādīnaṃ	906	
PA_tika-s01_05t:906_4	vettanānuppadānaṃ paribbayadānaṃ. Iṇasodhanādivasena dhanadhaññānamādānaṃ gahaṇaṃ.	906	
PA_tika-s01_05t:906_5	Ādisaddena iṇadānādīnaṃ saṅgaho. Parivattanadhanadhaññavasenāti kayavikkayakaraṇena	906	
PA_tika-s01_05t:906_6	parivattitabbānaṃ dhanadhaññānaṃ vasena. Katthaci pana samuccayavirahitapāṭho dissati.	906	
PA_tika-s01_05t:906_7	Tattha “paribbayadānaggahaṇādivasenā”ti idaṃ parivattanapadena sambandhaṃ katvā tādisena	906	
PA_tika-s01_05t:906_8	vidhinā ito cito ca parivattetabbānaṃ dhanadhaññānaṃ vasenāti attho veditabbo.	906	
PA_tika-s01_05t:907_0	Koṭṭhaṃ vuccati dhaññaṭṭhapanaṭṭhānaṃ, tadeva agāraṃ tathā. Tenāha “dhaññena paripuṇṇakoṭṭhāgāro”ti.	907	
PA_tika-s01_05t:907_1	Evaṃ sāragabbhaṃ koso, dhaññaṭṭhapanaṭṭhānaṃ koṭṭhāgāranti dassetvā idāni tato aññathāpi	907	
PA_tika-s01_05t:907_2	taṃ dassetuṃ “atha vā”tiādi vuttaṃ. Tattha yathā asino tikkhabhāvaparihārato paricchado	907	
PA_tika-s01_05t:907_3	“koso”ti vuccati, evaṃ rañño tikkhabhāvaparihārakattā caturaṅginī senā “koso”ti āha	907	
PA_tika-s01_05t:907_4	“catubbidho koso”tiādi. “Dvādasapuriso hatthī”tiādinā vuttalakkhaṇena cettha hatthiādayo	907	
PA_tika-s01_05t:907_5	gahetabbā. Vatthakoṭṭhāgāraggahaṇeneva sabbassapi kuppabhaṇḍaṭṭhapanaṭṭhānassa gahitattā	907	
PA_tika-s01_05t:907_6	“koṭṭhāgāraṃ tividha”ntiādi vuttaṃ. Jātarūparajatato hi aññaṃ lohaayadāruvisāṇavatthādikamasāradabbaṃ	907	
PA_tika-s01_05t:907_7	gopetabbato ga-kārassa ka-kāraṃ katvā kuppaṃ vuccati. Jātarūparajatanidhānaṃ dhanakoṭṭhāgāraṃ.	907	
PA_tika-s01_05t:907_8	Tattha tattha ratanaṃ viloketvā caraṇaṃ ratanavilokanacārikā. Kāmaṃ tamatthaṃ rājā	907	
PA_tika-s01_05t:907_9	jānāti, bhaṇḍāgārikena pana kathāpetvā parisāya nissaddabhāvāpādanatthameva evaṃ	907	
PA_tika-s01_05t:907_10	pucchati. Tathā kathāpane hi asati parisā saddaṃ karissati “kasmā rājā paramparāgataṃ	9071	
PA_tika-s01_05t:907_11	kuladhanaṃ vināsetī”ti, tato ca pakatikkhobho bhavissati, sati pana tathā kathāpane	9071	
PA_tika-s01_05t:907_12	“etaṃkāraṇā taṃ chaḍḍetī”ti nissaddabhāvamāpajjissati. Tato ca pakatikkhobho na bhavissati,	9071	
PA_tika-s01_05t:907_13	tasmā tathā pucchatīti veditabbaṃ. Maraṇavasanti maraṇassa, maraṇasaṅkhātaṃ vā visayaṃ.	9071	
PA_tika-s01_05t:908_0	337. Pāḷiyaṃ “āmantetvā”ti etassa mantitukāmo hutvāti atthaṃ viññāpetuṃ “ekena paṇḍitena	908	
PA_tika-s01_05t:908_1	saddhiṃ mantetvā”ti vuttaṃ. Dhātvatthānuvattako hettha upasaggo, pakaraṇādhigato	908	
PA_tika-s01_05t:908_2	ca katthaci atthaviseso yathā “sikkhamānena bhikkhave bhikkhunā aññātabbaṃ paripucchitabbaṃ	908	
PA_tika-s01_05t:908_3	paripañhitabba”nti. Tathā hissa padabhājane vuttaṃ “sikkhamānenāti sikkhitukāmena.	908	
PA_tika-s01_05t:908_4	Aññātabbanti jānitabba”ntiādi. Āmantesīti mantitukāmosi. Janapadassa anupaddavatthaṃ,	908	
PA_tika-s01_05t:908_5	yaññassa ca cirānappavattanatthaṃ brāhmaṇo cintesīti āha “ayaṃ rājā”tiādi. Āharantānaṃ	908	
PA_tika-s01_05t:908_6	manussānaṃ gehānīti sambandho, anādare vā etaṃ sāmivacanaṃ.	908	
PA_tika-s01_05t:909_0	338. Sattānaṃ hitasukhassa vidūsanato, ahitadukkhassa ca āvahanato kaṇṭakasadisatāya	909	
PA_tika-s01_05t:909_1	corā eva idha “kaṇṭakā”ti vuttaṃ “corakaṇṭakehi sakaṇṭako”ti. Yathā gāmavāsīnaṃ ghātakā	909	
PA_tika-s01_05t:909_2	gāmaghātakā abhedavasena, upacārena ca nissayanāmassa nissitepi pavattanato, evaṃ	909	
PA_tika-s01_05t:909_3	panthikānaṃ duhanā bādhanā panthaduhā. Dhammato apetassa ayuttassa karaṇasīlo adhammakārī,	909	
PA_tika-s01_05t:909_4	yo vā attano vijite janapadādīnaṃ tato tato anatthato tāyanena khattiyena kattabbadhammo,	909	
PA_tika-s01_05t:909_5	tassa akaraṇasīloti attho. Dassūti corānametaṃ adhivacanaṃ. Daṃsenti viddhaṃsentīti	909	
PA_tika-s01_05t:909_6	hi dassavo niggahītalopena, te eva khīlasadisattā khīlanti dassukhīlaṃ. Yathā hi	909	
PA_tika-s01_05t:909_7	khette khīlaṃ kasanādīnaṃ sukhappavattiṃ, mūlasantānena sassaparibuddhiñca vibandhati,	909	
PA_tika-s01_05t:909_8	evaṃ dassavopi rajje rājāṇāya sukhappavattiṃ, mūlaviruḷhiyā janapadaparibuddhiñca	909	
PA_tika-s01_05t:909_9	vibandhantī. Pāṇacāgaṃ dassetuṃ “māraṇenā”ti vuttaṃ, hiṃsanaṃ dassetuṃ “koṭṭanenā”ti.	909	
PA_tika-s01_05t:909_10	Vadhasaddo hi hiṃsanatthopi hoti “vadhati na rodati, āpatti dukkaṭassā”tiādīsu viya,	9091	
PA_tika-s01_05t:909_11	kapparādīhi pothanenāti attho. Addu nāma dārukkhandhena kato bandhanopakaraṇaviseso,	9091	
PA_tika-s01_05t:909_12	tena bandhanaṃ tathā. Ādisaddena rajjubandhanasaṅkhalikabandhanagharabandhanādīni	9091	
PA_tika-s01_05t:909_13	saṅgaṇhāti. Hā-dhātuyā jānipadanipphattiṃ dasseti “hāniyā”ti iminā, sā ca dhanahāyanamevāti	9091	
PA_tika-s01_05t:909_14	vuttaṃ “sataṃ gaṇhathā”tiādi.	9091	
PA_tika-s01_05t:910_0	Pañcasikhamattaṃ ṭhapetvā muṇḍāpanaṃ pañcasikhamuṇḍakaraṇaṃ. Taṃ “kākapakkhakaraṇa”ntipi	910	
PA_tika-s01_05t:910_1	voharanti. Sīse chakaṇodakāvasecanaṃ gomayasiñcanaṃ. Kudaṇḍako nāma catuhatthato	910	
PA_tika-s01_05t:910_2	ūno rassadaṇḍako, yo “gaddulo”tipi vuccati, tena bandhanaṃ kudaṇḍakabandhanaṃ. Ādisaddena	910	
PA_tika-s01_05t:910_3	khuramuṇḍaṃ karitvā bhasmapuṭavadhanādīnaṃ saṅgaho. Sammāsaddo ñāyatthoti āha “hetunā”tiādi,	910	
PA_tika-s01_05t:910_4	pariyāyavacanametaṃ. Ūhanissāmīti uddharissāmi, apanessāmīti attho. Pubbe tattha	910	
PA_tika-s01_05t:910_5	kataparicayatāya ussāhaṃ karonti. “Anuppadetū”ti etassa anu anu padetūti atthaṃ sandhāya	910	
PA_tika-s01_05t:910_6	“dinne appahonte”tiādi vuttaṃ. Kasiupakaraṇabhaṇḍaṃ phālapājanayuganaṅgalādi, iminā	910	
PA_tika-s01_05t:910_7	pāḷiyaṃ bījabhattameva nidassanavasena vuttanti dasseti. Sakkhikaraṇapaṇṇāropananibandhanaṃ	910	
PA_tika-s01_05t:910_8	vaḍḍhiyā saha vā vinā vā puna gahetukāmassa dāne hoti, idha pana tadubhayampi natthi	910	
PA_tika-s01_05t:910_9	puna aggahetukāmattāti vuttaṃ “sakkhiṃ akatvā”tiādi. Tenāha “mūlacchejjavasenā”ti.	910	
PA_tika-s01_05t:910_10	Sakkhinti tadā paccakkhakajanaṃ. Paṇṇe anāropetvāti tālādipaṇṇe yathāciṇṇaṃ likhanavasena	9101	
PA_tika-s01_05t:910_11	anāropetvā. Aññattha paṇṇākārepi pābhatasaddo, idha pana bhaṇḍamūleyevāti āha “bhaṇḍamūlassā”tiādi.	9101	
PA_tika-s01_05t:910_12	Bhaṇḍamūlañhi pakārato udayabhaṇḍāni ābharati saṃharati etenāti pābhataṃ. Udayadhanato	9101	
PA_tika-s01_05t:910_13	pageva ābhataṃ pābhatanti saddavidū, paṇṇākāro pana taṃ tadatthaṃ patthentehi ābharīyateti	9101	
PA_tika-s01_05t:910_14	pābhataṃ. Patthanatthajotako hi ayaṃ pa-saddo.	9101	
PA_tika-s01_05t:911_0	“Yathāhā”tiādinā pābhatasaddassa mūlabhaṇḍatthataṃ cūḷaseṭṭhijātakapāṭhena sādheti.	911	
PA_tika-s01_05t:911_1	Tatrāyamaṭṭhakathā “appakenapīti thokenapi parittakenapi. Medhāvīti paññavā. Pābhatenāti	911	
PA_tika-s01_05t:911_2	bhaṇḍamūlena. Vicakkhaṇoti vohārakusalo. Samuṭṭhāpeti attānanti mahantaṃ dhanañca	911	
PA_tika-s01_05t:911_3	yasañca uppādetvā tattha attānaṃ saṇṭhāpeti patiṭṭhāpeti. Yathā kiṃ? Aṇuṃ aggiṃva	911	
PA_tika-s01_05t:911_4	sandhamaṃ, yathā paṇḍitapuriso parittaṃ aggiṃ anukkamena gomayacuṇṇādīni pakkhipitvā	911	
PA_tika-s01_05t:911_5	mukhavātena dhamanto samuṭṭhāpeti vaḍḍheti mahantaṃ aggikkhandhaṃ karoti, evameva	911	
PA_tika-s01_05t:911_6	paṇḍito thokampi pābhataṃ labhitvā nānāupāyehi payojetvā dhanañca yasañca vaḍḍheti,	911	
PA_tika-s01_05t:911_7	vaḍḍhetvā ca pana tattha attānaṃ patiṭṭhāpeti, tāya eva vā pana dhanayasamahantatāya	911	
PA_tika-s01_05t:911_8	attānaṃ samuṭṭhāpeti, abhiññātaṃ pākaṭaṃ karotīti attho”ti.	911	
PA_tika-s01_05t:912_0	Divase divase dātabbaṃ devasikaṃ. Māse māse dātabbaṃ māsikaṃ. Ādisaddena anuposathikādīni	912	
PA_tika-s01_05t:912_1	saṅgaṇhāti. Tassa tassa purisassa. Kusalānurūpena, kammānurūpena sūrabhāvānurūpenāti	912	
PA_tika-s01_05t:912_2	dvandato paraṃ suyyamāno anurūpasaddo paccekaṃ yojetabbo. Chekabhāvānurūpatā cettha	912	
PA_tika-s01_05t:912_3	kusalānurūpaṃ. Katthaci kulasaddo dissati, so ca jāṇusoṇiādikulānamiva kulānurūpampi	912	
PA_tika-s01_05t:912_4	dātabbato yujjateva. Senāpaccādi ṭhānantaraṃ, iminā bhattavetanaṃ niddiṭṭhamattanti	912	
PA_tika-s01_05t:912_5	dasseti. Sakakammapasutattā, anupaddavattā ca dhanadhaññānaṃ rāsiko rāsikārabhūto.	912	
PA_tika-s01_05t:912_6	Khemena ṭhitāti anupaddavena pavattā. Tenāha “abhayā”ti, kutocipi bhayarahitāti attho.	912	
PA_tika-s01_05t:912_7	Modā modamānāti modāya modamānā, somanasseneva modamānā, na saṃsandanamattenāti vuttaṃ	912	
PA_tika-s01_05t:912_8	hoti. “Bhagavatā saddhiṃ sammodī”tiādīsu hi mudasaddo saṃsandanepi pavattati, aññe	912	
PA_tika-s01_05t:912_9	modā hutvā aparepi modamānā viharantīti vā attho. Tenāha “aññamaññaṃ pamuditacittāti,	912	
PA_tika-s01_05t:912_10	asaññogepi vatticchāyeva vuddhīti dvidhā pāṭho vutto. Iddhaphītabhāvanti samiddhavepullabhāvaṃ.	9121	
PA_tika-s01_05t:913	Catuparikkhāravaṇṇanā	91	
PA_tika-s01_05t:914_0	339. Tasmiṃ tasmiṃ kicce anuyanti anuvattantīti anuyantā. Teyeva ānuyantā yathā “anubhāvo	914	
PA_tika-s01_05t:914_1	eva ānubhāvo”ti, “ānuyuttā”tipi pāṭho, tasmiṃ tasmiṃ kicce anuyujjantīti hi ānuyuttā	914	
PA_tika-s01_05t:914_2	vuttanayena. Assāti rañño. Teti ānuyantakhattiyādayo. “Amhe ettha bahi karotī”ti	914	
PA_tika-s01_05t:914_3	attamanā na bhavissanti. “Nibandhavipulāyāgamo gāmo nigamo. Vivaḍḍhitamahāāyo mahāgāmo”ti	914	
PA_tika-s01_05t:914_4	ācariyena vuttaṃ. “Apākāraparikkhepo sāpaṇo nigamo, sapākārāpaṇaṃ nagaraṃ, taṃ tabbiparīto	914	
PA_tika-s01_05t:914_5	gāmo”ti (kaṅkhāvitaraṇī abhinavaṭīkāyaṃ saṅghādisesakaṇḍe kuladūsakasikkhāpade passitabbaṃ)	914	
PA_tika-s01_05t:914_6	vinayaṭīkāsu. Gasanti madanti etthāti gāmo, sveva pākaṭo ce, nigamo nāma atireko	914	
PA_tika-s01_05t:914_7	gāmoti katvā. Bhusattho hettha nī-saddo, saññāsaddattā ca rassoti saddavidū. Janapadattho	914	
PA_tika-s01_05t:914_8	vuttova. “Sāmyāmacco sakhā koso, duggañca vijitaṃ bala”nti vuttāsu sattasu rājapakatīsu	914	
PA_tika-s01_05t:914_9	rañño tadavasesānaṃ channaṃ vasena hitasukhātivuddhi, tadekadesā ca ānuyantādayoti	914	
PA_tika-s01_05t:914_10	āha “yaṃ tumhāka”ntiādi.	9141	
PA_tika-s01_05t:915_0	Taṃtaṃkiccesu raññā amā saha bhavantīti amaccā. “Amāvāsī”tiādīsu viya hi samakiriyāya	915	
PA_tika-s01_05t:915_1	amāti abyayapadaṃ, ca-paccayena taddhitasiddhīti neruttikā. Rajjakiccavosāsanakāle	915	
PA_tika-s01_05t:915_2	pana te raññā piyā, sahapavattanakā ca bhavantīti dasseti “piyasahāyakā”ti iminā.	915	
PA_tika-s01_05t:915_3	Rañño parisati bhavā “pārisajjā. Ke pana teti vuttaṃ “sesā āṇattikārakā”ti, yathāvuttānuyuttakhattiyādīhi	915	
PA_tika-s01_05t:915_4	avasesā rañño āṇākarāti attho. Satipi deyyadhamme ānubhāvasampattiyā, parivārasampattiyā	915	
PA_tika-s01_05t:915_5	ca abhāve tādisaṃ dātuṃ na sakkā. Vuddhakāle ca tādisānampi rājūnaṃ tadubhayaṃ hāyateva,	915	
PA_tika-s01_05t:915_6	deyyadhamme pana asati pagevāti dassetuṃ “deyyadhammasmiñhī”tiādimāha. Deyyadhammasmiṃ	915	
PA_tika-s01_05t:915_7	asati ca mahallakakāle ca dātuṃ na sakkāti yojanā. Etenāti yathāvuttakāraṇadvayena.	915	
PA_tika-s01_05t:915_8	Anumatiyāti anujānanena. Pakkhāti sapakkhā yaññassa aṅgabhūtā. Yaññaṃ parikarontīti	915	
PA_tika-s01_05t:915_9	parikkhārā, sambhārā, te ca tassa yaññassa aṅgabhūtattā parivārā viya hontīti āha	915	
PA_tika-s01_05t:915_10	“parivārā bhavantī”ti. “Ratho”tiādinā idhānadhippetamatthaṃ nisedheti.	9151	
PA_tika-s01_05t:916	“Ratho setaparikkhāro, jhānakkho cakkavīriyo;	91	
PA_tika-s01_05t:917	Upekkhā dhurasamādhi, anicchā parivāraṇa”nti. ;	91	
PA_tika-s01_05t:918_0	Hi saṃyuttamahāvaggapāḷi. Tattha rathoti brahmayānasaññito aṭṭhaṅgikamaggaratho.	918	
PA_tika-s01_05t:918_1	Setaparikkhāroti catupārisuddhisīlālaṅkāro. “Sīlaparikkhāro”tipi pāṭho. Jhānakkhoti	918	
PA_tika-s01_05t:918_2	vipassanāsampayuttānaṃ pañcannaṃ jhānaṅgānaṃ vasena jhānamayaakkho. Cakkavīriyoti	918	
PA_tika-s01_05t:918_3	vīriyacakko. Upekkhā dhurasamādhīti upekkhā dvinnaṃ dhurānaṃ samatā. Anicchā parivāraṇanti	918	
PA_tika-s01_05t:918_4	alobho sīhadhammādīni viya parivāraṇaṃ.	918	
PA_tika-s01_05t:919	Aṭṭhaparikkhāravaṇṇanā	91	
PA_tika-s01_05t:920_0	340. Ubhato sujātādīhi vuccamānehi. Yasasāti pañcavidhena ānubhāvena. Tenāha “āṇāṭhapanasamatthatāyā”ti.	920	
PA_tika-s01_05t:920_1	“Saddho”ti etassa “dātādānassa phalaṃ paccanubhoti pattiyāyatī”ti atthaṃ dassetuṃ	920	
PA_tika-s01_05t:920_2	“dānassā”tiādi vuttaṃ. Dāne sūroti dānasūro, deyyadhamme īsakampi saṅgaṃ akatvā muttacāgo,	920	
PA_tika-s01_05t:920_3	tabbhāvo pana kammassakatāñāṇassa tikkhavisadabhāvena veditabbo. Tassa hi tikkhavisadabhāvaṃ	920	
PA_tika-s01_05t:920_4	vibhāvetuṃ “saddo”ti vatvā “dānasūro”ti vuttanti daṭṭhabbaṃ. Tenāha “na saddhāmattakenā”tiādi.	920	
PA_tika-s01_05t:920_5	Yassa hi kammassakatā paccakkhamiva upaṭṭhāti, so evaṃ vutto. Yaṃ dānaṃ detīti yaṃ	920	
PA_tika-s01_05t:920_6	deyyadhammaṃ parassa deti. Tassa pati hutvāti tabbisayaṃ lobhaṃ suṭṭhumabhibhavanto	920	
PA_tika-s01_05t:920_7	tassa adhipati hutvā deti. Kāraṇopacāravacanañhetaṃ. Paratopi eseva nayo. Tabbisayena	920	
PA_tika-s01_05t:920_8	lobhena anākaḍḍhanīyattā na dāso, na sahāyo.	920	
PA_tika-s01_05t:921_0	Tadevatthaṃ byatirekato, anvayato ca vivaritvā dassento “yo hī”tiādimāha. Idhānadhippetassa	921	
PA_tika-s01_05t:921_1	hi dāsādidvayassa byatirekato dassanaṃ. Khādanīyabhojanīyādīsu madhurasseva paṇītattā	921	
PA_tika-s01_05t:921_2	“madhuraṃ bhuñjatī”ti vuttaṃ, nidassanamattaṃ vā etaṃ, paṇītaṃ paribhuñjatīti vuttaṃ	921	
PA_tika-s01_05t:921_3	hoti. Dāso hutvā deti taṇhāya dāsabyataṃ upagatattā. Sahāyo hutvā deti tassa piyabhāvānissajjanato.	921	
PA_tika-s01_05t:921_4	Sāmī hutvā deti tattha taṇhādāsabyato attānaṃ mocetvā abhibhuyya pavattanato. Yaṃ	921	
PA_tika-s01_05t:921_5	panetaṃ ācariyena vuttaṃ “sāmiparibhogasadisā”ti, taṃ taṇhādāsabyamatikkantatāsāmaññaṃ	921	
PA_tika-s01_05t:921_6	sandhāya vuttaṃ. Na hi khīṇāsavassa paribhogo sāmiparibhogo viya khīṇāsavasseva dānaṃ	921	
PA_tika-s01_05t:921_7	dānasāmīti attho upapanno hoti, pacchā vā pamādalikhitametaṃ. Tādisoti dānasāmisabhāvo.	921	
PA_tika-s01_05t:922_0	Samitapāpasamaṇabāhitapāpabrāhmaṇā ukkaṭṭhaniddesenettha vuttā, pabbajjāmattasamaṇajātimattabrāhmaṇā	922	
PA_tika-s01_05t:922_1	vā kapaṇādiggahaṇena gahitāti veditabbaṃ. Duggatāti dukkaraṃ jīvikamupagatā kasiravuttikā.	922	
PA_tika-s01_05t:922_2	Tenāha “daliddamanussā”ti. Pathāvinoti maggagāmino. Vaṇibbakāti dāyakānaṃ guṇakittanavasena,	922	
PA_tika-s01_05t:922_3	kammaphalakittanamukhena ca yācanakā seyyathāpi naggacariyādayoti atthaṃ dassetuṃ	922	
PA_tika-s01_05t:922_4	“ye iṭṭhaṃ dinna”ntiādi vuttaṃ. Tadubhayeneva hi dānassa vaṇṇathomanā sambhavati.	922	
PA_tika-s01_05t:922_5	Ye vicaranti, te vaṇibbakā nāmāti yojetabbaṃ. Pasatamattanti vīhitaṇḍulādivasena	922	
PA_tika-s01_05t:922_6	vuttaṃ, sarāvamattanti yāgubhattādivasena. Opānaṃ vuccati ogāhetvā pātabbato nadītaḷākādīnaṃ	922	
PA_tika-s01_05t:922_7	sabbasādhāraṇaṃ titthaṃ, opānamivabhūtoti opānabhūto. Tenāha “udapānabhūto”tiādi.	922	
PA_tika-s01_05t:922_8	Hutvāti bhāvato. Sutameva sutajātanti jātasaddassa anatthantaravācakattamāha yathā “kosajāta”nti.	922	
PA_tika-s01_05t:923_0	Atītādiatthacintanasamatthatā nāma tassa rañño anumānavasena, itikattabbatāvasena	923	
PA_tika-s01_05t:923_1	ca veditabbā, na buddhānaṃ viya tattha paccakkhadassitāyāti dassetuṃ “atīte”tiādi	923	
PA_tika-s01_05t:923_2	vuttaṃ. Puññāpuññānisaṃsacintanañcettha pakaraṇādhigatavasena veditabbaṃ. Puññassāti	923	
PA_tika-s01_05t:923_3	yaññapuññassa. Dāyakacittampīti dāyakānaṃ, dāyakaṃ vā cittampi, dātukamyatācittampīti	923	
PA_tika-s01_05t:923_4	vuttaṃ hoti. Imesu pana aṭṭhasu aṅgesu aḍḍhatādayo pañca yaññassa tāva parikkhārā	923	
PA_tika-s01_05t:923_5	hontu tehi vinā tassa asijjhanato, sujātatā, pana sūrūpatā ca kathaṃ yaññassa parikkhāro	923	
PA_tika-s01_05t:923_6	siyā tadubhayena vināpi tassa sijjhanatoti codanāya sabbesampi aṭṭhannamaṅgānaṃ parikkhārabhāvaṃ	923	
PA_tika-s01_05t:923_7	anvayato, byatirekato ca dassento “ete hi kirā”tiādimāha. Ettha ca keci evaṃ vadanti	923	
PA_tika-s01_05t:923_8	“yathā aḍḍhatādayo pañca yaññassa ekaṃsatova aṅgāni, na evaṃ sujātatā, surūpatā ca,	923	
PA_tika-s01_05t:923_9	tadubhayaṃ pana anekaṃsatova aṅganti dīpetuṃ arucisūcakassa kirasaddassa gahaṇaṃ	923	
PA_tika-s01_05t:923_10	kata”nti. Te hi “ayaṃ dujjātotiādivacanassa anekaṃsikataṃ maññamānā tathā vadanti,	9231	
PA_tika-s01_05t:923_11	tayidaṃ asāraṃ. Sabbasādhāraṇavasena hetaṃ byatirekato yaññassa aṅgabhāvadassanaṃ	9231	
PA_tika-s01_05t:923_12	tattha siyā kesañci tathā parivitakko”ti tassāpi avakāsābhāvadassanatthameva evaṃ	9231	
PA_tika-s01_05t:923_13	vuttattā, tadubhayasādhāraṇavaseneva anekaṃsato aṅgabhāvassa adassanato ca. Kirasaddo	9231	
PA_tika-s01_05t:923_14	panettha tadā brāhmaṇassa cintitākārasūcanattho daṭṭhabbo. Evamanena cintetvā “imānipi	9231	
PA_tika-s01_05t:923_15	aṭṭhaṅgāni tasseva yaññassa parikkhārā bhavantīti vuttānī”ti kirasaddena tassa cintitākāro	9231	
PA_tika-s01_05t:923_16	sūcito hoti. Evamādīnīti ettha ādisaddena “ayaṃ virūpo kittakaṃ…pe… upacchindissati,	9231	
PA_tika-s01_05t:923_17	ayaṃ daliddo, appesakkho, assaddho, appassuto, na atthaññū, na medhāvī kittakaṃ…pe…	9231	
PA_tika-s01_05t:923_18	upacchindissatī”ti etesaṃ saṅgaho veditabbo.	9231	
PA_tika-s01_05t:924	Catuparikkhārādivaṇṇanā	92	
PA_tika-s01_05t:925_0	341. “Sujaṃ paggaṇhantāna”nti ettha soṇadaṇḍasuttavaṇṇanāyaṃ vuttesu dvīsu vikappesu	925	
PA_tika-s01_05t:925_1	dutiyavikappaṃ nisedhento “mahāyāga”ntiādimāha, tena ca purohitassa sayameva kaṭacchuggahaṇajotanena	925	
PA_tika-s01_05t:925_2	evaṃ sahatthā sakkaccaṃ dāne yuttapayuttatā icchitabbāti dasseti. Evaṃ dujjātassāti	925	
PA_tika-s01_05t:925_3	etthāpi “sujātatāya anekaṃsato aṅgabhāvadassanamevida”nti aggahetvā heṭṭhā vuttanayena	925	
PA_tika-s01_05t:925_4	sabbasādhāraṇavaseneva attho gahetabbo. Ādisaddena hi “evaṃ anajjhāyakassa…pe… dussīlassa…pe…	925	
PA_tika-s01_05t:925_5	duppaññassa saṃvidhānena pavattadānaṃ kittakaṃ kālaṃ pavattissatī”ti etesaṃ saṅgaho	925	
PA_tika-s01_05t:925_6	daṭṭhabbo. Tasmāti tadubhayakāraṇato.	925	
PA_tika-s01_05t:926	Tissovidhāvaṇṇanā	92	
PA_tika-s01_05t:927_0	342. Tiṇṇaṃ ṭhānānanti dānassa ādimajjhapariyosānasaṅkhātānaṃ tissannaṃ bhūmīnaṃ,	927	
PA_tika-s01_05t:927_1	avatthānānanti attho. Calantīti kampanti purimākārena na tiṭṭhanti. Karaṇattheti	927	
PA_tika-s01_05t:927_2	tatiyāvibhattiatthe. Karaṇīyasaddāpekkhāya hi kattari eva etaṃ sāmivacanaṃ, na karaṇe.	927	
PA_tika-s01_05t:927_3	Yebhuyyena hi karaṇajotakavacanassa atthabhāvato anuttakattāva karaṇatthoti idhādhippeto.	927	
PA_tika-s01_05t:927_4	Pacchānutāpassa akaraṇūpāyaṃ dassetuṃ “pubba…pe… patiṭṭhapetabbā”ti vuttaṃ. Tattha	927	
PA_tika-s01_05t:927_5	acalāti daḷhā kenaci asaṃhīrā. Patiṭṭhapetabbāti suppatiṭṭhitā kātabbā. Tathā patiṭṭhāpanūpāyampi	927	
PA_tika-s01_05t:927_6	dassento “evañhī”tiādimāha. Tathā patiṭṭhāpanena hi yathā taṃ dānaṃ sampati yathādhippāyaṃ	927	
PA_tika-s01_05t:927_7	nippajjati, evaṃ āyatimpi vipulaphalatāya mahapphalaṃ hoti vippaṭisārena anupakkiliṭṭhabhāvato.	927	
PA_tika-s01_05t:927_8	Dvīsu ṭhānesūti yajamānayiṭṭhaṭṭhānesu. Vippaṭisāro…pe… na kattabboti atthaṃ sandhāya	927	
PA_tika-s01_05t:927_9	“eseva nayo”ti vuttaṃ. Muñcacetanāti pariccāgacetanā, tassā niccalabhāvo nāma muttacāgatā	927	
PA_tika-s01_05t:927_10	pubbābhisaṅkhāravasena uḷārabhāvo. Pacchāsamanussaraṇacetanāti paracetanā, tassā	9271	
PA_tika-s01_05t:927_11	pana niccalabhāvo “aho mayā dānaṃ dinnaṃ sādhu suṭṭhū”ti dānassa sakkaccaṃ paccavekkhaṇavasena	9271	
PA_tika-s01_05t:927_12	veditabbo. Tadubhayacetanānaṃ niccalakaraṇūpāyaṃ byatirekato dassetuṃ “tathā…pe…	9271	
PA_tika-s01_05t:927_13	hotī”ti vuttaṃ. Tattha tathā akarontassāti muñcacetanaṃ, pacchāsamanussaraṇacetanañca	9271	
PA_tika-s01_05t:927_14	niccalamakarontassa, vippaṭisāraṃ, uppādentassāti vuttaṃ hoti. “Nāpi uḷāresu bhogesu	9271	
PA_tika-s01_05t:927_15	cittaṃ namatī”ti idaṃ pana pacchāsamanussaraṇacetanāya eva byatirekato niccalakaraṇūpāyadassanaṃ.	9271	
PA_tika-s01_05t:927_16	Evañhi yathāniddiṭṭhanidassanaṃ upapannaṃ hoti. Tattha uḷāresu bhogesūti khettavisese	9271	
PA_tika-s01_05t:927_17	pariccāgassa katattā laddhesupi uḷāresu bhogesu. Nāpi cittaṃ namati pacchā vippaṭisārena	9271	
PA_tika-s01_05t:927_18	upakkiliṭṭhabhāvato. Yathā kathanti āha “mahāroruva”ntiādi. Tassa hi seṭṭhissa gahapatino	9271	
PA_tika-s01_05t:927_19	vatthu kosalasaṃyutte, mayhakajātake ca āgataṃ. Tathā hi vuttaṃ –	9271	
PA_tika-s01_05t:928_0	“Bhūtapubbaṃ so mahārāja seṭṭhi gahapati tagarasikhiṃ nāma paccekasambuddhaṃ piṇḍapātena	928	
PA_tika-s01_05t:928_1	paṭipādesi, ‘detha samaṇassa piṇḍapāta’nti vatvā uṭṭhāyāsanā pakkāmi, datvā ca pana	928	
PA_tika-s01_05t:928_2	pacchā vippaṭisārī ahosi “varametaṃ piṇḍapātaṃ dāsā vā kammakarā vā bhuñjeyyu”’ntiādi.	928	
PA_tika-s01_05t:929_0	So kira aññesupi divasesu taṃ paccekabuddhaṃ passati, dātuṃ panassa cittaṃ na uppajjati,	929	
PA_tika-s01_05t:929_1	tasmiṃ pana divase ayaṃ padumavatiyā deviyā tatiyaputto tagarasikhī paccekabuddho	929	
PA_tika-s01_05t:929_2	gandhamādanapabbate phalasamāpattisukhena vītināmetvā pubbaṇhasamaye vuṭṭhāya anotattadahe	929	
PA_tika-s01_05t:929_3	mukhaṃ dhovitvā manosilātale nivāsetvā kāyabandhanaṃ bandhitvā pattacīvaramādāya	929	
PA_tika-s01_05t:929_4	abhiññāpādakaṃ jhānaṃ samāpajjitvā iddhiyā vehāsaṃ abbhuggantvā nagaradvāre oruyha	929	
PA_tika-s01_05t:929_5	cīvaraṃ pārupitvā pattamādāya nagaravāsīnaṃ gharadvāresu sahassabhaṇḍikaṃ ṭhapento	929	
PA_tika-s01_05t:929_6	viya pāsādikehi abhikkamanādīhi anupubbena seṭṭhino gharadvāraṃ sampatto, taṃ divasañca	929	
PA_tika-s01_05t:929_7	seṭṭhi pātova uṭṭhāya paṇītaṃ bhojanaṃ bhuñjitvā gharadvārakoṭṭhake āsanaṃ paññapetvā	929	
PA_tika-s01_05t:929_8	dantantarāni sodhento nisinno hoti. So paccekabuddhaṃ disvā taṃ divasaṃ pātova bhutvā	929	
PA_tika-s01_05t:929_9	nisinnattā dānacittaṃ uppādetvā bhariyaṃ pakkosāpetvā “imassa samaṇassa piṇḍapātaṃ	929	
PA_tika-s01_05t:929_10	dehī”ti vatvā rājupaṭṭhānatthaṃ pakkāmi. Seṭṭhibhariyā sampajaññajātikā cintesi “mayā	9291	
PA_tika-s01_05t:929_11	ettakena kālena imassa ‘dethā’ti vacanaṃ na sutapubbaṃ, dāpentopi ca ajja na yassa	9291	
PA_tika-s01_05t:929_12	vā tassa vā dāpeti, vītarāgadosamohassa vantakilesassa ohitabhārassa paccekabuddhassa	9291	
PA_tika-s01_05t:929_13	dāpeti, yaṃ vā taṃ vā adatvā paṇītaṃ piṇḍapātaṃ dassāmī”ti gharā nikkhamma paccekabuddhaṃ	9291	
PA_tika-s01_05t:929_14	pañcapatiṭṭhitena vanditvā pattaṃ ādāya antonivesane paññattāsane nisīdāpetvā suparisuddhehi	9291	
PA_tika-s01_05t:929_15	sālitaṇḍulehi bhattaṃ sampādetvā tadanurūpaṃ khādanīyaṃ, byañjanaṃ, sūpeyyañca abhisaṅkharitvā	9291	
PA_tika-s01_05t:929_16	pattaṃ pūretvā bahi gandhehi alaṅkaritvā paccekabuddhassa hatthesu patiṭṭhapetvā	9291	
PA_tika-s01_05t:929_17	vandi. Paccekabuddho “aññesampi paccekabuddhānaṃ saṅgahaṃ karissāmī”ti aparibhuñjitvāva	9291	
PA_tika-s01_05t:929_18	anumodanaṃ vatvā pakkāmi. Sopi kho seṭṭhi rājupaṭṭhānaṃ katvā āgacchanto paccekabuddhaṃ	9291	
PA_tika-s01_05t:929_19	disvā āha “mayaṃ tumhākaṃ piṇḍapātaṃ dethā”ti vatvā pakkantā, api vo laddho piṇḍapāto”ti?	9291	
PA_tika-s01_05t:929_20	Āma, seṭṭhi laddhoti. “Passāmā”ti gīvaṃ ukkhipitvā olokesi, athassa piṇḍapātagandho	9292	
PA_tika-s01_05t:929_21	uṭṭhahitvā nāsapuṭaṃ pahari. So cittaṃ saṃyametuṃ asakkonto pacchā vippaṭisārī ahosi,	9292	
PA_tika-s01_05t:929_22	tassa pana vippaṭisārassa uppannākāro “varameta”ntiādinā pāḷiyaṃ vuttoyeva. Piṇḍapātadānena	9292	
PA_tika-s01_05t:929_23	panesa sattakkhattuṃ sugatiṃ saggaṃ lokaṃ upapanno, sattakkhattumeva ca sāvatthiyaṃ	9292	
PA_tika-s01_05t:929_24	seṭṭhikule nibbatto, ayañcassa sattamo bhavo, pacchā vippaṭisārena pana nāpi uḷāresu	9292	
PA_tika-s01_05t:929_25	bhogesu cittaṃ namati. Vuttañhetaṃ saṃyuttavaralañchake –	9292	
PA_tika-s01_05t:930_0	“Yaṃ kho so mahārāja seṭṭhi gahapati datvā pacchā vippaṭisārī ahosi ‘varametaṃ piṇḍapātaṃ	930	
PA_tika-s01_05t:930_1	dāsā vā kammakarā vā bhuñjeyyu’nti, tassa kammassa vipākena nāssuḷārāya bhattabhogāya	930	
PA_tika-s01_05t:930_2	cittaṃ namati, nāssuḷārāya vatthabhogāya, yānabhogāya, nāssuḷārānaṃ pañcannaṃ kāmaguṇānaṃ	930	
PA_tika-s01_05t:930_3	bhogāya cittaṃ namatī”ti.	930	
PA_tika-s01_05t:931	Mayhakajātakepi vuttaṃ –	93	
PA_tika-s01_05t:932	“Iti mahārāja āgantukaseṭṭhi tagarasikhipaccekabuddhassa dinnapaccayena bahuṃ dhanaṃ labhi, datvā aparacetanaṃ paṇītaṃ kātuṃ asamatthatāya paṇīte bhoge bhuñjituṃ nāsakkhī”ti.	93	
PA_tika-s01_05t:933_0	Bhātu panesa ekaṃ puttaṃ sāpateyyassa kāraṇā jīvitaṃ voropesi, tena kammena bahūni	933	
PA_tika-s01_05t:933_1	vassāni niraye paccittha, sattakkhattuñca aputtako jāto, idānipi teneva kammena mahāroruvaṃ	933	
PA_tika-s01_05t:933_2	upapanno. Tena vuttaṃ “mahāroruvaṃ upapannassa seṭṭhigahapatino viyā”ti, purimapacchimacetanāvasena	933	
PA_tika-s01_05t:933_3	cettha attho veditabbo. Ekā hi cetanā dve paṭisandhiyo na detīti.	933	
PA_tika-s01_05t:934	Dasaākāravaṇṇanā	93	
PA_tika-s01_05t:935_0	343. Ākaroti attano anurūpatāya samariyādaparicchedaṃ phalaṃ nibbattetīti ākāro,	935	
PA_tika-s01_05t:935_1	kāraṇanti āha “dasahi kāraṇehī”ti. Mariyādattho hettha ā-saddo. Na dussīlesveva,	935	
PA_tika-s01_05t:935_2	atha kho sīlavantesupi vippaṭisāraṃ uppādessati. Tadubhayepi na uppādetabboti hi	935	
PA_tika-s01_05t:935_3	dassetuṃ api-saddena, pi-saddena vā sampiṇḍanaṃ karoti. Paṭiggāhakatova uppajjatīti	935	
PA_tika-s01_05t:935_4	balavataraṃ vippaṭisāraṃ sandhāya vuttaṃ, dubbalo pana deyyadhammato, parivārajanatopi	935	
PA_tika-s01_05t:935_5	uppajjateva. Uppajjituṃ yuttanti uppajjanārahaṃ. Vippaṭisārampi vinodesīti sambandho.	935	
PA_tika-s01_05t:935_6	Tesaṃyevāti pāṇātipātīnameva. Yajanaṃ nāmettha dānamevādhippetaṃ, na aggijuhananti	935	
PA_tika-s01_05t:935_7	āha “detu bhava”nti. Vissajjatūti muttacāgavasena cajatu. Abbhantaranti ajjhattaṃ sakasantāne.	935	
PA_tika-s01_05t:936	Soḷasākāravaṇṇanā	93	
PA_tika-s01_05t:937_0	344. Anumatipakkhādayo eva heṭṭhā yaññassa vatthuṃ katvā “soḷasaparikkhārā”ti vuttā,	937	
PA_tika-s01_05t:937_1	idha pana sandassanādivasena anumodanāya āraddhattā vuttaṃ “soḷasahi ākārehī”ti.	937	
PA_tika-s01_05t:937_2	Dassetvāti attano desanānubhāvena paccakkhamiva phalaṃ dassetvā, anekavāraṃ pana	937	
PA_tika-s01_05t:937_3	dassanato “dassetvā dassetvā”ti byāpanavacanaṃ, tadeva ābhuso meḍanaṭṭhena āmeḍitavacananti	937	
PA_tika-s01_05t:937_4	ācariyena vuttaṃ. “Samādapetvā samādapetvā”tiādīsupi eseva nayo. Tamatthanti dānaphalavasena	937	
PA_tika-s01_05t:937_5	kammaphalasambandhamatthaṃ. Samādapetvāti sutamattaṃ akatvā yathā rājā tamatthaṃ	937	
PA_tika-s01_05t:937_6	sammadeva ādiyati citte karonto suggahitaṃ katvā gaṇhāti, tathā sakkaccaṃ ādāpetvā.	937	
PA_tika-s01_05t:938_0	“Vippaṭisāravinodanenā”ti idaṃ nidassanamattaṃ. Lobhadosamohaissāmacchariyamānādayopi	938	
PA_tika-s01_05t:938_1	hi dānacittassa upakkilesā, tesaṃ vinodanenapi taṃ vodāpitaṃ samuttejitaṃ nāma hoti	938	
PA_tika-s01_05t:938_2	tikkhavisadabhāvāpattito, āsannatarabhāvato pana vippaṭisāravinodanameva gahitaṃ.	938	
PA_tika-s01_05t:938_3	Pavattite hi dāne tassa sambhavoti. Yāthāvato vijjamānehi guṇehi haṭṭhapahaṭṭhabhāvāpādanaṃ	938	
PA_tika-s01_05t:938_4	sampahaṃsananti āha “sundara”ntiādi. Dhammatoti saccato. Tadatthameva dassetuṃ “dhammena	938	
PA_tika-s01_05t:938_5	samena kāraṇenā”ti vuttaṃ. Saccañhi dhammato anapetattā dhammaṃ, upasamacariyabhāvato	938	
PA_tika-s01_05t:938_6	samaṃ, yuttabhāvena kāraṇanti ca vuccati.	938	
PA_tika-s01_05t:939_0	345. Tasmiṃ yaññe rukkhatiṇacchedopi nāma nāhosi, kuto pāṇavadhoti pāṇavadhābhāvasseva	939	
PA_tika-s01_05t:939_1	daḷhīkaraṇatthaṃ, sabbaso viparītaggāhehi avidūsitatādassanatthañca pāḷiyaṃ “neva	939	
PA_tika-s01_05t:939_2	gāvo haññiṃsū”tiādīni vatvāpi “na rukkhā chijjiṃsū”tiādi vuttanti dassento “ye yūpanāmake”tiādimāha.	939	
PA_tika-s01_05t:939_3	Barihisatthāyāti paricchedatthāya. Vanamālāsaṅkhepenāti vanapupphehi gandhitamālāniyāmena.	939	
PA_tika-s01_05t:939_4	Evaṃ ācariyena vuttaṃ, vanapantiākārenāti attho. Bhūmiyaṃ vā pattharantīti vedibhūmiṃ	939	
PA_tika-s01_05t:939_5	parikkhipantā tattha tattha pattharanti. Mantādinā hi parisaṅkhatā bhūmi vindati	939	
PA_tika-s01_05t:939_6	assa lābhasakkāreti katvā “vedī”ti vuccati. Tepi rukkhā tepi dabbāti sambandho, kammakattā	939	
PA_tika-s01_05t:939_7	cetaṃ dvayaṃ, abhihitakammaṃ vā. Vatticchāya hi yathāsattiṃ kārakā bhavanti. Vuttanayena	939	
PA_tika-s01_05t:939_8	pāṇavadhābhāvassa daḷhīkaraṇatthaṃ, viparītaggāhena avidūsitabhāvadassanatthañcetanti	939	
PA_tika-s01_05t:939_9	dasseti kiṃ panā”tiādinā. Antogehadāso antojāto. Ādisaddena dhanakkītakaramarānītasāmaṃdāsabyūpagatānaṃ	939	
PA_tika-s01_05t:939_10	saṅgaho. Pubbamevāti bhatikaraṇato pageva. Dhanaṃ gahetvāti divase divase yathākammaṃ	9391	
PA_tika-s01_05t:939_11	gahetvā. Bhattavetananti devasikaṃ bhattañceva māsikādiparibbayañca. Vuttovāyamattho.	9391	
PA_tika-s01_05t:939_12	Tajjitāti santajjitā. Parikammānīti sabbabhāgiyāni kammāni, uccāvacāni kammānīti	9391	
PA_tika-s01_05t:939_13	attho. Piyasamudācārenevāti iṭṭhavacaneneva. Yathānāmavasenevāti pākaṭanāmānurūpeneva.	9391	
PA_tika-s01_05t:939_14	Sappitelanavanītadadhimadhuphāṇitena cevāti ettha ca-saddo avuttasamuccayattho, tena	9391	
PA_tika-s01_05t:939_15	paṇītapaṇītānaṃ nānappakārānaṃ khādanīyabhojanīyādīnañceva vatthayānamālāgandhavilepanaseyyāvasathādīnañca	9391	
PA_tika-s01_05t:939_16	saṅgaho daṭṭhabbo, tenāha “paṇītehi sappitelādisammissehevā”tiādi. Tassa tassa kālassa	9391	
PA_tika-s01_05t:939_17	anurūpehi yāgu…pe… pānakādīhīti sambandho. Sappiādīnanti sappiādīhi.	9391	
PA_tika-s01_05t:940_0	346. Paṭisāmetabbato, attano attano santakabhāvato ca saṃ nāma dhanaṃ vuccati, tassa	940	
PA_tika-s01_05t:940_1	patīti sapati niggahitalopena, dhanavā, diṭṭhadhammikasamparāyikahitāvahattā tassa	940	
PA_tika-s01_05t:940_2	hitanti sāpateyyaṃ, tadeva dhanaṃ. Tenāha “pahūtaṃ dhana”nti. Akkhayadhammamevāti	940	
PA_tika-s01_05t:940_3	akhayasabhāvameva. Gāmabhāgenāti saṃkittanavasena gāme vā gahetabbabhāgena, evaṃ	940	
PA_tika-s01_05t:940_4	ācariyena vuttaṃ, paccekaṃ sabhāgagāmakoṭṭhāsenātipi attho. Sesesupi eseva nayo.	940	
PA_tika-s01_05t:941_0	347. Yaññāvāṭoti khaṇitāvāṭassa assamedhādiyaññayajanaṭṭhānassetaṃ adhivacanaṃ, tabbohārena	941	
PA_tika-s01_05t:941_1	pana idha dānasālāya eva, tāya ca puratthimanagaradvāre katāya puratthimabhāge evāti	941	
PA_tika-s01_05t:941_2	atthaṃ dasseti “puratthimato nagaradvāre”tiādinā. Taṃ pana ṭhānaṃ rañño dānasālāya	941	
PA_tika-s01_05t:941_3	nātidūre evāti āha “yathā”tiādi. Yato tattha pātarāsaṃ bhuñjitvā akilantarūpāyeva	941	
PA_tika-s01_05t:941_4	sāyanhe rañño dānasālaṃ sampāpuṇanti. “Dakkhiṇena yaññāvāṭassā”tiādīsupi eseva nayo.	941	
PA_tika-s01_05t:941_5	Yāguṃ pivitvāti hi yāgusīsena pātarāsabhojanamāha.	941	
PA_tika-s01_05t:942_0	348. Madhuranti sādurasaṃ. Upari vattabbamatthanti “apica me bho evaṃ hotī”tiādinā	942	
PA_tika-s01_05t:942_1	vuccamānamatthaṃ. Parihārenāti bhagavantaṃ garuṃ katvā agāravaparihārena, ujukabhāvāpanayanena	942	
PA_tika-s01_05t:942_2	vā, ujukavuttiṃ pariharitvā vaṅkavuttiyāva yathācintitamatthaṃ pucchanto evamāhāti	942	
PA_tika-s01_05t:942_3	vuttaṃ hoti. Tenāha “ujukameva pucchayamāno agāravo viya hotī”ti.	942	
PA_tika-s01_05t:943	Niccadānaanukulayaññavaṇṇanā	94	
PA_tika-s01_05t:944_0	349. Uṭṭhāyāti dāne uṭṭhānavīriyamāha, samuṭṭhāyāti tassa sātaccakiriyaṃ. Kasivāṇijjādikammāni	944	
PA_tika-s01_05t:944_1	akaronto daliddiyādianatthāpattiyā nassissatīti adhippāyo. Appasambhārataro ceva	944	
PA_tika-s01_05t:944_2	mahapphalataro cāti saṅkhepato aṭṭhakathāyaṃ vutto pāḷiyaṃ pana “appatthataro ca	944	
PA_tika-s01_05t:944_3	appasamārambhataro ca mahapphalataro ca mahānisaṃsataro cā”ti pāṭho. Tattha appasambhārataroti	944	
PA_tika-s01_05t:944_4	ativiya parittasambhāro, asamārabbhiyasambhāro. Appatthataroti pana ativiya appakicco,	944	
PA_tika-s01_05t:944_5	attho cettha kiccaṃ, ttha-kārassa ṭṭha-kāraṃ katvā “appaṭṭhataro”tipi pāṭho. Sammā	944	
PA_tika-s01_05t:944_6	ārabhīyati yañño etenāti samārambho, sambhārasambharaṇavasena pavattasattapīḷā, appo	944	
PA_tika-s01_05t:944_7	samārambho etassāti tathā, ayaṃ panātisayenāti appasamārambhataro. Vipākasaññitaṃ	944	
PA_tika-s01_05t:944_8	mahantaṃ sadisaṃ phalametassāti mahapphalo, ayaṃ panātisayenāti mahapphalataro. Udayasaññitaṃ	944	
PA_tika-s01_05t:944_9	mahantaṃ nissandādiphalametassāti mahānisaṃso, ayaṃ panātisayenāti mahānisaṃsataro.	944	
PA_tika-s01_05t:944_10	Dhuvadānānīti dhuvāni thirāni avicchinnāni katvā dātabbadānāni. Niccabhattānīti ettha	9441	
PA_tika-s01_05t:944_11	bhattasīsena catupaccayaggahaṇaṃ. Anukulayaññānīti anukulaṃ kulānukkamaṃ upādāya	9441	
PA_tika-s01_05t:944_12	dātabbadānāni. Tenāha “amhāka”ntiādi. Yāni pavattetabbāni, tāni anukulayaññāni nāmāti	9441	
PA_tika-s01_05t:944_13	yojetabbaṃ. Nibaddhadānānīti nibandhetvā niyametvā paveṇīvasena pavattitadānāni.	9441	
PA_tika-s01_05t:945_0	Hatthidantena katā dantamayasalākā, yattha dāyakānaṃ nāmaṃ aṅkanti, iminā taṃ niccabhattaṃ	945	
PA_tika-s01_05t:945_1	salākadānavasenāti dasseti. Taṃ kulanti anāthapiṇḍikakulaṃ. Dāliddiyenāti daliddabhāvena.	945	
PA_tika-s01_05t:945_2	“Ekasalākato uddhaṃ dātuṃ nāsakkhī”ti iminā ekenapi salākadānena nibaddhadānaṃ upacchinditumadatvā	945	
PA_tika-s01_05t:945_3	anurakkhaṇamāha. Raññoti setavāhanarañño.	945	
PA_tika-s01_05t:946_0	Ādīni vatvāti ettha ādisaddena “kasmā seno viya maṃsapesiṃ pakkhanditvā gaṇhāsī”ti	946	
PA_tika-s01_05t:946_1	evamādīnaṃ samasamadāne ussukkanavacanānaṃ saṅgaho. Galaggāhāti galaggahaṇā. “Kammacchedavasenā”ti	946	
PA_tika-s01_05t:946_2	iminā attano attano kammokāsādānampi pīḷāyevāti dasseti. Samārambhasaddo cettha pīḷanatthoti	946	
PA_tika-s01_05t:946_3	āha “pīḷāsaṅkhāto samārambho”ti. Pubbacetanāmuñcacetanāaparacetanāsampattiyā dāyakavasena	946	
PA_tika-s01_05t:946_4	tīṇi aṅgāni, vītarāgatāvītadosatāvītamohatāpaṭipattiyā dakkhiṇeyyavasena ca tīṇīti	946	
PA_tika-s01_05t:946_5	evaṃ chaḷaṅgasamannāgatā hoti dakkhiṇā, chaḷaṅguttare nandamātāsuttañca tassatthassa	946	
PA_tika-s01_05t:946_6	sādhakaṃ. Aparāparaṃ uppajjanakacetanāvasena mahānadī viya, mahogho viya ca ito cito	946	
PA_tika-s01_05t:946_7	ca abhisanditvā pakkhanditvā pavattito puññameva puññābhisando. Tathāvidhanti pamāṇassa	946	
PA_tika-s01_05t:946_8	kātuṃ asukarattamāha. Kāraṇamahattena phalamahattampi veditabbaṃ upari najjā vuṭṭhiyā	946	
PA_tika-s01_05t:946_9	mahogho viyāti vuttaṃ “tasmā”tiādi.	946	
PA_tika-s01_05t:947_0	350. Navanavoti sabbadā abhinavo, divase divase dāyakassa byāpārāpajjanato kiccapariyosānaṃ	947	
PA_tika-s01_05t:947_1	natthīti vuttaṃ “ekenā”tiādi. Yathāraddhassa āvāsassa katipayenāpi kālena parisamāpetabbato	947	
PA_tika-s01_05t:947_2	kiccapariyosānaṃ atthīti āha “paṇṇasāla”ntiādi. Mahāvihārepi kiccapariyosānassa atthitāupāyaṃ	947	
PA_tika-s01_05t:947_3	dassetuṃ “ekavāraṃ dhanapariccāgaṃ katvā”ti vuttaṃ. Suttantapariyāyenāti sabbāsavasuttantādipāḷinayena.	947	
PA_tika-s01_05t:947_4	Navānisaṃsāti sītapaṭighātādayo paṭisallānārāmapariyosānā yathāpaccavekkhaṇaṃ gaṇitā	947	
PA_tika-s01_05t:947_5	nava udayā, appamattatāya cete vuttā.	947	
PA_tika-s01_05t:948_0	Yasmā pana āvāsaṃ dentena nāma sabbampi paccayajātaṃ dinnameva hoti. Yathāha saṃyuttāgamavaralañchake	948	
PA_tika-s01_05t:948_1	“so ca sabbadado hoti yo dadāti upassaya”nti, sadā puññapavaḍḍhanūpāyañca etaṃ. Vuttañhi	948	
PA_tika-s01_05t:948_2	tattheva “ye dadanti upassayaṃ, tesaṃ divā ca ratto ca, sadā puññaṃ pavaḍḍhatī”ti	948	
PA_tika-s01_05t:948_3	tathā hi dve tayo gāme piṇḍāya caritvā kiñci aladdhā āgatassāpi chāyūdakasampannaṃ	948	
PA_tika-s01_05t:948_4	ārāmaṃ pavisitvā nahāyitvā patissaye muhuttaṃ nipajjitvā uṭṭhāya nisinnassa kāye	948	
PA_tika-s01_05t:948_5	balaṃ āharitvā pakkhittaṃ viya hoti. Bahi vicarantassa ca kāye vaṇṇadhātu vātātapehi	948	
PA_tika-s01_05t:948_6	kilamati, patissayaṃ pavisitvā dvāraṃ pidhāya muhuttaṃ nipannassa visabhāgasantati	948	
PA_tika-s01_05t:948_7	vūpasammati, sabhāgasantati patiṭṭhāti, vaṇṇadhātu āharitvā pakkhittā viya hoti.	948	
PA_tika-s01_05t:948_8	Bahi vicarantassa ca pāde kaṇṭako vijjhati, khāṇu paharati, sarīsapādiparissayā ceva	948	
PA_tika-s01_05t:948_9	corabhayañca uppajjati, patissayaṃ pavisitvā dvāraṃ pidhāya nipannassa sabbe te parissayā	948	
PA_tika-s01_05t:948_10	na honti, sajjhāyantassa dhammapītisukhaṃ, kammaṭṭhānaṃ manasi karontassa upasamasukhañca	9481	
PA_tika-s01_05t:948_11	uppajjati bahiddhā vikkhepābhāvato. Bahi vicarantassa ca kāye sedā muccanti akkhīni	9481	
PA_tika-s01_05t:948_12	phandanti, senāsanaṃ pavisanakkhaṇe mañcapīṭhādīni na paññāyanti, muhuttaṃ nipannassa	9481	
PA_tika-s01_05t:948_13	pana akkhipasādo āharitvā pakkhitto viya hoti, dvāravātapānamañcapīṭhādīni paññāyanti.	9481	
PA_tika-s01_05t:948_14	Etasmiñca āvāse vasantaṃ disvā manussā catūhi paccayehi sakkaccaṃ upaṭṭhahanti. Tena	9481	
PA_tika-s01_05t:948_15	vuttaṃ “āvāsaṃ dentena…pe… hotī”ti “sadā puññapavaḍḍhanūpāyañca eta”nti ca, tasmā	9481	
PA_tika-s01_05t:948_16	ete yathāvuttā sabbepi ānisaṃsā veditabbā.	9481	
PA_tika-s01_05t:949	Khandhakapariyāyenāti senāsanakkhandhake āgatavinayapāḷinayena. Tattha hi āgatā –	94	
PA_tika-s01_05t:950	“Sītaṃ uṇhaṃ paṭihanti, tato vāḷamigāni ca;	95	
PA_tika-s01_05t:951	Sarīsape ca makase, sisire cāpi vuṭṭhiyo.	95	
PA_tika-s01_05t:952	Tato vātātapo ghoro, sañjāto paṭihaññati;	95	
PA_tika-s01_05t:953	Leṇatthañca sukhatthañca, jhāyituñca vipassituṃ.	95	
PA_tika-s01_05t:954	Vihāradānaṃ saṅghassa, aggaṃ buddhena vaṇṇitaṃ;	95	
PA_tika-s01_05t:955	Tasmā hi paṇḍito poso, sampassaṃ atthamattano.	95	
PA_tika-s01_05t:956	Vihāre kāraye ramme, vāsayettha bahussute;	95	
PA_tika-s01_05t:957	Tesaṃ annañca pānañca, vatthasenāsanāni ca.	95	
PA_tika-s01_05t:958	Dadeyya ujubhūtesu, vippasannena cetasā;	95	
PA_tika-s01_05t:959	Te tassa dhammaṃ desenti, sabbadukkhapanūdanaṃ;	95	
PA_tika-s01_05t:960	Yaṃ so dhammaṃ idhaññāya, parinibbāti anāsavo”ti. –	96	
PA_tika-s01_05t:961_0	Rājagahaseṭṭhādīnaṃ vihāradānena anumodanāgāthāyo peyyālavasena dassitā. Tattha sītaṃ	961	
PA_tika-s01_05t:961_1	uṇhanti utuvisabhāgavasena vuttaṃ. Sisire cāpi vuṭṭhiyoti ettha sisiroti samphusitakavāto	961	
PA_tika-s01_05t:961_2	vuccati. Vuṭṭhiyoti ujukameghavuṭṭhiyo eva. Etāni sabbāni “paṭihantī”ti imināva padena yojetabbāni.	961	
PA_tika-s01_05t:962_0	Paṭihaññatīti vihārena paṭihaññati. Leṇatthanti nilīyanatthaṃ. Sukhatthanti sītādiparissayābhāvena	962	
PA_tika-s01_05t:962_1	sukhavihāratthaṃ. “Jhāyituñca vipassitu”nti idampi padadvayaṃ “sukhatthañcā”ti imināva	962	
PA_tika-s01_05t:962_2	padena yojetabbaṃ. Idañhi vuttaṃ hoti – sukhatthañca vihāradānaṃ, katamasukhatthaṃ?	962	
PA_tika-s01_05t:962_3	Jhāyituṃ, vipassituñca yaṃ sukhaṃ tadatthaṃ. Atha vā parapadenapi yojetabbaṃ – jhāyituñca	962	
PA_tika-s01_05t:962_4	vipassituñca vihāradānaṃ, “idha jhāyissati vipassissatī”ti dadato vihāradānaṃ saṅghassa	962	
PA_tika-s01_05t:962_5	aggaṃ buddhena vaṇṇitaṃ. Vuttañhetaṃ “so ca sabbadado hoti, yo dadāti upassaya”nti.	962	
PA_tika-s01_05t:963_0	Yasmā ca aggaṃ vaṇṇitaṃ, tasmā hi paṇḍito posoti gāthā. Vāsayettha bahussuteti ettha	963	
PA_tika-s01_05t:963_1	vihāre pariyattibahussute ca paṭivedhabahussute ca vāseyya. Tesaṃ annañcāti yaṃ tesaṃ	963	
PA_tika-s01_05t:963_2	anucchavikaṃ annañca pānañca vatthāni ca mañcapīṭhādisenāsanāni ca, taṃ sabbaṃ tesu	963	
PA_tika-s01_05t:963_3	ujubhūtesu akuṭilacittesu. Dadeyyāti nidaheyya. Tañca kho vippasannena cetasā, na	963	
PA_tika-s01_05t:963_4	cittappasādaṃ virādhetvā. Evaṃ vippasannacittassa hi te tassa dhammaṃ desenti…pe…	963	
PA_tika-s01_05t:963_5	parinibbāti anāsavoti ayamettha aṭṭhakathānayo.	963	
PA_tika-s01_05t:964_0	Ayaṃ pana ācariyadhammapālattherena ceva ācariyasāriputtattherena ca saṃvaṇṇito ṭīkānayo	964	
PA_tika-s01_05t:964_1	– sītanti ajjhattaṃ dhātukkhobhavasena vā bahiddhā utuvipariṇāmavasena vā uppajjanakasītaṃ.	964	
PA_tika-s01_05t:964_2	Uṇhanti aggisantāpaṃ, tassa vanaḍāhādīsu sambhavo daṭṭhabbo. Paṭihantīti paṭibādhati	964	
PA_tika-s01_05t:964_3	yathā tadubhayavasena kāyacittānaṃ bādhanaṃ na hoti, evaṃ karoti. Sītuṇhabbhāhate	964	
PA_tika-s01_05t:964_4	hi sarīre vikkhittacitto bhikkhu yoniso padahituṃ na sakkoti, vāḷamigānīti sīhabyagghādicaṇḍamige.	964	
PA_tika-s01_05t:964_5	Guttasenāsanañhi āraññakampi pavisitvā dvāraṃ pidhāya nisinnassa te parissayā na	964	
PA_tika-s01_05t:964_6	honti. Sarīsapeti ye keci sarante gacchante dīghajātike sappādike. Makaseti nidassanamattametaṃ,	964	
PA_tika-s01_05t:964_7	ṭaṃsādīnampi eteneva saṅgaho daṭṭhabbo. Sisireti sisirakālavasena, sattāhavaddalikādivasena	964	
PA_tika-s01_05t:964_8	ca uppanne sisirasamphasse. Vuṭṭhiyoti yadā tadā uppannā vassavuṭṭhiyo paṭihantīti yojanā.	964	
PA_tika-s01_05t:965_0	Vātātapo ghoroti rukkhagacchādīnaṃ ummūlabhañjanādivasena pavattiyā ghoro sarajaarajādibhedo	965	
PA_tika-s01_05t:965_1	vāto ceva gimhapariḷāhasamayesu uppattiyā ghoro sūriyātapo ca paṭihaññati paṭibāhīyati.	965	
PA_tika-s01_05t:965_2	Leṇatthanti nānārammaṇato cittaṃ nivattetvā paṭisallānārāmatthaṃ. Sukhatthanti vuttaparissayābhāvena	965	
PA_tika-s01_05t:965_3	phāsuvihāratthaṃ. Jhāyitunti aṭṭhatiṃsāya ārammaṇesu yattha katthaci cittaṃ upanibandhitvā	965	
PA_tika-s01_05t:965_4	upanijjhāyituṃ. Vipassitunti aniccādito saṅkhāre sammasituṃ.	965	
PA_tika-s01_05t:966_0	Vihāreti patissaye. Kārayeti kārāpeyya. Rammeti manorame nivāsasukhe. Vāsayettha	966	
PA_tika-s01_05t:966_1	bahussuteti kāretvā pana ettha vihāre bahussute sīlavante kalyāṇadhamme nivāseyya,	966	
PA_tika-s01_05t:966_2	te nivāsento pana tesaṃ bahussutānaṃ yathā paccayehi kilamatho na hoti, evaṃ annañca	966	
PA_tika-s01_05t:966_3	pānañca vatthasenāsanāni ca dadeyya ujubhūtesu ajjhāsayasampannesu kammakammaphalānaṃ,	966	
PA_tika-s01_05t:966_4	ratanattayaguṇānañca saddahanena vippasannena cetasā.	966	
PA_tika-s01_05t:967_0	Idāni gahaṭṭhapabbajitānaṃ aññamaññūpakāritaṃ dassetuṃ “te tassā”ti gāthamāha. Tattha	967	
PA_tika-s01_05t:967_1	teti bahussutā. Tassāti upāsakassa. Dhammaṃ desentīti sakalavaṭṭadukkhapanūdanaṃ	967	
PA_tika-s01_05t:967_2	saddhammaṃ desenti. Yaṃ so dhammaṃ idhaññāyāti so upāsako yaṃ saddhammaṃ imasmiṃ	967	
PA_tika-s01_05t:967_3	sāsane sammāpaṭipajjanena jānitvā aggamaggādhigamanena anāsavo hutvā parinibbāti	967	
PA_tika-s01_05t:967_4	ekādasaggivūpasamena sīti bhavatīti.	967	
PA_tika-s01_05t:968	Sītapaṭighātādikā vipassanāvasānā terasa, annādilābho, dhammassavanaṃ, dhammāvabodho, parinibbānanti evamettha sattarasa ānisaṃsā vuttā.	96	
PA_tika-s01_05t:969_0	Paṭiggahaṇakānaṃ vihāravasena uppannaphalānurūpampi dāyakānaṃ vihāradānaphalaṃ veditabbaṃ.	969	
PA_tika-s01_05t:969_1	Yebhuyyena hi kammasarikkhakaphalaṃ labhantīti āha “tasmā”tiādi. “Saṅghassa pana	969	
PA_tika-s01_05t:969_2	pariccattattā”ti iminā saṅghikavihārameva padhānavasena vadati, saṅghikavihāro nāmesa	969	
PA_tika-s01_05t:969_3	cātuddisaṃ saṅghaṃ uddissa katavihāro, yaṃ sandhāya padabhājaniyaṃ vuttaṃ “saṅghiko	969	
PA_tika-s01_05t:969_4	nāma vihāro saṅghassa dinno hoti pariccatto”ti. Yattha hi cetiyaṃ patiṭṭhitaṃ hoti,	969	
PA_tika-s01_05t:969_5	dhammassavanaṃ karīyati, catūhi disāhi bhikkhū āgantvā appaṭipucchitvāyeva pāde dhovitvā	969	
PA_tika-s01_05t:969_6	kuñcikāya dvāraṃ vivaritvā senāsanaṃ paṭijaggitvā yathāphāsukaṃ gacchanti, so antamaso	969	
PA_tika-s01_05t:969_7	caturatanikāpi paṇṇasālā hotu, cātuddisaṃ saṅghaṃ uddissa katavihārotveva vuccati.	969	
PA_tika-s01_05t:970_0	351. Lobhaṃ niggaṇhituṃ asakkontassa duppariccajā. “Ekabhikkhussa vā’tiādi upāsakānaṃ	970	
PA_tika-s01_05t:970_1	tathā samādāne āciṇṇaṃ, daḷhataraṃ samādānañca dassetuṃ vuttaṃ, saraṇaṃ pana tesaṃ	970	
PA_tika-s01_05t:970_2	sāmaṃ samādinnampi samādinnameva hotī”ti vadanti. Saṅghassa vā gaṇassa vā santiketi	970	
PA_tika-s01_05t:970_3	yojanā. Tatthāti yathāgahite saraṇe, “tassā”tipi pāṭho, yathāgahitasaraṇassāti attho.	970	
PA_tika-s01_05t:970_4	Natthi punappunaṃ kattabbatāti viññūjātike sandhāya vuttaṃ. Viññūjātikānameva hi	970	
PA_tika-s01_05t:970_5	saraṇādiatthakosallānaṃ suvaṇṇaghaṭe sīhavasā viya akuppaṃ saraṇagamanaṃ tiṭṭhati.	970	
PA_tika-s01_05t:970_6	“Jīvitapariccāgamayaṃ puñña”nti ca idaṃ “sace tvaṃ yathāgahitaṃ saraṇaṃ na bhindissati,	970	
PA_tika-s01_05t:970_7	evāhaṃ taṃ māremī”ti kāmaṃ koci tiṇhena satthena jīvitā voropeyya, tathāpi “nevāhaṃ	970	
PA_tika-s01_05t:970_8	buddhaṃ ‘na buddho’ti, dhammaṃ ‘na dhammo’ti, saṅghaṃ ‘na saṅgho’ti vadāmī”ti daḷhataraṃ	970	
PA_tika-s01_05t:970_9	katvā gahitasaraṇassa vasena vuttaṃ. “Saggasampattiṃ detī”ti nidassanamattametaṃ.	970	
PA_tika-s01_05t:970_10	Phalānisaṃsāni panassa saraṇagamanavaṇṇanāyaṃ vuttāneva.	9701	
PA_tika-s01_05t:971_0	352. Vakkhamānanayena verahetutāya veraṃ vuccati pāṇātipātādipāpadhammo, taṃ maṇati	971	
PA_tika-s01_05t:971_1	“mayi idha ṭhitāya kathamāgacchasī”ti tajjentī viya nivāretīti veramaṇī, tato vā	971	
PA_tika-s01_05t:971_2	pāpadhammato viramati etāyāti “viramaṇī”ti vattabbe niruttinayena i-kārassa e-kāraṃ	971	
PA_tika-s01_05t:971_3	katvā “veramaṇī”ti vuttaṃ. Khuddakapāṭhaṭṭhakathāyaṃ panāha “veramaṇisikkhāpadaṃ,	971	
PA_tika-s01_05t:971_4	viramaṇisikkhāpadanti dvidhāsajjhāyaṃ karontī”ti kusalacittasampayuttāvettha virati	971	
PA_tika-s01_05t:971_5	adhippetā, na phalasampayuttā yaññādhikaraṇato. Asamādinnasīlassa sampattato yathūpaṭṭhitavītikkamitabbavatthuto	971	
PA_tika-s01_05t:971_6	virati sampattavirati. Samādānavasena uppannā virati samādānavirati. Setu vuccati	971	
PA_tika-s01_05t:971_7	ariyamaggo, tappariyāpannā hutvā pāpadhammānaṃ samucchedavasena ghātanappavattā virati	971	
PA_tika-s01_05t:971_8	setughātavirati. Aññatra “samucchedaviratī”tipi vuttā. Idāni tā sarūpato dassetuṃ	971	
PA_tika-s01_05t:971_9	“tatthā”tiādi vuttaṃ. Jāti…pe… dīnīti apadisitabbajātigottakulādīni. Ādisaddena vayabāhusaccādīnaṃ	971	
PA_tika-s01_05t:971_10	saṅgaho. Pariharatīti avītikkamavasena parivajjeti, sīhaḷadīpe cakkanaupāsakassa	9711	
PA_tika-s01_05t:971_11	viya sampattavirati veditabbā.	9711	
PA_tika-s01_05t:972_0	“Pāṇaṃ na hanāmī”tiādīsu ādayatthena iti-saddena, vikappatthena vā-saddena vā “adinnaṃ	972	
PA_tika-s01_05t:972_1	nādiyāmi, adinnādānā viramāmi, veramaṇiṃ samādiyāmī”ti evamādīnaṃ paccekamatthānaṃ	972	
PA_tika-s01_05t:972_2	saṅgaho daṭṭhabbo. Evañca katvā “sikkhāpada” micceva avatvā “sikkhāpadānī”ti vuttaṃ.	972	
PA_tika-s01_05t:972_3	Pāṇātipātā veramaṇinti sambandho. Samādiyāmīti sammā ādiyāmi, avītikkamādhippāyena,	972	
PA_tika-s01_05t:972_4	akhaṇḍā’ chiddā’ kammāsā’ sabalakāritāya ca gaṇhāmīti vuttaṃ hoti. Uttaravaḍḍhamānapabbatavāsiupāsakassa	972	
PA_tika-s01_05t:972_5	viya samādānavirati veditabbā.	972	
PA_tika-s01_05t:973_0	Maggasampayuttāti sammādiṭṭhiyādimaggasampayuttā. Idāni tatthā tatthāgatesu dhammato,	973	
PA_tika-s01_05t:973_1	koṭṭhāsato, ārammaṇato, vedanāto, mūlato, ādānato, bhedatotiādinā anekadhā vinicchayesu	973	
PA_tika-s01_05t:973_2	saṅkhepeneva ārammaṇato vinicchayaṃ dassetuṃ “tatthā”tiādi vuttaṃ. Purimā dveti sampattasamādānaviratiyo.	973	
PA_tika-s01_05t:973_3	“Jīvitindriyādivatthū”ti paramatthato pāṇo vutto, paññattito pana “sattādivatthū”ti	973	
PA_tika-s01_05t:973_4	vattabbaṃ, evañhi “satteyeva ārabhitvā pāṇātipātā, abrahmacariyā ca viramatī”ti khuddakāgamaṭṭhakathāvacanena	973	
PA_tika-s01_05t:973_5	saṃsandati sametīti. Ādisaddena cettha sattasaṅkhāravasena adinnavatthu, tathā phoṭṭhabbavatthu,	973	
PA_tika-s01_05t:973_6	vitathavatthu, saṅkhāravaseneva surāmerayavatthūti etesaṃ saṅgaho daṭṭhabbo. Taṃ	973	
PA_tika-s01_05t:973_7	ārammaṇaṃ katvā pavattantīti yathāvuttaṃ vītikkamavatthuṃ ālambitvā vītikkamanacetanāsaṅkhātaviramitabbavatthuto	973	
PA_tika-s01_05t:973_8	viramaṇavasena pavattanti. Pacchimāti setughātavirati. Nibbānārammaṇāva tathāpi kiccasādhanato.	973	
PA_tika-s01_05t:973_9	Iminā pana tattheva āgatesu tīsu ācariyavādesu dve paṭibāhitvā ekassevānujānanaṃ veditabbaṃ.	973	
PA_tika-s01_05t:974_0	“Sampattavirati, hi samādānavirati ca yadeva pajahati, taṃ attano pāṇātipātādiakusalamevārammaṇaṃ	974	
PA_tika-s01_05t:974_1	katvā pavattatī”ti keci vadanti. “Samādānavirati yato viramati, taṃ attano vā paresaṃ	974	
PA_tika-s01_05t:974_2	vā pāṇātipātādiakusalamevālambaṇaṃ katvā pavattati. Sampattavirati pana yato viramati,	974	
PA_tika-s01_05t:974_3	tesaṃ pāṇātipātādīnaṃ ālambaṇāneva ārammaṇaṃ katvā pavattatī”ti apare. “Dvayampi	974	
PA_tika-s01_05t:974_4	cetaṃ yato pāṇātipātādiakusalato viramati, tesamārammaṇabhūtaṃ vītikkamitabbavatthumevālambaṇaṃ	974	
PA_tika-s01_05t:974_5	katvā pavattati. Purimapurimapadatthañhi vītikkamavatthumālambaṇaṃ katvā pacchimapacchimapadatthato	974	
PA_tika-s01_05t:974_6	viramitabbavatthuto viramatī”ti aññe. Paṭhamavādo cettha ayuttoyeva. Kasmā? Tassa	974	
PA_tika-s01_05t:974_7	attano pāṇātipātādiakusalassa paccuppannābhāvato, abahiddhābhāvato ca. Sikkhāpadavibhaṅge	974	
PA_tika-s01_05t:974_8	hi pañcannaṃ sikkhāpadānaṃ paccuppannārammaṇatā, bahiddhārammaṇatā ca vuttā. Tathā	974	
PA_tika-s01_05t:974_9	dutiyavādopi ayuttoyeva. Kasmā? Purimavādena sammissattā, paresaṃ pāṇātipātādiakusalārammaṇabhāve	974	
PA_tika-s01_05t:974_10	ca anekanti kattā, dvinnaṃ ālambaṇappabhedavacanato ca. Tatiyavādo pana yutto sabbabhāṇakānamabhimato,	9741	
PA_tika-s01_05t:974_11	tasmā tadeva anujānātīti daṭṭhabbaṃ. Tena vuttaṃ “tīsu ācariyavādesu dve paṭibāhitvā	9741	
PA_tika-s01_05t:974_12	ekassevānujānanaṃ veditabba”nti.	9741	
PA_tika-s01_05t:975_0	Etthāha – yajjetaṃ viratidvayaṃ jīvitindriyādivītikkamitabbavatthumevālambaṇaṃ katvā	975	
PA_tika-s01_05t:975_1	pavatteyya, evaṃ sati aññaṃ cintento aññaṃ kareyya, yañca pajahati, taṃ na jāneyyāti	975	
PA_tika-s01_05t:975_2	aya’manadhippeto attho āpajjatīti? Vuccate – na hi kiccasādhanavasena pavattento	975	
PA_tika-s01_05t:975_3	“aññaṃ cintento aññaṃ karotī”ti vā “yañca pajahati, taṃ na jānātī”ti vā vuccati.	975	
PA_tika-s01_05t:975_4	Yathā pana ariyamaggo nibbānārammaṇova kilese pajahati, evaṃ jīvitindriyādivatthārammaṇampetaṃ	975	
PA_tika-s01_05t:975_5	viratidvayaṃ pāṇātipātādīni dussīlyāni pajahati. Tenāhu porāṇā –	975	
PA_tika-s01_05t:976	“Ārabhitvāna amataṃ, jahanto sabbapāpake;	97	
PA_tika-s01_05t:977	Nidassanañcettha bhave, maggaṭṭhoriyapuggalo”ti. ;	97	
PA_tika-s01_05t:978_0	Idāni saṅkhepeneva ādānato, bhedato vā vinicchayaṃ dassetuṃ “etthā”tiādi vuttaṃ.	978	
PA_tika-s01_05t:978_1	“Pañcaṅgasamannāgataṃ sīlaṃ samādiyāmī”tiādinā ekato ekajjhaṃ gaṇhāti. Evampi hi	978	
PA_tika-s01_05t:978_2	kiccavasena etāsaṃ pañcavidhatā viññāyati. Sabbānipi bhinnāni honti ekajjhaṃ samādinnattā.	978	
PA_tika-s01_05t:978_3	Na hi tadā pañcaṅgikattaṃ sīlassa sampajjati. Yaṃ tu vītikkantaṃ, teneva kammabaddho.	978	
PA_tika-s01_05t:978_4	“Pāṇātipātā veramaṇisikkhāpadaṃ samādiyāmī”tiādinā ekekaṃ visuṃ visuṃ gaṇhāti. “Veramaṇisikkhāpada”nti	978	
PA_tika-s01_05t:978_5	ca idaṃ samāsabhāvena khuddakapāṭhaṭṭhakathāyaṃ vuttaṃ, pāḷipotthakesu pana “veramaṇi”nti	978	
PA_tika-s01_05t:978_6	niggahitantameva byāsabhāvena dissati. Gahaṭṭhavasena cetaṃ vuttaṃ. Sāmaṇerānaṃ pana	978	
PA_tika-s01_05t:978_7	yathā tathā vā samādāne ekasmiṃ bhinne sabbānipi bhinnāni honti pārājikāpattito.	978	
PA_tika-s01_05t:978_8	Iti ekajjhaṃ, paccekañca samādāne viseso idha vutto, khuddakāgamaṭṭhakathāyaṃ pana	978	
PA_tika-s01_05t:978_9	“ekajjhaṃ samādiyato ekāyeva virati ekāva cetanā hoti, kiccavasena panetāsaṃ pañcavidhattaṃ	978	
PA_tika-s01_05t:978_10	viññāyati. Paccekaṃ samādiyato pana pañceva viratiyo, pañca ca cetanā hontī”ti ayaṃ	9781	
PA_tika-s01_05t:978_11	viseso vutto. Bhedepi “yathā tathā vā samādiyantu, sāmaṇerānaṃ ekasmiṃ bhinne sabbānipi	9781	
PA_tika-s01_05t:978_12	bhinnāni honti. Pārājikaṭṭhāniyāni hi tāni tesaṃ. Yaṃ tu vītikkantaṃ hoti, teneva	9781	
PA_tika-s01_05t:978_13	kammabaddho. Gahaṭṭhānaṃ pana ekasmiṃ bhinne ekameva bhinnaṃ hoti, yato tesaṃ taṃsamādāneneva	9781	
PA_tika-s01_05t:978_14	puna pañcaṅgikattaṃ sīlassa sampajjatī”ti vuttaṃ. Yathāvuttopi dīghabhāṇakānaṃ vādo	9781	
PA_tika-s01_05t:978_15	aparevādo nāma tattha kato.	9781	
PA_tika-s01_05t:979_0	Setughātaviratiyā pana bhedo nāma natthi paṭipakkhasamucchindanena akuppasabhāvattā.	979	
PA_tika-s01_05t:979_1	Tadevatthaṃ dassentena “bhavantarepī”tiādi vuttaṃ. Tattha “bhavantarepī”ti iminā	979	
PA_tika-s01_05t:979_2	attano ariyabhāvaṃ ajānantopīti atthaṃ viññāpeti. Jīvitahetupi, pageva aññahetu.	979	
PA_tika-s01_05t:979_3	“Neva pāṇaṃ hanati, na suraṃ pivatī”ti idaṃ majjhepeyyālaniddiṭṭhaṃ, migapadavaḷañjananayena	979	
PA_tika-s01_05t:979_4	vā vuttaṃ. Suranti ca nidassanamattaṃ. Sabbampi hi surāmerayamajjapamādaṭṭhānānuyogaṃ	979	
PA_tika-s01_05t:979_5	na karoti. “Majjanti tadeva ubhayaṃ, yaṃ vā panaññampi surāsavavinimuttaṃ madanīya”nti	979	
PA_tika-s01_05t:979_6	saṃyuttamahāvaggaṭṭhakathāyaṃ vuttaṃ. Khuddakapāṭhaṭṭhakathāyañca “tadubhayameva	979	
PA_tika-s01_05t:979_7	madanīyaṭṭhena majjaṃ, yaṃ vā panaññampi kiñci atthi madanīyaṃ, yena pītena matto	979	
PA_tika-s01_05t:979_8	hoti pamatto, idaṃ vuccati majja”nti “sace pissā”tiādinā tattheva visesadassanaṃ,	979	
PA_tika-s01_05t:979_9	ajānantassapi khīrameva mukhaṃ pavisati, na surā, pageva jānantassa. Koñcasakuṇānanti	979	
PA_tika-s01_05t:979_10	kuntasakuṇānaṃ. Sacepi mukhe khīramissake udake pakkhipantīti yojetabbaṃ. “Na cettha	9791	
PA_tika-s01_05t:979_11	upamopameyyānaṃ sambaddhatā siyā koñcasakuṇānaṃ yonisiddhattā”ti koci vadeyyāti āha	9791	
PA_tika-s01_05t:979_12	“ida”ntiādi. Yonisiddhanti manussatiracchānānaṃ uddhaṃ tiriyameva dīghatā viya, bakānaṃ	9791	
PA_tika-s01_05t:979_13	meghasaddena, kukkuṭīnaṃ vātena gabbhaggahaṇaṃ viya ca jātisiddhaṃ, iti koci vadeyya	9791	
PA_tika-s01_05t:979_14	ceti attho. “Cevā”tipi pāṭhaṃ vatvā samuccayatthamicchanti keci. Dhammatāsiddhanti	9791	
PA_tika-s01_05t:979_15	bodhisatte kucchigate bodhisattamātu sīlaṃ viya, vijāte tassā divaṅgamanaṃ viya ca	9791	
PA_tika-s01_05t:979_16	sabhāvena siddhaṃ, maggadhammatāya vā ariyamaggānubhāvena siddhanti veditabbanti	9791	
PA_tika-s01_05t:979_17	vissajjeyyāti attho.	9791	
PA_tika-s01_05t:980_0	Diṭṭhijukaraṇaṃ nāma bhāriyaṃ dukkaraṃ, tasmā saraṇagamanaṃ sikkhāpadasamādānato	980	
PA_tika-s01_05t:980_1	mahaṭṭhatarameva, na appaṭṭhataranti adhippāyo. Etanti sikkhāpadaṃ. Yathā vā tathā	980	
PA_tika-s01_05t:980_2	vā gaṇhantassāpīti ādaraṃ gāravamakatvā samādiyantassāpi. Sādhukaṃ gaṇhantassāpīti	980	
PA_tika-s01_05t:980_3	sakkaccaṃ sīlāni samādiyantassāpi appaṭṭhatarameva, appasamārambhatarañca, na diguṇaṃ	980	
PA_tika-s01_05t:980_4	ussāho karaṇīyoti vuttaṃ hoti. Sīlaṃ idha abhayadānatāya dānaṃ, anavasesaṃ vā sattanikāyaṃ	980	
PA_tika-s01_05t:980_5	dayati rakkhatīti dānaṃ. Ayamettha aṭṭhakathāmuttakanayo – saraṇaṃ upagatena kāyavācācittehi	980	
PA_tika-s01_05t:980_6	sakkaccaṃ vatthuttayapūjā kātabbā, tattha ca saṃkileso sādhukaṃ pariharitabbo, sikkhāpadāni	980	
PA_tika-s01_05t:980_7	pana samādānamattaṃ, sampattavatthuto viramaṇamattañcāti saraṇagamanato sīlassa appaṭṭhataratā,	980	
PA_tika-s01_05t:980_8	appasamārambhataratā ca veditabbā. Sabbesaṃ sattānaṃ jīvitadānādinā daṇḍanidhānato,	980	
PA_tika-s01_05t:980_9	sakalalokiyalokuttara guṇādhiṭṭhānato cassa mahapphalataratā, mahānisaṃsataratā ca daṭṭhabbāti.	980	
PA_tika-s01_05t:981_0	Tamatthaṃ pāḷiyā sādhento “vuttañheta”ntiādimāha. Tattha “aggānī”ti ñātattā aggaññāni.	981	
PA_tika-s01_05t:981_1	Cirarattatāya ñātattā rattaññāni. “Ariyānaṃ sādhūnaṃ vaṃsānī”ti ñātattā vaṃsaññāni.	981	
PA_tika-s01_05t:981_2	Purimakānaṃ ādipurisānaṃ etānīti porāṇāni. Sabbaso kenacipi pakārena sādhūhi na kiṇṇāni	981	
PA_tika-s01_05t:981_3	na chaḍḍitānīti asaṃkiṇṇāni. Ayañca nayo nesaṃ yathā atīte, evaṃ etarahi, anāgate	981	
PA_tika-s01_05t:981_4	cāti āha “asaṃkiṇṇapubbānī”tiādi. Atīte hi kāle asaṃkiṇṇabhāvassa “asaṃkiṇṇapubbānī”ti	981	
PA_tika-s01_05t:981_5	nidassanaṃ, paccuppanne “na saṅkiyantī”ti, anāgate “na saṅkiyissantī”ti. Atoyeva	981	
PA_tika-s01_05t:981_6	appaṭikuṭṭhāni na paṭikkhittāni. Na hi kadācipi viññū samaṇabrāhmaṇā hiṃsādipāpadhammaṃ	981	
PA_tika-s01_05t:981_7	anujānanti. Aparimāṇānaṃ sattānaṃ abhayaṃ detīti sabbesu bhūtesu nihitadaṇḍattā sakalassapi	981	
PA_tika-s01_05t:981_8	sattanikāyassa bhayābhāvaṃ deti. Na hi ariyasāvakato kassaci bhayaṃ hoti. Averanti	981	
PA_tika-s01_05t:981_9	verābhāvaṃ. Abyāpajjhanti niddukkhataṃ. “Aparimāṇānaṃ sattānaṃ abhayaṃ datvā”tiādi	981	
PA_tika-s01_05t:981_10	ānisaṃsadassanaṃ, hetumpi cettha tvā-saddo yathā “mātaraṃ saritvā rodatī”ti.	9811	
PA_tika-s01_05t:982_0	Yaṃ kiñci cajanalakkhaṇaṃ, sabbaṃ taṃ yaññoti āha “idañca panā”tiādi. Na nu ca pañcasīlaṃ	982	
PA_tika-s01_05t:982_1	sabbakālikaṃ. Abuddhuppādakālepi hi viññū taṃ samādiyanti, na ca ekantato vimuttāyatanaṃ	982	
PA_tika-s01_05t:982_2	bāhirakānampi samādinnattā. Saraṇagamanaṃ pana buddhuppādahetukaṃ, ekantato ca vimuttāyatanaṃ,	982	
PA_tika-s01_05t:982_3	kathaṃ tattha saraṇagamanato pañcasīlassa mahapphalatāti āha “kiñcāpī”tiādi. Jeṭṭhakanti	982	
PA_tika-s01_05t:982_4	mahapphalabhāvena uttamaṃ. “Saraṇagamaneyeva patiṭṭhāyā”ti iminā tassa sīlassa saraṇagamanena	982	
PA_tika-s01_05t:982_5	abhisaṅkhatattā tato mahapphalataṃ, tathā anabhisaṅkhatassa ca sīlassa appaphalataṃ dasseti.	982	
PA_tika-s01_05t:983_0	353. Īdisamevāti evaṃ saṃkilesapaṭipakkhameva hutvā. Nanu ca paṭhamajjhānādiyaññāyeva	983	
PA_tika-s01_05t:983_1	desetabbā, kasmā buddhuppādato paṭṭhāya desanamārabhatīti anuyogaṃ pariharituṃ “tividha…pe…	983	
PA_tika-s01_05t:983_2	dassetukāmo”ti vuttaṃ. Tividhasīlapāripūriyaṃ ṭhitassa hi nesaṃ yaññānaṃ appaṭṭhataratā,	983	
PA_tika-s01_05t:983_3	mahapphalataratā ca hoti, tasmā taṃ dassetukāmattā buddhuppādato paṭṭhāya desanaṃ	983	
PA_tika-s01_05t:983_4	ārabhatīti vuttaṃ hoti. Tenāha “tatthā”tiādi. Heṭṭhā vuttehi guṇehīti ettha “so taṃ	983	
PA_tika-s01_05t:983_5	dhammaṃ sutvā tathāgate saddhaṃ paṭilabhatī”tiādinā heṭṭhā vuttā saraṇagamanaṃ, sīlasampadā,	983	
PA_tika-s01_05t:983_6	indriyesu guttadvāratāti evamādayo guṇā veditabbā. Paṭhamaṃ jhānaṃ nibbattento na	983	
PA_tika-s01_05t:983_7	kilamatīti yojanā. Tānīti paṭhamajjhānādīni. “Paṭhamaṃ jhāna”ntiādinā pāḷiyaṃ paṇītānameva	983	
PA_tika-s01_05t:983_8	jhānānaṃ ukkaṭṭhaniddeso katoti mantavā “ekaṃ kappaṃ, aṭṭha kappe”tiādi vuttaṃ, mahākappavasena	983	
PA_tika-s01_05t:983_9	cettha attho. Hīnaṃ pana paṭhamaṃ jhānaṃ asaṅkhyeyyakappassa tatiyabhāgaṃ āyuṃ deti.	983	
PA_tika-s01_05t:983_10	Majjhimaṃ upaḍḍhakappaṃ. Hīnaṃ dutiyaṃ jhānaṃ dve kappāni, majjhimaṃ cattārītiādinā	9831	
PA_tika-s01_05t:983_11	attho netabbo. Apica yasmā paṇītāniyevettha jhānāni adhippetāni mahapphalatarabhāvadassanaparattā	9831	
PA_tika-s01_05t:983_12	desanāya, tasmā “paṭhamaṃ jhānaṃ ekaṃ kappa”ntiādinā paṇītāneva jhānāni niddiṭṭhānīti daṭṭhabbaṃ.	9831	
PA_tika-s01_05t:984_0	Tadevāti catutthajjhānameva. Catukkanayena hi desanā āgatā. Yadi evaṃ kathaṃ āruppatāti	984	
PA_tika-s01_05t:984_1	āha “ākāsānañcāyatanādisamāpattivasena bhāvita”nti, tathā bhāvitattā catutthajjhānameva	984	
PA_tika-s01_05t:984_2	āruppaṃ hutvā vīsatikappasahassādīni āyuṃ detīti adhippāyo. Ayaṃ ācariyassa mati.	984	
PA_tika-s01_05t:984_3	Atha vā tadevāti āruppasaṅkhātaṃ catutthajjhānameva, taṃ pana kasmā vīsatikappasahassādīni	984	
PA_tika-s01_05t:984_4	āyuṃ detīti vuttaṃ “ākāsānañcāyatanādisamāpattivasena bhāvita”nti, tathā bhāvitattā	984	
PA_tika-s01_05t:984_5	evaṃ detīti adhippāyo. Aparo nayo “tadevā”ti vutte rūpāvacaracatutthajjhānamevāti	984	
PA_tika-s01_05t:984_6	attho āpajjeyyāti taṃ nivattetuṃ “ākāsānañcāyatanādisamāpattivasena bhāvita”nti āha,	984	
PA_tika-s01_05t:984_7	tathā bhāvitaṃ aṅgasamatāya catutthajjhānasaṅkhātaṃ āruppajjhānamevādhippetanti vuttaṃ hoti.	984	
PA_tika-s01_05t:985_0	Sammadeva niccasaññādipaṭipakkhavidhamanavasena pavattamānā pubbabhāgiye eva bodhipakkhiyadhamme	985	
PA_tika-s01_05t:985_1	samānentī vipassanā vipassakapuggalassa anappakaṃ pītisomanassaṃ samāvahatīti vuttaṃ	985	
PA_tika-s01_05t:985_2	“vipassanāsukhasadisassa pana sukhassa abhāvā mahapphala”nti. Yathāha dhammarājā dhammapade –	985	
PA_tika-s01_05t:986	“Yato yato sammasati, khandhānaṃ udayabbayaṃ;	98	
PA_tika-s01_05t:987	Labhatī pītipāmojjaṃ, amataṃ taṃ vijānata”nti. ;	98	
PA_tika-s01_05t:988_0	Yasmā panāyaṃ desanā iminā anukkamena imāni ñāṇāni nibbattentassa vasena pavattitā,	988	
PA_tika-s01_05t:988_1	tasmā “vipassanāñāṇe patiṭṭhāyā”tiādinā heṭṭhimaṃ heṭṭhimaṃ uparimassa uparimassa	988	
PA_tika-s01_05t:988_2	patiṭṭhābhūtaṃ katvā vuttaṃ. Samānarūpanimmānaṃ nāma manomayiddhiyā aññehi asādhāraṇakiccanti	988	
PA_tika-s01_05t:988_3	āha “attano…pe… mahapphalā”ti. Hatthiassādivividharūpakaraṇaṃ vikubbanaṃ, tassa dassanasamatthatāya.	988	
PA_tika-s01_05t:988_4	Icchiticchitaṭṭhānaṃ nāma purimajātīsu icchiticchito khandhapadeso. Arahattamaggeneva	988	
PA_tika-s01_05t:988_5	maggasukhaṃ niṭṭhitanti vuttaṃ “ati…pe… mahapphala”nti. Samāpentoti pariyosāpento.	988	
PA_tika-s01_05t:989	Kūṭadantaupāsakattapaṭivedanādikathāvaṇṇanā	98	
PA_tika-s01_05t:990_0	354-8. “Abhikkantaṃ bho gotamā”tiādi desanāya pasādavacanaṃ, “esāhaṃ bhavanta”ntiādi	990	
PA_tika-s01_05t:990_1	pana saraṇagamanavacananti tadubhayasambandhaṃ dassento “desanāyā”tiādimāha. Tanūti	990	
PA_tika-s01_05t:990_2	mando kāyikacetasikasukhasamupabyūhato. Sabbe te pāṇayoti “satta ca usabhasatānī”tiādinā	990	
PA_tika-s01_05t:990_3	vutte sabbe te pāṇino. Taṃ pavattinti tesaṃ pāṇīnaṃ mocanākāraṃ. Ākulabhāvoti bhagavato	990	
PA_tika-s01_05t:990_4	santike dhammassa sutattā pāṇīsu anuddayaṃ upaṭṭhapetvā ṭhitassa “kathañhi nāma mayā	990	
PA_tika-s01_05t:990_5	tāva bahū pāṇino māraṇatthāya bandhāpitā”ti citte paribyākulabhāvo, yasmā atthi,	990	
PA_tika-s01_05t:990_6	tasmā na desetīti yojanā, “udapādī”tipi pāṭho. Sutvāti “muttā bho te pāṇayo”ti ārocitavacanaṃ	990	
PA_tika-s01_05t:990_7	sutvā. Cittacāroti cittappavatti. “Kallacittaṃ muducittaṃ vinīvaraṇacittaṃ udaggacittaṃ	990	
PA_tika-s01_05t:990_8	pasannacitta”nti idaṃ padapañcakaṃ sandhāya“kallacittantiādī”ti vuttaṃ. Tattha “dānakathaṃ	990	
PA_tika-s01_05t:990_9	sīlakatha”ntiādinā vuttāya anupubbikathāya ānubhāvena. Kāmacchandavigamena kallacittatā	990	
PA_tika-s01_05t:990_10	arogacittatā, byāpādavigamena mettāvasena muducittatā akathinacittatā, uddhaccakukkuccavigamena	9901	
PA_tika-s01_05t:990_11	vikkhepābhāvato vinīvaraṇacittatā tehi amalīnacittatā, thinamiddhavigamena sampaggahaṇavasena	9901	
PA_tika-s01_05t:990_12	udaggacittatā amalīnacittatā, vicikicchāvigamena sammāpaṭipattiyā avimuttatāya pasannacittatā	9901	
PA_tika-s01_05t:990_13	anāvilacittatā ca hotīti āha “anupubbikathānubhāvena vikkhambhitanīvaraṇataṃ sandhāya	9901	
PA_tika-s01_05t:990_14	vutta”nti. Yaṃ panettha atthato avibhattaṃ, taṃ suviññeyyameva.	9901	
PA_tika-s01_05t:991_0	Iti sumaṅgalavilāsiniyā dīghanikāyaṭṭhakathāya paramasukhumagambhīraduranubodhatthaparidīpanāya	991	
PA_tika-s01_05t:991_1	suvimalavipulapaññāveyyattiyajananāya sādhuvilāsiniyā nāma līnatthapakāsaniyā kūṭadantasuttavaṇṇanāya līnatthapakāsanā.	991	
PA_tika-s01_05t:992	Kūṭadantasuttavaṇṇanā niṭṭhitā.	99	
PA_tika-s01_05t:993	6. Mahālisuttavaṇṇanā	99	
PA_tika-s01_05t:994	Brāhmaṇadūtavatthuvaṇṇanā	99	
PA_tika-s01_05t:995_0	359. Evaṃ kūṭadantasuttaṃ saṃvaṇṇetvā idāni mahālisuttaṃ saṃvaṇṇento yathānupubbaṃ	995	
PA_tika-s01_05t:995_1	saṃvaṇṇanokāsassa pattabhāvaṃ vibhāvetuṃ, kūṭadantasuttassānantaraṃ saṅgītassa suttassa	995	
PA_tika-s01_05t:995_2	mahālisuttabhāvaṃ vā pakāsetuṃ “evaṃ me sutaṃ…pe… vesāliyanti mahālisutta”nti āha.	995	
PA_tika-s01_05t:995_3	Punappunaṃ visālabhāvūpagamanatoti etthāyaṃ saṅkhepo – bārāṇasirañño kira aggamahesiyā	995	
PA_tika-s01_05t:995_4	maṃsapesigabbhena dve dārakā nibbattā dhītā ca putto ca, tesaṃ aññamaññaṃ vivāhena	995	
PA_tika-s01_05t:995_5	soḷasakkhattuṃ puttadhītuvasena dve dve dārakā vijātā. Tato tesaṃ dārakānaṃ yathākkamaṃ	995	
PA_tika-s01_05t:995_6	vaḍḍhentānaṃ paccekaṃ saparivārānaṃ ārāmuyyānanivāsaṭṭhānaparivārasampattiṃ gahetuṃ	995	
PA_tika-s01_05t:995_7	appahonakatāya nagaraṃ tikkhattuṃ gāvutantarena gāvutantarena parikkhipiṃsu, evaṃ	995	
PA_tika-s01_05t:995_8	tassa punappunaṃ tipākāraparikkhepena visālabhāvamupagatattā “vesālī”tveva nāmaṃ	995	
PA_tika-s01_05t:995_9	jātaṃ. Tena vuttaṃ “punappunaṃ visālabhāvūpagamanato vesālīti laddhanāmake nagare”ti.	995	
PA_tika-s01_05t:995_10	Vitthārakathā cettha mahāsīhanādasuttavaṇṇanāya, ratanasuttavaṇṇanāya ca gahetabbā.	9951	
PA_tika-s01_05t:995_11	Bahinagareti nagarato bahi, na ambapālivanaṃ viya antonagarasmiṃ. Sayaṃjātanti sayameva	9951	
PA_tika-s01_05t:995_12	jātaṃ aropimaṃ. Mahantabhāvenāti rukkhagacchānaṃ, ṭhitokāsassa ca mahantabhāvena.	9951	
PA_tika-s01_05t:995_13	Tenevāha “himavantena saddhiṃ ekābaddhaṃ hutvā”ti. Yaṃ pana venayikānaṃ matena vinayaṭṭhakathāyaṃ vuttaṃ –	9951	
PA_tika-s01_05t:996_0	“Tattha mahāvanaṃ nāma sayaṃjātaṃ aropimaṃ saparicchedaṃ mahantaṃ vanaṃ. Kapilavatthusāmantā	996	
PA_tika-s01_05t:996_1	pana mahāvanaṃ himavantena saha ekābaddhaṃ aparicchedaṃ hutvā mahāsamuddaṃ āhacca	996	
PA_tika-s01_05t:996_2	ṭhitaṃ, idaṃ tādisaṃ na hotī”ti.	996	
PA_tika-s01_05t:997_0	Taṃ majjhimabhāṇakasaṃyuttabhāṇakānampi samānakathā. Majjhimaṭṭhakathāyañhi saṃyuttaṭṭhakathāyañca	997	
PA_tika-s01_05t:997_1	tatheva vuttaṃ. Idha pana dīghabhāṇakānaṃ matena evaṃ vuttanti daṭṭhabbaṃ. Yadi ca	997	
PA_tika-s01_05t:997_2	“ahutvā”ti katthaci pāṭho dissati, evaṃ sati sabbesampi samānavādo siyāti. Kūṭāgārasālāsaṅkhepenāti	997	
PA_tika-s01_05t:997_3	haṃsamaṇḍalākārasaṅkhātahaṃsavaṭṭakacchannena kūṭāgārasālāniyāmena, tathā katattā	997	
PA_tika-s01_05t:997_4	pāsādoyeva “kūṭāgārasālā”ti vutto, tabbohārena pana sakalopi saṅghārāmoti vuttaṃ	997	
PA_tika-s01_05t:997_5	hoti. Vinayaṭṭhakathāyaṃ tu evaṃ vuttaṃ –	997	
PA_tika-s01_05t:998	“Kūṭāgārasālā pana mahāvanaṃ nissāya kate ārāme kūṭāgāraṃ antokatvā haṃsavaṭṭakacchadanena katā sabbākārasampannā buddhassa bhagavato gandhakuṭi veditabbā”ti.	99	
PA_tika-s01_05t:999_0	Kosalesu jātā, bhavā, te vā nivāso etesanti kosalakā. Evaṃ māgadhakā. Janapadavācino	999	
PA_tika-s01_05t:999_1	hi pāyato pulliṅgaputhuvacanā. Yassa akaraṇe puggalo mahājāniyo hoti, taṃ karaṇaṃ	999	
PA_tika-s01_05t:999_2	arahatīti karaṇīyanti vuccati. Tenāha “avassaṃ kattabbakammenā”ti. Akātumpi vaṭṭati	999	
PA_tika-s01_05t:999_3	asati samavāye, tasmā samavāye sati kattabbato taṃ kiccanti vuccatīti adhippāyo.	999	
PA_tika-s01_05t:1000_0	360. Yā buddhānaṃ uppajjanārahā nānattasaññā, tāsaṃ vasena “nānārammaṇacārato”ti	1000	
PA_tika-s01_05t:1000_1	vuttaṃ, nānārammaṇappavattitoti attho. Sambhavantasseva hi paṭisedho, na asambhavantassa.	1000	
PA_tika-s01_05t:1000_2	Paṭikkammāti nivattetvā tathā cittaṃ anuppādetvā. Sallīnoti jhānasamāpattiyā ekattārammaṇaṃ	1000	
PA_tika-s01_05t:1000_3	allīno. Nilīnoti tasseva vevacanaṃ. Tena vuttaṃ “ekībhāva”ntiādi. Saparivārattā anekopi	1000	
PA_tika-s01_05t:1000_4	tadā eko viya bhavatīti ekībhāvo, taṃ ekībhāvaṃ. Yenāyasmā nāgito, taṃ sandhāya “tasmā ṭhānā”ti vuttaṃ.	1000	
PA_tika-s01_05t:1001	Oṭṭhaddhalicchavivatthuvaṇṇanā	100	
PA_tika-s01_05t:1002_0	361. Addhoṭṭhatāyāti upaḍḍhoṭṭhatāya. Tassa kira uttaroṭṭhassa appakatāya tiriyaṃ	1002	
PA_tika-s01_05t:1002_1	phāletvā addhamapanītaṃ viya khāyati cattāro dante, dve ca dāṭhā na chādeti, tena	1002	
PA_tika-s01_05t:1002_2	naṃ “oṭṭhaddho”ti voharati. Keci pana “adho-saddena pāṭhaṃ parikappetvā heṭṭhā oṭṭhassa	1002	
PA_tika-s01_05t:1002_3	olambakatāya “oṭṭhādho”ti atthaṃ vadanti, tadayuttameva tathā pāṭhassa adissanato,	1002	
PA_tika-s01_05t:1002_4	ācariyena ca avaṇṇitattā. Ayaṃ kira uposathiko dāyako dānapati saddho pasanno buddhamāmako	1002	
PA_tika-s01_05t:1002_5	dhammasaṅghamāmako. Tenāha “purebhatta”ntiādi. Khandhake, mahāparinibbānasutte ca	1002	
PA_tika-s01_05t:1002_6	āgatanayena “nīlapītādi…pe… tāvatiṃsaparisasappaṭibhāgāyā”ti vuttaṃ. Ayaṃ pana vesālī	1002	
PA_tika-s01_05t:1002_7	bhagavato kāle iddhā ceva vepullappattā ca ahosi. Tattha hi rājūnameva satta sahassāni,	1002	
PA_tika-s01_05t:1002_8	satta satāni, satta ca rājāno ahesuṃ, tathā yuvarājasenāpatibhaṇḍāgārikapabhutīnampi,	1002	
PA_tika-s01_05t:1002_9	pāsādakūṭāgāraārāmapokkharaṇiādayopi tapparimāṇāyeva, bahujanā, ākiṇṇamanussā, subhikkhā	1002	
PA_tika-s01_05t:1002_10	ca. Tena vuttaṃ “mahatiyā licchaviparisāyā”ti. Tassa pana kulassa ādibhūtānaṃ yathāvuttānaṃ	10021	
PA_tika-s01_05t:1002_11	maṃsapesiyā nibbattadārakānaṃ tāpasena pāyitaṃ yaṃ khīraṃ udaraṃ pavisati, sabbaṃ	10021	
PA_tika-s01_05t:1002_12	taṃ maṇibhājanagataṃ viya dissati, carimakabhave bodhisatte kucchigate bodhisattamātu	10021	
PA_tika-s01_05t:1002_13	viya udaracchaviyā ativippasannatāya te nicchavī ahesuṃ. Apare panāhu “sibbetvā ṭhapitā	10021	
PA_tika-s01_05t:1002_14	viya nesaṃ aññamaññaṃ līnā chavi ahosī”ti. Evaṃ te nicchavitāya vā līnacchavitāya	10021	
PA_tika-s01_05t:1002_15	vā licchavīti paññāyiṃsu, niruttinayena cettha padasiddhi, tabbaṃse uppannā sabbepi	10021	
PA_tika-s01_05t:1002_16	licchavayo nāma jātā. Tenāha “licchaviparisāyā”ti, licchavirājūnaṃ, licchavivaṃsabhūtāya	10021	
PA_tika-s01_05t:1002_17	vā parisāyāti attho. Mahantaṃ yasaṃ lāti gaṇhātīti mahāli yathā “bhaddālī”ti. Mūlanāmanti	10021	
PA_tika-s01_05t:1002_18	mātāpitūhi katanāmaṃ.	10021	
PA_tika-s01_05t:1003_0	362. Sāsane yuttapayuttoti bhāvanamanuyutto. Sabbattha sīhasamānavuttinopi bhagavato	1003	
PA_tika-s01_05t:1003_1	parisāya mahatte sati tadajjhāsayānurūpaṃ pavattiyamānāya dhammadesanāya viseso hotīti	1003	
PA_tika-s01_05t:1003_2	āha “mahantena ussāhena dhammaṃ desessatī”ti.	1003	
PA_tika-s01_05t:1004_0	“Vissāsiko”ti vatvā tamassa vissāsikabhāvaṃ vibhāvetuṃ “ayañhī”tiādi vuttaṃ. Thūlasarīroti	1004	
PA_tika-s01_05t:1004_1	vaṭharasarīro. Therassa khīṇāsavabhāvato “ālasiyabhāvo appahīno”ti na vattabbo, vāsanālesaṃ	1004	
PA_tika-s01_05t:1004_2	pana upādāya “īsakaṃ appahīno viya hotī”ti vuttaṃ. Na hi sāvakānaṃ buddhānamiva savāsanā	1004	
PA_tika-s01_05t:1004_3	kilesā pahīyanti. Yathāvuttaṃ pāsādameva sandhāya “kūṭāgāramahāgehā”ti vuttaṃ. Pācīnamukhāti pācīnapamukhā.	1004	
PA_tika-s01_05t:1005_0	363. Vineyyajanānuparodhena buddhānaṃ bhagavantānaṃ paṭihāriyavijambhanaṃ hotīti	1005	
PA_tika-s01_05t:1005_1	āha “atha kho”tiādi. Gandhakuṭito nikkhamanavelāyañhi chabbaṇṇā buddharasmiyo āveḷāveḷā	1005	
PA_tika-s01_05t:1005_2	yamalā yamalā hutvā savisesaṃ pabhassarā vinicchariṃsu. Tāhi “bhagavā nikkhamatī”ti	1005	
PA_tika-s01_05t:1005_3	samārocitamiva nikkhamanaṃ sañjāniṃsu. Tena vuttaṃ “saṃsūcitanikkhamano”ti.	1005	
PA_tika-s01_05t:1006_0	364. “Ajjā”ti vuttadivasato atītamanantaraṃ hiyyodivasaṃ purimaṃ nāma, tathā “hiyyo”ti	1006	
PA_tika-s01_05t:1006_1	vuttadivasato paraṃ purimataraṃ atisayena purimattā. Iti imesu dvīsu divasesu vavatthito	1006	
PA_tika-s01_05t:1006_2	yathākkamaṃ purimapurimatarabhāvo. Evaṃ santepi yadettha “purimatara”nti vuttaṃ,	1006	
PA_tika-s01_05t:1006_3	tato pabhuti yaṃ yaṃ oraṃ, taṃ taṃ purimaṃ. Yaṃ yaṃ paraṃ, taṃ taṃ purimataranti	1006	
PA_tika-s01_05t:1006_4	dassento “tato paṭṭhāyā”tiādimāha. Orapārabhāvassa viya, hi disāvidisābhāvassa viya	1006	
PA_tika-s01_05t:1006_5	ca purimapurimatarabhāvassa apekkhāsiddhi. Mūladivasatotiādidivasato. Aggeti upayogatthe	1006	
PA_tika-s01_05t:1006_6	bhummavacanaṃ, upayogavacanassa vā e-kārādesoti dasseti “agga”nti iminā, paṭhamanti	1006	
PA_tika-s01_05t:1006_7	attho. Taṃ panettha parā atītā koṭiyevāti āha “parakoṭiṃ katvā”ti. Yaṃ-saddo paricchede	1006	
PA_tika-s01_05t:1006_8	nipāto, tappayogena cāyaṃ “viharāmī”ti vattamānapayogo, attho pana atītavasena veditabboti	1006	
PA_tika-s01_05t:1006_9	dassetuṃ “yāva vihāsi”nti vuttaṃ. Tassāti divasassa. Paṭhamavikappe “viharāmī”ti	1006	
PA_tika-s01_05t:1006_10	imassa “yadagge”ti iminā ujukaṃ tāva sambandhitvā pacchā “naciraṃ tīṇi vassānī”ti	10061	
PA_tika-s01_05t:1006_11	pamāṇavacanaṃ yojetabbaṃ. Dutiyavikappe pana “naciraṃ tīṇi vassānī”ti imehipi kuṭilaṃ	10061	
PA_tika-s01_05t:1006_12	sambandho kattabbo. Naciranti cetaṃ bhāvanapuṃsakaṃ, accantasaññogaṃ vā. Tañhi pamāṇato	10061	
PA_tika-s01_05t:1006_13	visesetuṃ “tīṇi vassānī”ti vadati. Tenāha “naciraṃ vihāsiṃ tīṇiyeva vassānī”ti.	10061	
PA_tika-s01_05t:1007_0	Ayanti sunakkhatto. Piyajātikānīti iṭṭhasabhāvāni. Sātajātikānīti madhurasabhāvāni.	1007	
PA_tika-s01_05t:1007_1	Madhurasadisatāya hi “madhura”nti manoramaṃ vuccati. Ārammaṇaṃ karontena kāmena upasaṃhitānīti	1007	
PA_tika-s01_05t:1007_2	kāmūpasaṃhitāni, kāmanīyāni. Tenāha “kāmassādayuttānī”ti, ārammaṇikena kāmasaṅkhātena	1007	
PA_tika-s01_05t:1007_3	assādena saññuttāni, kāmasaṅkhātassa vā assādassa yogyānīti attho. Sarīrasaṇṭhāneti	1007	
PA_tika-s01_05t:1007_4	sarīrabimbe, ādhāre cetaṃ bhummaṃ. Tasmā saddenāti taṃ nissāya tato uppannena saddenāti	1007	
PA_tika-s01_05t:1007_5	attho. Apica vinā pāṭhasesaṃ bhavitabbapadeneva sambandhitabbaṃ. Madhurenāti iṭṭhena	1007	
PA_tika-s01_05t:1007_6	sātena. Kaṇṇasakkhaliyanti kaṇṇapaṭṭikāyaṃ.	1007	
PA_tika-s01_05t:1008_0	Ettāvatāti dibbasotañāṇaparikammassa akathanamattena. “Attanā ñātampi na katheti,	1008	
PA_tika-s01_05t:1008_1	kiṃ imassa sāsane adhiṭṭhānenā”ti kujjhanto bhagavati āghātaṃ bandhitvā, saha kujjhaneneva	1008	
PA_tika-s01_05t:1008_2	cesa jhānābhiññā parihāyi. Cintesīti “kasmā nu kho so mayhaṃ taṃ parikammaṃ na kathesī”ti	1008	
PA_tika-s01_05t:1008_3	parivicārento ayoniso ummujjanavasena cintesi. Anukkamenāti pāthikasutte, mahāsīhanādasutte	1008	
PA_tika-s01_05t:1008_4	ca āgatanayena taṃ taṃ ayuttameva cintento, bhāsanto, karonto ca anukkamena bhagavati	1008	
PA_tika-s01_05t:1008_5	baddhāghātatāya sāsane patiṭṭhaṃ alabhanto gihibhāvaṃ patvā tamatthaṃ katheti.	1008	
PA_tika-s01_05t:1009	Ekaṃsabhāvitasamādhivaṇṇanā	100	
PA_tika-s01_05t:1010_0	366-371. Ekaṃsāyāti tadatthe catutthīvacanaṃ, ekaṃsatthanti attho. Aṃsasaddo cettha	1010	
PA_tika-s01_05t:1010_1	koṭṭhāsapariyāyo, so ca adhikārato dibbarūpadassanadibbasaddasavanavasena veditabboti	1010	
PA_tika-s01_05t:1010_2	āha “ekakoṭṭhāsāyā”tiādi. Vā-saddo cettha vikappane ekaṃsassevādhippetattā. Anudisāyāti	1010	
PA_tika-s01_05t:1010_3	puratthimadakkhiṇādibhedāya catubbidhāya anudisāya. Ubhayakoṭṭhāsāyāti dibbarūpadassanatthaṃ,	1010	
PA_tika-s01_05t:1010_4	dibbasaddasavanatthañca. Bhāvitoti yathā dibbacakkhuñāṇaṃ, dibbasotañāṇañca samadhigataṃ	1010	
PA_tika-s01_05t:1010_5	hoti, evaṃ bhāvito. Tayidaṃ visuṃ visuṃ parikammakaraṇena ijjhantīsu vattabbaṃ natthi,	1010	
PA_tika-s01_05t:1010_6	ekajjhaṃ ijjhantīsupi kameneva kiccasiddhi bhavati ekajjhaṃ kiccasiddhiyā asambhavato.	1010	
PA_tika-s01_05t:1010_7	Pāḷiyampi hi “dibbānañca rūpānaṃ dassanāya, dibbānañca saddānaṃ savanāyā”ti idaṃ	1010	
PA_tika-s01_05t:1010_8	ekassa ubhayasamatthatāsandassanameva, na ekajjhaṃ kiccasiddhisambhavasandassanaṃ.	1010	
PA_tika-s01_05t:1010_9	“Ekaṃsabhāvito samādhi hetū”ti iminā sunakkhatto dibbacakkhuñāṇāya eva parikammassa	1010	
PA_tika-s01_05t:1010_10	katattā vijjamānampi dibbasaddaṃ nāssosīti dasseti.	10101	
PA_tika-s01_05t:1011_0	372. Dibbacakkhuñāṇato dibbasotañāṇameva seṭṭhanti maññamāno mahāli etamatthaṃ pucchatīti	1011	
PA_tika-s01_05t:1011_1	āha “idaṃ dibbasotena…pe… maññe”ti. Apaṇṇakanti avirajjhanakaṃ, anavajjaṃ vā. Samādhiyeva	1011	
PA_tika-s01_05t:1011_2	bhāvetabbaṭṭhena samādhibhāvanā. “Dibbasotañāṇaṃ seṭṭha”nti maññamānena ca tena dibbacakkhuñāṇampi	1011	
PA_tika-s01_05t:1011_3	dibbasoteneva saha gahetvā “etāsaṃ nūna bhante”tiādinā puthuvacanena pucchitanti	1011	
PA_tika-s01_05t:1011_4	dassetuṃ “ubhayaṃsabhāvitānaṃ samādhīna”nti vuttaṃ. Bāhirā etā samādhibhāvanā aniyyānikattā.	1011	
PA_tika-s01_05t:1011_5	Tā hi ito bāhirakānampi ijjhanti. Na ajjhattikā bhagavatā sāmukkaṃsikabhāvena appaveditattā.	1011	
PA_tika-s01_05t:1011_6	Na hi te saccāni viya sāmukkaṃsikā. Yadatthanti yesaṃ atthāya, abhedepi bhedavacanametaṃ,	1011	
PA_tika-s01_05t:1011_7	yassa vā visesanabhūtassa atthāya. Teti ariyaphaladhamme. “Ta”ntipi adhunā pāṭho.	1011	
PA_tika-s01_05t:1011_8	Te hi sacchikātabbā, “atthi kho mahāli aññeva dhammā…pe… yesaṃ sacchikiriyāhetu bhikkhū	1011	
PA_tika-s01_05t:1011_9	mayi brahmacariyaṃ carantī”ti sacchikātabbadhammā ca idha vuttā.	1011	
PA_tika-s01_05t:1012	Catuariyaphalavaṇṇanā	101	
PA_tika-s01_05t:1013_0	373. Saṃyojentīti bandhenti. Tasmāti yasmā vaṭṭadukkhabhaye saṃyojanato tattha satte	1013	
PA_tika-s01_05t:1013_1	saṃyojenti nāma, tasmā. Katthaci “vaṭṭadukkhamaye rathe”ti pāṭho, na porāṇo tathā	1013	
PA_tika-s01_05t:1013_2	ācariyena avaṇṇitattā. Maggasotaṃ āpanno, na pasādādisotaṃ. “Sototi bhikkhave ariyamaggassetaṃ	1013	
PA_tika-s01_05t:1013_3	adhivacana”nti hi vuttaṃ. Āpannoti ca ādito pattoti attho ā-upasaggassa ādikammani	1013	
PA_tika-s01_05t:1013_4	pavattanato, idaṃ pana phalaṭṭhavasena vadati. Atītakālavacanañhetaṃ, maggakkhaṇe	1013	
PA_tika-s01_05t:1013_5	pana maggasotaṃ āpajjati nāma. Tenevāha dakkhiṇavibhaṅge “sotāpanne dānaṃ deti, sotāpattiphalasacchikiriyāya	1013	
PA_tika-s01_05t:1013_6	paṭipanne dānaṃ detī”ti apatanadhammoti anupapajjanasabhāvo. Dhammaniyāmenāti uparimaggadhammaniyāmena.	1013	
PA_tika-s01_05t:1013_7	Heṭṭhimantena sattamabhavato upari anupapajjanadhammatāya vā niyatoti aṭṭhakathāmuttakanayo.	1013	
PA_tika-s01_05t:1013_8	Paraṃ ayanaṃ parāgati assa atthīti attho. Anenāti puna tatiyasamāsavacanaṃ, vā-saddo	1013	
PA_tika-s01_05t:1013_9	cettha luttaniddiṭṭho.	1013	
PA_tika-s01_05t:1014_0	Tanuttaṃ nāma pavattiyā mandatā, viraḷatā cāti vuttaṃ “tanuttā”tiādi. Karahacīti	1014	
PA_tika-s01_05t:1014_1	nipātamattaṃ, pariyāyavacanaṃ vā. “Orena ce māso seso gimhānanti vassikasāṭikacīvaraṃ	1014	
PA_tika-s01_05t:1014_2	pariyeseyyā”tiādīsu viya ora-saddo na atirekatthoti āha “heṭṭhābhāgiyāna”nti, heṭṭhābhāgassa	1014	
PA_tika-s01_05t:1014_3	kāmabhavassa paccayabhāvena hitānanti attho. “Suddhāvāsabhūmiya”nti tesaṃ upapattiṭṭhānadassanaṃ.	1014	
PA_tika-s01_05t:1014_4	Opapātikoti upapātiko upapātane sādhukārī. Tenāha “sesayonipaṭikkhepavacanameta”nti	1014	
PA_tika-s01_05t:1014_5	parinibbānadhammoti anupādisesāya nibbānadhātuyā parinibbānasabhāvo. Vimuccatīti	1014	
PA_tika-s01_05t:1014_6	vimutti, cittameva vimutti cetovimuttīti vuttaṃ “cittavisuddhi”ntiādi. Cittasīsena	1014	
PA_tika-s01_05t:1014_7	cettha samādhi gahito “sīle patiṭṭhāya naro sapañño, cittaṃ paññañca bhāvaya”ntiādīsu	1014	
PA_tika-s01_05t:1014_8	viya. Paññāvimuttinti etthāpi eseva nayo. Tenāha “arahattaphalapaññāva paññāvimuttī”ti.	1014	
PA_tika-s01_05t:1014_9	Sāmanti attanāva, aparappaccayenāti attho. “Abhijānitvā”ti iminā tvādipaccayakāriyassa	1014	
PA_tika-s01_05t:1014_10	ya-kārassa lopo dassito. “Abhiññāyā”ti iminā pana nā-vacanakāriyassāti daṭṭhabbaṃ.	10141	
PA_tika-s01_05t:1014_11	Sacchīti paccakkhatthe nepātikaṃ. Paccakkhakaraṇaṃ nāma anussavākāraparivitakkādike	10141	
PA_tika-s01_05t:1014_12	muñcitvā sarūpato ārammaṇakaraṇaṃ.	10141	
PA_tika-s01_05t:1015	Ariyaaṭṭhaṅgikamaggavaṇṇanā	101	
PA_tika-s01_05t:1016_0	374-5. Uppatitvāti ākāsamaggena ḍetvā. Paṭipajjati ariyāsāvako nibbānaṃ, ariyaphalañca	1016	
PA_tika-s01_05t:1016_1	etāyāti paṭipadā, sā ca tassa pubbabhāgo evāti ariyamaggo pubbabhāgapaṭipadānāmena	1016	
PA_tika-s01_05t:1016_2	idha vutto. Ātatavitatādivasena pañcaṅgikaṃ. Disāvidisāniviṭṭhapadesena aṭṭhaṅgiko.	1016	
PA_tika-s01_05t:1016_3	Aṭṭhaṅgato mutto añño koci aṭṭhaṅgiko nāma maggo natthīti āha “aṭṭhaṅgamattoyevā”tiādinā.	1016	
PA_tika-s01_05t:1016_4	Na hi avayavavinimutto samudāyo nāma koci atthīti. Tasmā “aṭṭha aṅgāni assāti aññapadatthasamāsaṃ	1016	
PA_tika-s01_05t:1016_5	akatvā ‘aṭṭha aṅgāni aṭṭhaṅgāni, tāni assa santīti aṭṭhaṅgiko’ti samāsagabbhataddhitavasena	1016	
PA_tika-s01_05t:1016_6	padasiddhi kātabbā”ti ācariyena vuttaṃ, adhippāyo cettha cintetabbo. Aññapadatthasamāse	1016	
PA_tika-s01_05t:1016_7	hi kate na sakkā aṭṭhaṅgaaṭṭhaṅgikānaṃ bhedo aññamaññaṃ vipariyāyaṃ katvāpi niyametuṃ	1016	
PA_tika-s01_05t:1016_8	byāse ubhayapadatthaparabhāvena saheva saṅkhyāparicchedena atthāpattito. Samāsagabbhe	1016	
PA_tika-s01_05t:1016_9	pana taddhite kate sakkā eva tesaṃ bhedo aññamaññaṃ vipariyāyaṃ katvā niyametuṃ samāse	1016	
PA_tika-s01_05t:1016_10	uttarapadatthaparabhāvena vināva saṅkhyāparicchedena atthāpattito. Ekatthibhāvalakkhaṇo	10161	
PA_tika-s01_05t:1016_11	hi samāsoti. Dhammadāyādasuttantaṭīkāyaṃ pana ācariyeneva evaṃ vuttaṃ “yasmā maggaṅgasamudāye	10161	
PA_tika-s01_05t:1016_12	maggavohāro hoti, samudāyo ca samudāyīhi samannāgato, tasmā attano avayavabhūtāni	10161	
PA_tika-s01_05t:1016_13	aṭṭha aṅgāni etassa santīti aṭṭhaṅgiko”ti. Paṭhamanaye cettha aṅginā aṅgassa aṭṭhaṅgikabhāvo	10161	
PA_tika-s01_05t:1016_14	vutto, dutiyanaye pana aṅgena aṅginoti ayametesaṃ viseso.	10161	
PA_tika-s01_05t:1017_0	Idāni aṭṭhaṅgikamagge lakkhaṇato, kiccakhaṇārammaṇabhedakamato ca vinicchayaṃ dassento	1017	
PA_tika-s01_05t:1017_1	“tatthā”tiādimāha. Sammādassanalakkhaṇāti aviparītaṃ yāthāvato catunnamariyasaccānaṃ	1017	
PA_tika-s01_05t:1017_2	paccakkhameva dassanasabhāvā. Sammā abhiniropanalakkhaṇoti nibbānārammaṇe cittassa	1017	
PA_tika-s01_05t:1017_3	aviparītamabhiniropanasabhāvo. Sammā pariggahaṇalakkhaṇāti caturaṅgasamannāgatā vācā	1017	
PA_tika-s01_05t:1017_4	jane saṅgaṇhātīti tabbipakkhato viratisabhāvā sammāvācā bhedakaramicchāvācappahānena	1017	
PA_tika-s01_05t:1017_5	jane, sampayuttadhamme ca pariggaṇhanakiccavatī hoti, evaṃ aviparītaṃ pariggahaṇasabhāvā.	1017	
PA_tika-s01_05t:1017_6	Sammā samuṭṭhāpanalakkhaṇoti yathā cīvarakammādiko kammanto ekaṃ kātabbaṃ samuṭṭhāpeti,	1017	
PA_tika-s01_05t:1017_7	taṃtaṃkiriyānipphādako vā cetanāsaṅkhāto kammanto hatthapādacalanādikaṃ kiriyaṃ samuṭṭhāpeti,	1017	
PA_tika-s01_05t:1017_8	evaṃ sāvajjakattabbakiriyāsamuṭṭhāpakamicchākammantappahānena sammākammanto niravajjasamuṭṭhāpanakiccavā	1017	
PA_tika-s01_05t:1017_9	hoti, sampayutte ca samuṭṭhāpento eva pavattatīti aviparītaṃ samuṭṭhāpanasabhāvo.	1017	
PA_tika-s01_05t:1017_10	Sammā vodāpanalakkhaṇoti kāyavācānaṃ, khandhasantānassa ca saṃkilesabhūtamicchājīvappahānena	10171	
PA_tika-s01_05t:1017_11	aviparītaṃ vodāpanasabhāvo. Sammā paggahalakkhaṇoti sasampayuttadhammassa cittassa	10171	
PA_tika-s01_05t:1017_12	saṃkilesapakkhe patitumadatvā aviparītaṃ paggahaṇasabhāvo. Sammā upaṭṭhānalakkhaṇāti	10171	
PA_tika-s01_05t:1017_13	tādibhāvalakkhaṇena aviparītaṃ tattha upaṭṭhānasabhāvo. Sammā samādhānalakkhaṇoti	10171	
PA_tika-s01_05t:1017_14	vikkhepaviddhaṃsanena aviparītaṃ cittassa samādahanasabhāvo.	10171	
PA_tika-s01_05t:1018_0	Sahajekaṭṭhatāya diṭṭhekaṭṭhā avijjādayo micchādiṭṭhito aññe attano paccanīkakilesā	1018	
PA_tika-s01_05t:1018_1	nāma. Passatīti pakāseti kiccapaṭivedhena paṭivijjhati. Tenāha “tappaṭi…pe… asammohato”ti.	1018	
PA_tika-s01_05t:1018_2	Idañhi tassā passanākāradassanaṃ. Teneva hi sammādiṭṭhisaṅkhātena aṅgena tattha paccavekkhaṇā	1018	
PA_tika-s01_05t:1018_3	pavattati. Purimāni dve kiccāni sabbesameva sādhāraṇānīti āha “sammāsaṅkappādayopī”tiādi.	1018	
PA_tika-s01_05t:1018_4	“Tathevā”ti iminā “attano paccanīkakilesehi saddhi”nti idamanukaḍḍhati.	1018	
PA_tika-s01_05t:1019_0	Pubbabhāgeti upacārakkhaṇe. Upacārabhāvanāvasena anekavāraṃ pavattacittakkhaṇikattā	1019	
PA_tika-s01_05t:1019_1	nānakkhaṇā. Aniccādilakkhaṇavisayattā nānārammaṇā. Maggassa ekacittakkhaṇikattā ekakkhaṇā.	1019	
PA_tika-s01_05t:1019_2	Nibbānārammaṇattā ekārammaṇā. Kiccatoti pubbabhāge dukkhādiñāṇehi kattabbena idha	1019	
PA_tika-s01_05t:1019_3	sātisayaṃ nibbattena kiccena, imasseva vā ñāṇassa dukkhādippakāsanakiccena. Cattāri	1019	
PA_tika-s01_05t:1019_4	nāmāni labhati catūsu saccesu kātabbakicca nibbattito.Tīṇi nāmāni labhati kāmasaṅkappādippahānanibbattito.	1019	
PA_tika-s01_05t:1019_5	Sikkhāpadavibhaṅge “viraticetanā, sabbe sampayuttadhammā ca sikkhāpadānī”ti vuccanti.	1019	
PA_tika-s01_05t:1019_6	Tattha pana padhānānaṃ viraticetanānaṃ vasena “viratiyopi honti cetanāyopī”ti vuttaṃ,	1019	
PA_tika-s01_05t:1019_7	musāvādādīhi viramaṇakāle vā viratiyo, subhāsitādivācābhāsanādikāle cetanāyo hontīti	1019	
PA_tika-s01_05t:1019_8	yojetabbā. Cetanānaṃ amaggaṅgattā “maggakkhaṇe pana viratiyovā”ti āha. Ekasseva ñāṇassa	1019	
PA_tika-s01_05t:1019_9	dukkhādiñāṇatā viya, ekāyeva viratiyā musāvādādiviratibhāvo viya ca ekāya eva cetanāya	1019	
PA_tika-s01_05t:1019_10	sammāvācādikiccattayasādhanāsambhavena sammāvācādibhāvāsiddhito, taṃsiddhiyañca aṅgattayattāsiddhito	10191	
PA_tika-s01_05t:1019_11	ca evaṃ vuttantipi daṭṭhabbaṃ. Iminā cetāsaṃ duvidhataṃ, abhedatañca dasseti. Sammappadhānasatipaṭṭhānavasenāti	10191	
PA_tika-s01_05t:1019_12	catusammappadhānacatusatipaṭṭhānabhāvavasena.	10191	
PA_tika-s01_05t:1020_0	Yadipi samādhiupakārakānaṃ abhiniropanā numajjanasampiyāyanu pabrūhanasantānaṃ vitakkavicārapītisukhopekkhānaṃ	1020	
PA_tika-s01_05t:1020_1	vasena catūhi jhānehi sammāsamādhi vibhatto, tathāpi vāyāmo viya anuppannākusalānuppādanādicatuvāyāmakiccaṃ,	1020	
PA_tika-s01_05t:1020_2	sati viya ca asubhāsukhāniccānattabhūtesu kāyādīsu subhādisaññāpahānacatusatikiccaṃ	1020	
PA_tika-s01_05t:1020_3	ekova samādhi catukkajjhānasamādhikiccaṃ na sādheti. Tasmā pubbabhāgepi paṭhamajjhānasamādhi	1020	
PA_tika-s01_05t:1020_4	paṭhamajjhānasamādhi eva. Tathā maggakkhaṇepi pubbabhāgepi dutiyajjhānasamādhi dutiyajjhānasamādhi	1020	
PA_tika-s01_05t:1020_5	eva. Tathā maggakkhaṇepi pubbabhāgepi tatiyajjhānasamādhi tatiyajjhānasamādhi eva.	1020	
PA_tika-s01_05t:1020_6	Tathā maggakkhaṇepi pubbabhāgepi catutthajjhānasamādhi catutthajjhānasamādhi eva.	1020	
PA_tika-s01_05t:1020_7	Tathā maggakkhaṇepīti āha “pubbabhāgepi maggakkhaṇepi sammāsamādhiyevā”ti.	1020	
PA_tika-s01_05t:1021_0	Tasmāti paññāpajjotattā avijjāndhakāraṃ vidhamitvā paññāsatthattā kilesacore ghātentoti	1021	
PA_tika-s01_05t:1021_1	yathārahaṃ yojetabbaṃ. Yasmā pana anādimati saṃsāre iminā yoginā kadācipi asamugghāṭitapubbo	1021	
PA_tika-s01_05t:1021_2	kilesagaṇo, tassa samugghāṭako ca ariyamaggo. Ayañcettha sammādiṭṭhi pariññābhisamayādivasena	1021	
PA_tika-s01_05t:1021_3	pavattiyā pubbaṅgamā hoti bahūpakārā, tasmā. Tadeva bahūpakārataṃ kāraṇabhāvena dassetuṃ	1021	
PA_tika-s01_05t:1021_4	“yogino bahūpakārattā”ti vuttaṃ.	1021	
PA_tika-s01_05t:1022_0	Tassāti sammādiṭṭhiyā. “Bahūpakāro”ti vatvā taṃ bahūpakārataṃ upamāya vibhāvento	1022	
PA_tika-s01_05t:1022_1	“yathā hī”tiādimāha. Ayaṃ tambakaṃsādimayattā kūṭo. Taṃpariharaṇato mahāsāratāya	1022	
PA_tika-s01_05t:1022_2	cheko. Evanti yathā heraññikassa cakkhunā disvā kahāpaṇavibhāgajānane kiriyāsādhakatamabhāvena	1022	
PA_tika-s01_05t:1022_3	karaṇantaraṃ bahukāraṃ yadidaṃ hattho, evaṃ yogino paññāya oloketvā dhammavibhāgajānane	1022	
PA_tika-s01_05t:1022_4	pubbacārībhāvena dhammantaraṃ bahukāraṃ yadidaṃ vitakko vitakketvāva paññāya tadavabodhato.	1022	
PA_tika-s01_05t:1022_5	Tasmā sammāsaṅkappo sammādiṭṭhiyā bahukāroti adhippāyo. Dutiyaupamāyaṃ evanti yathā	1022	
PA_tika-s01_05t:1022_6	tacchako parena parivattetvā parivattetvā dinnaṃ dabbasambhāraṃ vāsiyā tacchetvā	1022	
PA_tika-s01_05t:1022_7	gehādikaraṇakamme upaneti, evaṃ yogī vitakkena lakkhaṇādito vitakketvā dinnadhamme	1022	
PA_tika-s01_05t:1022_8	yāthāvato paricchinditvā pariññābhisamayādikamme upanetīti yojanā. Vacībhedassa upakārako	1022	
PA_tika-s01_05t:1022_9	vitakko sāvajjānavajjavacībhede nivattanapavattanakarāya sammāvācāyapi upakārakovāti	1022	
PA_tika-s01_05t:1022_10	āha “svāya”ntiādi. “Yathāhā”tiādinā dhammadinnāya bhikkhuniyā visākhassa nāma gahapatino	10221	
PA_tika-s01_05t:1022_11	vuttaṃ cūḷavedallasuttapadaṃ sādhakabhāvena dasseti. Bhindatīti nicchāreti.	10221	
PA_tika-s01_05t:1023_0	Vacībhedaniyāmikā vācā kāyikakiriyāniyāmakassa kammantassa upakārikāti tadatthaṃ	1023	
PA_tika-s01_05t:1023_1	lokato pākaṭaṃ kātuṃ “yasmā panā”tiādi vuttaṃ. Ubhayaṃ sucaritanti kāyasucaritaṃ,	1023	
PA_tika-s01_05t:1023_2	vacīsucaritañca. Ājīvaṭṭhamakasīlaṃ nāma catubbidhavacīsucaritatividhakāyasucaritehi	1023	
PA_tika-s01_05t:1023_3	saddhiṃ sammāājīvaṃ aṭṭhamaṃ katvā vuttaṃ ādibrahmacariyakasīlaṃ. Yañhi sandhāya	1023	
PA_tika-s01_05t:1023_4	vuttaṃ “pubbeva kho panassa kāyakammaṃ vacīkammaṃ ājīvo suparisuddho hotī”ti. Tadubhayānantaranti	1023	
PA_tika-s01_05t:1023_5	duccaritadvayappahāyakassa sucaritadvayapāripūrihetubhūtassa sammāvācāsammākammantadvayassa	1023	
PA_tika-s01_05t:1023_6	anantaraṃ. Suttapamattenāti appossukkaṃ suttena, pamattena ca. Idaṃ vīriyanti catubbidhaṃ	1023	
PA_tika-s01_05t:1023_7	sammappadhānavīriyaṃ. Kāyādīsūti kāyavedanācittadhammesu. Indriyasamatādayo samādhissa	1023	
PA_tika-s01_05t:1023_8	upakārakā. Tabbidhurā dhammā anupakārakā. Gatiyoti nipphattiyo, kiccādisabhāve vā.	1023	
PA_tika-s01_05t:1023_9	Samanvesitvāti upadhāretvā, hetumhi cāyaṃ tvāpaccayo.	1023	
PA_tika-s01_05t:1024	Dvepabbajitavatthuvaṇṇanā	102	
PA_tika-s01_05t:1025_0	376-7. Kasmā āraddhanti anusandhikāraṇaṃ pucchitvā taṃ vissajjetuṃ “ayaṃ kirā”tiādi	1025	
PA_tika-s01_05t:1025_1	vuttaṃ tena ajjhāsayānusandhivasenāyaṃ upari desanā pavattāti dasseti. Tenāti tathāladdhikattā.	1025	
PA_tika-s01_05t:1025_2	Assāti licchavirañño. Desanāyanti saṇhasukhumāya suññatapaṭisaññuttāya yathādesitadesanāya.	1025	
PA_tika-s01_05t:1025_3	Nādhimuccatīti na saddahati na pasīdati. Tantidhammaṃ nāma kathentoti yesaṃ atthāya	1025	
PA_tika-s01_05t:1025_4	dhammo kathīyati, tattha tesaṃ asatipi maggapaṭivedhe kevalaṃ sāsane paveṇībhūtaṃ,	1025	
PA_tika-s01_05t:1025_5	pariyattibhūtaṃ vā tantidhammaṃ katvā kathento, tena tadā tesaṃ maggapaṭivedhābhāvaṃ	1025	
PA_tika-s01_05t:1025_6	dasseti. Evarūpassāti sammāsambuddhattā aviparītadesanatāya evaṃpākaṭadhammakāyassa	1025	
PA_tika-s01_05t:1025_7	satthuno. Assāti paṭhamajjhānādisamadhigamena samāhitacittassa kulaputtassa etaṃ	1025	
PA_tika-s01_05t:1025_8	“taṃ jīva”ntiādinā ucchedādigahaṇaṃ api nu yuttanti pucchati, laddhiyā pana jhānādhigamamattena	1025	
PA_tika-s01_05t:1025_9	na tāva vivecitattā “yuttamasseta”nti tehi vutte jhānalābhinopetaṃ gahaṇaṃ ayuttamevāti	1025	
PA_tika-s01_05t:1025_10	taṃ ucchedavādaṃ, sassatavādaṃ vā “ahaṃ kho…pe… na vadāmī”tiādinā paṭikkhipitvāti	10251	
PA_tika-s01_05t:1025_11	sādhippāyattho. Etanti paṭhamajjhānādikaṃ. Evanti yathāvuttanayena. Atha ca panāti	10251	
PA_tika-s01_05t:1025_12	evaṃ jānanato, passanato ca. Kāmaṃ vipassakādidassanampi pāḷiyaṃ kataṃ, arahattakūṭena	10251	
PA_tika-s01_05t:1025_13	pana desanā niṭṭhāpitāti dassetuṃ “uttari khīṇāsavaṃ dassetvā”ti vuttaṃ. Te hi dve	10251	
PA_tika-s01_05t:1025_14	pabbajitā vipassakato paṭṭhāya “na kallaṃ tassetaṃ vacanāyā”ti avocuṃ. Imassāti khīṇāsavassa.	10251	
PA_tika-s01_05t:1025_15	Kiñcāpi “attamanā ahesu”nti pāḷiyaṃ na vuttaṃ, “na kalla”ntiādinā pana vissajjanāvacaneneva	10251	
PA_tika-s01_05t:1025_16	tesaṃ attamanatā veditabbāti āha “te mamā”tiādi. Tattha yasmā khīṇāsavo vigatasammoho	10251	
PA_tika-s01_05t:1025_17	tiṇṇavicikiccho, tasmā tassa tathā vattumayuttanti uppannanicchayatāya taṃ mama vacanaṃ	10251	
PA_tika-s01_05t:1025_18	sutvā attamanā ahesunti attho. Sopi kho licchavi rājā te viya tathāsañjātanicchayattā	10251	
PA_tika-s01_05t:1025_19	attamano ahosi. Tenāha “evaṃ vutte sopi attamano ahosī”ti. Yaṃ panettha atthato avibhattaṃ, taṃ suviññeyyameva.	10251	
PA_tika-s01_05t:1026_0	Iti sumaṅgalavilāsiniyā dīghanikāyaṭṭhakathāya paramasukhumagambhīraduranubodhatthaparidīpanāya	1026	
PA_tika-s01_05t:1026_1	suvimalavipulapaññāveyyattiyajananāya sādhuvilāsiniyā nāma līnatthapakāsaniyā mahālisuttavaṇṇanāya līnatthapakāsanā.	1026	
PA_tika-s01_05t:1027	Mahālisuttavaṇṇanā niṭṭhitā.	102	
PA_tika-s01_05t:1028	7. Jāliyasuttavaṇṇanā	102	
PA_tika-s01_05t:1029	Dvepabbajitavatthuvaṇṇanā	102	
PA_tika-s01_05t:1030_0	378. Evaṃ mahālisuttaṃ saṃvaṇṇetvā idāni jāliyasuttaṃ saṃvaṇṇento yathānupubbaṃ saṃvaṇṇanokāsassa	1030	
PA_tika-s01_05t:1030_1	pattabhāvaṃ vibhāvetuṃ, mahālisuttassānantaraṃ saṅgītassa suttassa jāliyasuttabhāvaṃ	1030	
PA_tika-s01_05t:1030_2	vā pakāsetuṃ “evaṃ me sutaṃ…pe… kosambiyanti jāliyasutta”nti āha. “Ghositenā”tiādinā	1030	
PA_tika-s01_05t:1030_3	majjhelopasamāsaṃ dasseti, ghositassa ārāmotipi vattabbaṃ. Evampi hi “anāthapiṇḍikassa	1030	
PA_tika-s01_05t:1030_4	ārāme”tiādīsu viya dāyakakittanaṃ hoti, evaṃ pana kittento āyasmā ānando aññepi tassa	1030	
PA_tika-s01_05t:1030_5	diṭṭhānugatiāpajjane niyojetīti aññattha vuttaṃ. Tattha koyaṃ ghositaseṭṭhi nāma,	1030	
PA_tika-s01_05t:1030_6	kathañcānena ārāmo kārito, kathaṃ pana tattha bhagavā vihāsīti pucchāya sabbaṃ taṃ	1030	
PA_tika-s01_05t:1030_7	vissajjanaṃ samudāgamato paṭṭhāya saṅkhepatova dassento “pubbe kirā”tiādimāha. Allakapparaṭṭhanti	1030	
PA_tika-s01_05t:1030_8	bahūsu potthakesu dissati, katthaci pana “addilaraṭṭha”nti ca “damiḷaraṭṭha”nti ca	1030	
PA_tika-s01_05t:1030_9	likhitaṃ. Tatoti allakapparaṭṭhato. “Puttaṃ…pe… agamāsī”ti idampi “tassetaṃ kamma”nti	1030	
PA_tika-s01_05t:1030_10	ñāpetuṃ vuttaṃ. Tadāti tesaṃ gāmaṃ paviṭṭhadivase. Balavapāyāsanti garutaraṃ bahupāyāsaṃ.	10301	
PA_tika-s01_05t:1030_11	Jīrāpetunti samavepākiniyā gahaṇiyā pakkāpetuṃ. Asannihiteti gehato bahi aññaṃ gate.	10301	
PA_tika-s01_05t:1030_12	Bhussatīti nadati, “bhubhu”iti sunakhasaddaṃ karotīti attho. Idampissa ekaṃ kammaṃ.	10301	
PA_tika-s01_05t:1030_13	Paccekabuddhe pana cīvarakammatthāya aññaṃ ṭhānaṃ gate sunakhassa hadayaṃ phālitaṃ.	10301	
PA_tika-s01_05t:1030_14	Tiracchānā nāmete ujujātikā honti akuṭilā, manussā pana aññaṃ hadayena cinteti, aññaṃ	10301	
PA_tika-s01_05t:1030_15	mukhena kathenti. Tenevāha “gahanañhetaṃ bhante yadidaṃ manussā, uttānakañhetaṃ bhante yadidaṃ pasavo”ti.	10301	
PA_tika-s01_05t:1031_0	Iti so tāya paccekabuddhe sinehavasena ujudiṭṭhitāya akuṭilatāya kālaṅkatvā tāvatiṃsabhavane	1031	
PA_tika-s01_05t:1031_1	nibbatto. Taṃ sandhāyāha “so…pe… nibbattī”ti. Tassa pana kaṇṇamūle kathentassa saddo	1031	
PA_tika-s01_05t:1031_2	soḷasayojanaṭṭhānaṃ pharati, pakatikathāsaddo pana sakalaṃ dasayojanasahassaṃ devanagaraṃ,	1031	
PA_tika-s01_05t:1031_3	evaṃ saraghosasampattiyā “ghosakadevaputto” tveva nāmaṃ ahosi. Ayamassa paccekabuddhe	1031	
PA_tika-s01_05t:1031_4	sinehena bhukkaraṇassa nissando. Cavitvāti āhārakkhayena cavitvā. Devalokato hi devaputtā	1031	
PA_tika-s01_05t:1031_5	āyukkhayena, puññakkhayena, āhārakkhayena, kopenāti catūhi kāraṇehi cavanti. Imassa	1031	
PA_tika-s01_05t:1031_6	pana kāmaguṇe paribhuñjato muṭṭhassatissa āhārakkhayena cavanaṃ hoti. So kosambiyaṃ	1031	
PA_tika-s01_05t:1031_7	nagarasobhiniyā kucchismiṃ paṭisandhiṃ gaṇhi. Nagarasobhiniyo kira dhītaraṃ paṭijagganti,	1031	
PA_tika-s01_05t:1031_8	na puttaṃ. Dhītaro hi tāsaṃ paveṇiṃ ghaṭayanti, tasmā sāpi taṃ saṅkārakūṭe chaḍḍāpeti.	1031	
PA_tika-s01_05t:1031_9	Ayamassa pubbe puttachaḍḍanakammassa nissando. Pāpakammañhi nāmetaṃ “appaka”nti nāvamaññitabbaṃ.	1031	
PA_tika-s01_05t:1031_10	Tameko manusso kākasunakhaparivāritaṃ disvā “putto me laddho”ti gehaṃ nesi, tassa	10311	
PA_tika-s01_05t:1031_11	pana hatthato kosambakaseṭṭhi kahāpaṇasahassaṃ datvā aggahesi, tamatthaṃ sandhāya	10311	
PA_tika-s01_05t:1031_12	“kosambiyaṃ ekassa kulassa ghare nibbattī”tiādi vuttaṃ. Sattakkhattuṃ ghātāpanatthaṃ	10311	
PA_tika-s01_05t:1031_13	upakkamakaraṇampi puttachaḍḍanakammasseva nissando. Seṭṭhidhītāyāti janapadaseṭṭhino	10311	
PA_tika-s01_05t:1031_14	dhītāya. Veyyattiyenāti paññāveyyattiyena. Sā hi tassa pitarā pesitaṃ mārāpanapaṇṇaṃ	10311	
PA_tika-s01_05t:1031_15	phāletvā vivāhapaṇṇaṃ bandhitvā jīvitalābhaṃ karoti. Tāyeva sarasampattiyā ghositaseṭṭhi nāma jāto.	10311	
PA_tika-s01_05t:1032_0	Sarīrasantappanatthanti himavanteva mūlaphalāhāratāya kilantasarīrassa loṇambilasevanena	1032	
PA_tika-s01_05t:1032_1	pīnanatthaṃ. Tasitāti pipāsitā. Kilantāti parissantakāyā. Vaṭarukkhanti mahānigrodharukkhaṃ.	1032	
PA_tika-s01_05t:1032_2	Te kira taṃ patvā tassa mūle nisīdiṃsu. Atha jeṭṭhakatāpaso nigrodharukkhassa sobhāsampattiṃ	1032	
PA_tika-s01_05t:1032_3	passitvā “mahānubhāvo maññe ettha adhivutthā devatā. Sādhu vatāyaṃ devatā isigaṇassa	1032	
PA_tika-s01_05t:1032_4	pānīyādidānena addhānaparissamaṃ vinodeyyā”ti cintesi. Devatāpi tathā cintitaṃ utvā	1032	
PA_tika-s01_05t:1032_5	isigaṇassa pānīyanhānakabhojanāni adāsi. Tenāha “tatthā”tiādi. Jeṭṭhakatāpasassa	1032	
PA_tika-s01_05t:1032_6	pana tathā cintanaṃ avisesato sabbattha āropetvā “saṅgahaṃ paccāsisantā”ti vuttaṃ.	1032	
PA_tika-s01_05t:1032_7	“Hatthaṃ pasāretvā”ti iminā hatthappasāraṇamattena tassā yathicchitanipphattiṃ dasseti.	1032	
PA_tika-s01_05t:1032_8	Devatā āhāti sā attano puññassa parittakattā lajjāya kathetuṃ avisahantīpi punappunaṃ	1032	
PA_tika-s01_05t:1032_9	nippīḷiyamānā evamāha. Soti anāthapiṇḍiko gahapati. Bhatakānanti bhatiyā veyyāvaccaṃ	1032	
PA_tika-s01_05t:1032_10	karontānaṃ dāsapesakammakarānaṃ. Pakatibhattavetanamevāti pakatiyā dātabbabhattavetanameva.	10321	
PA_tika-s01_05t:1032_11	Tadā uposathikattā kammaṃ akarontānampi kammakaraṇadivase dātabbabhattavetanameva,	10321	
PA_tika-s01_05t:1032_12	na tato ūnanti attho. Dhammapadaṭṭhakathāyaṃ khuddakabhāṇakānaṃ matena “sāyamāsatthāya	10321	
PA_tika-s01_05t:1032_13	āgato”ti vuttaṃ, idha pana dīghabhāṇakānaṃ matena “majjhanhike pātarāsatthāya āgato”ti.	10321	
PA_tika-s01_05t:1032_14	Kañcīti kañcipi bhatakaṃ, kiñcipi bhatakakammanti vā sambandho. Majjhanhikakālattā	10321	
PA_tika-s01_05t:1032_15	“upaḍḍhadivaso gato”ti āha, tena upaḍḍhadivasameva samādinnattā “upaḍḍhūposatho”ti	10321	
PA_tika-s01_05t:1032_16	taṃ voharantīti dasseti. Dhammapadaṭṭhakathāyaṃ rattibhāgena upaḍḍhūposatho vutto,	10321	
PA_tika-s01_05t:1032_17	idha pana majjhanhikato paṭṭhāya divasabhāgeneva, tadavasesadivasarattibhāgena vā.	10321	
PA_tika-s01_05t:1032_18	Asamepi hi bhāge upaḍḍhasaddo pavattati. Tadahevāti aruṇuggamanakālaṃ sandhāya vuttaṃ.	10321	
PA_tika-s01_05t:1033_0	“Ghosopi kho dullabho lokasmiṃ yadidaṃ buddho”ti sañjātapītipāmojjo. Tadahevāti kosambiṃ	1033	
PA_tika-s01_05t:1033_1	pattadivasato dutiyadivaseyeva. Turitātthāti turitā attha, sīghayāyino bhavathāti	1033	
PA_tika-s01_05t:1033_2	attho. Ehibhikkhupabbajjaṃ sandhāya “pabbajitvā”ti vuttaṃ. Arahattanti catupaṭisambhidāsamalaṅkataṃ	1033	
PA_tika-s01_05t:1033_3	arahantabhāvaṃ. Tepi seṭṭhino sotāpattiphale patiṭṭhāya aḍḍhamāsamattaṃ dānāni datvā	1033	
PA_tika-s01_05t:1033_4	paccāgamma tayo vihāre kāresuṃ. Bhagavā pana devasikaṃ ekekasmiṃ vihāre vasati. Yassa	1033	
PA_tika-s01_05t:1033_5	ca vihāre vuttho, tasseva ghare piṇḍāya carati, tadā pana ghositassa vihāre viharati.	1033	
PA_tika-s01_05t:1033_6	Tena vuttaṃ “kosambiyaṃ viharati ghositārāme”ti.	1033	
PA_tika-s01_05t:1034_0	Bāhirasamayamattena upajjhāyo, na sāsane viya upajjhāyalakkhaṇena. Upecca parassa	1034	
PA_tika-s01_05t:1034_1	vācāya ārambhanaṃ bādhanaṃ upārambho, dosadassanavasena ghaṭṭananti attho. Tenāha	1034	
PA_tika-s01_05t:1034_2	“vādaṃ āropetukāmā hutvā”ti. Vadanti nindāvasena kathenti etenāti hi vādo, doso,	1034	
PA_tika-s01_05t:1034_3	tamāropetukāmā upari patiṭṭhapetukāmā hutvāti attho. Kathamāropetukāmāti āha “iti	1034	
PA_tika-s01_05t:1034_4	kirā”tiādi. Taṃ jīvaṃ taṃ sarīranti yaṃ vatthu jīvasaññitaṃ, tadeva sarīrasaññitaṃ.	1034	
PA_tika-s01_05t:1034_5	Idañhi “rūpaṃ attato samanupassatī”ti vuttavādaṃ gahetvā vadanti. Rūpañca attānañca	1034	
PA_tika-s01_05t:1034_6	advayaṃ ekībhāvaṃ katvā samanupassanavasena, “satto”ti vā bāhirakaparikappitaṃ attānaṃ	1034	
PA_tika-s01_05t:1034_7	sandhāya vadanti. Tathā hi vuttaṃ “idheva satto bhijjatī”ti. Assāti samaṇassa gotamassa.	1034	
PA_tika-s01_05t:1034_8	Bhijjatīti nirudayavināsavasena vinassati. Tena jīvitasarīrānaṃ anaññattānujānanato,	1034	
PA_tika-s01_05t:1034_9	sarīrassa ca bhedadassanato. Na hettha yathā diṭṭhabhedavatā sarīrato anaññattā adiṭṭhopi	1034	
PA_tika-s01_05t:1034_10	jīvassa bhedo vutto, evaṃ adiṭṭhabhedavatā jīvato anaññattā sarīrassāpi abhedoti	10341	
PA_tika-s01_05t:1034_11	sakkā vattuṃ tassa bhedassa paccakkhasiddhattā, bhūtupādāyarūpavinimuttassa ca sarīrassa	10341	
PA_tika-s01_05t:1034_12	abhāvatoti iminā adhippāyenāha “ucchedavādo hotī”ti.	10341	
PA_tika-s01_05t:1035_0	Aññaṃ jīvaṃ aññaṃ sarīranti aññadeva vatthu jīvasaññitaṃ, aññaṃ sarīrasaññitaṃ. Idañhi	1035	
PA_tika-s01_05t:1035_1	“rūpavantaṃ attānaṃ samanupassatī”tiādinayappavattavādaṃ gahetvā vadanti. Rūpabhedasseva	1035	
PA_tika-s01_05t:1035_2	diṭṭhattā, attani ca tadabhāvato “attā nicco”ti ayamattho āpanno vāti iminā adhippāyenāha	1035	
PA_tika-s01_05t:1035_3	“satto sassato āpajjatī”ti.	1035	
PA_tika-s01_05t:1036_0	379-380. Tayidaṃ nesaṃ vañjhāputtassa dīgharassatādiparikappanasadisaṃ, tasmāyaṃ	1036	
PA_tika-s01_05t:1036_1	pañho ṭhapanīyo. Na hesa atthanissito, na dhammanissito, nādibrahmacariyako, na nibbidādiatthāya	1036	
PA_tika-s01_05t:1036_2	saṃvattati. Poṭṭhapādasuttañcettha nidassanaṃ. Taṃ tattha rājanimīlanaṃ katvā “tena	1036	
PA_tika-s01_05t:1036_3	hāvusosuṇāthā”tiādinā satthā nesaṃ upari dhammadesanamārabhīti āha “atha bhagavā”tiādi.	1036	
PA_tika-s01_05t:1036_4	Sassatucchedadiṭṭhiyo dve antā. Ariyamaggo majjhimā paṭipadā. Tassāyeva paṭipadāyāti	1036	
PA_tika-s01_05t:1036_5	micchāpaṭipadāya eva.	1036	
PA_tika-s01_05t:1037_0	Saddhāpabbajitassāti saddhāya pabbajitassa “evamahaṃ ito vaṭṭadukkhato nissarissāmī”ti	1037	
PA_tika-s01_05t:1037_1	pabbajjamupagatassa, tadanurūpañca sīlaṃ pūretvā paṭhamajjhānena samāhitacittassa.	1037	
PA_tika-s01_05t:1037_2	Etanti kilesavaṭṭaparivuddhidīpanaṃ “taṃ jīvaṃ taṃ sarīra”ntiādikaṃ diṭṭhisaṃkilesanissitavacanaṃ.	1037	
PA_tika-s01_05t:1037_3	Nibbicikiccho na hotīti dhammesu tiṇṇavicikiccho na hoti, tattha tattha āsappanaparisappanavasena pavattatīti attho.	1037	
PA_tika-s01_05t:1038_0	Etamevaṃ jānāmīti yena so bhikkhu paṭhamaṃ jhānaṃ upasampajja viharati, etaṃ sasampayuttaṃ	1038	
PA_tika-s01_05t:1038_1	dhammaṃ “mahaggatacitta”nti evaṃ jānāmi. Tathā hi vuttaṃ “mahaggatacittametanti saññaṃ	1038	
PA_tika-s01_05t:1038_2	ṭhapesi”nti. No ca evaṃ vadāmīti yathā diṭṭhigatikā taṃ dhammajātaṃ sanissayaṃ abhedato	1038	
PA_tika-s01_05t:1038_3	gaṇhantā “taṃ jīvaṃ taṃ sarīra”nti, tadubhayaṃ vā bhedato gaṇhantā “aññaṃ jīvaṃ añña	1038	
PA_tika-s01_05t:1038_4	sarīra”nti attano micchāgāhaṃ pavedenti, evamahaṃ na vadāmi tassa dhammassa supariññātattā.	1038	
PA_tika-s01_05t:1038_5	Tenāha “atha kho”tiādi. Bāhirakā yebhuyyena kasiṇajjhānāni eva nibbattentīti vuttaṃ	1038	
PA_tika-s01_05t:1038_6	“kasiṇaparikammaṃ bhāventassā”ti. Yasmā bhāvanānubhāvena jhānādhigamo, bhāvanā ca	1038	
PA_tika-s01_05t:1038_7	pathavīkasiṇādisañjānanamukhena hotīti katvā saññāsīsena niddisīyati, tasmā “saññābalena	1038	
PA_tika-s01_05t:1038_8	uppanna”nti āha. Tena vuttaṃ “pathavīkasiṇameko sañjānātī”tiādi. Yasmā pana bhagavatā	1038	
PA_tika-s01_05t:1038_9	tattha tattha vāre “atha ca panāhaṃ na vadāmī”ti vuttaṃ, tasmā bhagavato vacanamupadesaṃ	1038	
PA_tika-s01_05t:1038_10	katvā na vattabbaṃ kiretaṃ kevalinā uttamapurisenāti adhippāyena “na kallaṃ tasseta”nti	10381	
PA_tika-s01_05t:1038_11	āhaṃsu, na sayaṃ paṭibhānenāti dassetuṃ “maññamānā vadantī”ti vuttaṃ. Sesaṃ anantarasutte	10381	
PA_tika-s01_05t:1038_12	vuttanayattā, pākaṭattā ca suviññeyyameva.	10381	
PA_tika-s01_05t:1039_0	Iti sumaṅgalavilāsiniyā dīghanikāyaṭṭhakathāya paramasukhumagambhīraduranubodhatthaparidīpanāya	1039	
PA_tika-s01_05t:1039_1	suvimalavipulapaññāveyyattiyajananāya sādhuvilāsiniyā nāma līnatthapakāsaniyā jāliyasuttavaṇṇanāya līnatthapakāsanā.	1039	
PA_tika-s01_05t:1040	Jāliyasuttavaṇṇanā niṭṭhitā.	104	
PA_tika-s01_05t:1041	8. Mahāsīhanādasuttavaṇṇanā	104	
PA_tika-s01_05t:1042	Acelakassapavatthuvaṇṇanā	104	
PA_tika-s01_05t:1043_0	381. Evaṃ jāliyasuttaṃ saṃvaṇṇetvā idāni mahāsīhanādasuttaṃ saṃvaṇṇento yathānupubbaṃ	1043	
PA_tika-s01_05t:1043_1	saṃvaṇṇanokāsassa pattabhāvaṃ vibhāvetuṃ, jāliyasuttassānantaraṃ saṅgītassa suttassa	1043	
PA_tika-s01_05t:1043_2	mahāsīhanādasuttabhāvaṃ vā pakāsetuṃ “evaṃ me sutaṃ…pe… uruññāyaṃ viharatīti mahāsīhanādasutta”nti	1043	
PA_tika-s01_05t:1043_3	āha. Etadeva nāmanti yasmiṃ raṭṭhe taṃ nagaraṃ, tassa raṭṭhassapi yasmiṃ nagare bhagavā	1043	
PA_tika-s01_05t:1043_4	vihāsi, tassa nagarassapi “uruññā”tveva nāmaṃ, tasmā uruññāyanti uruññānāmajanapade	1043	
PA_tika-s01_05t:1043_5	uruññānāmanagareti āvuttiādinayena attho veditabbo. Iminā imamatthaṃ dasseti – na	1043	
PA_tika-s01_05t:1043_6	sabbattha niyatapulliṅgaputhuvacanāva janapadavācī saddā, katthaci aniyatapulliṅgaputhuvacanāpi	1043	
PA_tika-s01_05t:1043_7	yathā “āḷaviyaṃ viharatī”ti keci janapadamevatthaṃ vadanti, taṃ apanetuṃ “bhagavā	1043	
PA_tika-s01_05t:1043_8	hī”tiādi vuttaṃ. Ramaṇīyoti manoharabhūmibhāgatāya, chāyūdakasampattiyā, janavivittatāya	1043	
PA_tika-s01_05t:1043_9	ca manoramo. Migānaṃ abhayaṃ deti etthāti migadāyo. Tenāha “so”tiādi. Celaṃ vatthaṃ,	1043	
PA_tika-s01_05t:1043_10	taṃ natthi assāti aceloti vuttaṃ “naggaparibbājako”ti. Nāmanti gottanāmaṃ. Tapanaṃ	10431	
PA_tika-s01_05t:1043_11	santapanaṃ kāyassa khedanaṃ tapo, so etassa atthīti tapassī. Yasmā tathābhūto tapaṃ	10431	
PA_tika-s01_05t:1043_12	nissito, tapo ca taṃ nissito hoti, tasmā “tapanissitaka”nti āha. Muttācārādīti ettha	10431	
PA_tika-s01_05t:1043_13	ādisaddena parato pāḷiya māgatā hatthāpalekhanādayo saṅgahitā. Lūkhaṃ pharusaṃ sādhusammatācāravirahato	10431	
PA_tika-s01_05t:1043_14	apasādanīyaṃ ājīvati vattatīti lūkhājīvīti aṭṭhakathāmuttakanayo. Uppaṇḍetīti uhasanavasena	10431	
PA_tika-s01_05t:1043_15	paribhāsati. Upavadatīti avaññāpubbakaṃ apavadati. Tena vuttaṃ “hīḷeti vambhetī”ti.	10431	
PA_tika-s01_05t:1043_16	“Hetumhi ñāṇaṃ dhammapaṭisambhidā”tiādīsu viya dhammasaddo hetupariyāyoti āha “kāraṇassa	10431	
PA_tika-s01_05t:1043_17	anukāraṇa”nti. Tathāvuttasaddatthoyevettha kāraṇasaddassa hetubhāvato. Atthavasā	10431	
PA_tika-s01_05t:1043_18	payutto hi saddapayogo. Soyeva ca saddattho parehi vuccamāno anukāraṇaṃ tadanurūpaṃ	10431	
PA_tika-s01_05t:1043_19	tassadisaṃ vā tato pacchā vā vuttakāraṇabhāvato. Parehīti yesaṃ tumhehi idaṃ vuttaṃ,	10431	
PA_tika-s01_05t:1043_20	tehi parehi. Vuttakāraṇenāti yathā tehi vuttaṃ, tathā ce tumhehi na vuttaṃ, evaṃ	10432	
PA_tika-s01_05t:1043_21	sati tehi vuttakāraṇena sakāraṇo hutvā tumhākaṃ vādo vā tato paraṃ tassa anuvādo	10432	
PA_tika-s01_05t:1043_22	vā koci appamattakopi viññūhi garahitabbaṃ kāraṇaṃ ṭhānaṃ nāgaccheyya, kimevaṃ nāgacchatīti	10432	
PA_tika-s01_05t:1043_23	yojanā. “Idaṃ vuttaṃ hotī”tiādinā tadevatthaṃ saṅkhepato dasseti.	10432	
PA_tika-s01_05t:1044_0	382. Idāni yaṃ vibhajjavādaṃ sandhāya bhagavatā “na mete vuttavādino”ti saṅkhepena	1044	
PA_tika-s01_05t:1044_1	vatvā taṃ vibhajitvā dassetuṃ “idhāhaṃ kassapā”tiādi vuttaṃ, taṃ vibhāgena dassento	1044	
PA_tika-s01_05t:1044_2	“idhekacco”tiādimāha. Bhagavā hi niratthakaṃ anupasamasaṃvattanikaṃ kāyakilamathaṃ	1044	
PA_tika-s01_05t:1044_3	“attakilamathānuyogo dukkho anariyo anatthasaṃhito”tiādinā. Garahati, sātthakaṃ pana	1044	
PA_tika-s01_05t:1044_4	upasamasaṃvattanikaṃ kāyakilamathaṃ “āraññiko hoti, paṃsukūliko hotī”tiādinā vaṇṇeti.	1044	
PA_tika-s01_05t:1044_5	Appapuññatāyāti apuññatāya. Appasaddo cettha “dvattichadanassa pariyāyaṃ appaharite	1044	
PA_tika-s01_05t:1044_6	ṭhitena adhiṭṭhātabba”ntiādīsu viya abhāvattho. Micchādiṭṭhibhāvato kammaphalaṃ paṭikkhipantena	1044	
PA_tika-s01_05t:1044_7	“natthi dinna”ntiādinā micchādiṭṭhiṃ purakkhatvā jīvitavuttihetu tathā tathā duccaritapūraṇaṃ	1044	
PA_tika-s01_05t:1044_8	sandhāya “tīṇi duccaritāni pūretvā”ti vuttaṃ.	1044	
PA_tika-s01_05t:1045_0	Bhiyyosomattāyāti mattato atirekaṃ. “Bhiyyoso”ti hi idaṃ bhiyyosaddena samānatthaṃ	1045	
PA_tika-s01_05t:1045_1	nepātikaṃ. Anesanavasenāti kohaññe ṭhatvā asantaguṇasambhāvanicchāya yathā tathā	1045	
PA_tika-s01_05t:1045_2	tapaṃ katvā anesitabbamesanāvasena micchājīvenāti attho. Yathāvuttanayena jīvitavuttihetu	1045	
PA_tika-s01_05t:1045_3	tīṇi duccaritāni pūretvā. Ime dveti “appapuñño, puññavā”ti ca vutte duccaritakārino dve puggale.	1045	
PA_tika-s01_05t:1046	Dutiyanaye ime dveti “appapuñño, puññavā”ti ca vutte sucaritakārino dve puggale.	104	
PA_tika-s01_05t:1047_0	Paṭhamadutiyanayesu vuttanayeneva tatiyacatutthanayesupi yathākkamaṃ attho veditabbo.	1047	
PA_tika-s01_05t:1047_1	Paṭhamatatiyanayesu cettha ahetukaakiriyavādino. Dutiyacatutthanayesu pana kammakiriyavādinoti	1047	
PA_tika-s01_05t:1047_2	daṭṭhabbaṃ. Appadukkhavihārīti appakaṃ dukkhena vihārī. Bāhirakācārayuttoti sāsanācārato	1047	
PA_tika-s01_05t:1047_3	bāhirakena titthiyācārena yutto. Attānaṃ sukhetvāti adhammikena anesanāya laddhapaccayanimittena	1047	
PA_tika-s01_05t:1047_4	sukhena attānaṃ sukhetvā sukhaṃ katvā, “sukhe ṭhapetvā”ti adhunā pāṭho.	1047	
PA_tika-s01_05t:1048_0	“Na dāni mayā sadiso atthī”tiādinā taṇhāmānadiṭṭhisaṅkhātānaṃ tissannaṃ maññanānaṃ	1048	
PA_tika-s01_05t:1048_1	vasena duccaritapūraṇamāha. Lābhasakkāraṃ vā uppādento tīṇi duccaritāni puretvāti	1048	
PA_tika-s01_05t:1048_2	sambandho. Micchādiṭṭhivasenāti “natthi kāmesu doso”ti evaṃ pavattamicchādiṭṭhivasena.	1048	
PA_tika-s01_05t:1048_3	Paribbājikāyāti bāhirapabbajjamupagatāya tāpasadārikāya, channaparibbājikāya ca.	1048	
PA_tika-s01_05t:1048_4	“Aparo”ti etthāpi hi “tāpaso vā channaparibbājako vā”ti adhikāro. Daharāyāti taruṇāya.	1048	
PA_tika-s01_05t:1048_5	Mudukāyāti sukhumālāya. Lomasāyāti tanutambalomatāya appalomavatiyā. Lomaṃ etissā	1048	
PA_tika-s01_05t:1048_6	atthīti lomasā. Liṅgattayepi hi sa-paccayena padasiddhimicchanti saddavidū. Kāmesūti	1048	
PA_tika-s01_05t:1048_7	vatthukāmesu. Pātabbatanti paribhuñjitabbaṃ. Paribhogattho hettha pā-saddo, tabbasaddo	1048	
PA_tika-s01_05t:1048_8	ca bhāvasādhano. Tā-saddo pana sakatthe yathā “devatā”ti, pātabbatanti vā paribhuñjanakataṃ,	1048	
PA_tika-s01_05t:1048_9	kattusādhano cettha tabbasaddo yathā uparipaṇṇāsake pañcattayasutte “ye hi keci bhikkhave	1048	
PA_tika-s01_05t:1048_10	samaṇā vā brāhmaṇā vā diṭṭhasutamutaviññātabbasaṅkhāramattena etassa āyatanassa upasampadaṃ	10481	
PA_tika-s01_05t:1048_11	paññapentī”ti tathā hi tadaṭṭhakathāyaṃ vuttaṃ “vijānātīti viññātabbaṃ, diṭṭhasutamutaviññātamattena	10481	
PA_tika-s01_05t:1048_12	pañcadvārikasaññāpavattimattenāti ayañhi ettha attho”ti, taṭṭīkāyañca “yathā niyyantīti	10481	
PA_tika-s01_05t:1048_13	niyyānikāti bahulaṃ vacanato kattusādhano niyyānikasaddo, evaṃ idha viññātabbasaddoti	10481	
PA_tika-s01_05t:1048_14	āha ‘vijānātīti viññātabba’nti,” tā-saddo pana bhāve. Assādiyamānapakkhe ṭhito kilesakāmopi	10481	
PA_tika-s01_05t:1048_15	vatthukāmapariyāpannoyeva, tasmā tesu yathāruci paribhuñjantoti attho.	10481	
PA_tika-s01_05t:1049_0	Idanti nayacatukkavasena vuttaṃ atthappabhedavibhajanaṃ. “Titthiyavasena āgataṃ aṭṭhakathāyaṃ	1049	
PA_tika-s01_05t:1049_1	tathā vibhattattā”ti ācariyena vuttaṃ, tathāyeva pana pāḷiyampi vibhattanti veditabbaṃ.	1049	
PA_tika-s01_05t:1049_2	Sāsanepīti imasmiṃ sāsanepi.	1049	
PA_tika-s01_05t:1050_0	Kathaṃ labbhatīti āha “ekacco hī”tiādi. Yasmā na labhati, tasmā anesanaṃ katvātiādinā	1050	
PA_tika-s01_05t:1050_1	yojetabbaṃ. Arahattaṃ vā attani asantaṃ “atthi me”ti yathārutaṃ paṭijānitvā. Sāmantajappanapaccayapaṭisevanairiyāpathasannissitasaṅkhātāni	1050	
PA_tika-s01_05t:1050_2	tīṇi vā kuhanavatthūni paṭisevitvā.	1050	
PA_tika-s01_05t:1051	Tādisovāti dhutaṅga samādānavasena lūkhājīvī eva. Anesanavasenāti nidassanamattaṃ. “Arahattapaṭijānanenā”tiādipi hi vattabbaṃ.	105	
PA_tika-s01_05t:1052	Dullabhasukho bhavissāmi duggatīsu upapattiyāti adhippāyo. Asakkontoti ettha antasaddo bhāvalakkhaṇe, asakkuṇamāne satīti attho.	105	
PA_tika-s01_05t:1053_0	383. Asukaṭṭhānatoti asukabhavato. Āgatāti upapattivasena idhāgatā. Idāni gantabbaṭṭhānañcāti	1053	
PA_tika-s01_05t:1053_1	upapattivaseneva āyatiṃ gamitabbabhavañca. Tatoti atītabhavato. Puna upapattinti	1053	
PA_tika-s01_05t:1053_2	āyatiṃ anantarabhave puna upapattiṃ, tato anantarabhavepi puna upapattinti punappunaṃ	1053	
PA_tika-s01_05t:1053_3	nibbattiṃ. Kena kāraṇena garahissāmīti ettha yathābhūtamajānanto icchādosavasena	1053	
PA_tika-s01_05t:1053_4	yaṃ kiñci garaheyya, na tathā cāhaṃ, ahaṃ pana yathābhūtaṃ jānanto sabbampetaṃ kena	1053	
PA_tika-s01_05t:1053_5	kāraṇena garahissāmi, sabbassapetassa tapassa garahāya kāraṇaṃ natthīti imamadhippāyaṃ	1053	
PA_tika-s01_05t:1053_6	dassento “garahitabbamevā”tiādimāha. Bhaṇḍikanti puṭabhaṇḍikaṃ. Upamāpakkhe parisuddhatāya	1053	
PA_tika-s01_05t:1053_7	dhotaṃ, tathā adhotañca, upameyyapakkhe pana pasaṃsitabbaguṇatāya dhotaṃ parisuddhaṃ,	1053	
PA_tika-s01_05t:1053_8	tathā adhotañcāti attho. Tamatthanti garahitabbassa ceva garahaṇaṃ, pasaṃsitabbassa ca pasaṃsanaṃ.	1053	
PA_tika-s01_05t:1054_0	384. Diṭṭhadhammikassa, samparāyikassa ca atthassa sādhanavasena pavattiyā garukattā	1054	
PA_tika-s01_05t:1054_1	na koci na sādhūti vadati. Pañcavidhaṃ veranti pāṇātipātādipañcavidhaveraṃ. Tañhi	1054	
PA_tika-s01_05t:1054_2	pañcavidhassa sīlassa paṭipakkhabhāvato, sattānaṃ verahetutāya ca “vera”nti vuccati,	1054	
PA_tika-s01_05t:1054_3	tato eva ca taṃ na koci “sādhū”ti vadati tathā diṭṭhadhammikādiatthānamasādhanato,	1054	
PA_tika-s01_05t:1054_4	sattānaṃ sādhubhāvassa dūsanato ca. Na nirundhitabbanti rūpaggahaṇe na nivāretabbaṃ.	1054	
PA_tika-s01_05t:1054_5	Dassanīyadassanattho hi cakkhupaṭilābhoti tesamadhippāyo. Ayameva nayo sotādīsupi.	1054	
PA_tika-s01_05t:1054_6	Yadaggena tesaṃ pañcadvāre asaṃvaro sādhu, tadaggena tattha saṃvaro na sādhūti adhippāyo	1054	
PA_tika-s01_05t:1054_7	hotīti āha “puna…pe… asaṃvara”nti.	1054	
PA_tika-s01_05t:1055_0	Ayamettha aṭṭhakathāto aparo nayo – yaṃ te ekaccaṃ vadanti “sādhū”ti te “eke samaṇabrāhmaṇā”ti	1055	
PA_tika-s01_05t:1055_1	vuttā titthiyā yaṃ attakilamathānuyogādiṃ “sādhū”ti vadanti, taṃ mayaṃ na “sādhū”ti	1055	
PA_tika-s01_05t:1055_2	vadāma. Yaṃ te…pe… “na sādhū”ti yaṃ pana te anavajjapaccayaparibhogaṃ, sunivatthasupārutādisammāpaṭipattiñca	1055	
PA_tika-s01_05t:1055_3	“na sādhū”ti vadanti, taṃ mayaṃ “sādhū”ti vadāmāti.	1055	
PA_tika-s01_05t:1056_0	Iti yaṃ paravādamūlakaṃ catukkaṃ dassitaṃ, tadeva puna sakavādamūlakaṃ catukkaṃ katvā	1056	
PA_tika-s01_05t:1056_1	dassitanti viññāpetuṃ “eva”ntiādi vuttaṃ. Yañhi kiñci kenaci samānaṃ, tenapi taṃ	1056	
PA_tika-s01_05t:1056_2	samānameva. Yañca kiñci kenaci asamānaṃ, tenapi taṃ asamānamevāti āha “samānāsamānata”nti.	1056	
PA_tika-s01_05t:1056_3	Ettha ca samānatanti samānatāmattaṃ. Anavasesato hi pahātabbadhammānaṃ pahānaṃ, upasampādetabbadhammānaṃ	1056	
PA_tika-s01_05t:1056_4	upasampādanañca sakavādeva dissati, na paravāde. Tena vuttaṃ “tyāhaṃ upasaṅkamitvā	1056	
PA_tika-s01_05t:1056_5	evaṃ vadāmī”tiādi. Sakavādaparavādānurūpaṃ vuttanayena pañcasīlādivaseneva attho veditabbo.	1056	
PA_tika-s01_05t:1057	Samanuyuñjāpanakathāvaṇṇanā	105	
PA_tika-s01_05t:1058_0	385. Antamiti āṇattiyaṃ pañcamīattanopadaṃ. Laddhiṃ pucchantoti “kiṃ samaṇo gotamo	1058	
PA_tika-s01_05t:1058_1	saṃkilesadhamme anavasesaṃ pahāya vattati, udāhu pare gaṇācariyā, ettha tāva attano	1058	
PA_tika-s01_05t:1058_2	laddhiṃ vadehī”ti evaṃ paṭiññātaṃ siddhantaṃ pucchanto. Kāraṇaṃ pucchantoti “samaṇova	1058	
PA_tika-s01_05t:1058_3	gotamo saṃkilesadhamme anavasesaṃ pahāya vattatī”ti vutte “kāraṇenapi etamatthaṃ	1058	
PA_tika-s01_05t:1058_4	gāhayā”ti evaṃ hetuṃ pucchanto. Ubhayaṃ pucchantoti “idaṃ nāmettha kāraṇa”nti kāraṇaṃ	1058	
PA_tika-s01_05t:1058_5	vatvā paṭiññāte atthe sādhiyamāne anvayato, byatirekato ca kāraṇaṃ samatthetuṃ sadisāsadisappabhedaṃ	1058	
PA_tika-s01_05t:1058_6	upamodāharaṇadvayaṃ pucchanto. Apica hetupamodāharaṇavasena tilakkhaṇasampattiyā	1058	
PA_tika-s01_05t:1058_7	yathāpaṭiññāte atthe sādhite sammadeva anu pacchā bhāsanto nigamentopi samanubhāsati	1058	
PA_tika-s01_05t:1058_8	nāmāti veditabbaṃ. “Upasaṃharitvā”ti pāṭhaseso. “Kiṃ te”tiādi upasaṃharaṇākāradassanaṃ.	1058	
PA_tika-s01_05t:1058_9	Dutiyapadepīti “saṅghena vā saṅgha”nti padepi. Vacanasesaṃ, upasaṃharaṇākārañca sandhāya	1058	
PA_tika-s01_05t:1058_10	“eseva nayo”ti vuttaṃ.	10581	
PA_tika-s01_05t:1059_0	Tamatthanti taṃ pahātabbadhammānaṃ anavasesaṃ pahāya vattanasaṅkhātaṃ, samādātabbadhammānaṃ	1059	
PA_tika-s01_05t:1059_1	anavasesaṃ samādāya vattanasaṅkhātañca atthaṃ. Yojetvāti akusalādipadehi yojetvā.	1059	
PA_tika-s01_05t:1059_2	Akosallasambhūtādiatthena akusalā ceva tatoyeva akusalāti ca saṅkhātā, saṅkhātasaddo	1059	
PA_tika-s01_05t:1059_3	cettha ñātattho, koṭṭhāsattho ca yujjatīti āha “ñātā, koṭṭhāsaṃ vā katvā ṭhapitā”ti,	1059	
PA_tika-s01_05t:1059_4	purimena cettha padena ekantākusale vadati, pacchimena taṃ sahagate, tappaṭipakkhiye	1059	
PA_tika-s01_05t:1059_5	ca. Evañhi koṭṭhāsakaraṇena ṭhapanaṃ upapannaṃ hoti. Akusalapakkhikabhāvena hi vavatthāpanaṃ	1059	
PA_tika-s01_05t:1059_6	koṭṭhāsakaraṇaṃ. Avajjasaddo dosattho gārayhapariyāyattā, a-saddassa ca tabbhāvavuttitoti	1059	
PA_tika-s01_05t:1059_7	āha “sadosā”ti. Ariyā nāma niddosā. Ime pana akusalā kathañcipi niddosā na hontīti	1059	
PA_tika-s01_05t:1059_8	niddosaṭṭhena ariyā bhavituṃ nālaṃ asamatthā.	1059	
PA_tika-s01_05t:1060_0	386-392. “Ya”nti etaṃ kāraṇe paccattavacananti dasseti “yenā”ti iminā. Yaṃ vā panāti	1060	
PA_tika-s01_05t:1060_1	asambhāvanāvacanametaṃ, yaṃ vā pana kiñcīti attho. Pahāya vattantīti ca atthavasā	1060	
PA_tika-s01_05t:1060_2	puthuvacanavipariṇāmoti vuttaṃ “yaṃ vā taṃ vā appamattakaṃ pahāya vattantī”ti. Gaṇācariyā	1060	
PA_tika-s01_05t:1060_3	cettha pūraṇamakkhaliādayo. Satthupabhavattā saṅghassa saṅghasampattiyāpi satthusampatti	1060	
PA_tika-s01_05t:1060_4	vibhāvīyatīti āha “saṅgha…pe… siddhito”ti, sā pana pasaṃsā pasādahetukāti pasādamukhena	1060	
PA_tika-s01_05t:1060_5	taṃ dassetuṃ “pasīdamānāpī”tiādi vuttaṃ. Tattha sampiṇḍanatthena pi-saddena appasīdamānāpi	1060	
PA_tika-s01_05t:1060_6	evameva na pasīdantīti sampiṇḍeti. Yathā hi anvayato satthusampattiyā sāvakesu, sāvakasampattiyā	1060	
PA_tika-s01_05t:1060_7	ca satthari pasādo samuccīyati, evaṃ byatirekato satthuvipattiyā sāvakesu, sāvakavipattiyā	1060	
PA_tika-s01_05t:1060_8	ca satthariappasādoti daṭṭhabbaṃ. “Tathā hī”tiādi tabbivaraṇaṃ. Sarīrasampattinti	1060	
PA_tika-s01_05t:1060_9	rūpasampattiṃ, rūpakāyapāripūrinti attho. Rūpappamāṇe satte sandhāya idaṃ vuttaṃ,	1060	
PA_tika-s01_05t:1060_10	“dhammadesanaṃ vā sutvā”ti idantu ghosappamāṇe, dhammappamāṇe ca, “bhikkhūnaṃ panācāragocara”ntiādiṃ	10601	
PA_tika-s01_05t:1060_11	pana dhammappamāṇe, lūkhappamāṇe ca. Ācāragocarādīhi dhammo, sammāpaṭipattiyā lūkho	10601	
PA_tika-s01_05t:1060_12	ca hoti. Tasmā “bhavanti vattāro”ti paṭhamapade rūpappamāṇā, ghosappamāṇā, dhammappamāṇā	10601	
PA_tika-s01_05t:1060_13	ca, dutiyapade dhammappamāṇāva yojetabbā. Kīvarūpoti kittakajātiko. Yā saṅghassa	10601	
PA_tika-s01_05t:1060_14	pasaṃsāti ānetvā sambandho, ayameva vā pāṭho.	10601	
PA_tika-s01_05t:1061_0	Tattha yā buddhānaṃ, buddhasāvakānameva ca pāsaṃsatā, aññesañca tadabhāvo jotito,	1061	
PA_tika-s01_05t:1061_1	taṃ viratippahānasaṃvaruddesavasena nīharitvā dassento “ayamadhippāyo”tiādimāha.	1061	
PA_tika-s01_05t:1061_2	Tattha setughātaviratiyā ariyamaggasampayuttattā “sabbena sabbaṃ natthī”ti vuttaṃ.	1061	
PA_tika-s01_05t:1061_3	Aṭṭhasamāpattivasena vikkhambhanappahānamattaṃ, vipassanāmattavasena tadaṅgappahānamattanti	1061	
PA_tika-s01_05t:1061_4	yathālābhaṃ yojetabbaṃ. Vipassanāmattavasenāti ca “anicca”nti vā “dukkha”nti vā vividhaṃ	1061	
PA_tika-s01_05t:1061_5	dassanamattavasena, na pana nāmarūpavavatthānapaccayapariggaṇhanapubbakaṃ lakkhaṇattayaṃ	1061	
PA_tika-s01_05t:1061_6	āropetvā saṅkhārānaṃ sammasanavasena. Nāmarūpaparicchedo, hi anattānupassanā ca bāhirakānaṃ	1061	
PA_tika-s01_05t:1061_7	natthi. Itarāni samucchedapaṭippassaddhinissaraṇappahānāni tīṇi sabbena sabbaṃ natthi	1061	
PA_tika-s01_05t:1061_8	maggaphalanibbānattā. Lokiyapañcasīlato añño sabbopi sīlasaṃvaro, “khamo hoti sītassa	1061	
PA_tika-s01_05t:1061_9	uṇhassā”tiādinā vutto suparisuddho khantisaṃvaro, “paññāyete pidhiyyare”tiādinā vutto	1061	
PA_tika-s01_05t:1061_10	kilesānaṃ samucchedako maggañāṇasaṅkhāto ñāṇasaṃvaro, manacchaṭṭhānaṃ indriyānaṃ	10611	
PA_tika-s01_05t:1061_11	pidahanavasena pavatto suparisuddho indriyasaṃvaro, “anuppannānaṃ pāpakānaṃ akusalānaṃ	10611	
PA_tika-s01_05t:1061_12	dhammānaṃ anuppādāyā”tiādinā vutto sammappadhānasaṅkhāto vīriyasaṃvaroti imaṃ saṃvarapañcakaṃ	10611	
PA_tika-s01_05t:1061_13	sandhāya “sesaṃ sabbena sabbaṃ natthī”ti vuttaṃ.	10611	
PA_tika-s01_05t:1062_0	“Pañca kho panime pātimokkhuddesā”tiādinā yathāvuttasīlasseva puna gahaṇaṃ sāsane	1062	
PA_tika-s01_05t:1062_1	sīlassa bahubhāvaṃ dassetvā tadekadese eva paresaṃ avaṭṭhānadassanatthaṃ. “Uposathuddesā”ti	1062	
PA_tika-s01_05t:1062_2	adhunā pāṭho. Paññāyatīti patiṭṭhitabhāvena pākaṭo hoti, tasmā mayā hi…pe… natthīti	1062	
PA_tika-s01_05t:1062_3	yojetabbaṃ. Sīhanādanti seṭṭhanādaṃ, abhītanādaṃ kenaci appaṭivattiyavādaṃ. Yaṃ pana vadanti –	1062	
PA_tika-s01_05t:1063	“Uttarasmiṃ pade byaggha-puṅgavosabhakuñjara;	106	
PA_tika-s01_05t:1064	Sīhasaddūlanāgādyā, pume seṭṭhatthagocarā”ti.	106	
PA_tika-s01_05t:1065	Taṃ yebhuyyavasenāti daṭṭhabbaṃ.	106	
PA_tika-s01_05t:1066	Ariyaaṭṭhaṅgikamaggavaṇṇanā	106	
PA_tika-s01_05t:1067_0	393. “Ayaṃ pana yathāvutto mama vādo aviparītova, tassevaṃ aviparītabhāvo imaṃ maggaṃ	1067	
PA_tika-s01_05t:1067_1	paṭipajjitvā aparappaccayato jānitabbo”ti evaṃ aviparītabhāvāvabodhanatthaṃ. Pāḷiyaṃ	1067	
PA_tika-s01_05t:1067_2	“atthi kassapā”tiādīsu ayaṃ yojanā – yaṃ maggaṃ paṭipanno sāmaṃyeva attapaccakkhato	1067	
PA_tika-s01_05t:1067_3	evaṃ ñassati dakkhati “samaṇo gotamo vadanto yuttapattakāle tathabhāvato bhūtaṃ,	1067	
PA_tika-s01_05t:1067_4	ekaṃsena hitāvahabhāvato atthaṃ, dhammato anapetattā dhammaṃ, vinayayogato, paresañca	1067	
PA_tika-s01_05t:1067_5	vinayanato vinayaṃ vadatī”ti, so mayā sayaṃ abhiññā sacchikatvā pavedito sakalavaṭṭadukkhanissaraṇabhūto	1067	
PA_tika-s01_05t:1067_6	atthi kassapa maggo, tassa ca adhigamūpāyabhūtā pubbabhāgapaṭipadāti, tena “samaṇo	1067	
PA_tika-s01_05t:1067_7	gotamo ime dhamme anavasesaṃ pahāya vattatī”tiādi nayappavatto vādo kenaci asampakampito	1067	
PA_tika-s01_05t:1067_8	yathābhūta sīhanādoti dasseti. Dakkhatīti cettha ssati-saddena padasiddhi “yatra	1067	
PA_tika-s01_05t:1067_9	hi nāma sāvako evarūpaṃ ñassati vā dakkhati vā sakkhiṃ karissatī”tiādīsu viya.	1067	
PA_tika-s01_05t:1068_0	“Evametaṃ yathābhūtaṃ sammappaññāya passatī”tiādi suttapadesu viya ca maggañca paṭipadañca	1068	
PA_tika-s01_05t:1068_1	ekato katvā dassento. “Ayamevā”ti sāvadhāraṇavacanaṃ maggassa puthubhāvapaṭikkhepatthaṃ,	1068	
PA_tika-s01_05t:1068_2	sabbaariyasādhāraṇabhāvadassanatthaṃ, sāsane pākaṭabhāvadassanatthañca. Tenāha “ekāyano	1068	
PA_tika-s01_05t:1068_3	ayaṃ bhikkhave maggo sattānaṃ visuddhiyā”ti.	1068	
PA_tika-s01_05t:1069	“Eseva maggo natthañño, dassanassa visuddhiyā”ti, –	106	
PA_tika-s01_05t:1070	“Ekāyanaṃ jātikhayantadassī,	107	
PA_tika-s01_05t:1071	Maggaṃ pajānāti hitānukampī;	107	
PA_tika-s01_05t:1072	Etena maggena atariṃ su pubbe,	107	
PA_tika-s01_05t:1073	Tarissanti ye ca taranti ogha”nti. ca –	107	
PA_tika-s01_05t:1074	Sabbesu ceva suttapadesesu, abhidhammapadesesu ca ekovāyaṃ maggo pākaṭoti.	107	
PA_tika-s01_05t:1075	Tapopakkamakathāvaṇṇanā	107	
PA_tika-s01_05t:1076_0	394. Tapoyeva upakkamitabbato, ārabhitabbato tapopakkamāti āha “tapārambhā”ti, ārambhanañcettha	1076	
PA_tika-s01_05t:1076_1	tapakaraṇamevāti dasseti “tapokammānī”ti iminā. Samaṇakammasaṅkhātāti samaṇehi kattabbakammasaññitā.	1076	
PA_tika-s01_05t:1076_2	Brāhmaṇakammasaṅkhātāti etthāpi eseva nayo. Niccoloti nissaṭṭhacolo sabbena sabbaṃ	1076	
PA_tika-s01_05t:1076_3	paṭikkhittacolo. Celaṃ, coloti ca pariyāyavacanaṃ. Koci chinnabhinnapaṭapilotikadharopi	1076	
PA_tika-s01_05t:1076_4	dasantayuttassa vatthassa abhāvato “niccolo”ti vattabbataṃ labheyyāti taṃ nivattetuṃ	1076	
PA_tika-s01_05t:1076_5	“naggo”ti vuttaṃ, naggiyavatasamādānena sabbathā naggoti attho. Lokiyakulaputtācāravirahitatāva	1076	
PA_tika-s01_05t:1076_6	vissaṭṭhācāratāti dasseti “uccārakammādīsū”tiādinā. Kathaṃ virahitoti āha “ṭhitakovā”tiādi,	1076	
PA_tika-s01_05t:1076_7	idañca nidassanamattaṃ vamitvā mukhavikkhālanādiācārassapi tena vissaṭṭhattā. Apalikhatīti	1076	
PA_tika-s01_05t:1076_8	udakena adhovanato apalihati. So kira daṇḍakaṃ “satto”ti paññapeti, tasmā taṃ paṭipadaṃ	1076	
PA_tika-s01_05t:1076_9	pūrento evaṃ karotīti vuttaṃ “uccāraṃ vā”tiādi. Tattha apalikhatīti apakasati.	1076	
PA_tika-s01_05t:1077_0	“Ehi bhadanto”ti vutte upagamanasaṅkhāto vidhi ehibhaddanto, taṃ caratīti ehibhaddantiko,	1077	
PA_tika-s01_05t:1077_1	ruḷhisaddena cettha taddhitasiddhi yathā “ehipassiko”ti, tappaṭikkhepena naehibhaddantiko,	1077	
PA_tika-s01_05t:1077_2	tadevatthaṃ dasseti “bhikkhāgahaṇattha”ntiādinā. Na etīti na āgacchati. Evaṃ natiṭṭhabhaddantikoti	1077	
PA_tika-s01_05t:1077_3	etthāpi. Samaṇena nāma sayaṃvacanakareneva bhavitabbaṃ, na paravacanakarenāti adhippāyena	1077	
PA_tika-s01_05t:1077_4	tadubhayampi…pe… na karoti. Puretaranti taṃ ṭhānaṃ attanā upagamanato paṭhamataraṃ,	1077	
PA_tika-s01_05t:1077_5	taṃ kira so “bhikkhunā nāma yādicchakī eva bhikkhā gahetabbā”ti adhippāyena na gaṇhāti.	1077	
PA_tika-s01_05t:1077_6	Uddissakataṃ pana “mama nimittabhāvena bahū khuddakā pāṇā saṅghāṭamāpāditā”ti adhippāyena	1077	
PA_tika-s01_05t:1077_7	nādhivāseti. Nimantanampi “evaṃ tesaṃ vacanaṃ kataṃ bhavissatī”ti adhippāyena na	1077	
PA_tika-s01_05t:1077_8	sādiyati. Kumbhīti pakkabhikkhāpakkhittakumbho. Ukkhalīti bhikkhāpacanakumbho. Pacchīti	1077	
PA_tika-s01_05t:1077_9	bhikkhāpakkhittapiṭakaṃ. Tatopīti kumbhīkaḷopitopi. Kumbhīādīsupi so sattasaññīti	1077	
PA_tika-s01_05t:1077_10	āha “kumbhīkaḷopiyo”tiādi. “Ayaṃ ma”ntiādīsupi eseva nayo. Antaranti ubhinnamantarāḷaṃ.	10771	
PA_tika-s01_05t:1078_0	Kabaḷantarāyoti ālopassa antarāyo. Etthāpi so sattasaññī. Purisantaragatāyāti purisasamīpagatāya.	1078	
PA_tika-s01_05t:1078_1	Ratiantarāyoti kāmaratiyā antarāyo. Gāmasabhāgādivasena saṅgamma kittenti etissāti	1078	
PA_tika-s01_05t:1078_2	saṃkitti. Tathā saṃhaṭataṇḍulādisañcayo tena katabhattamidhādhippetanti vuttaṃ “saṃkittetvā	1078	
PA_tika-s01_05t:1078_3	katabhattesū”ti. Majjhimanikāye mahāsīhanādasuttantaṭīkāyaṃ pana ācariyeneva evaṃ	1078	
PA_tika-s01_05t:1078_4	vuttaṃ “saṃkittayanti etāyāti saṃkitti, gāmavāsīhi samudāyavasena kiriyamānakiriyā,	1078	
PA_tika-s01_05t:1078_5	ettha pana bhattasaṃkitti adhippetāti āha ‘saṃkittetvā katabhattesū’ti”. Idaṃ pana	1078	
PA_tika-s01_05t:1078_6	tassa ukkaṭṭhapaṭipadāti dasseti “ukkaṭṭho”tiādinā. Yathā cettha, evaṃ “naehibhaddantiko”tiādīsupi	1078	
PA_tika-s01_05t:1078_7	ukkaṭṭhapaṭipadādassanaṃ veditabbaṃ. Sāsaddo sunakhapariyāyo. Tassāti sunakhassa.	1078	
PA_tika-s01_05t:1078_8	Tatthāti tasmiṃ ṭhāne. Samūhasamūhacārinīti saṅghasaṅghacārinī. Manussāti veyyāvaccakaramanussā.	1078	
PA_tika-s01_05t:1079_0	Sovīrakanti kañjikaṃ. “Loṇasovīraka”nti keci, tadayuttameva, “sabbasassasambhārehi	1079	
PA_tika-s01_05t:1079_1	kata”nti vuttattā. Loṇasovīrakañhi sabbamacchamaṃsapupphaphalādisambhārakataṃ. Surāpānamevāti	1079	
PA_tika-s01_05t:1079_2	majjalakkhaṇappattāya surāya pānameva. Merayampettha saṅgahitaṃ lakkhaṇahārena, ekasesanayena	1079	
PA_tika-s01_05t:1079_3	vā. Sabbesupīti sāvajjānavajjesupi kañjikasurādīsu. Ekāgārameva bhikkhācariyāya upagacchatīti	1079	
PA_tika-s01_05t:1079_4	ekāgāriko. Nivattatīti paccāgacchati, sati bhikkhālābhe taduttari na gacchatīti vuttaṃ	1079	
PA_tika-s01_05t:1079_5	hoti. Ekālopeneva vattatīti ekālopiko. Dīyati etāyāti datti, dvattiālopamattaggāhi	1079	
PA_tika-s01_05t:1079_6	khuddakaṃ bhikkhādānabhājanaṃ. Tenāha “khuddakapātī”ti. Aggabhikkhanti anāmaṭṭhabhikkhaṃ,	1079	
PA_tika-s01_05t:1079_7	samābhisaṅkhatatāya vā uttamabhikkhaṃ. Abhuñjanavasena eko ho etassāti ekāhiko, āhāro,	1079	
PA_tika-s01_05t:1079_8	taṃ āhāraṃ āhāretīti attho. So pana atthato ekadivasalaṅghakoti vuttaṃ “ekadivasantarika”nti.	1079	
PA_tika-s01_05t:1079_9	Esa nayo “dvāhika”ntiādīsupi. Apica ekāhaṃ abhuñjitvā ekāhaṃ bhuñjanaṃ, ekāhavāro	1079	
PA_tika-s01_05t:1079_10	vā ekāhikaṃ. Dvīhaṃ abhuñjitvā dvīhaṃ bhuñjanaṃ, dvīhavāro vā dvāhikaṃ. Sesadvayepi	10791	
PA_tika-s01_05t:1079_11	ayaṃ nayo. Ukkaṭṭho hi pariyāyabhattabhojaniko dvīhaṃ abhuñjitvā ekāhameva bhuñjati.	10791	
PA_tika-s01_05t:1079_12	Evaṃ sesadvayepi. Majjhimāgamaṭīkāyaṃ pana “ekāhaṃ antarabhūtaṃ etassa atthīti ekāhikaṃ.	10791	
PA_tika-s01_05t:1079_13	Sesapadesupi esa nayo”ti vuttaṃ. “Therā bhikkhū bhikkhuniyo ovadanti pariyāyenā”tiādīsu	10791	
PA_tika-s01_05t:1079_14	viya vārattho pariyāya saddo. Ekāhavārenāti ekāhikavārena. “Ekāhika”ntiādinā vuttavidhimeva	10791	
PA_tika-s01_05t:1079_15	paṭipāṭiyā pavattabhāvena dassetuṃ pāḷiyaṃ “iti evarūpa”ntiādi vuttanti daṭṭhabbaṃ.	10791	
PA_tika-s01_05t:1080_0	395. Sāmāko nāma godhumo. Sayaṃjātā vīhijātīti aropimavīhijāti. Yadeva “vīhī”ti vadanti.	1080	
PA_tika-s01_05t:1080_1	Likhitvāti kasitvā. Silesopīti kaṇikārādirukkhaniyyāsopi. Kuṇḍakanti tanutaraṃ taṇḍulasakalaṃ,	1080	
PA_tika-s01_05t:1080_2	taṇḍulakhaṇḍakanti attho. Odanena kataṃ kañjiyaṃ odanakañjiyaṃ. “Vāsitakena piññākena	1080	
PA_tika-s01_05t:1080_3	nahāyeyyā”tiādīsu viya piññāka saddo tilapiṭṭhapariyāyo. Yathāha “piññākaṃ nāma tilapiṭṭhaṃ	1080	
PA_tika-s01_05t:1080_4	vuccatī”ti. “Taruṇakadalikkhandhameva piññāka”nti keci, na gahetabbametaṃ katthacipi tathā avacanato.	1080	
PA_tika-s01_05t:1081_0	396. Saṇehi saṇavākehi nibbattitāni sāṇāni, aññehi missakāni sāṇāni eva masāṇāni	1081	
PA_tika-s01_05t:1081_1	niruttinayena, na chacīvarapariyāpannāni bhaṅgāni. Keci pana “masāṇāni nāma coḷavisesānīti	1081	
PA_tika-s01_05t:1081_2	parikappetvā massakacoḷānī”ti paṭhanti, tadayuttameva porāṇehi tathā avuttattā. Erakatiṇādīnīti	1081	
PA_tika-s01_05t:1081_3	ettha ādisaddena akkamakacikadalivākādīnaṃ saṅgaho, erakādīhi katāni hi chavāni lāmakāni	1081	
PA_tika-s01_05t:1081_4	dussānīti vattabbataṃ labhanti. Chavasaddo hettha hīnavācako, purimavikappe pana	1081	
PA_tika-s01_05t:1081_5	matasarīravācako. Chaḍḍitanantakānīti chaḍḍitapilotikāni. Ajinassedanti ajinaṃ, pakatiajinamigacammaṃ,	1081	
PA_tika-s01_05t:1081_6	tadeva majjhe phālitakañce, ajinassa khipaṃ phālitamupaḍḍhanti ajinakkhipaṃ. “Sakhurakantipi	1081	
PA_tika-s01_05t:1081_7	vadantī”ti papañcasūdaniyaṃ vuttaṃ, dvinnaṃ tiṇṇaṃ vā samuditañce, ajinakkhipanti	1081	
PA_tika-s01_05t:1081_8	tesamadhippāyo. Vinayasaṃvaṇṇanāsu pana “ajinameva abhedato ajinakkhipa”nti vuttaṃ.	1081	
PA_tika-s01_05t:1081_9	Kanditvāti ujjavujjavena kanditvā. “Ganthetvā”tipi pāṭho, vaṭṭetvā bandhitvāti attho.	1081	
PA_tika-s01_05t:1081_10	Evañhi phalakacīre nidassanaṃ upapannaṃ hoti. Yaṃ sandhāya vuttanti ajitavādassa	10811	
PA_tika-s01_05t:1081_11	paṭikiṭṭhatarabhāve upamādassanatthaṃ yadeva kesakambalaṃ sandhāya aṅguttarāgame vuttaṃ.	10811	
PA_tika-s01_05t:1082_0	Tantāvutānīti tantaṃ pasāretvā vītāni. Paṭikiṭṭhoti hīno. Kasmāti vuttaṃ “kesakambalo”tiādi.	1082	
PA_tika-s01_05t:1082_1	Pāḷiyaṃ ubbhaṭṭhako”ti etassa “uddhaṃ ṭhitako”ti attho majjhimāgamaṭṭhakathāyaṃ mahāsīhanādasuttavaṇṇanāyaṃ	1082	
PA_tika-s01_05t:1082_2	vutto. Ubbhasaddo hi upariatthe nepātiko yathā “ubbhajāṇumaṇḍala”nti. Anekaparimāṇā,	1082	
PA_tika-s01_05t:1082_3	hi nipātā, anekatthā ca.	1082	
PA_tika-s01_05t:1083_0	Micchāvāyāmavaseneva ukkuṭikavatānuyogoti āha “ukkuṭikavīriyaṃ anuyutto”ti. Na kevalaṃ	1083	
PA_tika-s01_05t:1083_1	nisinnoyeva ukkuṭiko, atha kho gacchantopi…pe… gacchati. Ayakaṇṭaketi ayomayakaṇṭake.	1083	
PA_tika-s01_05t:1083_2	Pakatikaṇṭaketi salākakaṇṭake. Uccabhūmiyaṃ thaṇḍilasaddoti vuttaṃ “ucce bhūmiṭṭhāne”ti.	1083	
PA_tika-s01_05t:1083_3	Ayaṃ aṭṭhakathāto aparo nayo – thaṇḍilanti samāpakatibhūmi vuccati “patthaṇḍile pāturahosī”tiādīsu	1083	
PA_tika-s01_05t:1083_4	viya. Amarakosepi hi nighaṇṭusatthe vuttaṃ “vedī parikkhatā bhūmi, same thaṇḍilaṃ	1083	
PA_tika-s01_05t:1083_5	cāture”ti (sattarasamavagge 18 gāthāyaṃ) tasmā thaṇḍile anantarahitāya pakatibhūmiyaṃ	1083	
PA_tika-s01_05t:1083_6	seyyampi kappetīti attho. Yaṃ sandhāya tattheva nighaṇṭusatthe vuttaṃ “yo thaṇḍile	1083	
PA_tika-s01_05t:1083_7	vata vasā, sete thaṇḍilasāyi so”ti (sattarasamavagge 44 gāthāyaṃ) rajo eva jallaṃ	1083	
PA_tika-s01_05t:1083_8	malīnaṃ rajojallaṃ. Tena vuttaṃ “sarīra”ntiādi. Laddhaṃ āsananti nisīdituṃ yathāladdhamāsanaṃ.	1083	
PA_tika-s01_05t:1083_9	Akopetvāti aññattha anupagantvā. Tathā cāha “tattheva nisīdanasīlo”ti. Evaṃ nisīdanto	1083	
PA_tika-s01_05t:1083_10	hi taṃ akopento nāma hoti. Catūsu mahāvikaṭesu gūthamevidhādhippetanti vuttaṃ “gūthaṃ	10831	
PA_tika-s01_05t:1083_11	vuccatī”ti. Tañhi āsayavasena virūpaṃ kaṭattā “vikaṭa”nti vuccati. Sāyaṃ tatiyanti	10831	
PA_tika-s01_05t:1083_12	sāyanhasamayasaṅkhātaṃ tatiyasamayaṃ. Assāti udakorohanānuyogassa. Pātopadamiva sāyaṃpadaṃ	10831	
PA_tika-s01_05t:1083_13	nepātikaṃ. Anusāralopena pana “sāyatatiyaka”ntipi pāṭho dissati.	10831	
PA_tika-s01_05t:1084_0	Ettha ca “acelako hotī”tiādīni yāva “thusodakaṃ pivatī”ti etāni vatapadāni ekavārāni,	1084	
PA_tika-s01_05t:1084_1	“ekāgāriko vā hotī”tiādīni pana nānāvārāni, nānākālikāni vā. Tathā “sākabhakkho vā	1084	
PA_tika-s01_05t:1084_2	hotī”tiādīni, “sāṇānipi dhāreti, masāṇānipi dhāretī”tiādīni ca. Tathā hettha vā-saddaggahaṇaṃ,	1084	
PA_tika-s01_05t:1084_3	pi-saddaggahaṇañca kataṃ. Pi-saddopi idha vikappattho eva daṭṭhabbo. Purimesu pana	1084	
PA_tika-s01_05t:1084_4	vatapadesu tadubhayampi na kataṃ, evañca katvā “acelako hotī”ti vatvā “sāṇānipi dhāretī”tiādivacanassa,	1084	
PA_tika-s01_05t:1084_5	“rajojalladharopi hotī”ti vatvā “udakorohanānuyogamanuyutto viharatī”ti vacanassa	1084	
PA_tika-s01_05t:1084_6	ca avirodho siddho hoti. Atha vā kimettha avirodhacintāya. Ummattakapacchisadiso	1084	
PA_tika-s01_05t:1084_7	hi titthiyavādo. Apica “acelako hotī”ti ārabhitvā tappasaṅgena sabbampi aññamaññavirodhameva	1084	
PA_tika-s01_05t:1084_8	attakilamathānuyogaṃ dassentena tena acelakassapena “sāṇānipi dhāretī”tiādi vuttanti daṭṭhabbaṃ.	1084	
PA_tika-s01_05t:1085	Tapopakkamaniratthakatāvaṇṇanā	108	
PA_tika-s01_05t:1086_0	397. Sīlasampadādīhīti sīlasampadā, samādhisampadā, paññāsampadāti imāhi lokuttarāhi	1086	
PA_tika-s01_05t:1086_1	sampadāhi. Vināti virahitattā, vinā vā tāhi na kadācipi sāmaññaṃ vā brahmaññaṃ vā	1086	
PA_tika-s01_05t:1086_2	sambhavati, tasmā tesaṃ tapopakkamānaṃ niratthakataṃ dassentoti sapāṭhasesayojanā.	1086	
PA_tika-s01_05t:1086_3	Dosaveravirahitanti dosasaṅkhātaverato virahitaṃ. Idañhi dosassa mettāya ujupaṭipakkhato	1086	
PA_tika-s01_05t:1086_4	vuttaṃ. Yaṃ pana ācariyena vuttaṃ “dosaggahaṇena vā sabbepi jhānapaṭipakkhā saṃkilesadhammā	1086	
PA_tika-s01_05t:1086_5	gahitā. Veraggahaṇena paccatthikabhūtā sattā. Yadaggena hi dosarahitaṃ, tadaggena	1086	
PA_tika-s01_05t:1086_6	verarahita”nti, tadetaṃ pāḷiyaṃ verasaddasseva vijjamānattā, aṭṭhakathāyañca tadatthameva	1086	
PA_tika-s01_05t:1086_7	dassetuṃ dosasaddassa vuttattā vicāretabbaṃ.	1086	
PA_tika-s01_05t:1087_0	398. Ettakamattanti naggacariyādimattaṃ. Pākaṭabhāvena kāyati atthaṃ gametīti pakati,	1087	
PA_tika-s01_05t:1087_1	lokasiddhavādo. Tenāha “pakatikathā esā”ti. “Mattā sukhapariccāgā”tiādīsu viya mattāsaddo	1087	
PA_tika-s01_05t:1087_2	appattaṃ antonītaṃ katvā pamāṇavācakoti āha “iminā”tiādi. Tena pana pamāṇena pahātabbo	1087	
PA_tika-s01_05t:1087_3	eva paṭipattikkamo pakaraṇappatto. Iminā “tapopakkamenā”ti saddantarena vā adhigatoti	1087	
PA_tika-s01_05t:1087_4	dasseti “paṭipattikkamenā”ti iminā. Tatoti tasmā sāmaññabrahmaññassa appamattakeneva	1087	
PA_tika-s01_05t:1087_5	paṭipattikkamena sudukkarabhāvato. Imaṃ hetusambandhaṃ sandhāya “padasambandhena	1087	
PA_tika-s01_05t:1087_6	saddhi”nti vuttaṃ. Sabbatthāti sabbavāresu.	1087	
PA_tika-s01_05t:1088_0	399. Aññathāti yadi acelakabhāvādinā sāmaññaṃ vā brahmaññaṃ vā abhavissa, evaṃ sati	1088	
PA_tika-s01_05t:1088_1	suvijānova samaṇo, suvijāno brāhmaṇo. Yasmā pana tumhe ito aññathāva sāmaññaṃ, aññathā	1088	
PA_tika-s01_05t:1088_2	brahmaññaṃ vadatha, tasmā dujjānova samaṇo dujjāno brāhmaṇoti attho. Tenāha “idaṃ	1088	
PA_tika-s01_05t:1088_3	sandhāyāhā”ti. Taṃ pakativādaṃ paṭikkhipitvāti yaṃ pubbe pākatikaṃ sāmaññaṃ, brahmaññañca	1088	
PA_tika-s01_05t:1088_4	hadaye ṭhapetvā tena acelakassapena “dukkaraṃ sudukkara”nti vuttaṃ, bhagavatā ca	1088	
PA_tika-s01_05t:1088_5	tameva sandhāya “pakati kho esā”tiādi bhāsitaṃ, tameva idha pākatikasāmaññabrahmaññavisayaṃ	1088	
PA_tika-s01_05t:1088_6	kathaṃ paṭisaṃharitvā. Sabhāvatova paramatthato eva samaṇassa, brāhmaṇassa ca dujjānabhāvaṃ	1088	
PA_tika-s01_05t:1088_7	āvikaronto punapi “pakati kho”tiādimāha. Tatrāpīti samaṇabrāhmaṇavādepi. Padasambandhanti	1088	
PA_tika-s01_05t:1088_8	hetupadena saddhiṃ pubbāparavākyasambandhaṃ.	1088	
PA_tika-s01_05t:1089	Sīlasamādhipaññāsampadāvaṇṇanā	108	
PA_tika-s01_05t:1090_0	400-1. Paṇḍitoti hetusampattisiddhena paṇḍiccena samannāgato. Kathaṃ uggahesīti paripakkañāṇattā	1090	
PA_tika-s01_05t:1090_1	ghaṭe padīpena viya abbhantare samujjalantena paññāveyyattiyena tattha tattha bhagavatā	1090	
PA_tika-s01_05t:1090_2	desitamatthaṃ pariggaṇhanto taṃ desanaṃ upadhāresi. Yasmā uggahesi, tasmā…pe… viditvāti	1090	
PA_tika-s01_05t:1090_3	sambandho. Tassa cāti yo acelako hoti, yāva udakorohanānuyogamanuyutto viharati,	1090	
PA_tika-s01_05t:1090_4	tassa ca. Tassa ceti vā padacchedo, abhāvitā asacchikatā hoti ceti yojanā. Tā sampattiyo	1090	
PA_tika-s01_05t:1090_5	pucchāmi, yāhi samaṇo ca brāhmaṇo ca hotīti adhippāyo. Sīlasampadādivijānanatthanti	1090	
PA_tika-s01_05t:1090_6	sīlasampadādivijānanahetu. “Kasmā pucchatī”ti hi vuttaṃ. Atha-saddo cettha kāraṇe.	1090	
PA_tika-s01_05t:1090_7	Evamīdisesu. Sīlasampadāyāti ettha itisaddo ādiattho, upalakkhaṇaniddeso vāyaṃ, tena	1090	
PA_tika-s01_05t:1090_8	“cittasampadāya, paññāsampadāyā”ti padadvayaṃ saṅgaṇhāti. Tenāha “sīlacittapaññāsampadāhi	1090	
PA_tika-s01_05t:1090_9	aññā”ti. Imehi ca asekkhasīlādikkhandhattayaṃ saṅgahitanti vuttaṃ “arahattaphalamevā”ti.	1090	
PA_tika-s01_05t:1090_10	Tattha kāraṇaṃ dasseti “arahattaphalapariyosāna”ntiādinā. Idañhi kākolokanamiva ubhayāpekkhavacanaṃ.	10901	
PA_tika-s01_05t:1091	Sīhanādakathāvaṇṇanā	109	
PA_tika-s01_05t:1092_0	402. Anuttaranti anaññasādhāraṇatāya, anaññasādhāraṇatthavisayatāya ca anuttaraṃ.	1092	
PA_tika-s01_05t:1092_1	Mahāsīhanādanti mahantaṃ buddhasīhanādaṃ. Ativiya accantavisuddhatāya paramavisuddhaṃ.	1092	
PA_tika-s01_05t:1092_2	“Paramanti ukkaṭṭhaṃ. Tenāha ‘uttama’nti” ācariyena vuttaṃ, ukkaṭṭhapariyāyo ca paramasaddo	1092	
PA_tika-s01_05t:1092_3	atthīti tassādhippāyo. Sīlamevāti lokiyasīlamattattā sīlasāmaññameva. Yathā anaññasādhāraṇaṃ	1092	
PA_tika-s01_05t:1092_4	bhagavato lokuttarasīlaṃ savāsanapaṭipakkhadhammaviddhaṃsanato, evaṃ lokiyasīlampi	1092	
PA_tika-s01_05t:1092_5	anaññasādhāraṇameva tadanucchavikabhāvena pavattattā. Evañhi “nāhaṃ tatthā”ti pāḷivacanaṃ	1092	
PA_tika-s01_05t:1092_6	upapannaṃ hoti. “Yāvatā kassapa ariyaṃ paramaṃ sīla”nti idaṃ “sīlassa vaṇṇaṃ bhāsantī”ti	1092	
PA_tika-s01_05t:1092_7	ettha ākāradassanaṃ. “Yadidaṃ adhisīla”nti idaṃ pana “tatthā”ti padadvaye aniyamavacanaṃ.	1092	
PA_tika-s01_05t:1092_8	“Yadidaṃ adhisīla”nti ca lokiyalokuttaravasena duvidhampi buddhasīlaṃ ekajjhaṃ katvā	1092	
PA_tika-s01_05t:1092_9	vuttaṃ, tasmā ta-saddenapi ubhayasseva parāmasananti dassetuṃ “tattha sīlepi paramasīlepī”tiādimāha.	1092	
PA_tika-s01_05t:1092_10	Samasamanti samena visesanabhūtena sīlena samanti atthaṃ viññāpetuṃ “mama sīlasamena	10921	
PA_tika-s01_05t:1092_11	sīlena mayā sama”nti vuttaṃ. Tasmiṃ sīleti duvidhepi sīle. Iti imanti evaṃ imaṃ sīlavisayaṃ.	10921	
PA_tika-s01_05t:1092_12	Paṭhamanti uppattikkamato paṭhamaṃ pavattattā paṭhamabhūtaṃ.	10921	
PA_tika-s01_05t:1093_0	Tapatīti kilese santappati, vidhamatīti attho. “Tadevā”ti iminā tulyādhikaraṇasamāsamāha.	1093	
PA_tika-s01_05t:1093_1	Jigucchatīti hīḷeti lāmakato ṭhapeti. Ārakā kilesehīti katvā niddosattā ariyā. Ārambhavatthuvasenāti	1093	
PA_tika-s01_05t:1093_2	aṭṭhārambhavatthuvasena. Vipassanāvīriyasaṅkhātāti vipassanāsampayuttavīriyasaṅkhātā.	1093	
PA_tika-s01_05t:1093_3	Lokiyamattattā tapojigucchāva. Maggaphalasampayuttā vīriyasaṅkhātā tapojigucchāti	1093	
PA_tika-s01_05t:1093_4	adhikāravasena sambandho. Sabbukkaṭṭhabhāvato paramā nāma. Yathā yuvino bhāvo yobbanaṃ,	1093	
PA_tika-s01_05t:1093_5	evaṃ jigucchino bhāvo jegucchaṃ. Yadidaṃ adhijegucchanti sīle viya lokiyalokuttaravasena	1093	
PA_tika-s01_05t:1093_6	duvidhampi buddhajegucchaṃ. Tatthāti jegucchepi adhijegucchepi. Kammassakatāpaññāti	1093	
PA_tika-s01_05t:1093_7	“atthi dinnaṃ, atthi yiṭṭha”ntiādi nayappavattaṃ ñāṇaṃ. Yathāha vibhaṅge –	1093	
PA_tika-s01_05t:1094_0	“Tattha kataraṃ kammassakatāñāṇaṃ, atthi dinnaṃ, atthi yiṭṭhaṃ, atthi hutaṃ, atthi	1094	
PA_tika-s01_05t:1094_1	sukaṭadukkaṭānaṃ kammānaṃ phalaṃ vipāko…pe… ṭhapetvā saccānulomikaṃ ñāṇaṃ sabbāpi	1094	
PA_tika-s01_05t:1094_2	sāsavā kusalā paññā kammassakatāñāṇa”nti.	1094	
PA_tika-s01_05t:1095_0	Sabbampi hi akusalaṃ attano vā hotu, parassa vā, na sakaṃ nāma. Kasmā? Atthabhañjanato,	1095	
PA_tika-s01_05t:1095_1	anatthajananato ca. Tathā sabbampi kusalaṃ sakaṃ nāma. Kasmā? Anatthabhañjanato,	1095	
PA_tika-s01_05t:1095_2	atthajananato ca. Evaṃ kammassakabhāve pavattā paññā kammassakatāpaññā nāma. Vipassanāpaññāti	1095	
PA_tika-s01_05t:1095_3	maggasaccassa, paramatthasaccassa ca anulomanato saccānulomikasaññitā vipassanāpaññā,	1095	
PA_tika-s01_05t:1095_4	lokiyamattato paññāva. Itthiliṅgassa napuṃsakaliṅgavipariyāyo idha liṅgavipallāso.	1095	
PA_tika-s01_05t:1095_5	Yāyaṃ adhipaññāti sīle viya lokiyalokuttaravasena duvidhāpi buddhapaññā. Tatthāti	1095	
PA_tika-s01_05t:1095_6	paññāyapi adhipaññāyapi. Yathārahaṃ parittamahaggatabhāvato vimuttiyeva nāma. Maggaphalavasena	1095	
PA_tika-s01_05t:1095_7	kilesānaṃ samucchindanapaṭippassambhanāni samucchedapaṭippassaddhivimuttiyo. Atha	1095	
PA_tika-s01_05t:1095_8	vā sammāvācādiviratīnaṃ adhisīlaggahaṇena, sammāvāyāmassa adhijegucchaggahaṇena,	1095	
PA_tika-s01_05t:1095_9	sammādiṭṭhiyā adhipaññāggahaṇena gahitattā aggahitaggahaṇena sammāsaṅkappasatisamādhayo	1095	
PA_tika-s01_05t:1095_10	maggaphalapariyāpannā samucchedapaṭippassaddhivimuttiyo daṭṭhabbā. Nissaraṇavimutti	10951	
PA_tika-s01_05t:1095_11	pana nibbānameva. Yā ayaṃ adhivimuttīti sīle vuttanayena duvidhāpi adhivimutti. Tatthāti	10951	
PA_tika-s01_05t:1095_12	vimuttiyāpi adhivimuttiyāpi.	10951	
PA_tika-s01_05t:1096_0	403. Yaṃ kiñci janavivittaṭṭhānaṃ suññāgāramidhādhippetaṃ. Tattha nadantena vinā	1096	
PA_tika-s01_05t:1096_1	añño jano natthīti dassetuṃ “ekakovā”tiādi vuttaṃ. Aṭṭhasu parisāsūti khattiyaparisā,	1096	
PA_tika-s01_05t:1096_2	brāhmaṇagahapatisamaṇacātumahārājikatāvatiṃsamārabrahmaparisāti imāsu aṭṭhasu parisāsu.	1096	
PA_tika-s01_05t:1097_0	Tadatthaṃ majjhimāgamavare mahāsīhanādasuttapadena sādhento “cattārimānī”tiādimāha.	1097	
PA_tika-s01_05t:1097_1	Tattha vesārajjānīti visāradabhāvā, ñāṇappahānaantarāyikaniyyānikadhammadesanānimittaṃ	1097	
PA_tika-s01_05t:1097_2	kutocipi asantassanabhāvā nibbhayabhāvāti attho. “Vesārajja”nti hi catūsu ṭhānesu	1097	
PA_tika-s01_05t:1097_3	sārajjābhāvaṃ paccavekkhantassa uppannasomanassamayañāṇassetaṃ nāmaṃ. Aññehi pana	1097	
PA_tika-s01_05t:1097_4	asādhāraṇataṃ dassetuṃ “tathāgatassa tathāgatavesārajjānī”ti vuttaṃ. “Yathā vā pubbabuddhānaṃ	1097	
PA_tika-s01_05t:1097_5	vesārajjāni puññussayasampattiyā āgatāni, tathā āgatavesārajjānī”ti vā dutiyassa	1097	
PA_tika-s01_05t:1097_6	tathāgatasaddassa tulyādhikaraṇattā evaṃ vuttaṃ. Ayaṃ aṭṭhakathānayo. Neruttikā pana	1097	
PA_tika-s01_05t:1097_7	vadanti “samāse siddhe sāmaññattā, saññāsaddattā ca tathā vutta”nti. Āsabhaṃ ṭhānanti	1097	
PA_tika-s01_05t:1097_8	seṭṭhaṭṭhānaṃ uttamaṭṭhānaṃ. Sabbaññutaṃ paṭijānanavasena abhimukhaṃ gacchanti, aṭṭhaparisaṃ	1097	
PA_tika-s01_05t:1097_9	upasaṅkamantīti vā āsabhā, buddhā, tesaṃ ṭhānantipi attho.	1097	
PA_tika-s01_05t:1098_0	Apica tayo puṅgavā – gavasatajeṭṭhako usabho, gavasahassajeṭṭhako vasabho. Vajasatajeṭṭhako	1098	
PA_tika-s01_05t:1098_1	vā usabho, vajasahassajeṭṭhako vasabho. Ekagāmakhette vā jeṭṭho usabho, dvīsu gāmakhettesu	1098	
PA_tika-s01_05t:1098_2	jeṭṭho vasabho, sabbagavaseṭṭho sabbattha jeṭṭho sabbaparissayasaho seto pāsādiko	1098	
PA_tika-s01_05t:1098_3	mahābhāravaho asanisatasaddehipi akampanīyo nisabhoti. Nisabhova idha “usabho”ti	1098	
PA_tika-s01_05t:1098_4	adhippeto. Idampi hi tassa pariyāyavacanaṃ. Usabhassa idanti āsabhaṃ, idaṃ pana āsabhaṃ	1098	
PA_tika-s01_05t:1098_5	viyāti āsabhaṃ. Yatheva hi nisabhasaṅkhāto usabho usabhabalena samannāgato catūhi	1098	
PA_tika-s01_05t:1098_6	pādehi pathaviṃ uppīḷetvā acalaṭṭhānena tiṭṭhati, evaṃ tathāgatopi dasatathāgatabalena	1098	
PA_tika-s01_05t:1098_7	samannāgato catūhi vesārajjapādehi aṭṭhaparisāpathaviṃ uppīḷetvā sadevake loke kenaci	1098	
PA_tika-s01_05t:1098_8	paccatthikena paccāmittena akampiyo acalaṭṭhānena tiṭṭhati. Evaṃ tiṭṭhamānova taṃ	1098	
PA_tika-s01_05t:1098_9	āsabhaṃ ṭhānaṃ paṭivijānāti upagacchati na paccakkhāti attani āropeti. Tena vuttaṃ	1098	
PA_tika-s01_05t:1098_10	“āsabhaṃ ṭhānaṃ paṭijānātī”ti.	10981	
PA_tika-s01_05t:1099_0	Sīhanādaṃ nadatīti “seṭṭhanādaṃ abhītanādaṃ nadatī”ti vuttovāyamattho. Atha vā sīhanādasadisaṃ	1099	
PA_tika-s01_05t:1099_1	nādaṃ nadati. Ayamattho khandhavaggasaṃyutte āgatena sīhanādasuttena dīpetabbo. Yathā	1099	
PA_tika-s01_05t:1099_2	vā sīho migarājā parissayānaṃ sahanato, goṇamahiṃ samattavāraṇādīnaṃ hananato ca	1099	
PA_tika-s01_05t:1099_3	“sīho”ti vuccati, evaṃ tathāgato munirājā lokadhammānaṃ sahanato, parappavādānaṃ	1099	
PA_tika-s01_05t:1099_4	hananato ca “sīho”ti vuccati. Evaṃ vuttassa sīhassa nādaṃ nadati. Tattha yathā migasīho	1099	
PA_tika-s01_05t:1099_5	sīhabalena samannāgato sabbattha visārado vigatalomahaṃso sīhanādaṃ nadati, evaṃ	1099	
PA_tika-s01_05t:1099_6	tathāgatasīho dasatathāgatabalena samannāgato aṭṭhasu parisāsu visārado vigatalomahaṃso	1099	
PA_tika-s01_05t:1099_7	“iti rūpa”ntiādinā nayena nānāvidhadesanāvilāsasampannaṃ sīhanādaṃ nadati. Tena vuttaṃ	1099	
PA_tika-s01_05t:1099_8	“parisāsu sīhanādaṃ nadatī”ti.	1099	
PA_tika-s01_05t:1100_0	Pañhaṃ abhisaṅkharitvāti ñātumicchitaṃ atthaṃ attano ñāṇabalānurūpaṃ abhisaṅkharitvā.	1100	
PA_tika-s01_05t:1100_1	Taṅkhaṇaññevāti pucchitakkhaṇeyeva ṭhānuppattikapaṭibhānena vissajjeti. Ajjhāsayānurūpaṃ,	1100	
PA_tika-s01_05t:1100_2	atthadhammānurūpañca vissajjanato cittaṃ paritosetiyeva. Assāti samaṇassa gotamassa.	1100	
PA_tika-s01_05t:1100_3	Sotabbaṃ maññantīti aṭṭhakkhaṇavajjitena navamena khaṇena labbhamānattā “yaṃ no satthā	1100	
PA_tika-s01_05t:1100_4	sāsati, taṃ mayaṃ sossāmā”ti ādarabhāvajātā mahanteneva ussāhena sotabbaṃ sampaṭicchitabbaṃ	1100	
PA_tika-s01_05t:1100_5	maññati. Kallacittā muducittāti pasādābhivuddhiyā vigatupakkilesatāya kallacittā	1100	
PA_tika-s01_05t:1100_6	muducittā honti. Muddhappasannāti tucchappasannā niratthakappasannā. Pasannākāro	1100	
PA_tika-s01_05t:1100_7	nāma pasannehi kātabbasakkāro, so duvidho dhammāmisapūjāvasena, tattha āmisapūjaṃ	1100	
PA_tika-s01_05t:1100_8	dassento “paṇītānī”tiādimāha. Dhammapūjā pana pāḷiyameva “tathattāya paṭipajjantī”ti	1100	
PA_tika-s01_05t:1100_9	iminā dassitā. Tathābhāvāyāti yathābhāvāya yassa vaṭṭadukkhanissaraṇassa atthāya	1100	
PA_tika-s01_05t:1100_10	dhammo desito, tathābhāvāya. Tadevatthaṃ dassetuṃ “dhammānudhammapaṭipattipūraṇatthāyā”ti	11001	
PA_tika-s01_05t:1100_11	vuttaṃ. Dhammānudhammapaṭipatti hi vaṭṭadukkhanissaraṇapariyosānā, sā ca dhammānudhammapaṭipatti	11001	
PA_tika-s01_05t:1100_12	yāya anupubbiyā paṭipajjitabbā, paṭipajjantānañca sati ajjhattikaṅgasamavāye ekaṃsikā	11001	
PA_tika-s01_05t:1100_13	tassā pāripūrīti taṃ anupubbiṃ dassento “keci saraṇesū”tiādimāha. Yathā pūrentā pūretuṃ	11001	
PA_tika-s01_05t:1100_14	sakkoti nāma, tathā pūraṇaṃ dassetuṃ “sabbākārena pana pūrentī”ti vuttaṃ.	11001	
PA_tika-s01_05t:1101_0	Imasmiṃ panokāseti “paṭipannā ca ārādhentī”ti sīhanādakiccapāripūriṭṭhapane pāḷipadese.	1101	
PA_tika-s01_05t:1101_1	Samodhānetabbāti saṅkalayitabbā. Ekaccaṃ…pe… passāmīti bhagavato eko sīhanādo asādhāraṇo	1101	
PA_tika-s01_05t:1101_2	aññehi appaṭivattiyo seṭṭhanādo abhītanādoti katvā. Esa nayo sesesupi. Aparaṃ tapassinti	1101	
PA_tika-s01_05t:1101_3	adhikāro. Purimānaṃ dasannanti “ekaccaṃ tapassiṃ niraye nibbattaṃ passāmī”ti vuttasīhanādato	1101	
PA_tika-s01_05t:1101_4	paṭṭhāya yāva “vimuttiyā mayhaṃ sadiso natthī”ti vuttasīhanādā purimakānaṃ dasannaṃ	1101	
PA_tika-s01_05t:1101_5	sīhanādānaṃ, niddhāraṇe cetaṃ sāmivacanaṃ. Tenāha “ekekassā”ti. “Parisāsu ca nadatī”ti	1101	
PA_tika-s01_05t:1101_6	ādayo “paṭipannā ca maṃ ārādhentī”ti pariyosānā dasa dasa sīhanādā parivārā. “Ekaccaṃ	1101	
PA_tika-s01_05t:1101_7	tapassiṃ niraye nibbattaṃ passāmī”ti hi sīhanādaṃ nadanto bhagavā parisāsu nadati	1101	
PA_tika-s01_05t:1101_8	visārado hutvā nadati, tattha ca pañhaṃ pucchanti, pañhaṃ vissajjeti, vissajjanena	1101	
PA_tika-s01_05t:1101_9	parassa cittaṃ ārādheti, sutvā sotabbaṃ maññanti, sutvā ca bhagavato pasīdanti, pasannā	1101	
PA_tika-s01_05t:1101_10	ca pasannākāraṃ karonti, yaṃ paṭipattiṃ deseti, tathattāya paṭipajjanti, paṭipannā	11011	
PA_tika-s01_05t:1101_11	ca maṃ ārādhentīti evaṃ parivāretvā atthayojanā sambhavati. Ayameva nayo sesesupi navasu.	11011	
PA_tika-s01_05t:1102_0	“Eva”ntiādinā yathāvuttānaṃ sīhanādānaṃ saṅkalayitvā dassanaṃ. Te dasāti “parisāsu	1102	
PA_tika-s01_05t:1102_1	ca nadatī”ti ādayo dasa sīhanādā. Purimānaṃ dasannanti yathāvuttānaṃ mūlabhūtānaṃ	1102	
PA_tika-s01_05t:1102_2	purimakānaṃ dasasīhanādānaṃ. Parivāravasenāti mūliṃ katvā paccekaṃ parivāravasena	1102	
PA_tika-s01_05t:1102_3	yojiyamānā sataṃ sīhanādā. Purimā ca dasāti mūlamūliyo katvā parivāravasena ayojiyamānā	1102	
PA_tika-s01_05t:1102_4	purimakā ca dasāti evaṃ dasādhikaṃ sīhanādasataṃ hoti. Aññasmiṃ pana sutteti majjhimāgamacūḷasīhanādasuttādimhi	1102	
PA_tika-s01_05t:1102_5	tenāti saṅkhyāmahattena. Mahāsīhanādattā idaṃ suttaṃ “mahāsīhanāda”nti vuccati, na	1102	
PA_tika-s01_05t:1102_6	pana majjhimanikāye mahāsīhanādasuttamiva cūḷasīhanādasuttamupādāyāti adhippāyo.	1102	
PA_tika-s01_05t:1103	Titthiyaparivāsakathāvaṇṇanā	110	
PA_tika-s01_05t:1104_0	404. Paṭisedhetvāti tathā bhāvābhāvadassanena paṭikkhipitvā. Yaṃ bhagavā pāthikavagge	1104	
PA_tika-s01_05t:1104_1	udumbarikasutte “idha nigrodha tapassī”tiādinā upakkilesavibhāgaṃ, pārisuddhivibhāgañca	1104	
PA_tika-s01_05t:1104_2	dassento saparisassa nigrodhaparibbājakassa purato sīhanādaṃ nadati, taṃ dassetuṃ	1104	
PA_tika-s01_05t:1104_3	“idānī”tiādi vuttaṃ. Naditapubbanti udumbarikasutte āgatanayena pubbe nigrodhaparibbājakassa	1104	
PA_tika-s01_05t:1104_4	naditaṃ. Tapabrahmacārīti uttamatapacārī, tapena vā vīriyena brahmacārī. Idanti “rājagahe…pe…	1104	
PA_tika-s01_05t:1104_5	pañhaṃ apucchī”ti pāḷiyaṃ āgatavacanaṃ. Ācariyena pana yathāvuttaṃ aṭṭhakathāvacanameva	1104	
PA_tika-s01_05t:1104_6	paccāmaṭṭhaṃ. Ettha ca kāmaṃ yadā nigrodho pañhamapucchi, bhagavā cassa vissajjesi,	1104	
PA_tika-s01_05t:1104_7	na tadā bhagavā gijjhakūṭe pabbate viharati, rājagahasamīpeyeva udumbarikāya deviyā	1104	
PA_tika-s01_05t:1104_8	uyyāne viharati tattheva tathā pucchitattā, vissajjitattā ca, tathāpi gijjhakūṭe	1104	
PA_tika-s01_05t:1104_9	pabbate bhagavato vihāro na tāva vicchinno, tasmā pāḷiyaṃ “tatra ma”ntiādivacanaṃ,	1104	
PA_tika-s01_05t:1104_10	aṭṭhakathāyañca “tatra rājagahe gijjhakūṭe pabbate viharantaṃ ma”ntiādivacanaṃ vuttanti	11041	
PA_tika-s01_05t:1104_11	imamatthampi “yaṃ taṃ bhagavā”tiādinā viññāpetīti daṭṭhabbaṃ. “Gijjhakūṭe pabbate”ti	11041	
PA_tika-s01_05t:1104_12	idaṃ tattha katavihāraṃ sandhāya vuttanti dasseti “gijjhakūṭe mahāvihāre”ti iminā.	11041	
PA_tika-s01_05t:1104_13	Udumbarikāyāti tannāmikāya. Uyyāneti tattha kataparibbājakārāmaṃ sandhāya vadati.	11041	
PA_tika-s01_05t:1104_14	Nigrodho nāma channaparibbājako. Sandhāno nāma pañcaupāsakasataparivāro anāgāmiupāsako.	11041	
PA_tika-s01_05t:1104_15	Kathāsallāpanti “yagghe gahapati jāneyyāsi, kena samaṇo gotamo saddhiṃ sallapatī”tiādinā	11041	
PA_tika-s01_05t:1104_16	sallāpakathaṃ. Paranti atisayatthe nipāto. Viyāti padapūraṇamatte yathā taṃ “ativiyā”ti.	11041	
PA_tika-s01_05t:1104_17	Andhabālanti paññācakkhunā andhaṃ bālajanaṃ. Yogeti naye, dukkhanissaraṇūpāyeti attho.	11041	
PA_tika-s01_05t:1105_0	405. Anenāti bhagavatā. Khandhaketi mahāvagge pabbajjakhandhake yaṃ parivāsaṃ parivasatīti	1105	
PA_tika-s01_05t:1105_1	yojanā. “Pubbe aññatitthiyo bhūtoti aññatitthiyapubbo”ti ācariyasāriputtattherena	1105	
PA_tika-s01_05t:1105_2	vuttaṃ. Paṭhamaṃ pabbajjaṃ gahetvāva parivasatīti āha “sāmaṇerabhūmiyaṃ ṭhito”ti.	1105	
PA_tika-s01_05t:1105_3	Tanti dvīhi ākārehi vuttaṃ parivāsaṃ. Pabbajjanti “ākaṅkhati pabbajjaṃ, ākaṅkhati	1105	
PA_tika-s01_05t:1105_4	upasampada”nti ettha vuttaṃ pabbajjaggahaṇaṃ. “Uttaridirattatirattaṃ sahaseyyaṃ kappeyyā”ti	1105	
PA_tika-s01_05t:1105_5	ettha dirattaggahaṇaṃ viya vacanasiliṭṭhatāvaseneva vuttaṃ. Yasmā pana sāmaṇerabhūmiyaṃ	1105	
PA_tika-s01_05t:1105_6	ṭhiteneva parivasitabbaṃ, na gihibhūtena, tasmā aparivasitvāyeva pabbajjaṃ labhati.	1105	
PA_tika-s01_05t:1105_7	Na gāmappavesanādīnīti ettha ādisaddena navesiyāvidhavāthullakumārikapaṇḍakabhikkhunigocaratā,	1105	
PA_tika-s01_05t:1105_8	sabrahmacārīnaṃ kiṃ karaṇīyesu dakkhānalasāditā, uddesaparipucchādīsu tibbacchandatā,	1105	
PA_tika-s01_05t:1105_9	yassa titthāyatanato idhāgato, tassa avaṇṇabhaṇane attamanatā, buddhādīnaṃ avaṇṇabhaṇane	1105	
PA_tika-s01_05t:1105_10	anattamanatā, yassa titthāyatanato idhāgato, tassa vaṇṇabhaṇane anattamanatā, buddhādīnaṃ	11051	
PA_tika-s01_05t:1105_11	vaṇṇabhaṇane attamanatāti imesaṃ sattavattānaṃ saṅgaho veditabbo. Pūrentena parivasitabbanti	11051	
PA_tika-s01_05t:1105_12	yadā parivasati, tadā pūramānena parivasitabbaṃ. Aṭṭhavattapūraṇenāti yathāvuttānaṃ	11051	
PA_tika-s01_05t:1105_13	aṭṭhannaṃ vattānaṃ pūraṇena. Etthāti parivāse, upasampadāya vā. Ghaṃsitvā koṭṭetvāti	11051	
PA_tika-s01_05t:1105_14	ajjhāsayavīmaṃsanavasena suvaṇṇaṃ viya ghaṃsitvā koṭṭetvā. Pabbajjāyāti nidassanamattaṃ.	11051	
PA_tika-s01_05t:1105_15	Upasampadāpi hi tena saṅgayhati.	11051	
PA_tika-s01_05t:1106_0	“Gaṇamajjhe nisīditvāti upasampadākammassa gaṇappahonakānaṃ bhikkhūnaṃ majjhe saṅghatthero	1106	
PA_tika-s01_05t:1106_1	viya tassa anuggahatthaṃ nisīditvā”ti ācariyena vuttaṃ, idāni pana bahūsupi potthakesu	1106	
PA_tika-s01_05t:1106_2	“taṃ nisīdāpetvā”ti kāritavasena pāṭho dissati. Aciramupasampannassa assāti acirūpasampanno,	1106	
PA_tika-s01_05t:1106_3	atthamattaṃ pana dassetuṃ “upasampanno hutvā naciramevā”ti āha. Kāyacittavivekāva	1106	
PA_tika-s01_05t:1106_4	idhādhippetā upadhivivekatthaṃ paṭipajjanādhikārattāti vuttaṃ “kāyena ceva cittena	1106	
PA_tika-s01_05t:1106_5	cā”ti. Vūpakaṭṭhoti vivitto. Tādisassa sīlavisodhane appamādo avuttasiddhoti kammaṭṭhāne	1106	
PA_tika-s01_05t:1106_6	appamādameva dasseti. Pesitacittoti nibbānaṃ pati pesitacitto, tanninno tappoṇo tappabbhāroti	1106	
PA_tika-s01_05t:1106_7	vuttaṃ hoti, evaṃbhūto ca tathā anapekkhatāya vissajjitakāyo nāmāti adhippāyamāvikātuṃ	1106	
PA_tika-s01_05t:1106_8	“vissaṭṭhaattabhāvo”ti vuttaṃ. Attāti cettha cittaṃ vuccati rūpakāyassa avisayattā.	1106	
PA_tika-s01_05t:1106_9	Yassāti arahattaphalassa. Jātikulaputtāpi ācārasampannā eva arahattādhigamāya pabbajjāpekkhā	1106	
PA_tika-s01_05t:1106_10	hontīti tepi jātikulaputte teheva ācārakulaputtehi ekasaṅgahe karonto “ācārakulaputtā”ti	11061	
PA_tika-s01_05t:1106_11	āha. Iminā hi ācārasampannā jātikulaputtāpi saṅgahitā honti. Ācārasampannānamevādhippetabhāvo	11061	
PA_tika-s01_05t:1106_12	ca “sammadevā”ti saddantarena viññāyati. “Otiṇṇomhi jātiyā”tiādinā nayena hi saṃvegapubbikaṃ	11061	
PA_tika-s01_05t:1106_13	yathānusiṭṭhaṃ pabbajjaṃ sandhāya “sammadevā”ti vuttaṃ. Tenāha “hetunāva kāraṇenevā”ti.	11061	
PA_tika-s01_05t:1106_14	Tattha hetunāti nayena upāyena. Kāraṇenevāti tabbivaraṇavacanaṃ. Tanti arahattaphalaṃ.	11061	
PA_tika-s01_05t:1106_15	Tadeva hi “anuttaraṃ brahmacariyapariyosāna”nti vattumarahati aññesaṃ tathā abhāvato.	11061	
PA_tika-s01_05t:1106_16	“Yaṃtaṃsaddā niccasambandhā”ti saddanayenapi tadatthaṃ dasseti “tassa hī”tiādinā.	11061	
PA_tika-s01_05t:1106_17	“Yassatthāya…pe… pabbajjantī”ti pubbe vuttassa tassa arahattaphalassa atthāya kulaputtā	11061	
PA_tika-s01_05t:1106_18	pabbajanti, tasmā arahattaphalamidhādhippetanti viññāyatīti adhippāyo. Natthi paro	11061	
PA_tika-s01_05t:1106_19	jano tathā sacchikaraṇe paccayo yassāti aparappaccayo, taṃ. Upa-saddo viya saṃ-saddopi	11061	
PA_tika-s01_05t:1106_20	dhātusaddānuvattakoti vuttaṃ “pāpuṇitvā”ti, patvā adhigantvāti attho. Upa-saddo vā	11062	
PA_tika-s01_05t:1106_21	dhātusaddānuvattako, saṃ-saddo pana dhātuvisesakoti āha “sampādetvā”ti, asekkhā sīlasamādhipaññāyo	11062	
PA_tika-s01_05t:1106_22	nipphādetvā, paripūretvāvāti attho.	11062	
PA_tika-s01_05t:1107_0	Niṭṭhāpetunti nigamanavasena pariyosāpetuṃ. “Brahmacariyapariyosānaṃ…pe… vihāsī”ti	1107	
PA_tika-s01_05t:1107_1	iminā eva hi arahattanikūṭena desanā pariyosāpitā, taṃ pana nigametuṃ “aññataro…pe…	1107	
PA_tika-s01_05t:1107_2	ahosī”ti dhammasaṅgāhakehi vuttaṃ. Ekatova idha aññataro, na pana nāmagottādīhi apākaṭato.	1107	
PA_tika-s01_05t:1107_3	Arahantānanti ubbāhane cetaṃ sāmivacanaṃ. Tathā ubbāhitattā ca tesamabbhantaroti	1107	
PA_tika-s01_05t:1107_4	attho āpannoti adhippāyaṃ dassento “bhagavato”tiādimāha. Keci pana evaṃ vadanti –	1107	
PA_tika-s01_05t:1107_5	arahantānanti cetaṃ sambandheyeva sāmivacanaṃ, ato cettha saha pāṭhasesena adhippāyamatthaṃ	1107	
PA_tika-s01_05t:1107_6	dassetuṃ “bhagavato”tiādi vuttanti. Yaṃ panettha atthato na vibhattaṃ, taṃ suviññeyyameva.	1107	
PA_tika-s01_05t:1108_0	Iti sumaṅgalavilāsiniyā dīghanikāyaṭṭhakathāya paramasukhumagambhīraduranubodhatthaparidīpanāya	1108	
PA_tika-s01_05t:1108_1	suvimalavipulapaññāveyyattiyajananāya sādhuvilāsiniyā nāma līnatthappakāsaniyā mahāsīhanādasuttavaṇṇanāya līnatthapakāsanā.	1108	
PA_tika-s01_05t:1109	Mahāsīhanādasuttavaṇṇanā niṭṭhitā.	110	
PA_tika-s01_05t:1110	9. Poṭṭhapādasuttavaṇṇanā	111	
PA_tika-s01_05t:1111	Poṭṭhapādaparibbājakavatthuvaṇṇanā	111	
PA_tika-s01_05t:1112_0	406. Evaṃ mahāsīhanādasuttaṃ saṃvaṇṇetvā idāni poṭṭhapādasuttaṃ saṃvaṇṇento yathānupubbaṃ	1112	
PA_tika-s01_05t:1112_1	saṃvaṇṇanokāsassa pattabhāvaṃ vibhāvetuṃ, mahāsīhanādasuttassānantaraṃ saṅgītassa	1112	
PA_tika-s01_05t:1112_2	suttassa poṭṭhapādasuttabhāvaṃ vā pakāsetuṃ “evaṃ me sutaṃ…pe… sāvatthiyanti poṭṭhapādasutta”nti	1112	
PA_tika-s01_05t:1112_3	āha. “Sāvatthiya”nti idaṃ samīpatthe bhummanti dassetuṃ “sāvatthiṃ upanissāyā”ti	1112	
PA_tika-s01_05t:1112_4	vuttaṃ, cīvarādipaccayapaṭibaddhatāya upanissayaṃ katvāti attho. Jeto nāma rājakumāro,	1112	
PA_tika-s01_05t:1112_5	tena ropitattā saṃvaḍḍhitattā paripālitattā jetassa vanaṃ upavananti atthamāha “jetassa	1112	
PA_tika-s01_05t:1112_6	kumārassa vane”ti. Sudatto nāma gahapati anāthānaṃ piṇḍassa dāyakattā anāthapiṇḍiko.	1112	
PA_tika-s01_05t:1112_7	Tena jetassa hatthato aṭṭhārasahiraññakoṭisantharaṇena taṃ kiṇitvā aṭṭhārasahiraññakoṭīheva	1112	
PA_tika-s01_05t:1112_8	senāsanaṃ kārāpetvā aṭṭhārasahiraññakoṭīheva vihāramahaṃ niṭṭhāpetvā evaṃ catupaññāsahiraññakoṭipariccāgena	1112	
PA_tika-s01_05t:1112_9	so ārāmo buddhappamukhassa bhikkhusaṅghassa niyyātito. Tenāha “anāthapiṇḍikena gahapatinā	1112	
PA_tika-s01_05t:1112_10	ārāmo kārito”ti. Pupphaphalapallavādiguṇasampattiyā, pāṇino nivāsaphāsutādinā vā	11121	
PA_tika-s01_05t:1112_11	visesena pabbajitā tato tato āgamma ramanti anukkaṇṭhitā hutvā nivasanti etthāti	11121	
PA_tika-s01_05t:1112_12	ārāmo. Atha vā yathāvuttaguṇasampattiyā tattha tattha gatepi attano abbhantare ānetvā rametīti ārāmo.	11121	
PA_tika-s01_05t:1113_0	Phoṭo yassa pādesu jātoti poṭṭhapādo. Phoṭo poṭṭhoti hi pariyāyo. Paribbājako duvidho	1113	
PA_tika-s01_05t:1113_1	channaparibbājako, acchannaparibbājako ca. Tattha acchannaparibbājakopi acelako ājīvakoti	1113	
PA_tika-s01_05t:1113_2	duvidho. Tesu acelako sabbena sabbaṃ naggo, ājīvako pana upari ekameva vatthaṃ upakacchakantare	1113	
PA_tika-s01_05t:1113_3	pavesetvā pariharati, heṭṭhā naggo. Ayaṃ pana duvidhopesa na hotīti vuttaṃ “channaparibbājako”ti,	1113	
PA_tika-s01_05t:1113_4	vatthacchāyāchādanapabbajjūpagatattā channaparibbājakasaṅkhyaṃ gatoti attho. Brāhmaṇamahāsāloti	1113	
PA_tika-s01_05t:1113_5	mahāvibhavatāya mahāsārataṃ patto brāhmaṇo. Gaṇācariyoti sāpekkhatāya samāso. Samayanti	1113	
PA_tika-s01_05t:1113_6	sāmaññaniddeso, ekasesaniddeso vā, taṃ taṃ samayanti attho. Pavadantīti pakārato	1113	
PA_tika-s01_05t:1113_7	vadanti, attanā attanā uggahitaniyāmena yathā tathā samayaṃ vadantīti attho. Tārukkhoti	1113	
PA_tika-s01_05t:1113_8	tassa nāmaṃ. Pabhuti saddena todeyyajāṇusoṇīsoṇadaṇḍakūṭadantādike saṅgaṇhāti, ādisaddena	1113	
PA_tika-s01_05t:1113_9	pana channaparibbājakādike. Tinduko nāma kāḷakkhandharukkho. Cīranti panti. Tindukā	1113	
PA_tika-s01_05t:1113_10	cīraṃ ettha santīti tindukacīro. Tathā ekā sālā etthāti ekasālako. Bhūtapubbagatiyā	11131	
PA_tika-s01_05t:1113_11	tamatthaṃ vitthārato dassento “yasmā”tiādimāha. Iti katvāti iminā kāraṇena. “Tasmi”ntiādinā	11131	
PA_tika-s01_05t:1113_12	yathāpāṭhaṃ vibhatyantadassanaṃ.	11131	
PA_tika-s01_05t:1114_0	Anekākārānavasesañeyyatthavibhāgato, aparāparuppattito ca bhagavato ñāṇaṃ loke patthaṭamiva	1114	
PA_tika-s01_05t:1114_1	hotīti vuttaṃ “sabbaññutaññāṇaṃ pattharitvā”ti, yato tassa ñāṇajālatā vuccati. Veneyyānaṃ	1114	
PA_tika-s01_05t:1114_2	tadantogadhabhāvo heṭṭhā vuttova. Veneyyasattapariggaṇhanatthaṃ samannāhāre kate	1114	
PA_tika-s01_05t:1114_3	paṭhamaṃ nesaṃ veneyyabhāveneva upaṭṭhānaṃ hoti, atha saraṇagamanādivasena kiccanipphatti	1114	
PA_tika-s01_05t:1114_4	vīmaṃsīyatīti āha “kinnu kho bhavissatīti upaparikkhanto”ti. Nirodhanti saññānirodhaṃ.	1114	
PA_tika-s01_05t:1114_5	Nirodhā vuṭṭhānanti tato nirodhato vuṭṭhānaṃ saññuppattiṃ. Sabbabuddhānaṃ ñāṇena	1114	
PA_tika-s01_05t:1114_6	saṃsanditvāti yathā te nirodhaṃ, nirodhato vuṭṭhānañca byākariṃsu, byākarissanti	1114	
PA_tika-s01_05t:1114_7	ca, tathā byākaraṇavasena saṃsanditvā. Katipāhaccayenāti dvīhatīhaccayena. Pāḷiyameva	1114	
PA_tika-s01_05t:1114_8	hi imamatthaṃ vakkhati. Saraṇaṃ gamissatīti “saraṇa”miti gamissati. “Hatthisāriputtoti	1114	
PA_tika-s01_05t:1114_9	hatthisārino putto”ti ācariyena vuttaṃ. Adhunā pana “citto hatthisāriputto” tveva	1114	
PA_tika-s01_05t:1114_10	pāṭho dissati, citto nāma hatthācariyassa puttoti attho.	11141	
PA_tika-s01_05t:1115_0	Surattadupaṭṭanti rajanena sammā rattaṃ diguṇaṃ antaravāsakaṃ parivattanavasena nivāsetvā.	1115	
PA_tika-s01_05t:1115_1	“Yugandharapabbataṃ parikkhipitvā”ti idaṃ parikappavacanaṃ “tādiso atthi ce, taṃ	1115	
PA_tika-s01_05t:1115_2	viyā”ti. Meghavaṇṇanti rattameghavaṇṇaṃ, sañjhāpabhānurañjitameghasaṅkāsanti attho.	1115	
PA_tika-s01_05t:1115_3	Paṭhamena cettha saṇṭhānasampattiṃ dasseti, dutiyena vaṇṇasampattiṃ. Ekaṃsavaragatanti	1115	
PA_tika-s01_05t:1115_4	vāmaṃsavarappavattaṃ. Tathā hi suttanipātaṭṭhakathāyaṃ vaṅgīsasuttavaṇṇanāyaṃ vuttaṃ	1115	
PA_tika-s01_05t:1115_5	“ekaṃsanti ca vāmaṃsaṃ pārupitvā ṭhitassetaṃ adhivacanaṃ. Yato yathā vāmaṃsaṃ pārupitvā	1115	
PA_tika-s01_05t:1115_6	ṭhitaṃ hoti, tathā cīvaraṃ katvāti evamassattho veditabbo”ti [su. ni. aṭṭha. nigrodhakappasutta	1115	
PA_tika-s01_05t:1115_7	(vaṅgīsasutta) vaṇṇanā] tattha etanti “ekaṃsaṃ cīvaraṃ katvā”ti vacanaṃ. Yatoti yathāvuttavacanassa	1115	
PA_tika-s01_05t:1115_8	pārupitvā ṭhitasseva adhivacanattā evamassa attho veditabboti sambandho. Paccagghanti	1115	
PA_tika-s01_05t:1115_9	ekaṃ katvā anadhiṭṭhitakāle pāṭekkaṃ mahagghaṃ, paccagghaṃ vā abhinavaṃ, abbhuṇhe	1115	
PA_tika-s01_05t:1115_10	taṅkhaṇe nibbattanti attho. Purimañcettha atthavikappaṃ keci na icchati. Tathā hi	11151	
PA_tika-s01_05t:1115_11	ācariyeneva udānaṭṭhakathāyaṃ vuttaṃ “paccaggheti abhinave, paccekaṃ mahagghatāya	11151	
PA_tika-s01_05t:1115_12	paccaggheti keci, taṃ na sundaraṃ. Na hi buddhā bhagavanto mahagghaṃ paṭiggaṇhanti,	11151	
PA_tika-s01_05t:1115_13	paribhuñjanti cā”ti, idhāpi tena pacchimoyeva atthavikappo gahito. Abhinavatāya “paccaggha”nti	11151	
PA_tika-s01_05t:1115_14	ca idaṃ ādito tathā laddhavohārena, anaññaparibhogatāya ca vuttaṃ, tathā vā satthu	11151	
PA_tika-s01_05t:1115_15	adhiṭṭhānena taṃ pattaṃ sabbakālaṃ “paccaggha”ntveva vuccati. Selamayapattanti muggavaṇṇasilāmayaṃ	11151	
PA_tika-s01_05t:1115_16	catumahārājadattiyaṃ pattaṃ. Ayameva hi bhagavatā niccaparibhutto patto samacittasuttavaṇṇanādīsupi tathā vuttattā.	11151	
PA_tika-s01_05t:1116_0	407. Attano rucivasena ajjhāsayavasena, na parehi ussāhitoti adhippāyo. “Atippagabhāvameva	1116	
PA_tika-s01_05t:1116_1	disvā”ti ca idaṃ bhūtakathanaṃ na tāva bhikkhācaraṇavelā sampattāti dassanatthaṃ.	1116	
PA_tika-s01_05t:1116_2	Bhagavā hi tadā kālasseva vihārato nikkhanto “vāsanābhāgiyāya dhammadesanāya poṭṭhapādaṃ	1116	
PA_tika-s01_05t:1116_3	anuggaṇhissāmī”ti. Pāḷiyaṃ atippago khoti ettha “pago”ti idaṃ kaccāyanamatena pa-iccupasaggato	1116	
PA_tika-s01_05t:1116_4	o-kāraga-kārāgamane siddhaṃ. Pa-saddoyeva pātoatthaṃ vadati. Aññesaṃ pana saddavidūnaṃ	1116	
PA_tika-s01_05t:1116_5	matena pātopadamiva nepātikaṃ. Teneva tattha tattha aṭṭhakathāsu vuttaṃ “atippago	1116	
PA_tika-s01_05t:1116_6	khoti ativiya pāto”ti. Apica paṭhamaṃ gacchati divasabhāvena pavattatīti pagoti nibbacanaṃ	1116	
PA_tika-s01_05t:1116_7	iminā dassitaṃ. Duvidho khalusaddo viya hi pagoti saddo nāmanipātopasaggavasena tividho.	1116	
PA_tika-s01_05t:1116_8	Evañhi idha “atippagabhāvameva disvā”ti vacanaṃ upapannaṃ hoti.	1116	
PA_tika-s01_05t:1117_0	Yaṃnūnāti esa nipāto aññattha saṃsayaparidīpano, idha pana saṃsayapatirūpakaparidīpanova.	1117	
PA_tika-s01_05t:1117_1	Kasmā “saṃsayaparidīpane”ti vuttaṃ, nanu buddhānaṃ saṃsayo natthīti āha “buddhānañcā”tiādi.	1117	
PA_tika-s01_05t:1117_2	Saṃsayo nāma natthi bodhimūle eva tassa samugghāṭitattā. Parivitakkapubbabhāgoti	1117	
PA_tika-s01_05t:1117_3	adhippetakiccassa pubbabhāge pavattaparivitakko. Esāti “karissāma, na karissāmā”tiādiko	1117	
PA_tika-s01_05t:1117_4	esa cittācāro sabbabuddhānaṃ labbhati sambhavati vicāraṇavaseneva pavattanato, na	1117	
PA_tika-s01_05t:1117_5	pana saṃsayavasena. Tenāhāti yenesa sabbabuddhānaṃ labbhati, tena bhagavā evamāhāti	1117	
PA_tika-s01_05t:1117_6	imameva pāḷiṃ imassa atthassa sādhakaṃ karoti. Ayaṃ aṭṭhakathāto aparo nayo – yaṃnūnāti	1117	
PA_tika-s01_05t:1117_7	parikappane nipāto. “Upasaṅkameyya”nti kiriyāpadena vuccamānoyeva hi attho anena	1117	
PA_tika-s01_05t:1117_8	jotīyati. Tasmā ahaṃ yaṃnūna yadi pana upasaṅkameyyaṃ sādhu vatāti yojanā. “Yadi	1117	
PA_tika-s01_05t:1117_9	panā”ti idampi tena samānatthanti vuttaṃ “yadi panāhanti attho”ti.	1117	
PA_tika-s01_05t:1118_0	408. Assāti paribbājakaparisāya. Uddhaṃgamanavasenāti unnatabahulatāya uggantvā uggantvā	1118	
PA_tika-s01_05t:1118_1	pavattanavasena. Disāsu patthaṭavasenāti vipulabhāvena bhūtaparamparāya sabbadisāsu	1118	
PA_tika-s01_05t:1118_2	pattharaṇavasena. Ettha ca pāḷiyaṃ yathā unnatapāyo saddo unnādo, evaṃ vipulabhāvena	1118	
PA_tika-s01_05t:1118_3	uparūpari pavattopi unnādoyevāti tadubhayaṃ ekajjhaṃ katvā “unnādiniyā”ti vuttaṃ,	1118	
PA_tika-s01_05t:1118_4	puna tadubhayameva vibhāgaṃ katvā “uccāsaddamahāsaddāyā”ti. Ato pāḷinayānurūpameva	1118	
PA_tika-s01_05t:1118_5	atthaṃ vivaratīti daṭṭhabbaṃ. Idāni paribbājakaparisāya uccāsaddamahāsaddatākāraṇaṃ,	1118	
PA_tika-s01_05t:1118_6	tassa ca pavattiākāraṃ dassento “tesañhī”tiādimāha. Bālātapeti abhinavuggatasūriyātape.	1118	
PA_tika-s01_05t:1118_7	Kāmassādo nāma kāmaguṇassādo. Bhavassādo nāma kāmarāgādisahagato bhavesu assādo.	1118	
PA_tika-s01_05t:1119	Sūriyuggamane khajjopanamiva nippabhataṃ sandhāya vuttaṃ “khajjopanakūpamā jātā”ti. Lābhasakkāropi no parihīnoti attho bāverujātakena dīpetabbo. Parisadosoti parisāya pavattadoso.	111	
PA_tika-s01_05t:1120_0	409. Saṇṭhapesīti saññamanavasena sammadeva ṭhapesi. Saṇṭhapanañcettha tiracchānakathāya	1120	
PA_tika-s01_05t:1120_1	aññamaññasmiṃ agāravassa cajāpanavasena ācārasikkhāpanaṃ, yathāvuttadosassa nigūhanañca	1120	
PA_tika-s01_05t:1120_2	hotīti āha “sikkhāpesī”tiādi. Nanti parisaṃ. Appasaddanti nissaddaṃ uccāsaddamahāsaddābhāvaṃ.	1120	
PA_tika-s01_05t:1120_3	“Eko nisīdatī”tiādi atthāpattidassanaṃ. Vuddhinti lābhaguṇavuddhiṃ. Patthayamānoti	1120	
PA_tika-s01_05t:1120_4	patthayanahetu. Mānante hi lakkhaṇe, hetumhi ca icchanti saddavidū. Idāni tamatthaṃ	1120	
PA_tika-s01_05t:1120_5	vitthāretuṃ “paribbājakā kirā”tiādi āraddhaṃ. Aparaddhanti aparajjhitaṃ. Nappamajjantīti	1120	
PA_tika-s01_05t:1120_6	pamādaṃ na āpajjanti, na agāravaṃ karontīti vuttaṃ hoti.	1120	
PA_tika-s01_05t:1121_0	410. No āgate ānandoti amhākaṃ bhagavati āgate ānando pīti hoti. “Cirassaṃ kho bhante	1121	
PA_tika-s01_05t:1121_1	bhagavā imaṃ pariyāyamakāsī”ti vacanaṃ pubbepi tattha āgatapubbattā vuttavacanamiva	1121	
PA_tika-s01_05t:1121_2	hotīti codanaṃ samuṭṭhāpetvā pariharanto “kasmā āhā”tiādimāha. Piyasamudācārāti piyālāpā.	1121	
PA_tika-s01_05t:1121_3	Tasmāti tathā piyasamudācārassa pavattanato. Na kevalaṃ ayameva, atha kho aññepi	1121	
PA_tika-s01_05t:1121_4	pabbajitā yebhuyyena bhagavato apacitiṃ karontevāti tadaññesampi bāhullakammena tadatthaṃ	1121	
PA_tika-s01_05t:1121_5	sādhetuṃ “bhagavantañhī”tiādi vuttaṃ. Tattha kāraṇamāha “uccākulīnatāyā”ti, mahāsammatarājato	1121	
PA_tika-s01_05t:1121_6	paṭṭhāya asambhinnakhattiyakulatāyāti attho. Tathā hi soṇadaṇḍena vuttaṃ “samaṇo	1121	
PA_tika-s01_05t:1121_7	khalu bho gotamo uccākulā pabbajito asambhinnakhattiyakulā”ti, tena sāsane appasannānampi	1121	
PA_tika-s01_05t:1121_8	kulagāravena bhagavati apacitiṃ dasseti. Etasmiṃ antare kā nāma kathāti yathāvuttaparicchedabbhantare	1121	
PA_tika-s01_05t:1121_9	kīdisā nāma kathā. Vippakatāti āraddhā hutvā apariyositā. “Kā kathā vippakatā”ti	1121	
PA_tika-s01_05t:1121_10	pana vadanto atthato tassā pariyosāpanaṃ paṭijānāti nāma. Kā kathāti ca avisesacodanā,	11211	
PA_tika-s01_05t:1121_11	tasmā yassā tassā sabbassāpi kathāya pariyosāpanaṃ paṭiññātaṃ hoti, tañca paṭijānanaṃ	11211	
PA_tika-s01_05t:1121_12	padesaññuno avisaṃyanti āha “yāva…pe… sabbaññupavāraṇaṃ pavāresī”ti. Esāti paribbājakaparisāya	11211	
PA_tika-s01_05t:1121_13	kathitā rājakathādikā. Nissārāti niratthakabhāvena sārarahitā.	11211	
PA_tika-s01_05t:1122	Abhisaññānirodhakathāvaṇṇanā	112	
PA_tika-s01_05t:1123_0	411. “Tiṭṭhatesā”ti etassa āpannamatthaṃ dassento “sace”tiādimāha. Sukāraṇanti sundaraṃ	1123	
PA_tika-s01_05t:1123_1	atthāvahaṃ hitāvahaṃ kāraṇaṃ. Yatthāti aññatarissaṃ sālāyaṃ. Nānātitthasaṅkhātāsu	1123	
PA_tika-s01_05t:1123_2	laddhīsu niyuttāti nānātitthiyāṇiyasaddena. Ṇikasaddena vā ka-kārassa ya-kāraṃ katvā	1123	
PA_tika-s01_05t:1123_3	yathā “antiyo”ti. “Ayaṃ kiṃ vadati ayaṃ kiṃ vadatī”ti kutūhalaṃ kolāhalamettha atthīti	1123	
PA_tika-s01_05t:1123_4	kotūhalā, sā eva sālā kotūhalasālāti āha “kotūhaluppattiṭṭhānato”ti. Upasaggamattaṃ	1123	
PA_tika-s01_05t:1123_5	dhātvatthānuvattanato. Saññāsīsenāyaṃ desanā, tasmā saññāsahagatā sabbepi dhammā	1123	
PA_tika-s01_05t:1123_6	gayhanti, tattha pana cittaṃ padhānanti vuttaṃ “cittanirodhe”ti. Pahānavasena pana	1123	
PA_tika-s01_05t:1123_7	accantanirodhassa tehi anadhippetattā, avisayattā ca “khaṇikanirodhe”ti āha. Kāmaṃ	1123	
PA_tika-s01_05t:1123_8	sopi tesaṃ avisayova, atthato pana nirodhakathā vuccamānā tattheva tiṭṭhati, tasmā	1123	
PA_tika-s01_05t:1123_9	atthāpattimattaṃ pati tathā vuttanti veditabbaṃ. Tassāti abhisaññānirodhakathāya.	1123	
PA_tika-s01_05t:1123_10	“Kittighoso”ti ‘aho buddhānubhāvo, bhavantarapaṭicchannampi kāraṇaṃ evaṃ hatthāmalakaṃ	11231	
PA_tika-s01_05t:1123_11	viya paccakkhato dasseti, sāvake ca edise saṃvarasamādāne patiṭṭhāpetī’ti thutighoso	11231	
PA_tika-s01_05t:1123_12	yāva bhavaggā pattharatīti. Ācariyena vuttaṃ. Idāni pana “sakalajambudīpe bhagavato	11231	
PA_tika-s01_05t:1123_13	kathākittighoso pattharatī”ti pāṭho dissati. Paṭibhāgakiriyanti paḷāsavasena paṭibhāgabhūtaṃ	11231	
PA_tika-s01_05t:1123_14	payogaṃ. Bhavantarasamayanti tatra tatra vuṭṭhānasamayaṃ abhūtaparikappitaṃ kiñci	11231	
PA_tika-s01_05t:1123_15	ussāriyavatthuṃ attano samayaṃ katvā kathenti. Kiñcideva sikkhāpadanti “ekamūlakena	11231	
PA_tika-s01_05t:1123_16	bhavitabbaṃ, ettakaṃ velaṃ ekasmiṃyeva ṭhāne nisīditabba”nti evamādikaṃ kiñcideva	11231	
PA_tika-s01_05t:1123_17	kāraṇaṃ sikkhākoṭṭhāsaṃ katvā paññapenti. Nirodhakathanti nirodhasamāpattikathaṃ.	11231	
PA_tika-s01_05t:1124_0	Tesūti kotūhalasālāyaṃ sannipatitesu nānātitthiyasamaṇabrāhmaṇesu. Ekacceti eke.	1124	
PA_tika-s01_05t:1124_1	Purimoti “ahetū appaccayā purisassa saññā uppajjantipi nirujjhantipī”tiādinā vuttavādī.	1124	
PA_tika-s01_05t:1124_2	Etthāti catūsu vādīsu. Yvāyaṃ idha uppajjatīti sambandho. Samāpattinti asaññībhavāvahaṃ	1124	
PA_tika-s01_05t:1124_3	vāyokasiṇaparikammaṃ, ākāsakasiṇaparikammaṃ vā rūpāvacaracatutthajjhānasamāpattiṃ,	1124	
PA_tika-s01_05t:1124_4	pañcamajjhānasamāpattiṃ vā. Nirodheti heṭṭhā vuttanayena saññānirodhe. Hetuṃ apassantoti	1124	
PA_tika-s01_05t:1124_5	yena hetunā asaññībhave saññāya nirodho sabbaso anuppādo, yena ca tato cutassa idha	1124	
PA_tika-s01_05t:1124_6	pañcavokārabhave saññāya uppādo, tadubhayampi hetuṃ avisayatāya apassanto.	1124	
PA_tika-s01_05t:1125_0	Dutiyoti “saññā hi bho purisassa attā”tiādinā vuttavādī. Nanti paṭhamavādiṃ. Nisedhetvāti	1125	
PA_tika-s01_05t:1125_1	“na kho pana metaṃ bho evaṃ bhavissatī”ti evaṃ paṭikkhipitvā. Migasiṅgatāpasassāti	1125	
PA_tika-s01_05t:1125_2	evaṃnāmakatāpasassa. Tassa kira matthake migasiṅgākārena dve cūḷā uṭṭhahiṃsu, “isisiṅgo”tipi	1125	
PA_tika-s01_05t:1125_3	tassa nāmaṃ. Asaññakabhāvanti muñchāpattiyā kiriyāmayasaññāvasena vigatasaññibhāvaṃ.	1125	
PA_tika-s01_05t:1125_4	Vakkhati hi “visaññī hutvā”ti. Cattālīsanipāte āgatanayena migasiṅgatāpasavatthuṃ	1125	
PA_tika-s01_05t:1125_5	saṅkhepato dassetuṃ “migasiṅgatāpaso kirā”tiādi vuttaṃ. Vikkhambhanavasena kilesānaṃ	1125	
PA_tika-s01_05t:1125_6	santāpanato attantapo. Dukkaratapatāya ghoratapo tibbatapo. Nibbisevanabhāvāpādanena	1125	
PA_tika-s01_05t:1125_7	sabbaso milāpitacakkhāditikkhindriyatāya paramadhitindriyo. Sakkavimānanti paṇḍukambalasilāsanaṃ	1125	
PA_tika-s01_05t:1125_8	sandhāyāha. Tañhi tathārūpapaccayā kadāci uṇhaṃ, kadāci thaddhaṃ, kadāci calitaṃ	1125	
PA_tika-s01_05t:1125_9	hoti. “Sakka…pe… patthetī”ti ayoniso cintetvā pesesi. Bhaggoti bhañjitakusalajjhāsayo,	1125	
PA_tika-s01_05t:1125_10	adhunā pana “laggo”ti pāṭhaṃ likhanti. Tena dibbaphassenāti hatthaggahaṇamattadibbaphassena.	11251	
PA_tika-s01_05t:1125_11	Tanti tathā saññāpaṭilābhaṃ. Evamāhāti evaṃ “saññā hi bho purisassa attā”tiādinā	11251	
PA_tika-s01_05t:1125_12	ākārena saññānirodhamāha. Imināva nayena ito paresupi dvīsu ṭhānesu pāḷimāharitvā yojanā veditabbā.	11251	
PA_tika-s01_05t:1126_0	Tatiyoti “santi hi bho samaṇabrāhmaṇā”tiādinā vuttavādī. Āthabbaṇapayoganti āthabbaṇavedavihitaṃ	1126	
PA_tika-s01_05t:1126_1	āthabbaṇikānaṃ visaññibhāvāpādanappayogaṃ. Upakaḍḍhanaṃ āharaṇaṃ. Apakaḍḍhanaṃ apaharaṇaṃ.	1126	
PA_tika-s01_05t:1126_2	Āthabbaṇaṃ payojetvāti āthabbaṇavede āgataṃ aggijuhanapubbakaṃ mantapadaṃ payojetvā	1126	
PA_tika-s01_05t:1126_3	sīsacchinnatādidassanena saññānirodhamāha. Tassāti yassa sīsacchinnatādi dassitaṃ, tassa.	1126	
PA_tika-s01_05t:1127_0	Catutthoti “santi hi bho devatā mahiddhikā”tiādinā vuttavādī. Yakkhadāsīnanti devadāsīnaṃ,	1127	
PA_tika-s01_05t:1127_1	yā “yogavatiyo”tipi vuccanti, yoginiyotipi pākaṭā. Madaniddanti surāmadanimittakaṃ	1127	
PA_tika-s01_05t:1127_2	supanaṃ. Devatūpahāranti naccanagāyanādinā devatānaṃ pūjaṃ. Surāpātinti pātipuṇṇaṃ	1127	
PA_tika-s01_05t:1127_3	suraṃ. Divāti atidivā, ussūreti attho. Tanti tathā supitvā vuṭṭhahanaṃ. Suttakāle	1127	
PA_tika-s01_05t:1127_4	devatānaṃ saññāpakaḍḍhanavasena nirodhaṃ samāpannā, pabuddhakāle saññupakaḍḍhanavasena	1127	
PA_tika-s01_05t:1127_5	nirodhā vuṭṭhitāti maññamānoti adhippāyo.	1127	
PA_tika-s01_05t:1128_0	Eḷamūgakathā viyāti imesaṃ paṇḍitamānīnaṃ kathā andhabālakathāsadisī. Cattāro nirodheti	1128	
PA_tika-s01_05t:1128_1	aññamaññavidhure cattāropi nirodhe. Ekena bhavitabbanti ekasabhāveneva bhavitabbaṃ.	1128	
PA_tika-s01_05t:1128_2	Na bahunāti na ca aññamaññaviruddhena bahuvidhena nānāsabhāvena bhavitabbaṃ. Tenāpi	1128	
PA_tika-s01_05t:1128_3	ekenāti ekasabhāvabhūtena tenāpi nirodhena. Aññenevāti tehi vuttākārato aññākāreneva	1128	
PA_tika-s01_05t:1128_4	bhavitabbaṃ. Soti ekasabhāvabhūto nirodho. Aññatra sabbaññunāti sabbaññubuddhaṃ ṭhapetvā.	1128	
PA_tika-s01_05t:1128_5	Idhāti kotūhalasālāyaṃ. Ayaṃ nirodho ayaṃ nirodhoti dvikkhattuṃ byāpanicchāvacanaṃ	1128	
PA_tika-s01_05t:1128_6	satthā attano desanāvilāsena anekākāravokāraṃ nirodhaṃ vibhāvessatīti dassanatthaṃ	1128	
PA_tika-s01_05t:1128_7	kataṃ. Aho nūnāti ettha ahoti acchariye nipāto, nūnāti anussaraṇe. Tasmā aho nūna	1128	
PA_tika-s01_05t:1128_8	bhagavāti anaññasādhāraṇadesanattā bhagavā nirodhampi aho acchariyaṃ katvā ārādheyya	1128	
PA_tika-s01_05t:1128_9	maññeti adhippāyo. Aho nūna sugatoti etthāpi eseva nayo. Acchariyavibhāvanato eva	1128	
PA_tika-s01_05t:1128_10	cettha dvikkhattuṃ āmeḍitavacanaṃ. Acchariyatthopi hesa ahosaddo anussaraṇamukheneva	11281	
PA_tika-s01_05t:1128_11	poṭṭhapādena gahito. Tasmā vuttaṃ “anussaraṇatthe nipātadvaya”nti. Tenāti anussaraṇatthamukhena	11281	
PA_tika-s01_05t:1128_12	pavattanato. “Aho…pe… sugato”ti vacanena etadahosīti yojanā. “Yaṃtaṃsaddā niccasambandhā”ti	11281	
PA_tika-s01_05t:1128_13	sādhippāyaṃ yojanaṃ dassetuṃ “yo etesa”ntiādimāha. Kāladesapuggalādivibhāgena bahubhedattā	11281	
PA_tika-s01_05t:1128_14	imesaṃ nirodhadhammānanti bahutte sāmivacanaṃ, kusalasaddayoge cetaṃ bhummatthe daṭṭhabbaṃ.	11281	
PA_tika-s01_05t:1128_15	Kusalo nipuṇo chekoti pariyāyavacanametaṃ. Aho nūna katheyyāti acchariyaṃ katvā katheyya	11281	
PA_tika-s01_05t:1128_16	maññe. So sugatoti sambandho. Ciṇṇavasitāyāti nirodhasamāpattiyaṃ ciṇṇavasībhāvattā.	11281	
PA_tika-s01_05t:1128_17	Sabhāvaṃ jānātīti nirodhasabhāvaṃ yāthāvato jānāti.	11281	
PA_tika-s01_05t:1129	Ahetukasaññuppādanirodhakathāvaṇṇanā	112	
PA_tika-s01_05t:1130_0	412. Gharamajjheyeva pakkhalitāti yathā gharato bahi gantukāmā purisā maggaṃ anotaritvā	1130	
PA_tika-s01_05t:1130_1	gharavivare samatale vivaṭaṅgaṇe eva pakkhalanaṃ pattā, evaṃsampadamidanti attho.	1130	
PA_tika-s01_05t:1130_2	Asādhāraṇo hetu, sādhāraṇo paccayoti evamādivibhāgo aññatra vutto, idha pana tena	1130	
PA_tika-s01_05t:1130_3	vibhāgena payojanaṃ natthi saññāya akāraṇabhāvapaṭikkhepaparattā codanāyāti vuttaṃ	1130	
PA_tika-s01_05t:1130_4	“kāraṇasseva nāma”nti. Yaṃ pana pāḷiyaṃ vuttaṃ “sahetū hi poṭṭhapāda sappaccayā purisassa	1130	
PA_tika-s01_05t:1130_5	saññā uppajjantipi nirujjhantipī”ti, tattha sahetū sappaccayā uppajjanti, uppannā	1130	
PA_tika-s01_05t:1130_6	pana nirujjhantiyeva, na tiṭṭhantīti dassanatthaṃ “nirujjhantipī”ti vacanaṃ, na tu	1130	
PA_tika-s01_05t:1130_7	nirodhassa sahetusapaccayatādassanatthaṃ. Uppādoyeva hi sahetuko, na nirodho. Yadi	1130	
PA_tika-s01_05t:1130_8	hi nirodhopi sahetuko siyā, tassapi puna nirodhena bhavitabbaṃ aṅkurādīnaṃ puna aṅkurādinā	1130	
PA_tika-s01_05t:1130_9	viya, na ca tassa puna nirodho atthi, tasmā vuttanayeneva pāḷiyā attho veditabbo.	1130	
PA_tika-s01_05t:1130_10	Ayañca nayo khaṇanirodhavasena vutto. Yo pana yathāparicchinnakālavasena sabbaso	11301	
PA_tika-s01_05t:1130_11	anuppādanirodho, so “sahetuko”ti veditabbo tathārūpāya paṭipattiyā vinā abhāvato.	11301	
PA_tika-s01_05t:1130_12	Tenāha bhagavā “sikkhā ekā saññā uppajjati, sikkhā ekā saññā nirujjhatī”ti tato eva	11301	
PA_tika-s01_05t:1130_13	ca aṭṭhakathāyampi vuttaṃ “saññāya sahetukaṃ uppādanirodhaṃ dīpetu”nti. Etañhi pāḷivacanaṃ,	11301	
PA_tika-s01_05t:1130_14	aṭṭhakathāvacanañca anuppādanirodhaṃ sandhāya vuttanti daṭṭhabbaṃ. Sikkhāti hetvatthe	11301	
PA_tika-s01_05t:1130_15	paccattavacanaṃ, ya-kāralopo vā “saṅkhyāpi tamhā vanapattā pakkamitabba”ntiādīsu	11301	
PA_tika-s01_05t:1130_16	viya. Hetubhāvo cassā upari āvi bhavissati. Ekasaddo ca aññapariyāyo, na saṅkhyāvācī	11301	
PA_tika-s01_05t:1130_17	“ittheke sato sattassā”tiādīsu viyāti āha “sikkhāya ekaccā saññā jāyantī”ti. Sesapadesupi eseva nayo.	11301	
PA_tika-s01_05t:1131_0	413. Vitthāretukamyatāti vitthāretukāmatāya. Pucchāvasenāti kathetukamyatāpucchāvasena,	1131	
PA_tika-s01_05t:1131_1	vitthāretukamyatāpucchāvasenāti vā samāso. “Poṭṭhapādassevāyaṃ pucchā”ti āsaṅkāya	1131	
PA_tika-s01_05t:1131_2	“bhagavā avocā”ti pāḷiyaṃ vuttaṃ. Saññāya…pe… dīpetuṃ tā dassentoti yojetabbaṃ. Tatthāti	1131	
PA_tika-s01_05t:1131_3	tassaṃ upari vakkhamānāya desanāya. Tatiyāti adhipaññāsikkhā āgatāti sambandho. “Ayaṃ…pe…	1131	
PA_tika-s01_05t:1131_4	desitoti ettha sammādiṭṭhisammāsaṅkappavasena āgatā. Kasmāti ce? Pariyāpannattā,	1131	
PA_tika-s01_05t:1131_5	sabhāvato, upakārato ca yathārahaṃ paññākkhandhe avarodhattā saṅgahitattāti adhippāyo.	1131	
PA_tika-s01_05t:1131_6	Tathā hi cūḷavedallasutte vuttaṃ “yā cāvuso visākha sammādiṭṭhi, yo ca sammāsaṅkappo,	1131	
PA_tika-s01_05t:1131_7	ime dhammā paññākkhandhe saṅgahitā”ti kāmañcettha vuttanayena tissopi sikkhā āgatā,	1131	
PA_tika-s01_05t:1131_8	tathāpi adhicittasikkhāya eva abhisaññānirodho dassito. Itarā pana tassā sambhārabhāvena	1131	
PA_tika-s01_05t:1131_9	ānītāti ayamattho pāḷivasena veditabbo.	1131	
PA_tika-s01_05t:1132_0	Pañcakāmaguṇikarāgoti pañca kāmakoṭṭhāse ārabbha uppajjanakarāgo. Asamuppannakāmacāroti	1132	
PA_tika-s01_05t:1132_1	vattamānuppannatāvasena nasamuppanno yo koci kāmacāro, yā kāci lobhuppatti. Adhunā	1132	
PA_tika-s01_05t:1132_2	pana “asamuppannakāmarāgo”ti pāṭho, so ayuttova atthato viruddhattā. Kāmarāgo cettha	1132	
PA_tika-s01_05t:1132_3	visayavasena niyamitattā kāmaguṇārammaṇova lobho daṭṭhabbo, kāmacāro pana jhānanikantibhavarāgādippabhedo	1132	
PA_tika-s01_05t:1132_4	sabbopi lobhacāro. Kāmanaṭṭhena, kāmesu pavattanaṭṭhena ca kāmacāro. Sabbepi hi tebhūmakadhammā	1132	
PA_tika-s01_05t:1132_5	kāmanīyaṭṭhena kāmā. Yasmā ubhayesampi sahacaraṇañāyena kāmasaññābhāvo hoti, tasmā	1132	
PA_tika-s01_05t:1132_6	“kāmasaññā”ti paduddhāraṃ katvā tadubhayameva niddiṭṭhanti veditabbaṃ. “Tatthā”tiādi	1132	
PA_tika-s01_05t:1132_7	asamuppannakāmacārato pañcakāmaguṇikarāgassa visesadassanaṃ, asamuppannakāmacārasseva	1132	
PA_tika-s01_05t:1132_8	vā idhādhippetabhāvadassanaṃ. Kāmaṃ pañcakāmaguṇikarāgopi asamuppanno eva anāgāmimaggena	1132	
PA_tika-s01_05t:1132_9	samugghāṭīyati, tasmiṃ pana samugghāṭitepi na sabbo rāgo samugghāṭaṃ gacchati tassa	1132	
PA_tika-s01_05t:1132_10	aggamaggena samugghāṭitattā. Tasmā pañcakāmaguṇikarāgaggahaṇena itarassa sabbassa	11321	
PA_tika-s01_05t:1132_11	gahaṇaṃ na hotīti ubhayatthasādhāraṇena pariyāyena ubhayameva saṅgahetvā pāḷiyaṃ	11321	
PA_tika-s01_05t:1132_12	kāmasaññāggahaṇaṃ kataṃ, ato tadubhayaṃ sarūpato, visesato ca dassetvā sabbasaṅgāhikabhāvato	11321	
PA_tika-s01_05t:1132_13	“asamuppannakāmacāro pana imasmiṃ ṭhāne vaṭṭatī”ti vuttaṃ. Tasmāti asamuppannakāmacārasseva	11321	
PA_tika-s01_05t:1132_14	idha vaṭṭanato ayamattho veditabboti yojanā. Tassāti paṭhamajjhānasamaṅgino puggalassa.	11321	
PA_tika-s01_05t:1132_15	Sadisattāti kāmasaññādibhāvena samānattā, etena pāḷiyaṃ “purimā”ti idaṃ sadisakappanāvasena	11321	
PA_tika-s01_05t:1132_16	vuttanti dasseti. Anāgatā hi idha “nirujjhatī”ti vuttā anuppādassa adhippetattā.	11321	
PA_tika-s01_05t:1132_17	Tasmā anāgatameva dassetuṃ “anuppannāva nuppajjatī”ti vuttaṃ.	11321	
PA_tika-s01_05t:1133_0	Vivekajapītisukhasaṅkhātāti vivekajapītisukhehi saha akkhātā, na vivekajapītisukhānīti	1133	
PA_tika-s01_05t:1133_1	akkhātā. Taṃsampayuttā hi saññāyeva idhādhippetā, na vivekajapītisukhāni. Atha vā	1133	
PA_tika-s01_05t:1133_2	vivekajapītisukhakoṭṭhāsikāti attho. Saṅkhātasaddo hettha koṭṭhāsattho “adinnaṃ theyyasaṅkhātaṃ	1133	
PA_tika-s01_05t:1133_3	ādiyeyyā”tiādīsu viya. Kāmacchandādioḷārikaṅgappahānavasena nānatthasaññāpaṭighasaññāhi	1133	
PA_tika-s01_05t:1133_4	nipuṇatāya sukhumā. Bhūtatāya saccā. Tadevatthaṃ dasseti “bhūtā”ti iminā. Sukhumabhāvena,	1133	
PA_tika-s01_05t:1133_5	paramatthabhāvena ca aviparītasabhāvāti attho. Evaṃ byāsavasena yathāpāṭhamatthaṃ	1133	
PA_tika-s01_05t:1133_6	dassetvā samāsavasenapi yathāpāṭhameva dassento “atha vā”tiādimāha. Samāsabyāsavasena	1133	
PA_tika-s01_05t:1133_7	hi dvidhā pāṭho dissati. “Kāmacchandādioḷārikaṅgappahānavasenā”ti iminā sampayuttadhammānaṃ	1133	
PA_tika-s01_05t:1133_8	bhāvanānubhāvasiddhā, saññāya saṇhasukhumatā nīvaraṇavikkhambhanavasena viññāyatīti	1133	
PA_tika-s01_05t:1133_9	dasseti. Bhūtatāyāti sukhumabhāvena, paramatthabhāvena ca aviparītatāya, vijjamānatāya	1133	
PA_tika-s01_05t:1133_10	vā. Vivekajehīti nīvaraṇavivekato jātehi. Idāni jhānasamaṅgīvasena vuttassa dutiyapadassa	11331	
PA_tika-s01_05t:1133_11	atthaṃ dassetuṃ “sā assā”tiādi vuttaṃ. Sabbatthāti sabbavāresu.	11331	
PA_tika-s01_05t:1134_0	Samāpajjanādhiṭṭhānaṃ viya vuṭṭhānampijhāne pariyāpannaṃ hoti yathā taṃ dhammānaṃ	1134	
PA_tika-s01_05t:1134_1	bhaṅgakkhaṇo dhammesu, āvajjanapaccavekkhaṇāni pana na jhānapariyāpannāni, tasmā	1134	
PA_tika-s01_05t:1134_2	jhānapariyāpannameva vasīkaraṇaṃ gahetvā “samāpajjanto, adhiṭṭhahanto, vuṭṭhahanto	1134	
PA_tika-s01_05t:1134_3	ca sikkhatī”ti vuttaṃ. Tanti paṭhamajjhānaṃ. Tena…pe… jhānenāti idampi “sikkhā”ti	1134	
PA_tika-s01_05t:1134_4	etassa saṃvaṇṇanāpadaṃ. Tenāti ca hetumhi karaṇavacanaṃ, paṭhamajjhānena hetunāti	1134	
PA_tika-s01_05t:1134_5	attho. Hetubhāvo cettha jhānassa vivekajapītisukhasukhumasaccasaññāya uppattiyā sahajātādipaccayabhāvo.	1134	
PA_tika-s01_05t:1134_6	Kāmasaññāya pana nirodhassa upanissayapaccayabhāvova. So ca kho suttantapariyāyena.	1134	
PA_tika-s01_05t:1134_7	Tathā ceva heṭṭhā saṃvaṇṇitaṃ “tathārūpāya paṭipattiyā vinā abhāvato”ti etenupāyenāti	1134	
PA_tika-s01_05t:1134_8	yvāyaṃ paṭhamajjhānatappaṭipakkhasaññāvasena “sikkhā ekā saññā uppajjati, sikkhā	1134	
PA_tika-s01_05t:1134_9	ekā saññā nirujjhatī”ti ettha nayo vutto, etena nayena. Sabbatthāti sabbavāresu.	1134	
PA_tika-s01_05t:1135_0	414. Idāni ākiñcaññāyatanaparamāya eva saññāya dassane kāraṇaṃ vibhāvento “yasmā	1135	
PA_tika-s01_05t:1135_1	panā”tiādimāha. Yasmā idañca…pe… uddhaṭanti sambandho. Kesaṃ panidaṃ aṅgato sammasananti	1135	
PA_tika-s01_05t:1135_2	vuttaṃ “aṭṭhasamāpattiyā”tiādi. Aṅgatoti jhānaṅgato. Idañhi anupadadhammavipassanāya	1135	
PA_tika-s01_05t:1135_3	lakkhaṇavacanaṃ. Anupadadhammavipassanañhi karonto samāpattiṃ patvā aṅgatova sammasanaṃ	1135	
PA_tika-s01_05t:1135_4	karoti, na ca saññā samāpattiyā kiñci aṅgaṃ hoti. Atha ca panetaṃ vuttaṃ “idañca	1135	
PA_tika-s01_05t:1135_5	saññā saññāti evaṃ aṅgato sammasanaṃ uddhaṭa”nti, tasmā lakkhaṇavacanametaṃ. Aṅgatoti	1135	
PA_tika-s01_05t:1135_6	vā avayavatoti attho, anupadadhammatoti vuttaṃ hoti. Kalāpatoti samūhato. Yasmā panettha	1135	
PA_tika-s01_05t:1135_7	samāpattivasena taṃtaṃsaññānaṃ uppādanirodhe vuccamāne aṅgavasena so vutto hoti,	1135	
PA_tika-s01_05t:1135_8	tasmā “idañcā”tiādinā aṅgatova sammasanaṃ dassetīti veditabbaṃ. Tasmāti saññāvaseneva	1135	
PA_tika-s01_05t:1135_9	aṅgato sammasanassa uddhaṭattā. Tadevāti ākiñcaññāyatanameva, na nevasaññānāsaññāyatanaṃ	1135	
PA_tika-s01_05t:1135_10	tattha paṭusaññābhāvato.	11351	
PA_tika-s01_05t:1136_0	“Yo”ti vattabbe “yato”ti vuttanti āha “yo nāmā”ti yathā “ādimhī”ti vattabbe “ādito”ti	1136	
PA_tika-s01_05t:1136_1	vuccati atthe pariggayhamāne yathāyuttavibhattiyāva to-saddassa labbhanato. Nāma-saddo	1136	
PA_tika-s01_05t:1136_2	cettha kho-saddo viya vācāsiliṭṭhatāmattaṃ. Sassedanti sakaṃ, attanā adhigatajhānaṃ,	1136	
PA_tika-s01_05t:1136_3	tasmiṃ saññā sakasaññā, sā etassatthīti sakasaññīti vuttaṃ “attano paṭhamajjhānasaññāya	1136	
PA_tika-s01_05t:1136_4	saññavā”ti. Īkāro cettha upari vuccamānanirodhapādakatāya sātisayāya jhānasaññāya	1136	
PA_tika-s01_05t:1136_5	atthibhāvajotako daṭṭhabbo. Tenevāha “anupubbena saññaggaṃ phusatī”tiādi. Tasmā tattha	1136	
PA_tika-s01_05t:1136_6	tattha sakasaññitāggahaṇena tasmiṃ tasmiṃ jhāne sabbaso suciṇṇavasībhāvo dīpitoti veditabbaṃ.	1136	
PA_tika-s01_05t:1137_0	Lokiyānanti niddhāraṇe sāmivacanaṃ, sāmiatthe eva vā. Yadaggena hi taṃ tesu seṭṭhaṃ,	1137	
PA_tika-s01_05t:1137_1	tadaggena tesampi seṭṭhanti. Vibhattāvadhiatthe vā sāmivacanaṃ. Ettha pana “lokiyāna”nti	1137	
PA_tika-s01_05t:1137_2	visesanaṃ lokuttarasamāpattīhi tassa aseṭṭhabhāvato kataṃ. Sesaṃ “kiccakārakasamāpattīna”nti	1137	
PA_tika-s01_05t:1137_3	pana visesanaṃ akiccakārakasamāpattito tassa aseṭṭhabhāvatoti daṭṭhabbaṃ. Akiccakārakatā	1137	
PA_tika-s01_05t:1137_4	cassā “yatheva hi tattha saññā, evaṃ phassādayopī”ti, “yadaggena hi tattha dhammā	1137	
PA_tika-s01_05t:1137_5	saṅkhārāvasesabhāvappattiyā pakativipassakānaṃ sammasituṃ asakkuṇeyyarūpena ṭhitā,	1137	
PA_tika-s01_05t:1137_6	tadaggena heṭṭhimasamāpattidhammā viya paṭukiccakaraṇasamatthāpi na hontī”ti ca aṭṭhakathāsu	1137	
PA_tika-s01_05t:1137_7	paṭusaññākiccābhāvavacanato viññāyati. Svāyamattho paramatthamañjūsāya nāma visuddhimaggaṭīkāya	1137	
PA_tika-s01_05t:1137_8	āruppakathāyaṃ ācariyena savisesaṃ vutto, tasmā tattha vuttanayeneva veditabbo. Keci	1137	
PA_tika-s01_05t:1137_9	pana “yathā heṭṭhimā heṭṭhimā samāpattiyo uparimānaṃ uparimānaṃ samāpattīnaṃ adhiṭṭhānakiccaṃ	1137	
PA_tika-s01_05t:1137_10	sādhenti, na evaṃ nevasaññānāsaññāyatanasamāpatti kassacipi adhiṭṭhānaṃ sādheti,	11371	
PA_tika-s01_05t:1137_11	tasmā sā akiccakārikā itarā kiccakārikā”ti vadanti, tadayuttaṃ tassāpi vipassanācittaparidamanādīnaṃ	11371	
PA_tika-s01_05t:1137_12	adhiṭṭhānakiccasādhanato, tasmā purimoyeva attho yutto. Kasmā cetaṃ tesamagganti	11371	
PA_tika-s01_05t:1137_13	āha “ākiñcaññāyatanasamāpattiya”ntiādi. “Itī”ti vatvā “lokiyānaṃ…pe… aggattā”ti tassattho	11371	
PA_tika-s01_05t:1137_14	vutto, “aggattā”ti ettha vā nidassanametaṃ.	11371	
PA_tika-s01_05t:1138_0	Pakappetīti saṃvidahati. Jhānaṃ samāpajjanto hi jhānasukhaṃ attani saṃvidahati nāma.	1138	
PA_tika-s01_05t:1138_1	Abhisaṅkharotīti āyūhati sampiṇḍeti. Sampiṇḍanattho hi samudāyattho. Yasmā pana nikantivasena	1138	
PA_tika-s01_05t:1138_2	cetanākiccassa matthakappatti, tasmā phalūpacārena kāraṇaṃ dassento “nikantiṃ…pe…	1138	
PA_tika-s01_05t:1138_3	nāmā”ti vuttaṃ. Imā ākiñcaññāyatanasaññāti idāni labbhamānā ākiñcaññāyatanasaññā.	1138	
PA_tika-s01_05t:1138_4	Taṃsamatikkameneva uparijhānatthāya cetanābhisaṅkharaṇasambhavato nirujjheyyuṃ. Aññāti	1138	
PA_tika-s01_05t:1138_5	ākiñcaññāyatanasaññāhi aññā. Oḷārikāti tato thūlatarā. Kā pana tāti āha “bhavaṅgasaññā”ti.	1138	
PA_tika-s01_05t:1138_6	Ākiñcaññāyatanato vuṭṭhāya eva hi uparijhānatthāya cetanābhisaṅkharaṇāni bhaveyyuṃ,	1138	
PA_tika-s01_05t:1138_7	evañca ākiñcaññāyatanasaññā nirujjheyyuṃ, vuṭṭhānañca bhavaṅgavasena hoti, tato parampi	1138	
PA_tika-s01_05t:1138_8	yāva uparijhānasamāpajjanaṃ, tāva antarantarā bhavaṅgasaññā uppajjeyyuṃ, tā ca ākiñcaññāyatanasaññāhi	1138	
PA_tika-s01_05t:1138_9	oḷārikāti adhippāyo.	1138	
PA_tika-s01_05t:1139_0	Cetentovāti nevasaññānāsaññāyatanajjhānaṃ ekaṃ dve cittavārepi samāpajjanavasena	1139	
PA_tika-s01_05t:1139_1	pakappento eva. Na cetetīti tathā heṭṭhimajhānesu viya vā pubbābhogābhāvato na pakappeti	1139	
PA_tika-s01_05t:1139_2	nāma. Pubbābhogavasena hi jhānaṃ pakappento idha “cetetī”ti vutto. Abhisaṅkharontovāti	1139	
PA_tika-s01_05t:1139_3	tattha appahīnanikantikatāvasena āyūhanto eva. Nābhisaṅkharotīti tathā heṭṭhimajhānesu	1139	
PA_tika-s01_05t:1139_4	viya vā pubbābhogābhāvato nāyūhati nāma. “Ahametaṃ jhānaṃ nibbattemi upasampādemi	1139	
PA_tika-s01_05t:1139_5	samāpajjāmī”ti hi evaṃ abhisaṅkharaṇaṃ tattha sālayasseva hoti, na anālayassa, tasmā	1139	
PA_tika-s01_05t:1139_6	ekadvicittakkhaṇikampi jhānaṃ pavattento tattha appahīnanikantikatāya “abhisaṅkharonto	1139	
PA_tika-s01_05t:1139_7	evā”ti vutto. Yasmā panassa tathā heṭṭhimajhānesu viya vā tattha pubbābhogo natthi,	1139	
PA_tika-s01_05t:1139_8	tasmā “na abhisaṅkharotī”ti vuttaṃ. “Imassa bhikkhuno”tiādi vuttassevatthassa vivaraṇaṃ.	1139	
PA_tika-s01_05t:1139_9	Tattha yasmā imassa…pe… atthi, tasmā “na ceteti, nābhisaṅkharotī”ti ca vuttanti adhippāyo.	1139	
PA_tika-s01_05t:1139_10	Ābhogasamannāhāroti ābhogasaṅkhāto, ābhogavasena vā cittassa ārammaṇābhimukhaṃ, ārammaṇassa	11391	
PA_tika-s01_05t:1139_11	vā cittābhimukhaṃ anvāhāro. “Svāyamattho”tiādinā tadevatthaṃ upamāya paṭipādeti.	11391	
PA_tika-s01_05t:1139_12	Puttagharācikkhaṇenāti puttagharassa ārocananayena.	11391	
PA_tika-s01_05t:1140_0	Gantvā ādāya āgatanti sambandho. Pacchābhāgeti āsanasālāya pacchimadisāyaṃ ṭhitassa	1140	
PA_tika-s01_05t:1140_1	pitugharassa pacchābhāge. Tatoti puttagharato. Laddhagharamevāti yatonena bhikkhā	1140	
PA_tika-s01_05t:1140_2	laddhā, tameva gharaṃ puttagehameva. Āsanasālā viya ākiñcaññāyatanasamāpatti tato	1140	
PA_tika-s01_05t:1140_3	pitugharaputtagharaṭṭhāniyānaṃ nevasaññānāsaññāyatananirodhasamāpattīnaṃ upagantabbato.	1140	
PA_tika-s01_05t:1140_4	Pitugehaṃ viya nevasaññānāsaññāyatanasamāpatti amanasikātabbato, majjhe ṭhitattā	1140	
PA_tika-s01_05t:1140_5	ca. Puttagehaṃ viya nirodhasamāpatti manasikātabbato, pariyante ṭhitattā ca. Pitugharaṃ	1140	
PA_tika-s01_05t:1140_6	amanasikaritvāti pavisitvā samatikkantampi pitugharaṃ amanasikaritvā. Puttagharasseva	1140	
PA_tika-s01_05t:1140_7	ācikkhaṇaṃ viya ekaṃ dve cittavāre samāpajjitabbampi nevasaññānāsaññāyatanaṃ amanasikaritvā	1140	
PA_tika-s01_05t:1140_8	parato nirodhasamāpattatthāya eva manasikāro daṭṭhabbo. Evaṃ amanasikārasāmaññena,	1140	
PA_tika-s01_05t:1140_9	manasikārasāmaññena ca upamopameyyatā vuttā ācikkhaṇenapi manasikārasseva jotanato.	1140	
PA_tika-s01_05t:1140_10	Na hi manasikārena vinā ācikkhaṇaṃ sambhavati.	11401	
PA_tika-s01_05t:1141_0	Tā jhānasaññāti ekaṃ dve cittavāre pavattā nevasaññānāsaññāyatanajhānasaññā. Nirodhasamāpattiyañhi	1141	
PA_tika-s01_05t:1141_1	yathārahaṃ catutthāruppakusalakiriyajavanaṃ dvikkhattumeva javati, na taduttari.	1141	
PA_tika-s01_05t:1141_2	Nirujjhantīti sarasavaseneva nirujjhanti, pubbābhisaṅkhārabalena pana upari anuppādo.	1141	
PA_tika-s01_05t:1141_3	Yathā ca jhānasaññānaṃ, evaṃ itarasaññānampīti āha “aññā cā”tiādi. Nuppajjanti yathāparicchinnakālanti	1141	
PA_tika-s01_05t:1141_4	adhippāyo. So evaṃ paṭipanno bhikkhūti yathāvutte saññagge ṭhitabhāvena paṭipanno	1141	
PA_tika-s01_05t:1141_5	bhikkhu, so ca kho anāgāmī vā arahā vā dvīhi phalehi samannāgamo, tiṇṇaṃ saṅkhārānaṃ	1141	
PA_tika-s01_05t:1141_6	paṭippassaddhi, soḷasavidhā ñāṇacariyā, navavidhā samādhicariyāti imesaṃ vasena nirodhapaṭipādanapaṭipattiṃ	1141	
PA_tika-s01_05t:1141_7	paṭipannoti attho. Anupubbanirodhavasena cittacetasikānaṃ appavattiyeva saññāvedanāsīsena	1141	
PA_tika-s01_05t:1141_8	“saññāvedayitanirodha”nti vuttā. Phusatīti ettha phusanaṃ nāma vindanaṃ paṭiladdhīti	1141	
PA_tika-s01_05t:1141_9	dasseti “vindati paṭilabhatī”ti iminā. Atthato pana vuttanayena yathāparicchinnakālaṃ	1141	
PA_tika-s01_05t:1141_10	cittacetasikānaṃ sabbaso appavattiyeva.	11411	
PA_tika-s01_05t:1142_0	Niratthakatāya upasaggamattaṃ, tasmā saññā icceva attho. Nirodhapadena anantarikaṃ	1142	
PA_tika-s01_05t:1142_1	katvā samāpattipade vattabbe tesaṃ dvinnamantare sampajānapadaṃ ṭhapitanti āha “nirodhapadena	1142	
PA_tika-s01_05t:1142_2	antarikaṃ katvā vutta”nti. Tena vuttaṃ “anu…pe… attho”ti, tena ayuttasamāsoyaṃ yathārutapāṭhoti	1142	
PA_tika-s01_05t:1142_3	dasseti. Tatrāpīti tasmiṃ yathāpadamanupubbiṭhapanepi ayaṃ visesatthoti yojanā. Sampajānantassāti	1142	
PA_tika-s01_05t:1142_4	taṃ taṃ samāpattiṃ samāpajjitvā vuṭṭhāya tattha tattha saṅkhārānaṃ sammasanavasena	1142	
PA_tika-s01_05t:1142_5	pajānantassa puggalassa. Anteti yathāvuttāya nirodhapaṭipādanapaṭipattiyā pariyosāne.	1142	
PA_tika-s01_05t:1142_6	Dutiyavikappe sampajānantassāti sampajānakārino, iminā nirodhasamāpattisamāpajjanakassa	1142	
PA_tika-s01_05t:1142_7	bhikkhuno ādito paṭṭhāya sabbapāṭihārikapaññāya saddhiṃ atthasādhikā paññā kiccato	1142	
PA_tika-s01_05t:1142_8	dassitā hoti. Tenāha “paṇḍitassa bhikkhuno”ti. Vacanasesāpekkhā’ napekkhatā dvinnaṃ vikappānaṃ viseso.	1142	
PA_tika-s01_05t:1143_0	Saṃvaṇṇanokāsānuppattito nirodhasamāpattikathā kathetabbā. Sabbākārenāti nirodhasamāpattiyā	1143	
PA_tika-s01_05t:1143_1	sarūpaviseso, samāpajjanako, samāpajjanaṭṭhānaṃ, samāpajjanakāraṇaṃ, samāpajjanākāroti	1143	
PA_tika-s01_05t:1143_2	evamādinā sabbappakārena. Tatthāti visuddhimagge kathitatovāti kathitaṭṭhānato eva,	1143	
PA_tika-s01_05t:1143_3	tevīsatimaparicchedatoti attho, na idha taṃ vadāma punaruttibhāvato, ganthagarukabhāvato cāti adhippāyo.	1143	
PA_tika-s01_05t:1144_0	Pāḷiyaṃ evaṃ kho ahanti ettha ākārattho evaṃ-saddo uggahitākāradassananti katvā.	1144	
PA_tika-s01_05t:1144_1	Evaṃ poṭṭhapādāti ettha pana sampaṭicchanattho tatheva anujānananti katvā. Tenāha	1144	
PA_tika-s01_05t:1144_2	“suuggatitaṃ tayā’ti anujānanto”ti.	1144	
PA_tika-s01_05t:1145_0	415. Saññā aggā etthāti saññaggaṃ, ākiñcaññāyatanaṃ. Avasesasamāpattīsupi saññaggaṃ	1145	
PA_tika-s01_05t:1145_1	atthīti ettha pana saññaggabhāvo “saññagga”nti vutto, saññāyeva agganti tulyādhikaraṇasamāso	1145	
PA_tika-s01_05t:1145_2	vā. “Puthū”ti ayaṃ liṅgavipallāso, nikāralopo vāti vuttaṃ “bahūnī”ti. “Yathā”ti iminā	1145	
PA_tika-s01_05t:1145_3	karaṇappakārasaṅkhāto pakāraviseso gahito, na pakārasāmaññanti dasseti “pathavīkasiṇādīsū”tiādinā.	1145	
PA_tika-s01_05t:1145_4	“Idaṃ vuttaṃ hotī”tiādi tabbivaraṇaṃ. Jhānānaṃ tāva yutto karaṇabhāvo saññānirodhaphusanassa	1145	
PA_tika-s01_05t:1145_5	sādhakatamabhāvato, kasiṇānaṃ pana kathanti? Tesampi so yutto eva. Yadaggena hi jhānānaṃ	1145	
PA_tika-s01_05t:1145_6	nirodhaphusanassa sādhakatamabhāvo, tadaggena kasiṇānampi tadavinābhāvato. Anekakaraṇāpi	1145	
PA_tika-s01_05t:1145_7	ca kiriyā hotiyeva yathā “aññena maggena yānena dīpikāya gacchatī”ti.	1145	
PA_tika-s01_05t:1146_0	Ekavāranti sakiṃ. Purimasaññānirodhanti kāmasaññānirodhaṃ, na pana nirodhasamāpattisaññitaṃ	1146	
PA_tika-s01_05t:1146_1	saññānirodhaṃ. Ekaṃ saññagganti ekaṃ saññābhūtaṃ aggaṃ, eko saññaggabhāvo vā heṭṭhimāya	1146	
PA_tika-s01_05t:1146_2	saññāya ukkaṭṭhabhāvato. Saññā ca sā aggañcāti hi saññaggaṃ, na saññāsu agganti.	1146	
PA_tika-s01_05t:1146_3	Yathā pana saññā aggo etthāti saññaggaṃ, ākiñcaññāyatanaṃ, evaṃ sesajhānampi. Yena	1146	
PA_tika-s01_05t:1146_4	ca nimittena jhānaṃ “saññagga”nti vuttaṃ, tadeva saññāsaṅkhātaṃ nimittaṃ bhāvalopena,	1146	
PA_tika-s01_05t:1146_5	bhāvappadhānena vā idhādhippetaṃ. Dve vāreti dvikkhattuṃ. Satasahassaṃ saññaggānīti	1146	
PA_tika-s01_05t:1146_6	migapadavaḷañjananiddeso. Sesakasiṇesūti kasiṇānameva gahaṇaṃ nirodhakathāya adhikatattā,	1146	
PA_tika-s01_05t:1146_7	tato eva cettha jhānaggahaṇenapi kasiṇajjhānāni eva gahitānīti veditabbaṃ. Yathā	1146	
PA_tika-s01_05t:1146_8	“pathavīkasiṇena karaṇabhūtenā”ti tadārammaṇikaṃ jhānaṃ anāmasitvā vuttaṃ, evaṃ “paṭhamajjhānena	1146	
PA_tika-s01_05t:1146_9	karaṇabhūtenā”ti tadārammaṇaṃ anāmasitvā vadati. “Itī”tiādinā tadevatthaṃ saṅgahetvā	1146	
PA_tika-s01_05t:1146_10	nigamanaṃ karoti. Sabbampīti ekavāraṃ samāpannajjhānasaññampi. Saṅgahetvāti sañjānanalakkhaṇena	11461	
PA_tika-s01_05t:1146_11	taṃsabhāvānativattanato saṅgahaṃ katvā, samāpajjanavasena, sañjānanalakkhaṇena ca	11461	
PA_tika-s01_05t:1146_12	ekatāti vuttaṃ hoti. Aparāparanti punappunaṃ. Bahūni saññaggāni honti.	11461	
PA_tika-s01_05t:1147_0	416. Paṭhamanaye jhānapadaṭṭhānaṃ vipassanaṃ vaḍḍhentassa puggalassa vasena saññāñāṇāni	1147	
PA_tika-s01_05t:1147_1	dassitāni. Dutiyanaye pana yasmā vipassanaṃ ussukkāpetvā maggena ghaṭentassa maggañāṇaṃ	1147	
PA_tika-s01_05t:1147_2	uppajjati, tasmā vipassanāmaggavasena saññāñāṇāni dassitāni. Tatiyanaye ca yasmā	1147	
PA_tika-s01_05t:1147_3	paṭhamanayo oḷāriko, dutiyanayopi missakoti tadubhayaṃ asambhāvetvā accantasukhumagambhīraṃ	1147	
PA_tika-s01_05t:1147_4	nibbattitalokuttarameva dassetuṃ maggaphalavasena saññāñāṇāni dassitāni. Tayopete	1147	
PA_tika-s01_05t:1147_5	nayā maggasodhanavasena dassitā.	1147	
PA_tika-s01_05t:1148_0	“Ayaṃ panettha sāro”ti vibhāvetuṃ tipiṭakamahāsivattheravādo ābhato. Tathā hi “arahattaphalasaññāya	1148	
PA_tika-s01_05t:1148_1	uppādā”tiādinā theravādānukūlameva upari attho saṃvaṇṇitoti. Ime bhikkhūti purimavādino	1148	
PA_tika-s01_05t:1148_2	bhikkhū. Tadā dīghanikāyatantiṃ parivattante imaṃ ṭhānaṃ patvā yathāvuttapaṭipāṭiyā	1148	
PA_tika-s01_05t:1148_3	tayo naye kathente bhikkhū sandhāya evaṃ thero vadati. Nirodhaṃ pucchitvā tasmiṃ	1148	
PA_tika-s01_05t:1148_4	kathite tadanantaraṃ saññāñāṇuppattiṃ pucchanto atthato nirodhā vuṭṭhānaṃ pucchati	1148	
PA_tika-s01_05t:1148_5	nāma. Nirodhato ca vuṭṭhānaṃ arahattaphaluppattiyā vā siyā, anāgāmiphaluppattiyā	1148	
PA_tika-s01_05t:1148_6	vā, tattha saññā padhānā, tadanantarañca paccavekkhaṇañāṇanti tadubhayaṃ niddhārento	1148	
PA_tika-s01_05t:1148_7	thero “poṭṭhapādo heṭṭhā”tiādimāha. Tattha bhagavāti ālapanavacanaṃ.	1148	
PA_tika-s01_05t:1149_0	Yathā maggavīthiyaṃ maggaphalañāṇesu uppannesu niyamato maggaphalapaccavekkhaṇañāṇāni	1149	
PA_tika-s01_05t:1149_1	honti, evaṃ phalasamāpattivīthiyaṃ phalapaccavekkhaṇañāṇanti vuttaṃ “pacchā paccavekkhaṇañāṇa”nti.	1149	
PA_tika-s01_05t:1149_2	“Idaṃ arahattaphala”nti paccavekkhaṇañāṇassa uppattiākāradassanaṃ. Ayameva paccayo	1149	
PA_tika-s01_05t:1149_3	idappaccayo ma-kārassa da-kāraṃ katvā. Da-kārenapi pakatipadamicchanti keci saddavidū.	1149	
PA_tika-s01_05t:1149_4	So pana theravāde na phalasamādhisaññā evāti āha “phalasamādhisaññāpaccayā”ti, arahattaphalasamādhisahagatasaññāpaccayāti	1149	
PA_tika-s01_05t:1149_5	attho. Kirāti anussaraṇatthe nipāto. Yathādhigatadhammānussaraṇapakkhiyā hi paccavekkhaṇā.	1149	
PA_tika-s01_05t:1149_6	Samādhisīsena cettha sabbaṃ arahattaphalaṃ gahitaṃ sahacaraṇañāyena, tasmiṃ asati	1149	
PA_tika-s01_05t:1149_7	paccavekkhaṇāya asambhavoti pāḷiyaṃ “idappaccayā”ti vuttaṃ. Evamidha dīghabhāṇakānaṃ	1149	
PA_tika-s01_05t:1149_8	matena phalapaccavekkhaṇāya ekantikatā dassitā. Cūḷadukkhakkhandhasuttaṭṭhakathāyaṃ	1149	
PA_tika-s01_05t:1149_9	pana evaṃ vuttaṃ “sā pana na sabbesaṃ paripuṇṇā hoti. Eko hi pahīnakilesameva paccavekkhati,	1149	
PA_tika-s01_05t:1149_10	eko avasiṭṭhakilesameva, eko maggameva, eko phalameva, eko nibbānameva. Imāsu pana	11491	
PA_tika-s01_05t:1149_11	pañcasu paccavekkhaṇāsu ekaṃ vā dve vā no laddhuṃ na vaṭṭantī”ti, tadetaṃ majjhimabhāṇakānaṃ	11491	
PA_tika-s01_05t:1149_12	matena vuttaṃ. Ābhidhammikā pana vadanti –	11491	
PA_tika-s01_05t:1150	“Maggaṃ phalañca nibbānaṃ, paccavekkhati paṇḍito;	115	
PA_tika-s01_05t:1151	Hīne kilese sese ca, paccavekkhati vā na vā”ti. (abhidhammatthasaṅgahaṭṭhakathāyaṃ kammaṭṭhānasaṅgahavibhāge visuddhibhede);	115	
PA_tika-s01_05t:1152	Saññāattakathāvaṇṇanā	115	
PA_tika-s01_05t:1153_0	417. “Gāmasūkaro”ti iminā vanasūkaramapaneti. Evañhi upamāvacanaṃ sūpapannaṃ hotīti.	1153	
PA_tika-s01_05t:1153_1	Desanāya saṇhabhāvena sārambhamakkhaissādimalavisodhanato sutamayañāṇaṃ nhāpitaṃ	1153	
PA_tika-s01_05t:1153_2	viya, sukhumabhāvena anuvilittaṃ viya, tilakkhaṇabbhāhatatāya kuṇḍalādyālaṅkāravibhūsitaṃ	1153	
PA_tika-s01_05t:1153_3	viya ca hoti. Tadanupavisato ñāṇassa, tathābhāvā taṃsamaṅgino ca puggalassa tathābhāvāpatti,	1153	
PA_tika-s01_05t:1153_4	nirodhakathāya nivedanañcassa sirisayane pavesanasadisanti āha “saṇhasukhuma…pe…	1153	
PA_tika-s01_05t:1153_5	ārāpitopī”ti. Tatthāti tissaṃ nirodhakathāyaṃ. Mandabuddhitāya sukhaṃ na vindanto	1153	
PA_tika-s01_05t:1153_6	alabhanto, ajānanto vā. Malavidūsitatāya gūthaṭṭhānasadisaṃ. Attano laddhinti attadiṭṭhiṃ.	1153	
PA_tika-s01_05t:1153_7	Anumatiṃ gahetvāti anuññaṃ gahetvā “ediso me attā”ti anujānāpetvā, attano laddhiyaṃ	1153	
PA_tika-s01_05t:1153_8	patiṭṭhāpetvāti vuttaṃ hoti.	1153	
PA_tika-s01_05t:1154_0	Pāḷiyaṃ kaṃ panāti oḷāriko, manomayo, arūpīti tiṇṇaṃ attavādānaṃ vasena tividhesu	1154	
PA_tika-s01_05t:1154_1	attānesu kataraṃ attānaṃ paccesīti attho. “Desanāya sukusalo”ti iminā “avassaṃ me	1154	
PA_tika-s01_05t:1154_2	bhagavā laddhiṃ viddhaṃsessatī”ti tassa manasikāraṃ dasseti. Pariharantoti viddhaṃsanato	1154	
PA_tika-s01_05t:1154_3	apanento, arūpī attāti attano laddhiṃ nigūhantoti adhippāyo. Pāḷiyaṃ “oḷārikaṃ kho”tiādimhi	1154	
PA_tika-s01_05t:1154_4	paribbājakavacane ayamadhippāyo – yasmā catusantatirūpappabandhaṃ ekattavasena gahetvā	1154	
PA_tika-s01_05t:1154_5	rūpībhāvato “oḷāriko attā”ti pacceti attavādī, annapānopaṭṭhānatañcassa parikappetvā	1154	
PA_tika-s01_05t:1154_6	“sassato”ti maññati, rūpībhāvato eva ca saññāya aññattaṃ ñāyāgatameva, yaṃ vedavādino	1154	
PA_tika-s01_05t:1154_7	“annamayo, pānamayo”ti ca dvidhā voharanti, tasmā paribbājako taṃ attavādimataṃ attānaṃ	1154	
PA_tika-s01_05t:1154_8	sandhāya “oḷārikaṃ kho”tiādimāhāti.	1154	
PA_tika-s01_05t:1155_0	“Oḷāriko ca hi te poṭṭhapāda attā abhavissā”tiādimhi bhagavato vacane cāyamadhippāyo	1155	
PA_tika-s01_05t:1155_1	– yadi attā rūpī bhaveyya, evaṃ sati rūpaṃ attā siyā, na ca saññī saññāya arūpabhāvato,	1155	
PA_tika-s01_05t:1155_2	rūpadhammānañca asañjānanasabhāvattā. Rūpī ca samāno yadi tava matena nicco, saññā	1155	
PA_tika-s01_05t:1155_3	ca aparāparaṃ pavattanato tattha tattha bhijjatīti bhedasabbhāvato aniccā, evampi	1155	
PA_tika-s01_05t:1155_4	“aññā saññā, añño attā”ti saññāya abhāvato acetanova attā hoti, tasmā esa attā na	1155	
PA_tika-s01_05t:1155_5	kammassa kārako, na ca phalassa upabhuñjanakoti āpannamevāti imaṃ dosaṃ dassento	1155	
PA_tika-s01_05t:1155_6	bhagavā “oḷāriko cā”tiādimāhāti. Tatthāti “rūpī attā”ti vāde. Paccāgacchatoti sesakiriyāpekkhāya	1155	
PA_tika-s01_05t:1155_7	kammattheyeva upayogavacanaṃ, paccāgacchatoti ca paccāgacchantassa, jānantassa, paṭicca	1155	
PA_tika-s01_05t:1155_8	vādena pavattassāti vā attho. “Aññā ca saññā uppajjati, aññā ca saññā nirujjhantī”ti	1155	
PA_tika-s01_05t:1155_9	kasmā vuttaṃ, nanu uppādapubbako nirodho, na ca uppannaṃ anirujjhanakaṃ nāma atthīti	1155	
PA_tika-s01_05t:1155_10	codanaṃ sodhetuṃ “catunnaṃ khandhāna”ntiādi vuttaṃ. Satipi nesaṃ ekālambaṇavatthukabhāve	11551	
PA_tika-s01_05t:1155_11	uppādanirodhādhikārattā ekuppādanirodhabhāvova vutto. Aparāparanti poṅkhānupoṅkha.	11551	
PA_tika-s01_05t:1156_0	418-420. Pāḷiyaṃ manomayanti jhānamanaso vasena manomayaṃ. Yo hi bāhirapaccayanirapekkho,	1156	
PA_tika-s01_05t:1156_1	so manasāva nibbattoti manomayo. Rūpaloke nibbattasarīraṃ sandhāya vadati. Yaṃ vedavādino	1156	
PA_tika-s01_05t:1156_2	“ānandamayo, viññāṇamayo”ti ca dvidhā voharanti. Tatrāpīti “manomayo attā”ti vādepi.	1156	
PA_tika-s01_05t:1156_3	Dose dinneti “aññāva saññā bhavissatī”tiādinā dose dinne attano laddhiṃyeva vadanto	1156	
PA_tika-s01_05t:1156_4	“arūpiṃ kho”tiādimāhāti sambandho. Idhāpi purimavāde vuttanayena “yadi attā manomayo	1156	
PA_tika-s01_05t:1156_5	sabbaṅgapaccaṅgī ahīnindriyo bhaveyya, evaṃ sati rūpaṃ attā siyā, na ca saññī saññāya	1156	
PA_tika-s01_05t:1156_6	arūpabhāvato”tiādi sabbaṃ dosadassanaṃ veditabbaṃ. Tamatthañhi dassento bhagavā “manomayo	1156	
PA_tika-s01_05t:1156_7	ca hi te poṭṭhapādā”tiādimavoca. Kasmā panāyaṃ paribbājako paṭhamaṃ oḷārikaṃ attānaṃ	1156	
PA_tika-s01_05t:1156_8	paṭijānitvā taṃ laddhiṃ vissajjetvā puna manomayaṃ attānaṃ paṭijānāti? Tampi vissajjitvā	1156	
PA_tika-s01_05t:1156_9	puna arūpiṃ attānaṃ paṭijānātīti? Kāmañcettha kāraṇaṃ “tato so arūpī attāti evaṃladdhiko	1156	
PA_tika-s01_05t:1156_10	samānopi…pe… ādimāhā”ti heṭṭhā vuttameva, tathāpi ime titthiyā nāma anavaṭṭhitacittā	11561	
PA_tika-s01_05t:1156_11	thusarāsimhi nikhātakhāṇuko viya cañcalāti kāraṇantarampi dassetuṃ “yathā nāmā”tiādi	11561	
PA_tika-s01_05t:1156_12	vuttaṃ. Saññā nappatiṭṭhātīti ārammaṇe sañjānanavasena saññā na patiṭṭhāti, ārammaṇe	11561	
PA_tika-s01_05t:1156_13	saññaṃ na karotīti vuttaṃ hoti. Saññāpatiṭṭhānakāleti etthāpi ayaṃ nayo.	11561	
PA_tika-s01_05t:1157_0	Tatrāpīti “arūpī attā”ti vādepi. Saññāyāti pakatisaññāya, evaṃ bhadantadhammapālattherena	1157	
PA_tika-s01_05t:1157_1	vuttaṃ. Aññasmiṃ titthāyatane uppādanirodhanti hi sambandho. Tena vedikānaṃ matena	1157	
PA_tika-s01_05t:1157_2	nānakkhaṇe uppannāya nānārammaṇāya saññāya uppādanirodhamicchatīti dasseti. Keci	1157	
PA_tika-s01_05t:1157_3	pana “ācariyasaññāyā”ti paṭhanti, tadayuttaṃ atthassa viruddhattā, therena ca anuddhaṭattā.	1157	
PA_tika-s01_05t:1157_4	Aparāparaṃ pavattāya saññāya uppādavayadassanato uppādanirodhaṃ icchati. Tathāpi	1157	
PA_tika-s01_05t:1157_5	“saññā saññā”ti pavattasamaññaṃ “attā”ti gahetvā tassa avicchedaṃ parikappento sassataṃ	1157	
PA_tika-s01_05t:1157_6	maññati. Tenāha “attānaṃ pana sassataṃ maññatī”ti. Tasmāti aparāparaṃ pavattasaññāya	1157	
PA_tika-s01_05t:1157_7	nāmamattena sassataṃ maññanato. Saññāya uppādanirodhamatte aṭṭhatvā taduttari sassataggāhassa	1157	
PA_tika-s01_05t:1157_8	gahaṇato dosaṃ dassetīti adhippāyo. Tathevāti yathā “rūpī attā, manomayo attā”ti	1157	
PA_tika-s01_05t:1157_9	ca vādadvaye attano asaññatā, evañcassa “acetanatā”tiādidosappasaṅgo dunnivāro, tatheva	1157	
PA_tika-s01_05t:1157_10	imasmiṃ vādepīti attho. Micchādassanenāti attadiṭṭhisaṅkhātena micchābhinivesena.	11571	
PA_tika-s01_05t:1157_11	Abhibhūtattāti anādikālabhāvitabhāvena ajjhotthaṭattā, nivāritañāṇacārattāti vuttaṃ	11571	
PA_tika-s01_05t:1157_12	hoti. Yena santatighanena, samūhaghanena ca vañcito bālo pabandhavasena pavattamānaṃ	11571	
PA_tika-s01_05t:1157_13	dhammasamūhaṃ micchāgāhavasena “attā”ti ca “nicco”ti ca abhinivissa voharati, taṃ	11571	
PA_tika-s01_05t:1157_14	ekattasaññitaṃ santatighanaṃ, samūhaghanañca vinibhujja yāthāvato jānanaṃ ghanavinibbhogo,	11571	
PA_tika-s01_05t:1157_15	so ca sabbena sabbaṃ titthiyānaṃ natthi. Tasmā ayampi paribbājako tādisassa ñāṇaparipākassa	11571	
PA_tika-s01_05t:1157_16	abhāvato vuccamānampi nānattaṃ nāññāsīti āha “taṃ nānattaṃ ajānanto”ti. Saññā nāmāyaṃ	11571	
PA_tika-s01_05t:1157_17	nānārammaṇā nānākkhaṇe uppajjati, veti cāti vedikānaṃ mataṃ. Saññāya uppādanirodhaṃ	11571	
PA_tika-s01_05t:1157_18	passantopi saññāmayaṃ saññābhūtaṃ attānaṃ parikappetvā yathāvuttaghanavinibbhogābhāvato	11571	
PA_tika-s01_05t:1157_19	niccameva katvā diṭṭhimaññanāya maññati. Tathābhūtassa ca tassa saṇhasukhumaparamagambhīradhammatā	11571	
PA_tika-s01_05t:1157_20	na ñāyatevāti idaṃ kāraṇaṃ passantena bhagavatā “dujjānaṃ kho”tiādi vuttanti dassento	11572	
PA_tika-s01_05t:1157_21	“athassa bhagavā”tiādimāha.	11572	
PA_tika-s01_05t:1158_0	Diṭṭhiādīsu “evameta”nti dassanaṃ abhinivisanaṃ diṭṭhi. Tassā eva pubbabhāgabhūtaṃ	1158	
PA_tika-s01_05t:1158_1	“evameta”nti nijjhānavasena khamanaṃ khanti. Tathā rocanaṃ ruci. “Aññathāyevā”tiādi	1158	
PA_tika-s01_05t:1158_2	tesaṃ diṭṭhiādīnaṃ vibhajja dassanaṃ. Tattha aññathāyevāti yathā ariyavinaye antadvayaṃ	1158	
PA_tika-s01_05t:1158_3	anupagamma majjhimapaṭipadāvasena dassanaṃ hoti, tato aññathāyeva. Aññadevāti yaṃ	1158	
PA_tika-s01_05t:1158_4	paramatthato vijjati khandhāyatanādi, tassa cāpi aniccatādi, tato aññadeva paramatthato	1158	
PA_tika-s01_05t:1158_5	avijjamānaṃ attasassatādikaṃ tayā khamate ceva ruccate cāti attho. Ābhuso yuñjanaṃ	1158	
PA_tika-s01_05t:1158_6	āyogo. Tena vuttaṃ “yuttapayuttatā”ti. Paṭipattiyāti paramattacintanādiparibbājakapaṭipattiyā.	1158	
PA_tika-s01_05t:1158_7	Ācariyassa bhāvo ācariyakaṃ, yathā tathā ovādānusāsanaṃ, tadassatthīti ācariyako	1158	
PA_tika-s01_05t:1158_8	yathā “saddho”ti āha “aññatthā”tiādi. Aññasmiṃ titthāyatane tava ācariyabhāvo atthīti	1158	
PA_tika-s01_05t:1158_9	yojanā. “Tenā”tiādi saha yojanāya yathāvākyaṃ dassanaṃ. “Ayaṃ paramattho, ayaṃ sammutī”ti	1158	
PA_tika-s01_05t:1158_10	imassa vibhāgassa dubbibhāgattā dujjānaṃ etaṃ nānattaṃ. “Yajjetaṃ dujjānaṃ tāva tiṭṭhatu,	11581	
PA_tika-s01_05t:1158_11	aññaṃ panatthaṃ bhagavantaṃ pucchāmī”ti cintetvā tathā paṭipannataṃ dassetuṃ “atha	11581	
PA_tika-s01_05t:1158_12	paribbājako”tiādi vuttaṃ. Añño vā saññātoti saññāsabhāvato aññasabhāvo vā attā hotūti	11581	
PA_tika-s01_05t:1158_13	attho. Adhunā pana “aññā vā saññā”ti pāṭho dissati. Assāti attano.	11581	
PA_tika-s01_05t:1159_0	Lokīyati dissati, patiṭṭhahati vā ettha puññapāpaṃ, tabbipāko cāti loko, attā. So	1159	
PA_tika-s01_05t:1159_1	hissa kārako, vedako cāti icchito. Diṭṭhigatanti “sassato attā ca loko cā”tiādi nayapavattaṃ	1159	
PA_tika-s01_05t:1159_2	diṭṭhigataṃ. Na hesa diṭṭhābhiniveso diṭṭhadhammikādiatthanissito tadasaṃvattanato.	1159	
PA_tika-s01_05t:1159_3	Yo hi taṃ saṃvattanako, so “taṃ nissito”ti vattabbataṃ labheyya yathā taṃ puññañāṇasambhāro.	1159	
PA_tika-s01_05t:1159_4	Eteneva nayena na dhammanissitatāpi saṃvaṇṇetabbā. Brahmacariyassa ādi ādibrahmacariyaṃ,	1159	
PA_tika-s01_05t:1159_5	tadeva ādibrahmacariyakaṃ yathā “vinayo eva venayiko”ti. Tenāha “sikkhattayasaṅkhātassā”tiādi.	1159	
PA_tika-s01_05t:1159_6	Sabbampi vākyaṃ antogadhāvadhāraṇaṃ tassa avadhāraṇaphalattāti vuttaṃ “ādimatta”nti.	1159	
PA_tika-s01_05t:1159_7	Tadidha adhisīlasikkhāva. Sā hi sikkhattayasaṅgahite sāsanabrahmacariye ādibhūtā,	1159	
PA_tika-s01_05t:1159_8	na aññattha viya ājīvaṭṭhamakādi ādibrahmacariyakanti dasseti “adhisīlasikkhāmatta”nti	1159	
PA_tika-s01_05t:1159_9	iminā. Nibbindanatthāyāti ukkaṇṭhitabhāvāya. “Abhijānanāyāti ñātapariññāvasena abhijānanatthāya.	1159	
PA_tika-s01_05t:1159_10	Sambujjhanatthāyāti tīraṇapahānapariññāvasena sambodhanatthāyā”ti vadanti. Apica	11591	
PA_tika-s01_05t:1159_11	abhijānanāyāti abhiññāpaññāvasena jānanāya. Taṃ pana vaṭṭassa paccakkhakaraṇameva	11591	
PA_tika-s01_05t:1159_12	hotīti āha “paccakkhakiriyāyā”ti. Sambujjhanatthāyāti pariññābhisamayavasena paṭivedhatthāya.	11591	
PA_tika-s01_05t:1159_13	Diṭṭhābhinivesassa saṃsāravaṭṭe nibbidāvirāganirodhupasamāsaṃvattanaṃ vaṭṭantogadhattā,	11591	
PA_tika-s01_05t:1159_14	tassa vaṭṭasambandhanato ca. Tathā abhiññāsambodhanibbānāsaṃvattanañca daṭṭhabbaṃ.	11591	
PA_tika-s01_05t:1160_0	Kāmaṃ taṇhāpi dukkhasabhāvā eva, tassā pana samudayabhāvena visuṃ gahitattā “taṇhaṃ	1160	
PA_tika-s01_05t:1160_1	ṭhapetvā”ti vuttaṃ. Pabhāvanatoti uppādanato. Dukkhaṃ pabhāventīpi taṇhā avijjādipaccayantarasahitā	1160	
PA_tika-s01_05t:1160_2	eva pabhāveti, na kevalāti āha “sappaccayā”ti. Appavattīti appavattinimittaṃ. Na	1160	
PA_tika-s01_05t:1160_3	pavattanti ettha dukkhasamudayā, etasmiṃ vā adhigateti hi appavatti. Dukkhanirodhaṃ	1160	
PA_tika-s01_05t:1160_4	nibbānaṃ gacchati, tadatthañca sā paṭipajjitabbāti dukkhanirodhagāminipaṭipadā. Maggapātubhāvoti	1160	
PA_tika-s01_05t:1160_5	maggasamuppādo. Phalasacchikiriyāti phalassādhigamavasena paccakkhakaraṇaṃ. Taṃ ākāranti	1160	
PA_tika-s01_05t:1160_6	taṃ tuṇhībhāvasaṅkhātaṃ gamanaliṅga ārocento viya, na pana abhimukhaṃ āroceti.	1160	
PA_tika-s01_05t:1161_0	421. Samantato niggaṇhanavasena todanaṃ vijjhanaṃ sannitodakaṃ. Manogaṇādīnaṃ visesanassa	1161	
PA_tika-s01_05t:1161_1	napuṃsakaliṅgena niddiṭṭhattā “vācāya sannitodakenā”ti vuttaṃ. Tenāha “vacanapatodakenā”ti.	1161	
PA_tika-s01_05t:1161_2	Atha vā “vācāyā”ti idaṃ “sannitodakenā”ti ettha karaṇavacanaṃ daṭṭhabbaṃ. “Vacanapatodakenā”ti	1161	
PA_tika-s01_05t:1161_3	hi vacanena patodakenāti attho, “vācāyā”ti vā sambandhe sāmivacanaṃ. Vācāya sannitodanakiriyāya	1161	
PA_tika-s01_05t:1161_4	sajjhabbharitamakaṃsūti yojetabbaṃ. “Sajjhabbharita”nti etassa “saṃ adhi abhi aribha”nti	1161	
PA_tika-s01_05t:1161_5	padacchedo, samantato bhusaṃ aritanti attho, satamattehi tuttakehi viya vividhehi	1161	
PA_tika-s01_05t:1161_6	paribbājakavācātodanehi tudiṃ sūti vuttaṃ hoti. Tathā hi vuttaṃ “upari vijjhiṃsū”ti.	1161	
PA_tika-s01_05t:1161_7	Sabhāvato vijjamānanti paramatthasabhāvato upalabbhamānaṃ, na pakatiādi viya anupalabbhamānaṃ.	1161	
PA_tika-s01_05t:1161_8	Tacchanti saccaṃ. Tathanti aviparītaṃ. Atthato vevacanameva taṃ padattayaṃ. Navalokuttaradhammesūti	1161	
PA_tika-s01_05t:1161_9	visaye bhummaṃ, te dhamme visayaṃ katvā. Ṭhitasabhāvanti avaṭṭhitasabhāvaṃ, taduppādakanti	1161	
PA_tika-s01_05t:1161_10	attho. Lokuttaradhammaniyāmaniyatanti lokuttaradhammasampāpananiyāmena niyataṃ. Idāni	11611	
PA_tika-s01_05t:1161_11	pana “lokuttaradhammaniyāmata”nti pāṭho, so na porāṇo ācariyena anuddhaṭattā. Kasmā	11611	
PA_tika-s01_05t:1161_12	panesā paṭipadā dhammaṭṭhitatā dhammaniyāmatāti āha “buddhānañhī”tiādi. Sāti paṭipadā.	11611	
PA_tika-s01_05t:1161_13	Edisāti “dhammaṭṭhitata”ntiādinā vuttappakārā.	11611	
PA_tika-s01_05t:1162	Cittahatthisāriputtapoṭṭhapādavatthuvaṇṇanā	116	
PA_tika-s01_05t:1163_0	422. Hatthiṃ sāreti dametīti hatthisārī, hatthācariyo. Sukhumesu atthantaresūti khandhāyatanādīsu	1163	
PA_tika-s01_05t:1163_1	sukhumañāṇagocaresu dhammesu. Abhidhammiko kiresa. Kusaloti pubbepi buddhasāsane	1163	
PA_tika-s01_05t:1163_2	kataparicayatāya cheko. Tādise citteti gihibhāvacitte. Itaro pana taṃ sutvāva na	1163	
PA_tika-s01_05t:1163_3	vibbhami, pabbajjāyameva abhiramīti adhippāyo. Gihibhāve ānisaṃsakathāya kathitattāti	1163	
PA_tika-s01_05t:1163_4	ettha sīlavantassa bhikkhuno tathā kathanena vibbhamane niyojitattā idāni sayampi	1163	
PA_tika-s01_05t:1163_5	sīlavā eva hutvā cha vāre vibbhamīti adhippāyo gahetabbo. Kammasarikkhakena hi kammaphalena	1163	
PA_tika-s01_05t:1163_6	bhavitabbaṃ. Kathentānanti anādare sāmivacanaṃ. Mahāsāvakassa kathiteti mahāsāvakabhūtena	1163	
PA_tika-s01_05t:1163_7	mahākoṭṭhikattherena apasādanavasena kathite, kathananimittaṃ patiṭṭhaṃ laddhuṃ asakkontoti	1163	
PA_tika-s01_05t:1163_8	attho. “Vibbhamitvā gihī jāto”ti idaṃ sattamavāramiva vuttaṃ. Dhammapadaṭṭhakathāyaṃ	1163	
PA_tika-s01_05t:1163_9	pana kudālapaṇḍitajātake ca chakkhattumeva vibbhamanavāro vutto. Gihisahāyakoti gihikāle	1163	
PA_tika-s01_05t:1163_10	sahāyako. Apasakkantopi nāmāti api nāma apasakkanto, gārayhavacanametaṃ. Pabbajituṃ	11631	
PA_tika-s01_05t:1163_11	vaṭṭatīti pabbajjā vaṭṭati.	11631	
PA_tika-s01_05t:1164_0	423. Paññācakkhuno natthitāyāti suvuttaduruttasamavisamadassanasamatthassa paññācakkhuno	1164	
PA_tika-s01_05t:1164_1	abhāvena. Yādisena cakkhunā so “cakkhumā”ti vutto, taṃ dassetuṃ “subhāsitā”tiādi	1164	
PA_tika-s01_05t:1164_2	vuttaṃ. Ayaṃ aṭṭhakathāto aparo nayo – ekaṃsikāti ekantikā, nibbānavahabhāvena nicchitāti	1164	
PA_tika-s01_05t:1164_3	vuttaṃ hoti. Paññattāti vavatthapitā. Na ekaṃsikāti na ekantikā nibbānāvahabhāvena	1164	
PA_tika-s01_05t:1164_4	nicchitā vaṭṭantogadhabhāvatoti adhippāyo. Ayamattho hi “kasmā cete poṭṭhapāda mayā	1164	
PA_tika-s01_05t:1164_5	ekaṃsikā dhammā desitā paññattā, ete poṭṭhapāda atthasaṃhitā…pe… nibbānāya saṃvattantī”tiādisuttapadehi	1164	
PA_tika-s01_05t:1164_6	saṃsandati sametīti.	1164	
PA_tika-s01_05t:1165	Ekaṃsikadhammavaṇṇanā	116	
PA_tika-s01_05t:1166_0	425. “Kasmā ārabhī”ti kāraṇaṃ pucchitvā “aniyyānikabhāvadassanattha”nti payojanaṃ	1166	
PA_tika-s01_05t:1166_1	vissajjitaṃ. Phale hi siddhe hetupi siddho hotīti, ayaṃ ācariyamati apare pana “edisesu	1166	
PA_tika-s01_05t:1166_2	atthasaddo kāraṇe vattati, hetvatthe ca paccattavacanaṃ, tasmā aniyyānikabhāvadassananti	1166	
PA_tika-s01_05t:1166_3	ettha aniyyānikabhāvadassanakāraṇā”ti atthamicchanti. Paññāpitaniṭṭhāyāti paveditavimuttimaggassa.	1166	
PA_tika-s01_05t:1166_4	Vaṭṭadukkhapariyosānaṃ gacchati etāyāti niṭṭhāti hi vimutti vuttā “goṭṭhā paṭṭhitagāvo”ti	1166	
PA_tika-s01_05t:1166_5	mahāsīhanādasuttapade viya ṭhā-saddassa gatiatthe pavattanato. Niṭṭhāmaggo ca idha	1166	
PA_tika-s01_05t:1166_6	uttarapadalopena “niṭṭhā”ti adhippeto. Tasseva hi niyyānikatā, aniyyānikatā ca vuccati,	1166	
PA_tika-s01_05t:1166_7	na niṭṭhāya. Niyyātīti niyyānikā ya-kārassa ka-kāraṃ katvā. Anīyasaddo hi bahulaṃ	1166	
PA_tika-s01_05t:1166_8	kattutthābhidhāyako, na niyyānikā aniyyānikā, tassā bhāvo tathā. Niyyānaṃ vā niggamanaṃ	1166	
PA_tika-s01_05t:1166_9	nissaraṇaṃ, vaṭṭadukkhassa vūpasamoti attho, niyyānameva niyyānikaṃ, na niyyānikaṃ	1166	
PA_tika-s01_05t:1166_10	aniyyānikaṃ, so eva bhāvo sabhāvo aniyyānikabhāvo, tassa dassanatthanti yojetabbaṃ.	11661	
PA_tika-s01_05t:1167_0	“Sabbe hī”tiādi tadatthavivaraṇaṃ. Amataṃ nibbānaṃ niṭṭhamiti paññapeti yathāti sambandho.	1167	
PA_tika-s01_05t:1167_1	Lokathūpikādivasena niṭṭhaṃ paññapentīti “nibbānaṃ nibbāna”nti vacanasāmaññamattaṃ	1167	
PA_tika-s01_05t:1167_2	gahetvā tathā paññapenti. Lokathūpikā nāma brahmabhūmi vuccati lokassa thūpikasadisatāparikappanena.	1167	
PA_tika-s01_05t:1167_3	Keci pana “nevasaññānāsaññāyatanabhūmiṃ lokathūpikā”ti vadanti, tadayuttaṃ aṭṭhakathāsu	1167	
PA_tika-s01_05t:1167_4	tathā avacanato. Ādisaddena cettha “añño puriso, aññā pakatī”ti pakatipurisantarāvabodho	1167	
PA_tika-s01_05t:1167_5	mokkho, buddhiādiguṇavinimuttassa attano asakattani avaṭṭhānaṃ mokkho, kāyavipattikati	1167	
PA_tika-s01_05t:1167_6	jātibandhānaṃ apavajjanavasena appavatto mokkho, parena purisena palokatā mokkho,	1167	
PA_tika-s01_05t:1167_7	taṃsamīpatā mokkho, taṃsamāyogo mokkhoti evamādīnaṃ saṅgaho daṭṭhabbo. Tasmiṃ tasmiñhi	1167	
PA_tika-s01_05t:1167_8	samaye niṭṭhaṃ apaññapento nāma natthi. Brāhmaṇānaṃ paṭhamajjhānabrahmaloko niṭṭhā.	1167	
PA_tika-s01_05t:1167_9	Tattha hi nesaṃ niccābhiniveso yathā taṃ bakassa brahmuno, vekhanasāditāpasānaṃ ābhassarā,	1167	
PA_tika-s01_05t:1167_10	sañcayādiparibbājakānaṃ subhakiṇhā, ājīvakānaṃ “anantamānaso”ti parikappito asaññībhavo.	11671	
PA_tika-s01_05t:1167_11	Imasmiṃ pana sāsane arahattaṃ niṭṭhā, sabbepi cete diṭṭhivasena brahmalokādīni arahattamaññanāya	11671	
PA_tika-s01_05t:1167_12	“nibbānaṃ nibbāna”nti vacanasāmaññamattaṃ gahetvā tathā paññapenti, na pana paramatthato	11671	
PA_tika-s01_05t:1167_13	nesaṃsamaye nibbānapaññāpanassa labbhanatoti āha “sā ca na niyyānikā”tiādi. Yathāpaññattāti	11671	
PA_tika-s01_05t:1167_14	yena yena pakārena paññattā, paññattappakārā hutvāti attho. Na niyyātīti “yenākārena	11671	
PA_tika-s01_05t:1167_15	niṭṭhā pāpuṇīyatī”ti tehi paveditā, tenākārena tassā apattabbatāya na niyyāti. Paṇḍitehi	11671	
PA_tika-s01_05t:1167_16	paṭikkhittāti “nāyaṃ niṭṭhā paṭipadā vaṭṭassa anatikkamanato”ti buddhādīhi paṇḍitehi	11671	
PA_tika-s01_05t:1167_17	paṭikkhittā. Nivattatīti paṭikkhepakāraṇavacanaṃ, yasmā tehi paññattā niṭṭhā paṭipadā	11671	
PA_tika-s01_05t:1167_18	na niyyāti na gacchati, aññadatthu taṃsamaṅginaṃ puggalaṃ saṃsāre eva paribbhamāpentī	11671	
PA_tika-s01_05t:1167_19	nivattati, tasmā paṇḍitehi paṭikkhittāti attho. Tanti aniyyānikabhāvaṃ.	11671	
PA_tika-s01_05t:1168_0	Jānaṃ, passanti ca puthuvacanavipariyāyoti āha “jānantā passantā”ti. Gacchantādisaddānañhi	1168	
PA_tika-s01_05t:1168_1	“yā pana bhikkhunī jānaṃ sabhikkhukaṃ ārāmaṃ anāpucchā paviseyyā”tiādīsu liṅgavasena	1168	
PA_tika-s01_05t:1168_2	vipariyāyo, jānantīti attho. “Yācaṃ adadamappiyo”tiādīsu vibhattivasena, yācantassāti	1168	
PA_tika-s01_05t:1168_3	attho. Idha pana puthuvacanavasenāti veditabbaṃ. Padhānaṃ jānanaṃ nāma paccakkhato	1168	
PA_tika-s01_05t:1168_4	jānanaṃ tassa jeṭṭhabhāvato, dassanamappadhānaṃ tassa saṃsayānubandhattāti ayaṃ kamo	1168	
PA_tika-s01_05t:1168_5	vutto “jānaṃ passa”nti. Tenettha jānanena dassanaṃ viseseti. Evañhi diṭṭhapubbāni	1168	
PA_tika-s01_05t:1168_6	kho tasmiṃ loke manussānaṃ sarīrasaṇṭhānādīnīti ekato adhippāyadassanaṃ sūpapannaṃ	1168	
PA_tika-s01_05t:1168_7	hoti. Ayañhetthādhippāyo “kiṃ tumhākaṃ ekantasukhe loke paccakkhato ñāṇadassanaṃ	1168	
PA_tika-s01_05t:1168_8	atthī”ti. Jānanti vā tassa lokassa anumānavisayataṃ vuccati, passanti paccakkhato	1168	
PA_tika-s01_05t:1168_9	visayataṃ. Idaṃ vuttaṃ hoti “api tumhākaṃ loko paccakkhato ñāto, udāhu anumānato”ti.	1168	
PA_tika-s01_05t:1169_0	Yasmā pana loke paccakkhabhūto attho indriyagocarabhāvena pākaṭo, tasmā pākaṭena	1169	
PA_tika-s01_05t:1169_1	atthena adhippāyaṃ dassetuṃ “diṭṭhapubbānī”tiādi vuttaṃ. Diṭṭhapadena vā dassanaṃ,	1169	
PA_tika-s01_05t:1169_2	tadanugatañca jānanaṃ gahetvā tadubhayeneva atthena adhippāyaṃ vibhāvetuṃ evaṃ vuttantipi	1169	
PA_tika-s01_05t:1169_3	daṭṭhabbaṃ. Diṭṭhapubbānīti hi dassanena, tadanugatena ca ñāṇena gahitapubbānīti	1169	
PA_tika-s01_05t:1169_4	attho. Evañca katvā “sarīrasaṇṭhānādīnī”ti samariyādavacanaṃ samatthitaṃ hoti. “Appāṭihīrakata”nti	1169	
PA_tika-s01_05t:1169_5	ayaṃ anunāsikalopaniddesoti āha “appāṭihīrakaṃ ta”nti. Taṃ vacanaṃ appāṭihīrakaṃ	1169	
PA_tika-s01_05t:1169_6	sampajjatīti sambandho. Appāṭihīrapade anunāsikalopo, “kata”nti ca ekaṃ padanti keci,	1169	
PA_tika-s01_05t:1169_7	tadayuttaṃ samāsasambhavato, anunāsikalopassa ca avattabbattā. Evamettha vaṇṇayanti	1169	
PA_tika-s01_05t:1169_8	– paṭipakkhaharaṇato paṭihāriyaṃ, tadeva pāṭihāriyaṃ. Attanā uttaravirahitavacanaṃ.	1169	
PA_tika-s01_05t:1169_9	Pāṭihāriyamevettha “pāṭihīraka”nti vuttaṃ parehi vuccamānauttarehi sauttarattā, na	1169	
PA_tika-s01_05t:1169_10	pāṭihīrakanti appāṭihīrakaṃ. Virahattho cettha a-saddo. Tenāha “paṭiharaṇavirahita”nti.	11691	
PA_tika-s01_05t:1169_11	Sauttarañhi vacanaṃ tena uttaravacanena paṭiharīyati viparivattīyati, tasmā uttaravacanaṃ	11691	
PA_tika-s01_05t:1169_12	paṭiharaṇaṃ nāma, tato virahitanti attho. Tasmā eva niyyānassa paṭiharaṇamaggassa	11691	
PA_tika-s01_05t:1169_13	abhāvato “aniyyānika”nti vattabbataṃ labhati. Tena vuttaṃ “aniyyānika”nti.	11691	
PA_tika-s01_05t:1170_0	426. Vilāso itthilīḷā, yo “siṅgārabhāvajā kiriyā”tipi vuccati. Ākappo kesabandhavatthaggahaṇādiākāraviseso,	1170	
PA_tika-s01_05t:1170_1	vesasaṃvidhānaṃ vā. Ādisaddena hāvādīnaṃ saṅgaho. Hāvāti hi cāturiyaṃ vuccati.	1170	
PA_tika-s01_05t:1171	Tayoattapaṭilābhavaṇṇanā	117	
PA_tika-s01_05t:1172_0	428. Āhito ahaṃmāno etthāti attā, attabhāvoti āha “attabhāvapaṭilābho”ti. Kathaṃ	1172	
PA_tika-s01_05t:1172_1	dassetīti vuttaṃ “oḷārikattabhāvapaṭilābhenā”tiādi. Kāmabhavaṃ dasseti itarabhavadvayattabhāvato	1172	
PA_tika-s01_05t:1172_2	oḷārikattā. Rūpabhavaṃ dasseti jhānamanena nibbattaṃ hutvā rūpībhāvena upalabbhanato.	1172	
PA_tika-s01_05t:1172_3	Arūpabhavaṃ dasseti arūpībhāvena upalabbhanato. Saṃkilesikā dhammā nāma dvādasa akusalacittuppādā	1172	
PA_tika-s01_05t:1172_4	tadabhāve kassaci saṃkilesassa asambhavato. Vodāniyā dhammā nāma samathavipassanā	1172	
PA_tika-s01_05t:1172_5	tāsaṃ vasena sabbaso cittavodānassa sijjhanato.	1172	
PA_tika-s01_05t:1173_0	429. Paṭipakkhadhammānaṃ asamucchede sati na kadācipi anavajjadhammānaṃ vā pāripūrī,	1173	
PA_tika-s01_05t:1173_1	vepullaṃ vā sambhavati, samucchede pana sati sambhavatīti maggaphalapaññānameva gahaṇaṃ	1173	
PA_tika-s01_05t:1173_2	daṭṭhabbaṃ, tā hi sakiṃ paripuṇṇāpi aparihīnadhammattā paripuṇṇā eva bhavanti. Taruṇapītīti	1173	
PA_tika-s01_05t:1173_3	uppannamattā aladdhāsevanā dubbalapīti. Balavatuṭṭhīti punappunaṃ uppattiyā laddhāsevanā	1173	
PA_tika-s01_05t:1173_4	uparivisesādhigamassa paccayabhūtā thiratarā pīti. Idāni saṅkhepato piṇḍatthaṃ dassento	1173	
PA_tika-s01_05t:1173_5	“kiṃ vutta”ntiādimāha. Tattha yaṃ vihāraṃ sayaṃ…pe… viharissatīti avocumhāti sambandho.	1173	
PA_tika-s01_05t:1173_6	Idaṃ vuttaṃ hoti – yaṃ vihāraṃ “saṃkilesikavodāniyadhammānaṃ pahānābhivuddhiniṭṭhaṃ	1173	
PA_tika-s01_05t:1173_7	paññāya pāripūrivepullabhūtaṃ imasmiṃyeva attabhāve aparappaccayena ñāṇena paccakkhato	1173	
PA_tika-s01_05t:1173_8	sampādetvā viharissatī”ti kathayimhāti. Tatthāti tasmiṃ vihāre. Tassāti ovādakarassa	1173	
PA_tika-s01_05t:1173_9	bhikkhuno. Evaṃ viharatoti vuttappakārena viharaṇahetu, viharantassa vā. Tannimittaṃ	1173	
PA_tika-s01_05t:1173_10	pāmojjaṃ, pamodappabhavā pīti, tappaccayabhūtaṃ passaddhidvayaṃ, tathā sūpaṭṭhitā	11731	
PA_tika-s01_05t:1173_11	sati, ukkaṃsagatatāya uttamañāṇaṃ. Sukho ca vihāro bhavissatīti yojanā. Kāyacittapassaddhī	11731	
PA_tika-s01_05t:1173_12	hi “passaddhī”ti vuttā, ayameva vā pāṭho. “Nāmakāyapassaddhī”tipi paṭhanti, tadayuttameva	11731	
PA_tika-s01_05t:1173_13	passaddhidvayassa avinābhāvato. Kasmā panesa sukho vihāroti āha “sabbavihāresū”tiādi,	11731	
PA_tika-s01_05t:1173_14	sabbesupi iriyāpathavihārādīsu santapaṇītatāya imasseva sukhattā “sukho vihāro”ti	11731	
PA_tika-s01_05t:1173_15	vattabbataṃ arahatīti vuttaṃ hoti. Kathaṃ sukhoti vuttaṃ “upasanto paramamadhuro”ti.	11731	
PA_tika-s01_05t:1174_0	Paṭhamajjhāne paṭiladdhamatte hīnabhāvato pīti dubbalā pāmojjapakkhikā, subhāvite	1174	
PA_tika-s01_05t:1174_1	pana tasmiṃ paguṇe sā paṇītā balavabhāvato paripuṇṇakiccā pītīti vuttaṃ “paṭhamajjhāne	1174	
PA_tika-s01_05t:1174_2	pāmojjādayo chapi dhammā labbhantī”ti. Pāmojjaṃ nivattatīti dubbalapītisaṅkhātaṃ	1174	
PA_tika-s01_05t:1174_3	pāmojjaṃ chasu dhammesu nivattati hāyati. Vitakkavicārakkhobhavirahitena hi catukkanayavibhatte	1174	
PA_tika-s01_05t:1174_4	dutiyajjhāne sabbadā pīti balavatī eva hoti, na paṭhamajjhāne viya kadāci dubbalāti	1174	
PA_tika-s01_05t:1174_5	evaṃ vuttaṃ. Pīti nivattati tappahāneneva tatiyajjhānassa labbhanato. “Sukho vihāro”ti	1174	
PA_tika-s01_05t:1174_6	iminā samādhi gahitoti āha “tathā catutthe”ti. Ye pana “sukho vihāro’ti etena sukhaṃ	1174	
PA_tika-s01_05t:1174_7	gahita”nti vadanti, tesaṃ matena santavuttitāya upekkhāpi catutthajjhāne “sukha”micceva	1174	
PA_tika-s01_05t:1174_8	bhāsitāti katvā tathā vuttanti daṭṭhabbaṃ. Imasmiṃyeva dīghanikāye āgataṃ anekadhā	1174	
PA_tika-s01_05t:1174_9	desanānayamuddharitvā idha desitanayaṃ niyametuṃ “imesū”tiādi vuttaṃ. Suddha…pe…	1174	
PA_tika-s01_05t:1174_10	kathitanti uparimaggaṃ akathetvā kevalaṃ vipassanāpādakameva jhānaṃ kathitaṃ. Catūhi…pe…	11741	
PA_tika-s01_05t:1174_11	kathitāti vipassanāpādakabhāvena jhānāni kathetvā tato paraṃ vipassanāpubbakā cattāropi	11741	
PA_tika-s01_05t:1174_12	maggā kathitā. Catutthajjhānikaphalasamāpatti kathitāti paṭhamajjhānikādikā phalasamāpattiyo	11741	
PA_tika-s01_05t:1174_13	akathetvā catutthajjhānikā eva phalasamāpatti kathitā. Pītivevacanameva katvāti dvinnaṃ	11741	
PA_tika-s01_05t:1174_14	pītīnaṃ ekasmiṃ cittuppāde anuppajjanato pāmojjaṃ pītivevacanameva katvā, tadubhayaṃ	11741	
PA_tika-s01_05t:1174_15	abhedato katvāti vuttaṃ hoti. Pītisukhānaṃ apariccattattā, “sukho vihāro”ti ca sātisayassa	11741	
PA_tika-s01_05t:1174_16	sukhavihārassa gahitattā “dutiyajjhānikaphalasamāpatti nāma kathitā”ti vuttaṃ. Kāmaṃ	11741	
PA_tika-s01_05t:1174_17	paṭhamajjhānepi pītisukhāni labbhanti, tāni pana vitakkavicāraparikkhobhena na tattha	11741	
PA_tika-s01_05t:1174_18	santapaṇītāni, idha ca santapaṇītāneva adhippetāni, tasmā dutiyajjhānikā eva phalasamāpatti	11741	
PA_tika-s01_05t:1174_19	gahitā, na paṭhamajjhānikāti daṭṭhabbaṃ.	11741	
PA_tika-s01_05t:1175_0	432-437. Vibhāvanatthoti pakāsanattho sarūpato nirūpanattho “na samaṇo gotamo brāhmaṇe	1175	
PA_tika-s01_05t:1175_1	jiṇṇe …pe… abhivādeti vā paccuṭṭheti vā āsanena vā nimantetī”tiādīsu viya. Tenāha	1175	
PA_tika-s01_05t:1175_2	“ayaṃ so”tiādi. “Ayaṃ attapaṭilābho so evā”ti evaṃ sarūpato vibhāvetvā pakāsetvā.	1175	
PA_tika-s01_05t:1175_3	Ayanti hi bhagavatā pubbe vuttaṃ attapaṭilābhaṃ āsannapaccakkhabhāvena paccāmasati,	1175	
PA_tika-s01_05t:1175_4	soti pana parehi pucchiyamānaṃ parammukhabhāvena. Na naṃ evaṃ vadāmāti ettha nanti	1175	
PA_tika-s01_05t:1175_5	oḷārikamattapaṭilābhaṃ. Sappāṭihīrakatanti ettha pubbe vuttanayena attho veditabbo.	1175	
PA_tika-s01_05t:1175_6	Parehi coditavacanapaṭihārakaṃ sauttaravacanaṃ sappāṭihīrakanti hi ayameva viseso.	1175	
PA_tika-s01_05t:1175_7	Tucchoti musā abhūto. Soti manomayo, arūpo vā attapaṭilābho. Svevāti so eva oḷāriko	1175	
PA_tika-s01_05t:1175_8	attapaṭilābho. Tasmiṃ samaye sacco hotīti tasmiṃ paccuppannasamaye vijjamāno hoti.	1175	
PA_tika-s01_05t:1175_9	Attapaṭilābhotveva niyyātesīti attapaṭilābhasaddena tathā eva pariyosāpesi, na pana	1175	
PA_tika-s01_05t:1175_10	naṃ “attapaṭilābho”ti saṅkhyaṃ gacchatīti paññattiṃ sarūpato nīharitvā dassesīti	11751	
PA_tika-s01_05t:1175_11	adhippāyo. Rūpādayo cettha dhammāti rūpavedanādayo eva ettha loke sabhāvadhammā.	11751	
PA_tika-s01_05t:1175_12	Nāmamattametanti rūpādike pañcakkhandhe upādāya nāmapaññattimattametaṃ “attapaṭilābho”ti.	11751	
PA_tika-s01_05t:1175_13	Evarūpā vohārāti “oḷāriko attapaṭilābho”tiādivohārā. Nāmapaññattivasenāti nāmabhūtapaññattimattavasena.	11751	
PA_tika-s01_05t:1175_14	“Attapaṭilābho’ti saṅkhyaṃ gacchatī”ti niyyātanatthaṃ.	11751	
PA_tika-s01_05t:1176_0	438. Evañca pana vatvāti rūpādike upādāya paññattimattametaṃ attapaṭilābhoti imamatthaṃ	1176	
PA_tika-s01_05t:1176_1	“yasmiṃ citta samaye”tiādinā vatvā. Paṭipucchitvāti yathā pare puccheyyuṃ, tathā	1176	
PA_tika-s01_05t:1176_2	kālavibhāgato paṭipadāni pucchitvā. Vinayanatthanti yathāpucchitassa atthassa ñāpanavasena	1176	
PA_tika-s01_05t:1176_3	vinayanatthāya. Ye te atītā dhammāti atītasamaye atītattapaṭilābhassa upādānabhūtā	1176	
PA_tika-s01_05t:1176_4	rūpādayo dhammā. Te etarahi natthi niruddhattā. Tato eva “ahesu”nti saṅkhyaṃ gatā.	1176	
PA_tika-s01_05t:1176_5	Tasmāti upādānassa atītasmiṃyeva samaye labbhanato. Sopīti tadupādāno me attapaṭilābhopi.	1176	
PA_tika-s01_05t:1176_6	Tasmiṃyeva samayeti atīte eva samaye. Sacco ahosīti bhūto vijjamāno viya ahosi. Anāgatapaccuppannānanti	1176	
PA_tika-s01_05t:1176_7	anāgatānañcevapaccuppannānañca rūpādidhammānaṃ upādānabhūtānaṃ. Tadā abhāvāti tasmiṃ	1176	
PA_tika-s01_05t:1176_8	atītasamaye abhāvā avijjamānattā. Tadupādānabhūto anāgato, paccuppanno ca attapaṭilābho	1176	
PA_tika-s01_05t:1176_9	tasmiṃ atīta samaye mogho tuccho musā natthīti attho. Atthatoti paññattiatthato.	1176	
PA_tika-s01_05t:1176_10	Nāmamattamevāti samaññāmattameva. Paramatthato anupalabbhamānattā attapaṭilābhaṃ paṭijānāti.	11761	
PA_tika-s01_05t:1177_0	“Eseva nayo”ti iminā ye te anāgatā dhammā, te etarahi natthi, “bhavissantī”ti pana	1177	
PA_tika-s01_05t:1177_1	saṅkhyaṃ gatā, tasmā sopi me attapaṭilābho tasmiṃyeva samaye sacco bhavissati. Atītapaccuppannānaṃ	1177	
PA_tika-s01_05t:1177_2	pana dhammānaṃ tadā abhāvā tasmiṃ samaye “mogho atīto, mogho paccuppanno”ti evaṃ	1177	
PA_tika-s01_05t:1177_3	atthato nāmamattameva attapaṭilābhaṃ paṭijānāti. Ye ime paccuppannā dhammā, te etarahi	1177	
PA_tika-s01_05t:1177_4	“atthī”ti saṅkhyaṃ gatā, tasmā yvāyaṃ me attapaṭilābho, so idāni sacco hoti. Atītānāgatānaṃ	1177	
PA_tika-s01_05t:1177_5	pana dhammānaṃ adhunā abhāvā etarahi “mogho atīto, mogho anāgato”ti evaṃ atthato	1177	
PA_tika-s01_05t:1177_6	nāmamattameva attapaṭilābhaṃ paṭijānātīti imamatthaṃ atidisati.	1177	
PA_tika-s01_05t:1178_0	439-443. Saṃsanditunti samānetuṃ. Gavāti gāvito. Tatthāti khīrādīsu pañcagorasesu.	1178	
PA_tika-s01_05t:1178_1	Yasmiṃ samaye khīraṃ hotīti yasmiṃ kāle bhūtupādāyasaññitaṃ upādānavisesaṃ upādāya	1178	
PA_tika-s01_05t:1178_2	khīrapaññatti hoti. Na tasmiṃ…pe… gacchati khīrapaññattiupādānassa bhūtupādāyarūpassa	1178	
PA_tika-s01_05t:1178_3	dadhiādipaññattiyā anupādānato. Paṭiniyatavatthukā hi etā lokasamaññā. Tenāha “ye	1178	
PA_tika-s01_05t:1178_4	dhamme upādāyā”tiādi. Saṅkhāyati kathīyati etāyāti saṅkhā. Attaṃ nīharitvā uccanti	1178	
PA_tika-s01_05t:1178_5	vadanti etāyāti nirutti. Taṃ tadatthaṃ namanti sattā etenāti nāmaṃ, tathā voharanti	1178	
PA_tika-s01_05t:1178_6	etenāti vohāro, paññattiyeva. “Yasmiṃ samaye”tiādinā khīre vuttanayaṃ dadhiādīsupi	1178	
PA_tika-s01_05t:1178_7	“esa nayo sabbatthā”ti atidisati.	1178	
PA_tika-s01_05t:1179_0	Samanujānanamattakānīti “idaṃ khīraṃ, idaṃ dadhī”tiādinā tādisesu bhūtupādāyarūpavisesesu	1179	
PA_tika-s01_05t:1179_1	loke paramparāgataṃ paññattiṃ appaṭikkhipitvā samanujānanaṃ viya paccayavisesavisiṭṭhaṃ	1179	
PA_tika-s01_05t:1179_2	rūpādikhandhasamūhaṃ upādāya “oḷāriko attapaṭilābho”ti ca “manomayo attapaṭilābho”ti	1179	
PA_tika-s01_05t:1179_3	ca “arūpo attapaṭilābho”ti ca tathā tathā samanujānanamattakāni, na ca tabbinimutto	1179	
PA_tika-s01_05t:1179_4	upādānato añño koci paramatthato atthīti vuttaṃ hoti. Niruttimattakānīti saddaniruttiyā	1179	
PA_tika-s01_05t:1179_5	gahaṇūpāyamattakāni. “Satto phasso”tiādinā hi saddaggahaṇuttarakālaṃ tadanuviddhapaṇṇattiggahaṇamukheneva	1179	
PA_tika-s01_05t:1179_6	tadatthāvabodho. Tathā cāhu –	1179	
PA_tika-s01_05t:1180	“Paṭhamaṃ saddaṃ sotena, tītaṃ dutiyacetasā;	118	
PA_tika-s01_05t:1181	Nāmaṃ tatiyacittena, atthaṃ catutthacetasā”ti. (maṇisāramañjusāṭīkāyaṃ paccayasaṅgahavibhāgepi);	118	
PA_tika-s01_05t:1182_0	Vacanapathamattakānīti tasseva vevacanaṃ. Niruttiyeva hi aññesampi diṭṭhānugatimāpajjantānaṃ	1182	
PA_tika-s01_05t:1182_1	kāraṇaṭṭhena vacanapatho. Vohāramattakānīti tathā tathā vohāramattakāni. Nāmapaṇṇattimattakānīti	1182	
PA_tika-s01_05t:1182_2	tasseva pariyāyo, taṃtaṃnāmapaññāpanamattakānīti attho. Sabbametanti “attapaṭilābho”ti	1182	
PA_tika-s01_05t:1182_3	vā “satto”ti vā “poso”ti vā sabbametaṃ vohāramattakaṃ. Kasmāti ce, paramatthato anupalabbhanatoti	1182	
PA_tika-s01_05t:1182_4	dassetuṃ “yasmā”tiādi vuttaṃ. Suññoti paramatthato vivitto.	1182	
PA_tika-s01_05t:1183_0	Yajjevaṃ kasmā cesā buddhehipi vuccatīti codanaṃ sodhento “buddhānaṃ panā”tiādimāha.	1183	
PA_tika-s01_05t:1183_1	Sammutiyā vohārassa kathanaṃ sammutikathā. Paramatthassa sabhāvadhammassa kathanaṃ	1183	
PA_tika-s01_05t:1183_2	paramatthakathā. Paramatthasannissitakathābhāvato aniccādikathāpi “paramatthakathā”ti	1183	
PA_tika-s01_05t:1183_3	vuttā. Paramatthadhammoyeva hi “anicco, dukkho”ti ca vuccati, na sammutidhammo.	1183	
PA_tika-s01_05t:1184	“Aniccā sabbe saṅkhārā, dukkhānattā ca saṅkhatā;	118	
PA_tika-s01_05t:1185	Nibbānañceva paññatti, anattā iti nicchayā” ti. –	118	
PA_tika-s01_05t:1186_0	Vacanato panesa “anattā”ti vuccati, khandhādipaññatti pana tajjāpaññatti viya paramatthasannissayā,	1186	
PA_tika-s01_05t:1186_1	āsannatarā ca, puggalapaññattiādayo viya na dūre, tasmā khandhādikathāpi “paramatthakathā”ti	1186	
PA_tika-s01_05t:1186_2	vuttā, khandhādisīsena vā tadupādānasabhāvadhammā eva gahitāti daṭṭhabbaṃ. Nanu ca	1186	
PA_tika-s01_05t:1186_3	sabhāvadhammāpi sammutimukheneva desanamārohanti, na paramatthamukhena, tasmā sabbāpi	1186	
PA_tika-s01_05t:1186_4	desanā sammutikathāva siyāti? Nayidamevaṃ kathetabbadhammavibhāgena kathāvibhāgassa	1186	
PA_tika-s01_05t:1186_5	adhippetattā, na ca saddo kenaci pavattinimittena vinā atthaṃ pakāsetīti.	1186	
PA_tika-s01_05t:1187_0	Kasmā cevaṃ dubbidhā buddhānaṃ kathā pavattatīti anuyogaṃ kāraṇavibhāvanena pariharituṃ	1187	
PA_tika-s01_05t:1187_1	“tattha yo”tiādi vuttaṃ. Atthaṃ vijānituṃ catusaccaṃ paṭivijjhituṃ vaṭṭato niyyātuṃ	1187	
PA_tika-s01_05t:1187_2	arahattasaṅkhātaṃ jayaggāhaṃ gahetuṃ sakkoti. Yasmā paramatthakathāya eva saccasampaṭivedho,	1187	
PA_tika-s01_05t:1187_3	ariyasaccakathā ca sikhāppattā desanā, tasmā vineyyapuggalavasena ādito sammutikathaṃ	1187	
PA_tika-s01_05t:1187_4	kathentopi bhagavā parato paramatthakathaṃyeva kathetīti āha “tassā”tiādi. “Āditova	1187	
PA_tika-s01_05t:1187_5	sammutikathaṃ kathetī”ti hi vadanto parato paramatthakathampi kathetīti dīpeti, itarattha	1187	
PA_tika-s01_05t:1187_6	pana “āditova kathetī”ti avadanto sabbatthapīti. “Tathā”tiādinā kathādvayakathane	1187	
PA_tika-s01_05t:1187_7	pariyāyantaraṃ vibhāveti. Bodhetvāti veneyyajjhāsayānurūpaṃ tathā tathā desetabbamatthaṃ	1187	
PA_tika-s01_05t:1187_8	jānāpetvā, iminā pana imamatthaṃ dasseti – katthaci sammutikathāpubbikā paramatthakathā	1187	
PA_tika-s01_05t:1187_9	hoti puggalajjhāsayavasena, katthaci paramatthakathāpubbikā sammutikathā, iti vineyyadammakusalassa	1187	
PA_tika-s01_05t:1187_10	satthu veneyyajjhāsayavasena tathā tathā desanā pavattatīti. Sabbattha pana bhagavā	11871	
PA_tika-s01_05t:1187_11	dhammataṃ avijahanto eva sammutimanuvattati, sammutiṃ apariccajantoyeva dhammataṃ	11871	
PA_tika-s01_05t:1187_12	vibhāveti, naṃ tattha abhinivesātidhāvanāni. Vuttañhetaṃ bhagavatā “janapadaniruttiṃ	11871	
PA_tika-s01_05t:1187_13	nābhiniviseyya, samaññaṃ nātidhāveyyā”ti.	11871	
PA_tika-s01_05t:1188_0	Paṭhamaṃ sammutikathākathanaṃ pana veneyyavasena yebhuyyena buddhānamāciṇṇanti taṃ	1188	
PA_tika-s01_05t:1188_1	kāraṇena saddhiṃ dassento “pakatiyā panā”tiādimāha. Lūkhākārāti veneyyānamanabhisambujjhanavasena	1188	
PA_tika-s01_05t:1188_2	lūkhasadisā. Nanu ca sammuti nāma paramatthato avijjamānattā abhūtā, taṃ kathaṃ buddhā	1188	
PA_tika-s01_05t:1188_3	kathentīti vuttaṃ “sammutikathaṃ kathentāpī”tiādi. Saccamevāti tathameva. Sabhāvamevāti	1188	
PA_tika-s01_05t:1188_4	sammutibhāvena taṃsabhāvameva. Tenāha “amusāvā”ti. Paramatthassa pana saccādibhāve	1188	
PA_tika-s01_05t:1188_5	vattabbameva natthi.	1188	
PA_tika-s01_05t:1189_0	Ko panimesaṃ sammutiparamatthadhammānaṃ visesoti? Yasmiṃ bhinne, buddhiyā vā avayavavinibbhoge	1189	
PA_tika-s01_05t:1189_1	kate na taṃsaññā, so ghaṭapaṭādippabhedo sammuti, tabbipariyāyato paramattho. Na	1189	
PA_tika-s01_05t:1189_2	hi kakkhaḷaphusanādisabhāve ayaṃ nayo labbhati. Evaṃ santepi vuttanayena sammuti	1189	
PA_tika-s01_05t:1189_3	ca saccasabhāvā evāti āha “duve saccāni akkhāsī”tiādi. Tattha duve saccāni akkhāsīti	1189	
PA_tika-s01_05t:1189_4	nānādesabhāsākusalo tiṇṇaṃ vedānamatthasaṃvaṇṇanako ācariyo viya nānāvidhasammutiparamatthakusalo	1189	
PA_tika-s01_05t:1189_5	bhagavā veneyyajjhāsayānurūpaṃ duveyeva saccāni akkhāsīti attho. Taṃ sarūpato, parimāṇato	1189	
PA_tika-s01_05t:1189_6	ca dasseti “sammutiṃ paramatthañca, tatiyaṃ nūpalabbhatī”ti iminā. Vadataṃ varoti	1189	
PA_tika-s01_05t:1189_7	sabbesaṃ vadantānaṃ varo. Lokasaṅketamattasiddhā sammuti. Paramo uttamo aviparīto	1189	
PA_tika-s01_05t:1189_8	yathābhūtasabhāvo paramattho.	1189	
PA_tika-s01_05t:1190_0	Idāni nesaṃ saccasabhāvaṃ saha kāraṇena dassetuṃ “saṅketavacana”nti gāthā vuttā.	1190	
PA_tika-s01_05t:1190_1	Yasmā lokasammutikāraṇaṃ, tasmā saṅketavacanaṃ saccaṃ, yasmā ca dhammānaṃ bhūtalakkhaṇaṃ,	1190	
PA_tika-s01_05t:1190_2	tasmā paramatthavacanaṃ saccanti yojanā. Lokasammutikāraṇanti hi saṅketavacanassa	1190	
PA_tika-s01_05t:1190_3	saccabhāve kāraṇadassanaṃ, lokasiddhā sammuti saṅketavacanassa avisaṃvādanatāya kāraṇanti	1190	
PA_tika-s01_05t:1190_4	attho, visaṃvādanābhāvato saṅketavacanaṃ saccanti vuttaṃ hoti. Dhammānaṃ bhūtalakkhaṇanti	1190	
PA_tika-s01_05t:1190_5	ca paramatthavacanassa saccabhāve kāraṇadassanaṃ. Sabhāvadhammānaṃ yo bhūto aviparīto	1190	
PA_tika-s01_05t:1190_6	sabhāvo, tassa lakkhaṇaṃ aṅganaṃ ñāpananti attho, yāthāvato avisaṃvādanavasena pavattanato	1190	
PA_tika-s01_05t:1190_7	paramatthavacanaṃ saccanti adhippāyo. Anaṅgaṇasuttaṭīkāyaṃ pana ācariyeneva nissakkavacanena	1190	
PA_tika-s01_05t:1190_8	padamulliṅgetvā “lokasammutikāraṇāti lokasamaññaṃ nissāya pavattanato. Dhammānanti	1190	
PA_tika-s01_05t:1190_9	sabhāvadhammānaṃ. Bhūtakāraṇāti yathābhūtasabhāvaṃ nissāya pavattanato”ti vuttaṃ.	1190	
PA_tika-s01_05t:1191	Aññattha pana –	119	
PA_tika-s01_05t:1192	“Tasmā voharakusalassa, lokanāthassa satthuno;	119	
PA_tika-s01_05t:1193	Sammutiṃ voharantassa, musāvādo na jāyatī”ti. –	119	
PA_tika-s01_05t:1194_0	Ayampi guṇaparidīpanī gāthā dissati. Tattha tasmāti saccassa duvidhattā, saṅketavacanassa	1194	
PA_tika-s01_05t:1194_1	vā saccabhāvato. Sammutiṃ voharantassāti “puggalo satto”tiādinā lokasamaññaṃ kathentassa	1194	
PA_tika-s01_05t:1194_2	musāvādo nāma na jāyatīti attho. Apica “aṭṭhahi kāraṇehi bhagavā puggala kathaṃ katheti	1194	
PA_tika-s01_05t:1194_3	hirottappadīpanatthaṃ, kammassakatādīpanatthaṃ, paccattapurisakāradīpanatthaṃ, ānantariyadīpanatthaṃ,	1194	
PA_tika-s01_05t:1194_4	brahmavihāradīpanatthaṃ, pubbenivāsadīpanatthaṃ, dakkhiṇāvisuddhidīpanatthaṃ, lokasammutiyā	1194	
PA_tika-s01_05t:1194_5	appahānatthañcā”tiādinā tattha tattha vuttakāraṇampi āharitvā idha vattabbaṃ.	1194	
PA_tika-s01_05t:1195_0	Yadi tathāgato paramatthasaccaṃ sammadeva abhisambujjhitvā ṭhitopi lokasamaññābhūtaṃ	1195	
PA_tika-s01_05t:1195_1	sammutisaccaṃ gahetvāva vadati, evañcettha ko lokiyamahājanehi visesoti vuttaṃ “yāhī”tiādi,	1195	
PA_tika-s01_05t:1195_2	ayaṃ pāḷiyaṃ sambandho. Idaṃ vuttaṃ hoti – lokiyamahājano appahīnaparāmāsattā “etaṃ	1195	
PA_tika-s01_05t:1195_3	mamā”tiādinā parāmasanto voharati. Tathāgato pana sabbaso pahīnaparāmāsattā aparāmasantova	1195	
PA_tika-s01_05t:1195_4	yasmā lokasamaññāhi vinā lokiyo attho lokena dubbiññeyyo, tasmā tāhi taṃ voharati.	1195	
PA_tika-s01_05t:1195_5	Tathā voharanto ca attano desanāvilāsena veneyyasatte paramatthasacce patiṭṭhāpetīti.	1195	
PA_tika-s01_05t:1195_6	Desanaṃ vinivaṭṭetvāti heṭṭhā vuttāya diṭṭhābhinivesapaṭisaññuttāya vaṭṭakathāya	1195	
PA_tika-s01_05t:1195_7	vinivattetvā vivecetvā. Arahattanikūṭena niṭṭhāpesīti “aparāmasa”nti iminā padena	1195	
PA_tika-s01_05t:1195_8	taṇhāmānaparāmāsappahānakittanena tappahāyakaarahattasaṅkhātanikūṭena desanaṃ pariyosāpesi.	1195	
PA_tika-s01_05t:1195_9	Yaṃ panettha atthato na vibhattaṃ, taṃ suviññeyyameva.	1195	
PA_tika-s01_05t:1196_0	Iti sumaṅgalavilāsiniyā dīghanikāyaṭṭhakathāya paramasukhumagambhīraduranubodhatthaparidīpanāya	1196	
PA_tika-s01_05t:1196_1	suvimalavipulapaññāveyyattiyajananāya sādhuvilāsiniyā nāma līnatthapakāsaniyā poṭṭhapādasuttavaṇṇanāya līnatthapakāsanā.	1196	
PA_tika-s01_05t:1197	Poṭṭhapādasuttavaṇṇanā niṭṭhitā.	119	
PA_tika-s01_05t:1198	10. Subhasuttavaṇṇanā	119	
PA_tika-s01_05t:1199	Subhamāṇavakavatthuvaṇṇanā	119	
PA_tika-s01_05t:1200_0	444. Evaṃ poṭṭhapādasuttaṃ saṃvaṇṇetvā idāni subhasuttaṃ saṃvaṇṇento yathānupubbaṃ	1200	
PA_tika-s01_05t:1200_1	saṃvaṇṇanokāsassa pattabhāvaṃ vibhāvetuṃ, poṭṭhapādasuttassānantaraṃ saṅgītassa suttassa	1200	
PA_tika-s01_05t:1200_2	subhasuttabhāvaṃ vā pakāsetuṃ “evaṃ me sutaṃ…pe… sāvatthiyanti subhasutta”nti āha.	1200	
PA_tika-s01_05t:1200_3	Anunāsikalopena “acira parinibbute”ti vuttanti dasseti “aciraṃ parinibbute”ti iminā	1200	
PA_tika-s01_05t:1200_4	yathā poṭṭhapādasutte “appāṭihīraka taṃ bhāsitaṃ sampajjatī”ti, aciraṃ parinibbutassa	1200	
PA_tika-s01_05t:1200_5	assāti vā aciraparinibbuto yathā “acirapakkanto, māsajāto”ti. Atthamattaṃ pana dassetuṃ	1200	
PA_tika-s01_05t:1200_6	evaṃ vuttaṃ. Aciraparinibbuteti ca satthu parinibbutabhāvassa cirakālatāpaṭikkhepena	1200	
PA_tika-s01_05t:1200_7	āsannatāmattaṃ dassitaṃ, kālaparicchedo pana na dassitoti taṃ dassento “parinibbānato”tiādimāha.	1200	
PA_tika-s01_05t:1200_8	Visākhapuṇṇamito uddhaṃ yāva jeṭṭhapuṇṇamī, tāva kālaṃ sandhāya “māsamatte”ti vuttaṃ.	1200	
PA_tika-s01_05t:1200_9	Mattasaddena pana tassa kālassa kiñci asampuṇṇataṃ joteti. Tudisaññito gāmo nivāso	1200	
PA_tika-s01_05t:1200_10	etassāti todeyyo. Taṃ panesa yasmā soṇadaṇḍo viya campaṃ, kūṭadanto viya ca khāṇumataṃ	12001	
PA_tika-s01_05t:1200_11	ajjhāvasati, tasmā vuttaṃ “tassa adhipatittā”ti, issarabhāvatoti attho. Ayampi hi	12001	
PA_tika-s01_05t:1200_12	rañño pasenadikosalassa purohitabrāhmaṇo. Puttampi āhāti subhaṃ māṇavampi ovadanto āha.	12001	
PA_tika-s01_05t:1201_0	Añjanānanti akkhiañjanatthāya ghaṃsitaañjanānaṃ. Vammikānanti kimisamāhaṭavammikānaṃ	1201	
PA_tika-s01_05t:1201_1	sañcayaṃ disvāti sambandho. Madhūnanti makkhikamadhūnaṃ. Samāhāranti makarandasannicayaṃ.	1201	
PA_tika-s01_05t:1201_2	Paṇḍito gharamāvaseti yasmā appatarappatarepi gayhamāne bhogā khīyanti, appatarappatarepi	1201	
PA_tika-s01_05t:1201_3	ca sañciyamāne vaḍḍhanti, tasmā yathāvuttamupamattayaṃ paññāya disvā viññujātiko	1201	
PA_tika-s01_05t:1201_4	kiñcipi vayamakatvā āyameva uppādento gharevase gharāvāsamanutiṭṭheyyāti lobhādesitapaṭipattiṃ upadisati.	1201	
PA_tika-s01_05t:1202_0	Adānameva sikkhāpetvā sikkhāpanahetu lobhābhibhūtatāya tasmiṃyeva ghare sunakho hutvā	1202	
PA_tika-s01_05t:1202_1	nibbatti. Lobhavasikassa hi duggati pāṭikaṅkhā, “janavasabho nāma yakkho hutvā nibbattī”ti	1202	
PA_tika-s01_05t:1202_2	ettha vuttanayena attho veditabbo. Pubbaparicayena ativiya piyāyati. Vuttañhi “pubbeva	1202	
PA_tika-s01_05t:1202_3	sannivāsenā”tiādi. Nikkhanteti kenacideva karaṇīyena bahi niggate. Subhaṃ māṇavaṃ	1202	
PA_tika-s01_05t:1202_4	anuggaṇhitukāmo ekakova bhagavā piṇḍāya pāvisi. Bhukkāranti “bhu bhū”ti sunakhasaddakaraṇaṃ.	1202	
PA_tika-s01_05t:1202_5	“Bho bho”ti brāhmaṇasamudācārena paribhavitvā paribhavanahetu. “Bhovādi nāma so hoti,	1202	
PA_tika-s01_05t:1202_6	sace hoti sakiñcano”ti hi vuttaṃ. Nanu ca heṭṭhā “adānameva sikkhāpetvā sunakho hutvā	1202	
PA_tika-s01_05t:1202_7	nibbatto”ti āha, kasmā panettha “pubbepi maṃ ‘bho bho’ti paribhavitvā sunakho jāto”ti	1202	
PA_tika-s01_05t:1202_8	vadatīti? Tathā nibbattiyā tadubhayasādhāraṇaphalattā. Ānisaṃsaphalañhi sādhāraṇakammenapi	1202	
PA_tika-s01_05t:1202_9	jātaṃ, na vipākaphalaṃ viya ekakammenevāti daṭṭhabbaṃ. Avīciṃ gamissasi katokāsassa	1202	
PA_tika-s01_05t:1202_10	kammassa paṭibāhitumasakkuṇeyyabhāvato. “Jānāti maṃ samaṇo gotamo”ti vippaṭisārī	12021	
PA_tika-s01_05t:1202_11	hutvā. Uddhanantareti cullikantare. Nanti sunakhaṃ.	12021	
PA_tika-s01_05t:1203_0	Taṃ pavattinti bhagavatā yathāvuttakāraṇaṃ. Brāhmaṇacārittassa aparihāpitataṃ sandhāya,	1203	
PA_tika-s01_05t:1203_1	tathā pitaraṃ ukkaṃsento “brahmaloke nibbatto”ti āha. Mukhāruḷhanti sayaṃpaṭibhānavasena	1203	
PA_tika-s01_05t:1203_2	mukhamāruḷhaṃ. Taṃ pavattiṃ pucchīti “sutametaṃ bho gotama mayhaṃ pitā sunakho hutvā	1203	
PA_tika-s01_05t:1203_3	nibbatto”ti tumhehi vuttaṃ, “kimidaṃ saccaṃ vā asaccaṃ vā”ti pucchi. Tatheva vatvāti	1203	
PA_tika-s01_05t:1203_4	yathā pubbe sunakhassa vuttaṃ, tatheva vatvā. Avisaṃvādanatthanti saccāpanatthaṃ,	1203	
PA_tika-s01_05t:1203_5	“todeyyabrāhmaṇo sunakho hutvā nibbatto”ti vacanassa avisaṃvādanena attano avisaṃvādibhāvadassanatthanti	1203	
PA_tika-s01_05t:1203_6	vuttaṃ hoti. Appodakanti appakena udakena sampāditaṃ. Madhupāyāsanti sādurasaṃ, madhuyojitaṃ	1203	
PA_tika-s01_05t:1203_7	vā pāyāsaṃ. Tathā akāsi, yathā bhagavatā vuttaṃ. “Sabbaṃ dassesīti buddhānubhāvena	1203	
PA_tika-s01_05t:1203_8	so sunakho taṃ sabbaṃ netvā dassesi, na jātissaratāya. Bhagavantaṃ disvā bhukkaraṇaṃ	1203	
PA_tika-s01_05t:1203_9	pana purimajātisiddhavāsanāvasenā”ti evaṃ ācariyena vuttaṃ. Uparipaṇṇāsake pana cūḷakammavibhaṅgasuttaṭṭhakathāyaṃ	1203	
PA_tika-s01_05t:1203_10	“sunakho ‘ñātomhi iminā’ti roditvā ‘huṃ hu’nti karonto dhananidhānaṭṭhānaṃ gantvā	12031	
PA_tika-s01_05t:1203_11	pādena pathaviṃ khaṇitvā saññaṃ adāsī”ti jātissarākāramāha, vīmaṃsitvā gahetabbaṃ.	12031	
PA_tika-s01_05t:1204_0	“Bhavapaṭicchannaṃ nāma evarūpaṃ sunakhapaṭisandhiantaraṃ pākaṭaṃ samaṇassa gotamassa,	1204	
PA_tika-s01_05t:1204_1	addhā esa sabbaññū”ti bhagavati pasannacitto. Aṅgavijjāpāṭhako kiresa. Tenassa etadahosi	1204	
PA_tika-s01_05t:1204_2	“imaṃ dhammapaṇṇākāraṃ katvā samaṇaṃ gotamaṃ pañhaṃ pucchissāmī”ti, tato so cuddasa	1204	
PA_tika-s01_05t:1204_3	pañhe abhisaṅkharitvā bhagavantaṃ pucchi. Tena vuttaṃ “cuddasa pañhe pucchitvā”ti.	1204	
PA_tika-s01_05t:1204_4	Tattha cuddasa pañheti “dissanti hi bho gotama manussā appāyukā, dissanti dīghāyukā.	1204	
PA_tika-s01_05t:1204_5	Dissanti bavhābādhā, appābādhā. Dubbaṇṇā, vaṇṇavanto. Appesakkhā, mahesakkhā. Appabhogā,	1204	
PA_tika-s01_05t:1204_6	mahābhogā. Nīcakulīnā, uccākulīnā. Dissanti duppaññā, dissanti paññavanto. Ko nu	1204	
PA_tika-s01_05t:1204_7	kho bho gotama hetu ko paccayo, yena manussānaṃyeva sataṃ manussabhūtānaṃ dissanti	1204	
PA_tika-s01_05t:1204_8	hīnapaṇītatā”ti ime cūḷakammavibhaṅgasutte āgate cuddasa pañhe. “Kammassakā māṇava	1204	
PA_tika-s01_05t:1204_9	sattā kammadāyādā”tiādinā saṅkhepato, vitthārato ca vissajjanapariyosāne bhagavantaṃ	1204	
PA_tika-s01_05t:1204_10	saraṇaṃ gato. Aṅgasubhatāya “subho” tissa nāmaṃ. Māṇavoti pana mahallakakālepi taruṇavohārena	12041	
PA_tika-s01_05t:1204_11	naṃ voharati. Attano bhogagāmatoti tudigāmato āgantvā taṅkhaṇikaṃ vasati. Teneva	12041	
PA_tika-s01_05t:1204_12	pāḷiyaṃ “kenacideva karaṇīyenā”ti vuttaṃ.	12041	
PA_tika-s01_05t:1205_0	445. “Ekā ca me kaṅkhā atthī”ti iminā upari pucchiyamānassa pañhassa pageva tena	1205	
PA_tika-s01_05t:1205_1	abhisaṅkhatabhāvaṃ dasseti. Māṇavakanti khuddakamāṇavaṃ “ekaputtako, piyaputtako”tiādīsu	1205	
PA_tika-s01_05t:1205_2	viya ka-saddassa khuddakatthe pavattanato. Visabhāgavedanāti dukkhavedanā. Sā hi	1205	
PA_tika-s01_05t:1205_3	kusalakammanibbatte attabhāve uppajjanakasukhavedanāpaṭipakkhabhāvato “visabhāgavedanā”ti	1205	
PA_tika-s01_05t:1205_4	ca kāyaṃ gāḷhā hutvā bādhanato pīḷanato “ābādho”ti ca vuccati. Kīdisā pana sāti āha	1205	
PA_tika-s01_05t:1205_5	“yā ekadese”tiādi. Ekadese uppajjitvāti sarīrekadese uṭṭhahitvāpi aparivattibhāvakaraṇato	1205	
PA_tika-s01_05t:1205_6	ayapaṭṭena ābandhitvā viya gaṇhāti, iminā balavarogo ābādho nāmāti dasseti. Kicchajīvitakaroti	1205	
PA_tika-s01_05t:1205_7	asukhajīvitāvaho, iminā dubbalo appamattako rogo ātaṅko nāmāti dasseti. Uṭṭhānanti	1205	
PA_tika-s01_05t:1205_8	sayananisajjādito uṭṭhahanaṃ, tena yathā tathā aparāparaṃ sarīrassa parivattanaṃ	1205	
PA_tika-s01_05t:1205_9	vadati. Garukanti bhāriyaṃ akiccasiddhikaṃ. Gilānasseva kāye balaṃ na hotīti sambandho.	1205	
PA_tika-s01_05t:1205_10	Lahuṭṭhānena cettha gelaññābhāvo pucchito. Heṭṭhā catūhi padehi aphāsuvihārābhāvaṃ	12051	
PA_tika-s01_05t:1205_11	pucchitvāpi idāni puna phāsuvihārabhāvaṃ pucchati, tena saviseso ettha phāsuvihāro	12051	
PA_tika-s01_05t:1205_12	pucchitoti viññāyati. Asatipi hi atisayatthajotane sadde atthāpattito atisayattho	12051	
PA_tika-s01_05t:1205_13	labbhateva yathā “abhirūpassa kaññā dātabbā”ti. Tenāha “gamanaṭṭhānā”tiādi. Purimaṃ	12051	
PA_tika-s01_05t:1205_14	āṇāpanavacanaṃ, idaṃ pana pucchitabbākāradassananti ayamimesaṃ visesoti dasseti “athassā”tiādinā.	12051	
PA_tika-s01_05t:1206_0	447. Kālo nāma upasaṅkamanassa yuttapattakālo, samayo nāma tasseva paccayasāmaggī,	1206	
PA_tika-s01_05t:1206_1	atthato panesa tajjaṃ sarīrabalañceva tappaccayaparissayābhāvo ca. Upādānaṃ nāma	1206	
PA_tika-s01_05t:1206_2	ñāṇena tesaṃ gahaṇaṃ sallakkhaṇanti āha “paññāyā”tiādi. “Sve gamanakālo bhavissatī”ti	1206	
PA_tika-s01_05t:1206_3	iminā kālaṃ, “kāye”tiādinā samayañca sarūpato dasseti. Pharissatīti pharaṇavasena ṭhassati.	1206	
PA_tika-s01_05t:1207_0	448. Cetiyaraṭṭheti cetiraṭṭhe. Ya-kārena hi padaṃ vaḍḍhetvā evaṃ vuttaṃ. “Cetiraṭṭhato	1207	
PA_tika-s01_05t:1207_1	aññaṃ visuṃyevekaṃ raṭṭha”ntipi vadanti. “Yasmā maraṇaṃ nāma tādisānaṃ dasabalānaṃ	1207	
PA_tika-s01_05t:1207_2	rogavaseneva hoti, tasmā yena rogena taṃ jātaṃ, tassa sarūpapucchā, kāraṇapucchā,	1207	
PA_tika-s01_05t:1207_3	maraṇahetukacittasantāpapucchā, tassa ca santāpassa sabbalokasādhāraṇatā, tathā maraṇassa	1207	
PA_tika-s01_05t:1207_4	ca appaṭikaraṇatā”ti evamādinā maraṇapaṭisaññuttaṃ sammodanīyaṃ kathaṃ kathesīti	1207	
PA_tika-s01_05t:1207_5	dassetuṃ “bho ānandā”tiādi vuttaṃ. “Ko nāmā”tiādinā hi rogaṃ pucchati, “kiṃ bhagavā	1207	
PA_tika-s01_05t:1207_6	paribhuñjī”ti iminā kāraṇaṃ, “apicā”tiādinā cittasantāpaṃ, “satthā nāmā”tiādinā tassa	1207	
PA_tika-s01_05t:1207_7	sabbalokasādhāraṇataṃ, “ekā dānī”tiādinā maraṇassa appaṭikaraṇataṃ dassetīti daṭṭhabbaṃ.	1207	
PA_tika-s01_05t:1207_8	Mahājānīti mahāhāni. Yatrāti yena kāraṇena parinibbuto, tena ko dāni añño maraṇā	1207	
PA_tika-s01_05t:1207_9	muccissatītiādinā yojetabbaṃ. Idānīti ca attano manasikāraṃ pati vohāramattena vuttaṃ.	1207	
PA_tika-s01_05t:1207_10	Lajjissatīti lajjā viya bhavissati, vijjissatīti attho. Pītabhesajjānurūpaṃ āhārabhojanaṃ	12071	
PA_tika-s01_05t:1207_11	porāṇāciṇṇanti āha “pīta…pe… datvā”ti.	12071	
PA_tika-s01_05t:1208_0	Hutvāti pāṭhaseso santikāvacarabhāvassa visesanato. Māro pāpimā viya na randhagavesī,	1208	
PA_tika-s01_05t:1208_1	uttaramāṇavo viya ca na vīmaṃsanādhippāyo, api tu khalu upaṭṭhāko hutvā santikāvacaroti	1208	
PA_tika-s01_05t:1208_2	hi viseseti. Na randhagavesīti na chiddagavesī. Yesu dhammesūti vimokkhupāyesu niyyānikadhammesu.	1208	
PA_tika-s01_05t:1208_3	Dharantīti adhunā tiṭṭhanti, pavattantīti attho.	1208	
PA_tika-s01_05t:1209_0	449. Atthato payuttatāya saddapayogassa saddapabandhalakkhaṇāni tīṇi piṭakāni tadatthabhūtehi	1209	
PA_tika-s01_05t:1209_1	sīlādīhi tīhi dhammakkhandhehi saṅgayhantīti vuttaṃ “tīṇi piṭakāni tīhi khandhehi	1209	
PA_tika-s01_05t:1209_2	saṅgahetvā”ti. Saṅkhittena kathitanti “tiṇṇaṃ kho māṇava khandhāna”nti evaṃ gaṇanato,	1209	
PA_tika-s01_05t:1209_3	sāmaññato ca saṅkhepeneva kathitaṃ. “Katamesaṃ tiṇṇa”nti ayaṃ adiṭṭhajotanāpucchāyeva,	1209	
PA_tika-s01_05t:1209_4	na kathetukamyatāpucchā. Māṇavasseva hi ayaṃ pucchā, na therassāti āha “māṇavo”tiādi.	1209	
PA_tika-s01_05t:1209_5	Aññattha pana īdisesu ṭhānesu kathetukamyatāpucchāyeva dissati, na adiṭṭhajotanāpucchā.	1209	
PA_tika-s01_05t:1209_6	Idha pana aṭṭhakathāyaṃ evaṃ vuttaṃ, tadetaṃ aṭṭhakathāpamāṇato paccetabbaṃ. Tadā	1209	
PA_tika-s01_05t:1209_7	pavattamānañhi paccakkhaṃ katvā aṭṭhakathampi saṅgahamāropiṃsu. Kathetukamyatāpucchābhāve	1209	
PA_tika-s01_05t:1209_8	panassa therasseva vacanatā siyā.	1209	
PA_tika-s01_05t:1210	Sīlakkhandhavaṇṇanā	121	
PA_tika-s01_05t:1211_0	450-453. Sīlakkhandhassāti ettha padatthavipallāsakārī itisaddo lutto, atthaniddeso	1211	
PA_tika-s01_05t:1211_1	viya saddaniddeso vā, yathāruto ca itisaddo ādyattho, pakārattho vā, tena “ariyassa	1211	
PA_tika-s01_05t:1211_2	samādhikkhandhassa…pe… patiṭṭhapesī”ti ayaṃ pāṭho gahitoti daṭṭhabbaṃ. Tena vuttaṃ	1211	
PA_tika-s01_05t:1211_3	“tesu dassitesū”ti, tesu tīsu khandhesu uddesavasena dassitesūti attho. Bhagavatā	1211	
PA_tika-s01_05t:1211_4	vuttanayenevāti sāmaññaphalādīsu desitanayeneva, tena imassa suttassa buddhabhāsitabhāvaṃ	1211	
PA_tika-s01_05t:1211_5	dassetīti veditabbaṃ. Sāsane na sīlameva sāroti ariyamaggasāre bhagavato sāsane yathādassitaṃ	1211	
PA_tika-s01_05t:1211_6	sīlaṃ sāro eva na hoti sāravato mahato rukkhassa papaṭikaṭṭhānikattā. Aṭṭhānapayutto	1211	
PA_tika-s01_05t:1211_7	hi evasaddo yathāṭhāne na yojetabbo. Yajjevaṃ kasmā tamidha gahitanti āha “kevala”ntiādi.	1211	
PA_tika-s01_05t:1211_8	Jhānādiuttarimanussadhamme adhigantukāmassa adhiṭṭhānamattaṃ tattha appatiṭṭhitassa	1211	
PA_tika-s01_05t:1211_9	tesamasambhavato. Vuttañhi “sīle patiṭṭhāya naro sapañño”tiādi atha vā sāsane na	1211	
PA_tika-s01_05t:1211_10	sīlameva sāroti kāmañcettha sāsane maggaphalasīlasaṅkhātaṃ lokuttarasīlampi sārameva,	12111	
PA_tika-s01_05t:1211_11	tathāpi na sīlakkhandho eva sāro hoti, atha kho samādhikkhandhopi paññākkhandhopi	12111	
PA_tika-s01_05t:1211_12	sāro evāti evampettha yathāpayuttena evasaddena attho veditabbo, purimoyeva panattho	12111	
PA_tika-s01_05t:1211_13	yuttataro. Tathā hi vuttaṃ “ito uttarī”tiādi. Aññampi kattabbanti sesakhandhadvayaṃ.	12111	
PA_tika-s01_05t:1212	Samādhikkhandhavaṇṇanā	121	
PA_tika-s01_05t:1213_0	454. Kasmā panettha thero samādhikkhandhaṃ puṭṭhopi indriyasaṃvarādike vissajjesi,	1213	
PA_tika-s01_05t:1213_1	nanu evaṃ sante aññaṃ puṭṭho aññaṃ byākaronto ambaṃ puṭṭho labujaṃ byākaronto viya	1213	
PA_tika-s01_05t:1213_2	hotīti īdisī codanā idha anokāsāti dassento “kathañca…pe… ārabhī”ti āha, tenettha	1213	
PA_tika-s01_05t:1213_3	indriyasaṃvarādayopi samādhiupakārakataṃ upādāya samādhikkhandhapakkhikabhāvena uddiṭṭhāti	1213	
PA_tika-s01_05t:1213_4	dasseti. Ye te indriyasaṃvarādayoti sambandho. Rūpāvacaracatutthajjhānadesanānantaraṃ	1213	
PA_tika-s01_05t:1213_5	abhiññādesanāya avasaroti katvā rūpajjhānāneva āgatāni, na arūpajjhānāni. Rūpāvacaracatutthajjhānapādikā	1213	
PA_tika-s01_05t:1213_6	hi saparibhaṇḍā chapi abhiññāyo. Yasmā pana lokiyābhiññāyo ijjhamānā aṭṭhasu samāpattīsu	1213	
PA_tika-s01_05t:1213_7	cuddasavidhena cittaparidamanena vinā na ijjhanti, tasmā abhiññāsu desiyamānāsu arūpajjhānānipi	1213	
PA_tika-s01_05t:1213_8	desitāneva honti nānantarikabhāvato. Tenāha “ānetvā pana dīpetabbānī”ti, vuttanayena	1213	
PA_tika-s01_05t:1213_9	desitāneva katvā saṃvaṇṇakehi pakāsetabbānīti attho. Aṭṭhakathāyaṃ pana “catutthajjhānaṃ	1213	
PA_tika-s01_05t:1213_10	upasampajja viharatī”ti imināva arūpajjhānampi saṅgahitanti dassetuṃ “catutthajjhānena	12131	
PA_tika-s01_05t:1213_11	hī”tiādi vuttaṃ. Catutthajjhānameva hi rūpavirāgabhāvanāvasena pavattaṃ “arūpajjhāna”nti vuccati.	12131	
PA_tika-s01_05t:1214_0	471-480. Na cittekaggatāmattakenevāti ettha heṭṭhā vuttanayānusārena ṭhānāṭhānapayuttassa	1214	
PA_tika-s01_05t:1214_1	evasaddassānurūpamattho veditabbo. Lokiyasamādhikkhandhassa pana adhippetattā “na	1214	
PA_tika-s01_05t:1214_2	cittekaggatā…pe… atthī”ti vuttaṃ. Ariyo samādhikkhandhoti ettha hi ariyasaddo suddhamattapariyāyova,	1214	
PA_tika-s01_05t:1214_3	na lokuttarapariyāyo. Yathā cettha, tathā ariyo sīlakkhandhoti etthāpi. Itoti paññākkhandhato,	1214	
PA_tika-s01_05t:1214_4	so ca ukkaṭṭhato arahattaphalapariyāpanno evāti āha “arahattapariyosāna”ntiādi. Lokiyābhiññāpaṭisambhidāhi	1214	
PA_tika-s01_05t:1214_5	vināpi hi arahatte adhigate “nattheva uttarikaraṇīya”nti sakkā vattuṃ yadatthaṃ bhagavati	1214	
PA_tika-s01_05t:1214_6	brahmacariyaṃ vussati, tassa siddhattā. Idha pana lokiyābhiññāyopi āgatāyeva. Sesamettha suviññeyyaṃ.	1214	
PA_tika-s01_05t:1215_0	Iti sumaṅgalavilāsiniyā dīghanikāyaṭṭhakathāya paramasukhumagambhīraduranubodhatthaparidīpanāya	1215	
PA_tika-s01_05t:1215_1	suvimalavipulapaññāveyyattiyajananāya sādhuvilāsiniyā nāma līnatthapakāsaniyā subhasuttavaṇṇanāya līnatthapakāsanā.	1215	
PA_tika-s01_05t:1216	Subhasuttavaṇṇanā niṭṭhitā.	121	
PA_tika-s01_05t:1217	11. Kevaṭṭasuttavaṇṇanā	121	
PA_tika-s01_05t:1218	Kevaṭṭagahapatiputtavatthuvaṇṇanā	121	
PA_tika-s01_05t:1219_0	481. Evaṃ subhasuttaṃ saṃvaṇṇetvā idāni kevaṭṭasuttaṃ saṃvaṇṇento yathānupubbaṃ saṃvaṇṇanokāsassa	1219	
PA_tika-s01_05t:1219_1	pattabhāvaṃ vibhāvetuṃ, subhasuttassānantaraṃ saṅgītassa suttassa kevaṭṭasuttabhāvaṃ	1219	
PA_tika-s01_05t:1219_2	vā pakāsetuṃ “evaṃ me sutaṃ…pe… nāḷandāyanti kevaṭṭasutta”nti āha. Pāvārikassāti	1219	
PA_tika-s01_05t:1219_3	evaṃnāmakassa seṭṭhino. Ambavaneti ambarukkhabahule upavane. Taṃ kira so seṭṭhi bhagavato	1219	
PA_tika-s01_05t:1219_4	anucchavikaṃ gandhakuṭiṃ, bhikkhusaṅghassa ca rattiṭṭhānadivāṭṭhānakuṭimaṇḍapādīni	1219	
PA_tika-s01_05t:1219_5	sampādetvā pākāraparikkhittaṃ dvārakoṭṭhakasampannaṃ katvā buddhappamukhassa saṅghassa	1219	
PA_tika-s01_05t:1219_6	niyyātesi, purimavohārena panesa vihāro “pāvārikambavana”ntveva vuccati. “Kevaṭṭo”	1219	
PA_tika-s01_05t:1219_7	tidaṃ nāmamattaṃ. “Kevaṭṭehi saṃrakkhitattā, tesaṃ vā santike sambuddhattā”ti keci.	1219	
PA_tika-s01_05t:1219_8	Gahapatiputtassāti ettha kāmañcesa tadā gahapatiṭṭhāne ṭhito, pitu panassa acirakālakatatāya	1219	
PA_tika-s01_05t:1219_9	purimasamaññāya “gahapatiputto”tveva voharīyati. Tenāha “gahapatimahāsālo”ti, mahāvibhavatāya	1219	
PA_tika-s01_05t:1219_10	mahāsāro gahapatīti attho, ra-kārassa pana la-kāraṃ katvā “mahāsālo”ti vuttaṃ yathā	12191	
PA_tika-s01_05t:1219_11	“palibuddho”ti saddho pasannoti pothujjanikasaddhāvasena ratanattayasaddhāya samannāgato,	12191	
PA_tika-s01_05t:1219_12	tatoyeva ratanattayappasanno. Kammakammaphalasaddhāya vā saddho, ratanattayappasādabahulatāya	12191	
PA_tika-s01_05t:1219_13	pasanno. Saddhādhikattāyevāti tathācintāya hetuvacanaṃ, saddhādhiko hi ummādappatto viya hoti.	12191	
PA_tika-s01_05t:1220_0	Samiddhāti sammadeva iddhā, vibhavasampattiyā vepullappattā sampuṇṇā, ākiṇṇā bahū	1220	
PA_tika-s01_05t:1220_1	manussā etthāti atthaṃ sandhāya “aṃsakūṭenā”tiādi vuttaṃ. “Ehi tvaṃ bhikkhu anvaddhamāsaṃ,	1220	
PA_tika-s01_05t:1220_2	anumāsaṃ, anusaṃvaccharaṃ vā manussānaṃ pasādāya iddhipāṭihāriyaṃ karohī”ti ekassa	1220	
PA_tika-s01_05t:1220_3	bhikkhuno āṇāpanameva samādisanaṃ, taṃ pana tasmiṃ ṭhāne ṭhapanaṃ nāmāti āha “ṭhānantare	1220	
PA_tika-s01_05t:1220_4	ṭhapetū”ti. Uttarimanussānanti pakatimanussehi uttaritarānaṃ uttamapurisānaṃ buddhādīnaṃ	1220	
PA_tika-s01_05t:1220_5	jhāyīnaṃ, ariyānañca. Dhammatoti adhigamadhammato, jhānābhiññāmaggaphaladhammatoti	1220	
PA_tika-s01_05t:1220_6	attho, niddhāraṇe cetaṃ nissakkavacanaṃ. Tato hi iddhipāṭihāriyaṃ niddhāreti. Evaṃ	1220	
PA_tika-s01_05t:1220_7	uttarisaddaṃ manussasaddena ekapadaṃ katvā idāni pāṭihāriyasaddena sambajjhitabbaṃ	1220	
PA_tika-s01_05t:1220_8	visumeva padaṃ karonto “dasakusalasaṅkhātato vā”tiādimāha. Manussadhammatoti pakatimanussadhammato.	1220	
PA_tika-s01_05t:1220_9	Pajjalitapadīpoti pajjalantapadīpo. Telasnehanti telasecanaṃ. Rājagahaseṭṭhivatthusminti	1220	
PA_tika-s01_05t:1220_10	rājagahaseṭṭhino candanapattadānavatthumhi. Sikkhāpadaṃ paññāpesīti “na bhikkhave	12201	
PA_tika-s01_05t:1220_11	gihīnaṃ uttarimanussadhammaṃ iddhipāṭihāriyaṃ dassetabbaṃ. Yo dasseyya, āpatti dukkaṭassā”ti	12201	
PA_tika-s01_05t:1220_12	vikubbaniddhipaṭikkhepakaṃ idaṃ sikkhāpadaṃ paññapesi.	12201	
PA_tika-s01_05t:1221_0	482. Guṇasampattito acāvanaṃ sandhāya etaṃ vuttanti dasseti “na guṇavināsanenā”ti	1221	
PA_tika-s01_05t:1221_1	iminā. Tenāha “sīlabheda”ntiādi. Visahanto nāma natthīti nivāritaṭṭhāne ussahanto	1221	
PA_tika-s01_05t:1221_2	nāma natthi. Evampi iminā kāraṇantarenāyaṃ ussahantoti dassetuṃ “ayaṃ panā”tiādi	1221	
PA_tika-s01_05t:1221_3	vuttaṃ. Yasmā vissāsiko, tasmā vissāsaṃ vaḍḍhetvāti yojanā. Vaḍḍhetvāti ca brūhetvā,	1221	
PA_tika-s01_05t:1221_4	vibhūtaṃ pākaṭaṃ katvāti attho.	1221	
PA_tika-s01_05t:1222	Iddhipāṭihāriyavaṇṇanā	122	
PA_tika-s01_05t:1223_0	483-4. Ādīnavanti dosaṃ. Kathaṃ tena katā, kattha vā uppannāti āha “tattha kirā”tiādi.	1223	
PA_tika-s01_05t:1223_1	Ekenāti gandhārena nāma isināva. Evañhi pubbenāparaṃ saṃsandatīti. Gandhārī nāmesā	1223	
PA_tika-s01_05t:1223_2	vijjā cūḷagandhārī, mahāgandhārīti duvidhā hoti. Tattha cūḷagandhārī nāma tivassato	1223	
PA_tika-s01_05t:1223_3	oraṃ matasattānaṃ upapannaṭṭhānajānanā vijjā. Vaṅgīsavatthu cettha sādhakaṃ. Mahāgandhārī	1223	
PA_tika-s01_05t:1223_4	nāma tassa ceva jānanā, taduttari ca iddhividhañāṇakammassa sādhikā vijjā. Yebhuyyena	1223	
PA_tika-s01_05t:1223_5	hesā iddhividhañāṇakiccaṃ sādheti. Tassā kira vijjāya sādhako puggalo tādise dese,	1223	
PA_tika-s01_05t:1223_6	kāle ca mantaṃ parijappetvā bahudhāpi attānaṃ dasseti, hatthiādīnipi dasseti, adassanīyopi	1223	
PA_tika-s01_05t:1223_7	hoti, aggithambhampi karoti, jalathambhampi karoti, ākāsepi attānaṃ dasseti, sabbaṃ	1223	
PA_tika-s01_05t:1223_8	indajālasadisaṃ daṭṭhabbaṃ. Aṭṭoti dukkhito bādhito. Tenāha “pīḷito”ti.	1223	
PA_tika-s01_05t:1224	Ādesanāpāṭihāriyavaṇṇanā	122	
PA_tika-s01_05t:1225_0	485. Kāmaṃ “cetasika”nti idaṃ ye cetasi niyuttā cittena sampayuttā, tesaṃ sādhāraṇavacanaṃ,	1225	
PA_tika-s01_05t:1225_1	sādhāraṇe pana gahite cittaviseso dassito nāma hoti. Sāmaññajotanā ca visese avatiṭṭhati,	1225	
PA_tika-s01_05t:1225_2	tasmā cetasikapadassa yathādhippetamatthaṃ dassento “somanassadomanassaṃ adhippeta”nti	1225	
PA_tika-s01_05t:1225_3	āha. Somanassaggahaṇena cettha tadekaṭṭhā rāgādayo, saddhādayo ca dhammā dassitā	1225	
PA_tika-s01_05t:1225_4	honti, domanassaggahaṇena dosādayo. Vitakkavicārā pana sarūpeneva dassitā. Pi-saddassa	1225	
PA_tika-s01_05t:1225_5	vattabbasampiṇḍanattho suviññeyyoti āha “evaṃ tava mano”ti, iminā pakārena tava mano	1225	
PA_tika-s01_05t:1225_6	pavattoti attho. Kena pakārenāti vuttaṃ “somanassito vā”tiādi. “Evampi te mano”ti	1225	
PA_tika-s01_05t:1225_7	idaṃ somanassitatādimattadassanaṃ, na pana yena somanassito vā domanassito vā, taṃ	1225	
PA_tika-s01_05t:1225_8	dassananti taṃ cittaṃ dassetuṃ pāḷiyaṃ “itipi te citta”nti vuttaṃ. Itisaddo cettha	1225	
PA_tika-s01_05t:1225_9	nidassanattho “atthīti kho kaccāna ayameko anto”tiādīsu viya. Tenāha “idañcidañca	1225	
PA_tika-s01_05t:1225_10	attha”nti. Pi-saddo idhāpi vuttasampiṇḍanattho. Parassa cintaṃ manati jānāti etāyāti	12251	
PA_tika-s01_05t:1225_11	cintāmaṇi na-kārassa ṇa-kāraṃ katvā, sā eva pubbapadamantarena maṇikā. Cintā nāma	12251	
PA_tika-s01_05t:1225_12	na cittena vinā bhavatīti āha “paresaṃ cittaṃ jānātī”ti. “Tassā kira vijjāya sādhako	12251	
PA_tika-s01_05t:1225_13	puggalo tādise dese, kāle ca mantaṃ parijappitvā yassa cittaṃ jānitukāmo, tassa diṭṭhasutādivisesasañjānanamukhena	12251	
PA_tika-s01_05t:1225_14	cittācāraṃ anuminanto kathetī”ti keci. “Vācaṃ niccharāpetvā tattha akkharasallakkhaṇavasena	12251	
PA_tika-s01_05t:1225_15	kathetī”ti apare. Sā pana vijjā padakusalajātakena dīpetabbā.	12251	
PA_tika-s01_05t:1226	Anusāsanīpāṭihāriyavaṇṇanā	122	
PA_tika-s01_05t:1227_0	486. Pavattentāti pavattanakā hutvā, pavattanavasena vitakkethāti vuttaṃ hoti. Evanti	1227	
PA_tika-s01_05t:1227_1	hi yathānusiṭṭhāya anusāsaniyā vidhivasena, paṭisedhavasena ca pavattiākāraparāmasanaṃ,	1227	
PA_tika-s01_05t:1227_2	sā ca anusāsanī sammāvitakkānaṃ, micchāvitakkānañca pavattiākāradassanavasena tattha	1227	
PA_tika-s01_05t:1227_3	ānisaṃsassa, ādīnavassa ca vibhāvanatthaṃ pavattati. Aniccasaññameva, na niccasaññaṃ.	1227	
PA_tika-s01_05t:1227_4	Paṭiyogīnivattanatthañhi eva-kāraggahaṇaṃ. Idhāpi evaṃ-saddassa attho, payojanañca	1227	
PA_tika-s01_05t:1227_5	vuttanayeneva veditabbaṃ. Idaṃ-gahaṇepi eseva nayo. Pañcakāmaguṇikarāganti nidassanamattaṃ	1227	
PA_tika-s01_05t:1227_6	tadaññarāgassa ceva dosādīnañca pahānassa icchitattā, tappahānassa ca tadaññarāgādikhepanassa	1227	
PA_tika-s01_05t:1227_7	upāyabhāvato duṭṭhalohitavimocanassa pubbaduṭṭhamaṃsakhepanūpāyatā viya. Lokuttaradhammamevāti	1227	
PA_tika-s01_05t:1227_8	avadhāraṇaṃ paṭipakkhabhāvato sāvajjadhammanivattanaparaṃ daṭṭhabbaṃ tassādhigamūpāyānisaṃsabhūtānaṃ	1227	
PA_tika-s01_05t:1227_9	tadaññesaṃ anavajjadhammānaṃ nānantarikabhāvato. Iddhividhaṃ iddhipāṭihāriyanti dasseti	1227	
PA_tika-s01_05t:1227_10	iddhiyeva pāṭihāriyanti katvā. Sesapadadvayepi eseva nayo.	12271	
PA_tika-s01_05t:1228_0	Pāṭihāriyapadassa pana vacanatthaṃ “paṭipakkhaharaṇato, rāgādikilesāpanayanato pāṭihāriya”nti	1228	
PA_tika-s01_05t:1228_1	vadanti, bhagavato pana paṭipakkhā rāgādayo na santi ye haritabbā. Puthujjanānampi	1228	
PA_tika-s01_05t:1228_2	vigatupakkilese aṭṭhaṅgaguṇasamannāgate citte hatapaṭipakkhe iddhividhaṃ pavattati,	1228	
PA_tika-s01_05t:1228_3	tasmā tattha pavattavohārena ca na sakkā idha “pāṭihāriya”nti vattuṃ. Sace pana mahākāruṇikassa	1228	
PA_tika-s01_05t:1228_4	bhagavato veneyyagatā ca kilesā paṭipakkhā, tesaṃ haraṇato “pāṭihāriya”nti vuttaṃ,	1228	
PA_tika-s01_05t:1228_5	evaṃ sati yuttametaṃ. Atha vā bhagavato ceva sāsanassa ca paṭipakkhā titthiyā, tesaṃ	1228	
PA_tika-s01_05t:1228_6	haraṇato pāṭihāriyaṃ. Te hi diṭṭhiharaṇavasena, diṭṭhippakāsane asamatthabhāvena	1228	
PA_tika-s01_05t:1228_7	ca iddhiādesanānusāsanīhi haritā apanītā hontīti. “Paṭī”ti vā ayaṃ saddo “pacchā”ti	1228	
PA_tika-s01_05t:1228_8	etassa atthaṃ bodheti “tasmiṃ paṭipaviṭṭhamhi, añño āgañchi brāhmaṇo”ti pārāyanasuttapade	1228	
PA_tika-s01_05t:1228_9	viya, tasmā samāhite citte vigatupakkilese ca katakiccena pacchā haritabbaṃ pavattetabbanti	1228	
PA_tika-s01_05t:1228_10	paṭihāriyaṃ, attano vā upakkilesesu catutthajjhānamaggehi haritesu pacchā haraṇaṃ	12281	
PA_tika-s01_05t:1228_11	paṭihāriyaṃ, iddhiādesanānusāsaniyo ca vigatupakkilesena katakiccena ca sattahitatthaṃ	12281	
PA_tika-s01_05t:1228_12	puna pavattetabbā, haritesu ca attano upakkilesesu parasattānaṃ upakkilesaharaṇāni	12281	
PA_tika-s01_05t:1228_13	hontīti paṭihāriyāni nāma bhavanti, paṭihāriyameva pāṭihāriyaṃ. Paṭihāriye vā iddhiādesanānusāsanisamudāye	12281	
PA_tika-s01_05t:1228_14	bhavaṃ ekekaṃ “pāṭihāriya”nti vuccati. Paṭihāriyaṃ vā catutthajjhānaṃ, maggo ca paṭipakkhaharaṇato,	12281	
PA_tika-s01_05t:1228_15	tattha jātaṃ, tasmiṃ vā nimittabhūte, tato vā āgatanti pāṭihāriyaṃ, iddhiādesanānusāsanīhi	12281	
PA_tika-s01_05t:1228_16	vā parasantāne pasādādīnaṃ paṭipakkhassa kilesassa haraṇato vuttanayena pāṭihāriyaṃ.	12281	
PA_tika-s01_05t:1228_17	Satataṃ dhammadesanāti sabbakālaṃ desetabbadhammadesanā.	12281	
PA_tika-s01_05t:1229_0	Iddhipāṭihāriyenāti sahādiyoge karaṇavacanaṃ, tena saddhiṃ āciṇṇanti attho. Itaratthāpi	1229	
PA_tika-s01_05t:1229_1	esa nayo. Dhammasenāpatissa āciṇṇanti yojetabbaṃ. Tamatthaṃ khandhakavatthunā sādhento	1229	
PA_tika-s01_05t:1229_2	“devadatte”tiādimāha. Gayāsīseti gayāgāmassa avidūre gayāsīsanāmako hatthikumbhasadiso	1229	
PA_tika-s01_05t:1229_3	piṭṭhipāsāṇo atthi, yattha bhikkhusahassassapi okāso hoti, tasmiṃ piṭṭhipāsāṇe. “Cittācāraṃ	1229	
PA_tika-s01_05t:1229_4	ñatvā”ti iminā ādesanāpāṭihāriyaṃ dasseti, “dhammaṃ desesī”ti iminā anusāsanīpāṭihāriyaṃ,	1229	
PA_tika-s01_05t:1229_5	“vikubbanaṃ dassetvā”ti iminā iddhipāṭihāriyaṃ. Mahānāgāti mahākhīṇāsavā arahanto.	1229	
PA_tika-s01_05t:1229_6	“Nāgo”ti hi arahato adhivacanaṃ natthi āgu pāpametassāti katvā. Yathāha sabhiyasutte –	1229	
PA_tika-s01_05t:1230	“Āguṃ na karoti kiñci loke,	123	
PA_tika-s01_05t:1231	Sabbasaṃyoge visajja bandhanāni;	123	
PA_tika-s01_05t:1232	Sabbattha na sajjatī vimutto,	123	
PA_tika-s01_05t:1233	Nāgo tādi pavuccate tathattā”ti. ;	123	
PA_tika-s01_05t:1234_0	Aṭṭhakathāyaṃ panettha “dhammasenāpatissa dhammadesanaṃ sutvā pañcasatā bhikkhū sotāpattiphale	1234	
PA_tika-s01_05t:1234_1	patiṭṭhahiṃsu. Mahāmoggallānassa dhammadesanaṃ sutvā arahattaphale”ti vuttaṃ. Saṅghabhedakakkhandhakapāḷiyaṃ	1234	
PA_tika-s01_05t:1234_2	pana “atha kho tesaṃ bhikkhūnaṃ āyasmatā sāriputtena ādesanāpāṭihāriyānusāsaniyā,	1234	
PA_tika-s01_05t:1234_3	āyasmatā ca mahāmoggallānena iddhipāṭihāriyānusāsaniyā ovadiyamānānaṃ anusāsiyamānānaṃ	1234	
PA_tika-s01_05t:1234_4	virajaṃ vītamalaṃ dhammacakkhuṃ udapādi ‘yaṃ kiñci samudayadhammaṃ, sabbaṃ taṃ nirodhadhamma’nti”	1234	
PA_tika-s01_05t:1234_5	ubhinnampi therānaṃ dhammadesanāya tesaṃ dhammacakkhupaṭilābhova dassito, tayidaṃ	1234	
PA_tika-s01_05t:1234_6	visadisavacanaṃ dīghabhāṇakānaṃ, khandhakabhāṇakānañca matibhedenāti daṭṭhabbaṃ.	1234	
PA_tika-s01_05t:1234_7	Saṅgāhakabhāsitā hi ayaṃ pāḷi, aṭṭhakathā ca teheva saṅgahamāropitā, apica pāḷiyaṃ	1234	
PA_tika-s01_05t:1234_8	uparimaggaphalampi saṅgahetvā “dhammacakkhuṃ udapādī”ti vuttaṃ yathā taṃ brahmāyusutte,	1234	
PA_tika-s01_05t:1234_9	cūḷarāhulovādasutte cāti veditabbaṃ.	1234	
PA_tika-s01_05t:1235_0	“Anusāsanīpāṭihāriyaṃ pana buddhānaṃ satataṃ dhammadesanā”ti sātisayatāya vuttaṃ.	1235	
PA_tika-s01_05t:1235_1	Saupārambhāni yathāvuttena patirūpakena upārambhitabbato. Sadosāni parāropitadosasamucchindanassa	1235	
PA_tika-s01_05t:1235_2	anupāyabhāvato. Sadosattā eva addhānaṃ na tiṭṭhanti cirakālaṭṭhāyīni na honti. Addhānaṃ	1235	
PA_tika-s01_05t:1235_3	atiṭṭhanato na niyyantīti phalena hetuno anumānaṃ. Aniyyānikatāya hi tāni anaddhaniyāni.	1235	
PA_tika-s01_05t:1235_4	Anusāsanīpāṭihāriyaṃ anupārambhaṃ visuddhippabhavato, visuddhinissayato ca. Tatoyeva	1235	
PA_tika-s01_05t:1235_5	niddosaṃ. Na hi tattha pubbāparavirodhādidosasambhavo atthi. Niddosattā eva addhānaṃ	1235	
PA_tika-s01_05t:1235_6	tiṭṭhati parappavādavātehi, kilesavātehi ca anupahantabbato. Addhānaṃ tiṭṭhanato	1235	
PA_tika-s01_05t:1235_7	niyyātīti idhāpi phalena hetuno anumānaṃ. Niyyānikatāya hi taṃ addhaniyaṃ. Tasmāti	1235	
PA_tika-s01_05t:1235_8	yathāvuttakāraṇato, tena ca upārambhādiṃ, anupārambhādiñcāti ubhayaṃ yathākkamaṃ	1235	
PA_tika-s01_05t:1235_9	ubhayattha gārayhapāsaṃsabhāvānaṃ hetubhāvena paccāmasati.	1235	
PA_tika-s01_05t:1236	Bhūtanirodhesakavatthuvaṇṇanā	123	
PA_tika-s01_05t:1237_0	487. Aniyyānikabhāvadassanatthanti yasmā mahābhūtapariyesako bhikkhu purimesu dvīsu	1237	
PA_tika-s01_05t:1237_1	pāṭihāriyesu vasippatto sukusalopi samāno mahābhūtānaṃ aparisesanirodhasaṅkhātaṃ	1237	
PA_tika-s01_05t:1237_2	nibbānaṃ nāvabujjhi, tasmā tadubhayāni niyyānāvahattābhāvato aniyyānikānīti tesaṃ	1237	
PA_tika-s01_05t:1237_3	aniyyānikabhāvadassanatthaṃ. Niyyānikabhāvadassanatthanti anusāsanīpāṭihāriyaṃ takkarassa	1237	
PA_tika-s01_05t:1237_4	ekantato niyyānāvahanti tasseva niyyānikabhāvadassanatthaṃ.	1237	
PA_tika-s01_05t:1238_0	Evaṃ etissā desanāya mukhyapayojanaṃ dassetvā idāni anusaṅgikapayojanaṃ dassetuṃ	1238	
PA_tika-s01_05t:1238_1	“apicā”tiādi āraddhaṃ. Niyyānameva hi etissā desanāya mukhyapayojanaṃ tassa tadatthabhāvato.	1238	
PA_tika-s01_05t:1238_2	Buddhānaṃ pana mahantabhāvo anusaṅgikapayojanaṃ atthāpattiyāva gantabbato. Kīdiso	1238	
PA_tika-s01_05t:1238_3	nāmesa bhikkhūti āha “yo mahābhūte”tiādi. Pariyesantoti apariyesaṃ nirujjhanavasena	1238	
PA_tika-s01_05t:1238_4	mahābhūte gavesanto, tesaṃ anavasesanirodhaṃ vīmaṃsantoti vuttaṃ hoti. Vicaritvāti	1238	
PA_tika-s01_05t:1238_5	dhammatāya codiyamāno paricaritvā. Dhammatāsiddhaṃ kiretaṃ, yadidaṃ tassa bhikkhuno	1238	
PA_tika-s01_05t:1238_6	tathā vicaraṇaṃ yathā abhijātiyaṃ mahāpathavikampādi. Vissajjokāsanti vissajjaṭṭhānaṃ,	1238	
PA_tika-s01_05t:1238_7	“vissajjakara”ntipi pāṭho, vissajjakanti attho. Tasmāti buddhameva pucchitvā nikkaṅkhattā,	1238	
PA_tika-s01_05t:1238_8	tasseva vissajjituṃ samatthatāyāti vuttaṃ hoti. Mahantabhāvappakāsanatthanti sadevake	1238	
PA_tika-s01_05t:1238_9	loke anaññasādhāraṇassa buddhānaṃ mahantabhāvassa mahānubhāvatāya dīpanatthaṃ. Idañca	1238	
PA_tika-s01_05t:1238_10	kāraṇanti “sabbesampi buddhānaṃ sāsane ediso eko bhikkhu tadānubhāvappakāsako hotī”ti imampi kāraṇaṃ.	12381	
PA_tika-s01_05t:1239_0	Katthāti nimitte bhummaṃ, kasmiṃ ṭhāne kāraṇabhūteti atthaṃ dassetuṃ “kiṃ āgammā”ti	1239	
PA_tika-s01_05t:1239_1	vuttaṃ, kiṃ ārammaṇaṃ paccayabhūtaṃ adhigantvā adhigamanahetūti attho. Tenāha “kiṃ	1239	
PA_tika-s01_05t:1239_2	pattassā”ti. Kimārammaṇaṃ pattassa puggalassa nirujjhantīti sambandho, hetugabbhavisesanametaṃ.	1239	
PA_tika-s01_05t:1239_3	Teti mahābhūtā. Appavattivasenāti puna anuppajjanavasena. Sabbākārenāti vacanatthalakkhaṇarasapaccupaṭṭhānapadaṭṭhāna-samuṭṭhānakalāpacuṇṇanānattekattavinibbhogā-	1239	
PA_tika-s01_05t:1239_4	vinibbhogasabhāga-visabhāgaajjhattikabāhirasaṅgahapaccayasamannāhārapaccayavibhāgākārato,	1239	
PA_tika-s01_05t:1239_5	sasambhārasaṅkhepasasambhāravibhattisalakkhaṇasaṅkhepasalakkhaṇavibhattiākārato cāti sabbena ākārena.	1239	
PA_tika-s01_05t:1240_0	488. Dibbanti ettha pañcahi kāmaguṇehi samaṅgībhūtā hutvā vicaranti, kīḷanti, jotenti	1240	
PA_tika-s01_05t:1240_1	cāti devā, devalokā. Te yanti upagacchanti etenāti devayāniyo yathā “niyyānikā”ti	1240	
PA_tika-s01_05t:1240_2	ettha anīyasaddo katvatthe, tathā idha karaṇattheti daṭṭhabbaṃ. Tathā hi vuttaṃ “tena	1240	
PA_tika-s01_05t:1240_3	hesā”tiādi. Vasaṃ vattentoti ettha vasavattanaṃ nāma yathicchitaṭṭhānagamanaṃ. Tanti	1240	
PA_tika-s01_05t:1240_4	iddhividhañāṇaṃ. Cattāro mahārājāno etesaṃ issarāti cātumahārājikā. Kasmā panesa	1240	
PA_tika-s01_05t:1240_5	samīpe ṭhitaṃ sadevakalokapajjotaṃ bhagavantaṃ apucchitvā dūre deve upasaṅkamīti	1240	
PA_tika-s01_05t:1240_6	codanamapaneti “samīpe ṭhita”ntiādinā. “Ye devā maggaphalalābhino, tepi tamatthaṃ	1240	
PA_tika-s01_05t:1240_7	ekadesena jāneyyuṃ, buddhavisayo panāyaṃ pañho pucchito”ti cintetvā “na jānāmā”ti	1240	
PA_tika-s01_05t:1240_8	āhaṃsu. Tenāha “buddhavisaye”tiādi. Na labbhāti na sakkā, ajjhottharaṇaṃ nāmettha	1240	
PA_tika-s01_05t:1240_9	pucchāya nibbādhananti vuttaṃ “punappunaṃ pucchatī”ti. “Hatthato mocessāmā”ti vohāravasena	1240	
PA_tika-s01_05t:1240_10	vuttaṃ, handa naṃ dūramapanessāmāti vuttaṃ hoti. Abhikkantatarāti ettha abhisaddo	12401	
PA_tika-s01_05t:1240_11	atisaddatthoti āha “atikkantatarā”ti, rūpasampattiyā ceva paññāpaṭibhānādiguṇehi	12401	
PA_tika-s01_05t:1240_12	ca amhe abhibhuyya paresaṃ kāmanīyatarāti attho. Paṇītatarāti uḷāratarā. Tena vuttaṃ “uttamatarā”ti.	12401	
PA_tika-s01_05t:1241	491-493. Sahassakkho pana sakko abhisametāvī āgataphalo viññātasāsano, so kasmā taṃ bhikkhuṃ upāyena niyyojesīti anuyogamapaneti “ayaṃ pana viseso”tiādinā.	124	
PA_tika-s01_05t:1242_0	Khajjopanakanti rattiṃ jalantaṃ khuddakakimiṃ. Dhamanto viyāti mukhavātaṃ dento viya.	1242	
PA_tika-s01_05t:1242_1	Atthi cevāti ediso mahābhūtapariyesako puggalo nāma vijjamāno eva bhaveyya, mayā	1242	
PA_tika-s01_05t:1242_2	apesitoyeva pacchā jānissatīti adhippāyo. Tatoti tathā cintanato paraṃ. Iddhividhañāṇasseva	1242	
PA_tika-s01_05t:1242_3	adhippetattā devayāniyasadisova. “Devayāniyamaggoti vā…pe… abhiññāñāṇanti vā sabbametaṃ	1242	
PA_tika-s01_05t:1242_4	iddhividhañāṇasseva nāma”nti idaṃ pāḷiyaṃ, aṭṭhakathāsu ca tattha tattha āgataruḷhināmavasena	1242	
PA_tika-s01_05t:1242_5	vuttaṃ. Sabbāsupi hi abhiññāsu devayāniyamaggādiekacittakkhaṇikaappanādināmaṃ yathārahaṃ sambhavati.	1242	
PA_tika-s01_05t:1243_0	494. Āgamanapubbabhāge nimittanti brahmuno āgamanassa pubbabhāge uppajjanakanimittaṃ.	1243	
PA_tika-s01_05t:1243_1	Udayato pubbabhāgeti ānetvā sambandho. Imeti brahmakāyikā. Veyyākaraṇenāti byākaraṇena.	1243	
PA_tika-s01_05t:1243_2	Anāraddhacittoti anārādhitacitto atuṭṭhacitto. Vādanti dosaṃ. Vikkhepanti vācāya vividhā khepanaṃ.	1243	
PA_tika-s01_05t:1244	495. Kuhakattāti vuttanayena abhūtato aññesaṃ vimhāpetukāmattā. “Guhakattā”ti paṭhitvā guyhitukāmattāti atthampi vadanti keci.	124	
PA_tika-s01_05t:1245	Tīradassīsakuṇūpamāvaṇṇanā	124	
PA_tika-s01_05t:1246_0	497. Padesenāti ekadesena, upādinnakena sattasantānapariyāpannenāti attho. Anupādinnakepīti	1246	
PA_tika-s01_05t:1246_1	anindriyabaddhepi. Nippadesatoti anavasesato. Tasmāti tathā pucchitattā, pucchāya	1246	
PA_tika-s01_05t:1246_2	ayuttabhāvatoti adhippāyo. Pucchāmūḷhassāti pucchitumajānanato pucchāya sammūḷhassa.	1246	
PA_tika-s01_05t:1246_3	Vitathapañho hi “pucchāmūḷho”ti vuccati yathā “maggamūḷho”ti. Pucchāya dosaṃ dassetvāti	1246	
PA_tika-s01_05t:1246_4	tena katapucchāya pucchitākāre dosaṃ vibhāvetvā. Pucchāvissajjananti tathā sikkhāpitāya	1246	
PA_tika-s01_05t:1246_5	avitathapucchāya vissajjanaṃ. Yasmā vissajjanaṃ nāma pucchānurūpaṃ, pucchāsabhāgena	1246	
PA_tika-s01_05t:1246_6	vissajjetabbato, na ca tathāgatā virajjhitvā katapucchānurūpaṃ virajjhitvāva vissajjenti,	1246	
PA_tika-s01_05t:1246_7	atthasabhāgatāya ca vissajjanassa pucchakā tadatthaṃ anavabujjhantā sammuyhanti,	1246	
PA_tika-s01_05t:1246_8	tasmā pucchaṃ sikkhāpetvā avitathapucchāya vissajjanaṃ buddhānamāciṇṇanti veditabbaṃ.	1246	
PA_tika-s01_05t:1246_9	Tenāha “kasmā”tiādi. Duviññāpayoti yathāvuttakāraṇena duviññāpetabbo.	1246	
PA_tika-s01_05t:1247_0	498. Na patiṭṭhātīti paccayaṃ katvā na patiṭṭhahati. “Katthā”ti idaṃ nimitte bhummanti	1247	
PA_tika-s01_05t:1247_1	āha “kiṃ āgammā”ti. Appatiṭṭhāti appaccayā, sabbena sabbaṃ samucchinnakāraṇāti attho.	1247	
PA_tika-s01_05t:1247_2	Upādinnaṃyevāti indriyabaddhameva. Yasmā ekadisābhimukhaṃ santānavasena bahudhā saṇṭhite	1247	
PA_tika-s01_05t:1247_3	rūpappabandhe dīghasaññā, tamupādāya tato appakaṃ saṇṭhite rassasaññā, tadubhayañca	1247	
PA_tika-s01_05t:1247_4	visesato rūpaggahaṇamukhena gayhati, tasmā “saṇṭhānavasenā”tiādi vuttaṃ. Appaparimāṇe	1247	
PA_tika-s01_05t:1247_5	rūpasaṅghāte aṇusaññā, tadupādāya tato mahati thūlasaññā, idampi dvayaṃ visesato	1247	
PA_tika-s01_05t:1247_6	rūpaggahaṇamukhena gayhatīti āha “imināpī”tiādi. “Pi-saddena cettha ‘saṇṭhānavasena	1247	
PA_tika-s01_05t:1247_7	upādārūpaṃ vutta”nti etthāpi vaṇṇamattameva kathitanti imamatthaṃ samuccinātī”ti	1247	
PA_tika-s01_05t:1247_8	vadanti. Vaṇṇasaddo hettha rūpāyatanapariyāyova. Subhanti sundaraṃ, iṭṭhanti attho.	1247	
PA_tika-s01_05t:1247_9	Asubhanti asundaraṃ, aniṭṭhanti attho. Tenāha “iṭṭhāniṭṭhārammaṇaṃ panevaṃ kathita”nti.	1247	
PA_tika-s01_05t:1247_10	Dīghaṃ rassaṃ aṇuṃ thūlaṃ subhāsubhanti tīsupi ṭhānesu rūpāyatanamukhena upādārūpasseva	12471	
PA_tika-s01_05t:1247_11	gahaṇaṃ bhūtarūpānaṃ visuṃ gahitattāti daṭṭhabbaṃ. “Kattha āpo ca pathavī, tejo vāyo	12471	
PA_tika-s01_05t:1247_12	na gādhatī”ti hi bhūtarūpāni visuṃ gayhanti. Nāmanti vedanādikkhandhacatukkaṃ. Tañhi	12471	
PA_tika-s01_05t:1247_13	ārammaṇābhimukhaṃ namanato, nāmakaraṇato ca “nāma”nti vuccati. Heṭṭhā “dīghaṃ rassa”ntiādinā	12471	
PA_tika-s01_05t:1247_14	vuttameva idha ruppanaṭṭhena rūpasaññāya gahitanti dasseti “dīghādibheda”nti iminā.	12471	
PA_tika-s01_05t:1247_15	Ādisaddena āpādīnañca saṅgaho. Yasmā vā dīghādisamaññā na rūpāyatanavatthukāva, atha	12471	
PA_tika-s01_05t:1247_16	kho bhūtarūpavatthukāpi. Tathā hi saṇṭhānaṃ phusanamukhenapi gayhati, tasmā dīgharassādiggahaṇena	12471	
PA_tika-s01_05t:1247_17	bhūtarūpampi gayhatevāti imamatthaṃ viññāpetuṃ “dīghādibhedaṃ rūpa” micceva vuttaṃ.	12471	
PA_tika-s01_05t:1247_18	Kiṃ āgammāti kiṃ adhigantvā kissa adhigamanahetu. “Uparujjhatī”ti idaṃ anuppādanirodhaṃ	12471	
PA_tika-s01_05t:1247_19	sandhāya vuttaṃ, na khaṇanirodhanti āha “asesametaṃ nappavattatī”ti.	12471	
PA_tika-s01_05t:1248_0	499. Tatra veyyākaraṇaṃ bhavatīti anusandhivacanamattaṃ cuṇṇiyapāṭhaṃ vatvā veyyākaraṇavacanabhūtaṃ	1248	
PA_tika-s01_05t:1248_1	viññāṇantiādiṃ silokamāhāti adhippāyo. Viññātabbanti visiṭṭhena ñāṇena ñātabbaṃ,	1248	
PA_tika-s01_05t:1248_2	sabbañāṇuttamena ariyamaggañāṇena paccakkhato jānitabbanti attho. Tenāha “nibbānassetaṃ	1248	
PA_tika-s01_05t:1248_3	nāma”nti. Nidassīyateti nidassanaṃ, cakkhuviññeyyaṃ, na nidassanaṃ anidassanaṃ, acakkhuviññeyyanti	1248	
PA_tika-s01_05t:1248_4	atthaṃ vadanti. Nidassanaṃ vā upamā, tadetassa natthīti anidassanaṃ. Na hi nibbānassa	1248	
PA_tika-s01_05t:1248_5	niccassa ekabhūtassa accantapaṇītasabhāvassa sadisaṃ nidassanaṃ kutoci labbhatīti.	1248	
PA_tika-s01_05t:1248_6	Yaṃ ahutvā sambhoti, hutvā paṭiveti, taṃ saṅkhataṃ udayavayantehi saantaṃ, asaṅkhatassa	1248	
PA_tika-s01_05t:1248_7	pana nibbānassa niccassa te ubhopi antā na santi, tato eva navabhāvāpagamasaṅkhātā	1248	
PA_tika-s01_05t:1248_8	jaratāpi tassa natthīti vuttaṃ “uppādanto vā”tiādi. Tattha uppādantoti uppādāvatthā.	1248	
PA_tika-s01_05t:1248_9	Vayantoti bhaṅgāvatthā. Ṭhitassa aññathattantoti jaratā vuttā. Avasesaggahaṇena ṭhitāvatthā	1248	
PA_tika-s01_05t:1248_10	anuññātā hoti. Titthassāti pānatitthassa. Tattha nibbacanaṃ dasseti “tañhī”tiādinā.	12481	
PA_tika-s01_05t:1248_11	Papantīti pakārena pivanti. Tathā hi ācariyena vuttaṃ “papanti etthāti papanti vuttaṃ.	12481	
PA_tika-s01_05t:1248_12	Ettha hi papanti pānatittha”nti niruttinayena, yathārutalakkhaṇena vā pa-kārassa	12481	
PA_tika-s01_05t:1248_13	bha-kāro kato. Sabbatoti sabbakammaṭṭhānamukhato. Tenāha “aṭṭhatiṃsāya kammaṭṭhānesu	12481	
PA_tika-s01_05t:1248_14	yena yena mukhenā”ti. Ayaṃ aṭṭhakathāto aparo nayo – pakārena bhāsanaṃ jotanaṃ pabhā,	12481	
PA_tika-s01_05t:1248_15	sabbato pabhā assāti sabbatopabhaṃ, kenaci anupakkiliṭṭhatāya samantato pabhassaraṃ	12481	
PA_tika-s01_05t:1248_16	visuddhanti attho. Ettha nibbāneti nimitte bhummaṃ dasseti “idaṃ nibbānaṃ āgammā”ti	12481	
PA_tika-s01_05t:1248_17	iminā. Yena nibbānamadhigataṃ, taṃ santatipariyāpannānaṃyeva idha anuppādanirodho	12481	
PA_tika-s01_05t:1248_18	adhippetoti vuttaṃ “upādinnakadhammajātaṃ nirujjhati, appavattaṃ hotī”ti.	12481	
PA_tika-s01_05t:1249_0	Tatthāti yadetaṃ “viññāṇassa nirodhenā”ti padaṃ vuttaṃ, tasmiṃ. Viññāṇaṃ uddharati	1249	
PA_tika-s01_05t:1249_1	tassa vibhajjitabbattā. Carimakaviññāṇanti arahato cuticittasaṅkhātaṃ parinibbānacittaṃ.	1249	
PA_tika-s01_05t:1249_2	Abhisaṅkhāraviññāṇanti puññādiabhisaṅkhāracittaṃ. Etthetaṃ uparujjhatīti etasmiṃ	1249	
PA_tika-s01_05t:1249_3	nibbāne etaṃ nāmarūpaṃ anupādisesāya nibbānadhātuyā nirujjhati. Tenāha “vijjhāta…pe…	1249	
PA_tika-s01_05t:1249_4	bhāvaṃ yātī”ti. Vijjhātadīpasikhā viyāti nibbutadīpasikhā viya. “Abhisaṅkhāraviññāṇassāpī”tiādinā	1249	
PA_tika-s01_05t:1249_5	saupādisesanibbānadhātumukhena anupādisesanibbānadhātumeva vadati nāmarūpassa anavasesato	1249	
PA_tika-s01_05t:1249_6	uparujjhanassa adhippetattā. Tena vuttaṃ “anuppādavasena uparujjhatī”ti. Sotāpattimaggañāṇenāti	1249	
PA_tika-s01_05t:1249_7	kattari, karaṇe vā karaṇavacanaṃ, nirodhenāti pana hetumhi. Etthāti nibbāne. Sesaṃ	1249	
PA_tika-s01_05t:1249_8	sabbattha uttānatthameva.	1249	
PA_tika-s01_05t:1250_0	Iti sumaṅgalavilāsiniyā dīghanikāyaṭṭhakathāya paramasukhumagambhīraduranubodhatthaparidīpanāya	1250	
PA_tika-s01_05t:1250_1	suvimalavipulapaññāveyyattiyajananāya sādhuvilāsiniyā nāma līnatthapakāsaniyā kevaṭṭasuttavaṇṇanāya līnatthapakāsanā.	1250	
PA_tika-s01_05t:1251	Kevaṭṭasuttavaṇṇanā niṭṭhitā.	125	
PA_tika-s01_05t:1252	12. Lohiccasuttavaṇṇanā	125	
PA_tika-s01_05t:1253	Lohiccabrāhmaṇavatthuvaṇṇanā	125	
PA_tika-s01_05t:1254_0	501. Evaṃ kevaṭṭasuttaṃ saṃvaṇṇetvā idāni lohiccasuttaṃ saṃvaṇṇento yathānupubbaṃ	1254	
PA_tika-s01_05t:1254_1	saṃvaṇṇanokāsassa pattabhāvaṃ vibhāvetuṃ, kevaṭṭasuttassānantaraṃ saṅgītassa suttassa	1254	
PA_tika-s01_05t:1254_2	lohiccasuttabhāvaṃ vā pakāsetuṃ “evaṃ me sutaṃ…pe… kosalesūti lohiccasutta”nti āha.	1254	
PA_tika-s01_05t:1254_3	Sālavatikāti kāraṇamantarena itthiliṅgavasena tassa gāmassa nāmaṃ. Gāmaṇikābhāvenāti	1254	
PA_tika-s01_05t:1254_4	keci. Vatiyāti kaṇṭakasākhādivatiyā. Lohito nāma tassa kule pubbapuriso, tabbaṃsavasena	1254	
PA_tika-s01_05t:1254_5	lohitassa apaccaṃ lohiccoti brāhmaṇassa gottato āgatanāmaṃ.	1254	
PA_tika-s01_05t:1255_0	502. “Kiñhi paro parassa karissatī”ti parānukampā virahitattā lāmakaṃ. Na tu ucchedasassatānaṃ	1255	
PA_tika-s01_05t:1255_1	aññatarassāti āha “na panā”tiādi. Diṭṭhigatanti hi laddhimattaṃ adhippetaṃ, aññathā	1255	
PA_tika-s01_05t:1255_2	ucchedasassataggāhavinimutto koci diṭṭhiggāho nāma natthīti tesamaññataraṃ siyā.	1255	
PA_tika-s01_05t:1255_3	“Uppannaṃ hotī”ti idaṃ manasi, vacasi ca uppannatāsādhāraṇavacananti dasseti “na	1255	
PA_tika-s01_05t:1255_4	kevalañcā”tiādinā. So kira…pe… bhāsatiyevāti ca tassā laddhiyā loke pākaṭabhāvaṃ	1255	
PA_tika-s01_05t:1255_5	vadati. Yasmā pana attato añño paro hoti, tasmā yathā anusāsakato anusāsitabbo paro,	1255	
PA_tika-s01_05t:1255_6	evaṃ anusāsitabbatopi anusāsakoti dassetuṃ “paro”tiādi vuttaṃ. Kiṃ-saddāpekkhāya	1255	
PA_tika-s01_05t:1255_7	cettha “karissatī”ti anāgatakālavacanaṃ, anāgatepi vā tena tassa kātabbaṃ natthīti	1255	
PA_tika-s01_05t:1255_8	dassanatthaṃ. Kusalaṃ dhammanti anavajjadhammaṃ nikkilesadhammaṃ, vimokkhadhammanti	1255	
PA_tika-s01_05t:1255_9	attho. “Paresaṃ dhammaṃ kathessāmī”ti tehi attānaṃ parivārāpetvā vicaraṇaṃ kimatthiyaṃ,	1255	
PA_tika-s01_05t:1255_10	āsayavuddhassapi anurodhena vinā taṃ na hoti, tasmā attanā…pe… vihātabbanti vadati.	12551	
PA_tika-s01_05t:1255_11	Tenāha “evaṃsampadamidaṃ pāpakaṃ lobhadhammaṃ vadāmī”ti.	12551	
PA_tika-s01_05t:1256_0	504. “Itthiliṅgavasenā”ti iminā pulliṅgikassapi atthassa itthiliṅgasamaññāti dasseti.	1256	
PA_tika-s01_05t:1256_1	Soti lohiccabrāhmaṇo. Bhāroti bhagavato parisabāhullattā, attano ca bahukiccakaraṇīyattā garu dukkaraṃ.	1256	
PA_tika-s01_05t:1257_0	508. Kathāphāsukatthanti kathāsukhatthaṃ, sukhena kathaṃ kathetuñceva sotuñcāti attho.	1257	
PA_tika-s01_05t:1257_1	Ayaṃ upāsakoti rosikanhāpitaṃ āha. Appeva nāma siyāti ettha pītivasena āmeḍitaṃ daṭṭhabbaṃ.	1257	
PA_tika-s01_05t:1257_2	Tathā hi taṃ “buddhagajjita”nti vuccati. Bhagavā hi īdisesu ṭhānesu visesato pītisomanassajāto	1257	
PA_tika-s01_05t:1257_3	hoti, tasmā pītivasena paṭhamaṃ gajjati, dutiyampi anugajjati. Kiṃ visesaṃ gajjanamanugajjananti	1257	
PA_tika-s01_05t:1257_4	vuttaṃ “aya”ntiādi. Ādo bhāsanaṃ allāpo, saññoge pare rasso. Taduttari saha bhāsanaṃ sallāpo.	1257	
PA_tika-s01_05t:1258	Lohiccabrāhmaṇānuyogavaṇṇanā	125	
PA_tika-s01_05t:1259_0	509. Samudayasañjātīti āyuppādoti āha “bhoguppādo”ti. Tatoti sālavatikāya. Lābhantarāyakaroti	1259	
PA_tika-s01_05t:1259_1	dhanadhaññalābhassa antarāyakaro. Anupubbo kapi-saddo ākaṅkhanatthoti dasseti “icchatī”ti	1259	
PA_tika-s01_05t:1259_2	iminā. Ayaṃ aṭṭhakathāto aparo nayo – sātisayena hitena anukampako anuggaṇhanako	1259	
PA_tika-s01_05t:1259_3	hitānukampīti. Sampajjatīti āsevanalābhena nippajjati, balavatī hoti avaggahāti attho.	1259	
PA_tika-s01_05t:1259_4	Tena vuttaṃ “niyatā hotī”ti.	1259	
PA_tika-s01_05t:1260_0	510-511. Dutiyaṃ upapattinti “nanu rājā pasenadikosalo”tiādinā vuttaṃ dutiyaṃ upapattiṃ	1260	
PA_tika-s01_05t:1260_1	ṭhānaṃ yuttiṃ. Kāraṇañhi bhagavā upamāmukhena dasseti, imāya ca upapattiyā tumhe	1260	
PA_tika-s01_05t:1260_2	ceva aññe cāti lohiccampi antokatvā saṃvejanaṃ kataṃ hoti. Ye ca ime kulaputtā dibbā	1260	
PA_tika-s01_05t:1260_3	gabbhā paripācentīti yojanā. Upanissayasampattiyā, ñāṇaparipākassa vā abhāvena asakkontā.	1260	
PA_tika-s01_05t:1260_4	Kammapadena atulyādhikaraṇattā paripācenti kiriyāya vibhattivipallāsena upayogatthe	1260	
PA_tika-s01_05t:1260_5	paccattavacanaṃ. Ye pana “paripaccantī”ti kammarūpena paṭhanti, tesaṃ mate vibhattivipallāsena	1260	
PA_tika-s01_05t:1260_6	payojanaṃ natthi kammakattubhāvato, attho panassa dutiyavikappe vuttanayena dānādipuññaviseso	1260	
PA_tika-s01_05t:1260_7	veditabbo. Ahitānukampāditā ca tassa taṃsamaṅgīsattavasena hoti. Divi bhavāti dibbā.	1260	
PA_tika-s01_05t:1260_8	Gabbhenti paripaccanavasena attani pabandhentīti gabbhā, devalokā. “Channaṃ devalokāna”nti	1260	
PA_tika-s01_05t:1260_9	nidassanavacanametaṃ. Brahmalokassāpi hi dibbagabbhabhāvo labbhateva dibbavihārahetukattā.	1260	
PA_tika-s01_05t:1260_10	Evañca katvā “bhāvanaṃ bhāvayamānā”ti idampi vacanaṃ samatthitaṃ hoti. “Devalokagāminiṃ	12601	
PA_tika-s01_05t:1260_11	paṭipadaṃ pūrayamānā”ti vatvā taṃ paṭipadaṃ sarūpato dassetuṃ “dānaṃ dadamānā”tiādi	12601	
PA_tika-s01_05t:1260_12	vuttaṃ. Bhavanti ettha yathāruci sukhasamappitāti bhavā, vimānāni. Devabhāvāvahattā	12601	
PA_tika-s01_05t:1260_13	dibbā. Vuttanayeneva gabbhā. Dānādayo devalokasaṃvattanika puññavisesā. Dibbā bhavāti	12601	
PA_tika-s01_05t:1260_14	idha devalokapariyāpannā upapattibhavā adhippetā. Tadāvaho hi kammabhavo pubbe gahitoti	12601	
PA_tika-s01_05t:1260_15	āha “devaloke vipākakkhandhā”ti.	12601	
PA_tika-s01_05t:1261	Tayocodanārahavaṇṇanā	126	
PA_tika-s01_05t:1262_0	513. Aniyāmitenevāti aniyamiteneva, “tvaṃ evaṃ diṭṭhiko, evaṃ sattānaṃ anatthassa	1262	
PA_tika-s01_05t:1262_1	kārako”ti evaṃ anuddesikeneva. Sabbalokapatthaṭāya laddhiyā samuppajjanato yāva bhavaggā	1262	
PA_tika-s01_05t:1262_2	uggataṃ. Mānanti “ahametaṃ jānāmi, ahametaṃ passāmī”ti evaṃ pavattaṃ paṇḍitamānaṃ.	1262	
PA_tika-s01_05t:1262_3	Bhinditvāti vidhametvā, jahāpetvāti attho. Tayo satthāreti asampāditaattahito anovādakarasāvako	1262	
PA_tika-s01_05t:1262_4	ca asampāditaattahito ovādakarasāvako ca sampāditaattahito anovādakarasāvako ceti	1262	
PA_tika-s01_05t:1262_5	ime tayo satthāre. Catuttho pana sammāsambuddho na codanāraho, tasmā “taṃ tena pucchito	1262	
PA_tika-s01_05t:1262_6	eva kathessāmī”ti codanāraheva tayo satthāre paṭhamaṃ dasseti, pacchā catutthaṃ satthāraṃ.	1262	
PA_tika-s01_05t:1262_7	Kāmañcettha catuttho satthā eko adutiyo anaññasādhāraṇo, tathāpi so yesaṃ uttarimanussadhammānaṃ	1262	
PA_tika-s01_05t:1262_8	vasena “dhammamayo kāyo”ti vuccati, tesaṃ samudāyabhūtopi te guṇāvayave satthuṭṭhāniye	1262	
PA_tika-s01_05t:1262_9	katvā dassento bhagavā “ayampi kho lohicca satthā”ti abhāsi.	1262	
PA_tika-s01_05t:1263_0	Aññāti ya-kāralopaniddeso “sayaṃ abhiññā”tiādīsu viya, tadatthe cetaṃ sampadānavacananti	1263	
PA_tika-s01_05t:1263_1	dasseti “aññāyā”tiādinā. Sāvakattaṃ paṭijānitvā ṭhitattā ekadesenassa sāsanaṃ karontīti	1263	
PA_tika-s01_05t:1263_2	āha “nirantaraṃ tassa sāsanaṃ akatvā”ti. Ukkamitvā ukkamitvāti kadāci tathā karaṇaṃ,	1263	
PA_tika-s01_05t:1263_3	kadāci tathā akaraṇañca sandhāya vicchāvacanaṃ, yadicchitaṃ karontīti adhippāyo.	1263	
PA_tika-s01_05t:1263_4	Paṭikkamantiyāti anabhiratiyā agāravena apagacchantiyā. Tena vuttaṃ “anicchantiyā”tiādi.	1263	
PA_tika-s01_05t:1263_5	Ekāyāti adutiyāya itthiyā, sampayoganti methunadhammasamāyogaṃ. Eko iccheyyāti adutiyo	1263	
PA_tika-s01_05t:1263_6	puriso sampayogaṃ iccheyyāti ānetvā sambandho. Osakkanādimukhena itthipurisasambandhanidassanaṃ	1263	
PA_tika-s01_05t:1263_7	gehassitāgehassitaapekkhavasena tassa satthuno sāvakesu paṭipattidassanatthaṃ. Ativirattabhāvato	1263	
PA_tika-s01_05t:1263_8	daṭṭhumpi anicchamānaṃ parammukhiṃ ṭhitaṃ itthiṃ. Lobhenāti parivāraṃ nissāya uppajjanakalābhasakkāralobhena.	1263	
PA_tika-s01_05t:1263_9	Īdisoti evaṃsabhāvo satthā. Yenāti lobhadhammena. Tattha sampādehīti tasmiṃ paṭipattidhamme	1263	
PA_tika-s01_05t:1263_10	patiṭṭhitaṃ katvā sampādehi. Kāyavaṅkādivigamena ujuṃ karohi.	12631	
PA_tika-s01_05t:1264	514. Sassarūpakāni tiṇānīti sassasadisāni nīvārāditiṇāni.	126	
PA_tika-s01_05t:1265_0	515. Evaṃ codanaṃ arahatīti vuttanayena sāvakesu appossukkabhāvāpādane niyojanavasena	1265	
PA_tika-s01_05t:1265_1	codanaṃ arahati, na paṭhamo viya “evarūpo tava lobhadhammo”tiādinā, na ca dutiyo	1265	
PA_tika-s01_05t:1265_2	viya “attānameva tāva tattha sampādehī”tiādinā. Kasmā? Sampāditaattahitatāya tatiyassa.	1265	
PA_tika-s01_05t:1266	Nacodanārahasatthuvaṇṇanā	126	
PA_tika-s01_05t:1267_0	516. Na codanārahoti ettha yasmā codanārahatā nāma satthuvippaṭipattiyā vā sāvakavippaṭipattiyā	1267	
PA_tika-s01_05t:1267_1	vā ubhayavippaṭipattiyā vā hoti, tayidaṃ sabbampi imasmiṃ satthari natthi, tasmā	1267	
PA_tika-s01_05t:1267_2	na codanārahoti imamatthaṃ dassetuṃ “ayañhī”tiādi vuttaṃ. Assavāti paṭissavā.	1267	
PA_tika-s01_05t:1268_0	517. Mayā gahitāya diṭṭhiyāti sabbaso anavajje anupavajje sammāpaṭipanne, paresañca	1268	
PA_tika-s01_05t:1268_1	sammadeva sammāpaṭipattiṃ dassente satthari abhūtadosāropanavasena micchāgahitāya	1268	
PA_tika-s01_05t:1268_2	nirayagāminiyā pāpadiṭṭhiyā. Narakapapātanti narakasaṅkhātaṃ mahāpapātaṃ. Papatanti	1268	
PA_tika-s01_05t:1268_3	etthāti hi papāto. Dhammadesanāhatthenāti dhammadesanāsaṅkhātena hatthena. Saggamaggathaleti	1268	
PA_tika-s01_05t:1268_4	saggagāmimaggabhūte puññadhammathale, cātumahārājikādisaggasotāpattiādimaggasaṅkhāte	1268	
PA_tika-s01_05t:1268_5	vā thale. Sesaṃ suviññeyyameva.	1268	
PA_tika-s01_05t:1269_0	Iti sumaṅgalavilāsiniyā dīghanikāyaṭṭhakathāya paramasukhumagambhīraduranubodhatthaparidīpanāya	1269	
PA_tika-s01_05t:1269_1	suvimalavipulapaññāveyyattiyajananāya sādhuvilāsiniyā nāma līnatthapakāsaniyā lohiccasuttavaṇṇanāya līnatthapakāsanā.	1269	
PA_tika-s01_05t:1270	Lohiccasuttavaṇṇanā niṭṭhitā.	127	
PA_tika-s01_05t:1271	13. Tevijjasuttavaṇṇanā	127	
PA_tika-s01_05t:1272_0	518. Evaṃ lohiccasuttaṃ saṃvaṇṇetvā idāni tevijjasuttaṃ saṃvaṇṇento yathānupubbaṃ	1272	
PA_tika-s01_05t:1272_1	saṃvaṇṇanokāsassa pattabhāvaṃ vibhāvetuṃ, lohiccasuttassānantaraṃ saṅgītassa suttassa	1272	
PA_tika-s01_05t:1272_2	tevijjasuttabhāvaṃ vā pakāsetuṃ “evaṃ me sutaṃ…pe… kosalesūti tevijjasutta”nti āha.	1272	
PA_tika-s01_05t:1272_3	Nāmanti nāmamattaṃ. Disāvācīsaddato payujjamāno enasaddo aduratthe icchito, tappayogena	1272	
PA_tika-s01_05t:1272_4	ca pañcamiyatthe sāmivacanaṃ, tasmā “uttarenā”ti padena adūratthajotanaṃ, pañcamiyatthe	1272	
PA_tika-s01_05t:1272_5	ca sāmivacanaṃ dassetuṃ “manasākaṭato avidūre uttarapasse”ti vuttaṃ. “Disāvācīsaddato	1272	
PA_tika-s01_05t:1272_6	pañcamīvacanassa adūratthajotanato adūratthaṃ dassetuṃ enasaddena evaṃ vutta”nti	1272	
PA_tika-s01_05t:1272_7	keci, sattamiyatthe cetaṃ tatiyāvacanaṃ “pubbena gāmaṃ ramaṇīya”ntiādīsu viya. “Akkharacintakā	1272	
PA_tika-s01_05t:1272_8	pana ena-saddayoge avadhivācini pade upayogavacanaṃ icchanti, attho pana sāmivaseneva	1272	
PA_tika-s01_05t:1272_9	icchito, tasmā idha sāmivacanavaseneva vutta”nti ayaṃ ācariyamati. Taruṇaambarukkhasaṇḍeti	1272	
PA_tika-s01_05t:1272_10	taruṇambarukkhasamūhe. Rukkhasamudāyassa hi vanasamaññā.	12721	
PA_tika-s01_05t:1273_0	519. Kulacārittādisampattiyāti ettha ādisaddena mantajjhenābhirūpatādisampattiṃ saṅgaṇhāti.	1273	
PA_tika-s01_05t:1273_1	Tattha tatthāti tasmiṃ tasmiṃ dese, kule vā. Te nivāsaṭṭhānena visesento “tatthā”tiādimāha.	1273	
PA_tika-s01_05t:1273_2	Mantasajjhāyakaraṇatthanti āthabbaṇamantānaṃ sajjhāyakaraṇatthaṃ. Tena vuttaṃ “aññesaṃ	1273	
PA_tika-s01_05t:1273_3	bahūnaṃ pavesanaṃ nivāretvā”ti. Nadītīreti aciravatiyā nadiyā tīre.	1273	
PA_tika-s01_05t:1274	Maggāmaggakathāvaṇṇanā	127	
PA_tika-s01_05t:1275_0	520. Jaṅghacāranti caṅkamena, ito cito ca vicaraṇaṃ. So hi jaṅghāsu kilamathavinodanatthaṃ	1275	
PA_tika-s01_05t:1275_1	caraṇato “jaṅghavihāro, jaṅghacāro”ti ca vutto. Tenāha pāḷiyaṃ “anucaṅkamantānaṃ	1275	
PA_tika-s01_05t:1275_2	anuvicarantāna”nti. Cuṇṇamattikādi nhānīyasambhāro. Tena vuttanti ubhosupi anucaṅkamanānuvicaraṇānaṃ	1275	
PA_tika-s01_05t:1275_3	labbhanato evaṃ vuttaṃ. Maggo cettha brahmalokagamanūpāyapaṭipadābhūto ujumaggo.	1275	
PA_tika-s01_05t:1275_4	Icchitaṭṭhānaṃ ujukaṃ maggati upagacchati etenāti hi maggo, tadañño amaggo, a-saddo	1275	
PA_tika-s01_05t:1275_5	vā vuddhiattho daṭṭhabbo. Tathā hi “katamaṃ nu kho”tiādinā maggameva dasseti. Paṭipadanti	1275	
PA_tika-s01_05t:1275_6	brahmalokagāmimaggassa pubbabhāgapaṭipadaṃ.	1275	
PA_tika-s01_05t:1276_0	Añjasāyanoti ujumaggassa vevacanaṃ pariyāyadvayassa atirekatthadīpanato yathā “padaṭṭhāna”nti.	1276	
PA_tika-s01_05t:1276_1	Dutiyavikappe añjasasaddo ujukapariyāyo. Niyyātīti niyyāniyo, so eva niyyānikoti	1276	
PA_tika-s01_05t:1276_2	dasseti “niyyāyanto”ti iminā. Niyyāniko niyyātīti ca ekantaniyyānaṃ vuttaṃ, gacchanto	1276	
PA_tika-s01_05t:1276_3	hutvā gacchatīti attho. Kasmā maggo “niyyātī”ti vutto, nanvesa gamane abyāpāroti?	1276	
PA_tika-s01_05t:1276_4	Saccaṃ. Yasmā panassa niyyātu-puggalavasena niyyānabhāvo labbhati, tasmā niyyāyantapuggalassa	1276	
PA_tika-s01_05t:1276_5	yoniso paṭipajjanavasena niyyāyanto maggo “niyyātī”ti vutto. Karotīti attano santāne	1276	
PA_tika-s01_05t:1276_6	uppādeti. Tathā uppādentoyeva hi taṃ paṭipajjati nāma. Saha byeti vattatīti sahabyo,	1276	
PA_tika-s01_05t:1276_7	sahavattanako, tassa bhāvo sahabyatāti vuttaṃ “sahabhāvāyā”ti. Sahabhāvoti ca salokatā,	1276	
PA_tika-s01_05t:1276_8	samīpatā vā veditabbā. Tathā cāha “ekaṭṭhāne pātubhāvāyā”ti. Sakamevāti attano ācariyena	1276	
PA_tika-s01_05t:1276_9	pokkharasātinā kathitameva. Thometvāti “ayameva ujumaggo ayamañjasāyano”tiādinā pasaṃsitvā.	1276	
PA_tika-s01_05t:1276_10	Tathā paggaṇhitvā. Bhāradvājopi sakameva attano ācariyena tārukkhena kathitameva	12761	
PA_tika-s01_05t:1276_11	ācariyavādaṃ thometvā paggaṇhitvā vicaratīti yojanā. Tena vuttanti yathā tathā vā	12761	
PA_tika-s01_05t:1276_12	abhiniviṭṭhabhāvena pāḷiyaṃ vuttaṃ.	12761	
PA_tika-s01_05t:1277_0	521-522. Aniyyānikāvāti appāṭihārikāva, aññamaññassa vāde dosaṃ dassetvā aviparītatthadassanatthaṃ	1277	
PA_tika-s01_05t:1277_1	uttararahitā evāti attho. Tulanti mānapatthatulaṃ. Aññamaññavādassa āditova viruddhaggahaṇaṃ	1277	
PA_tika-s01_05t:1277_2	viggaho, sveva vivadanavasena aparāparaṃ uppanno vivādoti āha “pubbuppattiko”tiādi.	1277	
PA_tika-s01_05t:1277_3	Duvidhopi esoti viggaho, vivādoti dvidhā vuttopi eso virodho. Nānāācariyānaṃ vādatoti	1277	
PA_tika-s01_05t:1277_4	nānārucikānaṃ ācariyānaṃ vādabhāvato. Nānāvādo nānāvidho vādoti katvā, adhunā pana	1277	
PA_tika-s01_05t:1277_5	“nānāācariyānaṃ vādo nānāvādo”ti pāṭho.	1277	
PA_tika-s01_05t:1278_0	523. Ekassāpīti tumhesu dvīsu ekassāpi. Ekasminti sakavādaparavādesu ekasmimpi. Saṃsayo	1278	
PA_tika-s01_05t:1278_1	natthīti “maggo nu kho, na maggo”ti vicikicchā natthi, añjasānañjasābhāve pana saṃsayo.	1278	
PA_tika-s01_05t:1278_2	Tena vuttaṃ “esa kirā”tiādi evaṃ satīti yadi sabbattha maggasaññino, evaṃ sati “kismiṃ	1278	
PA_tika-s01_05t:1278_3	vo viggaho”ti bhagavā pucchati. Itisaddena cettha ādyatthena vivādo, nānāvādo ca saṅgahito.	1278	
PA_tika-s01_05t:1279_0	524. “Icchitaṭṭhānaṃ ujukaṃ maggati upagacchati etenāti maggo, ujumaggo. Tadañño	1279	
PA_tika-s01_05t:1279_1	amaggo, a-saddo vā vuddhiattho daṭṭhabbo”ti heṭṭhā vuttovāyamattho. Anujumaggeti	1279	
PA_tika-s01_05t:1279_2	etthāpi a-saddo vuddhiattho ca yujjati. Tameva vatthunti sabbesampi brāhmaṇānaṃ maggassa	1279	
PA_tika-s01_05t:1279_3	maggabhāvasaṅkhātaṃ, sakamaggassa ujumaggabhāvasaṅkhātañca vatthuṃ. Sabbe teti sabbe	1279	
PA_tika-s01_05t:1279_4	te nānāācariyehi vuttamaggā, ye pāḷiyaṃ “addhariyā brāhmaṇā”tiādinā vuttā. Ayamettha	1279	
PA_tika-s01_05t:1279_5	pāḷiattho – addharo nāma yaññaviseso, tadupayogibhāvato addhariyāni vuccanti yajūni,	1279	
PA_tika-s01_05t:1279_6	tāni sajjhāyantīti addhariyā, yajuvedino. Tittirinā nāma isinā katā mantāti tittirā,	1279	
PA_tika-s01_05t:1279_7	te sajjhāyantīti tittiriyā, yajuvedino eva. Yajuvedasākhā hesā, yadidaṃ tittiranti.	1279	
PA_tika-s01_05t:1279_8	Chando vuccati visesato sāmavedo, taṃ sarena kāyantīti chandokā, sāmavedino. “Chandogā”tipi	1279	
PA_tika-s01_05t:1279_9	tatiyakkharena paṭhanti, so evattho. Bahavo iriyo thomanā etthāti bavhāri, iruvedo,	1279	
PA_tika-s01_05t:1279_10	taṃ adhīyantīti bavhārijjhā.	12791	
PA_tika-s01_05t:1280_0	Bahūnīti etthāyaṃ upamāsaṃsandanā – yathā te nānāmaggā ekaṃsato tassa gāmassa vā	1280	
PA_tika-s01_05t:1280_1	nigamassa vā pavesāya honti, evaṃ brāhmaṇehi paññāpiyamānāpi nānāmaggā ekaṃsato brahmalokūpagamanāya	1280	
PA_tika-s01_05t:1280_2	brahmunā sahabyatāya hontīti.	1280	
PA_tika-s01_05t:1281_0	525. Paṭijānitvā pacchā niggayhamānā avajānantīti pubbe niddosataṃ sallakkhamānā	1281	
PA_tika-s01_05t:1281_1	paṭijānitvā pacchā sadosabhāvena niggayhamānā “netaṃ mama vacana”nti avajānanti,	1281	
PA_tika-s01_05t:1281_2	na paṭijānantīti attho.	1281	
PA_tika-s01_05t:1282_0	527-529. Te tevijjāti tevijjakā te brāhmaṇā. Evasaddena ñāpito attho idha natthīti	1282	
PA_tika-s01_05t:1282_1	va-kāro gahito, so ca anatthakovāti dasseti “āgamasandhimatta”nti iminā, vaṇṇāgamena	1282	
PA_tika-s01_05t:1282_2	padantarasandhimattaṃ katanti attho. Andhapaveṇīti andhapanti. “Paṇṇāsasaṭṭhi andhā”ti	1282	
PA_tika-s01_05t:1282_3	idaṃ tassā andhapaveṇiyā mahato gacchagumbassa anuparigamanayogyatādassanaṃ. Evañhi	1282	
PA_tika-s01_05t:1282_4	te “suciraṃ velaṃ mayaṃ maggaṃ gacchāmā”ti saññino honti. Andhānaṃ paramparasaṃsattavacanena	1282	
PA_tika-s01_05t:1282_5	yaṭṭhigāhakavirahatā dassitāti vuttaṃ “yaṭṭhigāhakenā”tiādi. Tadudāharaṇaṃ dassentena	1282	
PA_tika-s01_05t:1282_6	“eko kirā”tiādi āraddhaṃ. Anuparigantvāti kañci kālaṃ anukkamena samantato gantvā.	1282	
PA_tika-s01_05t:1282_7	Kacchanti kacchabandhadussakaṇṇaṃ. “Kacchaṃ bandhantī”tiādīsu viya hi kacchasaddo	1282	
PA_tika-s01_05t:1282_8	nibbasanavisesapariyāyo. Apica kacchanti upakacchakaṭṭhānaṃ. “Sambādho nāma ubho	1282	
PA_tika-s01_05t:1282_9	upakacchakā muttakaraṇa”ntiādīsu viya hi kāyekadesavācako kacchasaddo. Cakkhumāti	1282	
PA_tika-s01_05t:1282_10	yaṭṭhigāhakaṃ vadati. “Purimo”tiādi yathāvuttakkamena veditabbo. Nāmakaññevāti atthābhāvato	12821	
PA_tika-s01_05t:1282_11	nāmamattameva, taṃ pana bhāsitaṃ tehi sārasaññitampi nāmamattatāya asārabhāvato nihīnamevāti	12821	
PA_tika-s01_05t:1282_12	atthamattaṃ dasseti “lāmakaṃyevā”ti iminā.	12821	
PA_tika-s01_05t:1283_0	530. Yoti brahmaloko. Yatoti bhummatthe nissakkavacanaṃ. Sāmaññajotanāya visese avatiṭṭhanato	1283	
PA_tika-s01_05t:1283_1	visesaparāmasanaṃ dassetuṃ “yasmiṃ kāle”ti vuttaṃ. “Uggamanakāle”tiādinā pakaraṇādhigatamāha.	1283	
PA_tika-s01_05t:1283_2	Āyācantīti uggamanaṃ patthenti. Kasmā? Lokassa bahukārabhāvato. Tathā thomanādīsu.	1283	
PA_tika-s01_05t:1283_3	Sommoti sītalo. Ayaṃ kira brāhmaṇānaṃ laddhi “pubbebrāhmaṇānamāyācanāya candimasūriyā’gantvā	1283	
PA_tika-s01_05t:1283_4	loke obhāsaṃ karontī”ti.	1283	
PA_tika-s01_05t:1284_0	532. Idha pana kiṃ vattabbanti imasmiṃ pana appaccakkhabhūtassa brahmuno sahabyatāya	1284	
PA_tika-s01_05t:1284_1	maggadesane tevijjānaṃ brāhmaṇānaṃ kiṃ vattabbaṃ atthi, ye paccakkhabhūtānampi candimasūriyānaṃ	1284	
PA_tika-s01_05t:1284_2	sahabyatāya maggaṃ desetuṃ na sakkontīti adhippāyo. “Yatthā”ti iminā “idhā”ti vuttamevatthaṃ paccāmasati.	1284	
PA_tika-s01_05t:1285	Aciravatīnadīupamākathāvaṇṇanā	128	
PA_tika-s01_05t:1286_0	542. Samabharitāti sampuṇṇā. Tato eva kākapeyyā. Pārāti pārimatīra, ālapanametanti	1286	
PA_tika-s01_05t:1286_1	dassetuṃ “ambho”ti vuttaṃ. Apāranti orimatīraṃ. Ehīti āgacchāhi. Vatāti ekaṃsena.	1286	
PA_tika-s01_05t:1286_2	Atha gamissasi, evaṃ sati ehīti yojanā. “Atthime”tiādi avhānakāraṇaṃ.	1286	
PA_tika-s01_05t:1287_0	544. Pañcasīla…pe… veditabbā yamaniyamādibrāhmaṇadhammānaṃ tadantogadhabhāvato. Tabbiparītāti	1287	
PA_tika-s01_05t:1287_1	pañcasīlādiviparītā pañcaverādayo. Indanti indanāmakaṃ devaputtaṃ, sakkaṃ vā. “Aciravatiyā	1287	
PA_tika-s01_05t:1287_2	tīre nisinno”ti iminā yassā tīre nisinno, tadeva upamaṃ katvā āharati dhammarājā	1287	
PA_tika-s01_05t:1287_3	dhammadhātuyā suppaṭividdhattāti dasseti. “Punapī”ti vatvā “aparampī”ti vacanaṃ itarāyapi	1287	
PA_tika-s01_05t:1287_4	nadīupamāya saṅgaṇhanatthaṃ.	1287	
PA_tika-s01_05t:1288_0	546. Kāmayitabbaṭṭhenāti kāmanīyabhāvena. Bandhanaṭṭhenāti kāmayitabbato sattānaṃ	1288	
PA_tika-s01_05t:1288_1	cittassa ābandhanabhāvena. Kāmañcāyaṃ guṇasaddo atthantaresupi diṭṭhapayogo, tesaṃ	1288	
PA_tika-s01_05t:1288_2	panettha asambhavato pārisesañāyena bandhanaṭṭhoyeva yuttoti dassetuṃ ayamatthuddhāro	1288	
PA_tika-s01_05t:1288_3	āraddho. Ahatānanti adhotānaṃ abhinavānaṃ. Etthāti khandhakapāḷipade paṭalaṭṭhoti	1288	
PA_tika-s01_05t:1288_4	paṭalasaddassa, paṭalasaṅkhāto vā attho. Guṇaṭṭhoti guṇasaddassa attho nāma. Esa	1288	
PA_tika-s01_05t:1288_5	nayo sesesupi. Accentīti atikkamma pavattanti. Etthāti somanassajātakapāḷipade. Dakkhiṇāti	1288	
PA_tika-s01_05t:1288_6	tiracchānagate dānacetanā. Etthāti dakkhiṇavibhaṅgasuttapade mālāguṇeti mālādāme.	1288	
PA_tika-s01_05t:1288_7	Etthāti satipaṭṭhāna- dhammapadapāḷipadesu, nidassanamattañcetaṃ koṭṭhāsāpadhānasīlādisukkādisampadājiyāsupi	1288	
PA_tika-s01_05t:1288_8	pavattanato. Hoti cettha –	1288	
PA_tika-s01_05t:1289	“Guṇo paṭalarāsānisaṃse koṭṭhāsabandhane;	128	
PA_tika-s01_05t:1290	Sīlasukkādyapadhāne, sampadāya jiyāya cā”ti.	129	
PA_tika-s01_05t:1291_0	Esevāti bandhanaṭṭho eva. Na hi rūpādīnaṃ kāmetabbabhāve vuccamāne paṭalaṭṭho yujjati	1291	
PA_tika-s01_05t:1291_1	tathā kāmetabbatāya anadhippetattā. Rāsaṭṭhādīsupi eseva nayo. Pārisesato pana bandhanaṭṭhova	1291	
PA_tika-s01_05t:1291_2	yujjati. Yadaggena hi nesaṃ kāmetabbatā, tadaggena bandhanabhāvoti.	1291	
PA_tika-s01_05t:1292	Koṭṭhāsaṭṭhopi cettha yujjateva cakkhuviññeyyādikoṭṭhāsabhāvena nesaṃ kāmetabbato. Koṭṭhāse ca guṇasaddo dissati “diguṇaṃ vaḍḍhetabba”ntiādīsu viya.	129	
PA_tika-s01_05t:1293	“Asaṅkhyeyyāni nāmāni, saguṇena mahesino;	129	
PA_tika-s01_05t:1294	Guṇena nāmamuddheyyaṃ, api nāmasahassato”ti. –	129	
PA_tika-s01_05t:1295	Ādīsu pana sampadāṭṭho guṇasaddo, sopi idha na yujjatīti anuddhaṭo.	129	
PA_tika-s01_05t:1296_0	Dassanameva idha vijānananti āha “passitabbā”ti. “Sotaviññāṇena sotabbā”tiādiatthaṃ	1296	
PA_tika-s01_05t:1296_1	“etenupāyenā”ti atidisati. Gavesitāpi “iṭṭhā”ti vuccanti, te idha nādhippetāti dassetuṃ	1296	
PA_tika-s01_05t:1296_2	“pariyiṭṭhā vā hontu mā vā”ti vuttaṃ. Icchitā eva hi idha iṭṭhā, tenāha “iṭṭhārammaṇabhūtā”ti,	1296	
PA_tika-s01_05t:1296_3	sukhārammaṇabhūtāti attho. Kāmanīyāti kāmetabbā. Iṭṭhabhāvena manaṃ appayanti vaḍḍhentīti	1296	
PA_tika-s01_05t:1296_4	manāpā. Piyajātikāti piyasabhāvā. Ārammaṇaṃ katvāti attānamārammaṇaṃ katvā. Kammabhūte	1296	
PA_tika-s01_05t:1296_5	ārammaṇe sati rāgo uppajjatīti taṃ kāraṇabhāvena nidassento “rāguppattikāraṇabhūtā”ti āha.	1296	
PA_tika-s01_05t:1297_0	Gedhenāti lobhena. Abhibhūtā hutvā pañca kāmaguṇe paribhuñjantīti yojanā. Mucchākāranti	1297	
PA_tika-s01_05t:1297_1	mohanākāraṃ. Adhiosannāti adhigayha ajjhosāya avasannā. Tena vuttaṃ “ogāḷhā”ti. Sānanti	1297	
PA_tika-s01_05t:1297_2	avasānaṃ. Pariniṭṭhānappattāti gilitvā pariniṭṭhāpanavasena pariniṭṭhānaṃ uyyātā.	1297	
PA_tika-s01_05t:1297_3	Ādīnavanti kāmaparibhoge sampati, āyatiñca dosaṃ apassantā. Ghāsacchādanādisambhoganimittasaṃkilesato	1297	
PA_tika-s01_05t:1297_4	nissaranti apagacchanti etenāti nissaraṇaṃ, yoniso paccavekkhitvā tesaṃ paribhogapaññā.	1297	
PA_tika-s01_05t:1297_5	Tadabhāvato anissaraṇapaññāti atthaṃ dassento “idametthā”tiādimāha. Paccavekkhaṇaparibhogavirahitāti	1297	
PA_tika-s01_05t:1297_6	yathāvuttapaccavekkhaṇañāṇena paribhogato virahitā.	1297	
PA_tika-s01_05t:1298_0	548-9. Āvarantīti kusaladhammuppattiṃ ādito vārenti. Nivārentīti niravasesato vārayanti.	1298	
PA_tika-s01_05t:1298_1	Onandhantīti ogāhantā viya chādenti. Pariyonandhantīti sabbaso chādenti. Āvaraṇādīnaṃ	1298	
PA_tika-s01_05t:1298_2	vasenāti yathāvuttānaṃ āvaraṇādiatthānaṃ vasena. Te hi āsevanabalavatāya purimapurimehi	1298	
PA_tika-s01_05t:1298_3	pacchimapacchimā daḷhataratamādibhāvappattā.	1298	
PA_tika-s01_05t:1299	Saṃsandanakathāvaṇṇanā	129	
PA_tika-s01_05t:1300_0	550. Itthipariggahe sati purisassa pañcakāmaguṇapariggaho paripuṇṇo eva hotīti vuttaṃ	1300	
PA_tika-s01_05t:1300_1	“itthipariggahena sapariggaho”ti. “Itthipariggahena apariggaho”ti ca idaṃ tevijjabrāhmaṇesu	1300	
PA_tika-s01_05t:1300_2	dissamānapariggahānaṃ duṭṭhullatamapariggahābhāvadassanaṃ. Evaṃ bhūtānaṃ tevijjānaṃ	1300	
PA_tika-s01_05t:1300_3	brāhmaṇānaṃ kā brahmunā saṃsandanā, brahmā pana sabbena sabbaṃ apariggahoti. Veracittena	1300	
PA_tika-s01_05t:1300_4	avero, kuto etassa verapayogoti adhippāyo. Cittagelaññasaṅkhātenāti cittuppādagelaññasaññitena,	1300	
PA_tika-s01_05t:1300_5	iminā tassa rūpakāyagelaññabhāvo vutto hoti. Byāpajjhenāti dukkhena. Uddhaccakukkuccādīhīti	1300	
PA_tika-s01_05t:1300_6	ettha ādisaddena tadekaṭṭhā saṃkilesadhammā saṅgayhanti. Atoyevettha “uddhaccakukkuccābhāvato”ti	1300	
PA_tika-s01_05t:1300_7	tadubhayābhāvamattahetuvacanaṃ samatthitaṃ hoti. Appaṭipattihetubhūtāya vicikicchāya	1300	
PA_tika-s01_05t:1300_8	sati na kadāci cittaṃ purisassa vase vattati, pahīnāya pana tāya siyā cittassa purisavase	1300	
PA_tika-s01_05t:1300_9	vattananti āha “vicikicchāyā”tiādi. Cittagatikāti cittavasikā. Tena vuttaṃ “cittassa	1300	
PA_tika-s01_05t:1300_10	vase vattantī”ti. Na tādisoti brāhmaṇā viya na cittavasiko hoti, atha kho vasībhūtajhānābhiññatāya	13001	
PA_tika-s01_05t:1300_11	cittaṃ attano vase vattetīti vasavattī.	13001	
PA_tika-s01_05t:1301_0	552. Brahmalokamaggeti brahmalokagāmimagge paṭipajjitabbe, paññāpetabbe vā, taṃ paññapentāti	1301	
PA_tika-s01_05t:1301_1	adhippāyo. Upagantvāti micchāpaṭipattiyā upasaṅkamitvā, paṭijānitvā vā. Samatalanti	1301	
PA_tika-s01_05t:1301_2	saññāyāti matthake ekaṅgulaṃ vā upaḍḍhaṅgulaṃ vā sukkhatāya samatalanti saññāya.	1301	
PA_tika-s01_05t:1301_3	Paṅkaṃ otiṇṇā viyāti anekaporisaṃ mahāpaṅkaṃ otiṇṇā viya. Anuppavisantīti apāyamaggaṃ	1301	
PA_tika-s01_05t:1301_4	brahmalokamaggasaññāya ogāhanti. Tato eva saṃsīditvā visādaṃ pāpuṇanti. Evanti “samatala”ntiādinā	1301	
PA_tika-s01_05t:1301_5	vuttanayena. Saṃsīditvāti nimujjitvā. Marīcikāyāti migataṇhikāya kattubhūtāya. Vañcetvāti	1301	
PA_tika-s01_05t:1301_6	nadīsadisaṃ pakāsanena vañcetvā. Vāyamānāti vāyamamānā, ayameva vā pāṭho. Sukkhataraṇaṃ	1301	
PA_tika-s01_05t:1301_7	maññe tarantīti sukkhanadītaraṇaṃ taranti maññe. Abhinnepi bhedavacanametaṃ. Tasmāti	1301	
PA_tika-s01_05t:1301_8	yasmā tevijjā amaggameva “maggo”ti upagantvā saṃsīdanti, tasmā. Yathā teti te “samatala”nti	1301	
PA_tika-s01_05t:1301_9	saññāya paṅkaṃ otiṇṇā sattā hatthapādādīnaṃ saṃbhañjanaṃ paribhañjanaṃ pāpuṇanti	1301	
PA_tika-s01_05t:1301_10	yathā. Idheva cāti imasmiñca attabhāve. Sukhaṃ vā sātaṃ vā na labhantīti jhānasukhaṃ	13011	
PA_tika-s01_05t:1301_11	vā vipassanāsātaṃ vā na labhanti, kuto maggasukhaṃ vā nibbānasātaṃ vāti adhippāyo.	13011	
PA_tika-s01_05t:1301_12	Maggadīpakanti “maggadīpaka” micceva tehi abhimataṃ. Tevijjakanti tevijjatthañāpakaṃ.	13011	
PA_tika-s01_05t:1301_13	Pāvacananti pakaṭṭhavacanasammataṃ pāṭhaṃ. Tevijjānaṃ brāhmaṇānanti sambandhe sāmivacanaṃ.	13011	
PA_tika-s01_05t:1301_14	Iriṇanti araññāniyā idaṃ adhivacananti āha “agāmakaṃ mahārañña”nti. Anupabhogarukkhehīti	13011	
PA_tika-s01_05t:1301_15	migaruruādīnampi anupabhogārahehi kiṃ pakkādivisarukkhehi. Yatthāti yasmiṃ vane.	13011	
PA_tika-s01_05t:1301_16	Parivattitumpi na sakkā honti mahākaṇṭakagacchagahanatāya. Ñātīnaṃ byasanaṃ vināso	13011	
PA_tika-s01_05t:1301_17	ñātibyasanaṃ. Evaṃ bhogasīlabyasanesupi. Rogo eva byasati vibādhatīti rogabyasanaṃ.	13011	
PA_tika-s01_05t:1301_18	Evaṃ diṭṭhibyasanepi.	13011	
PA_tika-s01_05t:1302_0	554. Nanu jātasaddeneva ayamattho siddhoti codanamapaneti “yo hī”tiādinā. Jāto hutvā	1302	
PA_tika-s01_05t:1302_1	saṃvaḍḍhito jātasaṃvaḍḍhoti ācariyena vuttaṃ, jāto ca so saṃvaḍḍho cāti jātasaṃvaḍḍhoti	1302	
PA_tika-s01_05t:1302_2	pana yujjati visesanaparanipātattā. Na sabbaso paccakkhā honti paricayābhāvato. Ciranikkhantoti	1302	
PA_tika-s01_05t:1302_3	nikkhanto hutvā cirakālo. Ciraṃ nikkhantassa assāti hi ciranikkhanto. “Jātasaṃvaḍḍho”ti	1302	
PA_tika-s01_05t:1302_4	padadvayena atthassa paripuṇṇābhāvato “tamena”nti kammapadaṃ “tāvadeva avasaṭa”nti	1302	
PA_tika-s01_05t:1302_5	puna visesetīti vuttaṃ hoti. Dandhāyitattanti vissajjane mandattaṃ saṇikavutti, taṃ	1302	
PA_tika-s01_05t:1302_6	pana saṃsayavasena cirāyanaṃ nāma hotīti āha “kaṅkhāvasena cirāyitatta”nti. Vitthāyitattanti	1302	
PA_tika-s01_05t:1302_7	sārajjitattaṃ. Aṭṭhakathāyaṃ pana vitthāyitattaṃ nāma thambhitattanti adhippāyena	1302	
PA_tika-s01_05t:1302_8	“thaddhabhāvaggahaṇa”nti vuttaṃ. Appaṭihatabhāvaṃ dasseti tasseva anāvaraṇañāṇabhāvato.	1302	
PA_tika-s01_05t:1302_9	Nanvetampi antarāyapaṭihataṃ siyāti āsaṅkaṃ pariharati “tassa hī”tiādinā. Mārāvaṭṭanādivasenāti	1302	
PA_tika-s01_05t:1302_10	ettha cakkhumohamucchākālādi saṅgayhati. Na sakkā tassa kenaci antarāyo kātuṃ catūsu	13021	
PA_tika-s01_05t:1302_11	anantarāyikadhammesu pariyāpannabhāvato.	13021	
PA_tika-s01_05t:1303_0	555. Uiccupasaggayoge lumpasaddo, lupisaddo vā uddharaṇattho hotīti vuttaṃ “uddharatū”ti.	1303	
PA_tika-s01_05t:1303_1	Upasaggavisesena hi dhātusaddā atthavisesavuttino honti yathā “ādāna”nti. Pajāsaddo	1303	
PA_tika-s01_05t:1303_2	pakaraṇādhigatattā dārakavisayoti āha “brāhmaṇadāraka”nti.	1303	
PA_tika-s01_05t:1304	Brahmalokamaggadesanāvaṇṇanā	130	
PA_tika-s01_05t:1305_0	556-7. “Apubbanti iminā saṃvaṇṇetabbatākāraṇaṃ dīpeti. Yassa atisayena balaṃ atthi,	1305	
PA_tika-s01_05t:1305_1	so balavāti vuttaṃ “balasampanno”ti. Saṅkhaṃ dhametīti saṅkhadhamako, saṅkhaṃ dhamayitvā	1305	
PA_tika-s01_05t:1305_2	tato saddapavattako. “Balavā”tiādivisesanaṃ kimatthiyanti āha “dubbalo hī”tiādi.	1305	
PA_tika-s01_05t:1305_3	Balavato pana saṅkhasaddoti sambandho. Appanāva vaṭṭati paṭipakkhato sammadeva cetaso	1305	
PA_tika-s01_05t:1305_4	vimuttibhāvato, tasmā evaṃ vuttanti adhippāyo.	1305	
PA_tika-s01_05t:1306_0	Pamāṇakataṃ kammaṃ nāma kāmāvacaraṃ vuccati pamāṇakarānaṃ saṃkilesadhammānaṃ avikkhambhanato.	1306	
PA_tika-s01_05t:1306_1	Tathā hi taṃ brahmavihārapubbabhāgabhūtaṃ pamāṇaṃ atikkamitvā odissakānodissakadisāpharaṇavasena	1306	
PA_tika-s01_05t:1306_2	vaḍḍhetuṃ na sakkā. Vuttavipariyāyato pana rūpārūpāvacaraṃ appamāṇakataṃ kammaṃ nāma.	1306	
PA_tika-s01_05t:1306_3	Tenāha “tañhī”tiādi. Tattha arūpāvacare odissakānodissakavasena pharaṇaṃ na labbhati,	1306	
PA_tika-s01_05t:1306_4	tathā disāpharaṇañca. Keci pana “taṃ āgamanavasena labbhatī”ti vadanti, tadayuttaṃ.	1306	
PA_tika-s01_05t:1306_5	Na hi brahmavihāranissando āruppaṃ, atha kho kasiṇanissando, tasmā yaṃ subhāvitaṃ	1306	
PA_tika-s01_05t:1306_6	vasībhāvaṃ pāpitaṃ āruppaṃ, taṃ appamāṇakatanti daṭṭhabbaṃ. “Yaṃ vā sātisayaṃ brahmavihārabhāvanāya	1306	
PA_tika-s01_05t:1306_7	abhisaṅkhatena santānena nibbattitaṃ, yañca brahmavihārasamāpattito vuṭṭhāya samāpannaṃ	1306	
PA_tika-s01_05t:1306_8	arūpāvacarajjhānaṃ, taṃ iminā pariyāyena pharaṇapamāṇavasena appamāṇakata”nti apare.	1306	
PA_tika-s01_05t:1306_9	Vīmaṃsitvā gahetabbaṃ.	1306	
PA_tika-s01_05t:1307_0	Rūpāvacarārūpāvacarakammeti rūpāvacarakamme ca arūpāvacarakamme ca sati. Na ohīyati	1307	
PA_tika-s01_05t:1307_1	na tiṭṭhatīti katūpacitampi kāmāvacarakammaṃ yathādhigate mahaggatajjhāne aparihīne	1307	
PA_tika-s01_05t:1307_2	taṃ abhibhavitvā paṭibāhitvā sayaṃ ohīyakaṃ hutvā paṭisandhiṃ dātuṃ samatthabhāve	1307	
PA_tika-s01_05t:1307_3	na tiṭṭhati. “Na avasissatī”ti etassa hi atthavacanaṃ “na ohīyatī”ti, tadetaṃ “na	1307	
PA_tika-s01_05t:1307_4	avatiṭṭhatī”ti etassa visesavacanaṃ, pariyāyavacanaṃ vā. Tenāha “kiṃ vuttaṃ hotī”tiādi.	1307	
PA_tika-s01_05t:1307_5	Laggitunti āvarituṃ nisedhetuṃ. Ṭhātunti paṭibalaṃ hutvā patiṭṭhātuṃ. Pharitvāti	1307	
PA_tika-s01_05t:1307_6	paṭipharitvā. Pariyādiyitvāti tassa sāmatthiyaṃ khepetvā. Okāsaṃ gahetvāti vipākadānokāsaṃ	1307	
PA_tika-s01_05t:1307_7	gahetvā, iminā “laggituṃ vā ṭhātuṃ vā”ti vacanameva vitthāretīti daṭṭhabbaṃ. “Atha	1307	
PA_tika-s01_05t:1307_8	kho”tiādi atthāpattidassanaṃ. Kammassa pariyādiyanaṃ nāma tassa vipākuppādanaṃ nisedhetvā	1307	
PA_tika-s01_05t:1307_9	attano vipākuppādanamevāti āha “tassā”tiādi. Tassāti kāmāvacarakammassa vipākaṃ paṭibāhitvā.	1307	
PA_tika-s01_05t:1307_10	Sayamevāti rūpārūpāvacarakammameva. Brahmasahabyataṃ upaneti asati tādisānaṃ cetopaṇidhiviseseti	13071	
PA_tika-s01_05t:1307_11	adhippāyo. Tissabrahmādīnaṃ viya hi mahāpuññānaṃ cetopaṇidhivisesena mahaggatakammaṃ	13071	
PA_tika-s01_05t:1307_12	parittakammassa vipākaṃ na paṭibāhatīti daṭṭhabbaṃ.	13071	
PA_tika-s01_05t:1308_0	Atha mahaggatassa garukakammassa vipākaṃ paṭibāhitvā parittaṃ lahukakammaṃ kathamattano	1308	
PA_tika-s01_05t:1308_1	vipākassa okāsaṃ karotīti? Tīsupi kira vinayagaṇṭhipadesu evaṃ vuttaṃ “nikantibaleneva	1308	
PA_tika-s01_05t:1308_2	jhānaṃ parihāyati, tato parihīnajhānattā parittakammaṃ laddhokāsa”nti. Keci pana	1308	
PA_tika-s01_05t:1308_3	vadanti “anīvaraṇāvatthāya nikantiyā jhānassa parihāni vīmaṃsitvā gahetabbā”ti. Idamettha	1308	
PA_tika-s01_05t:1308_4	yuttatarakāraṇaṃ – asatipi mahaggatakammuno vipākapaṭibāhanasamatthe parittakamme	1308	
PA_tika-s01_05t:1308_5	“ijjhati bhikkhave sīlavato cetopaṇidhi visuddhattā sīlassā”ti vacanato kāmabhave	1308	
PA_tika-s01_05t:1308_6	cetopaṇidhi mahaggatakammassa vipākaṃ paṭibāhitvā parittakammuno vipākokāsaṃ karotīti.	1308	
PA_tika-s01_05t:1308_7	Evaṃ mettādivihārīti vuttanayena appanāpattānaṃ mettādīnaṃ brahmavihārānaṃ vasena vihārī.	1308	
PA_tika-s01_05t:1309_0	559. Paṭhamamupanidhāya dutiyaṃ, kimetaṃ, yamupanidhīyatīti vuttaṃ “paṭhamamevā”tiādi.	1309	
PA_tika-s01_05t:1309_1	Majjhimapaṇṇāsake saṅgītanti ajjhāharitvā sambandho. Punappunaṃ saraṇagamanaṃ daḷhataraṃ,	1309	
PA_tika-s01_05t:1309_2	mahapphalatarañca, tasmā dutiyampi saraṇagamanaṃ katanti veditabbaṃ. Katipāhaccayenāti	1309	
PA_tika-s01_05t:1309_3	dvīhatīhaccayena. Pabbajitvāti sāmaṇerapabbajjaṃ gahetvā. Aggaññasuttampi amuṃyeva	1309	
PA_tika-s01_05t:1309_4	vāseṭṭhamārabbha kathesi, nāññanti ñāpetuṃ “aggaññasutte”tiādi vuttaṃ. Tattha āgatanayena	1309	
PA_tika-s01_05t:1309_5	upasampadañceva arahattañca alatthuṃ paṭilabhiṃsūti attho. Yamettha atthato na vibhattaṃ,	1309	
PA_tika-s01_05t:1309_6	tadetaṃ suviññeyyameva.	1309	
PA_tika-s01_05t:1310_0	Iti sumaṅgalavilāsiniyā dīghanikāyaṭṭhakathāya paramasukhumagambhīraduranubodhatthaparidīpanāya	1310	
PA_tika-s01_05t:1310_1	suvimalavipulapaññāveyyattiyajananāya ajjavamaddavasoraccasaddhāsatidhitibuddhikhantivīriyādidhammasamaṅginā	1310	
PA_tika-s01_05t:1310_2	sāṭṭhakathe piṭakattaye asaṅgāsaṃhīravisāradañāṇacārinā anekappabhedasakasamayasamayantaragahanajjhogāhinā	1310	
PA_tika-s01_05t:1310_3	mahāgaṇinā mahāveyyākaraṇena ñāṇābhivaṃsadhammasenāpatināmatherena mahādhammarājādhirājagarunā	1310	
PA_tika-s01_05t:1310_4	katāya sādhuvilāsiniyā nāma līnatthapakāsaniyā tevijjasuttavaṇṇanāya līnatthapakāsanā.	1310	
PA_tika-s01_05t:1311	Tevijjasuttasaṃvaṇṇanā niṭṭhitā.	131	
PA_tika-s01_05t:1312	Tatridaṃ sādhuvilāsiniyā sādhuvilāsinittasmiṃ hoti –	131	
PA_tika-s01_05t:1313	Byañjanañceva attho ca, vinicchayo ca sabbathā;	131	
PA_tika-s01_05t:1314	Sādhakena vinā vutto, natthi cettha yato tato.	131	
PA_tika-s01_05t:1315	Sampassataṃ sudhīmataṃ, sādhūnaṃ cittatosanaṃ;	131	
PA_tika-s01_05t:1316	Karoti vividhaṃ sāyaṃ, tena sādhuvilāsinīti.	131	
PA_tika-s01_05t:1317	Nigamanakathā	131	
PA_tika-s01_05t:1318	Ettāvatā ca –	131	
PA_tika-s01_05t:1319	Saddhamme pāṭavatthāya, sāsanassa ca vuddhiyā;	131	
PA_tika-s01_05t:1320	Vaṇṇanā yā samāraddhā, sīlakkhandhakathāya sā.	132	
PA_tika-s01_05t:1321	Sādhuvilāsinī nāma, sabbaso pariniṭṭhitā;	132	
PA_tika-s01_05t:1322	Paṇṇāsāya sādhikāya, bhāṇavārappamāṇato.	132	
PA_tika-s01_05t:1323	Anekasetibhindo yo, anantabalavāhano;	132	
PA_tika-s01_05t:1324	Sirīpavarādināmo, rājā nānāraṭṭhissaro.	132	
PA_tika-s01_05t:1325	Jambudīpatale ramme, marammavisaye akā;	132	
PA_tika-s01_05t:1326	Tambadīparaṭṭhe puraṃ, amarapuranāmakaṃ.	132	
PA_tika-s01_05t:1327	Maṇḍalācalasāmantaṃ, erāvatīnadissitaṃ;	132	
PA_tika-s01_05t:1328	Nānājanānamāvāsaṃ, hemapāsādalaṅkataṃ.	132	
PA_tika-s01_05t:1329	Tatrābhisekapatto so, rajjaṃ kāresi dhammato;	132	
PA_tika-s01_05t:1330	Rājāgāramahāthūpaṃ, akāsi sampasādanaṃ.	133	
PA_tika-s01_05t:1331	Uddhammaṃ ubbinayañca, pahāya jinasāsanaṃ;	133	
PA_tika-s01_05t:1332	Visodhesi yathābhūtaṃ, satataṃ daḷhamānaso.	133	
PA_tika-s01_05t:1333	Teneva kārite ramme, chāyūdakasamappite;	133	
PA_tika-s01_05t:1334	Dvipākāraparikkhitte, bhāvanābhiratārahe.	133	
PA_tika-s01_05t:1335	Mahāmunisamaññā yā, sambuddhasammukhā katā;	133	
PA_tika-s01_05t:1336	Paṭimā taṃpāsādamhā, ujuāsannadakkhiṇe.	133	
PA_tika-s01_05t:1337	Asokārāmaārāme, pañcabhūmimahālaye;	133	
PA_tika-s01_05t:1338	Ratanabhūmikitti vhaye, dhammapāsādalaṅkate.	133	
PA_tika-s01_05t:1339	Tathā dakkhiṇadeviyā, nagarasamīpe kate;	133	
PA_tika-s01_05t:1340	Pubbuttare jayabhūmi-kittābhidhānakepi ca.	134	
PA_tika-s01_05t:1341	Tathevuttaradeviyā, nagarabbhantare kate;	134	
PA_tika-s01_05t:1342	Soṇṇaguhathūpantike, parimāṇakanāmake.	134	
PA_tika-s01_05t:1343	Tathā ca uparājena, kate nagarapacchime;	134	
PA_tika-s01_05t:1344	Mahāguhathūpantike, maṅgalāvāsanāmake.	134	
PA_tika-s01_05t:1345	Iti soṇṇavihāresu, vasaṃnekesu vārato;	134	
PA_tika-s01_05t:1346	Sakkato sabbarājūnaṃ, tikkhattuṃ laddhalañchano.	134	
PA_tika-s01_05t:1347	Ñāṇābhivaṃsadhammasenāpatīti suvikhyāto;	134	
PA_tika-s01_05t:1348	Dvevibhaṅgādidhāraṇā, upajjhācariyataṃ patto.	134	
PA_tika-s01_05t:1349	Laṅkādīpāgatānampi, paradīpanivāsinaṃ;	134	
PA_tika-s01_05t:1350	Bhikkhūnaṃ vācako dhammaṃ, paṭipattiṃ niyojako.	135	
PA_tika-s01_05t:1351	Yaṃ nissāya visodhesi, sāsanaṃ esa bhūpati;	135	
PA_tika-s01_05t:1352	Atthabyañjanasampannaṃ, so’kāsi vaṇṇanaṃ imaṃ.	135	
PA_tika-s01_05t:1353	Sambuddhaparinibbānā, pañcatālīsake’ddhake;	135	
PA_tika-s01_05t:1354	Tisate dvisahasse ca, sampatte sā suniṭṭhitā.	135	
PA_tika-s01_05t:1355	Peṭakālaṅkāravhayaṃ, nettisaṃvaṇṇanaṃ subhaṃ;	135	
PA_tika-s01_05t:1356	Imañca saṅkharontena, yaṃ puññaṃ pasutaṃ mayā.	135	
PA_tika-s01_05t:1357	Aññampi tena puññena, patvāna bodhimuttamaṃ;	135	
PA_tika-s01_05t:1358	Tārayitvā bahū satte, moceyyaṃ bhavabandhanā.	135	
PA_tika-s01_05t:1359	Sadā rakkhantu rājāno, dhammeneva pajaṃ imaṃ;	135	
PA_tika-s01_05t:1360	Niratā puññakammesu, jotentu jinasāsanaṃ.	136	
PA_tika-s01_05t:1361	Ime ca pāṇino sabbe, sabbadā nirupaddavā;	136	
PA_tika-s01_05t:1362	Niccaṃ kalyāṇasaṅkappā, pappontu amataṃ padanti.	136	
PA_tika-s01_05t:1363	Iti dīghanikāyaṭṭhakathāya sīlakkhandhavaggasaṃvaṇṇanāya	136	
PA_tika-s01_05t:1364	Sādhuvilāsinī nāma abhinavaṭīkā samattā.	136	
PA_tika-s01_05t:1365	Sīlakkhandhavaggaabhinavaṭīkā niṭṭhitā.	136	
