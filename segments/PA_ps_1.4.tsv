segmentnr	original	folio	analyzed
PA_ps_1.4:0.1	Paṭisambhidāmagga	0	
PA_ps_1.4:0.2	1 Mahāvagga	0	
PA_ps_1.4:0.3	1.4. Indriyakathā	0	
PA_ps_1.4:1.0	1.4.1 Paṭhamasuttantaniddesa	1	
PA_ps_1.4:1.1	Evaṁ me sutaṁ—	1	
PA_ps_1.4:1.2	ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	1	
PA_ps_1.4:1.3	Tatra kho bhagavā bhikkhū āmantesi—	1	
PA_ps_1.4:1.4	“bhikkhavo”ti.	1	
PA_ps_1.4:1.5	“Bhadante”ti te bhikkhū bhagavato paccassosuṁ.	1	
PA_ps_1.4:1.6	Bhagavā etadavoca—	1	
PA_ps_1.4:2.1	“Pañcimāni, bhikkhave, indriyāni.	2	
PA_ps_1.4:2.2	Katamāni pañca?	2	
PA_ps_1.4:2.3	Saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ—	2	
PA_ps_1.4:2.4	imāni kho, bhikkhave, pañcindriyāni”.	2	
PA_ps_1.4:3.1	Imāni pañcindriyāni katihākārehi visujjhanti?	3	
PA_ps_1.4:3.2	Imāni pañcindriyāni pannarasahi ākārehi visujjhanti.	3	
PA_ps_1.4:3.3	Assaddhe puggale parivajjayato, saddhe puggale sevato bhajato payirupāsato, pasādanīye suttante paccavekkhato—	3	
PA_ps_1.4:3.4	imehi tīhākārehi saddhindriyaṁ visujjhati.	3	
PA_ps_1.4:3.5	Kusīte puggale parivajjayato, āraddhavīriye puggale sevato bhajato payirupāsato, sammappadhāne paccavekkhato—	3	
PA_ps_1.4:3.6	imehi tīhākārehi vīriyindriyaṁ visujjhati.	3	
PA_ps_1.4:3.7	Muṭṭhassatī puggale parivajjayato, upaṭṭhitassatī puggale sevato bhajato payirupāsato, satipaṭṭhāne paccavekkhato—	3	
PA_ps_1.4:3.8	imehi tīhākārehi satindriyaṁ visujjhati.	3	
PA_ps_1.4:3.9	Asamāhite puggale parivajjayato, samāhite puggale sevato bhajato payirupāsato, jhānavimokkhe paccavekkhato—	3	
PA_ps_1.4:3.10	imehi tīhākārehi samādhindriyaṁ visujjhati.	3	
PA_ps_1.4:3.11	Duppaññe puggale parivajjayato, paññavante puggale sevato bhajato payirupāsato, gambhīrañāṇacariyaṁ paccavekkhato—	3	
PA_ps_1.4:3.12	imehi tīhākārehi paññindriyaṁ visujjhati.	3	
PA_ps_1.4:3.13	Iti ime pañca puggale parivajjayato, pañca puggale sevato bhajato payirupāsato, pañca suttantakkhandhe paccavekkhato—	3	
PA_ps_1.4:3.14	imehi pannarasahi ākārehi imāni pañcindriyāni visujjhanti.	3	
PA_ps_1.4:4.1	Katihākārehi pañcindriyāni bhāviyanti, katihākārehi pañcannaṁ indriyānaṁ bhāvanā hoti?	4	
PA_ps_1.4:4.2	Dasahākārehi pañcindriyāni bhāviyanti, dasahākārehi pañcannaṁ indriyānaṁ bhāvanā hoti.	4	
PA_ps_1.4:4.3	Assaddhiyaṁ pajahanto saddhindriyaṁ bhāveti, saddhindriyaṁ bhāvento assaddhiyaṁ pajahati;	4	
PA_ps_1.4:4.4	kosajjaṁ pajahanto vīriyindriyaṁ bhāveti, vīriyindriyaṁ bhāvento kosajjaṁ pajahati;	4	
PA_ps_1.4:4.5	pamādaṁ pajahanto satindriyaṁ bhāveti, satindriyaṁ bhāvento pamādaṁ pajahati;	4	
PA_ps_1.4:4.6	uddhaccaṁ pajahanto samādhindriyaṁ bhāveti, samādhindriyaṁ bhāvento uddhaccaṁ pajahati;	4	
PA_ps_1.4:4.7	avijjaṁ pajahanto paññindriyaṁ bhāveti, paññindriyaṁ bhāvento avijjaṁ pajahati.	4	
PA_ps_1.4:4.8	Imehi dasahākārehi pañcindriyāni bhāviyanti, imehi dasahākārehi pañcannaṁ indriyānaṁ bhāvanā hoti.	4	
PA_ps_1.4:5.1	Katihākārehi pañcindriyāni bhāvitāni honti subhāvitāni?	5	
PA_ps_1.4:5.2	Dasahākārehi pañcindriyāni bhāvitāni honti subhāvitāni.	5	
PA_ps_1.4:5.3	Assaddhiyassa pahīnattā suppahīnattā saddhindriyaṁ bhāvitaṁ hoti subhāvitaṁ;	5	
PA_ps_1.4:5.4	saddhindriyassa bhāvitattā subhāvitattā assaddhiyaṁ pahīnaṁ hoti suppahīnaṁ.	5	
PA_ps_1.4:5.5	Kosajjassa pahīnattā suppahīnattā vīriyindriyaṁ bhāvitaṁ hoti subhāvitaṁ;	5	
PA_ps_1.4:5.6	vīriyindriyassa bhāvitattā subhāvitattā kosajjaṁ pahīnaṁ hoti suppahīnaṁ.	5	
PA_ps_1.4:5.7	Pamādassa pahīnattā suppahīnattā satindriyaṁ bhāvitaṁ hoti subhāvitaṁ;	5	
PA_ps_1.4:5.8	satindriyassa bhāvitattā subhāvitattā pamādo pahīno hoti suppahīno.	5	
PA_ps_1.4:5.9	Uddhaccassa pahīnattā suppahīnattā samādhindriyaṁ bhāvitaṁ hoti subhāvitaṁ;	5	
PA_ps_1.4:5.10	samādhindriyassa bhāvitattā subhāvitattā uddhaccaṁ pahīnaṁ hoti suppahīnaṁ.	5	
PA_ps_1.4:5.11	Avijjāya pahīnattā paññindriyaṁ bhāvitaṁ hoti subhāvitaṁ;	5	
PA_ps_1.4:5.12	paññindriyassa bhāvitattā subhāvitattā avijjā pahīnā hoti suppahīnā.	5	
PA_ps_1.4:5.13	Imehi dasahākārehi pañcindriyāni bhāvitāni honti subhāvitāni.	5	
PA_ps_1.4:6.1	Katihākārehi pañcindriyāni bhāviyanti, katihākārehi pañcindriyāni bhāvitāni ceva honti subhāvitāni ca paṭippassaddhāni ca suppaṭippassaddhāni ca?	6	
PA_ps_1.4:6.2	Catūhākārehi pañcindriyāni bhāviyanti catūhākārehi pañcindriyāni bhāvitāni ceva honti subhāvitāni ca paṭippassaddhāni ca suppaṭippassaddhāni ca.	6	
PA_ps_1.4:6.3	Sotāpattimaggakkhaṇe pañcindriyāni bhāviyanti;	6	
PA_ps_1.4:6.4	sotāpattiphalakkhaṇe pañcindriyāni bhāvitāni ceva honti subhāvitāni ca paṭippassaddhāni ca suppaṭippassaddhāni ca.	6	
PA_ps_1.4:6.5	Sakadāgāmimaggakkhaṇe pañcindriyāni bhāviyanti;	6	
PA_ps_1.4:6.6	sakadāgāmiphalakkhaṇe pañcindriyāni bhāvitāni ceva honti subhāvitāni ca paṭippassaddhāni ca suppaṭippassaddhāni ca.	6	
PA_ps_1.4:6.7	Anāgāmimaggakkhaṇe pañcindriyāni bhāviyanti;	6	
PA_ps_1.4:6.8	anāgāmiphalakkhaṇe pañcindriyāni bhāvitāni ceva honti subhāvitāni ca paṭippassaddhāni ca suppaṭippassaddhāni ca.	6	
PA_ps_1.4:6.9	Arahattamaggakkhaṇe pañcindriyāni bhāviyanti;	6	
PA_ps_1.4:6.10	arahattaphalakkhaṇe pañcindriyāni bhāvitāni ceva honti subhāvitāni ca paṭippassaddhāni ca suppaṭippassaddhāni ca.	6	
PA_ps_1.4:6.11	Iti catasso maggavisuddhiyo, catasso phalavisuddhiyo, catasso samucchedavisuddhiyo, catasso paṭippassaddhivisuddhiyo.	6	
PA_ps_1.4:6.12	Imehi catūhākārehi pañcindriyāni bhāviyanti;	6	
PA_ps_1.4:6.13	imehi catūhākārehi pañcindriyāni bhāvitāni ceva honti subhāvitāni ca paṭippassaddhāni ca suppaṭippassaddhāni ca.	6	
PA_ps_1.4:7.1	Katinaṁ puggalānaṁ indriyabhāvanā;	7	
PA_ps_1.4:7.2	kati puggalā bhāvitindriyā?	7	
PA_ps_1.4:7.3	Aṭṭhannaṁ puggalānaṁ indriyabhāvanā;	7	
PA_ps_1.4:7.4	tayo puggalā bhāvitindriyā.	7	
PA_ps_1.4:7.5	Katamesaṁ aṭṭhannaṁ puggalānaṁ indriyabhāvanā?	7	
PA_ps_1.4:7.6	Sattannañca sekkhānaṁ, puthujjanakalyāṇakassa ca—	7	
PA_ps_1.4:7.7	imesaṁ aṭṭhannaṁ puggalānaṁ indriyabhāvanā.	7	
PA_ps_1.4:7.8	Katame tayo puggalā bhāvitindriyā?	7	
PA_ps_1.4:7.9	Savanena buddho tathāgatassa sāvako khīṇāsavo bhāvitindriyo, sayaṁ bhūtaṭṭhena paccekasambuddho bhāvitindriyo, appameyyaṭṭhena tathāgato arahaṁ sammāsambuddho bhāvitindriyo—	7	
PA_ps_1.4:7.10	ime tayo puggalā bhāvitindriyā.	7	
PA_ps_1.4:7.11	Iti imesaṁ aṭṭhannaṁ puggalānaṁ indriyabhāvanā;	7	
PA_ps_1.4:7.12	ime tayo puggalā bhāvitindriyā.	7	
PA_ps_1.4:7.13	Suttantaniddeso paṭhamo.	7	
PA_ps_1.4:8.0	1.4.2. Dutiyasuttantaniddesa	8	
PA_ps_1.4:8.1	Sāvatthinidānaṁ.	8	
PA_ps_1.4:8.2	“Pañcimāni, bhikkhave, indriyāni.	8	
PA_ps_1.4:8.3	Katamāni pañca?	8	
PA_ps_1.4:8.4	Saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ.	8	
PA_ps_1.4:9.1_0	Ye hi keci, bhikkhave, samaṇā vā brāhmaṇā vā imesaṁ pañcannaṁ indriyānaṁ samudayañca	9	
PA_ps_1.4:9.1_1	atthaṅgamañca assādañca ādīnavañca nissaraṇañca yathābhūtaṁ nappajānanti, na me te,	9	
PA_ps_1.4:9.1_2	bhikkhave, samaṇā vā brāhmaṇā vā samaṇesu vā samaṇasammatā, brāhmaṇesu vā brāhmaṇasammatā;	9	
PA_ps_1.4:9.2	na ca panete āyasmantā sāmaññatthaṁ vā brahmaññatthaṁ vā diṭṭheva dhamme sayaṁ abhiññā sacchikatvā upasampajja viharanti.	9	
PA_ps_1.4:10.1_0	Ye ca kho keci bhikkhave samaṇā vā brāhmaṇā vā imesaṁ pañcannaṁ indriyānaṁ samudayañca	10	
PA_ps_1.4:10.1_1	atthaṅgamañca assādañca ādīnavañca nissaraṇañca yathābhūtaṁ pajānanti, te kho me,	10	
PA_ps_1.4:10.1_2	bhikkhave, samaṇā vā brāhmaṇā vā samaṇesu vā samaṇasammatā, brāhmaṇesu vā brāhmaṇasammatā;	10	
PA_ps_1.4:10.2	te ca panāyasmantā sāmaññatthañca brahmaññatthañca diṭṭheva dhamme sayaṁ abhiññā sacchikatvā upasampajja viharantī”ti.	10	
PA_ps_1.4:11.1	Katihākārehi pañcannaṁ indriyānaṁ samudayo hoti;	11	
PA_ps_1.4:11.2	katihākārehi pañcannaṁ indriyānaṁ samudayaṁ pajānāti?	11	
PA_ps_1.4:11.3	Katihākārehi pañcannaṁ indriyānaṁ atthaṅgamo hoti;	11	
PA_ps_1.4:11.4	katihākārehi pañcannaṁ indriyānaṁ atthaṅgamaṁ pajānāti?	11	
PA_ps_1.4:11.5	Katihākārehi pañcannaṁ indriyānaṁ assādo hoti, katihākārehi pañcannaṁ indriyānaṁ assādaṁ pajānāti?	11	
PA_ps_1.4:11.6	Katihākārehi pañcannaṁ indriyānaṁ ādīnavo hoti;	11	
PA_ps_1.4:11.7	katihākārehi pañcannaṁ indriyānaṁ ādīnavaṁ pajānāti?	11	
PA_ps_1.4:11.8	Katihākārehi pañcannaṁ indriyānaṁ nissaraṇaṁ hoti;	11	
PA_ps_1.4:11.9	katihākārehi pañcannaṁ indriyānaṁ nissaraṇaṁ pajānāti?	11	
PA_ps_1.4:12.1	Cattārīsāya ākārehi pañcannaṁ indriyānaṁ samudayo hoti;	12	
PA_ps_1.4:12.2	cattārīsāya ākārehi pañcannaṁ indriyānaṁ samudayaṁ pajānāti.	12	
PA_ps_1.4:12.3	Cattārīsāya ākārehi pañcannaṁ indriyānaṁ atthaṅgamo hoti;	12	
PA_ps_1.4:12.4	cattārīsāya ākārehi pañcannaṁ indriyānaṁ atthaṅgamaṁ pajānāti.	12	
PA_ps_1.4:12.5	Pañcavīsatiyā ākārehi pañcannaṁ indriyānaṁ assādo hoti;	12	
PA_ps_1.4:12.6	pañcavīsatiyā ākārehi pañcannaṁ indriyānaṁ assādaṁ pajānāti.	12	
PA_ps_1.4:12.7	Pañcavīsatiyā ākārehi pañcannaṁ indriyānaṁ ādīnavo hoti;	12	
PA_ps_1.4:12.8	pañcavīsatiyā ākārehi pañcannaṁ indriyānaṁ ādīnavaṁ pajānāti.	12	
PA_ps_1.4:12.9	Asītisataṁ ākārehi pañcannaṁ indriyānaṁ nissaraṇaṁ hoti;	12	
PA_ps_1.4:12.10	asītisataṁ ākārehi pañcannaṁ indriyānaṁ nissaraṇaṁ pajānāti.	12	
PA_ps_1.4:13.1	Katamehi cattārīsāya ākārehi pañcannaṁ indriyānaṁ samudayo hoti;	13	
PA_ps_1.4:13.2	katamehi cattārīsāya ākārehi pañcannaṁ indriyānaṁ samudayaṁ pajānāti?	13	
PA_ps_1.4:13.3_0	Adhimokkhatthāya āvajjanāya samudayo saddhindriyassa samudayo hoti, adhimokkhavasena	13	
PA_ps_1.4:13.3_1	chandassa samudayo saddhindriyassa samudayo hoti, adhimokkhavasena manasikārassa	13	
PA_ps_1.4:13.3_2	samudayo saddhindriyassa samudayo hoti, saddhindriyassa vasena ekattupaṭṭhānaṁ saddhindriyassa samudayo hoti;	13	
PA_ps_1.4:13.4_0	paggahatthāya āvajjanāya samudayo vīriyindriyassa samudayo hoti, paggahavasena chandassa	13	
PA_ps_1.4:13.4_1	samudayo vīriyindriyassa samudayo hoti, paggahavasena manasikārassa samudayo vīriyindriyassa	13	
PA_ps_1.4:13.4_2	samudayo hoti, vīriyindriyassa vasena ekattupaṭṭhānaṁ vīriyindriyassa samudayo hoti;	13	
PA_ps_1.4:13.5_0	upaṭṭhānatthāya āvajjanāya samudayo satindriyassa samudayo hoti, upaṭṭhānavasena	13	
PA_ps_1.4:13.5_1	chandassa samudayo satindriyassa samudayo hoti, upaṭṭhānavasena manasikārassa samudayo	13	
PA_ps_1.4:13.5_2	satindriyassa samudayo hoti, satindriyassa vasena ekattupaṭṭhānaṁ satindriyassa samudayo hoti;	13	
PA_ps_1.4:13.6_0	avikkhepatthāya āvajjanāya samudayo samādhindriyassa samudayo hoti, avikkhepavasena	13	
PA_ps_1.4:13.6_1	chandassa samudayo samādhindriyassa samudayo hoti, avikkhepavasena manasikārassa	13	
PA_ps_1.4:13.6_2	samudayo samādhindriyassa samudayo hoti, samādhindriyassa vasena ekattupaṭṭhānaṁ	13	
PA_ps_1.4:13.6_3	samādhindriyassa samudayo hoti;	13	
PA_ps_1.4:13.7_0	dassanatthāya āvajjanāya samudayo paññindriyassa samudayo hoti, dassanavasena chandassa	13	
PA_ps_1.4:13.7_1	samudayo paññindriyassa samudayo hoti, dassanavasena manasikārassa samudayo paññindriyassa	13	
PA_ps_1.4:13.7_2	samudayo hoti, paññindriyassa vasena ekattupaṭṭhānaṁ paññindriyassa samudayo hoti.	13	
PA_ps_1.4:13.8_0	Adhimokkhatthāya āvajjanāya samudayo saddhindriyassa samudayo hoti, paggahatthāya	13	
PA_ps_1.4:13.8_1	āvajjanāya samudayo vīriyindriyassa samudayo hoti, upaṭṭhānatthāya āvajjanāya samudayo	13	
PA_ps_1.4:13.8_2	satindriyassa samudayo hoti, avikkhepatthāya āvajjanāya samudayo samādhindriyassa	13	
PA_ps_1.4:13.8_3	samudayo hoti, dassanatthāya āvajjanāya samudayo paññindriyassa samudayo hoti.	13	
PA_ps_1.4:13.9_0	Adhimokkhavasena chandassa samudayo saddhindriyassa samudayo hoti, paggahavasena	13	
PA_ps_1.4:13.9_1	chandassa samudayo vīriyindriyassa samudayo hoti, upaṭṭhānavasena chandassa samudayo	13	
PA_ps_1.4:13.9_2	satindriyassa samudayo hoti, avikkhepavasena chandassa samudayo samādhindriyassa	13	
PA_ps_1.4:13.9_3	samudayo hoti, dassanavasena chandassa samudayo paññindriyassa samudayo hoti.	13	
PA_ps_1.4:13.10_0	Adhimokkhavasena manasikārassa samudayo saddhindriyassa samudayo hoti, paggahavasena	13	
PA_ps_1.4:13.10_1	manasikārassa samudayo vīriyindriyassa samudayo hoti, upaṭṭhānavasena manasikārassa	13	
PA_ps_1.4:13.10_2	samudayo satindriyassa samudayo hoti, avikkhepavasena manasikārassa samudayo samādhindriyassa	13	
PA_ps_1.4:13.10_3	samudayo hoti, dassanavasena manasikārassa samudayo paññindriyassa samudayo hoti.	13	
PA_ps_1.4:13.11_0	Saddhindriyassa vasena ekattupaṭṭhānaṁ saddhindriyassa samudayo hoti vīriyindriyassa	13	
PA_ps_1.4:13.11_1	vasena ekattupaṭṭhānaṁ vīriyindriyassa samudayo hoti, satindriyassa vasena ekattupaṭṭhānaṁ	13	
PA_ps_1.4:13.11_2	satindriyassa samudayo hoti, samādhindriyassa vasena ekattupaṭṭhānaṁ samādhindriyassa	13	
PA_ps_1.4:13.11_3	samudayo hoti, paññindriyassa vasena ekattupaṭṭhānaṁ paññindriyassa samudayo hoti.	13	
PA_ps_1.4:14.1	Imehi cattārīsāya ākārehi pañcannaṁ indriyānaṁ samudayo hoti, imehi cattārīsāya ākārehi pañcannaṁ indriyānaṁ samudayaṁ pajānāti.	14	
PA_ps_1.4:15.1	Katamehi cattārīsāya ākārehi pañcannaṁ indriyānaṁ atthaṅgamo hoti;	15	
PA_ps_1.4:15.2	katamehi cattārīsāya ākārehi pañcannaṁ indriyānaṁ atthaṅgamaṁ pajānāti?	15	
PA_ps_1.4:15.3_0	Adhimokkhatthāya āvajjanāya atthaṅgamo saddhindriyassa atthaṅgamo hoti, adhimokkhavasena	15	
PA_ps_1.4:15.3_1	chandassa atthaṅgamo saddhindriyassa atthaṅgamo hoti, adhimokkhavasena manasikārassa	15	
PA_ps_1.4:15.3_2	atthaṅgamo saddhindriyassa atthaṅgamo hoti, saddhindriyassa vasena ekattaanupaṭṭhānaṁ	15	
PA_ps_1.4:15.3_3	saddhindriyassa vasena atthaṅgamo hoti;	15	
PA_ps_1.4:15.4_0	paggahatthāya āvajjanāya atthaṅgamo vīriyindriyassa atthaṅgamo hoti, paggahavasena	15	
PA_ps_1.4:15.4_1	chandassa atthaṅgamo vīriyindriyassa atthaṅgamo hoti, paggahavasena manasikārassa	15	
PA_ps_1.4:15.4_2	atthaṅgamo vīriyindriyassa atthaṅgamo hoti, vīriyindriyassa vasena ekattaanupaṭṭhānaṁ	15	
PA_ps_1.4:15.4_3	vīriyindriyassa atthaṅgamo hoti;	15	
PA_ps_1.4:15.5_0	upaṭṭhānatthāya āvajjanāya atthaṅgamo satindriyassa atthaṅgamo hoti, upaṭṭhānavasena	15	
PA_ps_1.4:15.5_1	chandassa atthaṅgamo satindriyassa atthaṅgamo hoti, upaṭṭhānavasena manasikārassa	15	
PA_ps_1.4:15.5_2	atthaṅgamo satindriyassa atthaṅgamo hoti, satindriyassa vasena ekattaanupaṭṭhānaṁ	15	
PA_ps_1.4:15.5_3	satindriyassa atthaṅgamo hoti;	15	
PA_ps_1.4:15.6_0	avikkhepatthāya āvajjanāya atthaṅgamo samādhindriyassa atthaṅgamo hoti, avikkhepavasena	15	
PA_ps_1.4:15.6_1	chandassa atthaṅgamo samādhindriyassa atthaṅgamo hoti, avikkhepavasena manasikārassa	15	
PA_ps_1.4:15.6_2	atthaṅgamo samādhindriyassa atthaṅgamo hoti, samādhindriyassa vasena ekattaanupaṭṭhānaṁ	15	
PA_ps_1.4:15.6_3	samādhindriyassa atthaṅgamo hoti;	15	
PA_ps_1.4:15.7_0	dassanatthāya āvajjanāya atthaṅgamo paññindriyassa atthaṅgamo hoti, dassanavasena	15	
PA_ps_1.4:15.7_1	chandassa atthaṅgamo paññindriyassa atthaṅgamo hoti, dassanavasena manasikārassa	15	
PA_ps_1.4:15.7_2	atthaṅgamo paññindriyassa atthaṅgamo hoti, paññindriyassa vasena ekattaanupaṭṭhānaṁ	15	
PA_ps_1.4:15.7_3	paññindriyassa atthaṅgamo hoti.	15	
PA_ps_1.4:16.1_0	Adhimokkhatthāya āvajjanāya atthaṅgamo saddhindriyassa atthaṅgamo hoti, paggahatthāya	16	
PA_ps_1.4:16.1_1	āvajjanāya atthaṅgamo vīriyindriyassa atthaṅgamo hoti, upaṭṭhānatthāya āvajjanāya	16	
PA_ps_1.4:16.1_2	atthaṅgamo satindriyassa atthaṅgamo hoti, avikkhepatthāya āvajjanāya atthaṅgamo samādhindriyassa	16	
PA_ps_1.4:16.1_3	atthaṅgamo hoti, dassanatthāya āvajjanāya atthaṅgamo paññindriyassa atthaṅgamo hoti.	16	
PA_ps_1.4:16.2_0	Adhimokkhavasena chandassa atthaṅgamo saddhindriyassa atthaṅgamo hoti, paggahavasena	16	
PA_ps_1.4:16.2_1	chandassa atthaṅgamo vīriyindriyassa atthaṅgamo hoti, upaṭṭhānavasena chandassa atthaṅgamo	16	
PA_ps_1.4:16.2_2	satindriyassa atthaṅgamo hoti, avikkhepavasena chandassa atthaṅgamo samādhindriyassa	16	
PA_ps_1.4:16.2_3	atthaṅgamo hoti, dassanavasena chandassa atthaṅgamo paññindriyassa atthaṅgamo hoti.	16	
PA_ps_1.4:16.3_0	Adhimokkhavasena manasikārassa atthaṅgamo saddhindriyassa atthaṅgamo hoti, paggahavasena	16	
PA_ps_1.4:16.3_1	manasikārassa atthaṅgamo vīriyindriyassa atthaṅgamo hoti, upaṭṭhānavasena manasikārassa	16	
PA_ps_1.4:16.3_2	atthaṅgamo satindriyassa atthaṅgamo hoti, avikkhepavasena manasikārassa atthaṅgamo	16	
PA_ps_1.4:16.3_3	samādhindriyassa atthaṅgamo hoti, dassanavasena manasikārassa atthaṅgamo paññindriyassa atthaṅgamo hoti.	16	
PA_ps_1.4:16.4_0	Saddhindriyassa vasena ekattaanupaṭṭhānaṁ saddhindriyassa atthaṅgamo hoti, vīriyindriyassa	16	
PA_ps_1.4:16.4_1	vasena ekattaanupaṭṭhānaṁ vīriyindriyassa atthaṅgamo hoti, satindriyassa vasena ekattaanupaṭṭhānaṁ	16	
PA_ps_1.4:16.4_2	satindriyassa atthaṅgamo hoti, samādhindriyassa vasena ekattaanupaṭṭhānaṁ samādhindriyassa	16	
PA_ps_1.4:16.4_3	atthaṅgamo hoti, paññindriyassa vasena ekattaanupaṭṭhānaṁ paññindriyassa atthaṅgamo hoti.	16	
PA_ps_1.4:17.1	Imehi cattārīsāya ākārehi pañcannaṁ indriyānaṁ atthaṅgamo hoti;	17	
PA_ps_1.4:17.2	imehi cattārīsāya ākārehi pañcannaṁ indriyānaṁ atthaṅgamaṁ pajānāti.	17	
PA_ps_1.4:18.0	1.4.2.1. Assādaniddesa	18	
PA_ps_1.4:18.1	Katamehi pañcavīsatiyā ākārehi pañcannaṁ indriyānaṁ assādo hoti;	18	
PA_ps_1.4:18.2	katamehi pañcavīsatiyā ākārehi pañcannaṁ indriyānaṁ assādaṁ pajānāti?	18	
PA_ps_1.4:18.3_0	Assaddhiyassa anupaṭṭhānaṁ saddhindriyassa assādo hoti, assaddhiyapariḷāhassa anupaṭṭhānaṁ	18	
PA_ps_1.4:18.3_1	saddhindriyassa assādo hoti, adhimokkhacariyāya vesārajjaṁ saddhindriyassa assādo	18	
PA_ps_1.4:18.3_2	hoti, santo ca vihārādhigamo saddhindriyassa assādo hoti, yaṁ saddhindriyaṁ paṭicca	18	
PA_ps_1.4:18.3_3	uppajjati sukhaṁ somanassaṁ ayaṁ saddhindriyassa assādo.	18	
PA_ps_1.4:19.1_0	Kosajjassa anupaṭṭhānaṁ vīriyindriyassa assādo hoti, kosajjapariḷāhassa anupaṭṭhānaṁ	19	
PA_ps_1.4:19.1_1	vīriyindriyassa assādo hoti, paggahacariyāya vesārajjaṁ vīriyindriyassa assādo hoti,	19	
PA_ps_1.4:19.1_2	santo ca vihārādhigamo vīriyindriyassa assādo hoti, yaṁ vīriyindriyaṁ paṭicca uppajjati	19	
PA_ps_1.4:19.1_3	sukhaṁ somanassaṁ ayaṁ vīriyindriyassa assādo.	19	
PA_ps_1.4:20.1_0	Pamādassa anupaṭṭhānaṁ satindriyassa assādo hoti, pamādapariḷāhassa anupaṭṭhānaṁ	20	
PA_ps_1.4:20.1_1	satindriyassa assādo hoti, upaṭṭhānacariyāya vesārajjaṁ satindriyassa assādo hoti,	20	
PA_ps_1.4:20.1_2	santo ca vihārādhigamo satindriyassa assādo hoti, yaṁ satindriyaṁ paṭicca uppajjati	20	
PA_ps_1.4:20.1_3	sukhaṁ somanassaṁ ayaṁ satindriyassa assādo.	20	
PA_ps_1.4:21.1_0	Uddhaccassa anupaṭṭhānaṁ samādhindriyassa assādo hoti, uddhaccapariḷāhassa anupaṭṭhānaṁ	21	
PA_ps_1.4:21.1_1	samādhindriyassa assādo hoti, avikkhepacariyāya vesārajjaṁ samādhindriyassa assādo	21	
PA_ps_1.4:21.1_2	hoti, santo ca vihārādhigamo samādhindriyassa assādo hoti, yaṁ samādhindriyaṁ paṭicca	21	
PA_ps_1.4:21.1_3	uppajjati sukhaṁ somanassaṁ ayaṁ samādhindriyassa assādo.	21	
PA_ps_1.4:22.1_0	Avijjāya anupaṭṭhānaṁ paññindriyassa assādo hoti, avijjāpariḷāhassa anupaṭṭhānaṁ	22	
PA_ps_1.4:22.1_1	paññindriyassa assādo hoti, dassanacariyāya vesārajjaṁ paññindriyassa assādo hoti,	22	
PA_ps_1.4:22.1_2	santo ca vihārādhigamo paññindriyassa assādo hoti, yaṁ paññindriyaṁ paṭicca uppajjati	22	
PA_ps_1.4:22.1_3	sukhaṁ somanassaṁ ayaṁ paññindriyassa assādo.	22	
PA_ps_1.4:23.1	Imehi pañcavīsatiyā ākārehi pañcannaṁ indriyānaṁ assādo hoti;	23	
PA_ps_1.4:23.2	imehi pañcavīsatiyā ākārehi pañcannaṁ indriyānaṁ assādaṁ pajānāti.	23	
PA_ps_1.4:24.0	1.4.2.2. Ādīnavaniddesa	24	
PA_ps_1.4:24.1	Katamehi pañcavīsatiyā ākārehi pañcannaṁ indriyānaṁ ādīnavo hoti;	24	
PA_ps_1.4:24.2	katamehi pañcavīsatiyā ākārehi pañcannaṁ indriyānaṁ ādīnavaṁ pajānāti?	24	
PA_ps_1.4:24.3_0	Assaddhiyassa upaṭṭhānaṁ saddhindriyassa ādīnavo hoti, assaddhiyapariḷāhassa upaṭṭhānaṁ	24	
PA_ps_1.4:24.3_1	saddhindriyassa ādīnavo hoti, aniccaṭṭhena saddhindriyassa ādīnavo hoti, dukkhaṭṭhena	24	
PA_ps_1.4:24.3_2	saddhindriyassa ādīnavo hoti, anattaṭṭhena saddhindriyassa ādīnavo hoti.	24	
PA_ps_1.4:25.1	Kosajjassa upaṭṭhānaṁ vīriyindriyassa ādīnavo hoti, kosajjapariḷāhassa upaṭṭhānaṁ vīriyindriyassa ādīnavo hoti, aniccaṭṭhena vīriyindriyassa ādīnavo hoti, dukkhaṭṭhena …pe…	25	
PA_ps_1.4:25.2	anattaṭṭhena vīriyindriyassa ādīnavo hoti.	25	
PA_ps_1.4:26.1	Pamādassa upaṭṭhānaṁ satindriyassa ādīnavo hoti, pamādapariḷāhassa upaṭṭhānaṁ satindriyassa ādīnavo hoti, aniccaṭṭhena satindriyassa ādīnavo hoti, dukkhaṭṭhena …pe…	26	
PA_ps_1.4:26.2	anattaṭṭhena satindriyassa ādīnavo hoti.	26	
PA_ps_1.4:27.1	Uddhaccassa upaṭṭhānaṁ samādhindriyassa ādīnavo hoti, uddhaccapariḷāhassa upaṭṭhānaṁ samādhindriyassa ādīnavo hoti, aniccaṭṭhena samādhindriyassa ādīnavo hoti, dukkhaṭṭhena …pe…	27	
PA_ps_1.4:27.2	anattaṭṭhena samādhindriyassa ādīnavo hoti.	27	
PA_ps_1.4:28.1_0	Avijjāya upaṭṭhānaṁ paññindriyassa ādīnavo hoti, avijjāpariḷāhassa upaṭṭhānaṁ paññindriyassa	28	
PA_ps_1.4:28.1_1	ādīnavo hoti, aniccaṭṭhena paññindriyassa ādīnavo hoti, dukkhaṭṭhena paññindriyassa	28	
PA_ps_1.4:28.1_2	ādīnavo hoti, anattaṭṭhena paññindriyassa ādīnavo hoti.	28	
PA_ps_1.4:29.1	Imehi pañcavīsatiyā ākārehi pañcannaṁ indriyānaṁ ādīnavo hoti;	29	
PA_ps_1.4:29.2	imehi pañcavīsatiyā ākārehi pañcannaṁ indriyānaṁ ādīnavaṁ pajānāti.	29	
PA_ps_1.4:30.0	1.4.2.3. Nissaraṇaniddesa	30	
PA_ps_1.4:30.1	Katamehi asītisataṁ ākārehi pañcannaṁ indriyānaṁ nissaraṇaṁ hoti;	30	
PA_ps_1.4:30.2	katamehi asītisataṁ ākārehi pañcannaṁ indriyānaṁ nissaraṇaṁ pajānāti?	30	
PA_ps_1.4:31.1_0	Adhimokkhaṭṭhena saddhindriyaṁ assaddhiyā nissaṭaṁ hoti, assaddhiyapariḷāhā nissaṭaṁ	31	
PA_ps_1.4:31.1_1	hoti, tadanuvattakakilesehi ca khandhehi ca nissaṭaṁ hoti, bahiddhā ca sabbanimittehi	31	
PA_ps_1.4:31.1_2	nissaṭaṁ hoti, tato paṇītatarasaddhindriyassa paṭilābhā purimatarasaddhindriyā nissaṭaṁ hoti.	31	
PA_ps_1.4:32.1_0	Paggahaṭṭhena vīriyindriyaṁ kosajjā nissaṭaṁ hoti, kosajjapariḷāhā nissaṭaṁ hoti,	32	
PA_ps_1.4:32.1_1	tadanuvattakakilesehi ca khandhehi ca nissaṭaṁ hoti, bahiddhā ca sabbanimittehi nissaṭaṁ	32	
PA_ps_1.4:32.1_2	hoti, tato paṇītataravīriyindriyassa paṭilābhā purimataravīriyindriyā nissaṭaṁ hoti.	32	
PA_ps_1.4:33.1_0	Upaṭṭhānaṭṭhena satindriyaṁ pamādā nissaṭaṁ hoti, pamādapariḷāhā nissaṭaṁ hoti, tadanuvattakakilesehi	33	
PA_ps_1.4:33.1_1	ca khandhehi ca nissaṭaṁ hoti, bahiddhā ca sabbanimittehi nissaṭaṁ hoti, tato paṇītatarasatindriyassa	33	
PA_ps_1.4:33.1_2	paṭilābhā purimatarasatindriyā nissaṭaṁ hoti.	33	
PA_ps_1.4:34.1_0	Avikkhepaṭṭhena samādhindriyaṁ uddhaccā nissaṭaṁ hoti, uddhaccapariḷāhā nissaṭaṁ	34	
PA_ps_1.4:34.1_1	hoti, tadanuvattakakilesehi ca khandhehi ca nissaṭaṁ hoti, bahiddhā ca sabbanimittehi	34	
PA_ps_1.4:34.1_2	nissaṭaṁ hoti, tato paṇītatarasamādhindriyassa paṭilābhā purimatarasamādhindriyā nissaṭaṁ hoti.	34	
PA_ps_1.4:35.1_0	Dassanaṭṭhena paññindriyaṁ avijjāya nissaṭaṁ hoti, avijjāpariḷāhā nissaṭaṁ hoti,	35	
PA_ps_1.4:35.1_1	tadanuvattakakilesehi ca khandhehi ca nissaṭaṁ hoti, bahiddhā ca sabbanimittehi nissaṭaṁ	35	
PA_ps_1.4:35.1_2	hoti, tato paṇītatarapaññindriyassa paṭilābhā purimatarapaññindriyā nissaṭaṁ hoti.	35	
PA_ps_1.4:36.1_0	Pubbabhāge pañcahi indriyehi paṭhamajjhānavasena pañcindriyāni nissaṭāni honti, paṭhame	36	
PA_ps_1.4:36.1_1	jhāne pañcahindriyehi dutiyajjhānavasena pañcindriyāni nissaṭāni honti, dutiye jhāne	36	
PA_ps_1.4:36.1_2	pañcahindriyehi tatiyajjhānavasena pañcindriyāni nissaṭāni honti, tatiye jhāne pañcahindriyehi	36	
PA_ps_1.4:36.1_3	catutthajjhānavasena pañcindriyāni nissaṭāni honti, catutthe jhāne pañcahindriyehi	36	
PA_ps_1.4:36.1_4	ākāsānañcāyatanasamāpattivasena pañcindriyāni nissaṭāni honti, ākāsānañcāyatanasamāpattiyā	36	
PA_ps_1.4:36.1_5	pañcahindriyehi viññāṇañcāyatanasamāpattivasena pañcindriyāni nissaṭāni honti, viññāṇañcāyatanasamāpattiyā	36	
PA_ps_1.4:36.1_6	pañcahindriyehi ākiñcaññāyatanasamāpattivasena pañcindriyāni nissaṭāni honti, ākiñcaññāyatanasamāpattiyā	36	
PA_ps_1.4:36.1_7	pañcahindriyehi nevasaññānāsaññāyatanasamāpattivasena pañcindriyāni nissaṭāni honti.	36	
PA_ps_1.4:37.1_0	Nevasaññānāsaññāyatanasamāpattiyā pañcahindriyehi aniccānupassanāvasena pañcindriyāni	37	
PA_ps_1.4:37.1_1	nissaṭāni honti, aniccānupassanāya pañcahindriyehi dukkhānupassanāvasena pañcindriyāni	37	
PA_ps_1.4:37.1_2	nissaṭāni honti, dukkhānupassanāya pañcahindriyehi anattānupassanāvasena pañcindriyāni	37	
PA_ps_1.4:37.1_3	nissaṭāni honti, anattānupassanāya pañcahindriyehi nibbidānupassanāvasena pañcindriyāni	37	
PA_ps_1.4:37.1_4	nissaṭāni honti, nibbidānupassanāya pañcahindriyehi virāgānupassanāvasena pañcindriyāni	37	
PA_ps_1.4:37.1_5	nissaṭāni honti, virāgānupassanāya pañcahindriyehi nirodhānupassanāvasena pañcindriyāni	37	
PA_ps_1.4:37.1_6	nissaṭāni honti, nirodhānupassanāya pañcahindriyehi paṭinissaggānupassanāvasena pañcindriyāni	37	
PA_ps_1.4:37.1_7	nissaṭāni honti, paṭinissaggānupassanāya pañcahindriyehi khayānupassanāvasena pañcindriyāni	37	
PA_ps_1.4:37.1_8	nissaṭāni honti, khayānupassanāya pañcahindriyehi vayānupassanāvasena pañcindriyāni	37	
PA_ps_1.4:37.1_9	nissaṭāni honti, vayānupassanāya pañcahindriyehi vipariṇāmānupassanāvasena pañcindriyāni	37	
PA_ps_1.4:37.1_10	nissaṭāni honti, vipariṇāmānupassanāya pañcahindriyehi animittānupassanāvasena pañcindriyāni	37	
PA_ps_1.4:37.1_11	nissaṭāni honti, animittānupassanāya pañcahindriyehi appaṇihitānupassanāvasena pañcindriyāni	37	
PA_ps_1.4:37.1_12	nissaṭāni honti, appaṇihitānupassanāya pañcahindriyehi suññatānupassanāvasena pañcindriyāni	37	
PA_ps_1.4:37.1_13	nissaṭāni honti suññatānupassanāya pañcahindriyehi adhipaññādhammavipassanāvasena	37	
PA_ps_1.4:37.1_14	pañcindriyāni nissaṭāni honti.	37	
PA_ps_1.4:37.2_0	Adhipaññādhammavipassanāya pañcahindriyehi yathābhūtañāṇadassanavasena pañcindriyāni	37	
PA_ps_1.4:37.2_1	nissaṭāni honti, yathābhūtañāṇadassane pañcahindriyehi ādīnavānupassanāvasena pañcindriyāni	37	
PA_ps_1.4:37.2_2	nissaṭāni honti, ādīnavānupassanāya pañcahindriyehi paṭisaṅkhānupassanāvasena pañcindriyāni	37	
PA_ps_1.4:37.2_3	nissaṭāni honti, paṭisaṅkhānupassanāya pañcahindriyehi vivaṭṭanānupassanāvasena pañcindriyāni nissaṭāni honti.	37	
PA_ps_1.4:38.1_0	Vivaṭṭanānupassanāya pañcahindriyehi sotāpattimaggavasena pañcindriyāni nissaṭāni	38	
PA_ps_1.4:38.1_1	honti, sotāpattimagge pañcahindriyehi sotāpattiphalasamāpattivasena pañcindriyāni	38	
PA_ps_1.4:38.1_2	nissaṭāni honti, sotāpattiphalasamāpattiyā pañcahindriyehi sakadāgāmimaggavasena	38	
PA_ps_1.4:38.1_3	pañcindriyāni nissaṭāni honti, sakadāgāmimagge pañcahindriyehi sakadāgāmiphalasamāpattivasena	38	
PA_ps_1.4:38.1_4	pañcindriyāni nissaṭāni honti, sakadāgāmiphalasamāpattiyā pañcahindriyehi anāgāmimaggavasena	38	
PA_ps_1.4:38.1_5	pañcindriyāni nissaṭāni honti, anāgāmimagge pañcahindriyehi anāgāmiphalasamāpattivasena	38	
PA_ps_1.4:38.1_6	pañcindriyāni nissaṭāni honti, anāgāmiphalasamāpattiyā pañcahindriyehi arahattamaggavasena	38	
PA_ps_1.4:38.1_7	pañcindriyāni nissaṭāni honti, arahattamagge pañcahindriyehi arahattaphalasamāpattivasena	38	
PA_ps_1.4:38.1_8	pañcindriyāni nissaṭāni honti.	38	
PA_ps_1.4:39.1_0	Nekkhamme pañcindriyāni kāmacchandato nissaṭāni honti, abyāpāde pañcindriyāni byāpādato	39	
PA_ps_1.4:39.1_1	nissaṭāni honti, ālokasaññāya pañcindriyāni thinamiddhato nissaṭāni honti, avikkhepe	39	
PA_ps_1.4:39.1_2	pañcindriyāni uddhaccato nissaṭāni honti, dhammavavatthāne pañcindriyāni vicikicchāya	39	
PA_ps_1.4:39.1_3	nissaṭāni honti, ñāṇe pañcindriyāni avijjāya nissaṭāni honti, pāmojje pañcindriyāni	39	
PA_ps_1.4:39.1_4	aratiyā nissaṭāni honti.	39	
PA_ps_1.4:40.1_0	Paṭhame jhāne pañcindriyāni nīvaraṇehi nissaṭāni honti, dutiye jhāne pañcindriyāni	40	
PA_ps_1.4:40.1_1	vitakkavicārehi nissaṭāni honti, tatiye jhāne pañcindriyāni pītiyā nissaṭāni honti,	40	
PA_ps_1.4:40.1_2	catutthe jhāne pañcindriyāni sukhadukkhehi nissaṭāni honti, ākāsānañcāyatanasamāpattiyā	40	
PA_ps_1.4:40.1_3	pañcindriyāni rūpasaññāya paṭighasaññāya nānattasaññāya nissaṭāni honti, viññāṇañcāyatanasamāpattiyā	40	
PA_ps_1.4:40.1_4	pañcindriyāni ākāsānañcāyatanasaññāya nissaṭāni honti, ākiñcaññāyatanasamāpattiyā	40	
PA_ps_1.4:40.1_5	pañcindriyāni viññāṇañcāyatanasaññāya nissaṭāni honti, nevasaññānāsaññāyatanasamāpattiyā	40	
PA_ps_1.4:40.1_6	pañcindriyāni ākiñcaññāyatanasaññāya nissaṭāni honti.	40	
PA_ps_1.4:41.1_0	Aniccānupassanāya pañcindriyāni niccasaññāya nissaṭāni honti, dukkhānupassanāya pañcindriyāni	41	
PA_ps_1.4:41.1_1	sukhasaññāya nissaṭāni honti, anattānupassanāya pañcindriyāni attasaññāya nissaṭāni	41	
PA_ps_1.4:41.1_2	honti, nibbidānupassanāya pañcindriyāni nandiyā nissaṭāni honti, virāgānupassanāya	41	
PA_ps_1.4:41.1_3	pañcindriyāni rāgato nissaṭāni honti, nirodhānupassanāya pañcindriyāni samudayato	41	
PA_ps_1.4:41.1_4	nissaṭāni honti, paṭinissaggānupassanāya pañcindriyāni ādānato nissaṭāni honti, khayānupassanāya	41	
PA_ps_1.4:41.1_5	pañcindriyāni ghanasaññāya nissaṭāni honti, vayānupassanāya pañcindriyāni āyūhanato	41	
PA_ps_1.4:41.1_6	nissaṭāni honti, vipariṇāmānupassanāya pañcindriyāni dhuvasaññāya nissaṭāni honti,	41	
PA_ps_1.4:41.1_7	animittānupassanāya pañcindriyāni nimittato nissaṭāni honti, appaṇihitānupassanāya	41	
PA_ps_1.4:41.1_8	pañcindriyāni paṇidhiyā nissaṭāni honti, suññatānupassanāya pañcindriyāni abhinivesato nissaṭāni honti.	41	
PA_ps_1.4:41.2_0	Adhipaññādhammavipassanāya pañcindriyāni sārādānābhinivesato nissaṭāni honti, yathābhūtañāṇadassane	41	
PA_ps_1.4:41.2_1	pañcindriyāni sammohābhinivesato nissaṭāni honti, ādīnavānupassanāya pañcindriyāni	41	
PA_ps_1.4:41.2_2	ālayābhinivesato nissaṭāni honti, paṭisaṅkhānupassanāya pañcindriyāni appaṭisaṅkhāya	41	
PA_ps_1.4:41.2_3	nissaṭāni honti, vivaṭṭanānupassanāya pañcindriyāni saññogābhinivesato nissaṭāni honti.	41	
PA_ps_1.4:42.1_0	Sotāpattimagge pañcindriyāni diṭṭhekaṭṭhehi kilesehi nissaṭāni honti, sakadāgāmimagge	42	
PA_ps_1.4:42.1_1	pañcindriyāni oḷārikehi kilesehi nissaṭāni honti, anāgāmimagge pañcindriyāni anusahagatehi	42	
PA_ps_1.4:42.1_2	kilesehi nissaṭāni honti, arahattamagge pañcindriyāni sabbakilesehi nissaṭāni honti,	42	
PA_ps_1.4:42.1_3	sabbesaññeva khīṇāsavānaṁ tattha tattha pañcindriyāni nissaṭāni ceva honti sunissaṭāni	42	
PA_ps_1.4:42.1_4	ca paṭippassaddhāni ca suppaṭippassaddhāni ca.	42	
PA_ps_1.4:43.1	Imehi asītisataṁ ākārehi pañcannaṁ indriyānaṁ nissaraṇaṁ hoti;	43	
PA_ps_1.4:43.2	imehi asītisataṁ ākārehi pañcannaṁ indriyānaṁ nissaraṇaṁ pajānāti.	43	
PA_ps_1.4:43.3	Suttantaniddeso dutiyo.	43	
PA_ps_1.4:43.4	Paṭhamabhāṇavāro.	43	
PA_ps_1.4:44.0	1.4.3. Tatiyasuttantaniddesa	44	
PA_ps_1.4:44.1	Sāvatthinidānaṁ.	44	
PA_ps_1.4:44.2	“Pañcimāni, bhikkhave, indriyāni.	44	
PA_ps_1.4:44.3	Katamāni pañca?	44	
PA_ps_1.4:44.4	Saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ.	44	
PA_ps_1.4:44.5	Kattha ca, bhikkhave, saddhindriyaṁ daṭṭhabbaṁ?	44	
PA_ps_1.4:44.6	Catūsu sotāpattiyaṅgesu—	44	
PA_ps_1.4:44.7	ettha saddhindriyaṁ daṭṭhabbaṁ.	44	
PA_ps_1.4:44.8	Kattha ca, bhikkhave, vīriyindriyaṁ daṭṭhabbaṁ?	44	
PA_ps_1.4:44.9	Catūsu sammappadhānesu—	44	
PA_ps_1.4:44.10	ettha vīriyindriyaṁ daṭṭhabbaṁ.	44	
PA_ps_1.4:44.11	Kattha ca, bhikkhave, satindriyaṁ daṭṭhabbaṁ?	44	
PA_ps_1.4:44.12	Catūsu satipaṭṭhānesu—	44	
PA_ps_1.4:44.13	ettha satindriyaṁ daṭṭhabbaṁ.	44	
PA_ps_1.4:44.14	Kattha ca, bhikkhave, samādhindriyaṁ daṭṭhabbaṁ?	44	
PA_ps_1.4:44.15	Catūsu jhānesu—	44	
PA_ps_1.4:44.16	ettha samādhindriyaṁ daṭṭhabbaṁ.	44	
PA_ps_1.4:44.17	Kattha ca, bhikkhave, paññindriyaṁ daṭṭhabbaṁ?	44	
PA_ps_1.4:44.18	Catūsu ariyasaccesu—	44	
PA_ps_1.4:44.19	ettha paññindriyaṁ daṭṭhabbaṁ”.	44	
PA_ps_1.4:45.1	Catūsu sotāpattiyaṅgesu saddhindriyassa vasena katihākārehi pañcindriyāni daṭṭhabbāni?	45	
PA_ps_1.4:45.2	Catūsu sammappadhānesu vīriyindriyassa vasena katihākārehi pañcindriyāni daṭṭhabbāni?	45	
PA_ps_1.4:45.3	Catūsu satipaṭṭhānesu satindriyassa vasena katihākārehi pañcindriyāni daṭṭhabbāni?	45	
PA_ps_1.4:45.4	Catūsu jhānesu samādhindriyassa vasena katihākārehi pañcindriyāni daṭṭhabbāni?	45	
PA_ps_1.4:45.5	Catūsu ariyasaccesu paññindriyassa vasena katihākārehi pañcindriyāni daṭṭhabbāni?	45	
PA_ps_1.4:46.1	Catūsu sotāpattiyaṅgesu saddhindriyassa vasena vīsatiyā ākārehi pañcindriyāni daṭṭhabbāni.	46	
PA_ps_1.4:46.2	Catūsu sammappadhānesu vīriyindriyassa vasena vīsatiyā ākārehi pañcindriyāni daṭṭhabbāni.	46	
PA_ps_1.4:46.3	Catūsu satipaṭṭhānesu satindriyassa vasena vīsatiyā ākārehi pañcindriyāni daṭṭhabbāni.	46	
PA_ps_1.4:46.4	Catūsu jhānesu samādhindriyassa vasena vīsatiyā ākārehi pañcindriyāni daṭṭhabbāni.	46	
PA_ps_1.4:46.5	Catūsu ariyasaccesu paññindriyassa vasena vīsatiyā ākārehi pañcindriyāni daṭṭhabbāni.	46	
PA_ps_1.4:47.0	1.4.3.1. Pabhedagaṇananiddesa	47	
PA_ps_1.4:47.1	Catūsu sotāpattiyaṅgesu saddhindriyassa vasena katamehi vīsatiyā ākārehi pañcindriyāni daṭṭhabbāni?	47	
PA_ps_1.4:47.2_0	Sappurisasaṁseve sotāpattiyaṅge adhimokkhādhipateyyaṭṭhena saddhindriyaṁ daṭṭhabbaṁ,	47	
PA_ps_1.4:47.2_1	saddhindriyassa vasena paggahaṭṭhena vīriyindriyaṁ daṭṭhabbaṁ, upaṭṭhānaṭṭhena satindriyaṁ	47	
PA_ps_1.4:47.2_2	daṭṭhabbaṁ, avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ daṭṭhabbaṁ;	47	
PA_ps_1.4:47.3	saddhammasavane sotāpattiyaṅge …	47	
PA_ps_1.4:47.4	yonisomanasikāre sotāpattiyaṅge …	47	
PA_ps_1.4:47.5_0	dhammānudhammapaṭipattiyā sotāpattiyaṅge adhimokkhādhipateyyaṭṭhena saddhindriyaṁ	47	
PA_ps_1.4:47.5_1	daṭṭhabbaṁ, saddhindriyassa vasena paggahaṭṭhena vīriyindriyaṁ daṭṭhabbaṁ, upaṭṭhānaṭṭhena	47	
PA_ps_1.4:47.5_2	satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ, dassanaṭṭhena	47	
PA_ps_1.4:47.5_3	paññindriyaṁ daṭṭhabbaṁ.	47	
PA_ps_1.4:47.6	Catūsu sotāpattiyaṅgesu saddhindriyassa vasena imehi vīsatiyā ākārehi pañcindriyāni daṭṭhabbāni.	47	
PA_ps_1.4:48.1	Catūsu sammappadhānesu vīriyindriyassa vasena katamehi vīsatiyā ākārehi pañcindriyāni daṭṭhabbāni?	48	
PA_ps_1.4:48.2_0	Anuppannānaṁ pāpakānaṁ akusalānaṁ dhammānaṁ anuppādāya sammappadhāne paggahādhipateyyaṭṭhena	48	
PA_ps_1.4:48.2_1	vīriyindriyaṁ daṭṭhabbaṁ, vīriyindriyassa vasena upaṭṭhānaṭṭhena satindriyaṁ daṭṭhabbaṁ,	48	
PA_ps_1.4:48.2_2	avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ daṭṭhabbaṁ,	48	
PA_ps_1.4:48.2_3	adhimokkhaṭṭhena saddhindriyaṁ daṭṭhabbaṁ.	48	
PA_ps_1.4:48.3	Uppannānaṁ pāpakānaṁ akusalānaṁ dhammānaṁ pahānāya sammappadhāne …pe…	48	
PA_ps_1.4:48.4	anuppannānaṁ kusalānaṁ dhammānaṁ uppādāya sammappadhāne …pe…	48	
PA_ps_1.4:48.5_0	uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya	48	
PA_ps_1.4:48.5_1	pāripūriyā sammappadhāne paggahādhipateyyaṭṭhena vīriyindriyaṁ daṭṭhabbaṁ, vīriyindriyassa	48	
PA_ps_1.4:48.5_2	vasena upaṭṭhānaṭṭhena satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ,	48	
PA_ps_1.4:48.5_3	dassanaṭṭhena paññindriyaṁ daṭṭhabbaṁ, adhimokkhaṭṭhena saddhindriyaṁ daṭṭhabbaṁ.	48	
PA_ps_1.4:48.6	Catūsu sammappadhānesu vīriyindriyassa vasena imehi vīsatiyā ākārehi pañcindriyāni daṭṭhabbāni.	48	
PA_ps_1.4:49.1	Catūsu satipaṭṭhānesu satindriyassa vasena katamehi vīsatiyā ākārehi pañcindriyāni daṭṭhabbāni?	49	
PA_ps_1.4:49.2_0	Kāye kāyānupassanāsatipaṭṭhāne upaṭṭhānādhipateyyaṭṭhena satindriyaṁ daṭṭhabbaṁ,	49	
PA_ps_1.4:49.2_1	satindriyassa vasena avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ	49	
PA_ps_1.4:49.2_2	daṭṭhabbaṁ, adhimokkhaṭṭhena saddhindriyaṁ daṭṭhabbaṁ, paggahaṭṭhena vīriyindriyaṁ daṭṭhabbaṁ.	49	
PA_ps_1.4:49.3	Vedanāsu vedanānupassanāsatipaṭṭhāne …pe…	49	
PA_ps_1.4:49.4	citte cittānupassanāsatipaṭṭhāne …	49	
PA_ps_1.4:49.5_0	dhammesu dhammānupassanāsatipaṭṭhāne upaṭṭhānādhipateyyaṭṭhena satindriyaṁ daṭṭhabbaṁ,	49	
PA_ps_1.4:49.5_1	satindriyassa vasena avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ	49	
PA_ps_1.4:49.5_2	daṭṭhabbaṁ, adhimokkhaṭṭhena saddhindriyaṁ daṭṭhabbaṁ, paggahaṭṭhena vīriyindriyaṁ daṭṭhabbaṁ.	49	
PA_ps_1.4:49.6	Catūsu satipaṭṭhānesu satindriyassa vasena imehi vīsatiyā ākārehi pañcindriyāni daṭṭhabbāni.	49	
PA_ps_1.4:50.1	Catūsu jhānesu samādhindriyassa vasena katamehi vīsatiyā ākārehi pañcindriyāni daṭṭhabbāni?	50	
PA_ps_1.4:50.2_0	Paṭhame jhāne avikkhepādhipateyyaṭṭhena samādhindriyaṁ daṭṭhabbaṁ, samādhindriyassa	50	
PA_ps_1.4:50.2_1	vasena dassanaṭṭhena paññindriyaṁ daṭṭhabbaṁ, adhimokkhaṭṭhena saddhindriyaṁ daṭṭhabbaṁ,	50	
PA_ps_1.4:50.2_2	paggahaṭṭhena vīriyindriyaṁ daṭṭhabbaṁ, upaṭṭhānaṭṭhena satindriyaṁ daṭṭhabbaṁ.	50	
PA_ps_1.4:50.3	Dutiye jhāne …pe…	50	
PA_ps_1.4:50.4	tatiye jhāne …	50	
PA_ps_1.4:50.5_0	catutthe jhāne avikkhepādhipateyyaṭṭhena samādhindriyaṁ daṭṭhabbaṁ, samādhindriyassa	50	
PA_ps_1.4:50.5_1	vasena dassanaṭṭhena paññindriyaṁ daṭṭhabbaṁ, adhimokkhaṭṭhena saddhindriyaṁ daṭṭhabbaṁ,	50	
PA_ps_1.4:50.5_2	paggahaṭṭhena vīriyindriyaṁ daṭṭhabbaṁ, upaṭṭhānaṭṭhena satindriyaṁ daṭṭhabbaṁ.	50	
PA_ps_1.4:50.6	Catūsu jhānesu samādhindriyassa vasena imehi vīsatiyā ākārehi pañcindriyāni daṭṭhabbāni.	50	
PA_ps_1.4:51.1	Catūsu ariyasaccesu paññindriyassa vasena katamehi vīsatiyā ākārehi pañcindriyāni daṭṭhabbāni?	51	
PA_ps_1.4:51.2_0	Dukkhe ariyasacce dassanādhipateyyaṭṭhena paññindriyaṁ daṭṭhabbaṁ, paññindriyassa	51	
PA_ps_1.4:51.2_1	vasena adhimokkhaṭṭhena saddhindriyaṁ daṭṭhabbaṁ, paggahaṭṭhena vīriyindriyaṁ daṭṭhabbaṁ,	51	
PA_ps_1.4:51.2_2	upaṭṭhānaṭṭhena satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ.	51	
PA_ps_1.4:51.3	Dukkhasamudaye ariyasacce …pe…	51	
PA_ps_1.4:51.4	dukkhanirodhe ariyasacce …	51	
PA_ps_1.4:51.5_0	dukkhanirodhagāminiyā paṭipadāya ariyasacce dassanādhipateyyaṭṭhena paññindriyaṁ	51	
PA_ps_1.4:51.5_1	daṭṭhabbaṁ, paññindriyassa vasena adhimokkhaṭṭhena saddhindriyaṁ daṭṭhabbaṁ, paggahaṭṭhena	51	
PA_ps_1.4:51.5_2	vīriyindriyaṁ daṭṭhabbaṁ, upaṭṭhānaṭṭhena satindriyaṁ daṭṭhabbaṁ, avikkhepaṭṭhena	51	
PA_ps_1.4:51.5_3	samādhindriyaṁ daṭṭhabbaṁ.	51	
PA_ps_1.4:51.6	Catūsu ariyasaccesu paññindriyassa vasena imehi vīsatiyā ākārehi pañcindriyāni daṭṭhabbāni.	51	
PA_ps_1.4:52.0	1.4.3.2. Cariyavāra	52	
PA_ps_1.4:52.1	Catūsu sotāpattiyaṅgesu saddhindriyassa vasena katihākārehi pañcannaṁ indriyānaṁ cariyā daṭṭhabbā?	52	
PA_ps_1.4:53.1	Catūsu sammappadhānesu …pe…	53	
PA_ps_1.4:53.2	catūsu satipaṭṭhānesu …	53	
PA_ps_1.4:53.3	catūsu jhānesu …	53	
PA_ps_1.4:53.4	catūsu ariyasaccesu paññindriyassa vasena katihākārehi pañcannaṁ indriyānaṁ cariyā daṭṭhabbā?	53	
PA_ps_1.4:53.5	Catūsu sotāpattiyaṅgesu saddhindriyassa vasena vīsatiyā ākārehi pañcannaṁ indriyānaṁ cariyā daṭṭhabbā.	53	
PA_ps_1.4:53.6	Catūsu sammappadhānesu …pe…	53	
PA_ps_1.4:53.7	catūsu satipaṭṭhānesu …	53	
PA_ps_1.4:53.8	catūsu jhānesu …	53	
PA_ps_1.4:53.9	catūsu ariyasaccesu paññindriyassa vasena vīsatiyā ākārehi pañcannaṁ indriyānaṁ cariyā daṭṭhabbā.	53	
PA_ps_1.4:54.1	Catūsu sotāpattiyaṅgesu saddhindriyassa vasena katamehi vīsatiyā ākārehi pañcannaṁ indriyānaṁ cariyā daṭṭhabbā?	54	
PA_ps_1.4:54.2_0	Sappurisasaṁseve sotāpattiyaṅge adhimokkhādhipateyyaṭṭhena saddhindriyassa cariyā	54	
PA_ps_1.4:54.2_1	daṭṭhabbā, saddhindriyassa vasena paggahaṭṭhena vīriyindriyassa cariyā daṭṭhabbā,	54	
PA_ps_1.4:54.2_2	upaṭṭhānaṭṭhena satindriyassa cariyā daṭṭhabbā, avikkhepaṭṭhena samādhindriyassa	54	
PA_ps_1.4:54.2_3	cariyā daṭṭhabbā, dassanaṭṭhena paññindriyassa cariyā daṭṭhabbā.	54	
PA_ps_1.4:54.3	Saddhammasavane sotāpattiyaṅge …pe…	54	
PA_ps_1.4:54.4	yoniso manasikāre sotāpattiyaṅge …	54	
PA_ps_1.4:54.5_0	dhammānudhammapaṭipattiyā sotāpattiyaṅge adhimokkhādhipateyyaṭṭhena saddhindriyassa	54	
PA_ps_1.4:54.5_1	cariyā daṭṭhabbā, saddhindriyassa vasena paggahaṭṭhena vīriyindriyassa cariyā daṭṭhabbā,	54	
PA_ps_1.4:54.5_2	upaṭṭhānaṭṭhena satindriyassa cariyā daṭṭhabbā, avikkhepaṭṭhena samādhindriyassa	54	
PA_ps_1.4:54.5_3	cariyā daṭṭhabbā, dassanaṭṭhena paññindriyassa cariyā daṭṭhabbā.	54	
PA_ps_1.4:54.6	Catūsu sotāpattiyaṅgesu saddhindriyassa vasena imehi vīsatiyā ākārehi pañcannaṁ indriyānaṁ cariyā daṭṭhabbā.	54	
PA_ps_1.4:55.1	Catūsu sammappadhānesu vīriyindriyassa vasena katamehi vīsatiyā ākārehi pañcannaṁ indriyānaṁ cariyā daṭṭhabbā?	55	
PA_ps_1.4:55.2_0	Anuppannānaṁ pāpakānaṁ akusalānaṁ dhammānaṁ anuppādāya sammappadhāne paggahādhipateyyaṭṭhena	55	
PA_ps_1.4:55.2_1	vīriyindriyassa cariyā daṭṭhabbā, vīriyindriyassa vasena upaṭṭhānaṭṭhena satindriyassa	55	
PA_ps_1.4:55.2_2	cariyā daṭṭhabbā, avikkhepaṭṭhena samādhindriyassa cariyā daṭṭhabbā, dassanaṭṭhena	55	
PA_ps_1.4:55.2_3	paññindriyassa cariyā daṭṭhabbā, adhimokkhaṭṭhena saddhindriyassa cariyā daṭṭhabbā.	55	
PA_ps_1.4:55.3	Uppannānaṁ pāpakānaṁ akusalānaṁ dhammānaṁ pahānāya sammappadhāne …pe…	55	
PA_ps_1.4:55.4	anuppannānaṁ kusalānaṁ dhammānaṁ uppādāya sammappadhāne …pe…	55	
PA_ps_1.4:55.5	uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā sammappadhāne paggahādhipateyyaṭṭhena vīriyindriyassa cariyā daṭṭhabbā …pe…	55	
PA_ps_1.4:55.6	catūsu sammappadhānesu vīriyindriyassa vasena imehi vīsatiyā ākārehi pañcannaṁ indriyānaṁ cariyā daṭṭhabbā.	55	
PA_ps_1.4:56.1	Catūsu satipaṭṭhānesu satindriyassa vasena katamehi vīsatiyā ākārehi pañcannaṁ indriyānaṁ cariyā daṭṭhabbā?	56	
PA_ps_1.4:56.2_0	Kāye kāyānupassanāsatipaṭṭhāne upaṭṭhānādhipateyyaṭṭhena satindriyassa cariyā daṭṭhabbā,	56	
PA_ps_1.4:56.2_1	satindriyassa vasena avikkhepaṭṭhena samādhindriyassa cariyā daṭṭhabbā, dassanaṭṭhena	56	
PA_ps_1.4:56.2_2	paññindriyassa cariyā daṭṭhabbā, adhimokkhaṭṭhena saddhindriyassa cariyā daṭṭhabbā,	56	
PA_ps_1.4:56.2_3	paggahaṭṭhena vīriyindriyassa cariyā daṭṭhabbā.	56	
PA_ps_1.4:56.3	Vedanāsu vedanānupassanāsatipaṭṭhāne …pe…	56	
PA_ps_1.4:56.4	citte cittānupassanāsatipaṭṭhāne …pe…	56	
PA_ps_1.4:56.5	dhammesu dhammānupassanāsatipaṭṭhāne upaṭṭhānādhipateyyaṭṭhena satindriyassa cariyā daṭṭhabbā …pe…	56	
PA_ps_1.4:56.6	catūsu satipaṭṭhānesu satindriyassa vasena imehi vīsatiyā ākārehi pañcannaṁ indriyānaṁ cariyā daṭṭhabbā.	56	
PA_ps_1.4:57.1	Catūsu jhānesu samādhindriyassa vasena katamehi vīsatiyā ākārehi pañcannaṁ indriyānaṁ cariyā daṭṭhabbā?	57	
PA_ps_1.4:57.2_0	Paṭhame jhāne avikkhepādhipateyyaṭṭhena samādhindriyassa cariyā daṭṭhabbā, samādhindriyassa	57	
PA_ps_1.4:57.2_1	vasena dassanaṭṭhena paññindriyassa cariyā daṭṭhabbā, adhimokkhaṭṭhena saddhindriyassa	57	
PA_ps_1.4:57.2_2	cariyā daṭṭhabbā, paggahaṭṭhena vīriyindriyassa cariyā daṭṭhabbā, upaṭṭhānaṭṭhena	57	
PA_ps_1.4:57.2_3	satindriyassa cariyā daṭṭhabbā.	57	
PA_ps_1.4:57.3	Dutiye jhāne …pe…	57	
PA_ps_1.4:57.4	tatiye jhāne …pe…	57	
PA_ps_1.4:57.5	catutthe jhāne avikkhepādhipateyyaṭṭhena samādhindriyassa cariyā daṭṭhabbā …pe…	57	
PA_ps_1.4:57.6	catūsu jhānesu samādhindriyassa vasena imehi vīsatiyā ākārehi pañcannaṁ indriyānaṁ cariyā daṭṭhabbā.	57	
PA_ps_1.4:58.1	Catūsu ariyasaccesu paññindriyassa vasena katamehi vīsatiyā ākārehi pañcannaṁ indriyānaṁ cariyā daṭṭhabbā?	58	
PA_ps_1.4:58.2_0	Dukkhe ariyasacce dassanādhipateyyaṭṭhena paññindriyassa cariyā daṭṭhabbā, paññindriyassa	58	
PA_ps_1.4:58.2_1	vasena adhimokkhaṭṭhena saddhindriyassa cariyā daṭṭhabbā, paggahaṭṭhena vīriyindriyassa	58	
PA_ps_1.4:58.2_2	cariyā daṭṭhabbā, upaṭṭhānaṭṭhena satindriyassa cariyā daṭṭhabbā, avikkhepaṭṭhena	58	
PA_ps_1.4:58.2_3	samādhindriyassa cariyā daṭṭhabbā.	58	
PA_ps_1.4:58.3	Dukkhasamudaye ariyasacce …pe…	58	
PA_ps_1.4:58.4	dukkhanirodhe ariyasacce …	58	
PA_ps_1.4:58.5_0	dukkhanirodhagāminiyā paṭipadāya ariyasacce dassanādhipateyyaṭṭhena paññindriyassa	58	
PA_ps_1.4:58.5_1	cariyā daṭṭhabbā, paññindriyassa vasena adhimokkhaṭṭhena saddhindriyassa cariyā daṭṭhabbā,	58	
PA_ps_1.4:58.5_2	paggahaṭṭhena vīriyindriyassa cariyā daṭṭhabbā, upaṭṭhānaṭṭhena satindriyassa cariyā	58	
PA_ps_1.4:58.5_3	daṭṭhabbā, avikkhepaṭṭhena samādhindriyassa cariyā daṭṭhabbā.	58	
PA_ps_1.4:58.6	Catūsu ariyasaccesu paññindriyassa vasena imehi vīsatiyā ākārehi pañcannaṁ indriyānaṁ cariyā daṭṭhabbā.	58	
PA_ps_1.4:59.0	1.4.3.3. Cāravihāraniddesa	59	
PA_ps_1.4:59.1	Cāro ca vihāro ca anubuddho hoti paṭividdho, yathācarantaṁ yathāviharantaṁ viññū sabrahmacārī gambhīresu ṭhānesu okappeyyuṁ—	59	
PA_ps_1.4:59.2	“addhā, ayamāyasmā patto vā pāpuṇissati vā”.	59	
PA_ps_1.4:60.1	Cariyāti aṭṭha cariyāyo—	60	
PA_ps_1.4:60.2	iriyāpathacariyā, āyatanacariyā, saticariyā, samādhicariyā, ñāṇacariyā, maggacariyā, patticariyā, lokatthacariyāti.	60	
PA_ps_1.4:60.3	Iriyāpathacariyāti catūsu iriyāpathesu.	60	
PA_ps_1.4:60.4	Āyatanacariyāti chasu ajjhattikabāhiresu āyatanesu.	60	
PA_ps_1.4:60.5	Saticariyāti catūsu satipaṭṭhānesu.	60	
PA_ps_1.4:60.6	Samādhicariyāti catūsu jhānesu.	60	
PA_ps_1.4:60.7	Ñāṇacariyāti catūsu ariyasaccesu.	60	
PA_ps_1.4:60.8	Maggacariyāti catūsu ariyamaggesu.	60	
PA_ps_1.4:60.9	Patticariyāti catūsu sāmaññaphalesu.	60	
PA_ps_1.4:60.10	Lokatthacariyāti tathāgatesu arahantesu sammāsambuddhesu, padese paccekabuddhesu, padese sāvakesu.	60	
PA_ps_1.4:60.11_0	Iriyāpathacariyā ca paṇidhisampannānaṁ, āyatanacariyā ca indriyesu guttadvārānaṁ,	60	
PA_ps_1.4:60.11_1	saticariyā ca appamādavihārīnaṁ, samādhicariyā ca adhicittamanuyuttānaṁ, ñāṇacariyā	60	
PA_ps_1.4:60.11_2	ca buddhisampannānaṁ, maggacariyā ca sammāpaṭipannānaṁ, patticariyā ca adhigataphalānaṁ,	60	
PA_ps_1.4:60.11_3	lokatthacariyā ca tathāgatānaṁ arahantānaṁ sammāsambuddhānaṁ, padese paccekabuddhānaṁ, padese sāvakānaṁ.	60	
PA_ps_1.4:60.12	Imā aṭṭha cariyāyo.	60	
PA_ps_1.4:61.1	Aparāpi aṭṭha cariyāyo.	61	
PA_ps_1.4:61.2_0	Adhimuccanto saddhāya carati, paggaṇhanto vīriyena carati, upaṭṭhāpento satiyā carati,	61	
PA_ps_1.4:61.2_1	avikkhepaṁ karonto samādhinā carati, pajānanto paññāya carati, vijānanto viññāṇacariyāya	61	
PA_ps_1.4:61.2_2	carati, evaṁ paṭipannassa kusalā dhammā āyāpentīti āyatanacariyāya carati, evaṁ paṭipanno	61	
PA_ps_1.4:61.2_3	visesamadhigacchatīti visesacariyāya carati—	61	
PA_ps_1.4:61.3	imā aṭṭha cariyāyo.	61	
PA_ps_1.4:62.1	Aparāpi aṭṭha cariyāyo.	62	
PA_ps_1.4:62.2_0	Dassanacariyā ca sammādiṭṭhiyā, abhiniropanacariyā ca sammāsaṅkappassa, pariggahacariyā	62	
PA_ps_1.4:62.2_1	ca sammāvācāya, samuṭṭhānacariyā ca sammākammantassa, vodānacariyā ca sammāājīvassa,	62	
PA_ps_1.4:62.2_2	paggahacariyā ca sammāvāyāmassa, upaṭṭhānacariyā ca sammāsatiyā, avikkhepacariyā ca sammāsamādhissa—	62	
PA_ps_1.4:62.3	imā aṭṭha cariyāyo.	62	
PA_ps_1.4:63.1	Vihāroti adhimuccanto saddhāya viharati, paggaṇhanto vīriyena viharati, upaṭṭhāpento satiyā viharati, avikkhepaṁ karonto samādhinā viharati, pajānanto paññāya viharati.	63	
PA_ps_1.4:64.1_0	Anubuddhoti saddhindriyassa adhimokkhaṭṭho anubuddho hoti, vīriyindriyassa paggahaṭṭho	64	
PA_ps_1.4:64.1_1	anubuddho hoti, satindriyassa upaṭṭhānaṭṭho anubuddho hoti, samādhindriyassa avikkhepaṭṭho	64	
PA_ps_1.4:64.1_2	anubuddho hoti, paññindriyassa dassanaṭṭho anubuddho hoti.	64	
PA_ps_1.4:65.1_0	Paṭividdhoti saddhindriyassa adhimokkhaṭṭho paṭividdho hoti, vīriyindriyassa paggahaṭṭho	65	
PA_ps_1.4:65.1_1	paṭividdho hoti, satindriyassa upaṭṭhānaṭṭho paṭividdho hoti, samādhindriyassa avikkhepaṭṭho	65	
PA_ps_1.4:65.1_2	paṭividdho hoti, paññindriyassa dassanaṭṭho paṭividdho hoti.	65	
PA_ps_1.4:65.2	Yathācarantanti evaṁ saddhāya carantaṁ, evaṁ vīriyena carantaṁ, evaṁ satiyā carantaṁ, evaṁ samādhinā carantaṁ, evaṁ paññāya carantaṁ.	65	
PA_ps_1.4:65.3	Yathāviharantanti evaṁ saddhāya viharantaṁ, evaṁ vīriyena viharantaṁ, evaṁ satiyā viharantaṁ, evaṁ samādhinā viharantaṁ, evaṁ paññāya viharantaṁ.	65	
PA_ps_1.4:65.4	Viññūti viññū vibhāvī medhāvī paṇḍitā buddhisampannā.	65	
PA_ps_1.4:65.5	Sabrahmacārīti ekakammaṁ ekuddeso samasikkhatā.	65	
PA_ps_1.4:65.6	Gambhīresu ṭhānesūti gambhīrāni ṭhānāni vuccanti jhānā ca vimokkhā ca samādhī ca samāpattiyo ca maggā ca phalāni ca abhiññāyo ca paṭisambhidā ca.	65	
PA_ps_1.4:65.7	Okappeyyunti saddaheyyuṁ adhimucceyyuṁ.	65	
PA_ps_1.4:65.8	Addhāti ekaṁsavacanametaṁ nissaṁsayavacanametaṁ nikkaṅkhavacanametaṁ advejjhavacanametaṁ adveḷhakavacanametaṁ niyogavacanametaṁ apaṇṇakavacanametaṁ avatthāpanavacanametaṁ—	65	
PA_ps_1.4:65.9	addhāti.	65	
PA_ps_1.4:65.10	Āyasmāti piyavacanametaṁ garuvacanametaṁ sagāravasappatissādhivacanametaṁ—	65	
PA_ps_1.4:65.11	āyasmāti.	65	
PA_ps_1.4:65.12	Patto vāti adhigato vā.	65	
PA_ps_1.4:65.13	Pāpuṇissati vāti adhigamissati vā.	65	
PA_ps_1.4:65.14	Suttantaniddeso tatiyo.	65	
PA_ps_1.4:66.0	1.4.4. Catutthasuttantaniddesa	66	
PA_ps_1.4:66.1	Purimanidānaṁ.	66	
PA_ps_1.4:66.2	“Pañcimāni, bhikkhave, indriyāni.	66	
PA_ps_1.4:66.3	Katamāni pañca?	66	
PA_ps_1.4:66.4	Saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ—	66	
PA_ps_1.4:66.5	imāni kho, bhikkhave, pañcindriyāni.	66	
PA_ps_1.4:66.6	Imāni pañcindriyāni katihākārehi kenaṭṭhena daṭṭhabbāni?	66	
PA_ps_1.4:66.7	Imāni pañcindriyāni chahākārehi tenaṭṭhena daṭṭhabbāni—	66	
PA_ps_1.4:66.8	ādhipateyyaṭṭhena ādivisodhanaṭṭhena adhimattaṭṭhena, adhiṭṭhānaṭṭhena, pariyādānaṭṭhena, patiṭṭhāpakaṭṭhena”.	66	
PA_ps_1.4:67.0	1.4.4.1. Ādhipateyyaṭṭhaniddesa	67	
PA_ps_1.4:67.1	Kathaṁ ādhipateyyaṭṭhena indriyāni daṭṭhabbāni?	67	
PA_ps_1.4:67.2_0	Assaddhiyaṁ pajahato adhimokkhādhipateyyaṭṭhena saddhindriyaṁ daṭṭhabbaṁ, saddhindriyassa	67	
PA_ps_1.4:67.2_1	vasena paggahaṭṭhena vīriyindriyaṁ daṭṭhabbaṁ, upaṭṭhānaṭṭhena satindriyaṁ daṭṭhabbaṁ,	67	
PA_ps_1.4:67.2_2	avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ daṭṭhabbaṁ.	67	
PA_ps_1.4:67.3_0	Kosajjaṁ pajahato paggahādhipateyyaṭṭhena vīriyindriyaṁ daṭṭhabbaṁ, vīriyindriyassa	67	
PA_ps_1.4:67.3_1	vasena upaṭṭhānaṭṭhena satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ,	67	
PA_ps_1.4:67.3_2	dassanaṭṭhena paññindriyaṁ daṭṭhabbaṁ, adhimokkhaṭṭhena saddhindriyaṁ daṭṭhabbaṁ.	67	
PA_ps_1.4:67.4_0	Pamādaṁ pajahato upaṭṭhānādhipateyyaṭṭhena satindriyaṁ daṭṭhabbaṁ, satindriyassa	67	
PA_ps_1.4:67.4_1	vasena avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ daṭṭhabbaṁ,	67	
PA_ps_1.4:67.4_2	adhimokkhaṭṭhena saddhindriyaṁ daṭṭhabbaṁ, paggahaṭṭhena vīriyindriyaṁ daṭṭhabbaṁ.	67	
PA_ps_1.4:67.5_0	Uddhaccaṁ pajahato avikkhepādhipateyyaṭṭhena samādhindriyaṁ daṭṭhabbaṁ, samādhindriyassa	67	
PA_ps_1.4:67.5_1	vasena dassanaṭṭhena paññindriyaṁ daṭṭhabbaṁ, adhimokkhaṭṭhena saddhindriyaṁ daṭṭhabbaṁ,	67	
PA_ps_1.4:67.5_2	paggahaṭṭhena vīriyindriyaṁ daṭṭhabbaṁ, upaṭṭhānaṭṭhena satindriyaṁ daṭṭhabbaṁ.	67	
PA_ps_1.4:67.6_0	Avijjaṁ pajahato dassanādhipateyyaṭṭhena paññindriyaṁ daṭṭhabbaṁ, paññindriyassa	67	
PA_ps_1.4:67.6_1	vasena adhimokkhaṭṭhena saddhindriyaṁ daṭṭhabbaṁ, paggahaṭṭhena vīriyindriyaṁ daṭṭhabbaṁ,	67	
PA_ps_1.4:67.6_2	upaṭṭhānaṭṭhena satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ,	67	
PA_ps_1.4:67.6_3	dassanaṭṭhena paññindriyaṁ daṭṭhabbaṁ.	67	
PA_ps_1.4:68.1_0	Kāmacchandaṁ pajahato nekkhammavasena adhimokkhādhipateyyaṭṭhena saddhindriyaṁ daṭṭhabbaṁ,	68	
PA_ps_1.4:68.1_1	saddhindriyassa vasena paggahaṭṭhena vīriyindriyaṁ daṭṭhabbaṁ, upaṭṭhānaṭṭhena satindriyaṁ	68	
PA_ps_1.4:68.1_2	daṭṭhabbaṁ, avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ daṭṭhabbaṁ.	68	
PA_ps_1.4:68.2_0	Kāmacchandaṁ pajahato nekkhammavasena paggahādhipateyyaṭṭhena vīriyindriyaṁ daṭṭhabbaṁ,	68	
PA_ps_1.4:68.2_1	vīriyindriyassa vasena upaṭṭhānaṭṭhena satindriyaṁ daṭṭhabbaṁ, avikkhepaṭṭhena samādhindriyaṁ	68	
PA_ps_1.4:68.2_2	daṭṭhabbaṁ, dassanaṭṭhena paññindriyaṁ daṭṭhabbaṁ, adhimokkhaṭṭhena saddhindriyaṁ daṭṭhabbaṁ.	68	
PA_ps_1.4:68.3_0	Kāmacchandaṁ pajahato nekkhammavasena upaṭṭhānādhipateyyaṭṭhena satindriyaṁ daṭṭhabbaṁ,	68	
PA_ps_1.4:68.3_1	satindriyassa vasena avikkhepaṭṭhena samādhindriyaṁ daṭṭhabbaṁ, dassanaṭṭhena paññindriyaṁ	68	
PA_ps_1.4:68.3_2	daṭṭhabbaṁ, adhimokkhaṭṭhena saddhindriyaṁ daṭṭhabbaṁ, paggahaṭṭhena vīriyindriyaṁ daṭṭhabbaṁ.	68	
PA_ps_1.4:68.4_0	Kāmacchandaṁ pajahato nekkhammavasena avikkhepādhipateyyaṭṭhena samādhindriyaṁ daṭṭhabbaṁ,	68	
PA_ps_1.4:68.4_1	samādhindriyassa vasena dassanaṭṭhena paññindriyaṁ daṭṭhabbaṁ, adhimokkhaṭṭhena saddhindriyaṁ	68	
PA_ps_1.4:68.4_2	daṭṭhabbaṁ, paggahaṭṭhena vīriyindriyaṁ daṭṭhabbaṁ, upaṭṭhānaṭṭhena satindriyaṁ daṭṭhabbaṁ.	68	
PA_ps_1.4:68.5_0	Kāmacchandaṁ pajahato nekkhammavasena dassanādhipateyyaṭṭhena paññindriyaṁ daṭṭhabbaṁ,	68	
PA_ps_1.4:68.5_1	paññindriyassa vasena adhimokkhaṭṭhena saddhindriyaṁ daṭṭhabbaṁ, paggahaṭṭhena vīriyindriyaṁ	68	
PA_ps_1.4:68.5_2	daṭṭhabbaṁ, upaṭṭhānaṭṭhena satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ.	68	
PA_ps_1.4:69.1	Byāpādaṁ pajahato abyāpādavasena …pe…	69	
PA_ps_1.4:69.2	thinamiddhaṁ pajahato ālokasaññāvasena …pe…	69	
PA_ps_1.4:69.3_0	sabbakilese pajahato arahattamaggavasena adhimokkhādhipateyyaṭṭhena saddhindriyaṁ	69	
PA_ps_1.4:69.3_1	daṭṭhabbaṁ, saddhindriyassa vasena paggahaṭṭhena vīriyindriyaṁ daṭṭhabbaṁ, upaṭṭhānaṭṭhena	69	
PA_ps_1.4:69.3_2	satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ, dassanaṭṭhena	69	
PA_ps_1.4:69.3_3	paññindriyaṁ daṭṭhabbaṁ …pe…	69	
PA_ps_1.4:69.4_0	sabbakilese pajahato arahattamaggavasena dassanādhipateyyaṭṭhena paññindriyaṁ daṭṭhabbaṁ,	69	
PA_ps_1.4:69.4_1	paññindriyassa vasena adhimokkhaṭṭhena saddhindriyaṁ daṭṭhabbaṁ, paggahaṭṭhena vīriyindriyaṁ	69	
PA_ps_1.4:69.4_2	daṭṭhabbaṁ, upaṭṭhānaṭṭhena satindriyaṁ daṭṭhabbaṁ, avikkhepaṭṭhena samādhindriyaṁ daṭṭhabbaṁ.	69	
PA_ps_1.4:69.5	Evaṁ ādhipateyyaṭṭhena indriyāni daṭṭhabbāni.	69	
PA_ps_1.4:70.0	1.4.4.2. Ādivisodhanaṭṭhaniddesa	70	
PA_ps_1.4:70.1	Kathaṁ ādivisodhanaṭṭhena indriyāni daṭṭhabbāni?	70	
PA_ps_1.4:70.2	Adhimokkhaṭṭhena saddhindriyaṁ, assaddhiyasaṁvaraṭṭhena sīlavisuddhi—	70	
PA_ps_1.4:70.3	saddhindriyassa ādivisodhanā.	70	
PA_ps_1.4:70.4	Paggahaṭṭhena vīriyindriyaṁ, kosajjasaṁvaraṭṭhena sīlavisuddhi—	70	
PA_ps_1.4:70.5	vīriyindriyassa ādivisodhanā.	70	
PA_ps_1.4:70.6	Upaṭṭhānaṭṭhena satindriyaṁ, pamādasaṁvaraṭṭhena sīlavisuddhi—	70	
PA_ps_1.4:70.7	satindriyassa ādivisodhanā.	70	
PA_ps_1.4:70.8	Avikkhepaṭṭhena samādhindriyaṁ, uddhaccasaṁvaraṭṭhena sīlavisuddhi—	70	
PA_ps_1.4:70.9	samādhindriyassa ādivisodhanā.	70	
PA_ps_1.4:70.10	Dassanaṭṭhena paññindriyaṁ, avijjāsaṁvaraṭṭhena sīlavisuddhi—	70	
PA_ps_1.4:70.11	paññindriyassa ādivisodhanā.	70	
PA_ps_1.4:70.12	Nekkhamme pañcindriyāni, kāmacchandasaṁvaraṭṭhena sīlavisuddhi—	70	
PA_ps_1.4:70.13	pañcannaṁ indriyānaṁ ādivisodhanā.	70	
PA_ps_1.4:70.14	Abyāpāde pañcindriyāni, byāpādasaṁvaraṭṭhena sīlavisuddhi—	70	
PA_ps_1.4:70.15	pañcannaṁ indriyānaṁ ādivisodhanā …pe…	70	
PA_ps_1.4:70.16	arahattamagge pañcindriyāni, sabbakilesasaṁvaraṭṭhena sīlavisuddhi—	70	
PA_ps_1.4:70.17	pañcannaṁ indriyānaṁ ādivisodhanā.	70	
PA_ps_1.4:70.18	Evaṁ ādivisodhanaṭṭhena indriyāni daṭṭhabbāni.	70	
PA_ps_1.4:71.0	1.4.4.3. Adhimattaṭṭhaniddesa	71	
PA_ps_1.4:71.1	Kathaṁ adhimattaṭṭhena indriyāni daṭṭhabbāni?	71	
PA_ps_1.4:71.2	Saddhindriyassa bhāvanāya chando uppajjati—	71	
PA_ps_1.4:71.3	chandavasena saddhāvasena saddhindriyaṁ adhimattaṁ hoti.	71	
PA_ps_1.4:71.4	Chandavasena pāmojjaṁ uppajjati—	71	
PA_ps_1.4:71.5	pāmojjavasena saddhāvasena saddhindriyaṁ adhimattaṁ hoti.	71	
PA_ps_1.4:71.6	Pāmojjavasena pīti uppajjati—	71	
PA_ps_1.4:71.7	pītivasena saddhāvasena saddhindriyaṁ adhimattaṁ hoti.	71	
PA_ps_1.4:71.8	Pītivasena passaddhi uppajjati—	71	
PA_ps_1.4:71.9	passaddhivasena saddhāvasena saddhindriyaṁ adhimattaṁ hoti.	71	
PA_ps_1.4:71.10	Passaddhivasena sukhaṁ uppajjati—	71	
PA_ps_1.4:71.11	sukhavasena saddhāvasena saddhindriyaṁ adhimattaṁ hoti.	71	
PA_ps_1.4:71.12	Sukhavasena obhāso uppajjati—	71	
PA_ps_1.4:71.13	obhāsavasena saddhāvasena saddhindriyaṁ adhimattaṁ hoti.	71	
PA_ps_1.4:71.14	Obhāsavasena saṁvego uppajjati—	71	
PA_ps_1.4:71.15	saṁvegavasena saddhāvasena saddhindriyaṁ adhimattaṁ hoti.	71	
PA_ps_1.4:71.16	Saṁvejetvā cittaṁ samādahati—	71	
PA_ps_1.4:71.17	samādhivasena saddhāvasena saddhindriyaṁ adhimattaṁ hoti.	71	
PA_ps_1.4:71.18	Tathā samāhitaṁ cittaṁ sādhukaṁ paggaṇhāti—	71	
PA_ps_1.4:71.19	paggahavasena saddhāvasena saddhindriyaṁ adhimattaṁ hoti.	71	
PA_ps_1.4:71.20	Tathāpaggahitaṁ cittaṁ sādhukaṁ ajjhupekkhati—	71	
PA_ps_1.4:71.21	upekkhāvasena saddhāvasena saddhindriyaṁ adhimattaṁ hoti.	71	
PA_ps_1.4:71.22	Upekkhāvasena nānattakilesehi cittaṁ vimuccati—	71	
PA_ps_1.4:71.23	vimokkhavasena saddhāvasena saddhindriyaṁ adhimattaṁ hoti.	71	
PA_ps_1.4:71.24	Vimuttattā te dhammā ekarasā honti—	71	
PA_ps_1.4:71.25	ekarasaṭṭhena bhāvanāvasena saddhāvasena saddhindriyaṁ adhimattaṁ hoti.	71	
PA_ps_1.4:71.26	Bhāvitattā tato paṇītatare vivaṭṭanti—	71	
PA_ps_1.4:71.27	vivaṭṭanāvasena saddhāvasena saddhindriyaṁ adhimattaṁ hoti.	71	
PA_ps_1.4:71.28	Vivaṭṭitattā tato vosajjati—	71	
PA_ps_1.4:71.29	vosaggavasena saddhāvasena saddhindriyaṁ adhimattaṁ hoti.	71	
PA_ps_1.4:71.30	Vosajjitattā tato nirujjhanti—	71	
PA_ps_1.4:71.31	nirodhavasena saddhāvasena saddhindriyaṁ adhimattaṁ hoti.	71	
PA_ps_1.4:72.1	Nirodhavasena dve vosaggā—	72	
PA_ps_1.4:72.2	pariccāgavosaggo ca, pakkhandanavosaggo ca.	72	
PA_ps_1.4:72.3	Kilese ca khandhe ca pariccajatīti—	72	
PA_ps_1.4:72.4	pariccāgavosaggo.	72	
PA_ps_1.4:72.5	Nirodhanibbānadhātuyā cittaṁ pakkhandatīti—	72	
PA_ps_1.4:72.6	pakkhandanavosaggo.	72	
PA_ps_1.4:72.7	Nirodhavasena ime dve vosaggā.	72	
PA_ps_1.4:73.1	Assaddhiyassa pahānāya chando uppajjati …pe…	73	
PA_ps_1.4:73.2	assaddhiyapariḷāhassa pahānāya chando uppajjati …	73	
PA_ps_1.4:73.3	diṭṭhekaṭṭhānaṁ kilesānaṁ pahānāya chando uppajjati …	73	
PA_ps_1.4:73.4	oḷārikānaṁ kilesānaṁ pahānāya chando uppajjati …	73	
PA_ps_1.4:73.5	anusahagatānaṁ kilesānaṁ pahānāya chando uppajjati …	73	
PA_ps_1.4:73.6	sabbakilesānaṁ pahānāya chando uppajjati—	73	
PA_ps_1.4:73.7	chandavasena saddhāvasena saddhindriyaṁ adhimattaṁ hoti …pe…	73	
PA_ps_1.4:73.8	vīriyindriyassa bhāvanāya chando uppajjati …pe…	73	
PA_ps_1.4:73.9	kosajjassa pahānāya chando uppajjati …	73	
PA_ps_1.4:73.10	kosajjapariḷāhassa pahānāya chando uppajjati …	73	
PA_ps_1.4:73.11	diṭṭhekaṭṭhānaṁ kilesānaṁ pahānāya chando uppajjati …pe…	73	
PA_ps_1.4:73.12	sabbakilesānaṁ pahānāya chando uppajjati …	73	
PA_ps_1.4:73.13	satindriyassa bhāvanāya chando uppajjati …pe…	73	
PA_ps_1.4:73.14	pamādassa pahānāya chando uppajjati …	73	
PA_ps_1.4:73.15	pamādapariḷāhassa pahānāya chando uppajjati …pe…	73	
PA_ps_1.4:73.16	sabbakilesānaṁ pahānāya chando uppajjati …	73	
PA_ps_1.4:73.17	samādhindriyassa bhāvanāya chando uppajjati …pe…	73	
PA_ps_1.4:73.18	uddhaccassa pahānāya chando uppajjati uddhaccapariḷāhassa pahānāya chando uppajjati …pe…	73	
PA_ps_1.4:73.19	sabbakilesānaṁ pahānāya chando uppajjati …	73	
PA_ps_1.4:73.20	paññindriyassa bhāvanāya chando uppajjati …pe…	73	
PA_ps_1.4:73.21	avijjāya pahānāya chando uppajjati …	73	
PA_ps_1.4:73.22	avijjāpariḷāhassa pahānāya chando uppajjati …	73	
PA_ps_1.4:73.23	diṭṭhekaṭṭhānaṁ kilesānaṁ pahānāya chando uppajjati …	73	
PA_ps_1.4:73.24	oḷārikānaṁ kilesānaṁ pahānāya chando uppajjati …	73	
PA_ps_1.4:73.25	anusahagatānaṁ kilesānaṁ pahānāya chando uppajjati …	73	
PA_ps_1.4:73.26	sabbakilesānaṁ pahānāya chando uppajjati—	73	
PA_ps_1.4:73.27	chandavasena paññāvasena paññindriyaṁ adhimattaṁ hoti.	73	
PA_ps_1.4:73.28	Chandavasena pāmojjaṁ uppajjati—	73	
PA_ps_1.4:73.29	pāmojjavasena paññāvasena paññindriyaṁ adhimattaṁ hoti.	73	
PA_ps_1.4:73.30	Pāmojjavasena pīti uppajjati—	73	
PA_ps_1.4:73.31	pītivasena paññāvasena paññindriyaṁ adhimattaṁ hoti.	73	
PA_ps_1.4:73.32	Pītivasena passaddhi uppajjati—	73	
PA_ps_1.4:73.33	passaddhivasena paññāvasena paññindriyaṁ adhimattaṁ hoti.	73	
PA_ps_1.4:73.34	Passaddhivasena sukhaṁ uppajjati—	73	
PA_ps_1.4:73.35	sukhavasena paññāvasena paññindriyaṁ adhimattaṁ hoti.	73	
PA_ps_1.4:73.36	Sukhavasena obhāso uppajjati—	73	
PA_ps_1.4:73.37	obhāsavasena paññāvasena paññindriyaṁ adhimattaṁ hoti.	73	
PA_ps_1.4:73.38	Obhāsavasena saṁvego uppajjati—	73	
PA_ps_1.4:73.39	saṁvegavasena paññāvasena paññindriyaṁ adhimattaṁ hoti.	73	
PA_ps_1.4:73.40	Saṁvejetvā cittaṁ samādahati—	73	
PA_ps_1.4:73.41	samādhivasena paññāvasena paññindriyaṁ adhimattaṁ hoti.	73	
PA_ps_1.4:73.42	Tathāsamāhitaṁ cittaṁ sādhukaṁ paggaṇhāti—	73	
PA_ps_1.4:73.43	paggahavasena paññāvasena paññindriyaṁ adhimattaṁ hoti.	73	
PA_ps_1.4:73.44	Tathāpaggahitaṁ cittaṁ sādhukaṁ ajjhupekkhati—	73	
PA_ps_1.4:73.45	upekkhāvasena paññāvasena paññindriyaṁ adhimattaṁ hoti.	73	
PA_ps_1.4:73.46	Upekkhāvasena nānattakilesehi cittaṁ vimuccati—	73	
PA_ps_1.4:73.47	vimokkhavasena paññāvasena paññindriyaṁ adhimattaṁ hoti.	73	
PA_ps_1.4:73.48	Vimuttattā te dhammā ekarasā honti—	73	
PA_ps_1.4:73.49	bhāvanāvasena paññāvasena paññindriyaṁ adhimattaṁ hoti.	73	
PA_ps_1.4:73.50	Bhāvitattā tato paṇītatare vivaṭṭanti—	73	
PA_ps_1.4:73.51	vivaṭṭanāvasena paññāvasena paññindriyaṁ adhimattaṁ hoti.	73	
PA_ps_1.4:73.52	Vivaṭṭitattā tato vosajjati—	73	
PA_ps_1.4:73.53	vosaggavasena paññāvasena paññindriyaṁ adhimattaṁ hoti.	73	
PA_ps_1.4:73.54	Vosajjitattā tato nirujjhanti—	73	
PA_ps_1.4:73.55	nirodhavasena paññāvasena paññindriyaṁ adhimattaṁ hoti.	73	
PA_ps_1.4:74.1	Nirodhavasena dve vosaggā—	74	
PA_ps_1.4:74.2	pariccāgavosaggo ca, pakkhandanavosaggo ca.	74	
PA_ps_1.4:74.3	Kilese ca khandhe ca pariccajatīti—	74	
PA_ps_1.4:74.4	pariccāgavosaggo.	74	
PA_ps_1.4:74.5	Nirodhanibbānadhātuyā cittaṁ pakkhandatīti—	74	
PA_ps_1.4:74.6	pakkhandanavosaggo.	74	
PA_ps_1.4:74.7	Nirodhavasena ime dve vosaggā.	74	
PA_ps_1.4:74.8	Evaṁ adhimattaṭṭhena indriyāni daṭṭhabbāni.	74	
PA_ps_1.4:74.9	Dutiyabhāṇavāro.	74	
PA_ps_1.4:75.0	1.4.4.4. Adhiṭṭhānaṭṭhaniddesa	75	
PA_ps_1.4:75.1	Kathaṁ adhiṭṭhānaṭṭhena indriyāni daṭṭhabbāni?	75	
PA_ps_1.4:75.2	Saddhindriyassa bhāvanāya chando uppajjati—	75	
PA_ps_1.4:75.3	chandavasena saddhāvasena saddhindriyaṁ adhiṭṭhāti.	75	
PA_ps_1.4:75.4	Chandavasena pāmojjaṁ uppajjati—	75	
PA_ps_1.4:75.5	pāmojjavasena saddhāvasena saddhindriyaṁ adhiṭṭhāti …pe…	75	
PA_ps_1.4:75.6	evaṁ adhiṭṭhānaṭṭhena indriyāni daṭṭhabbāni.	75	
PA_ps_1.4:76.0	1.4.4.5. Pariyādānaṭṭhaniddesa	76	
PA_ps_1.4:76.1	Kathaṁ pariyādānaṭṭhena indriyāni daṭṭhabbāni?	76	
PA_ps_1.4:76.2	Adhimokkhaṭṭhena saddhindriyaṁ assaddhiyaṁ pariyādiyati, assaddhiyapariḷāhaṁ pariyādiyati.	76	
PA_ps_1.4:76.3	Paggahaṭṭhena vīriyindriyaṁ kosajjaṁ pariyādiyati, kosajjapariḷāhaṁ pariyādiyati.	76	
PA_ps_1.4:76.4	Upaṭṭhānaṭṭhena satindriyaṁ pamādaṁ pariyādiyati, pamādapariḷāhaṁ pariyādiyati.	76	
PA_ps_1.4:76.5	Avikkhepaṭṭhena samādhindriyaṁ uddhaccaṁ pariyādiyati, uddhaccapariḷāhaṁ pariyādiyati.	76	
PA_ps_1.4:76.6	Dassanaṭṭhena paññindriyaṁ avijjaṁ pariyādiyati, avijjāpariḷāhaṁ pariyādiyati.	76	
PA_ps_1.4:76.7	Nekkhamme pañcindriyāni kāmacchandaṁ pariyādiyanti.	76	
PA_ps_1.4:76.8	Abyāpāde pañcindriyāni byāpādaṁ pariyādiyanti.	76	
PA_ps_1.4:76.9	Ālokasaññāya pañcindriyāni thinamiddhaṁ pariyādiyanti.	76	
PA_ps_1.4:76.10	Avikkhepe pañcindriyāni uddhaccaṁ pariyādiyanti …pe…	76	
PA_ps_1.4:76.11	arahattamagge pañcindriyāni sabbakilese pariyādiyanti.	76	
PA_ps_1.4:76.12	Evaṁ pariyādānaṭṭhena indriyāni daṭṭhabbāni.	76	
PA_ps_1.4:77.0	1.4.4.6. Patiṭṭhāpakaṭṭhaniddesa	77	
PA_ps_1.4:77.1	Kathaṁ patiṭṭhāpakaṭṭhena indriyāni daṭṭhabbāni?	77	
PA_ps_1.4:77.2	Saddho saddhindriyaṁ adhimokkhe patiṭṭhāpeti, saddhassa saddhindriyaṁ adhimokkhe patiṭṭhāpeti.	77	
PA_ps_1.4:77.3	Vīriyavā vīriyindriyaṁ paggahe patiṭṭhāpeti, vīriyavato vīriyindriyaṁ paggahe patiṭṭhāpeti.	77	
PA_ps_1.4:77.4	Satimā satindriyaṁ upaṭṭhāne patiṭṭhāpeti, satimato satindriyaṁ upaṭṭhāne patiṭṭhāpeti.	77	
PA_ps_1.4:77.5	Samāhito samādhindriyaṁ avikkhepe patiṭṭhāpeti, samāhitassa samādhindriyaṁ avikkhepe patiṭṭhāpeti.	77	
PA_ps_1.4:77.6	Paññavā paññindriyaṁ dassane patiṭṭhāpeti, paññavato paññindriyaṁ dassane patiṭṭhāpeti.	77	
PA_ps_1.4:77.7	Yogāvacaro pañcindriyāni nekkhamme patiṭṭhāpeti, yogāvacarassa pañcindriyāni nekkhamme patiṭṭhāpenti.	77	
PA_ps_1.4:77.8	Yogāvacaro pañcindriyāni abyāpāde patiṭṭhāpeti, yogāvacarassa pañcindriyāni abyāpāde patiṭṭhāpenti.	77	
PA_ps_1.4:77.9	Yogāvacaro pañcindriyāni ālokasaññāya patiṭṭhāpeti, yogāvacarassa pañcindriyāni ālokasaññāya patiṭṭhāpenti.	77	
PA_ps_1.4:77.10	Yogāvacaro pañcindriyāni avikkhepe patiṭṭhāpeti, yogāvacarassa pañcindriyāni avikkhepe patiṭṭhāpenti …pe…	77	
PA_ps_1.4:77.11	yogāvacaro pañcindriyāni arahattamagge patiṭṭhāpeti, yogāvacarassa pañcindriyāni arahattamagge patiṭṭhāpenti.	77	
PA_ps_1.4:77.12	Evaṁ patiṭṭhāpakaṭṭhena indriyāni daṭṭhabbāni.	77	
PA_ps_1.4:77.13	Suttantaniddeso catuttho.	77	
PA_ps_1.4:78.0	1.4.5. Indriyasamodhāna	78	
PA_ps_1.4:78.1	Puthujjano samādhiṁ bhāvento katihākārehi upaṭṭhānakusalo hoti?	78	
PA_ps_1.4:78.2	Sekkho samādhiṁ bhāvento katihākārehi upaṭṭhānakusalo hoti?	78	
PA_ps_1.4:78.3	Vītarāgo samādhiṁ bhāvento katihākārehi upaṭṭhānakusalo hoti?	78	
PA_ps_1.4:78.4	Puthujjano samādhiṁ bhāvento sattahi ākārehi upaṭṭhānakusalo hoti.	78	
PA_ps_1.4:78.5	Sekkho samādhiṁ bhāvento aṭṭhahi ākārehi upaṭṭhānakusalo hoti.	78	
PA_ps_1.4:78.6	Vītarāgo samādhiṁ bhāvento dasahi ākārehi upaṭṭhānakusalo hoti.	78	
PA_ps_1.4:79.1	Puthujjano samādhiṁ bhāvento katamehi sattahi ākārehi upaṭṭhānakusalo hoti?	79	
PA_ps_1.4:79.2_0	Āvajjitattā ārammaṇūpaṭṭhānakusalo hoti, samathanimittūpaṭṭhānakusalo hoti, paggahanimittūpaṭṭhānakusalo	79	
PA_ps_1.4:79.2_1	hoti, avikkhepūpaṭṭhānakusalo hoti, obhāsūpaṭṭhānakusalo hoti, sampahaṁsanūpaṭṭhānakusalo	79	
PA_ps_1.4:79.2_2	hoti, upekkhūpaṭṭhānakusalo hoti—	79	
PA_ps_1.4:79.3	puthujjano samādhiṁ bhāvento imehi sattahi ākārehi upaṭṭhānakusalo hoti.	79	
PA_ps_1.4:80.1	Sekkho samādhiṁ bhāvento katamehi aṭṭhahi ākārehi upaṭṭhānakusalo hoti?	80	
PA_ps_1.4:80.2_0	Āvajjitattā ārammaṇūpaṭṭhānakusalo hoti, samathanimittūpaṭṭhānakusalo hoti, paggahanimittūpaṭṭhānakusalo	80	
PA_ps_1.4:80.2_1	hoti, avikkhepūpaṭṭhānakusalo hoti, obhāsūpaṭṭhānakusalo hoti, sampahaṁsanūpaṭṭhānakusalo	80	
PA_ps_1.4:80.2_2	hoti, upekkhūpaṭṭhānakusalo hoti, ekattūpaṭṭhānakusalo hoti—	80	
PA_ps_1.4:80.3	sekkho samādhiṁ bhāvento imehi aṭṭhahi ākārehi upaṭṭhānakusalo hoti.	80	
PA_ps_1.4:81.1	Vītarāgo samādhiṁ bhāvento katamehi dasahi ākārehi upaṭṭhānakusalo hoti?	81	
PA_ps_1.4:81.2	Āvajjitattā ārammaṇūpaṭṭhānakusalo hoti …pe… ekattūpaṭṭhānakusalo hoti, ñāṇūpaṭṭhānakusalo hoti, vimuttūpaṭṭhānakusalo hoti—	81	
PA_ps_1.4:81.3	vītarāgo samādhiṁ bhāvento imehi dasahi ākārehi upaṭṭhānakusalo hoti.	81	
PA_ps_1.4:82.1	Puthujjano vipassanaṁ bhāvento katihākārehi upaṭṭhānakusalo hoti, katihākārehi anupaṭṭhānakusalo hoti?	82	
PA_ps_1.4:82.2	Sekkho vipassanaṁ bhāvento katihākārehi upaṭṭhānakusalo hoti, katihākārehi anupaṭṭhānakusalo hoti?	82	
PA_ps_1.4:82.3	Vītarāgo vipassanaṁ bhāvento katihākārehi upaṭṭhānakusalo hoti, katihākārehi anupaṭṭhānakusalo hoti?	82	
PA_ps_1.4:83.1	Puthujjano vipassanaṁ bhāvento navahi ākārehi upaṭṭhānakusalo hoti, navahi ākārehi anupaṭṭhānakusalo hoti.	83	
PA_ps_1.4:83.2	Sekkho vipassanaṁ bhāvento dasahi ākārehi upaṭṭhānakusalo hoti, dasahi ākārehi anupaṭṭhānakusalo hoti.	83	
PA_ps_1.4:83.3	Vītarāgo vipassanaṁ bhāvento dvādasahi ākārehi upaṭṭhānakusalo hoti, dvādasahi ākārehi anupaṭṭhānakusalo hoti.	83	
PA_ps_1.4:84.1	Puthujjano vipassanaṁ bhāvento katamehi navahi ākārehi upaṭṭhānakusalo hoti, katamehi navahi ākārehi anupaṭṭhānakusalo hoti?	84	
PA_ps_1.4:84.2	Aniccato upaṭṭhānakusalo hoti, niccato anupaṭṭhānakusalo hoti.	84	
PA_ps_1.4:84.3	Dukkhato upaṭṭhānakusalo hoti, sukhato anupaṭṭhānakusalo hoti.	84	
PA_ps_1.4:84.4	Anattato upaṭṭhānakusalo hoti, attato anupaṭṭhānakusalo hoti.	84	
PA_ps_1.4:84.5	Khayato upaṭṭhānakusalo hoti, ghanato anupaṭṭhānakusalo hoti.	84	
PA_ps_1.4:84.6	Vayato upaṭṭhānakusalo hoti, āyūhanānupaṭṭhānakusalo hoti.	84	
PA_ps_1.4:84.7	Vipariṇāmūpaṭṭhānakusalo hoti, dhuvato anupaṭṭhānakusalo hoti.	84	
PA_ps_1.4:84.8	Animittūpaṭṭhānakusalo hoti, nimittānupaṭṭhānakusalo hoti.	84	
PA_ps_1.4:84.9	Appaṇihitūpaṭṭhānakusalo hoti, paṇidhianupaṭṭhānakusalo hoti.	84	
PA_ps_1.4:84.10	Suññatūpaṭṭhānakusalo hoti, abhinivesānupaṭṭhānakusalo hoti—	84	
PA_ps_1.4:84.11	puthujjano vipassanaṁ bhāvento imehi navahi ākārehi upaṭṭhānakusalo hoti, imehi navahi ākārehi anupaṭṭhānakusalo hoti.	84	
PA_ps_1.4:85.1	Sekkho vipassanaṁ bhāvento katamehi dasahi ākārehi upaṭṭhānakusalo hoti, katamehi dasahi ākārehi anupaṭṭhānakusalo hoti?	85	
PA_ps_1.4:85.2	Aniccato upaṭṭhānakusalo hoti, niccato anupaṭṭhānakusalo hoti …pe… suññatūpaṭṭhānakusalo hoti, abhinivesānupaṭṭhānakusalo hoti.	85	
PA_ps_1.4:85.3	Ñāṇūpaṭṭhānakusalo hoti, añāṇānupaṭṭhānakusalo hoti—	85	
PA_ps_1.4:85.4	sekkho vipassanaṁ bhāvento imehi dasahi ākārehi upaṭṭhānakusalo hoti, imehi dasahi ākārehi anupaṭṭhānakusalo hoti.	85	
PA_ps_1.4:86.1	Vītarāgo vipassanaṁ bhāvento katamehi dvādasahi ākārehi upaṭṭhānakusalo hoti, katamehi dvādasahi ākārehi anupaṭṭhānakusalo hoti?	86	
PA_ps_1.4:86.2	Aniccato upaṭṭhānakusalo hoti, niccato anupaṭṭhānakusalo hoti …pe… ñāṇūpaṭṭhānakusalo hoti, añāṇānupaṭṭhānakusalo hoti.	86	
PA_ps_1.4:86.3	Visaññogūpaṭṭhānakusalo hoti, saññogānupaṭṭhānakusalo hoti.	86	
PA_ps_1.4:86.4	Nirodhūpaṭṭhānakusalo hoti, saṅkhārānupaṭṭhānakusalo hoti—	86	
PA_ps_1.4:86.5	vītarāgo vipassanaṁ bhāvento imehi dvādasahi ākārehi upaṭṭhānakusalo hoti, imehi dvādasahi ākārehi anupaṭṭhānakusalo hoti.	86	
PA_ps_1.4:87.1	Āvajjitattā ārammaṇūpaṭṭhānakusalavasena indriyāni samodhāneti, gocarañca pajānāti, samatthañca paṭivijjhati …pe…	87	
PA_ps_1.4:87.2	dhamme samodhāneti, gocarañca pajānāti, samatthañca paṭivijjhati.	87	
PA_ps_1.4:87.3	Indriyāni samodhānetīti kathaṁ indriyāni samodhāneti?	87	
PA_ps_1.4:87.4_0	Adhimokkhaṭṭhena saddhindriyaṁ samodhāneti …pe… samathanimittūpaṭṭhānakusalavasena,	87	
PA_ps_1.4:87.4_1	paggahanimittūpaṭṭhānakusalavasena, avikkhepūpaṭṭhānakusalavasena, obhāsūpaṭṭhānakusalavasena,	87	
PA_ps_1.4:87.4_2	sampahaṁsanūpaṭṭhānakusalavasena, upekkhūpaṭṭhānakusalavasena, ekattūpaṭṭhānakusalavasena,	87	
PA_ps_1.4:87.4_3	ñāṇūpaṭṭhānakusalavasena, vimuttūpaṭṭhānakusalavasena.	87	
PA_ps_1.4:88.1_0	Aniccato upaṭṭhānakusalavasena, niccato anupaṭṭhānakusalavasena, dukkhato upaṭṭhānakusalavasena,	88	
PA_ps_1.4:88.1_1	sukhato anupaṭṭhānakusalavasena, anattato upaṭṭhānakusalavasena, attato anupaṭṭhānakusalavasena,	88	
PA_ps_1.4:88.1_2	khayato upaṭṭhānakusalavasena, ghanato anupaṭṭhānakusalavasena, vayato upaṭṭhānakusalavasena,	88	
PA_ps_1.4:88.1_3	āyūhanānupaṭṭhānakusalavasena, vipariṇāmūpaṭṭhānakusalavasena, dhuvato anupaṭṭhānakusalavasena,	88	
PA_ps_1.4:88.1_4	animittūpaṭṭhānakusalavasena, nimittānupaṭṭhānakusalavasena, appaṇihitūpaṭṭhānakusalavasena,	88	
PA_ps_1.4:88.1_5	paṇidhianupaṭṭhānakusalavasena, suññatūpaṭṭhānakusalavasena, abhinivesānupaṭṭhānakusalavasena,	88	
PA_ps_1.4:88.1_6	ñāṇūpaṭṭhānakusalavasena, añāṇānupaṭṭhānakusalavasena, visaññogūpaṭṭhānakusalavasena,	88	
PA_ps_1.4:88.1_7	saññogānupaṭṭhānakusalavasena, nirodhūpaṭṭhānakusalavasena, saṅkhārānupaṭṭhānakusalavasena	88	
PA_ps_1.4:88.1_8	indriyāni samodhāneti, gocarañca pajānāti, samatthañca paṭivijjhati.	88	
PA_ps_1.4:89.1	Catusaṭṭhiyā ākārehi tiṇṇannaṁ indriyānaṁ vasibhāvatā paññā āsavānaṁ khaye ñāṇaṁ.	89	
PA_ps_1.4:89.2	Katamesaṁ tiṇṇannaṁ indriyānaṁ?	89	
PA_ps_1.4:89.3	Anaññātaññassāmītindriyassa, aññindriyassa, aññātāvindriyassa.	89	
PA_ps_1.4:90.1	Anaññātaññassāmītindriyaṁ kati ṭhānāni gacchati?	90	
PA_ps_1.4:90.2	Aññindriyaṁ kati ṭhānāni gacchati?	90	
PA_ps_1.4:90.3	Aññātāvindriyaṁ kati ṭhānāni gacchati?	90	
PA_ps_1.4:90.4	Anaññātaññassāmītindriyaṁ ekaṁ ṭhānaṁ gacchati—	90	
PA_ps_1.4:90.5	sotāpattimaggaṁ.	90	
PA_ps_1.4:90.6	Aññindriyaṁ cha ṭhānāni gacchati—	90	
PA_ps_1.4:90.7	sotāpattiphalaṁ, sakadāgāmimaggaṁ, sakadāgāmiphalaṁ, anāgāmimaggaṁ, anāgāmiphalaṁ, arahattamaggaṁ.	90	
PA_ps_1.4:90.8	Aññātāvindriyaṁ ekaṁ ṭhānaṁ gacchati—	90	
PA_ps_1.4:90.9	arahattaphalaṁ.	90	
PA_ps_1.4:91.1_0	Sotāpattimaggakkhaṇe anaññātaññassāmītindriyassa saddhindriyaṁ adhimokkhaparivāraṁ	91	
PA_ps_1.4:91.1_1	hoti, vīriyindriyaṁ paggahaparivāraṁ hoti, satindriyaṁ upaṭṭhānaparivāraṁ hoti, samādhindriyaṁ	91	
PA_ps_1.4:91.1_2	avikkhepaparivāraṁ hoti, paññindriyaṁ dassanaparivāraṁ hoti, manindriyaṁ vijānanaparivāraṁ	91	
PA_ps_1.4:91.1_3	hoti, somanassindriyaṁ abhisandanaparivāraṁ hoti, jīvitindriyaṁ pavattasantatādhipateyyaparivāraṁ hoti.	91	
PA_ps_1.4:91.2_0	Sotāpattimaggakkhaṇe jātā dhammā, ṭhapetvā cittasamuṭṭhānaṁ rūpaṁ, sabbeva kusalā	91	
PA_ps_1.4:91.2_1	honti, sabbeva anāsavā honti, sabbeva niyyānikā honti, sabbeva apacayagāmino honti,	91	
PA_ps_1.4:91.2_2	sabbeva lokuttarā honti, sabbeva nibbānārammaṇā honti.	91	
PA_ps_1.4:91.3_0	Sotāpattimaggakkhaṇe anaññātaññassāmītindriyassa imāni aṭṭhindriyāni sahajātaparivārā	91	
PA_ps_1.4:91.3_1	honti, aññamaññaparivārā honti, nissayaparivārā honti, sampayuttaparivārā honti,	91	
PA_ps_1.4:91.3_2	sahagatā honti, sahajātā honti, saṁsaṭṭhā honti, sampayuttā honti.	91	
PA_ps_1.4:91.4	Teva tassa ākārā ceva honti parivārā ca.	91	
PA_ps_1.4:92.1	Sotāpattiphalakkhaṇe …pe…	92	
PA_ps_1.4:92.2	arahattaphalakkhaṇe aññātāvindriyassa saddhindriyaṁ adhimokkhaparivāraṁ hoti …pe…	92	
PA_ps_1.4:92.3	jīvitindriyaṁ pavattasantatādhipateyyaparivāraṁ hoti.	92	
PA_ps_1.4:92.4	Arahattaphalakkhaṇe jātā dhammā sabbeva abyākatā honti, ṭhapetvā cittasamuṭṭhānaṁ rūpaṁ sabbeva anāsavā honti, sabbeva lokuttarā honti, sabbeva nibbānārammaṇā honti.	92	
PA_ps_1.4:92.5	Arahattaphalakkhaṇe aññātāvindriyassa imāni aṭṭhindriyāni sahajātaparivārā honti.	92	
PA_ps_1.4:92.6	Teva tassa ākārā ceva honti parivārā ca.	92	
PA_ps_1.4:92.7	Iti imāni aṭṭha aṭṭhakāni catusaṭṭhi honti.	92	
PA_ps_1.4:93.1	Āsavāti katame te āsavā?	93	
PA_ps_1.4:93.2	Kāmāsavo, bhavāsavo, diṭṭhāsavo, avijjāsavo.	93	
PA_ps_1.4:93.3	Katthete āsavā khīyanti?	93	
PA_ps_1.4:93.4	Sotāpattimaggena anavaseso diṭṭhāsavo khīyati.	93	
PA_ps_1.4:93.5	Apāyagamanīyo kāmāsavo khīyati, apāyagamanīyo bhavāsavo khīyati, apāyagamanīyo avijjāsavo khīyati.	93	
PA_ps_1.4:93.6	Etthete āsavā khīyanti.	93	
PA_ps_1.4:93.7	Sakadāgāmimaggena oḷāriko kāmāsavo khīyati, tadekaṭṭho bhavāsavo khīyati, tadekaṭṭho avijjāsavo khīyati.	93	
PA_ps_1.4:93.8	Etthete āsavā khīyanti.	93	
PA_ps_1.4:93.9	Anāgāmimaggena anavaseso kāmāsavo khīyati, tadekaṭṭho bhavāsavo khīyati, tadekaṭṭho avijjāsavo khīyati.	93	
PA_ps_1.4:93.10	Etthete āsavā khīyanti.	93	
PA_ps_1.4:93.11	Arahattamaggena anavaseso bhavāsavo khīyati, anavaseso avijjāsavo khīyati.	93	
PA_ps_1.4:93.12	Etthete āsavā khīyanti.	93	
PA_ps_1.4:94.1	Na tassa addiṭṭhamidhatthi kiñci,	94	
PA_ps_1.4:94.2	Atho aviññātamajānitabbaṁ;	94	
PA_ps_1.4:94.3	Sabbaṁ abhiññāsi yadatthi neyyaṁ,	94	
PA_ps_1.4:94.4	Tathāgato tena samantacakkhūti.	94	
PA_ps_1.4:95.1	Samantacakkhūti kenaṭṭhena samantacakkhu?	95	
PA_ps_1.4:95.2	Cuddasa buddhañāṇāni—	95	
PA_ps_1.4:95.3	dukkhe ñāṇaṁ buddhañāṇaṁ, dukkhasamudaye ñāṇaṁ buddhañāṇaṁ …pe…	95	
PA_ps_1.4:95.4	sabbaññutaññāṇaṁ buddhañāṇaṁ, anāvaraṇañāṇaṁ buddhañāṇaṁ.	95	
PA_ps_1.4:95.5	Imāni cuddasa buddhañāṇāni.	95	
PA_ps_1.4:95.6	Imesaṁ cuddasannaṁ buddhañāṇānaṁ aṭṭha ñāṇāni sāvakasādhāraṇāni, cha ñāṇāni asādhāraṇāni sāvakehi.	95	
PA_ps_1.4:96.1	Yāvatā dukkhassa dukkhaṭṭho ñāto, aññāto dukkhaṭṭho natthīti—	96	
PA_ps_1.4:96.2	samantacakkhu.	96	
PA_ps_1.4:96.3	Yaṁ samantacakkhu taṁ paññindriyaṁ.	96	
PA_ps_1.4:96.4	Paññindriyassa vasena adhimokkhaṭṭhena saddhindriyaṁ, paggahaṭṭhena vīriyindriyaṁ, upaṭṭhānaṭṭhena satindriyaṁ, avikkhepaṭṭhena samādhindriyaṁ.	96	
PA_ps_1.4:96.5	Yāvatā dukkhassa dukkhaṭṭho diṭṭho vidito sacchikato phassito paññāya;	96	
PA_ps_1.4:96.6	aphassito paññāya dukkhaṭṭho natthīti—	96	
PA_ps_1.4:96.7	samantacakkhu.	96	
PA_ps_1.4:96.8	Yaṁ samantacakkhu taṁ paññindriyaṁ.	96	
PA_ps_1.4:96.9	Paññindriyassa vasena adhimokkhaṭṭhena saddhindriyaṁ, paggahaṭṭhena vīriyindriyaṁ, upaṭṭhānaṭṭhena satindriyaṁ, avikkhepaṭṭhena samādhindriyaṁ.	96	
PA_ps_1.4:96.10	Yāvatā samudayassa samudayaṭṭho …pe…	96	
PA_ps_1.4:96.11	yāvatā nirodhassa nirodhaṭṭho …	96	
PA_ps_1.4:96.12	yāvatā maggassa maggaṭṭho …	96	
PA_ps_1.4:96.13	yāvatā atthapaṭisambhidāya atthapaṭisambhidaṭṭho …	96	
PA_ps_1.4:96.14	yāvatā dhammapaṭisambhidāya dhammapaṭisambhidaṭṭho …	96	
PA_ps_1.4:96.15	yāvatā niruttipaṭisambhidāya niruttipaṭisambhidaṭṭho …	96	
PA_ps_1.4:96.16	yāvatā paṭibhānapaṭisambhidāya paṭibhānapaṭisambhidaṭṭho …	96	
PA_ps_1.4:96.17	yāvatā indriyaparopariyattañāṇaṁ …	96	
PA_ps_1.4:96.18	yāvatā sattānaṁ āsayānusaye ñāṇaṁ …	96	
PA_ps_1.4:96.19	yāvatā yamakapāṭihīre ñāṇaṁ …	96	
PA_ps_1.4:96.20	yāvatā mahākaruṇāsamāpattiyā ñāṇaṁ …	96	
PA_ps_1.4:96.21_0	yāvatā sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya	96	
PA_ps_1.4:96.21_1	diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā, taṁ ñātaṁ diṭṭhaṁ	96	
PA_ps_1.4:96.21_2	viditaṁ sacchikataṁ phassitaṁ paññāya.	96	
PA_ps_1.4:96.22	Aphassitaṁ paññāya natthīti—	96	
PA_ps_1.4:96.23	samantacakkhu.	96	
PA_ps_1.4:96.24	Yaṁ samantacakkhu taṁ paññindriyaṁ.	96	
PA_ps_1.4:96.25	Paññindriyassa vasena adhimokkhaṭṭhena saddhindriyaṁ, paggahaṭṭhena vīriyindriyaṁ, upaṭṭhānaṭṭhena satindriyaṁ, avikkhepaṭṭhena samādhindriyaṁ.	96	
PA_ps_1.4:97.1	Saddahanto paggaṇhāti, paggaṇhanto saddahati.	97	
PA_ps_1.4:97.2	Saddahanto upaṭṭhāpeti, upaṭṭhāpento saddahati.	97	
PA_ps_1.4:97.3	Saddahanto samādahati, samādahanto saddahati.	97	
PA_ps_1.4:97.4	Saddahanto pajānāti, pajānanto saddahati.	97	
PA_ps_1.4:97.5	Paggaṇhanto upaṭṭhāpeti, upaṭṭhāpento paggaṇhāti.	97	
PA_ps_1.4:97.6	Paggaṇhanto samādahati, samādahanto paggaṇhāti.	97	
PA_ps_1.4:97.7	Paggaṇhanto pajānāti, pajānanto paggaṇhāti.	97	
PA_ps_1.4:97.8	Paggaṇhanto saddahati, saddahanto paggaṇhāti.	97	
PA_ps_1.4:97.9	Upaṭṭhāpento samādahati, samādahanto upaṭṭhāpeti.	97	
PA_ps_1.4:97.10	Upaṭṭhāpento pajānāti, pajānanto upaṭṭhāpeti.	97	
PA_ps_1.4:97.11	Upaṭṭhāpento saddahati, saddahanto upaṭṭhāpeti.	97	
PA_ps_1.4:97.12	Upaṭṭhāpento paggaṇhāti, paggaṇhanto upaṭṭhāpeti.	97	
PA_ps_1.4:97.13	Samādahanto pajānāti, pajānanto samādahati.	97	
PA_ps_1.4:97.14	Samādahanto saddahati, saddahanto samādahati.	97	
PA_ps_1.4:97.15	Samādahanto paggaṇhāti, paggaṇhanto samādahati.	97	
PA_ps_1.4:97.16	Samādahanto upaṭṭhāpeti, upaṭṭhāpento samādahati.	97	
PA_ps_1.4:97.17	Pajānanto saddahati, saddahanto pajānāti.	97	
PA_ps_1.4:97.18	Pajānanto paggaṇhāti, paggaṇhanto pajānāti.	97	
PA_ps_1.4:97.19	Pajānanto upaṭṭhāpeti, upaṭṭhāpento pajānāti.	97	
PA_ps_1.4:97.20	Pajānanto samādahati, samādahanto pajānāti.	97	
PA_ps_1.4:98.1	Saddahitattā paggahitaṁ, paggahitattā saddahitaṁ.	98	
PA_ps_1.4:98.2	Saddahitattā upaṭṭhāpitaṁ, upaṭṭhāpitattā saddahitaṁ.	98	
PA_ps_1.4:98.3	Saddahitattā samādahitaṁ, samādahitattā saddahitaṁ.	98	
PA_ps_1.4:98.4	Saddahitattā pajānitaṁ, pajānitattā saddahitaṁ.	98	
PA_ps_1.4:98.5	Paggahitattā upaṭṭhāpitaṁ, upaṭṭhāpitattā paggahitaṁ.	98	
PA_ps_1.4:98.6	Paggahitattā samādahitaṁ, samādahitattā paggahitaṁ.	98	
PA_ps_1.4:98.7	Paggahitattā pajānitaṁ pajānitattā paggahitaṁ.	98	
PA_ps_1.4:98.8	Paggahitattā saddahitaṁ, saddahitattā paggahitaṁ.	98	
PA_ps_1.4:98.9	Upaṭṭhāpitattā samādahitaṁ, samādahitattā upaṭṭhāpitaṁ.	98	
PA_ps_1.4:98.10	Upaṭṭhāpitattā pajānitaṁ, pajānitattā upaṭṭhāpitaṁ.	98	
PA_ps_1.4:98.11	Upaṭṭhāpitattā saddahitaṁ, saddahitattā upaṭṭhāpitaṁ.	98	
PA_ps_1.4:98.12	Upaṭṭhāpitattā paggahitaṁ, paggahitattā upaṭṭhāpitaṁ.	98	
PA_ps_1.4:98.13	Samādahitattā pajānitaṁ, pajānitattā samādahitaṁ.	98	
PA_ps_1.4:98.14	Samādahitattā saddahitaṁ, saddahitattā samādahitaṁ.	98	
PA_ps_1.4:98.15	Samādahitattā paggahitaṁ, paggahitattā samādahitaṁ.	98	
PA_ps_1.4:98.16	Samādahitattā upaṭṭhāpitaṁ, upaṭṭhāpitattā samādahitaṁ.	98	
PA_ps_1.4:98.17	Pajānitattā saddahitaṁ, saddahitattā pajānitaṁ.	98	
PA_ps_1.4:98.18	Pajānitattā paggahitaṁ, paggahitattā pajānitaṁ.	98	
PA_ps_1.4:98.19	Pajānitattā upaṭṭhāpitaṁ, upaṭṭhāpitattā pajānitaṁ.	98	
PA_ps_1.4:98.20	Pajānitattā samādahitaṁ, samādahitattā pajānitaṁ.	98	
PA_ps_1.4:99.1_0	Yaṁ buddhacakkhu taṁ buddhañāṇaṁ, yaṁ buddhañāṇaṁ taṁ buddhacakkhu, yena cakkhunā	99	
PA_ps_1.4:99.1_1	tathāgato satte passati apparajakkhe mahārajakkhe tikkhindriye mudindriye svākāre	99	
PA_ps_1.4:99.1_2	dvākāre suviññāpaye duviññāpaye appekacce paralokavajjabhayadassāvino, appekacce	99	
PA_ps_1.4:99.1_3	naparalokavajjabhayadassāvino.	99	
PA_ps_1.4:100.1	Apparajakkhe mahārajakkheti saddho puggalo apparajakkho, assaddho puggalo mahārajakkho.	100	
PA_ps_1.4:100.2	Āraddhavīriyo puggalo apparajakkho, kusīto puggalo mahārajakkho.	100	
PA_ps_1.4:100.3	Upaṭṭhitassati puggalo apparajakkho, muṭṭhassati puggalo mahārajakkho.	100	
PA_ps_1.4:100.4	Samāhito puggalo apparajakkho, asamāhito puggalo mahārajakkho.	100	
PA_ps_1.4:100.5	Paññavā puggalo apparajakkho, duppañño puggalo mahārajakkho.	100	
PA_ps_1.4:101.1	Tikkhindriye mudindriyeti saddho puggalo tikkhindriyo, assaddho puggalo mudindriyo …pe…	101	
PA_ps_1.4:101.2	paññavā puggalo tikkhindriyo, duppañño puggalo mudindriyo.	101	
PA_ps_1.4:101.3	Svākāre dvākāreti saddho puggalo svākāro, assaddho puggalo dvākāro …pe…	101	
PA_ps_1.4:101.4	paññavā puggalo svākāro, duppañño puggalo dvākāro.	101	
PA_ps_1.4:101.5	Suviññāpaye duviññāpayeti saddho puggalo suviññāpayo, assaddho puggalo duviññāpayo …pe…	101	
PA_ps_1.4:101.6	paññavā puggalo suviññāpayo, duppañño puggalo duviññāpayo.	101	
PA_ps_1.4:102.1	Appekacce paralokavajjabhayadassāvino, appekacce naparalokavajjabhayadassāvinoti saddho puggalo paralokavajjabhayadassāvī, assaddho puggalo naparalokavajjabhayadassāvī.	102	
PA_ps_1.4:102.2	Āraddhavīriyo puggalo paralokavajjabhayadassāvī, kusīto puggalo naparalokavajjabhayadassāvī …pe…	102	
PA_ps_1.4:102.3	paññavā puggalo paralokavajjabhayadassāvī, duppañño puggalo naparalokavajjabhayadassāvī.	102	
PA_ps_1.4:103.1	Lokoti khandhaloko dhātuloko āyatanaloko vipattibhavaloko vipattisambhavaloko sampattibhavaloko sampattisambhavaloko.	103	
PA_ps_1.4:104.1	Eko loko—	104	
PA_ps_1.4:104.2	sabbe sattā āhāraṭṭhitikā.	104	
PA_ps_1.4:104.3	Dve lokā—	104	
PA_ps_1.4:104.4	nāmañca rūpañca.	104	
PA_ps_1.4:104.5	Tayo lokā—	104	
PA_ps_1.4:104.6	tisso vedanā.	104	
PA_ps_1.4:104.7	Cattāro lokā—	104	
PA_ps_1.4:104.8	cattāro āhārā.	104	
PA_ps_1.4:104.9	Pañca lokā—	104	
PA_ps_1.4:104.10	pañcupādānakkhandhā.	104	
PA_ps_1.4:104.11	Cha lokā—	104	
PA_ps_1.4:104.12	cha ajjhattikāni āyatanāni.	104	
PA_ps_1.4:104.13	Satta lokā—	104	
PA_ps_1.4:104.14	satta viññāṇaṭṭhitiyo.	104	
PA_ps_1.4:104.15	Aṭṭha lokā—	104	
PA_ps_1.4:104.16	aṭṭha lokadhammā.	104	
PA_ps_1.4:104.17	Nava lokā—	104	
PA_ps_1.4:104.18	nava sattāvāsā.	104	
PA_ps_1.4:104.19	Dasa lokā—	104	
PA_ps_1.4:104.20	dasāyatanāni.	104	
PA_ps_1.4:104.21	Dvādasa lokā—	104	
PA_ps_1.4:104.22	dvādasāyatanāni.	104	
PA_ps_1.4:104.23	Aṭṭhārasa lokā—	104	
PA_ps_1.4:104.24	aṭṭhārasa dhātuyo.	104	
PA_ps_1.4:105.1	Vajjanti sabbe kilesā vajjā, sabbe duccaritā vajjā, sabbe abhisaṅkhārā vajjā, sabbe bhavagāmikammā vajjā.	105	
PA_ps_1.4:105.2	Iti imasmiñca loke imasmiñca vajje tibbā bhayasaññā paccupaṭṭhitā honti, seyyathāpi ukkhittāsike vadhake.	105	
PA_ps_1.4:105.3	Imehi paññāsāya ākārehi imāni pañcindriyāni jānāti passati aññāti paṭivijjhatīti.	105	
PA_ps_1.4:105.4	Tatiyabhāṇavāro.	105	
PA_ps_1.4:105.5	Indriyakathā niṭṭhitā.	105	
