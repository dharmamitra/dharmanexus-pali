segmentnr	original	folio	analyzed
PA_anya-e08_12n:0	Namo tassa bhagavato arahato sammāsambuddhassa.	0	
PA_anya-e08_12n:1	Subodhālaṅkāraṭīkā	0	
PA_anya-e08_12n:2	Ganthārambhakathā	0	
PA_anya-e08_12n:3	Yo pādanīrajavarodararādhitena …rādikena (ka.),	0	
PA_anya-e08_12n:4	Lokattayena’vikalena nirākulena;	0	
PA_anya-e08_12n:5	Viññāpayī nirupameyyatamattano taṃ,	0	
PA_anya-e08_12n:6	Vande munindamabhivandiya vandanīyaṃ.	0	
PA_anya-e08_12n:7	Patto sapattavijayo jayabodhimūle,	0	
PA_anya-e08_12n:8	Saddhammarājapadaviṃ yadanuggahena;	0	
PA_anya-e08_12n:9	Sattāpasatta sattappasattha (ka.) vipulāmalasagguṇassa,	0	
PA_anya-e08_12n:10	Saddhammasāraratanassa namatthu tassa.	1	
PA_anya-e08_12n:11	Yo bhājanattamabhisambhuṇi sagguṇassa,	1	
PA_anya-e08_12n:12	Tassāpi dhammaratanassa mahārahassa;	1	
PA_anya-e08_12n:13	Sambhāvitaṃ sasirasāhitasannatehi,	1	
PA_anya-e08_12n:14	Sambhāvayāmi sirasā gaṇamuttamaṃ taṃ.	1	
PA_anya-e08_12n:15	Ye’nantatantaratanākaramanthanena,	1	
PA_anya-e08_12n:16	Manthā’calollasitañāṇavarena laddhā;	1	
PA_anya-e08_12n:17	Sārā matāti sukhitā sukhayanti caññe,	1	
PA_anya-e08_12n:18	Te me jayanti guravo guravo guṇehi.	1	
PA_anya-e08_12n:19	1. Dosāvabodha paṭhamapariccheda	1	
PA_anya-e08_12n:20	Ratanattayappaṇāmavaṇṇanā	2	
PA_anya-e08_12n:22	Munindavadanambhoja-gabbhasambhavasundarī;	2	
PA_anya-e08_12n:23	Saraṇaṃ pāṇinaṃ vāṇī, mayhaṃ pīṇayataṃ manaṃ.	2	
PA_anya-e08_12n:24_0	1. Athāyaṃ ganthakāro ganthārambhe pubbapayogānubandhasabhāvasiddhikaviguṇopetānaṃ	24	
PA_anya-e08_12n:24_1	yatipotānaṃ tadupāyantaraviratā kamantarāpetaparakkamasambhavenādhigatabyasanasatamupalabbha	24	
PA_anya-e08_12n:24_2	dayāsañjātarasarasahadayatāya tadupāyabhūtaṃ bandhalakkhaṇaṃ viracayitukāmobhimatasiddhinimittamattanodhigatasaddhammadevatānussaraṇaṃ	24	
PA_anya-e08_12n:24_3	tāva dassetumāha “muninde”ccādi. Nanu “bandhalakkhaṇaṃ viracayitukāmo”ti vuttaṃ,	24	
PA_anya-e08_12n:24_4	kimettha lakkhaṇakaraṇena adiṭṭhalakkhaṇāpi dissanti bandhantāti? Saccaṃ, tathāpi	24	
PA_anya-e08_12n:24_5	te ghuṇakkharappakāsā tabbidūnaṃ payogānusārino vā siyuṃ, pubbe katasatthaparicayā	24	
PA_anya-e08_12n:24_6	vā siyunti viññeyyaṃ. Vāṇī mayhaṃ manaṃ pīṇayatanti sambandho. Vāṇīti vā sarassatyaparanāmadheyyā	24	
PA_anya-e08_12n:24_7	kāci devatā, sā sabbāvadātā yathicchitatthasādhanapuṇḍarīkagabbhe nisīdatīti lokavādo.	24	
PA_anya-e08_12n:24_8	Vāṇīti pana paccuhavirahenābhimatasiddhinibandhanekatāṇo sammāsambuddhabhāsito saddhammo,	24	
PA_anya-e08_12n:24_9	tatoyevāyaṃ devatā ruppate. Tattha sarassatiyā yathā’sattā jātāya manosampīṇananti	24	
PA_anya-e08_12n:24_10	loko, saddhammadevatāya tu manopīṇanaṃ, tassā sabbavajjarahitāyaccantanimmalāya nirantaratthanekatāṇappavattiyā	241	
PA_anya-e08_12n:24_11	manaso sampīṇanaṃ. Tena ca passaddhi, tāya pana sukhaṃ, tenāpi samādhi, samādhisambhavena	241	
PA_anya-e08_12n:24_12	yathābhūtāvabodhasambhavato vicittānekasaddatthavisesā paṭibhantyanāyāsena, tato	241	
PA_anya-e08_12n:24_13	ca yathicchitasiddhinipphattīti vaṅkavuttiyā tappasādamāsīsati.	241	
PA_anya-e08_12n:25_0	Kiṃvisiṭṭhoccāha “muninde”ccādi. Ubho loke munāti jānātīti muni, indati paramissariyaṃ	25	
PA_anya-e08_12n:25_1	pavatteti sabbatthāti indo, muni ca so indo ca, munīnaṃ indoti vā munindo, sammāsambuddho.	25	
PA_anya-e08_12n:25_2	Tatoyaṃ tassa nimittakasaññā. Vijjamānesupi pariyāyasaddesvaññesu kavikāmitassatthassekantavācakatteno’	25	
PA_anya-e08_12n:25_3	cityasamposakoyaṃ munindasaddo, tathā hi yo ubhayalokajānanena munīnaṃ paramissariyapuggalānampi	25	
PA_anya-e08_12n:25_4	paramissariyaṃ vatteti, so paraṃ pīṇeti hetubhāvena’tre’tyu’citameva, tathā padantarānampi	25	
PA_anya-e08_12n:25_5	ocityaṃ poseti. Tathā hi tādisassa vadanāravindodare sambhavā sundarī, tatoyeva paṭisaraṇaṃ,	25	
PA_anya-e08_12n:25_6	tasmā ca mano pīṇetīti. Tassa vadanaṃ, tamiva munindavadanaṃ, ambhojaṃ. Tameva vā	25	
PA_anya-e08_12n:25_7	lakkhisaṃyogitādisadhammena’mbhojaṃ, padumaṃ. Tassa gabbho. Tattha sambhavena pavattiyā,	25	
PA_anya-e08_12n:25_8	uppattiyā vā sundarī niravajjā devatā. Vācā pana dosalesenāpa’samphuṭṭhāva niravajjā,	25	
PA_anya-e08_12n:25_9	tathā ca vakkhati “guṇālaṅkārasaṃyuttā” subodhālaṅkāra 14 gāthā iccādi. Tatovāyaṃ	25	
PA_anya-e08_12n:25_10	saraṇaṃ pāṇinaṃ sattānaṃ paṭibhānādiguṇavisesāvahattamattena paṭisaraṇabhūtā devatā.	251	
PA_anya-e08_12n:25_11	Vācā pana sabbupaddavanivāraṇena sabbahitasukhasampadāsampādanenaccantapaṭisaraṇabhūtā.	251	
PA_anya-e08_12n:25_12	Sabhāvanapuṃsakattā cettha na liṅgaparivattanaṃ. Mayhanti ekavacanenattano nirabhimānata’māneti	251	
PA_anya-e08_12n:25_13	sajjanamācāraṃ. Abhinnapadasileso cāyaṃ, sabbatthevāvīkatasaddappayogato. Sileso	251	
PA_anya-e08_12n:25_14	cāyaṃ vaṅkavuttiyā sabbattha siriṃ poseti. Tathā ca vakkhati “vaṅkavuttīsu poseti,	251	
PA_anya-e08_12n:25_15	sileso tu siriṃ para”nti subodhālaṅkāra 172 gāthā. Ayamettha saṅkhepena nayena atthavaṇṇanā.	251	
PA_anya-e08_12n:25_16	Vitthāranayena pana nānappakārenattho saṃvaṇṇetuṃ sakkā. Tathā sati ganthagāravopi	251	
PA_anya-e08_12n:25_17	siyāti pakāroyamevabbhupagato.	251	
PA_anya-e08_12n:26_0	1. Suparisuddhabuddhigocaraparamavicittaganthakārakoyamācariya- saṅgharakkhitamahāsāmipādo	26	
PA_anya-e08_12n:26_1	sapiṭakattayasabbasatthapārāvataraṇena sañjātānappakapītisukhamanubhavaṃ paṭipattipaṭivedhasāsanadvayassa	26	
PA_anya-e08_12n:26_2	pariyattimūlakattā yena kenaci pariyāyena tassā pariyattiyā atthāvabodhena “appeva	26	
PA_anya-e08_12n:26_3	nāma sādhujanaṃ paritoseyya”miti tadadhigamopāyabhūtamidaṃ pakaraṇamārabhanto ganthārambhe	26	
PA_anya-e08_12n:26_4	iṭṭhadevatāya paṇāmakaraṇaṃ satācārānurakkhaṇatthaṃ sadācārānurakkhaṇatthaṃ (ka.),	26	
PA_anya-e08_12n:26_5	visesato abhimataganthassānantarāyena parisamattiyā ca kāraṇamiti iṭṭhadevatānussaraṇaṃ,	26	
PA_anya-e08_12n:26_6	ganthantarārambhapaṭikkhepakajanapaṭibāhanapubbakāni abhidhānābhidheyyakaraṇappakārapayojanāni	26	
PA_anya-e08_12n:26_7	ca dassento “munindavadanambhoja…pe… parissamo”ti gāthattayamāha. Ettha paṭhamagāthāya	26	
PA_anya-e08_12n:26_8	iṭṭhadevatāsaṅkhātaratanattayappaṇāmo dassito, dutiyagāthāya ārambhapaṭikkhepakajanā	26	
PA_anya-e08_12n:26_9	nisedhitā, tatiyagāthāya abhidhānādikaṃ dassitaṃ. Tathā hi lokuttaradhammanissitapariyattisaṅkhātasabbaññubhāratiyā	26	
PA_anya-e08_12n:26_10	manosampīṇanāsīsanāpadesena attano nissesadhammaratane pasādo pakāsito. So pana dhammappasādo	261	
PA_anya-e08_12n:26_11	tadavinābhāvato buddhasaṅghesupi siddhoti ratanattayavisayaṃ paṇāmaṃ vaṅkavuttiyā	261	
PA_anya-e08_12n:26_12	dasseti. So hi atthato paṇāmakriyābhinipphādikā kusalacetanā. Ettha phalaṃ heṭṭhā vuttameva.	261	
PA_anya-e08_12n:27_0	Puna santesu rāmasammādyalaṅkāresu piṭṭhapisanaṃ viya hotīdaṃ alaṅkārakaraṇanti vadantā	27	
PA_anya-e08_12n:27_1	viruddhavādino rāmasammādīnamatthibhāvaṃ ubbhāvetvā abhyupagametvā (ka.) te suddhamāgadhikā	27	
PA_anya-e08_12n:27_2	na vaḷañjentīti iminā paṭisiddhā. Nirākaraṇaphalañhi ganthassa niddosabhāvova. Apica	27	
PA_anya-e08_12n:27_3	saddālaṅkāraatthālaṅkāradīpakena alaṅkārasaddena ganthasarīrasaṅkhātasaññino saññāsaṅkhātaabhidhānañca	27	
PA_anya-e08_12n:27_4	alaṅkārasaddassa saddālaṅkārādyabhidheyyañca suddhamāgadhikattaṃ vatvā alaṅkārasaddassa	27	
PA_anya-e08_12n:27_5	visesanabhūtaanurūpasaddopādānena buddhavacanassa upayogattaṃ māgadhikavohārena bhavatīti	27	
PA_anya-e08_12n:27_6	gamyamānattā karaṇappakārañca alaṅkāraganthappavattiyā atthālaṅkārādinissitattā iminā	27	
PA_anya-e08_12n:27_7	alaṅkārasaddeneva alaṅkārasaṅkharaṇasaṅkhātappayojanañca dasseti.	27	
PA_anya-e08_12n:28	Satthappayojanānaṃ sādhyasādhanalakkhaṇo sambandho pana sambandhassa nissayabhūtasatthappayojanānaṃ dassaneneva tannissitattā sayampi vutto hoti. Vuttaṃ hi–	2	
PA_anya-e08_12n:29	“Satthaṃ payojanañceva, ubho sambandhanissayā;	2	
PA_anya-e08_12n:30	Vuttā taṃvuttiyāyeva, vutto tannissitopi so”ti.	3	
PA_anya-e08_12n:31_0	Tassattho– sambandhanissayā sambandhassa ādhārabhūtā satthaṃ, payojanañca ubho vuttā,	31	
PA_anya-e08_12n:31_1	taṃvuttiyāyeva tesaṃ ubhinnaṃ kathaneneva tannissito te nissāya pavatto sopi sambandho vutto bhavatīti.	31	
PA_anya-e08_12n:32_0	Ettha abhidhānakathanaṃ vohārasukhatthaṃ, abhidheyyādikathanaṃ pana tehi yuttānaṃyeva	32	
PA_anya-e08_12n:32_1	ganthānaṃ subuddhipubbakādīnaṃ upādeyyattañca tabbiparītānaṃ ummattakavacanādīnamivaanupādeyyattañca	32	
PA_anya-e08_12n:32_2	pakāsanatthanti veditabbaṃ. Vuttañhi –	32	
PA_anya-e08_12n:33	“Sambandhānuguṇopāyaṃ sambandhyanuguṇopāyaṃ (ka.), purisatthābhidhāyakaṃ;	3	
PA_anya-e08_12n:34	Vīmaṃsādhigataṃ vīmaṃsādhikataṃ (sī.) vākya-matonadhigataṃ …nadhikataṃ (sī.) para”nti.	3	
PA_anya-e08_12n:35_0	Tassattho– sambandhānuguṇopāyaṃ sādhiyasādhanalakkhaṇasambandhassa nissayabhūtavāccavācakānaṃ	35	
PA_anya-e08_12n:35_1	sambandhibhūtānaṃ aññamaññānurūpaguṇaparijānane kāraṇabhūtaṃ purisatthābhidhāyakaṃ	35	
PA_anya-e08_12n:35_2	catubbidhadhammaatthakāmamokkhasaṅkhātānaṃ purisatthānaṃ vācakabhūtaṃ vākyaṃ “ekākhyāto	35	
PA_anya-e08_12n:35_3	padaccayo, siyā vākyaṃ sakārako”ti abhidhānappadīpikā 106 gāthā vuttalakkhaṇamajjhapatitavākyasamudāyopetaṃ	35	
PA_anya-e08_12n:35_4	mahāvākyasarūpasatthaṃ vīmaṃsādhigataṃ ñāṇagatilakkhaṇaupaparikkhāya adhigataṃ adhippetaṃ,	35	
PA_anya-e08_12n:35_5	ato paraṃ vuttalakkhaṇasatthato aññaṃ anadhigataṃ nādhippetanti. Idaṃ panettha gāthānaṃ nikkhepappayojanaṃ.	35	
PA_anya-e08_12n:36_0	Loke padumagabbhe vasantiyā sabbaṅgadhavalāya yathicchitatthasādhikāya sarassatīnāmikāya	36	
PA_anya-e08_12n:36_1	devatāya “vāṇī”ti vohārato iminā atthena yojetvā abhinnapadasilesālaṅkāravasena vuttattā	36	
PA_anya-e08_12n:36_2	padattho evaṃ veditabbo – munindassa sobhāsugandhādiguṇayogato mukhasadisassa, no	36	
PA_anya-e08_12n:36_3	ce mukhasaṅkhātaambhojassa gabbhe udare sambhavena pavattiyā uppattiyā vā sundarī	36	
PA_anya-e08_12n:36_4	niddosā, sobhanā vā pāṇinaṃ saraṇaṃ atoyeva ahitāpanayanahitāvahatthena sabbasattānaṃ	36	
PA_anya-e08_12n:36_5	paṭissaraṇabhūtā vāṇī yathāvuttaguṇopetā sarassatīdevatā, no ce sabbaññubhāratīti	36	
PA_anya-e08_12n:36_6	vuttasaddhammaratanaṃ mayhaṃ manaṃ ganthaviracane byāvaṭassa me cittaṃ pīṇayataṃ	36	
PA_anya-e08_12n:36_7	abhimatatthasampādanena pīṇayatūti.	36	
PA_anya-e08_12n:37_0	Ubhayalokajānanato muni ca so indabhāvapavattanato indo ceti kammadhārayena vā, agāriyamunianagāriyamunisekhamuniasekhamunīnaṃ	37	
PA_anya-e08_12n:37_1	catunnaṃ pañcamo hutvā indoti chaṭṭhītappurisena vā munindo. Devatāpakkhe vadanamiva	37	
PA_anya-e08_12n:37_2	vadananti ambhoje, saddhammapakkhe ambhojamiva ambhojanti vadane ca upacārena gahite	37	
PA_anya-e08_12n:37_3	kammadhārayo. Munindassa vadanambhojamiti ca, tassa gabbhoti ca, tasmiṃ sambhavoti	37	
PA_anya-e08_12n:37_4	ca, tena sundarīti ca vākyaṃ. Vāṇiyā visesanattepi ekantanapuṃsakattā saraṇasaddassa	37	
PA_anya-e08_12n:37_5	na liṅgaparivattanabhāvo. Pāṇinanti rassattaṃ, dīghassa byabhicārattā. Mayhanti ekavacanena	37	
PA_anya-e08_12n:37_6	attano sādhuguṇodayakāraṇaṃ niratimānataṃ dīpeti. Santesupi aññesu jinapariyāyesu	37	
PA_anya-e08_12n:37_7	munindasaddo iṭṭhamanosampīṇanaambhojatulyatāsundarittasaraṇattasaṅkhātānaṃ atthantarānaṃ	37	
PA_anya-e08_12n:37_8	ocityaṃ posetīti payutto. Tathā hi tādisassa mukhaṃ ambhojatulyaṃ, tasmiṃ mukhodare	37	
PA_anya-e08_12n:37_9	sambhavā sundarī, tatoyeva pāṇinaṃ saraṇaṃ. Tasmāyeva manosampīṇane paṭuttaṃ subyattamiti	37	
PA_anya-e08_12n:37_10	ocityaṃ hoti. Loke patthaṭamidamocityamādaraṇīyaṃ hoti. Tasmiñhi uttamakavayoyeva	371	
PA_anya-e08_12n:37_11	upadesakāti. Vuttañhi –	371	
PA_anya-e08_12n:38	“Ocityaṃ nāma viññeyyaṃ, loke vikhyātamādarā;	3	
PA_anya-e08_12n:39	Tatthopadesappabhavā, sujanā kavipuṅgavā”ti subodhālaṅkāra 104 gāthā.	3	
PA_anya-e08_12n:40	Nimittavaṇṇanā	4	
PA_anya-e08_12n:42	Rāmasammādyalaṅkārā, santi santo purātanā;	4	
PA_anya-e08_12n:43	Tathāpi tu vaḷañjenti, suddhamāgadhikā na te.	4	
PA_anya-e08_12n:44_0	2. Athevamabhigatāmitasiddhisampadāpādanekacaturaparamiṭṭhadevatā- bhāvarūpitasaddhammaratanasso’	44	
PA_anya-e08_12n:44_1	padassitanipaccakārena iṭṭhadevatāpūjaṃ dassetvā “nanu bandhalakkhaṇamatthiyeva pubbakaṃ,	44	
PA_anya-e08_12n:44_2	tasmā kimanena piṭṭhapisanene”ti lakkhaṇantarārambhapaṭikkhepakajanapaṭibāhanapubbakamabhidheyyappayojana-	44	
PA_anya-e08_12n:44_3	sambandhe dassetumāha “rāmasamme”ccādi. Rāmasammādīnaṃ rāmasammapabhutīnaṃ pubbācariyānaṃ,	44	
PA_anya-e08_12n:44_4	rāmasammādayo vā taṃsambandhato. Bhavati hi taṃsambandhato tabbohāro yathā kiñcipi	44	
PA_anya-e08_12n:44_5	vejjasatthaṃ “bimbisāro”ti. Alaṅkārā bhūsāvisesā, bandhālaṅkārapaṭipādakatthena alaṅkārakhyā	44	
PA_anya-e08_12n:44_6	ganthavisesā vā. Santo sobhanā. Dvepi purā pubbakāle bhavā purātanā, porāṇikā. Ubhopi	44	
PA_anya-e08_12n:44_7	santi. Yajjapi saṃvijjanti. Tathāpi tūti nipātasamudāyoyaṃ visesābhidhānārambhe.	44	
PA_anya-e08_12n:44_8	Evaṃ santepīti attho. Suddhamāgadhikāti magadhesu bhavā, tattha viditā vā magadhā,	44	
PA_anya-e08_12n:44_9	saddā. Te etesaṃ santi, tesu vā niyuttāti māgadhikā. Suddhā ca sakkaṭādibhāsitakālusiyābhāvena	44	
PA_anya-e08_12n:44_10	visuddhā, asammissā vā aparicitattā te māgadhikā cāti suddhamāgadhikā, yatipotā.	441	
PA_anya-e08_12n:44_11	Te yathāvutte alaṅkāre ābharaṇavisese na vaḷañjenti, pasādhanavisese nānubhavanti.	441	
PA_anya-e08_12n:44_12	Ganthavisese pana uggahaṇadhāraṇādivasena attano suddhamāgadhikattā, rāmasammādīnañca	441	
PA_anya-e08_12n:44_13	sakkaṭādibhāvatoti ayamettha saddattho. Bhāvatthalesopettha paripūrati, tathāvidhapatītiyogato.	441	
PA_anya-e08_12n:44_14	Suddhamāgadhikā attano parisuddhabhāvena pubbe sobhanāpi te alaṅkārā idāni malaggahitabhāvappattā	441	
PA_anya-e08_12n:44_15	“kiṃ tehi malaggahitehi amhādisānaṃ suddhasattāna”nti na vaḷañjentīti.	441	
PA_anya-e08_12n:45	“Patīyamānaṃ pana kiñci vatthu,	4	
PA_anya-e08_12n:46	Attheva vāṇīsu mahākavīnaṃ;	4	
PA_anya-e08_12n:47	Yaṃ taṃ pasiddhāvayavātiritta-	4	
PA_anya-e08_12n:48	Mābhāti lāvaṇyamivaṅganāsū”ti.	4	
PA_anya-e08_12n:49	Hi vuttaṃ.	4	
PA_anya-e08_12n:50_0	2. Santo viññūhi pasatthattā sobhanā purātanā pubbakālasambhūtā rāmasammādyalaṅkārā	50	
PA_anya-e08_12n:50_1	rāmasammādīhi ācariyehi viracitattā, tesaṃ taṃsambandhato tabbohārasadisanāmattā	50	
PA_anya-e08_12n:50_2	vā rāmasammādayo nāma alaṅkārā kismiñci vejjasatthe “bimbisāro”ti vohāro viya. Alaṅkārā	50	
PA_anya-e08_12n:50_3	bhūsāvisesā, alaṅkārattapaṭipādanato alaṅkāranāmikā ganthavisesā vā santi kiñcāpi	50	
PA_anya-e08_12n:50_4	vijjanti, tathāpi tu evaṃ santepi suddhamāgadhikā sakkaṭapākatādīsu aññabhāsāsu paricayābhāvato	50	
PA_anya-e08_12n:50_5	kevalamāgadhikā te rāmasammādike alaṅkāre na vaḷañjenti pasādhanavasena, uggahaṇadhāraṇādivasena	50	
PA_anya-e08_12n:50_6	na sevanti. Magadhesu bhavā, tesu vā viditā magadhā, saddā. Te etesaṃ atthi, tesu	50	
PA_anya-e08_12n:50_7	niyuttāti vā māgadhikā. Suddhasaddo magadhavisesano, māgadhikavisesano vā hoti. Saddānaṃ	50	
PA_anya-e08_12n:50_8	tādisapatītivisesayogato bhāvatthalesopi idha dippati. Tathā hi suddhamāgadhikā attano	50	
PA_anya-e08_12n:50_9	suddhattā tesaṃ vinyāsena sobhanatte satipi bhāsāya purātanattā aparisuddhoti avamaññamānā	50	
PA_anya-e08_12n:50_10	na vaḷañjentīti. Vatticchitassatthassa upatthambhakabhūto bhāvatthalesopi mahākavīnaṃ	501	
PA_anya-e08_12n:50_11	vacanesuyeva labbhatīti daṭṭhabbo. Vuttaṃ hi–	501	
PA_anya-e08_12n:51	“Patīyamānaṃ pana kiñci vatthu,	5	
PA_anya-e08_12n:52	Attheva vāṇīsu mahākavīnaṃ;	5	
PA_anya-e08_12n:53	Yaṃ taṃ pasiddhāvayavātiritta-	5	
PA_anya-e08_12n:54	Mābhāti lāvaṇyamivaṅganāsū”ti.	5	
PA_anya-e08_12n:55_0	Tassattho – mahākavīnaṃ pūjitakavīnaṃ vāṇīsu vacanavisesesu patīyamānaṃ gammamānaṃ	55	
PA_anya-e08_12n:55_1	yaṃ kiñci vatthu yo koci atthaleso attheva atthi eva, taṃ vatthu aṅganāsu vanitāsu	55	
PA_anya-e08_12n:55_2	pasiddhāvayavātirittaṃ hatthapādādipākaṭasarīrāvayavato adhikaṃ lāvaṇyamiva manogocarībhūtasundarattaṃ	55	
PA_anya-e08_12n:55_3	viya pasiddhāvayavātirittaṃ pakāsasaddāvayavato adhikaṃ hutvā ābhāti dippatīti.	55	
PA_anya-e08_12n:56	Abhidhānādivaṇṇanā	5	
PA_anya-e08_12n:58	Tenāpi nāma toseyya-mete’laṅkāravajjite;	5	
PA_anya-e08_12n:59	Anurūpenā’laṅkāre-ne’sameso parissamo.	5	
PA_anya-e08_12n:60_0	3. Teneccādi. Yena te alaṅkāre na vaḷañjenti, tena kāraṇena alaṅkāravajjite ābharaṇehi,	60	
PA_anya-e08_12n:60_1	ganthavisesehi vā rahite, alaṅkārā vā yathāvuttavajjitā yehi te, ete yatipote esaṃ	60	
PA_anya-e08_12n:60_2	yatipotānaṃ anurūpena idāni viraciyamānattābhinavabhāvato, dasabalavadanakamalamajjhavāsitabhāsitaviracitabhāvato	60	
PA_anya-e08_12n:60_3	ca anucchavikena alaṅkārena ābharaṇena, alaṅkārasatthena vā toseyyaṃ apināma yathicchitapasādhanavasena,	60	
PA_anya-e08_12n:60_4	savanadhāraṇādivasena vā vaḷañjanena santuṭṭhe kareyyaṃ appeva nāma yannūnāti eso	60	
PA_anya-e08_12n:60_5	parissamo ayaṃ amhākaṃ tādisasantuṭṭhijanakālaṅkārapakaraṇappayogo.	60	
PA_anya-e08_12n:61_0	Alaṅkaronti attabhāvamanenāti alaṅkāro, ābharaṇaṃ hārakeyūrādi. Alaṅkaronti bandhasarīramanenāti	61	
PA_anya-e08_12n:61_1	alaṅkārotiminā pana alaṅkārasaddena pasādādayo saddālaṅkārā, sabhāvavutyādayo ca	61	
PA_anya-e08_12n:61_2	atthālaṅkārā nānappakārā saṅgahitā, yehi saddatthasaṅkhātaṃ bandhasarīraṃ sobhate,	61	
PA_anya-e08_12n:61_3	yathā hi purisasarīre hārakeyūrādyalaṅkāro nyasyate, yena sobhate, tathā bandhasarīrepi	61	
PA_anya-e08_12n:61_4	saddālaṅkārā, atthālaṅkārā ca nikkhipīyanti, yato sobhate. Teneva vakkhati “taṃ tu	61	
PA_anya-e08_12n:61_5	pāpentulaṅkārā, vindanīyatarattana”nti subodhālaṅkāra 9 gāthā ca, “atthālaṅkārasahite”ccādikañca	61	
PA_anya-e08_12n:61_6	subodhālaṅkāra 164 gāthā.	61	
PA_anya-e08_12n:62_0	Alaṅkāravidhānabhāvena tu bandhasarīrampi tadatthiyā alaṅkāro, tathā tappaṭipādakaṃ	62	
PA_anya-e08_12n:62_1	subodhālaṅkāranāmadheyyasatthaṃ alaṅkatapaṭipādakattena maṅgalasuttanti viya. Vakkhati	62	
PA_anya-e08_12n:62_2	hi “ganthopi kavivācāna-malaṅkārappakāsako” subodhālaṅkāra 12 gāthā ccādi. Atra uccate –	62	
PA_anya-e08_12n:63	“Mukhyolaṅkārasaddoyaṃ, saddatthālaṅkatissito;	6	
PA_anya-e08_12n:64	Sāmatthiyā tvadhiṭṭhāne, tathā satthepi tabbatī”ti.	6	
PA_anya-e08_12n:65_0	Anenassābhidheyyādīni vuccanti. Abhidhīyate iti abhidheyyaṃ, samuditena satthena	65	
PA_anya-e08_12n:65_1	vacanīyattho. So ca sarīrālaṅkāravibhāgakappanāya tesaṃ paṭipādanaṃ. Subodhālaṅkārena	65	
PA_anya-e08_12n:65_2	hi te paṭipādīyanti. Yena ca yo paṭipādīyati, tassāyamattho bhavatīti abhidheyyasatthopi.	65	
PA_anya-e08_12n:65_3	Dassitameva tu sarīrālaṅkārasaṅkharaṇaṃ payojanaṃ, taṃ nissāya subodhālaṅkārappavattito.	65	
PA_anya-e08_12n:65_4	Yassa hi yamuddissa pavatti hoti, taṃ tassa payojanaṃ, taṃ pana kavittakittipasiddhādilakkhaṇaṃ,	65	
PA_anya-e08_12n:65_5	paramparāya tadatthatāya subodhālaṅkārasaṅkharaṇassa. Satthapayojanānaṃ, sādhiyasādhanalakkhaṇo	65	
PA_anya-e08_12n:65_6	sambandho tu nissayapadassinā dassitoyeva. Yathāha –	65	
PA_anya-e08_12n:66	“Satthaṃ payojanañceva, ubho sambandhanissayā;	6	
PA_anya-e08_12n:67	Vuttātaṃvuttiyāyeva, vutto tannissitopi so”ti.	6	
PA_anya-e08_12n:68	Abhidheyyādikathanañca taṃsamaṅgisseva ca vīmaṃsāvisesasamaṅgīnamupādīyamānattā, aññādisassa pana ummattakavacanādino viya heyyattā. Vuttañhetaṃ –	6	
PA_anya-e08_12n:69	“Sambandhānuguṇopāyaṃ, purisatthābhidhāyakaṃ;	6	
PA_anya-e08_12n:70	Vīmaṃsādhigataṃ vākya-matonadhigataṃ para”nti.	7	
PA_anya-e08_12n:71	Vākyanti cettha vākyalakkhaṇopetamantaravākyasannicayaṃ mahāvākyasarūpaṃ satthamevādhippetaṃ.	7	
PA_anya-e08_12n:72_0	3. Yena te te alaṅkārena vaḷañjenti, tena kāraṇena alaṅkāravajjite ābharaṇavisesehi,	72	
PA_anya-e08_12n:72_1	ganthavisesehi vā vajjite, te virahite yehi ete suddhamāgadhike esaṃ suddhamāgadhikānaṃ	72	
PA_anya-e08_12n:72_2	anurūpena abhinavabhāvato māgadhikasarūpaṃ anugatarūpena, dasabalabhāsitaviracitattā	72	
PA_anya-e08_12n:72_3	vā anukūlena alaṅkārena ābharaṇavisesena, ganthavisesena vā toseyyaṃ alaṅkāravaḷañjāpanena,	72	
PA_anya-e08_12n:72_4	ganthavisese ganthavisaye (ka.) uggahaṇadhāraṇādikārāpanena vā santuṭṭhe kareyyaṃ	72	
PA_anya-e08_12n:72_5	apināma yaṃnūna sundaramiti, eso parissamo ayaṃ mama alaṅkārapakaraṇappayogo. Apināmāti	72	
PA_anya-e08_12n:72_6	ettha itisaddo gamyamāno.	72	
PA_anya-e08_12n:73_0	Alaṅkārehi vajjitā, alaṅkārā vajjitā yehi vāti ca. Rūpassa anu anurūpaṃ, rūpaṃ anugataṃ	73	
PA_anya-e08_12n:73_1	anurūpaṃ vā, tena anurūpena. Alaṅkaronti attabhāvamaneneti alaṅkāro, hārakeyūrādi	73	
PA_anya-e08_12n:73_2	ābharaṇapakkhe, ganthapakkhe tu alaṅkaronti bandhasarīramaneneti alaṅkāro. Iminā	73	
PA_anya-e08_12n:73_3	mukhyabhāvena pasādādisaddālaṅkārā ca sabhāvavutyādiatthālaṅkārā ca pavuccanti. Amukhyato	73	
PA_anya-e08_12n:73_4	pana imesaṃ dvinnaṃ alaṅkārānamadhiṭṭhānabhūtabandhasarīrampi, tathā maṅgalasuttaratanasuttādivohāro	73	
PA_anya-e08_12n:73_5	viya alaṅkārapakāsakaṃ “sammā bujjhanti dvippakārā alaṅkārā anene”ti iminā atthena	73	
PA_anya-e08_12n:73_6	laddhasubodhālaṅkāravaranāmadheyyasatthampi vuccati. Vuttamidameva –	73	
PA_anya-e08_12n:74	“Mukhyolaṅkārasaddoyaṃ, saddatthālaṅkatissito;	7	
PA_anya-e08_12n:75	Sāmatthiyā tvadhiṭṭhāne, tathā satthepi tabbatī”ti.	7	
PA_anya-e08_12n:76	Ettha sāmatthiyaṃ nāma tadādhāratappaṭipādakattavohārato tadādheyyatappaṭipādanīyaṃ na bhavati ce, aññaṃ kiṃ bhavatīti aññathānupapattilakkhaṇamevāti.	7	
PA_anya-e08_12n:78	Yesaṃ na sañcitā paññā-nekasatthantarocitā;	7	
PA_anya-e08_12n:79	Sammohabbhāhatāve’te, nāvabujjhanti kiñcipi.	7	
PA_anya-e08_12n:81	Kiṃ tehi pādasussūsā, yesaṃ natthi gurūnī’ha garūniha (ka.);	8	
PA_anya-e08_12n:82	Ye tappādarajokiṇṇā, te’va sādhūvivekino.	8	
PA_anya-e08_12n:83	4-5. Evaṃ lakkhaṇārambhapaṭikkhepakajanapaṭibāhanapubbakamabhidheyyādikaṃ dassetvā idāni satthatova sabbattha guṇadosavivecanaṃ. Atoyeva vuccati –	8	
PA_anya-e08_12n:84	“Sabbattha satthatoyeva, guṇadosavivecanaṃ;	8	
PA_anya-e08_12n:85	Yaṃ karoti vinā satthaṃ, sāhasaṃ kimatodhika”nti.	8	
PA_anya-e08_12n:86	Tasmā guṇadosavibhāgavicāraṇaṃ nāma tabbidūnaṃyeva, nāsatthaññūnaṃ purisapasūnaṃ. Tathā cāha –	8	
PA_anya-e08_12n:87	“Guṇadosamasatthaññū, jano vibhajate kathaṃ;	8	
PA_anya-e08_12n:88	Adhikāro kimandhassa, rūpabhedopaladdhiya”nti kābyādāsa 1.8.	8	
PA_anya-e08_12n:89_0	Yenevaṃ, tenettha guṇadosadassane pasannānekasatthacakkhuyevādhigato, nañño tabbiparītotyanvayabyatirekavasena	89	
PA_anya-e08_12n:89_1	dassento “yesa”ntiādigāthādvayamāha. Tattha yesanti aniyamuddeso, yehīti attho. Yehi	89	
PA_anya-e08_12n:89_2	na sañcitā na rāsikatā, nānāsantānavuttinīpi ekattanayena ekasmiṃ santāne na vāsitā	89	
PA_anya-e08_12n:89_3	naparibhāvitāti vuttaṃ hoti. Kā sā? Paññā heyyopādeyyavivekarūpā. Kīdisīti āha “anekasatthantarocitā”ti.	89	
PA_anya-e08_12n:89_4	Anekasmiṃ tipiṭakatakkabyākaraṇālaṅkārasatthādike satthantare ucitā savanadhāraṇādivasena	89	
PA_anya-e08_12n:89_5	paricitā sāyaṃ paññā yesaṃ na sañcitāti pakataṃ. Eteti yathāuddiṭṭhānaṃ niyamavacanaṃ.	89	
PA_anya-e08_12n:89_6	Sammohabbhāhatāti yathāvuttāyātisayavatiyā paññāyābhāvato balappattena mohena abbhāhatā	89	
PA_anya-e08_12n:89_7	visesena pahatā, evasadditā hontīti adhippāyo. Yato evaṃ, tasmāpi kiñcipi heyyopādeyyarūpaṃ	89	
PA_anya-e08_12n:89_8	yaṃ kiñcideva aṭṭhānāniyojakatādisagurupādasussūsānissayapaṭiladdhavivekapaññāti-	89	
PA_anya-e08_12n:89_9	sayālābhena nāvabujjhanti, na jānantītyattho. Yato ālasiyādidosalesapariggahopi satatācariyasevanavasena	89	
PA_anya-e08_12n:89_10	sirovikiṇṇatādisagurupādapaṅkajambujaparāyano cirenapi kālena nānāvidhasatthantarakataparicayabalena	891	
PA_anya-e08_12n:89_11	pappoti tādisaṃ paññāveyattiyaṃ. Tenevāha bhagavā –	891	
PA_anya-e08_12n:90	“Nihīyati puriso nihīnasevī,	9	
PA_anya-e08_12n:91	Na ca hāyetha kadāci tulyasevī;	9	
PA_anya-e08_12n:92	Seṭṭhamupanamaṃ udeti khippaṃ,	9	
PA_anya-e08_12n:93	Tasmā’ttano uttaritaraṃ bhajethā”ti a. ni. 3.26.	9	
PA_anya-e08_12n:94_0	Tato etādiso paññavāyevettha guṇadosavibhāgavivecane adhikārī, nañño tabbiparīto	94	
PA_anya-e08_12n:94_1	purisapasūti ayametthādhippāyo. Ruḷho atthaviseso. Tenāha “kiṃ tehi pādasussūsā,	94	
PA_anya-e08_12n:94_2	yesaṃ natthi gurūnihā”ti. Ihāti imasmiṃ loke yesaṃ janānaṃ gurūnaṃ kātabbā pādasussūsā	94	
PA_anya-e08_12n:94_3	pādaparicariyā natthi, tehi janehi yathāvuttanayena paññāveyattiyarasānabhiññehi	94	
PA_anya-e08_12n:94_4	kiṃ payojanaṃ, lesamattampi natthi, anadhigatāyevettha eteti adhippāyo. Idāni byatirekamukhena	94	
PA_anya-e08_12n:94_5	āha “ye”tiādi. Ye pubbe katapuññatādisampattisampannā tappādarajehi tesaṃ gurūnaṃ	94	
PA_anya-e08_12n:94_6	pādadhūlīhi okiṇṇā onaddhā gavacchitā, teva sādhū yathāvuttanayena paññāveyattiyena	94	
PA_anya-e08_12n:94_7	abhiññātā sajjanā eva vivekino heyyopādeyyaguṇadosavibhāganiyamanapaññāsampattisamaṅgino	94	
PA_anya-e08_12n:94_8	honti, teyevettha guṇadosavivecane adhigatāti adhippāyo. Sā cāyaṃ gurupādasussūsā	94	
PA_anya-e08_12n:94_9	visiṭṭhādarena karaṇīyāti vaṅkavuttiyā tadabhyāse sādhujane niyojeti.	94	
PA_anya-e08_12n:95_0	4-5. Ye sakalasatthaparicitaññāṇapāṭavā yadi dosamāropayanti, tesaṃ taddosanirākaraṇaṃ	95	
PA_anya-e08_12n:95_1	vinā padesāvabodhanamattena paṇḍitamānīnaṃ vacanassāgurukaraṇaṃ vaṅkavuttiyā dassento	95	
PA_anya-e08_12n:95_2	ca taṃdvāreneva attano anaññasādhāraṇagurugāravataṃ sādhujanehi paramādarena sampādetabbamiti	95	
PA_anya-e08_12n:95_3	dassetuṃ “yesaṃ…pe… kino”ti gāthādvayamāha. Anekasatthānaṃ tipiṭakatakkabyākaraṇādīnaṃ	95	
PA_anya-e08_12n:95_4	anekesaṃ ganthānaṃ antare tatvatthasaṅkhātaabbhantare ucitā savanauggahaṇadhāraṇādivasena	95	
PA_anya-e08_12n:95_5	paricitā paññā sutamayā paññā yesaṃ yehi na sañcitā, dvinnamekakkhaṇe pavattiyābhāvepi	95	
PA_anya-e08_12n:95_6	upacitasamūhabhāvato, pubbakālikapaññāya aparakālikapaññāya anantaraāsevanādipaccayalābhato	95	
PA_anya-e08_12n:95_7	avatthabāhullapavattito vā sañcitabbāpi na rāsikatā. Ete īdisapaññāpāṭavarahitā ime	95	
PA_anya-e08_12n:95_8	sammohabbhāhatā paññāpāṭavābhāvato balappattena mohena visesena pahatā eva kiñcipi	95	
PA_anya-e08_12n:95_9	heyyopādeyyaṃ nāvabujjhanti. Na eke aneketi ca, te ca te satthā ceti ca, tesamantaramiti	95	
PA_anya-e08_12n:95_10	ca, tasmiṃ ucitāti ca sammohena abbhāhatāti ca viggaho. Tena vuttaṃ–	951	
PA_anya-e08_12n:96	“Guṇadosamasatthaññū, jano vibhajate kathaṃ;	9	
PA_anya-e08_12n:97	Adhikāro kimandhassa, rūpabhedopaladdhiya”nti kābyādāsa 1.8.	9	
PA_anya-e08_12n:98_0	Tassattho – asatthaññū jano guṇadosaṃ kathaṃ vibhajate. Tathā hi rūpabhedopaladdhiyaṃ	98	
PA_anya-e08_12n:98_1	nīlapītādirūpavisesāvabodhane andhassa adhikāro abhimukhakaraṇaṃ kiṃ hoti, na bhavatyeva,	98	
PA_anya-e08_12n:98_2	tasmā anekasatthantaragatasuppasannapaññācakkhunā eva guṇadosavivecanaṃ bhavati,	98	
PA_anya-e08_12n:98_3	tadabhāve na bhavatyeva. Idameva vuccate–	98	
PA_anya-e08_12n:99	“Sabbattha satthatoyeva, guṇadosavivecanaṃ;	9	
PA_anya-e08_12n:100	Yaṃ karoti vinā satthaṃ, sāhasaṃ kimatodhika”nti.	10	
PA_anya-e08_12n:101_0	Tassattho – sabbattha guṇadosavivecanaṃ satthatoyeva hoti, satthaṃ vinā satthocitatādisapaññaṃ	101	
PA_anya-e08_12n:101_1	vinā yaṃ karoti guṇāguṇavibhāgaṃ karoti, yaṃ karaṇaṃ atthi, atodhikaṃ sāhasaṃ kiṃ	101	
PA_anya-e08_12n:101_2	āsuṃ kiriyā anupaparikkhanakiriyā nattheva.	101	
PA_anya-e08_12n:102	Iha imasmiṃ loke yesaṃ akatapuññānaṃ janānaṃ gurūnaṃ	10	
PA_anya-e08_12n:103	“Piyo garu bhāvanīyo,	10	
PA_anya-e08_12n:104	Vattā ca vacanakkhamo;	10	
PA_anya-e08_12n:105	Gambhīrañca kathaṃ kattā,	10	
PA_anya-e08_12n:106	No cā’ṭṭhāne niyojako”ti a. ni. 7.37.	10	
PA_anya-e08_12n:107_0	Niddiṭṭhaguṇopetānaṃ ācariyānaṃ kātabbā pādasussūsā pādaparicariyā natthi, tehi kiṃ	107	
PA_anya-e08_12n:107_1	payojanaṃ. Ye katapuññā janā tappādarajokiṇṇā tesaṃ gurūnaṃ pādarajehi gavacchitā,	107	
PA_anya-e08_12n:107_2	teva sādhū janā eva vivekino kalyāṇamittagurupāsanāhi adhigatavisiṭṭhavivekabuddhino	107	
PA_anya-e08_12n:107_3	bhavanti, te eva vivekaṃ jānantīti bhāvo. Sotumicchā sussūsā, taṃ nissāya kattabbapādaparicariyāpi	107	
PA_anya-e08_12n:107_4	tadatthiyā sussūsā nāma hoti. Pādesu sussūsāti ca, tesaṃ pādāti ca, tesu rajānīti	107	
PA_anya-e08_12n:107_5	ca, tehi okiṇṇāti ca viggaho. Sissānaṃ sakalābhibuddhiyā gurupaṭibaddhattā attano	107	
PA_anya-e08_12n:107_6	guṇato adhikatarāyeva sevitabbā. Vuttañhi bhagavatā –	107	
PA_anya-e08_12n:108	“Nihīyati puriso nihīnasevī,	10	
PA_anya-e08_12n:109	Na ca hāyetha kadāci tulyasevī;	10	
PA_anya-e08_12n:110	Seṭṭhamupanamaṃ udeti khippaṃ,	11	
PA_anya-e08_12n:111	Tasmā’ttano uttaritaraṃ bhajethā”ti a. ni. 3.26.	11	
PA_anya-e08_12n:113	Kabbanāṭakanikkhitta-nettacittā kavijjanā;	11	
PA_anya-e08_12n:114	Yaṃkiñci racayante’taṃ, na vimhayakaraṃ paraṃ.	11	
PA_anya-e08_12n:116	Teye’va paṭibhāvanto, so’va bandho savimhayo;	11	
PA_anya-e08_12n:117	Yena tosenti viññūye, tatthāpya’vihitādarā.	11	
PA_anya-e08_12n:118_0	6-7. Evametthānvayabyatirekavasenādhigate dassetvā idāni “kiṃ amhākaṃ kabbanāṭakaparicayābhāveracanāvisesābhiyogopajanitaparissamenā”ti	118	
PA_anya-e08_12n:118_1	olīnavuttino sotujane samussāheti “kabbanāṭakā”tiādinā. Kavippayogasaṅkhāto bandhova	118	
PA_anya-e08_12n:118_2	kavino idanti kabbaṃ. Muttakādivākyasvamuttikādyavayavasabhāvā antaravākyasamudāyasampannaṃ	118	
PA_anya-e08_12n:118_3	vuttajātibhedabhinnaṃ pajjamayaṃ gajjamayaṃ pajjagajjamayaṃ campūnāmakañca, mahāvākyarūpaṃ	118	
PA_anya-e08_12n:118_4	mahākabbañca, taṃ pana mahākabbaṃ saggehi sagganāmakehi paricchedavisesehi bandhyate	118	
PA_anya-e08_12n:118_5	karīyatīti saggabandhoti pavuccati. Tassa tu lakkhaṇaṃ “saggabandhassa mukhaṃ iṭṭhāsīsanaṃ	118	
PA_anya-e08_12n:118_6	siyā paṇāmo vā bandhasambandhino kassaci atthassa niddeso vā”tiādinā anekadhā vaṇṇenti. Taṃ yathā?	118	
PA_anya-e08_12n:119	“Saggabandho mahākabba-muccate tvassa lakkhaṇaṃ;	11	
PA_anya-e08_12n:120	Paṇāmo vatthuniddeso, āsīsāpi ca tammukhaṃ.	12	
PA_anya-e08_12n:121	Itihāsakathubbhūtaṃ, santasannissayampi vā;	12	
PA_anya-e08_12n:122	Catuvaggaphalāyattaṃ, caturodāttanāyakaṃ.	12	
PA_anya-e08_12n:123	Puraṇṇavutuselindu-savitūdayavaṇṇanaṃ;	12	
PA_anya-e08_12n:124	Uyyānasalilakkīḷā, madhupānaratussavaṃ.	12	
PA_anya-e08_12n:125	Vippalambhavivāhehi, kumārodayavaḍḍhihi;	12	
PA_anya-e08_12n:126	Mantadūtappayānāji-nāyakābhyūdayehipi.	12	
PA_anya-e08_12n:127	Alaṅkatamasaṃkhitta-rasabhāvanirantaraṃ;	12	
PA_anya-e08_12n:128	Nātivitthiṇṇasaggehi, piyavuttasusandhibhi.	12	
PA_anya-e08_12n:129	Sabbattha bhinnasaggante-hupetaṃ lokarañjakaṃ;	12	
PA_anya-e08_12n:130	Kabbaṃ kappantaraṭṭhāyi, jāyate sādhvalaṅkatī”ti kābyādāsa 1.14 – 19 gāthā.	13	
PA_anya-e08_12n:131_0	Tattha itihāsakathubbhūtanti purāvuttakathāsannissayaṃ. Santasannissayanti itarasobhanādhikaraṇaguṇarājacaritādinissayaṃ	131	
PA_anya-e08_12n:131_1	vā. Catuvaggaphalāyattanti dhammādicatuvaggaphalāyattaṃ. Dhammo nāma abbhūdayanibbānahetuko.	131	
PA_anya-e08_12n:131_2	Attho nāma vijjābhumyādīnaṃ yathāññāyamajjanaṃ, ajjitānañca rakkhaṇaṃ. Kāmo nāma	131	
PA_anya-e08_12n:131_3	nirayo visayo payogo. Mokkho nāma sabbasaṃsāradukkhanivatti. Caturodāttanāyakanti	131	
PA_anya-e08_12n:131_4	ussāhasattimantasattipabhūsattiyogena caturo kusalo cāgātisayādiyogena udātto udāro	131	
PA_anya-e08_12n:131_5	nāyako vipakkho, paṭipakkho ca yattha, taṃ. Madhu nāma surā. Vippalambho viraho.	131	
PA_anya-e08_12n:131_6	Manto nītivedīhi saha kārīyanicchayo. Dūto sandhānappavatto puriso. Payānaṃ saṅgāmādinimittagamanaṃ.	131	
PA_anya-e08_12n:131_7	Āji sandhyābhāve viggaho. Asaṅkhattarasabhāvanirantaranti asaṃkhittā bahuttā rasā	131	
PA_anya-e08_12n:131_8	siṅgāravīrādayo, bhāvā ratiussāhādayo, tehi nirantaraṃ patthaṭaṃ. Piyavuttasusandhibhīti	131	
PA_anya-e08_12n:131_9	piyāni sutisubhagāni vuttāni indavajirādīni aññamaññasambandhasaṃsaggatāya sobhano	131	
PA_anya-e08_12n:131_10	sandhi aññamaññasaṅgahā yesaṃ saggānaṃ, tehīti.	1311	
PA_anya-e08_12n:132	Punapi yathāvuttesu aṅgesu nagaravaṇṇanādīsu kiñca yathāsambhavaṃ madhupānādirahitampi taññūnaṃ mano rañjeti upādiyateva sabbhīti dassetumāha–	13	
PA_anya-e08_12n:133	“Kabbaṃ na dussataṅgehi, nyūnamapyatra kehici;	13	
PA_anya-e08_12n:134	Bandhaṅgasampadā taññū, kāmamārādhayanti ce”ti kābyādāsa 1.20.	13	
PA_anya-e08_12n:135	Punapi –	13	
PA_anya-e08_12n:136	“Guṇato paṭhamaṃ vatvā, nāyakaṃ tena sattuno;	13	
PA_anya-e08_12n:137	Nirākaraṇamiccesa, maggo pakatisundaro.	13	
PA_anya-e08_12n:138	Vaṃsavīrasutādīni, vaṇṇayitvā ripussapi;	13	
PA_anya-e08_12n:139	Tajjayā nāyakukkaṃsa-kathanañca sukheti no”ti kābyādāsa 1.21 22 gāthā āhu.	13	
PA_anya-e08_12n:140_0	Sabbampetaṃ saddhammāmatarasapānasarasahadayānaṃ samphappalāpavipulavisappavesopaddutakabbanāṭakaparammukhānaṃ	140	
PA_anya-e08_12n:140_1	satatacaritasañcaritaratanabhājanānaṃ sappurisānaṃ kiṃ hadayakhedopajanitaparissameneti	140	
PA_anya-e08_12n:140_2	tadanurūpamevopadassitanti.	140	
PA_anya-e08_12n:141_0	Nāṭakaṃ nāma bharatādināṭyasatthe nānappakāranirūpitarūpaṃ kappaṃ, taṃlakkhaṇekadesabhūtalakkhaṇāni	141	
PA_anya-e08_12n:141_1	pakaraṇādīni nava rūpakāni. Nāṭikā ca etthevāvarumbhanti. Kabbañca nāṭakañca, tesu	141	
PA_anya-e08_12n:141_2	nikkhittaṃ ṭhapitaṃ nettañca cittañca yehīti viggaho. Ke te? Kavino. Tattha nikkhittanettacittavacanena	141	
PA_anya-e08_12n:141_3	sutassa cintanañca ūhāpohamukhena yathuggahitaniyāmaṃ, aviparītatthanicchayanaṃ,	141	
PA_anya-e08_12n:141_4	nicchitassa bhāvanā, nirantarābhiyogo ca dassito. Kabbanāṭakavacanena sutaṃ, cintitaṃ,	141	
PA_anya-e08_12n:141_5	bhāvitañca dassitaṃ. Sute dassite tannissayaṃ sutamayañāṇampi dassitameva siyāti.	141	
PA_anya-e08_12n:141_6	“Kabbanāṭakanikkhittanettacittā”ti iminā sutacintābhāvanānukkamena sampāditapaññāpāṭavānaṃ	141	
PA_anya-e08_12n:141_7	kabbaracanāya sāmatthiyaṃ dasseti. Hoti hi tādisānaṃ taṃsutādi bandhanakāraṇaṃ. Vuttañhi –	141	
PA_anya-e08_12n:142	“Sābhāvikī ca paṭibhā,	14	
PA_anya-e08_12n:143	Sutañca bahu nimmalaṃ;	14	
PA_anya-e08_12n:144	Amando cābhiyogoyaṃ,	14	
PA_anya-e08_12n:145	Hetu hotiha bandhane”ti kābyādāsa 1.103 gāthā.	14	
PA_anya-e08_12n:146_0	Yaṃkiñcīti attano cittāruḷhaṃ yaṃkiñci bandhajātaṃ. Iminā pana aniyamavacanena attano	146	
PA_anya-e08_12n:146_1	tattha ādarābhāvaṃ dīpeti. Racayanti karonti. Etaṃ tehi racitaṃ bandhajātaṃ paraṃ	146	
PA_anya-e08_12n:146_2	accantameva vimhayakaraṃ na hoti, tādisopāyasampattisampannassa upeyyasampattisabbhāvato	146	
PA_anya-e08_12n:146_3	anacchariyamevāti adhippāyo. Tattha tesu kabbanāṭakesu racanāvisesaekantopāyabhūtesu	146	
PA_anya-e08_12n:146_4	avihitādarāapi sutādivasena akatādarāpi ye sappurisā paññavanto yena bandhavisesena	146	
PA_anya-e08_12n:146_5	viññū guṇadosaviduno satthaññuno paṇḍitajane tosenti pīṇenti. Tosentiyeva hi te tādise	146	
PA_anya-e08_12n:146_6	sābhāvikipaṭibhāvirahepi etādisesu atthesu sutacintābhāvanāvasena vāyamantā. Vuttañhi –	146	
PA_anya-e08_12n:147	“Na vijjatī yajjapi pubbavāsanā-	14	
PA_anya-e08_12n:148	Guṇānubandhi paṭibhānamabbhutaṃ;	14	
PA_anya-e08_12n:149	Sutena vācu’ssahanenupāsitā,	14	
PA_anya-e08_12n:150	Dhuvaṃ karotyeva kamapyanuggaha”nti kābyādāsa 1.104 gāthā.	15	
PA_anya-e08_12n:151_0	Paṭibhāvanto heyyopādeyyaparicchedalakkhaṇapaññāya paññavanto nāma, teyeva sappurisā.	151	
PA_anya-e08_12n:151_1	Savimhayo “kīdisāyaṃ, tādisopāyantararahitānampi etādiso bandho siyā”ti vimhayena	151	
PA_anya-e08_12n:151_2	saha vattamānopi. Sova bandho tameva bandhanaṃ tādisopāyasampattivirahenopeyyasampattiyā	151	
PA_anya-e08_12n:151_3	sabbhāvato, nāññoti.	151	
PA_anya-e08_12n:152_0	6-7. Idāni kabbanāṭakesu aparicitānamamhākaṃ gantharacanāsabhāvāvabodhova kutoti	152	
PA_anya-e08_12n:152_1	osakkante “kabbanāṭakā”digāthādvayena samussāheti. Kabbanāṭakanikkhittanettacittā	152	
PA_anya-e08_12n:152_2	kabbanāṭakesu sutānulokanacintābhāvanāvasena ṭhapitanettacittā kavijjanā kabbakārakā	152	
PA_anya-e08_12n:152_3	yaṃ kiñci attano abhimataṃ racayanti karonti, etaṃ bandhanaṃ paraṃ atisayena na vimhayakaraṃ	152	
PA_anya-e08_12n:152_4	acchariyakaraṃ na hoti, nirantarābhiyogato siddhopāyamūlapaññāsampadāya upeyyabhūtaganthasaṅkharaṇaṃ	152	
PA_anya-e08_12n:152_5	bhavatyevāti adhippāyo. Kavino idaṃ kabbanti ca, naṭakassa idaṃ nāṭakaṃ, naccagītādi.	152	
PA_anya-e08_12n:152_6	Idha pana tappaṭipādakakathāpakāsakagantho nāṭakaṃ nāma. Kabbañca nāṭakañcāti ca,	152	
PA_anya-e08_12n:152_7	kabbanāṭakesu nikkhittaṃ nettacittaṃ yehīti ca viggaho. Ye janā tattha tesu kabbanāṭakesu	152	
PA_anya-e08_12n:152_8	avihitādarāpi savanadhāraṇādivasena akatasambhamā eva viññū yena gantharacanāvisesena	152	
PA_anya-e08_12n:152_9	tosenti pīṇenti, teyeva paṭibhāvanto paṭibhānasaṅkhātapaññavanto bhavanti. Sova bandho	152	
PA_anya-e08_12n:152_10	savimhayo aññesaṃ uppajjamānavimhayena sahito. Paṭibhā etesaṃ atthīti ca, saha vimhayena	1521	
PA_anya-e08_12n:152_11	vattatīti ca, avihito ādaro yehīti ca viggaho. Bāhirasatthābhiyogābhāvepi pubbavāsanābhāvepi	1521	
PA_anya-e08_12n:152_12	iha nirantarābhiyogaṃ karonto tādisasāmatthiyaṃ sādhetīti vuttaṃ hoti. Vuttañhi –	1521	
PA_anya-e08_12n:153	“Na vijjatī yajjapi pubbavāsanā-	15	
PA_anya-e08_12n:154	Guṇānubandhi paṭibhānamabbhutaṃ;	15	
PA_anya-e08_12n:155	Sutena vācu’ssahanenupāsitā,	15	
PA_anya-e08_12n:156	Dhuvaṃ karotyeva kamapyanuggaha”nti kābyādāsa 1.104 gāthā.	15	
PA_anya-e08_12n:157_0	Tassattho – yadi pubbavāsanāguṇānubandhī atītajātiyā paricayavāsanāguṇassa anubalappadānavasena	157	
PA_anya-e08_12n:157_1	anubandho yassatthi, tādisaṃ abbhutaṃ paṭibhānaṃ na vijjatipi, tathāpi sutena savanena	157	
PA_anya-e08_12n:157_2	ussahanena paguṇakaraṇādivācussahanena vā upāsitā katagurupāsanā vācā kamapi anuggahaṃ	157	
PA_anya-e08_12n:157_3	kiñcipi paññāpāṭavaṃ dhuvaṃ ekantena karoti evāti.	157	
PA_anya-e08_12n:158_0	Ettha kabbaṃ nāma muttakakulakādivākyavasena ca avayavasabhāvehi tesaṃyeva antaravākyāvayavasamūhehi	158	
PA_anya-e08_12n:158_1	paripuṇṇaṃ vuttavisesehi pabhedagataṃ kevalaṃ pajjamayaṃ vā gajjamayaṃ vā campūtikhyātapajjagajjamayaṃ	158	
PA_anya-e08_12n:158_2	vāti mahāvākyasabhāvena ca tiṭṭhati. Nāṭakaṃ nāma bharatādinaṭasatthagatanānappakāradassitasabhāvaṃ.	158	
PA_anya-e08_12n:158_3	Kabbañca idheva dassitalakkhaṇato ekadesayuttappakaraṇādinavarūpakāni ca nāṭikā ca	158	
PA_anya-e08_12n:158_4	bhavanti. Kabbalakkhaṇaṃ pana evaṃ daṭṭhabbaṃ–	158	
PA_anya-e08_12n:159	“Saggabandho mahākabba-muccate tvassa lakkhaṇaṃ;	15	
PA_anya-e08_12n:160	Paṇāmo vatthuniddeso, āsīsāpi ca tammukhaṃ.	16	
PA_anya-e08_12n:161	Itihāsakathubbhūtaṃ, santasannissayampi vā;	16	
PA_anya-e08_12n:162	Catuvaggaphalāyattaṃ, caturodāttanāyakaṃ.	16	
PA_anya-e08_12n:163	Puraṇṇavutuselindu-savitūdayavaṇṇanaṃ;	16	
PA_anya-e08_12n:164	Uyyānasalilakkīḷā, madhupānaratussavaṃ.	16	
PA_anya-e08_12n:165	Vippalambhavivāhehi, kumārodayavaḍḍhihi;	16	
PA_anya-e08_12n:166	Mantadūtappayānāji-nāyakābhyūdayehipi.	16	
PA_anya-e08_12n:167	Alaṅkatamasaṃkhitta-rasabhāvanirantaraṃ;	16	
PA_anya-e08_12n:168	Nātivitthiṇṇasaggehi, piyavuttasusandhibhi.	16	
PA_anya-e08_12n:169	Sabbattha bhinnasaggante-hupetaṃ lokarañjakaṃ;	16	
PA_anya-e08_12n:170	Kabbaṃ kappantaraṭṭhāyi, jāyate sādhvalaṅkatī”ti kābyādāsa 1.14 – 19 gāthā.	17	
PA_anya-e08_12n:171_0	Tassattho – saggabandho saggasaṅkhātehi paricchedavisesehi bandho “mahākabba”nti	171	
PA_anya-e08_12n:171_1	uccate. Assa lakkhaṇaṃ tu vuccateti sambandho kākakkhigoḷakanayena tammukhaṃ tassa	171	
PA_anya-e08_12n:171_2	kabbassa ādi pana paṇāmo devatānamassanaṃ vā, vatthuniddeso –	171	
PA_anya-e08_12n:172	“Astyuttarasyāṃ digi devatātma,	17	
PA_anya-e08_12n:173	Himālayo nāma nagādhirāja?;	17	
PA_anya-e08_12n:174	Pūvāpareṅa vārinidhī vigāhya,	17	
PA_anya-e08_12n:175	Sthita? Pathijhā iva mānadaṇḍa?” kumārasambhava 1.1..	17	
PA_anya-e08_12n:176	Iccādibandhasambandhino kassaci vatthuno dassanaṃ, āsīsāpi “mayhaṃ pīṇayataṃ mana” miccādiiṭṭhāsīsanaṃ vā bhavati.	17	
PA_anya-e08_12n:177_0	Itihāsakathubbhūtaṃ purāvuttakathāsannissayaṃ vā santasannissayampi sobhanānampi	177	
PA_anya-e08_12n:177_1	rājacariyādinissayaṃ vā catuvaggaphalāyattaṃ lokiyalokuttarasukhakāraṇaṃ dhammo,	177	
PA_anya-e08_12n:177_2	vijjābhūmiādīnaṃ sañcayo, sañcitānaṃ rakkhā ca attho, apāyasaṃvattanikapañcakāmaguṇasaṅkhāto	177	
PA_anya-e08_12n:177_3	kāmo, sabbadukkhā nivattihetu mokkho cāti catuvaggaphalādhīnaṃ caturodāttanāyakaṃ	177	
PA_anya-e08_12n:177_4	ussāhasattimantasattipabhūsattiyogato caturo dakkho cāgātisayādiyogena udātto uḷāro	177	
PA_anya-e08_12n:177_5	sapakkho, vipakkho vā nāyako yattha, taṃ yathāvuttaṃ puraṇṇavutuselindu-savitūdayavaṇṇanaṃ	177	
PA_anya-e08_12n:177_6	puraṃ nagaraṃ, aṇṇavaṃ sāgaraṃ, utu hemantavasantādiutu, selaṃ pabbato, indusavitūdayo	177	
PA_anya-e08_12n:177_7	candasūriyānaṃ udayo cāti imesaṃ vaṇṇanaṃ yattha, taṃ. Savitāti ettha tupaccayanto.	177	
PA_anya-e08_12n:177_8	Uyyānasalilakkīḷāmadhupānaratussavaṃ uyyānakīḷāsurāpānaratikīḷāsaṅkhāto ussavo yattha,	177	
PA_anya-e08_12n:177_9	taṃ vippalambhavivāhehi dārāviyogadārapariggahehi ca kumārodayavaḍḍhihi kumāruppattikumāravaḍḍhīhi	177	
PA_anya-e08_12n:177_10	ca mantadūtappayānājināyakābhyūdayehi nītijānanapaññā manto, sandhānakārako dūto,	1771	
PA_anya-e08_12n:177_11	yuddhābhigamanaṃ payānaṃ, yuddhasaṅkhāto āji, sapakkhanāyakassa abhivaḍḍhisaṅkhāto	1771	
PA_anya-e08_12n:177_12	abhyūdayo cāti imehi alaṅkataṃ sajjitaṃ asaṃkhitta…pe… ntaraṃ asaṃkhittā vitthārā	1771	
PA_anya-e08_12n:177_13	rasā siṅgārādayo aṭṭha bhāvā ratiussāhādayo cāti imehi nirantaraṃ vitthiṇṇaṃ piyavuttasusandhibhi	1771	
PA_anya-e08_12n:177_14	sutisubhagehi indavajirādīhi vuttehi pubbāparasambandhaparicchedatāya sobhanā sandhi	1771	
PA_anya-e08_12n:177_15	yesaṃ saggānaṃ, tehi sabbattha sabbasmiṃ paricchede bhinnasaggantehi bhinnasaggā	1771	
PA_anya-e08_12n:177_16	pariyosānā yesaṃ, tehi nātivitthiṇṇasaggehi nātivitthārasaggasaṅkhātehi paricchedehi	1771	
PA_anya-e08_12n:177_17	upetaṃ yuttaṃ sādhvalaṅkati sobhanālaṅkāravantaṃ kabbaṃ lokarañjakaṃ taṃ samānaṃ	1771	
PA_anya-e08_12n:177_18	kappantaraṭṭhāyi kappanirantaraṭṭhāyi kappantare ṭhāyi vā jāyate. Ettha madhupānādirahitapuravaṇṇanādayopi	1771	
PA_anya-e08_12n:177_19	taññūnaṃ cittaṃ ārādheti ce, taṃpyaduṭṭhaṃ. Vuttañhi –	1771	
PA_anya-e08_12n:178	“Kabbaṃ na dussataṅgehi, nyūnamapyatra kehici;	17	
PA_anya-e08_12n:179	Bandhaṅgasampadā taññū, kāmamārādhayanti ce”ti.	17	
PA_anya-e08_12n:180_0	Tassattho – atra imesu kabbaṅgesu majjhe kehici aṅgehi kehici avayavehi nyūnamapi	180	
PA_anya-e08_12n:180_1	ūnamapi, nisaddotratabbhāve. Kabbaṃ na dussati, taṃ pana adussanaṃ bandhaṅgasampadā	180	
PA_anya-e08_12n:180_2	racitapuravaṇṇanādiaṅgasampadā taññū kabbaññū jane kāmaṃ icchānurūpaṃ ce ārādhayanti,	180	
PA_anya-e08_12n:180_3	evaṃ sante bhavati. Punapi nāyakavaṇṇanāsu sapakkhanāyakaṃ vaṇṇetvā tena nirākaraṇabhāvampi.	180	
PA_anya-e08_12n:180_4	No ce, paccatthikaṃ vaṇṇetvā attano nāyakena tassābhibhavanampi vaṇṇetuṃ vaṭṭati. Vuttañhi –	180	
PA_anya-e08_12n:181	“Guṇato paṭhamaṃ vatvā, nāyakaṃ tena sattuno;	18	
PA_anya-e08_12n:182	Nirākaraṇamiccesa, maggo pakatisundaro.	18	
PA_anya-e08_12n:183	Vaṃsavīrasutādīni, vaṇṇayitvā ripussapi;	18	
PA_anya-e08_12n:184	Tajjayā nāyakukkaṃsa-kathanañca sukheti no”ti.	18	
PA_anya-e08_12n:186	Bandho ca nāma saddatthā, sahitā dosavajjitā;	18	
PA_anya-e08_12n:187	Pajjagajjavimissānaṃ, bhedenā’yaṃ tidhā bhave.	18	
PA_anya-e08_12n:188_0	8. Evametehi sotujanasamussāhanaṃ dassetvā idāni kattumicchitabandhoti vuttaṃ bandhassa	188	
PA_anya-e08_12n:188_1	lakkhaṇaṃ kattumārabhate “bandho cā”tiādi. Dosavajjitā dosehi saddanissitehi, atthanissitehi	188	
PA_anya-e08_12n:188_2	ca virodhehi vajjitā pariccattā, te vā vajjitā yehi, saddatthā sahitā ekībhūtā. Vuttalakkhaṇā	188	
PA_anya-e08_12n:188_3	yehi te pubbācariyehi sahitā vuccanti. Sahitānaṃ bhāvo sahadayahilādakāraṇaṃ sādhyaṃ	188	
PA_anya-e08_12n:188_4	sāhiccaṃ. Iti dosavajjite sahite saddatthe pasiddhabhāvena anuvaditvā bandho nāma	188	
PA_anya-e08_12n:188_5	sabhāvavuttivaṅkavuttialaṅkāravuttivasena tividhopīti appasiddhaṃ bandhasarīraṃ vidhīyate	188	
PA_anya-e08_12n:188_6	yathā “yo kuṇḍalī, so devadatto”ti. Casaddovattabbantarassa samuccayo, kiñcīti attho.	188	
PA_anya-e08_12n:189_0	Tattha jātiguṇakriyādabbalakkhaṇo saddānamattho mukhyo catubbidho hoti. Mukhyassatthassa	189	
PA_anya-e08_12n:189_1	catubbidhattā tividhesu saddesu tabbācako catubbidho hoti jātisaddo guṇasaddo kriyāsaddo	189	
PA_anya-e08_12n:189_2	dabbasaddoti. Tividho hi saddo vācako lakkhaṇiko byañjakoti byāpārabhedena. Byāpāro	189	
PA_anya-e08_12n:189_3	ca nāma saddassa’tthappatītikārittameva. So hi tividho mukhyo lakkhaṇo byañjanasabhāvo	189	
PA_anya-e08_12n:189_4	ceti. Tattha jātyādinirantaratthavisayo saddabyāpāro mukhyo. Soyeva abhidhāti uccate.	189	
PA_anya-e08_12n:189_5	Taṃbyāpāravā abyavahitajātyādisakehi tamatthaṃ mukhyabhāvena yo vadati goādiko, so	189	
PA_anya-e08_12n:189_6	vācako. Saddantaratthavisayaniddiṭṭho saddabyāpāro lakkhaṇo. Sā duvidhā suddhā, upacāramissā	189	
PA_anya-e08_12n:189_7	ceti. Tattha suddhā yathā “go muccatu, mañcā ugghosenti, gaṅgāyaṃ ghoso”ti. Ettha	189	
PA_anya-e08_12n:189_8	gosaddena visesanaṃ gottasāmaññamevoccate, na tu gobyatti. Vuttañhi –	189	
PA_anya-e08_12n:190	“Visesyaṃnābhidhā gacche, khīṇasatti visesane”ti kābyappakāse dutiyaullāse āgatanyāyo’yaṃ.	19	
PA_anya-e08_12n:191_0	Sāmaññassa byāpakattā, asarīrattā ca. Tattha bandhanamocanāni na sambhavantīti attano	191	
PA_anya-e08_12n:191_1	nissayabhūtā gobyatti ākaḍḍhīyate, tathā mañcānamugghosanaṃ na sambhavatīti attano	191	
PA_anya-e08_12n:191_2	ugghosanakriyāsiddhyatthaṃ mañcasamaṅgino purisā ākaḍḍhīyanti. Tathā gaṅgāsaddavāccassa	191	
PA_anya-e08_12n:191_3	jalappavāhassa ghosappatyākaratā na sambhavatīti gaṅgāsaddo attanobhidheyyassodakappavāhassa	191	
PA_anya-e08_12n:191_4	nikaṭaṃ taṭaṃ lakkheti. Upacārassānekappakārattā upacāramissā lakkhaṇāpyanekadhā	191	
PA_anya-e08_12n:191_5	siyā. Yathā katthaci kāraṇe kārīyamupacariyate, yathā “āyu ghata”nti. Katthaci kāraṇakāriyānamabhedo	191	
PA_anya-e08_12n:191_6	yathā “āyuyeveda”nti. Katthaci upamāne upameyyamupacarīyate, yathā “go bāhiko”ti.	191	
PA_anya-e08_12n:191_7	Katthaci abhedo tesaṃ, yathā “goyevāya”nti. Katthaci tadādhāratāya tadatthatāya (ka.)	191	
PA_anya-e08_12n:191_8	taṃbyapadeso, yathā “padīpaṭṭhā kapallikā padīpo”ti. Katthaci taṃkammasambandhā taṃbyapadeso,	191	
PA_anya-e08_12n:191_9	yathā “avaḍḍhakīpi vaḍḍhakī aya”nti. Katthaci saṃsāmisambandhā, yathā “rājasambandhī	191	
PA_anya-e08_12n:191_10	puriso rājāya”nti. Katthaci avayave samudāyabyapadeso, yathā “paṭekadese paṭasaddo” iccādi.	1911	
PA_anya-e08_12n:192_0	Lakkhaṇāya nissayo saddo lakkhaṇiko. Byañjanasabhāvo pana parapariyāyo saddassa tatiyo	192	
PA_anya-e08_12n:192_1	byāpāro. Tassa nissayo saddo byañjanako. Iccetaṃ tiṇṇaṃ saddānaṃ vasena atthopi tividho	192	
PA_anya-e08_12n:192_2	hoti vācco lakkhaṇiyo byaṅgyoti. Tattha byaṅgyoyevattho bandhasatthā vuccate. Teneva	192	
PA_anya-e08_12n:192_3	padhānabyaṅgyo bandho uttamo, apadhānabyaṅgyo majjhimo, abyaṅgyo adhamo, byaṅgyena	192	
PA_anya-e08_12n:192_4	vinā bandho nijjīvo siyāti pubbācariyānaṃ pavatti, sabhāvavutti bandhopi tu nijjīvoti	192	
PA_anya-e08_12n:192_5	nāsaṅkanīyo. Yasmā kavīnaṃ lokavohārakosallaṃ sabhāvavuttiyeva gameti. Yo hi sakalalokaṭṭhitiṃ	192	
PA_anya-e08_12n:192_6	na jānāti, so kaviyeva na hotīti.	192	
PA_anya-e08_12n:193_0	Athettha tividhampi atthaṃ tādisajanāvabodhatthaṃ samudāharissāma “munindavadanambhoje”tyādi.	193	
PA_anya-e08_12n:193_1	Ettha vāṇīsaddassa saddhammasaṅkhāto attho vāccattho. Vāṇī nāma cetanā, tassaṃ yāva	193	
PA_anya-e08_12n:193_2	devatatthaṃ nāropyate, tāva tappatī attano manosampīṇanaāsīsanā na saṃgacchatīti	193	
PA_anya-e08_12n:193_3	vākyasāmatthiyāyeva vāṇiyaṃ sāyamocityabhedena devatāsaddassa āropitottho lakkhaṇiyo.	193	
PA_anya-e08_12n:193_4	Tathā vadanasaddassāpi mukhaṃ vāccattho. Ambhojasaddassa samāropitottho lakkhaṇiyo.	193	
PA_anya-e08_12n:193_5	Manosampīṇanassa tu aññathā anupapattiyā passaddhyādikkamena yathābhūtāvabodhasambhavā	193	
PA_anya-e08_12n:193_6	anāyāsena vicittānekasaddatthapaṭibhānena ganthaparisamattisaṅkhātā yathicchitatthanipphatti	193	
PA_anya-e08_12n:193_7	hoteva, ayaṃ byaṅgyattho. Tabbācakā saddā vācakalakkhaṇikabyañjakā hontīti evaṃ sabbattha	193	
PA_anya-e08_12n:193_8	saddatthavicāro gantabbo.	193	
PA_anya-e08_12n:194_0	Tamevaṃ yathāvuttabandhasarīraṃ katividhamiccāha “pajje”ccādi. Ayaṃ yathāvutto bandho	194	
PA_anya-e08_12n:194_1	bandhasarīraṃ tidhā bhave tippakārena siyā, nādhikaṃ nāpyūnaṃ. Kathaṃ? Pajjagajjavimissānaṃ	194	
PA_anya-e08_12n:194_2	bhedena pajjasabhāvādīnaṃ visesena tidhā bhaveti pakataṃ. Tattha pajjaṃ nāma amhehiyeva	194	
PA_anya-e08_12n:194_3	viracitavuttodayākhye chandasi nirūpitā vuttajātippabhedā catuppadikatthā nirūpito	194	
PA_anya-e08_12n:194_4	muttakādipi vuttajātippakāroyeva. Tenevettha tesamadassanaṃ. Tesu ekagāthā niṭṭhitatthā	194	
PA_anya-e08_12n:194_5	sappadhānā gāthantarānirapekkhā muttakaṃ, ekakriyādānena aññamaññasāpekkhā niṭṭhitatthā	194	
PA_anya-e08_12n:194_6	paccekaṃ aniṭṭhitatthā gāthā kulakaṃ, nānābhittiyo bhinnakiriyo sappadhānā gāthā	194	
PA_anya-e08_12n:194_7	koso viya ṭhapitā koso, ekabhittipadosādikaṃ vaṇṇetuṃ samudāyena pavattā bhinnakriyā	194	
PA_anya-e08_12n:194_8	gāthā saṅghāto, sopi catubbidho pajjappakāro yathāvuttasaggabandhovāti viññātabbaṃ.	194	
PA_anya-e08_12n:194_9	Gajjaṃ nāma pādasanniṭṭhānarahito syādyantatyādyantappabandho. Tassa tu dve pakārā	194	
PA_anya-e08_12n:194_10	ākhyāyikā, kathāti. Vimissaṃ pajjagajjamayaṃ nāṭakappakaraṇādi, campū jātakamālādikā ca.	1941	
PA_anya-e08_12n:195_0	8. Idāni sañjānanābhilāsīnaṃ alaṅkāranissitaṃ bandhasarīraṃ, sova bandhoti adhikataṃ,	195	
PA_anya-e08_12n:195_1	“yo kuṇḍalī, so devadatto”ti pasiddhakuṇḍalittānuvādena appasiddhassa devadattattavidhānaṃ	195	
PA_anya-e08_12n:195_2	viya dassento “bandho”ccādimāha. Tattha bandho nāma ca bandhanaṃ pana. Dosavajjitā	195	
PA_anya-e08_12n:195_3	saddatthanissitadosehi pariccattā, te vā vajjitā etehi tādisā. Sahitā aññamaññānurūpatthena	195	
PA_anya-e08_12n:195_4	sahabhāvaṃ gatā. Saddatthā saddo, attho ca. Evaṃpakārehi tu īdisasaddatthānaṃ viññūnaṃ	195	
PA_anya-e08_12n:195_5	tuṭṭhijanakaaññamaññānurūpaguṇasahitānaṃ bhāvoti vacanatthena “sāhicca”miti vadanti.	195	
PA_anya-e08_12n:195_6	Saddatthāti ettha saddatthānaṃ kiṃ nānākaraṇanti? Saddo pana atthappatītiyaṃ attano	195	
PA_anya-e08_12n:195_7	mukhyabyāpāraṃ lakkhaṇabyāpāraṃ byañjanasabhāvabyāpārañceti tividhaṃ byāpārabhedena.	195	
PA_anya-e08_12n:195_8	Kamato vācako lakkhaṇiko byañjanako ceti tividho. Tathā atthopi vācco lakkhaṇiyo	195	
PA_anya-e08_12n:195_9	byaṅgyo cebhi tividho. Atra tu vācako saddo attanā dīpetabbamukhyatthassa jātiguṇakriyādabbabhedena	195	
PA_anya-e08_12n:195_10	catubbidhattā sayampi jātiguṇakriyādabbasaddavasena catubbidho. Vācakasaddassa mukhyabyāpāro	1951	
PA_anya-e08_12n:195_11	“abhidhā”ti ca voharīyati. So mukhyabyāpāro jātyādīhi abyavahitattheva vattate. Tathā	1951	
PA_anya-e08_12n:195_12	hi “go nīlaṃ pācako visāṇi”ccādo goādisaddānaṃ mukhyabyāpāro gopiṇḍanīlapaṭapācakakattusiṅgīti	1951	
PA_anya-e08_12n:195_13	dabbānaṃ visesanabhūtajātiguṇakriyādabbesveva pavattati, na pana jātyādīnaṃ nissayabhūtagopiṇḍādīsūti. Vuttaṃ hi–	1951	
PA_anya-e08_12n:196	“Visesyaṃ nābhidhā gacche, khīṇasatti visesane”ti kābyappakāse dutiyaullāse āgatanyāyo’yaṃ.	19	
PA_anya-e08_12n:197	Tassattho – visesane visesanabhūtajātyādimhi khīṇasatti khīṇabyāpāravatī abhidhā mukhyabyāpārova visesyaṃ dabbaṃ na gacche na pāpuṇātīti.	19	
PA_anya-e08_12n:198_0	Jātyādīnaṃ nissayagopiṇḍādikaṃ abhidhā na vadati ce, evañca sati “go gacchati, nīlaṃ	198	
PA_anya-e08_12n:198_1	nivāseti, pācako āgacchati, siṅgī dhāvati”ccādīsu jātyādivisiṭṭhagopiṇḍādīnaṃ goādisaddassa	198	
PA_anya-e08_12n:198_2	kathaṃ vācakattaṃ yujjatīti? Dabbādhīnajātiguṇādīsu vuttesu tabbisiṭṭhassa dabbassa	198	
PA_anya-e08_12n:198_3	pariyāyato vācakattā. Nippariyāyato pana suddhalakkhaṇabyāpārasseva visayo. Lakkhaṇabyāpāropi	198	
PA_anya-e08_12n:198_4	suddho upacāramissoti duvidho. Tattha suddho lakkhaṇabyāpāro jātyādivajjitatthavisayo.	198	
PA_anya-e08_12n:198_5	Tathā hi “go gacchati, nīlaṃ nivāseti, pācako āgacchati, siṅgī dhāvati, mañcā ugghosenti,	198	
PA_anya-e08_12n:198_6	gaṅgāyaṃ ghoso”tyādīsu jātiguṇakriyāsiṅgadabbamañcagaṅgādīnaṃ gamanādīhi yogāsambhavato	198	
PA_anya-e08_12n:198_7	jātiguṇādayo atikkamma yathākkamaṃ gamananivāsanaāgamanadhāvanaugghosanaghosādīnaṃ	198	
PA_anya-e08_12n:198_8	nissayabhūtagopiṇḍādayo parāmasati.	198	
PA_anya-e08_12n:199_0	Misso tu upacārabhedena bahuvidho. Tathā hi katthaci kāraṇe kāriyamupacarīyate, yathā	199	
PA_anya-e08_12n:199_1	“āyughata”nti, ettha āyuvaḍḍhanakāraṇabhūte ghate kāriyabhūtaāyuno vohāro āropito	199	
PA_anya-e08_12n:199_2	hoti. Uparipi upacāro yathāyogaṃ yojetabbo. Ataṃsabhāve hi taṃsabhāvāropanaṃ upacāro.	199	
PA_anya-e08_12n:199_3	Katthaci kāraṇakāriyānamabhedo, yathā “āyuyeva ghata”nti. Katthaci upameyyaupamānopacāro,	199	
PA_anya-e08_12n:199_4	yathā “go bāhiko”ti. Katthaci upamānaupameyyānamabhedo, yathā “goyevāyaṃ bāhiko”ti.	199	
PA_anya-e08_12n:199_5	Katthaci tadādhāratāya tadūpacāro, yathā “padīpaṭṭhā kapallikā padīpo”ti. Katthaci	199	
PA_anya-e08_12n:199_6	kriyāsambandhena taṃbyapadeso, yathā “avaḍḍhakīpi vaḍḍhakī aya”nti. Katthaci saṃsāmisambandhena	199	
PA_anya-e08_12n:199_7	taṃbyapadeso, yathā “rājavallabhopi rājā aya”nti. Katthaci avayave samudāyabyapadeso,	199	
PA_anya-e08_12n:199_8	yathā “paṭo daḍḍho”ti. Iminā mukhena upacārabhedo daṭṭhabbo. Byañjanasabhāvabyāpāro	199	
PA_anya-e08_12n:199_9	eva “dhana”nti ca vuccati, tassa tatiyabyāpārassa visayo tādisavākyameva vāti daṭṭhabbo.	199	
PA_anya-e08_12n:200	Ettha byaṅgyatthaṃ bandhassa jīvitamiti ca, byaṅgyatthapadhānaṃ bandhamuttamanti ca, byaṅgyatthapadhānarahitaṃ majjhimanti ca, abyaṅgyabandhaṃ adhamamiti ca vadanti. Honti cettha –	20	
PA_anya-e08_12n:201	Atthappatītiyaṃ sadda-byāpāro tividho bhave;	20	
PA_anya-e08_12n:202	Mukhyo lakkhaṇabyañjana-sabhāvo cāti ettha tu.	20	
PA_anya-e08_12n:203	Abhidhāparapariyāyo, byāpāro paṭhamo bhave;	20	
PA_anya-e08_12n:204	Dhanantāparapariyāyo, byāpāro tatiyo puna.	20	
PA_anya-e08_12n:205	Mukhyo nirantaratthesu, lakkhaṇā tu tirohite;	20	
PA_anya-e08_12n:206	Atthe’taro tu vākyassa, attheyeva pavattati.	20	
PA_anya-e08_12n:207	Byāpārassa pabhedena, tidhā saddopi vācako;	20	
PA_anya-e08_12n:208	Lakkhaṇiko byañjakoti, tadatthopi tidhā mato.	20	
PA_anya-e08_12n:209	Vācco lakkhaṇiyo byaṅgyo-ccevaṃ saddesu vācako;	20	
PA_anya-e08_12n:210	Jātiguṇakriyādabba-bhedena so catubbidho.	21	
PA_anya-e08_12n:211	Vāccatthassa catuddhāva, bhinnattā jātiādito;	21	
PA_anya-e08_12n:212	Jātyādīnaṃ pabhedena, tathā lakkhaṇiko mato.	21	
PA_anya-e08_12n:213	Upacārabahuttena, bhede satipi tassa tu;	21	
PA_anya-e08_12n:214	Byañjako tu anaññattā, visuṃ tehi na vuccatīti.	21	
PA_anya-e08_12n:215_0	Lakkhaṇato evaṃ veditabbaṃ – “munindavadanambhoje” tyādigāthāyaṃ vadanasaddassa mukhattho	215	
PA_anya-e08_12n:215_1	vāccattho, āropitaambhojattho lakkhaṇiyattho. Ambhojasaddassa padumattho vāccattho,	215	
PA_anya-e08_12n:215_2	upacaritamukhattho lakkhaṇiyattho. Vāṇisaddassa saddhammasaṅkhāto attho vāccattho,	215	
PA_anya-e08_12n:215_3	āropitadevatāattho lakkhaṇiyattho. Ettha āsīsanā nāma yathāvuttanayena puññātisayatā,	215	
PA_anya-e08_12n:215_4	tato idha abhimatatthabādhakākusalanivāraṇañca kusalānamanubalappadānañca tato kāyacittapīḷāvigamo	215	
PA_anya-e08_12n:215_5	ca tato sukhappaṭilābho ca tato cittasamādhānañca tatoyeva anekavidhatthāvabodho	215	
PA_anya-e08_12n:215_6	ca tato abhimataganthaparisamatti ca bhavatītyayaṃ vākyasāmatthiyato laddhattho byaṅgyatto.	215	
PA_anya-e08_12n:215_7	Taṃtaṃatthappakāsakā saddā vācakalakkhaṇikabyañjanakā nāma bhavanti. Evaṃ saddasaddatthavicāro veditabbo.	215	
PA_anya-e08_12n:216_0	Idāni pakāsitabandhassa bhedaṃ vadati “pajjā”dinā. Ayaṃ vuttalakkhaṇo bandho pajjagajjavimissānaṃ	216	
PA_anya-e08_12n:216_1	bhedena gāthācuṇṇiyatadubhayamissānaṃ vasena tidhā bhave. Saddo ca attho ceti ca,	216	
PA_anya-e08_12n:216_2	sahabhāvaṃ itā pattāti ca, dosehi vajjitā, dose vā vajjitā yehīti ca, pajjañca gajjañca	216	
PA_anya-e08_12n:216_3	vimissañceti ca viggaho. Iha pajjaṃ nāma muttakakulakakosakasaṅghātavasena catuppabhedaṃ	216	
PA_anya-e08_12n:216_4	chandasi niddiṭṭhavuttavisesaviracitaṃ catuppadikagāthābandhaṃ. Tattha muttakaṃ nāma	216	
PA_anya-e08_12n:216_5	niṭṭhitatthā sappadhānā ekā gāthā, kulakaṃ nāma paccekamaniṭṭhitatthā aññamaññasāpekkhā	216	
PA_anya-e08_12n:216_6	ekakriyādvārikā nānāgāthā, kosako nāma nānāvidhavaṇṇanābhūmikā bhinnakriyādvārappavattā	216	
PA_anya-e08_12n:216_7	sappadhānā gāthārāsi, saṅghāto nāma sañcyākālādiekavaṇṇanābhūminissitā bhinnakriyāsamudāyena	216	
PA_anya-e08_12n:216_8	pavattā gāthā. Gajjaṃ nāma aniyatapado ākhyāyikākathāvasena dvippabhedo syādyantatyādyanto	216	
PA_anya-e08_12n:216_9	vacanappabandho. Misso pana imehi dvīhi saṃmisso nāṭakapakaraṇādi ca jātakamālādicampū ca.	216	
PA_anya-e08_12n:218	Nibandho cā’nibandho ca, puna dvidhā niruppate;	21	
PA_anya-e08_12n:219	Taṃ tu pāpentya’laṅkārā, vindanīyatarattanaṃ.	21	
PA_anya-e08_12n:220_0	9. Evaṃ tippakāraṃ bandhasarīraṃ vatvā idāni aññathāpi dassetumāha “nibandhocā’nibandho	220	
PA_anya-e08_12n:220_1	ca, puna dvidhā niruppate” iti. Puna bhiyyo yathāvutto pajjamayabandho dvidhā dvippakārena	220	
PA_anya-e08_12n:220_2	niruppate nicchīyate. Kathaṃ? Nibandho ca tadekadesabhūtehi muttakādīhi catūhi saggabandhādivasena	220	
PA_anya-e08_12n:220_3	bandho ca anibandho ca kevalaṃ muttakavasenāti evaṃ dvidhā niruppate iti pakataṃ.	220	
PA_anya-e08_12n:220_4	Nanu tassetassa yathāvuttavātimayassa sakkaṭaṃ pākataṃ apabbhaṃso pesācikaṃ missañceti	220	
PA_anya-e08_12n:220_5	pañcavidhattaṃ vatvā “sakkaṭaṃ nāma devatābhāsā. Pākataṃ catubbidhaṃ sakkaṭehi vaṇṇaññattamattena	220	
PA_anya-e08_12n:220_6	uppannattā mahindasindhavādi tabbhavaṃ, tassamaṃ hiriharakamalādi, mahāraṭṭhādidesapasiddhaṃ	220	
PA_anya-e08_12n:220_7	desīyaṃ, tabbhavādīhi sammissaṃ missaṃ. Ābhīrādīnaṃ vācā apabbhaṃso, so ca pākataṃ	220	
PA_anya-e08_12n:220_8	viya catubbidho, tividho ca nāgaraupanāgaravuddhabhedena. Pisācānaṃ vacanaṃ pesācikaṃ.	220	
PA_anya-e08_12n:220_9	Sabbesaṃ vasena missa”nti sakkaṭādīnaṃ lakkhaṇaṃ vuttaṃ. Tathā “siṅgārappadhānanaccasaṅkhātalāsyādīnaṃ	220	
PA_anya-e08_12n:220_10	paṭipādakatthena lāsyādikamabhinayappadhānattā dassanīyaṃ, itaraṃ kabbaṃ savanīya”nti	2201	
PA_anya-e08_12n:220_11	duvidhaṃ vuttaṃ, evaṃ pubbācariyehi bhāsābhedena vuttaṃ pañcavidhattaṃ, viniyogabhedena	2201	
PA_anya-e08_12n:220_12	vuttaṃ duvidhattañca idha kasmā na vuttanti? Saccaṃ, tathāpi tadevamidhānupayogitāya	2201	
PA_anya-e08_12n:220_13	na vuttanti veditabbaṃ.	2201	
PA_anya-e08_12n:221_0	Evamalaṅkārādhiṭṭhānabhāvena paṭhamaṃ bandhasarīraṃ dassetvā idāni hārakeyūrādinā	221	
PA_anya-e08_12n:221_1	purisasarīramiva bandhasarīraṃ saddālaṅkāraatthālaṅkārehi vindanīyataraṃ hotīti dassetumāha	221	
PA_anya-e08_12n:221_2	“taṃ tu” iccādi. Tusaddo visesavacanicchāyaṃ. Taṃ bandhasarīraṃ tu alaṅkārā alaṅkariyati	221	
PA_anya-e08_12n:221_3	taṃ bandhasarīrametehīti pasādādayo saddālaṅkārā, sabhāvavutyādayo atthālaṅkārā ca	221	
PA_anya-e08_12n:221_4	vindanīyatarattanaṃ atisayena vindanīyabhāvaṃ assādanīyabhāvaṃ pāpenti nayanti. Sabbathā	221	
PA_anya-e08_12n:221_5	niddosabhūtānaṃ saddatthānaṃ aññamaññānurūpato sahitabhāvena paramāya vaṇṇapokkharatāya	221	
PA_anya-e08_12n:221_6	samannāgataṃ tādisapurisasarīramiva vindanīyampi samānaṃ alaṅkārehi pasādhite sati	221	
PA_anya-e08_12n:221_7	accantameva vindanīyaṃ siyāti adhippāyo.	221	
PA_anya-e08_12n:222_0	9. Punapi tasseva bandhassa bhedaṃ kathetuṃ “nibandho cā”dimāha. Puna nibandho ca	222	
PA_anya-e08_12n:222_1	muttakādīhi catūhi avinābhāvato mahākabbādisabhāvena nirantaraṃ katvā bandho ca anibandho	222	
PA_anya-e08_12n:222_2	ca kevalaṃ mahākabbādisabhāvena muttakattā anirantaraṃ katvā bandho cāti sova bandho	222	
PA_anya-e08_12n:222_3	dvidhā niruppate nicchīyate. Punapi so bandho sakkaṭapākataapabbhaṃ sapesācikamissabhāsābhedena	222	
PA_anya-e08_12n:222_4	pañcavidho. Siṅgārapadhānanaccasaṅkhātalāsyādīnaṃ dassanappadhānattā tādisaṃ naccaṃdassanīyaṃ,	222	
PA_anya-e08_12n:222_5	tadaññaṃ kabbaṃ savanīyamiti vaḷañjanabhedato duvidho ca hoti. So sabbopi payojanābhāvato	222	
PA_anya-e08_12n:222_6	iha na gahito. Tattha sakkaṭaṃ nāma devatābhāsā. Tato kehici akkharehi bhinnaṃ pākataṃ	222	
PA_anya-e08_12n:222_7	nāma. Taṃ pana tabbhavatassamadesiyamissavasena catubbidhaṃ hoti. Tattha sakkaṭato	222	
PA_anya-e08_12n:222_8	vaṇṇaññattamattena nibbattaṃ tabbhavaṃ nāma, taṃ mahindasindhavādi. Tassamaṃ hiriharakamalādi.	222	
PA_anya-e08_12n:222_9	Dese pasiddhaṃ desiyaṃ. Missaṃ nāma tabbhavādīhi sammissaṃ. Apabbhaṃso nāma gopālakādīnaṃ	222	
PA_anya-e08_12n:222_10	vācā, so ca tabbhavādīhi catubbidho, nāgaraupanāgaravuddhabhedena tividho ca hoti.	2221	
PA_anya-e08_12n:222_11	Pisācānaṃ vacanaṃ pesācikaṃ. Tehi sakkaṭādīhi sammissaṃ missaṃ nāma hoti. Idāni īdisappabhedavantabandhassa	2221	
PA_anya-e08_12n:222_12	alaṅkārena sobhanattaṃ vattuṃ “taṃ tu”ccādimāha. Taṃ tu taṃ pana vuttappakāraṃ bandhasarīraṃ	2221	
PA_anya-e08_12n:222_13	alaṅkārā pasādādisaddālaṅkārā, sabhāvavutyādiatthālaṅkārā ca vindanīyatarattanaṃ	2221	
PA_anya-e08_12n:222_14	atisayapasādanīyattaṃ pāpenti. Nirantaraṃ bandho nibandhoti ca, na nibandho anibandhoti	2221	
PA_anya-e08_12n:222_15	ca, atisayena vindanīyo vindanīyataro, tassa bhāvo vindanīyatarattananti ca viggaho.	2221	
PA_anya-e08_12n:224	Anavajjaṃ mukhambhoja-manavajjā ca bhāratī;	22	
PA_anya-e08_12n:225	Alaṅkatāva sobhante, kiṃ nu’te niralaṅkatā?	22	
PA_anya-e08_12n:226_0	10. Tameva samattheti “anavajja” miccādinā. Anavajjaṃ aññamaññānurūpādhikatanettakaṇṇādiavayavena	226	
PA_anya-e08_12n:226_1	piḷakatilakakāḷakādyanāhatāya ca sundarabhāvato agarahitaṃ mukhambhojaṃ vadanāravindañca	226	
PA_anya-e08_12n:226_2	tathā anavajjā padādidosānabhibhūtāya sundarabhāvena agarahitā bhāratī ca vāṇī upacārato	226	
PA_anya-e08_12n:226_3	tappaṭipādanīyo attho cāti ete alaṅkatāva mukhaṃ tilakatāḍaṅkādinālaṅkārena, saddatthā	226	
PA_anya-e08_12n:226_4	saddālaṅkāraatthālaṅkārehi pasādhitā sajjitā eva, niralaṅkatā tathā apasādhitā asajjitā	226	
PA_anya-e08_12n:226_5	sobhante kiṃ nu, na sobhantevāti vitakkemīti attho. Nuiti vitakke.	226	
PA_anya-e08_12n:227_0	10. Tameva “anavajja” miccādinā samattheti. Vaṇṇasaṇṭhānādiavayavasampattiyā ca piḷakatilakakāḷakādidosarahitattā	227	
PA_anya-e08_12n:227_1	ca aninditaṃ mukhambhojañca anavajjā padadosavākyadosaatthadosehi amissattā agarahitā	227	
PA_anya-e08_12n:227_2	bhāratī vāṇī ca abhedopacārena tappaṭipādanīyattho cāti ime alaṅkatāva kuṇḍalatilakādiābharaṇehi	227	
PA_anya-e08_12n:227_3	ca saddālaṅkāraatthālaṅkārehi ca sajjitā eva, niralaṅkatā tehi avibhūsitā sobhante	227	
PA_anya-e08_12n:227_4	kiṃ nu, na sobhanteti maññe. Natthi avajjamassāti ca, mukhameva ambhojamiti ca viggaho.	227	
PA_anya-e08_12n:227_5	Kimiti paṭisedhe, nuiti vitakketi.	227	
PA_anya-e08_12n:229	Vinā gurūpadesaṃ taṃ, bālo’laṅkattumicchati;	22	
PA_anya-e08_12n:230	Sampāpuṇe na viññūhi, hassabhāvaṃ kathaṃ nu so?	23	
PA_anya-e08_12n:231_0	11. Alaṅkaraṇañca tesaṃ vinā gurūpadesena karonto vinā pahāsaṃ nāparaṃ visesamadhigacchatīti	231	
PA_anya-e08_12n:231_1	dassetuṃ silesālaṅkāramāha “vinā”tiādi. Gurūnaṃ pasādhanopāyopadesakānaṃ, alaṅkārakāraṇopāyopadesakānaṃ	231	
PA_anya-e08_12n:231_2	vā upadesaṃ “ettha evaṃ kate sobheyyā”ti upadisanaṃ vinā pariccajja mukhassa, bandhassa	231	
PA_anya-e08_12n:231_3	ca alaṅkaraṇānabhiññatāya bālo aññāṇako yo koci puggalo taṃ mukhaṃ, bandhaṃ vā alaṅkattuṃ	231	
PA_anya-e08_12n:231_4	anurūpavasena sajjetuṃ icchati adhippeti, so tādiso aññāṇapuggalo viññūhi tabbidūhi	231	
PA_anya-e08_12n:231_5	paṇḍitajanehi hassabhāvaṃ avahāsaṃ kathaṃ kena pakārena na sampāpuṇeyya. “Kimidaṃ	231	
PA_anya-e08_12n:231_6	aññāṇapurisena kariyatī”ti hasantevāti adhippāyo. Nuiti vitakke.	231	
PA_anya-e08_12n:232_0	11. Idāni padādidosarahitabandhasarīrassa alaṅkārehi bhūsanamapi gurūpadesasahitameva	232	
PA_anya-e08_12n:232_1	seṭṭhanti dassetuṃ “vinā gurūpadesa” miccādisilesālaṅkāramāha. Bālo mukhādisarīrālaṅkāre,	232	
PA_anya-e08_12n:232_2	bandhālaṅkāre vā asamattho yo koci gurūpadesaṃ vinā sarīrālaṅkārakaraṇassa, bandhālaṅkārakaraṇassa	232	
PA_anya-e08_12n:232_3	vā anurūpopadesamantarena taṃ sarīraṃ, bandhaṃ vā alaṅkattuṃ tilakatāḍaṅkādīhi, saddālaṅkāraatthālaṅkārehi	232	
PA_anya-e08_12n:232_4	vā sajjetuṃ icchati ce, so viññūhi tadubhayaññūhi hassabhāvaṃ avahasitabbataṃ kathaṃ	232	
PA_anya-e08_12n:232_5	na sampāpuṇe, pāpuṇātyeva, tasmā gurūhi sādarato uggaṇhitvā kattabbanti bhāvo.	232	
PA_anya-e08_12n:234	Ganthopi kavivācāna-malaṅkārappakāsako;	23	
PA_anya-e08_12n:235	Yāti tabbacanīyattaṃ, tabbohārūpacārato.	23	
PA_anya-e08_12n:236_0	12. Nanu saddagammā, atthagammā ca alaṅkārāti gantho kathanti āha “ganthopī”tiādi.	236	
PA_anya-e08_12n:236_1	Kavivācānaṃ kavippayogānaṃ samudāyarūpānaṃ, paṭipādanīyatāya tabbacanīyānañca atthānaṃ	236	
PA_anya-e08_12n:236_2	alaṅkārappakāsako alaṅkārānaṃ yathāvuttānaṃ vibhāvito ganthopi kiriyākappasaṅkhātaṃ	236	
PA_anya-e08_12n:236_3	satthampi tabbacanīyattaṃ tena alaṅkārasaddena vāccataṃ yāti upagacchati. Kinti āha	236	
PA_anya-e08_12n:236_4	“tabbohārūpacārato”ti. Tassa katavohārassa alaṅkārasaddassa, tasmiṃ vā maṇḍanavisese	236	
PA_anya-e08_12n:236_5	pavattassa alaṅkāravohārassa upacaraṇaṃ soyamityabhedena parikappanaṃ upacāro. Kasmā?	236	
PA_anya-e08_12n:236_6	Paṭipādanīyapaṭipādakānaṃ abhedavasena kāraṇe kārīyassa upacariyatoti adhippāyo.	236	
PA_anya-e08_12n:237_0	12. Idāni saddālaṅkāraatthālaṅkāragantho kathamalaṅkāroti āha “gantho”ccādi. Kavivācānaṃ	237	
PA_anya-e08_12n:237_1	kavīhi vuttavākyasaṅkhātānaṃ, upacārato tappaṭipādanīyaatthasaṅkhātānañca kavippayogānaṃ	237	
PA_anya-e08_12n:237_2	alaṅkārappakāsako saddatthālaṅkārappakāsako ganthoapi kiriyākappasaṅkhātaṃ satthampi	237	
PA_anya-e08_12n:237_3	tabbohārūpacārato tassa alaṅkāroti katavohārassa alaṅkārasaddassa kāraṇe kārīyūpacārena	237	
PA_anya-e08_12n:237_4	tabbacanīyattaṃ tena alaṅkārasaddena vattabbataṃ yāti. Apisaddo alaṅkāramapekkhati.	237	
PA_anya-e08_12n:237_5	Alaṅkāre pakāseti, alaṅkārānaṃ vā pakāsakoti ca, tena vacanīyo, tassa bhāvoti ca	237	
PA_anya-e08_12n:237_6	viggaho. Ettha bhāvoti vāccavācakasambandho. Tassa saddādialaṅkārassa vohāroti ca,	237	
PA_anya-e08_12n:237_7	tabbohārassa alaṅkārasaddassa upacāroti ca vākyanti.	237	
PA_anya-e08_12n:239	Dvippakārā alaṅkārā, tattha saddatthabhedato;	23	
PA_anya-e08_12n:240	Saddatthā bandhanāmāva, taṃsajjitatadāvali.	24	
PA_anya-e08_12n:241_0	13. Idāni yathāvuttaalaṅkārānaṃ pabhedaṃ, tappasaṅkañca taṃbandhasarīrañca heṭṭhā	241	
PA_anya-e08_12n:241_1	vuttampi ekato sambandhetvā dassetuṃ “dvippakārā”di āraddhaṃ. Tattha tasmiṃ kiriyākappasaṅkhāte	241	
PA_anya-e08_12n:241_2	ganthe, tasmiṃ vā bandhālaṅkārādhikāre alaṅkārā yathāvuttā dvippakārā honti. Kathaṃ?	241	
PA_anya-e08_12n:241_3	Saddabhedato, atthabhedato ca, saddālaṅkārā atthālaṅkārāti alaṅkārā dvippakārā hontīti	241	
PA_anya-e08_12n:241_4	attho. Yesaṃ bhedena te dvippakārā, te saddā, atthā ca. “Bandho” iti vuttaṃ nāmaṃ	241	
PA_anya-e08_12n:241_5	yassā āvaliyā sā bandhanāmā eva. Taṃsajjitatadāvali tehi alaṅkārehi sajjitā pakāsitā	241	
PA_anya-e08_12n:241_6	taṃsajjitā, tesaṃ saddatthānaṃ āvali samudāyā, mahāvākyaṃ, antaravākyaṃ vā. Paripuṇṇo	241	
PA_anya-e08_12n:241_7	bandho mahāvākyaṃ, muttakādayovayavā antaravākyāni, taṃsajjitatadāvalikaṃ pasiddhabhāvena	241	
PA_anya-e08_12n:241_8	anuvaditvā appasiddhā saddatthā vidhīyante.	241	
PA_anya-e08_12n:242_0	13. Idāni yathāvuttaalaṅkārānaṃ avuttabhedañca tadādhārādhikataṃ yathāvuttabandhasarīrañca	242	
PA_anya-e08_12n:242_1	ekato dassetuṃ “dvippakāre”ccādimāha. Tattha tasmiṃ kiriyākappasaṅkhāte alaṅkāraganthe,	242	
PA_anya-e08_12n:242_2	no ce, alaṅkārādhikāre vā alaṅkārā vakkhamānālaṅkārā saddatthabhedato saddālaṅkāraatthālaṅkārabhedena	242	
PA_anya-e08_12n:242_3	dvippakārā honti, yesaṃ bhedena alaṅkārā bhinnā, te saddatthā bandhanāmāva. Taṃsajjitatadāvali	242	
PA_anya-e08_12n:242_4	tehi saddatthālaṅkārehi alaṅkatā, tesaṃ saddatthānaṃ mahākabbādisamudāyarūpā paṭipāṭibandhoti	242	
PA_anya-e08_12n:242_5	vuttaṃ hoti. “Bandho” iti nāmaṃ yasseti ca, tehi saddatthālaṅkārehi sajjitāti ca,	242	
PA_anya-e08_12n:242_6	tesaṃ saddatthānaṃ āvalīti ca samāso.	242	
PA_anya-e08_12n:244	Guṇālaṅkārasaṃyuttā, api dosalavaṅkitā;	24	
PA_anya-e08_12n:245	Pasaṃsiyā na viññūhi, sā kaññā viya tādisī.	24	
PA_anya-e08_12n:246_0	14. Evaṃ guṇena alaṅkārena sajjitāpi sā saddatthāvali appakenapi dosena saṃyuttā	246	
PA_anya-e08_12n:246_1	satī asamphusitabbāva viññūhi siyāti dassetumāha “guṇa” iccādi. Saddālaṅkārākhyena	246	
PA_anya-e08_12n:246_2	guṇena, atthālaṅkārena ca saṃyuttāpi visesena sajjitāpi saddatthāvali dosalavena	246	
PA_anya-e08_12n:246_3	dosalesenāpi aṅkitā abhilañchitā satī viññūhi guṇadosavibhāgavidūhi paṇḍitapurisehi	246	
PA_anya-e08_12n:246_4	na pasaṃsiyā neva pasaṃsitabbā. Kāviyāti āha “kaññā viyatādisī”ti. Yathā hi kaññā	246	
PA_anya-e08_12n:246_5	dasavassikā sannaddhayobbanābhimukhabhāvena jananayanamanovilubbhinīguṇena, ābharaṇavisesena	246	
PA_anya-e08_12n:246_6	cālaṅkatā kenaci kuṭṭhadosalesena aṅkitā viññūnaṃ asamphusanīyā siyā, pagevāparā,	246	
PA_anya-e08_12n:246_7	evameva saddatthāvalipi appakenapi saddarūpena, atthalakkhaṇena ca dosena kuṭṭhakappena	246	
PA_anya-e08_12n:246_8	vajjanīyā eva viññūnaṃ, pageva bahunāti vuttaṃ hoti.	246	
PA_anya-e08_12n:247_0	14. Evaṃ saddatthānaṃ guṇībhūtehi alaṅkārehi sajjitā saddatthāvali kenaci padādidosena	247	
PA_anya-e08_12n:247_1	abhilakkhitā ce, appasatthāti dassento “guṇālaṅkāri”ccādimāha. Guṇālaṅkārasaṃyuttā	247	
PA_anya-e08_12n:247_2	api saddālaṅkārasaṅkhātaguṇena, atthālaṅkārena ca visesena yuttāpi sā saddatthāvali	247	
PA_anya-e08_12n:247_3	dosalavaṅkitā padadosādinā aṇumattenapi dosena aṅkitā yuttā sahitā tādisī guṇālaṅkārasaṃyuttāpi	247	
PA_anya-e08_12n:247_4	dosalavaṅkitā kaññā viya dasavassikā yobbanappattā vanitāva viññūhi guṇadosaparikkhakehi	247	
PA_anya-e08_12n:247_5	na pasaṃsiyā na pasaṃsitabbā. Yathā hi dasavassikā itthī piyasabhāvasaṇṭhitā manuññehi	247	
PA_anya-e08_12n:247_6	guṇehi, sobhanānurūpagīveyyādiābharaṇavisesehi yuttāpi dissamānena kenaci setakuṭṭhalavena	247	
PA_anya-e08_12n:247_7	yuttā samānā guṇadosaparikkhakehi dassanīyā na hoti, evaṃ vuttappakārāpi bandhapaddhati	247	
PA_anya-e08_12n:247_8	kuṭṭhatulyena kenaci padādidosena yuttā viññūhi assādanīyāti adhippāyo. Dosānaṃ lavo,	247	
PA_anya-e08_12n:247_9	tena aṅkitāti ca, sā viya dissatīti tādīsīti ca viggaho.	247	
PA_anya-e08_12n:249	Tena dosanirāsova, mahussāhena sādhiyo;	24	
PA_anya-e08_12n:250	Niddosā sabbathā sā’yaṃ, saguṇā na bhaveyya kiṃ.	25	
PA_anya-e08_12n:251_0	15. Yato evaṃ, tena tasmā kāraṇā mahussāhena mahatā vāyāmena dosānaṃ padadosādīnamanatthanimittānaṃ	251	
PA_anya-e08_12n:251_1	nirāsova satthadiṭṭhiyā satthappabhāvato pariccāgoyeva sādhiyo sādhetabbo, “viññūhī”ti	251	
PA_anya-e08_12n:251_2	seso. Evaṃ dosanirāse ko guṇo upalabbhatīti ce. Sabbathā sabbappakārena niddosā dosehi	251	
PA_anya-e08_12n:251_3	niggatā sāyaṃ saddatthāvali saguṇā saddālaṅkārasaṅkhātehi guṇehi sahitā na bhaveyya	251	
PA_anya-e08_12n:251_4	kiṃ, bhavatyeva, guṇarahitaṃ taṃalaṅkatamanupādeyyaṃ siyāti adhippāyo.	251	
PA_anya-e08_12n:252_0	15. Tena yato dosayuttā viññūhi anupādeyyā, tasmā mahussāhena adhikavāyāmena dosanirāsova	252	
PA_anya-e08_12n:252_1	padadosādīnaṃ nirākaraṇameva sādhiyo anekasatthavisayāya paññāya viññūhi sādhetabbo,	252	
PA_anya-e08_12n:252_2	evaṃ sati sabbathā sabbākārena niddosā dosarahitā sā ayaṃ saddatthāvali saguṇā saddālaṅkārasaṅkhātehi	252	
PA_anya-e08_12n:252_3	guṇehi yuttā na bhaveyya kiṃ, guṇayuttā bhaveyyāti adhippāyo. Dosānaṃ nirāsoti ca,	252	
PA_anya-e08_12n:252_4	natthi dosā etissā, niggatā dosehi vāti ca, saha guṇehi vattamānāti ca viggaho.	252	
PA_anya-e08_12n:254	Sā’laṅkāraviyuttāpi, guṇayuttā manoharā;	25	
PA_anya-e08_12n:255	Niddosā dosarahitā, guṇayuttā vadhū viya.	25	
PA_anya-e08_12n:256_0	16. Kiṃkāraṇamevaṃbhūto dosapariccāgena guṇādānena bandhoti āha “sā’laṅkāre”ccādi.	256	
PA_anya-e08_12n:256_1	Sā saddatthāvali alaṅkārehi viyuttāpi satī niddosā sabbappakārena dosehi niggatā	256	
PA_anya-e08_12n:256_2	guṇehi saddālaṅkārasaṅkhātehi saṃyuttā janānamānandasandohābhisandanekahetutāya mano	256	
PA_anya-e08_12n:256_3	harati attano santikamākaḍḍhatīti manoharā hotīti. Tatthodāharaṇamāha “dosarahitā	256	
PA_anya-e08_12n:256_4	guṇayuttā vadhū viyā”ti. Yathā yena kenacipi dosena virahitā vadhū manāpacāritādīhi	256	
PA_anya-e08_12n:256_5	guṇavisesehi saṃyuttā satī kenaci ābharaṇena amaṇḍitā apasādhitāpi kinnāma madhurā	256	
PA_anya-e08_12n:256_6	kavīnaṃ pasādhanaṃ kinnāma manoharā hoti, evamayaṃ saddatthāvalipi manoharā hotīti attho.	256	
PA_anya-e08_12n:257_0	16. Idāni dosapariccāgena guṇādāne payojanaṃ dasseti “sā’laṅkāraviyutte”ccādinā.	257	
PA_anya-e08_12n:257_1	Sā saddatthāvali alaṅkārehi viyuttā satīpi niddosā sabbappakārena dosarahitā guṇayuttā	257	
PA_anya-e08_12n:257_2	tatoyeva guṇībhūtā saddālaṅkārena yuttā dosarahitā dubbaṇṇadussaṇṭhānādidosehi pariccattā	257	
PA_anya-e08_12n:257_3	guṇayuttā hadayaṅgamaguṇayuttā vadhū viya aṅganā viya manoharā sādhujane ārādheti.	257	
PA_anya-e08_12n:259	Pade vākye tadatthe ca, dosā ye vividhā matā;	25	
PA_anya-e08_12n:260	Sodāharaṇametesaṃ, lakkhaṇaṃ kathayāmya’haṃ.	26	
PA_anya-e08_12n:261_0	17. Yato evaṃ guṇālaṅkārasaṃyuttāyapi dosalavaṅkitāya viññūnamanādaraṇīyatā, alaṅkāraviyuttāpi	261	
PA_anya-e08_12n:261_1	dosābhāvena guṇayuttāya manoharatā, evamanatthāvahassāpi dosassa pariharitabbatā	261	
PA_anya-e08_12n:261_2	satthadiṭṭhiyā, tasmā te dose dassetuṃ paṭijānāti “pade”tiādinā. Tesaṃ padānaṃ vākyānaṃ	261	
PA_anya-e08_12n:261_3	attho tadattho, tasmiṃ. Udāharīyati lakkhyabhāvenāti udāharaṇaṃ, saha udāharaṇehīti	261	
PA_anya-e08_12n:261_4	sodāharaṇaṃ. Lakkhiyati lakkhiyamanenāti lakkhaṇaṃ.	261	
PA_anya-e08_12n:262_0	17. Evaṃ alaṅkārayuttāpi appakena dosena yuttabandhassa anupādeyyattā, alaṅkāraalaṅkaraṇe	262	
PA_anya-e08_12n:262_1	asatipi dosarahite viññūhi upādeyyattā ca mukhyassa dosaparihārassa avassaṃ kattabbattā	262	
PA_anya-e08_12n:262_2	idāni adhigatadose dassetuṃ paṭijānāti “pade vākye”ccādinā. Pade nāmādicatubbidhapade	262	
PA_anya-e08_12n:262_3	ca, vākye “syādyantatyādyantānaṃ cayo vākyaṃ sakārakakiriyā”ti vuttalakkhaṇe vākye	262	
PA_anya-e08_12n:262_4	ca, tadatthe ca tesaṃ padavākyānaṃ atthe ca vividhā anekappakārā ye dosā viññūhi	262	
PA_anya-e08_12n:262_5	dosabhāvena matā ñeyyā, etesaṃ padādidosānaṃ sodāharaṇaṃ udāharaṇasahitaṃ lakkhaṇaṃ	262	
PA_anya-e08_12n:262_6	ahaṃ kathayāmi. Ettha ca–	262	
PA_anya-e08_12n:263	“Padaṃ catubbidhaṃ vuttaṃ, nāmākhyātopasaggikaṃ;	26	
PA_anya-e08_12n:264	Nipātakañca taññūhi, asso khalvābhidhāvatī”ti rūpabhiddhiṭīkāyaṃ nāmakaṇḍe.	26	
PA_anya-e08_12n:265	Vuttaniyāmena padaṃ tāva daṭṭhabbaṃ. Udāharīyanti lakkhiyabhāvenāti udāharaṇānīti ca, saha udāharaṇenāti sodāharaṇanti ca, lakkhīyati lakkhiyamanenāti ca viggaho.	26	
PA_anya-e08_12n:266	Padadosauddesa	26	
PA_anya-e08_12n:268	Viruddhatthantarājhattha-kiliṭṭhāni virodhi ca;	26	
PA_anya-e08_12n:269	Neyyaṃ visesanāpekkhaṃ, hīnatthakamanatthakaṃ.	26	
PA_anya-e08_12n:270	Vākyadosauddesa	27	
PA_anya-e08_12n:272	Dosā padāna, vākyāna-mekatthaṃ bhaggarītikaṃ;	27	
PA_anya-e08_12n:273	Tathā byākiṇṇagāmmāni, yatihīnaṃ kamaccutaṃ;	27	
PA_anya-e08_12n:274	Ativuttamapetatthaṃ, sabandhapharusaṃ tathā	27	
PA_anya-e08_12n:275	Vākyatthadosauddesa	27	
PA_anya-e08_12n:277	Apakkamo’cityahīnaṃ, bhaggarīti sasaṃsayaṃ;	27	
PA_anya-e08_12n:278	Gāmmaṃ duṭṭhālaṅkatīti, dosā vākyatthanissitā.	27	
PA_anya-e08_12n:279	Padadosādiuddesavaṇṇanā	27	
PA_anya-e08_12n:280_0	18-19-20. Idāni yathāpaṭiññāte dose uddisati “viruddhatthantara” iccādinā. Viruddhaṃ	280	
PA_anya-e08_12n:280_1	atthantaraṃ yassa taṃ viruddhatthantaraṃ. Kiṃ taṃ? Padaṃ. Evamuparipi yathāyogaṃ.	280	
PA_anya-e08_12n:280_2	Adhiko attho visesyassa yena taṃ adhyatthaṃ. Nīyati avutto hetu ettha ānīyatīti neyyaṃ.	280	
PA_anya-e08_12n:280_3	Dosā padānanti yehi dosehi padāni duṭṭhāni, te viruddhatthantaratādayo padānaṃ dosāti	280	
PA_anya-e08_12n:280_4	attho. Evamuparipi yathāyogaṃ. Vākyānaṃ dosāti sambandho. Bhaggā rīti kamo yasmiṃ	280	
PA_anya-e08_12n:280_5	taṃ bhaggarītikaṃ, vākyaṃ. Apakkamatādayo vākyatthadosā, vākyatthānaṃ dosato. Vākyaṃ	280	
PA_anya-e08_12n:280_6	duṭṭhaṃ siyāti vākyameva visesyate. Tena sabbattha napuṃsakaliṅgena niddeso.	280	
PA_anya-e08_12n:281_0	18-19-20. Idāni kathetabbabhāvena paṭiññāte dose uddisanto “viruddha…pe… nissitā”ti	281	
PA_anya-e08_12n:281_1	āha. Kavīhi icchitatthato viruddho aññattho yassa padassāti taṃ viruddhatthantaraṃ	281	
PA_anya-e08_12n:281_2	nāma. Visesyassa adhikatthabhāvakaraṇato ajhatthaṃ nāma. Kavīhi icchitatthassāvīkaraṇe	281	
PA_anya-e08_12n:281_3	avisadattā kiliṭṭhaṃ nāma. Desakālakalādīnaṃ viruddhattā virodhi nāma. Aññamāharitvā	281	
PA_anya-e08_12n:281_4	vattabbato neyyaṃ nāma. Visesanaṃ patvāva sātthakabhāvappattito visesanāpekkhaṃ nāma.	281	
PA_anya-e08_12n:281_5	Visesyassa hīnatāpādanato hīnatthakaṃ nāma. Attharahitattā anatthakaṃ nāmāti ime	281	
PA_anya-e08_12n:281_6	aṭṭha padanissitattā padadosā nāma.	281	
PA_anya-e08_12n:282_0	Vuttatthasseva puna vacanato ekatthaṃ nāma. Bhinnakkamattā bhaggarītikaṃ nāma. Tathā	282	
PA_anya-e08_12n:282_1	sammohakāraṇattā byākiṇṇaṃ nāma. Visiṭṭhavacanavirahato gāmmaṃ nāma. Yatisampattivirahato	282	
PA_anya-e08_12n:282_2	yatihīnaṃ nāma. Padatthakkamato cutattā kamaccutaṃ nāma. Lokiyaṃ vohāramatikkamma	282	
PA_anya-e08_12n:282_3	vuttattā ativuttaṃ nāma. Samudāyatthato apagatattā apetatthaṃ nāma. Bandhapharusayuttattā	282	
PA_anya-e08_12n:282_4	bandhapharusaṃ nāma, tena sahitaṃ sabandhapharusanti ime nava vākyānaṃ tathā dosā	282	
PA_anya-e08_12n:282_5	nāma. Ettha tathāsaddo “dosā”ti padaṃ upasaṃharati.	282	
PA_anya-e08_12n:283_0	Apagatakkamattā apakkamaṃ nāma. Ucitabhāvassa parihīnattā ocityahīnaṃ nāma. Bhinnavibhattikkamattā	283	
PA_anya-e08_12n:283_1	bhaggarīti nāma. Saṃsayajananato sasaṃsayaṃ nāma. Duppatītikarattā gāmmaṃ nāma. Dūsitālaṅkārattā	283	
PA_anya-e08_12n:283_2	duṭṭhālaṅkati nāmātime cha vākyatthanissitattā vākyatthadosā nāma.	283	
PA_anya-e08_12n:284_0	Añño attho atthantaro. Viruddho atthantaro yassāti viggaho. Dosapakāsakapadampi dosato	284	
PA_anya-e08_12n:284_1	abyatirittattā doso nāma. Evaṃ santepi samāsena padassa gahitattā napuṃsakaṃ hoti.	284	
PA_anya-e08_12n:284_2	Esevanayo ito paresupi. Visesyassa adhiko attho yassa taṃ, kiliṭṭhaṃ viya kiliṭṭhaṃ.	284	
PA_anya-e08_12n:284_3	Yathā hi malaggahito ādāso attano kiliṭṭhattā mukhādīnaṃ pakāsane avisado hoti, evamadhippetatthappakāsane	284	
PA_anya-e08_12n:284_4	asamatthaṃ padaṃ kiliṭṭhaṃ nāma. Virodho assa atthīti virodhi. Nīyati avutto hetu	284	
PA_anya-e08_12n:284_5	etthāti neyyaṃ. Visesane apekkhā yassa taṃ. Hīno visesyassa attho yena taṃ. Natthi	284	
PA_anya-e08_12n:284_6	attho yassa tanti viggaho.	284	
PA_anya-e08_12n:285_0	Padadosānaṃ anaññattepi vikappanābhedato “padānaṃ dosā”ti vuttaṃ, yathā “silāputtakassa	285	
PA_anya-e08_12n:285_1	sarīra”nti. Vākyānaṃ dosāti etthāpi eseva nayo. Eko attho yassa taṃ. Bhaggārīti kamo	285	
PA_anya-e08_12n:285_2	yassa taṃ. Visuṃ visuṃ ākiṇṇaṃ byākiṇṇaṃ. Gāme bhavo gāmmo, abyattānaṃ vohāro. Tappakāsakapadampi	285	
PA_anya-e08_12n:285_3	upacārato gāmmaṃ nāma. Yati hīnā etthāti yatihīnaṃ. Kamato cutaṃ kamaccutaṃ. Atikkamma	285	
PA_anya-e08_12n:285_4	vuttaṃ ativuttaṃ. Atthato apetaṃ apetatthaṃ. Bandhe pharusaṃ pharusatā yattha taṃ.	285	
PA_anya-e08_12n:285_5	Apagato kamo yasmā taṃ. Ocityaṃ hīnaṃ yattha taṃ. Bhaggā rīti yattha taṃ. Saha saṃsayena	285	
PA_anya-e08_12n:285_6	vattatīti taṃ. Gāmmaṃ vuttanayameva. Duṭṭhā dūsitā alaṅkati alaṅkāro yattha taṃ.	285	
PA_anya-e08_12n:285_7	Vākyānaṃ attho, tannissitā vākyatthanissitāti viggaho. Ettha anatthakāpetatthadosadvayaṃ	285	
PA_anya-e08_12n:285_8	padavākyato bhinnaṃ, aññaṃ bhaggarītidosadvayaṃ, gāmmadvayaṃ, kamaccutaapakkamadvayañca	285	
PA_anya-e08_12n:285_9	vākyavākyatthato bhinnaṃ.	285	
PA_anya-e08_12n:286	Padadosaniddesavaṇṇanā	28	
PA_anya-e08_12n:288	Viruddhatthantaraṃ tañhi, yassa’ññattho virujjhati;	28	
PA_anya-e08_12n:289	Adhippete yathā megho, visado sukhaye janaṃ.	28	
PA_anya-e08_12n:290_0	21. Athoddesakkamena padādidose udāharati “viruddhi” ccādinā. Hi yasmā kāraṇā, pasiddhiyaṃ	290	
PA_anya-e08_12n:290_1	vā hisaddo. Yassa padassa añño adhippetato aparo attho adhippete vattumicchite atthe	290	
PA_anya-e08_12n:290_2	virujjhatīti anuvaditvā tasmā taṃ “viruddhatthantara”nti vidhīyate. “Yathe”tyudāharati.	290	
PA_anya-e08_12n:290_3	Yathā idaṃ viruddhatthantaraṃ, tathā aññampi tādisaṃ daṭṭhabbaṃ. Na tvidameveti yathāsaddassa	290	
PA_anya-e08_12n:290_4	attho. Megho visado sukhaye jananti. Visaṃ udakaṃ, taṃ dadātīti visado megho vārivaho	290	
PA_anya-e08_12n:290_5	janaṃ lokaṃ sukhaye sukhayatīti kavicchitattho. Visasaddo garaḷassa ca vācako siyāti	290	
PA_anya-e08_12n:290_6	garaḷado megho mārayati, na pana sukhayatīti “visado”ti visesanapadassa viruddhatā.	290	
PA_anya-e08_12n:291_0	21. Idāni uddiṭṭhānukkamena viruddhatthantarādīnaṃ salakkhaṇalakkhiyaṃ dassento “viruddhi”ccādimāha.	291	
PA_anya-e08_12n:291_1	Yassa padassa aññattho kavicchitatthato añño attho adhippete icchitatthe hi yasmā	291	
PA_anya-e08_12n:291_2	virujjhati, tasmā taṃ padaṃ viruddhatthantaraṃ nāma. Pasiddhiyaṃ vā hisaddo. Tathā	291	
PA_anya-e08_12n:291_3	hesa appasiddhaṃ viruddhatthantaraṃ “yassa aññattho adhippete virujjhatī”ti pakāsetvā	291	
PA_anya-e08_12n:291_4	tasmiṃ pakāsitatthavisaye vattati. “Taṃ hī”ti yojitattā “yassa aññattho adhippete	291	
PA_anya-e08_12n:291_5	virujjhatī”ti lakkhaṇaṃ pasiddhabhāvena anuvaditvā taṃ viruddhatthantaranti anuvaditabbaappasiddhaviruddhatthantaraṃ	291	
PA_anya-e08_12n:291_6	vidhīyate, yathā “yo kuṇḍalī, so devadatto”ti. Upari pasiddhānuvādena appasiddhavidhānameva	291	
PA_anya-e08_12n:291_7	daṭṭhabbaṃ. “Yathā…pe… jana”nti udāharaṇaṃ lakkhiyaṃ dasseti. Yathā “megho visado”ccādi	291	
PA_anya-e08_12n:291_8	viruddhatthantarassa udāharaṇaṃ, evamīdisamaññampi imassudāharaṇaṃ, na kevalaṃ “megho”ccādimeva	291	
PA_anya-e08_12n:291_9	bhavatīti vuttaṃ hoti. Yathāsaddo cettha ivasaddapariyāyatthepi udāharaṇattho daṭṭhabbo,	291	
PA_anya-e08_12n:291_10	uparipyevaṃ. Megho ambudharo visado visasaṅkhātaṃ jalaṃ dadanto janaṃ sukhaye sukhayatīti	2911	
PA_anya-e08_12n:291_11	kavīhi adhippetattho. Ettha visasaddassa garaḷasaṅkhātasappavisavācakattā, “visaṃ	2911	
PA_anya-e08_12n:291_12	dadātīti visado”ti ettha visassa udakavisānaṃ sādhāraṇattā visadāyako megho nāsetiyeva,	2911	
PA_anya-e08_12n:291_13	na sukhayatīti kavinā adhippetassa sukhakāraṇassa meghavisesanavisasaddassa viruddhaaññatthatāti	2911	
PA_anya-e08_12n:291_14	visapadaṃ viruddhatthantaradosena duṭṭhanti.	2911	
PA_anya-e08_12n:293	Visesyamadhikaṃ yenā’-	29	
PA_anya-e08_12n:294	Dhyatthametaṃ bhave yathā;	29	
PA_anya-e08_12n:295	Obhāsitāsesadiso,	29	
PA_anya-e08_12n:296	Khajjoto’yaṃ virājate.	29	
PA_anya-e08_12n:297_0	22. Yena padena visesyaṃ visesitabbaṃ aparaṃ padaṃ atthavasena adhikaṃ bhavatītyanuvaditvā	297	
PA_anya-e08_12n:297_1	etaṃ ajhatthaṃ bhaveti vidhīyate. “Yathe”tyudāharati “obhāsite”ccādi. Evamuparipi	297	
PA_anya-e08_12n:297_2	suviññeyyaṃ. Obhāsitā dīpitā asesā nikhilā disāyena soyaṃ khajjoto virājate dippati.	297	
PA_anya-e08_12n:297_3	Ettha khajjotassākhiladisābhāgāvabhāsanamativuttīti adhikatthaṃ.	297	
PA_anya-e08_12n:298_0	22. Yena visesanapadena visesyaṃ visesitabbaṃ padaṃ atthavasena adhikaṃ hoti, etaṃ	298	
PA_anya-e08_12n:298_1	yathāvuttalakkhaṇopetaṃ padaṃ ajhatthaṃ bhave ajhatthaṃ nāma padadoso bhave. Yathā	298	
PA_anya-e08_12n:298_2	tassudāharaṇamevaṃ. Obhāsitāsesadiso jotitasabbadiso ayaṃ khajjoto ayaṃ jotiriṅgaṇo	298	
PA_anya-e08_12n:298_3	virājate dippati. Ettha visesyassa khajjotassa sakaladisobhāsanassa ajhatthattā atyuttattā	298	
PA_anya-e08_12n:298_4	(ka.) “obhāsitāsesadiso”ti visesanapadaṃ ajhatthapadadoso nāma. Obhāsitā asesadisā yenāti viggaho.	298	
PA_anya-e08_12n:300	Yassa’tthāvagamo dukkho,	30	
PA_anya-e08_12n:301	Pakatyādivibhāgato;	30	
PA_anya-e08_12n:302	Kiliṭṭhaṃ taṃ yathā tāya,	30	
PA_anya-e08_12n:303	So’yamāliṅgyate piyā.	30	
PA_anya-e08_12n:304_0	23. Pakatyādivibhāgatoti paccayā paṭhamaṃ karīyatīti pakati. Ādisaddena paccayādīnaṃ	304	
PA_anya-e08_12n:304_1	pariggaho. Pakatyādīnaṃvibhāgato vibhajanato, “ayaṃ pakati, ayaṃ paccayo, ayamādeso”tiādinā	304	
PA_anya-e08_12n:304_2	pakatipaccayavibhāgakappanatoti vuttaṃ hoti. Pīṇetīti pī, tāya piyā vallabhāya soyaṃ	304	
PA_anya-e08_12n:304_3	sāmī āliṅgyate silissate. Ettha “piyā”ti kiliṭṭhaṃ.	304	
PA_anya-e08_12n:305_0	23. Yassa padassa atthāvagamo atthāvabodho pakatyādivibhāgato “ayaṃ pakati, ayaṃ	305	
PA_anya-e08_12n:305_1	paccayo, ayamādeso”tiādinā pakatyādīnaṃ vibhajanajānanena, “pakatyādi nāma ki”nti	305	
PA_anya-e08_12n:305_2	gavesanato vā dukkho, taṃ kiliṭṭhaṃ nāma. Yathā tassudāharaṇamevaṃ. Tāya piyā vanitāya	305	
PA_anya-e08_12n:305_3	so ayaṃ vallabho āliṅgyate silissate. Paccayā paṭhamaṃ karīyatīti pakati. Sā ādi	305	
PA_anya-e08_12n:305_4	yesaṃ paccayānaṃ, tesaṃ vibhāgoti vākyaṃ. Pīṇetīti pī, nārī. Tāya piyā ettha piyāsaṅkhātāya	305	
PA_anya-e08_12n:305_5	vallabhāya kathane pīsaddassa avisadattā “piyā”ti padaṃ kiliṭṭhaṃ.	305	
PA_anya-e08_12n:307	Yaṃ kiliṭṭhapadaṃ mandā-bhidheyyaṃ yamakādikaṃ;	30	
PA_anya-e08_12n:308	Kiliṭṭhapadadoseva, tampi anto karīyati.	30	
PA_anya-e08_12n:309_0	24. Idāni yamakādikamanadhippetampi kiliṭṭheyeva antogadhaṃ dassetumāha “ya”ntiādi.	309	
PA_anya-e08_12n:309_1	Tattha yanti aniyamavacanaṃ, tassa niyamavacanaṃ yamakādikanti. Yamakamādi yassa	309	
PA_anya-e08_12n:309_2	paheḷikājātassa taṃ yamakādikaṃ. Kīdisanti āha “kiliṭṭhapada”ntiādi. Kiliṭṭhāni appatītadosasabhāve	309	
PA_anya-e08_12n:309_3	ṭhitatāya malitānyavisadāni padāni yassa taṃ kiliṭṭhapadaṃ. Mando appako abhidheyyo	309	
PA_anya-e08_12n:309_4	attho yassa taṃ mandābhidheyyaṃ, tādisaṃ tampi yamakādikaṃ kiliṭṭhapadadoseyeva yathāvutte	309	
PA_anya-e08_12n:309_5	anto abbhantare karīyati vidhīyati tattheva pakkhipīyati, kiliṭṭhapadadosato na byatiriccatīti adhippāyo.	309	
PA_anya-e08_12n:310_0	24. Idāni anadhippetamapi yamakādiṃ kiliṭṭhadoseyeva antokaraṇabyājena āvīkaronto	310	
PA_anya-e08_12n:310_1	āha “yaṃ kiliṭṭhe”ccādi. Kiliṭṭhapadaṃ appatītadosena missakattā avisadapadaṃ mandābhidheyyaṃ	310	
PA_anya-e08_12n:310_2	appakābhidheyyaṃ yaṃ yamakādikaṃ yaṃ yamakappaheḷikājātamatthi, tampi kiliṭṭhapadadoseyeva	310	
PA_anya-e08_12n:310_3	yathāvuttakiliṭṭhapadadoseyeva anto karīyati abbhantare karīyati, kiliṭṭhapadadosato	310	
PA_anya-e08_12n:310_4	abyatirittanti adhippāyo. Kiliṭṭhāni padāni yassa, mando abhidheyyo yassa, yamakaṃ	310	
PA_anya-e08_12n:310_5	ādi yassa paheḷikājātassa, kiliṭṭhapadānaṃ dosoti viggaho.	310	
PA_anya-e08_12n:312	Patītasaddaracitaṃ, siliṭṭhapadasandhikaṃ;	31	
PA_anya-e08_12n:313	Pasādaguṇasaṃyuttaṃ, yamakaṃ mata’medisaṃ.	31	
PA_anya-e08_12n:314_0	25. Hotu kāmamanabhimatamedisaṃ yamakādikaṃ, kiñcarahi abhimatanti āha “patīti”ccādi.	314	
PA_anya-e08_12n:314_1	Attano vacanīyatthappatītavasena vācakāpi saddā patītāyeva nāmāti patītehi pasiddhehi	314	
PA_anya-e08_12n:314_2	saddehi pāṭipadikehi racitaṃ kataṃ patītasaddaracitaṃ. Siliṭṭhā aññamaññāliṅganena	314	
PA_anya-e08_12n:314_3	maṭṭhā padānaṃ syādyantādīnaṃ sandhayo sandhanā yassa taṃ siliṭṭhapadasandhikaṃ.	314	
PA_anya-e08_12n:314_4	Patītasaddaracitattāyeva pasādasaṅkhātena guṇena saddālaṅkārena saṃyuttaṃ sammadevopetaṃ	314	
PA_anya-e08_12n:314_5	edisaṃ yathāvuttaguṇāsayaṃ ramaṇīyaṃ yamakaṃ mataṃ abhimatanti attho.	314	
PA_anya-e08_12n:315_0	25. Idāni adhigatesu yamakesu īdisaṃ yamakamiṭṭhamiti sissānaṃ upadisanto āha “patīte”ccādi.	315	
PA_anya-e08_12n:315_1	Patītasaddaracitaṃ “imassatthassāyaṃ vācako”ti patītehi pasiddhehi saddehi racitaṃ	315	
PA_anya-e08_12n:315_2	pāṭipadikehi kataṃ siliṭṭhapadasandhikaṃ siliṭṭhā syādyantādipadānaṃ sandhayo yassa	315	
PA_anya-e08_12n:315_3	taṃ pasādaguṇasaṃyuttaṃ patītasaddaracitattāyeva pasādasaṅkhātena saddālaṅkāraguṇena	315	
PA_anya-e08_12n:315_4	saṃyuttaṃ īdisaṃ evaṃbhūtaṃ guṇādhikato ramaṇīyaṃ upari vakkhamānayamakasadisaṃ yamakaṃ	315	
PA_anya-e08_12n:315_5	mataṃ viññūhi abhimataṃ. Patītā ca te saddā ca, tehi racitaṃ, siliṭṭhā padānaṃ sandhayo	315	
PA_anya-e08_12n:315_6	yassa, pasādoti guṇo saddālaṅkāro, tena saṃyuttanti viggaho.	315	
PA_anya-e08_12n:317	Abyapetaṃ byapeta’ñña-māvuttānekavaṇṇajaṃ;	31	
PA_anya-e08_12n:318	Yamakaṃ tañca pādāna-mādimajjhantagocaraṃ.	31	
PA_anya-e08_12n:319_0	26. Idāni taṃ yathāvuttamabhimataṃ dassetumupakkamate “abyapete”ccādinā. Āvuttā adhivuttā	319	
PA_anya-e08_12n:319_1	punappunuccāraṇupetā anekesaṃ patirūpattā, bahuvaṇṇā sarabyañjanarūpā, na eko vaṇṇo	319	
PA_anya-e08_12n:319_2	tassānuppāsattā, tathā ca vakkhati “vaṇṇāvutti paro yathā”ti subodhālaṅkāra 127 gāthā,	319	
PA_anya-e08_12n:319_3	tehi jātaṃ yamakanti viññāyate. Katividhaṃ taṃ vikappīyatīti āha “abyapetaṃ byapetañña”nti.	319	
PA_anya-e08_12n:319_4	Tattha yaṃ vaṇṇantarābyavahitaṃ vaṇṇasamudāyena vuttaṃ. Tadabyapetaṃ yamakaṃ. Yaṃ	319	
PA_anya-e08_12n:319_5	tu byavahitaṃ, taṃ byapetaṃ. Yaṃ pana ubhayamissaṃ, taṃ aññaṃ aparaṃ abyapetabyapetanti	319	
PA_anya-e08_12n:319_6	tidhā yamakaṃ tāva vikappīyate. Tametaṃ tividhaṃ yamakaṃ visayavibhāganirūpanāyaṃ	319	
PA_anya-e08_12n:319_7	ādi ca majjho ca anto ca gocaro visayo yasseti ādimajjhantagocaraṃ viññeyyaṃ. Kesaṃ	319	
PA_anya-e08_12n:319_8	pādānaṃ? Paccekaṃ catunnaṃgāthāvayavānaṃ. Sāpekkhattepi samāso gammakattā.	319	
PA_anya-e08_12n:320_0	Tattha pādacatukkassa ādimajjhantabhāvīnaṃ yamakānaṃ yāvanto pakārā sambhavanti,	320	
PA_anya-e08_12n:320_1	te mūlā satta. Kathaṃ? Ekasmiṃyeva pāde kvaci ādiyamakaṃ, kvaci majjhayamakaṃ, kvaci	320	
PA_anya-e08_12n:320_2	antayamakaṃ, kvaci majjhantayamakaṃ, kvaci majjhādiyamakaṃ, kvaci ādyantayamakaṃ,	320	
PA_anya-e08_12n:320_3	kvaci sabbayamakanti. Evaṃ paccekaṃ mūlabhūtā sattāti catūsu aṭṭhavīsati honti. Pādādiyamakañca	320	
PA_anya-e08_12n:320_4	paṭhamapādādiyamakamabyapetaṃ tathā dutiyatatiyacatutthapādādiyamakamabyapetaṃ paṭhamadutiyapādādiyamakamabyapetaṃ	320	
PA_anya-e08_12n:320_5	paṭhamatatiyapādādiyamakamabyapetaṃ paṭhamacatutthapādādiyamakamabyapetantiādinā	320	
PA_anya-e08_12n:320_6	anekadhā pasaṃsanti. Yadā ca sabbatoyamakaṃ, tadā mahāyamakādayo vikappā jāyantīti veditabbaṃ.	320	
PA_anya-e08_12n:321_0	26. Idāni abhimatayamakaṃ dīpeti “abyapete”ccādinā. Āvuttehi punappunaṃ vuttehi anekavaṇṇehi	321	
PA_anya-e08_12n:321_1	samudāyarūpattā anekehi sarabyañjanasarīrehi vaṇṇehi jātaṃ yamakaṃ aññehi vaṇṇehi	321	
PA_anya-e08_12n:321_2	abyavahitattā abyapetaṃ, vaṇṇantarehi byavahitattā byapetaṃ, ubhayamissakattā tehi	321	
PA_anya-e08_12n:321_3	aññaṃ abyapetabyapetañcāti tividhaṃ hoti. Tañca yamakaṃ visayavibhāganiyamena gāthāpādānaṃ	321	
PA_anya-e08_12n:321_4	ādigocaraṃ majjhagocaraṃ antagocaramiti tividhaṃ hoti. Ettha casaddo vattabbantare	321	
PA_anya-e08_12n:321_5	pavattati, vattabbantaraṃ nāma yathāvuttaabyapetādibhedato aññaṃ vattabbatāya samukhībhūtaṃ	321	
PA_anya-e08_12n:321_6	pādānaṃ ādimajjhāvasānantaraṃ, upanyāso vākyārambhoti ca etasseva nāmaṃ. Visadisena	321	
PA_anya-e08_12n:321_7	vaṇṇena apetaṃ byapetaṃ. Tabbiparītamabyapetaṃ. Abyapetañca byapetañca aññañcāti	321	
PA_anya-e08_12n:321_8	samāhāradvando. Aneke ca te vaṇṇā ca, āvuttāyeva anekavaṇṇā, tehi jātaṃ, ādi ca majjho	321	
PA_anya-e08_12n:321_9	ca anto ca, te gocarā yassāti viggaho.	321	
PA_anya-e08_12n:322_0	Tattha pādacatukkassa ādimajjhāvasānesu labbhamānayamakabhedā ekekasmiṃ pāde satta	322	
PA_anya-e08_12n:322_1	satta bhavanti. Kathaṃ? Pādādiyamakaṃ pādamajjhayamakaṃ pādantayamakaṃ majjhantayamakaṃ	322	
PA_anya-e08_12n:322_2	majjhādiyamakaṃ ādyantayamakaṃ sabbatoyamakanti evaṃ paccekaṃ satta satta katvā catūsu	322	
PA_anya-e08_12n:322_3	mūlabhūtayamakā aṭṭhavīsa bhavanti. Ettha pādādiyamakādikampi abyapetapaṭhamapādādiyamakaṃ	322	
PA_anya-e08_12n:322_4	tathā dutiyatatiyacatutthapādādiyamakamiti ca abyapetapaṭhamadutiyapādādiyamakaṃ	322	
PA_anya-e08_12n:322_5	tathā paṭhamatatiyapādādiyamakaṃ paṭhamacatutthapādādiyamakamiti ca abyapetadutiyatatiyapādādiyamakaṃ	322	
PA_anya-e08_12n:322_6	tathā dutiyacatutthapādādiyamakamiti ca abyapetatatiyacatutthapādādiyamakamiti ca	322	
PA_anya-e08_12n:322_7	evamabyapetapādādiyamakā dasa honti. Tathā byapetāpi dasāti vīsati, abyapetapaṭhamapādamajjhayamakaṃ	322	
PA_anya-e08_12n:322_8	tathā dutiyapādamajjhayamakamiccādinā majjhayamakampi vīsatividhaṃ hoti. Abyapetapaṭhamapādantayamakaṃ	322	
PA_anya-e08_12n:322_9	tathā dutiyapādantayamakamiccādinā antayamakampi vīsatividhaṃ. Saṃsaggabhedato pana anekavidhaṃ hoti.	322	
PA_anya-e08_12n:323	Abyapetapaṭhamapādādiyamakavaṇṇanā	32	
PA_anya-e08_12n:325	Sujanā’sujanā sabbe, guṇenāpi vivekino;	32	
PA_anya-e08_12n:326	Vivekaṃ na samāyanti, avivekijanantike.	32	
PA_anya-e08_12n:327_0	27. “Sujanā”iccādi. Sujanā sajjanā, asujanā asajjanāti ete sabbe ubhayapakkhapātino	327	
PA_anya-e08_12n:327_1	visesā janā guṇena sīlādinā karaṇabhūtena, hetubhūtena vā vivekinopi sādhūsu labbhamānānamasādhūsvanupalabbhanato	327	
PA_anya-e08_12n:327_2	puthubhūtāpi avivekīnaṃ janānaṃ antike samīpe tesaṃ sannidhāne vivekaṃ vibhāgaṃ na	327	
PA_anya-e08_12n:327_3	samāyanti napāpuṇanti, vibhāgavijānanapaññāvekallena ca vivekinopi janā te ekato	327	
PA_anya-e08_12n:327_4	katvā passantīti. Idaṃ paṭhamapādādiyamakamabyapetaṃ.	327	
PA_anya-e08_12n:328_0	27. Idāni abyapetapaṭhamapādādiyamakassa mukhamattaṃ dassetumāha “sujani”ccādi. Sujanā	328	
PA_anya-e08_12n:328_1	sādhujanā, asujanā asādhujanā ceti sabbe ubhayapakkhikā sīlādinā, pāṇātipātādinā	328	
PA_anya-e08_12n:328_2	guṇena hetunā vivekino api sādhūsu pāṇātipātādīnaṃ, asādhūsu sīlādīnaṃ appavattito	328	
PA_anya-e08_12n:328_3	guṇena puthubhūtāpi avivekijanantike vivekañāṇarahitānaṃ janānaṃ santike vivekaṃ	328	
PA_anya-e08_12n:328_4	vibhāgaṃ na samāyanti na pāpuṇanti. Viveko vinābhavanametesamatthīti vivekino. Ettha	328	
PA_anya-e08_12n:328_5	visayopacārena vivekoti paññā, na vivekinoti avivekino, teyeva janā, tesaṃ antikamiti	328	
PA_anya-e08_12n:328_6	ca viggaho. Idaṃ abyapetapaṭhamapādādiyamakaṃ.	328	
PA_anya-e08_12n:329	Abyapetapaṭhamadutiyapādādiyamakavaṇṇanā	32	
PA_anya-e08_12n:331	Kusalā’kusalā sabbe, pabalā’pabalā’thavā;	33	
PA_anya-e08_12n:332	No yātā yāva’hosittaṃ, sukhadukkhappadā siyuṃ.	33	
PA_anya-e08_12n:333_0	28. “Kusalā”iccādi. Pabalā āsevanappaṭilābhavasena balavanto ca. Athāti anantaratthe	333	
PA_anya-e08_12n:333_1	nipāto. Apabalā tadabhāvato dubbalā ca sabbe kusalākusalā dhammā yāva yattakaṃ kālaṃ	333	
PA_anya-e08_12n:333_2	ahosittaṃ vinā uppattimattaṃ phaladānāsambhavato kevalaṃ “ahosī”ti vacanīyatthanimittamattakammabhāvena	333	
PA_anya-e08_12n:333_3	ahosikammattaṃ no yātā na sampattā, tāva tattakaṃ kālaṃ sukhañca dukkhañca taṃ padantīti	333	
PA_anya-e08_12n:333_4	sukhadukkhappadā siyuṃ. Yāva saṃsārapavatti, tāva sukhadukkhadāyakā hontīti. Idaṃ	333	
PA_anya-e08_12n:333_5	paṭhamadutiyapādādiyamakamabyapetaṃ.	333	
PA_anya-e08_12n:334_0	28. Pabalā āsevanādipaccayalābhena balavanto vā atha apabalā tadabhāvena dubbalā	334	
PA_anya-e08_12n:334_1	vā sabbe kusalākusalā ahosittaṃ phaladānābhāvato pavattimattataṃ yāva yattakaṃ kālaṃ	334	
PA_anya-e08_12n:334_2	no yātā appattā, tāva tattakaṃ sukhadukkhappadā yathākkamaṃ sukhadukkhapadāyino siyuṃ	334	
PA_anya-e08_12n:334_3	bhavanti. Idaṃ abyapetapaṭhamadutiyapādādiyamakaṃ. Kusalapaṭipakkhā akusalā. “Ahosī”ti	334	
PA_anya-e08_12n:334_4	vattabbassa bhāvo ahosittaṃ. “Ehipassiko”tiādīsu viya kriyāpadatopi ṇādipaccayā honti.	334	
PA_anya-e08_12n:335	Abyapetapaṭhamadutiyatatiyapādādiyamakavaṇṇanā	33	
PA_anya-e08_12n:337	Sādaraṃ sā daraṃ hantu, vihitā vihitā mayā;	33	
PA_anya-e08_12n:338	Vandanā vandanāmāna-bhājane ratanattaye.	33	
PA_anya-e08_12n:339_0	29. “Sādara”miccādi. Vandanā dvārattayopadassiyamānā māno ca pūjā, tesaṃ bhājane	339	
PA_anya-e08_12n:339_1	ādhārabhūte ratijananādinā atthena ratanasaṅkhātānaṃ buddhādīnaṃ taye samūhabhūte	339	
PA_anya-e08_12n:339_2	ratanattaye sādaraṃ ādarasahitaṃ katvā mayā vihitā katā, vihitā alaṃsaṃsāradukkhavisaṭanirākaraṇato	339	
PA_anya-e08_12n:339_3	visesena hitā padhyā sā vandanā so paṇāmo daraṃ darathaṃ kāyacittapariḷāhaṃ hantu	339	
PA_anya-e08_12n:339_4	hiṃsatu. Mayāti vuttattā meti atthato viññāyati. Idaṃ pana paṭhamadutiyatatiyapādādiyamakamabyapetaṃ.	339	
PA_anya-e08_12n:340_0	29. Vandanāmānabhājane dvārattayena vidhiyamānapaṇāmapūjānaṃ ādhārabhūte ratanattaye	340	
PA_anya-e08_12n:340_1	ratijananādiatthena ratanasaṅkhātānaṃ buddhādīnaṃ taye mayā yā vandanā sādaraṃ ādarasahitaṃ	340	
PA_anya-e08_12n:340_2	vihitā katā, vihitā lokiya lokuttara sampattisādhanato visesena hitā sā vandanā daraṃ	340	
PA_anya-e08_12n:340_3	mayhaṃ kāyacittadarathaṃ hantu vināsetu. Idaṃ abyapetapaṭhamadutiyatatiyapādādiyamakaṃ.	340	
PA_anya-e08_12n:340_4	Saha ādarena vattamānaṃ sādaraṃ, kriyāvisesanaṃ. Ettha kriyā nāma vihitāsaddena niddiṭṭhakaraṇaṃ.	340	
PA_anya-e08_12n:340_5	Karaṇañhi vihitāsaddassa vuttakammattepi aññathānupapattilakkhaṇasāmatthiyato bhijjitvā	340	
PA_anya-e08_12n:340_6	vijjamānaṃ “akāsi”nti kriyāya sambandhamupentaṃ kammañca hoti, bhāve vihitassa yupaccayantassa	340	
PA_anya-e08_12n:340_7	napuṃsakattā napuṃsakañca, sattāya ekattā ekavacanañca tabbisesanattā sādarasaddopi	340	
PA_anya-e08_12n:340_8	napuṃsakadutiyekavacano hoti.	340	
PA_anya-e08_12n:341	“Visesye dissamānā yā,	34	
PA_anya-e08_12n:342	Liṅgasaṅkhyāvibhattiyo;	34	
PA_anya-e08_12n:343	Tulyādhikaraṇe bhiyyo,	34	
PA_anya-e08_12n:344	Kātabbā tā visesane”ti sambandhacinto 15 gāthā bhedacintā 194 gāthā.	34	
PA_anya-e08_12n:345_0	Hi vuttaṃ. Evaṃ kriyāvisesane gahite sāmatthiyato “mayā”ti tatiyantassa paṭhamantattaṃ,	345	
PA_anya-e08_12n:345_1	“vandanā”ti paṭhamantassa chaṭṭhuntañca hoti. Vandanā ca māno ca, tesaṃ bhājanaṃ.	345	
PA_anya-e08_12n:345_2	Tiṇṇaṃ samūho tayaṃ, ratanānaṃ tayanti ca viggaho.	345	
PA_anya-e08_12n:346	Abyapetacatukkapādādiyamakavaṇṇanā	34	
PA_anya-e08_12n:348	Kamalaṃ ka’malaṃ kattuṃ-vanado vanado’mbaraṃ;	34	
PA_anya-e08_12n:349	Sugato sugato lokaṃ, sahitaṃ sahitaṃ karaṃ.	34	
PA_anya-e08_12n:350_0	30. “Kamala”miccādi. Kamalaṃ aravindaṃ kaṃ jalaṃ alaṅkattuṃ sajjanatthāya hoti, vikasitāravindasandohasambhāvitodakassa	350	
PA_anya-e08_12n:350_1	vāpādīsu tādisaramaṇīyattasampattisambhavato, avanaṃ rakkhaṃ dadāti sassasampatyādikāraṇabhāvenāti	350	
PA_anya-e08_12n:350_2	avanado. Vanaṃ jalaṃ dadāti na tucchoti vanado megho ambaraṃ ākāsaṃ jaladhārabhārabharitambarakuharassa	350	
PA_anya-e08_12n:350_3	dassanīyatāguṇayogato alaṃkattunti adhikataṃ. Sahitaṃ sampuṇṇaṃ hitaṃ abhivuddhiṃ	350	
PA_anya-e08_12n:350_4	karaṃ karonto suṭṭhu gadatīti sugato mañjubhāṇī pubbabuddhā viya nekkhammādinā kāmacchandādike	350	
PA_anya-e08_12n:350_5	pajahanto gantvā arahattamaggena savāsanasakalakilese samucchinditvā sobhanaṃ nibbānapuraṃ	350	
PA_anya-e08_12n:350_6	gatoti vā sugatoti vutto so mahāmuni attano aparimitapāramitāsimpakacagalitatilakabhāvena	350	
PA_anya-e08_12n:350_7	lokaṃ lokattayaṃ, sahitaṃ lokanti vā yojanīyaṃ alaṅkattuṃ alaṃkaraṇāyāti. Idaṃ pādacatukkādiyamakamabyapetaṃ.	350	
PA_anya-e08_12n:351_0	30. Kamalaṃ padumaṃ kaṃ jalaṃ alaṅkattuṃ pañcavidhapadumasañchannassa udakassa ramaṇīyattā	351	
PA_anya-e08_12n:351_1	sajjetuṃ hoti. Avanado kāle vuṭṭhisampadāya sassasampadādīnaṃ kāraṇattā ārakkhaṃ	351	
PA_anya-e08_12n:351_2	dento vanado megho ambaraṃ ākāsaṃ alaṅkattuṃ jaladhārabhārabharitambarakucchiyā dassanīyattā	351	
PA_anya-e08_12n:351_3	sajjetuṃ hoti, sahitaṃ sampuṇṇaṃ hitaṃ abhivuḍḍhiṃ karaṃ karonto sugato citrakathī	351	
PA_anya-e08_12n:351_4	sundaraṃ nibbānaṃ gato vā so sugato so tathāgato lokaṃ lokattayaṃ, sahitaṃ lokaṃ	351	
PA_anya-e08_12n:351_5	vā alaṅkattuṃ citrakathādikāraṇehi tādisassa aññassa ca lokarāmaṇeyyassābhāvā sajjetuṃ	351	
PA_anya-e08_12n:351_6	hoti. Sabbapadatthānaṃ sattābyabhicārittā hotīti gammaṃ. Tatoyeva sabbe paṭhamantabhavanakriyāya	351	
PA_anya-e08_12n:351_7	yujjantīti vadanti. Idaṃ abyapetacatukkapādādiyamakaṃ.	351	
PA_anya-e08_12n:353	Abyapetādiyamaka-sseso leso nidassito;	35	
PA_anya-e08_12n:354	Ñeyyāni’māyeva disā-ya’ññāni yamakānipi.	35	
PA_anya-e08_12n:355_0	31. Iccevamabhimatayamake abyapetapādādiyamakassa disāmattaṃ dassetvā upasaṃharati	355	
PA_anya-e08_12n:355_1	“abyapete”ccādinā. Abyapetassa abyavahitassa catunnaṃ pādānaṃ ādo, ādibhūtassa vā	355	
PA_anya-e08_12n:355_2	yamakassa eso yathāvutto leso kocideva bhedo nidassito vikappito. Aparānipi kiṃ na	355	
PA_anya-e08_12n:355_3	vikappiyantīticeti āha “ñeyyāni”ccādi. Imāya disāya iminā upāyena maggeneva aññāni	355	
PA_anya-e08_12n:355_4	vuttato aparāni dutiyapādādiyamakatatiyapādādiyamakacatutthapādādiyamakādīni abyapetānipi	355	
PA_anya-e08_12n:355_5	paṭhamadutiyapādādiyamakapaṭhamatatiyapādādiyamakānipi byapetāni, paṭhamacatutthadutiyatatiyapādādiyamakādīnipi	355	
PA_anya-e08_12n:355_6	abyapetabyapetāni, tathā majjhantapādayamakāni ñeyyāni jānitabbāni, viññūnaṃ tādisāya	355	
PA_anya-e08_12n:355_7	disāya dassitattāti. Tattha ca –	355	
PA_anya-e08_12n:356	“Guṇāguṇena saha te, sādhavo’sādhavo janā;	35	
PA_anya-e08_12n:357	Vigāhante samaṃ nātha, cittaṃ citte kathaṃ nu te”.	35	
PA_anya-e08_12n:358	Iccādinā dutiyapādādiyamakādīni abyapetāni,	35	
PA_anya-e08_12n:359	“Piyena vacasā sabbe,	35	
PA_anya-e08_12n:360	Piyena’ppiyabhāṇino;	36	
PA_anya-e08_12n:361	Pādānate jinokāsi,	36	
PA_anya-e08_12n:362	So dhammo hantu vo’ppiyaṃ”.	36	
PA_anya-e08_12n:363	Iccādinā paṭhamadutiyapādādiyamakādīni abyapetāni,	36	
PA_anya-e08_12n:364	“Sa’malaṃ samalaṃ kattuṃ, suciraṃsuci raṃjaye;	36	
PA_anya-e08_12n:365	Suciraṃ suciraṃgaṃ taṃ, sa’malaṃ samalaṃbhi yo”.	36	
PA_anya-e08_12n:366	Iccādinā paṭhamacatutthadutiyatatiyapādādiyamakādīni abyapetabyapetāni,	36	
PA_anya-e08_12n:367	“Manohara hara klesaṃ, jina cetobhavaṃ mama;	36	
PA_anya-e08_12n:368	Nanu tvaṃ pāramīsārā-matabhāvitamosadhaṃ”.	36	
PA_anya-e08_12n:369	Iccādinā majjhapādayamakāni,	36	
PA_anya-e08_12n:370	“Sādhunā raṃjaya jaya-ddhaninā’pūrayi mahiṃ;	37	
PA_anya-e08_12n:371	Yo taṃ jinavaraṃ dhīra-matthakāmosi ce tuvaṃ”.	37	
PA_anya-e08_12n:372	Iccādinā antapādayamakāni jānitabbāni.	37	
PA_anya-e08_12n:373_0	31. Evaṃ abhimatayamakena abyapetayamakānamupāyādīni nigamento āha “abyapeti”ccādi.	373	
PA_anya-e08_12n:373_1	Abyapetādiyamakassa visadisavaṇṇehi abyavahitādiyamakassa, abyapetapādādiyamakassa	373	
PA_anya-e08_12n:373_2	vā eso leso “sujani”ccādiko appakodāharaṇanayo nidassito niddiṭṭho. Aññāni yamakānipi	373	
PA_anya-e08_12n:373_3	imāyeva disāya iminā nayeneva ñeyyāni viññūhi ñātabbāni. Ādo yamakaṃ, ādibhūtaṃ vā	373	
PA_anya-e08_12n:373_4	yamakaṃ, abyapetañca taṃ ādiyamakañcāti vākyaṃ. Evaṃ dassitena iminā kamena abyapetadutiyapādādiyamakādayo	373	
PA_anya-e08_12n:373_5	ñātabbāti adhippāyo.	373	
PA_anya-e08_12n:374	Tattha abyapetadutiyapādādiyamakamevaṃ veditabbaṃ –	37	
PA_anya-e08_12n:375	Guṇāguṇena saha te, sādhavo’sādhavo janā;	37	
PA_anya-e08_12n:376	Vigāhante samaṃ nātha, cittaṃ citte kathaṃ nu te.	37	
PA_anya-e08_12n:377_0	Bho nātha te tuyhaṃ citte sādhavo asādhavo te janā guṇāguṇena sakasakaguṇena aguṇena	377	
PA_anya-e08_12n:377_1	ca saha samaṃ ekajjhaṃ kathaṃ nu vigāhante, cittaṃ acchariyaṃ sujanadujjanesu samamettā	377	
PA_anya-e08_12n:377_2	acchariyāti adhippāyo.	377	
PA_anya-e08_12n:378	Abyapetapaṭhamadutiyapādādiyamakamevaṃ daṭṭhabbaṃ –	37	
PA_anya-e08_12n:379	Piyena vacasā sabbe, piyena’ppiyabhāṇino;	37	
PA_anya-e08_12n:380	Pādānate jinokāsi, so dhammo hantu vo’ppīyaṃ.	38	
PA_anya-e08_12n:381	Jino appiyabhāṇinopi sabbe jane piyena yena vacasā pādānate akāsi, so dhammo vo appiyaṃ hantu. Ettha apisaddapariyāyassa pisaddassa gahitattā yatibhaṅgo natthi.	38	
PA_anya-e08_12n:382	Paṭhamacatutthadutiyatatiyapādādiabyapetabyapetayamakamevaṃ daṭṭhabbaṃ –	38	
PA_anya-e08_12n:383	Sa’malaṃ samalaṃ kattuṃ, suciraṃsuci raṃjaye;	38	
PA_anya-e08_12n:384	Suciraṃ suciraṃgaṃ taṃ, sa’malaṃ samalaṃbhi yoti.	38	
PA_anya-e08_12n:385_0	Ettha “samalaṃ samalaṃ, suciraṃ sucira”nti visadisavaṇṇehi abyavahitattā abyapetaṃ,	385	
PA_anya-e08_12n:385_1	“samalaṃ samala”nti pubbaparayugaḷaṃ pubbaparayugaḷadvayaṃ (ka.) “kattu”miti bhinnavaṇṇehi,	385	
PA_anya-e08_12n:385_2	“suciraṃ sucira”nti pubbaparayugaḷaṃ pubbaparayugaḷadvayaṃ (ka.) “jaye”ti bhinnavaṇṇehi	385	
PA_anya-e08_12n:385_3	ca byavahitattā byapetañca hoti. Suciraṃsuci sobhanaraṃsinā uci yutto yo jino saṃ	385	
PA_anya-e08_12n:385_4	santiṃ nibbānaṃ samalaṃbhi alabhi, alaṃ accantaṃ atisayena suciraṃgaṃ visuddhadehaṃ	385	
PA_anya-e08_12n:385_5	taṃ jinaṃ samalaṃ jallikāsaṅkhātena, rāgādikucchitasaṅkhātena vā malena sahitaṃ saṃ	385	
PA_anya-e08_12n:385_6	attānaṃ alaṃkattuṃ nimmalaṃ katvā sajjetuṃ suciraṃ sucirakālaṃ raṃjaye attani abhiramāpeyya.	385	
PA_anya-e08_12n:386	Pādamajjhayamakamevaṃ daṭṭhabbaṃ –	38	
PA_anya-e08_12n:387	Manohara hara klesaṃ, jina cetobhavaṃ mama;	38	
PA_anya-e08_12n:388	Nanu tvaṃ pāramīsārā-matabhāvitamosadhanti.	38	
PA_anya-e08_12n:389	Manohara jina mama cetobhavaṃ klesaṃ santāpaṃ hara apanaya, tvaṃ pāramīsārāmatabhāvitaṃ osadhaṃ dibbosadhaṃ nanu.	38	
PA_anya-e08_12n:390	Pādantayamakamevaṃ daṭṭhabbaṃ –	39	
PA_anya-e08_12n:391	Sādhunā raṃjaya jaya-ddhaninā’pūrayi mahiṃ;	39	
PA_anya-e08_12n:392	Yo taṃ jinavaraṃ dhīra-matthakāmosi ce tuvanti.	39	
PA_anya-e08_12n:393_0	Yo jinavaro sādhunā jayaddhaninā veneyyajayaghosena mahiṃ āpūrayi, dhīraṃ taṃ jinavaraṃ	393	
PA_anya-e08_12n:393_1	tuvaṃ sappurisa ce atthakāmo asi, raṃjaya abhiramāpehi. Iminā niddiṭṭhayamakeheva	393	
PA_anya-e08_12n:393_2	avasesā tatiyapādādiyamakādayo viññeyyā.	393	
PA_anya-e08_12n:395	Accantabahavo tesaṃ,	39	
PA_anya-e08_12n:396	Bhedā sambhedayoniyo;	39	
PA_anya-e08_12n:397	Tatthāpi keci sukarā,	39	
PA_anya-e08_12n:398	Keci accantadukkarā.	39	
PA_anya-e08_12n:399_0	32. Kiṃ pana sākallena na vikappitānīti āha “accanti”ccādi. Tesaṃ vikappānaṃ sambhedo	399	
PA_anya-e08_12n:399_1	saṅkaro missattamuccāraṇappakāro yoni pabhavo yesaṃ te sambhedayoniyo, bhedā pakārā	399	
PA_anya-e08_12n:399_2	accantabahavo atisayena bahulā yathāvuttanayena sambhavanti, tatthāpi tesu vikappesupi	399	
PA_anya-e08_12n:399_3	keci vikappā sukhena karīyanti payujjantīti sukarā, tabbiparīto ca keci vikappā accantadukkarā.	399	
PA_anya-e08_12n:399_4	Iti dvidhā saṅgayhanti, tesu sukarānaṃ kesañci abhimatayamakānaṃ mukhamattaṃ dassitaṃ.	399	
PA_anya-e08_12n:399_5	Idāni dukkarānaṃ kesañci mukhamattaṃ na sabbamevaṃ veditabbaṃ.	399	
PA_anya-e08_12n:400	Samunnatena te satā,	40	
PA_anya-e08_12n:401	Kathaṃ na te na te siyuṃ;	40	
PA_anya-e08_12n:402	Yato natenatepi’to,	40	
PA_anya-e08_12n:403	Siyuṃ na te nate subhā.	40	
PA_anya-e08_12n:404	Idaṃ pādacatukkamajjhayamakamabyapetabyapetamekarūpaṃ dukkaraṃ.	40	
PA_anya-e08_12n:405	Na bhāsurā tepi surā vibhūsitā,	40	
PA_anya-e08_12n:406	Tathāsurā bhūri surāparājitā;	40	
PA_anya-e08_12n:407	Sabhāsu rājāpi tathā surājito,	40	
PA_anya-e08_12n:408	Yathā surājanti surāvinissaṭā.	40	
PA_anya-e08_12n:409	Idaṃ catukkapādamajjhayamakamekarūpabyapetaṃ.	40	
PA_anya-e08_12n:410_0	32. Sabbamidamanuddisitvā lakkhaṇātidesena nigamanaṃ kimatthamiccāsaṅkāyamāha “accante”ccādi.	410	
PA_anya-e08_12n:410_1	Tesaṃ yamakānaṃ sambhedayoniyo pabheduppattikāraṇabhūtā bhedā uccāvacapakārā accantabahavo,	410	
PA_anya-e08_12n:410_2	tatthāpi tesupi keci yamakā sukarā susādhiyā, keci accantadukkarā atisayena dussādhiyā.	410	
PA_anya-e08_12n:410_3	Sambhedo yoni yesanti viggaho.	410	
PA_anya-e08_12n:411	Iha sukarassa upadisitattā dukkarayamakapavesopāyamattamupadisīyate –	41	
PA_anya-e08_12n:412	“Manaṃ manaṃ satthu dadeyya ce yo,	41	
PA_anya-e08_12n:413	Manaṃ manaṃ pīṇayata’ssa satthu;	41	
PA_anya-e08_12n:414	Manaṃ manaṃ tena dadeyya ce na,	41	
PA_anya-e08_12n:415	Manaṃ manaṃpa’ssa na sādhupujja”nti.	41	
PA_anya-e08_12n:416	Idaṃ pādacatukkādiyamakamekarūpaṃ abyapetabyapetaṃ.	41	
PA_anya-e08_12n:417_0	Yo puggalo manaṃ attano cittaṃ satthu jinassa manaṃ khaṇamattampi dadeyya ce, satthu	417	
PA_anya-e08_12n:417_1	munindassa manaṃ cittaṃ assa puggalassa manaṃ cittaṃ pīṇayati sampīṇeti, tena tasmā	417	
PA_anya-e08_12n:417_2	manaṃ manaṃ cittaṃ cittaṃ dadeyya ce na yadi no dadeyya, assa puggalassa manaṃ cittaṃ	417	
PA_anya-e08_12n:417_3	manaṃpi muhuttampi sādhupujjaṃ sādhūhi pūjitabbaṃ na bhavati.	417	
PA_anya-e08_12n:418	“Samunnatena te satā,	41	
PA_anya-e08_12n:419	Kathaṃ na te na te siyuṃ;	41	
PA_anya-e08_12n:420	Yato nate’natepi’to,	42	
PA_anya-e08_12n:421	Siyuṃ na te nate subhā”ti.	42	
PA_anya-e08_12n:422	Idaṃ pādacatukkamajjhayamakamekarūpamabyapetabyapetaṃ.	42	
PA_anya-e08_12n:423_0	Yato yena kāraṇena te tuyhaṃ satā sobhanena samunnatena sammā unnatena hetunā natepi	423	
PA_anya-e08_12n:423_1	avanatepi anatepi anavanatepi te te subhā te te sobhanā na na siyuṃ, bhavanteva,	423	
PA_anya-e08_12n:423_2	ato tena kāraṇena te subhā te sobhanā nate avanate kathaṃ na siyuṃ, bhavanteva.	423	
PA_anya-e08_12n:424	“Jinaṃ paṇāmonatasajjanaṃ janaṃ,	42	
PA_anya-e08_12n:425	Guṇe nivesentamasajjanaṃ’janaṃ;	42	
PA_anya-e08_12n:426	Veneyyanette guṇabhājanaṃ janaṃ,	42	
PA_anya-e08_12n:427	Name mamentaṃ khalu sajjanaṃjana”nti.	42	
PA_anya-e08_12n:428	Idaṃ pādacatukkantayamakamekarūpamabyapetabyapetayamakaṃ dukkaraṃ.	42	
PA_anya-e08_12n:429_0	Paṇāmonatasajjanaṃ paṇāmitukāmonatasādhujanavantaṃ janaṃ veneyyajanaṃ asajja pamādamakatvā	429	
PA_anya-e08_12n:429_1	guṇe sīlādiguṇe nivesentaṃ niyojentaṃ veneyyanette añjanaṃ añjanabhūtaṃ guṇabhājanaṃ	429	
PA_anya-e08_12n:429_2	guṇānamādhārabhūtaṃ sajjanaṃjanaṃ iminā kāraṇena sādhujanānaṃ añjanabhūtaṃ janaṃ	429	
PA_anya-e08_12n:429_3	sādhujanaṃ khalu ekantena mamentaṃ mamāyantaṃ naṃ jinaṃ name namāmi.	429	
PA_anya-e08_12n:430	“Sābhāsu sābhā bhuvane jinassa,	43	
PA_anya-e08_12n:431	Sābhāya sā bhāsatiyeva jātu;	43	
PA_anya-e08_12n:432	Sābhāya sā bhāti na ce kathaṃ na,	43	
PA_anya-e08_12n:433	Sābhā sasābhānamaticca bhātī”ti.	43	
PA_anya-e08_12n:434	Idaṃ pādacatukkādiyamakekarūpabyapetaṃ.	43	
PA_anya-e08_12n:435_0	Bhuvane sattaloke sābhāsu vijjamānābhāsu jinassa sābhā sobhanā ābhā sābhāya vijjamānāya,	435	
PA_anya-e08_12n:435_1	sobhanāya vā ābhāya ābhāto jātu ekantena bhāsatiyeva dippateva, sā jinābhā sābhāya	435	
PA_anya-e08_12n:435_2	vijjamānābhāto adhikā hutvā ce na bhāti yadi na bhāsati, sasābhānaṃ vijjamānasobhanābhānaṃ	435	
PA_anya-e08_12n:435_3	brahmādīnaṃ sābhā sobhanābhāyo aticca atikkamma kathaṃ na bhāti, bhāsatiyeva.	435	
PA_anya-e08_12n:436	“Na bhāsurā tepi surā vibhūsitā,	43	
PA_anya-e08_12n:437	Tathāsurā bhūri surāparājitā;	43	
PA_anya-e08_12n:438	Sabhāsu rājāpi tathā surājito,	43	
PA_anya-e08_12n:439	Yathā surājanti surāvinissaṭā”ti.	43	
PA_anya-e08_12n:440	Idaṃ pādacatukkamajjhayamakekarūpabyapetaṃ.	44	
PA_anya-e08_12n:441_0	Surāvinissaṭā surāpānato apagatā janā yathā surājanti, tathā vibhūsitā visesena alaṅkatā	441	
PA_anya-e08_12n:441_1	tepi surā te devā api na bhāsurā sobhamānā na honti, tathā evaṃ surāparājitā surāpānahetu	441	
PA_anya-e08_12n:441_2	parājitabhāvaṃ pattā bhūri asurā bahavo vepacittiādayo asurāpi na bhāsurā na sobhanti,	441	
PA_anya-e08_12n:441_3	tathā evaṃ surājito suṭṭhu alaṅkato rājāpi sabhāsu na bhāsuro.	441	
PA_anya-e08_12n:442	“Jināṇattiyaṃ yo’hitāsā sitāsā,	44	
PA_anya-e08_12n:443	Avassaṃva te hontya’tāsā hatāsā;	44	
PA_anya-e08_12n:444	Ato sabbapāpe satāsā vatāsā,	44	
PA_anya-e08_12n:445	Karonteva santissitā sāmitāsā”ti.	44	
PA_anya-e08_12n:446	Idaṃ pādacatukkantayamakamekarūpabyapetaṃ.	44	
PA_anya-e08_12n:447_0	Ye sappurisā jināṇattiyaṃ buddhassa vinayapaññattisaṅkhātāṇattiyaṃ ohitāsā avītikkamavasena	447	
PA_anya-e08_12n:447_1	patiṭṭhitaāsā honti sitāsā parisuddhāsā, te sādhavo hatāsā anukkamena hatataṇhā avassaṃva	447	
PA_anya-e08_12n:447_2	ekanteneva atāsā bhayarahitā yato honti, ato tasmā sabbapāpe sabbākusale satāsā bhayasahitā	447	
PA_anya-e08_12n:447_3	vatāsāva niravajjavatābhilāsavanto sādhujanā santissitā santinissitāyo sāmitāsā sāmibhāvāsāyo karonteva.	447	
PA_anya-e08_12n:449	Yamakaṃ taṃ paheḷī ca, nekantamadhurāni’ti;	44	
PA_anya-e08_12n:450	Upekkhiyanti sabbāni, sissakhedabhayā mayā.	45	
PA_anya-e08_12n:451_0	33. Nanu yamakaṃ nāma kavīnaṃ sāmatthiyavisesasūcakanti tattha taṃ sopayogaṃ, paheḷikā	451	
PA_anya-e08_12n:451_1	ca sopayogā kīḷāvinodane sambādhaṭṭhānamantane parabyāmohane paramabyāmohane (ka.),	451	
PA_anya-e08_12n:451_2	kābyādāsa 3.97 ca, tasmā tattha kathamupekkhā bhavatoti āha “yamaka”ntiādi. Taṃ yathāvuttaṃ	451	
PA_anya-e08_12n:451_3	yamakañca sukaradukkarappabhedaṃ. Paheḷikā pana pubbācariyehi soḷasa niddiṭṭhā samāgatāvañcitādikā.	451	
PA_anya-e08_12n:451_4	Tatthidaṃ lakkhaṇaṃ –	451	
PA_anya-e08_12n:452	Samāgatā nāma siyā, guḷhatthā padasandhinā;	45	
PA_anya-e08_12n:453	Vañcitāññattha ruḷhena, yattha saddena vañcanā.	45	
PA_anya-e08_12n:454	Ukkantātibyavahita-ppayogā mohakārinī;	45	
PA_anya-e08_12n:455	Siyā pamussitā yassā, dubbodhatthā padāvali.	45	
PA_anya-e08_12n:456	Samānarūpā’mukhyatthā-ropāhitapadā siyā;	45	
PA_anya-e08_12n:457	Pharusā paccayādīhi, jātasaddā kathañcipi.	45	
PA_anya-e08_12n:458	Saṅkhyātā nāma saṅkhyānaṃ, yattha byāmohakāraṇaṃ;	45	
PA_anya-e08_12n:459	Aññathā’bhāsate yattha, vākyattho sā pakappitā.	45	
PA_anya-e08_12n:460	Sā nāmantarikā yassā, nāme nānatthakappanā;	46	
PA_anya-e08_12n:461	Nibhūtā’vaṭṭhitaññatthā, tulyatthasutihetuto.	46	
PA_anya-e08_12n:462	Samānasaddā sā iṭṭha-saddapariyāyasādhitā;	46	
PA_anya-e08_12n:463	Sammuḷhā mūḷhatāyeva, niddiṭṭhatthāpi sādhukaṃ.	46	
PA_anya-e08_12n:464	Yassā sambandhabāhulyā, nāmaṃ sā pārihārikī;	46	
PA_anya-e08_12n:465	Ekacchannā bhave byañjā-dheyyaṃ nissayagopanā.	46	
PA_anya-e08_12n:466	Sā bhave ubhayacchannā, yassā ubhayagopanā;	46	
PA_anya-e08_12n:467	Saṃkiṇṇā nāma sā yassā, nānālakkhaṇasaṅkaroti.	46	
PA_anya-e08_12n:468_0	Dosattepi cesaṃ sabbesaṃ ukkantādīsu dosabhāve nāropitabbā. Esā hi manasoti (ka.)	468	
PA_anya-e08_12n:468_1	“bahuguṇe paṇamati”ccādinā subodhālaṅkāra 44 gāthā vākyasaṃkiṇṇanāmena na vuttā,	468	
PA_anya-e08_12n:468_2	pakappitā ca saṃsayadosaparihārena “yāte dutiyaṃ nilaya”nti subodhālaṅkāra 112 gāthā ādinā niddiṭṭhā.	468	
PA_anya-e08_12n:469	“Pabhavā’natavittiṇṇā, tavā’ṇā mahatī sati;	46	
PA_anya-e08_12n:470	Cirāya jayataṃ nātha, pahutaphalasādhanī”ti.	47	
PA_anya-e08_12n:471	Ayaṃ samāgatā.	47	
PA_anya-e08_12n:472	“Bhaddamevo’paseveyya, vidhūtamadakibbisaṃ;	47	
PA_anya-e08_12n:473	Sampāpaye puraṃ khemaṃ, sa danto’ttanisevina”nti.	47	
PA_anya-e08_12n:474	Ayaṃ vañcitā.	47	
PA_anya-e08_12n:475	Pamussitādayo tu lakkhaṇānusārena, tatthodāharaṇānusārena ca veditabbā.	47	
PA_anya-e08_12n:476_0	Evaṃ pubbācariyehi parikappitā paheḷikā ceti etāni sabbāni ekantena niyamena na madhurāni	476	
PA_anya-e08_12n:476_1	attharasassa vā saddarasassa vā kassaci abhāvena assāditabbāni na hontīti iminā kāraṇena	476	
PA_anya-e08_12n:476_2	sissānamuppanno khedoyeva bhayaṃ tato tesaṃ khedato vā uppannabhayato mayā upekkhiyantīti sambandhanīyaṃ.	476	
PA_anya-e08_12n:477_0	33. Evaṃ sukaradukkaravasena duvidhattaṃ vatvā kavīnaṃ sāmatthiyappakāsane sappayojanayamakānañca,	477	
PA_anya-e08_12n:477_1	kīḷāvinodane sambādhaṭṭhānasammantane parabyāmohane cāti imesu sappayojanānañca paheḷikānamavacane	477	
PA_anya-e08_12n:477_2	kāraṇaṃ niddisati “yamaka”miccādinā. Taṃ yamakaṃ yathāvuttaṃ sukaradukkarādibhedaṃ	477	
PA_anya-e08_12n:477_3	yamakajātañca paheḷi ca pubbācariyehi niddiṭṭhā samāgabhādikā paheḷikā ca iti imāni	477	
PA_anya-e08_12n:477_4	sabbāni ekantamadhurāni na iti assādetabbassa attharasassa, saddarasassa vā niyamato	477	
PA_anya-e08_12n:477_5	abhāvā ekantena amadhurāni, iti iminā kāraṇena ca sissakhedabhayā sissānaṃ asahanasaṅkhātāya	477	
PA_anya-e08_12n:477_6	asahanena jātāya vā bhītiyā ca mayā upekkhīyanti. Sissānaṃ khedoyeva bhayaṃ, sissakhedato	477	
PA_anya-e08_12n:477_7	uppannaṃ vā bhayaṃ, tatoti viggaho.	477	
PA_anya-e08_12n:478	Ettha paheḷikā evaṃ daṭṭhabbā –	47	
PA_anya-e08_12n:479	Samāgatā ca vañcitu-kkantā pamussitāpi ca;	47	
PA_anya-e08_12n:480	Samānarūpā pharusā, saṅkhyātā ca pakappitā.	48	
PA_anya-e08_12n:481	Athopi nāmantarikā, nibhūtā ca paheḷikā;	48	
PA_anya-e08_12n:482	Atho samānasaddā ca, sammuḷhā pārihārikī;	48	
PA_anya-e08_12n:483	Ekacchannobhayacchannā, saṃkiṇṇāti ca soḷasāti.	48	
PA_anya-e08_12n:484	Tatridaṃ lakkhaṇaṃ –	48	
PA_anya-e08_12n:485	Samāgatā nāma siyā, guḷhatthā padasandhinā;	48	
PA_anya-e08_12n:486	Vañcitāññattha ruḷhena, yattha saddena vañcanā.	48	
PA_anya-e08_12n:487	Ukkantātibyavahita-ppayogā mohakārinī;	48	
PA_anya-e08_12n:488	Siyā pamussitā yassā, dubbodhatthā padāvali.	48	
PA_anya-e08_12n:489	Samānarūpā’mukhyatthā-ropāhitapadā siyā;	48	
PA_anya-e08_12n:490	Pharusā paccayādīhi, jātasaddā kathañcipi.	49	
PA_anya-e08_12n:491	Saṅkhyātā nāma saṅkhyānaṃ, yattha byāmohakāraṇaṃ;	49	
PA_anya-e08_12n:492	Aññathā’bhāsate yattha, vākyattho sā pakappitā.	49	
PA_anya-e08_12n:493	Sā nāmantarikā yassā, nāme nānatthakappanā;	49	
PA_anya-e08_12n:494	Nibhūtā’vaṭṭhitaññatthā, tulyatthasutihetuto.	49	
PA_anya-e08_12n:495	Samānasaddā sā iṭṭha-saddapariyāyasādhitā;	49	
PA_anya-e08_12n:496	Sammuḷhā mūḷhatāyeva, niddiṭṭhatthāpi sādhukaṃ.	49	
PA_anya-e08_12n:497	Yassā sambandhabāhulyā, nāmaṃ sā pārihārikī;	49	
PA_anya-e08_12n:498	Ekacchannā bhave byañjā-dheyyaṃ nissayagopanā.	49	
PA_anya-e08_12n:499	Sā bhave ubhayacchannā, yassā ubhayagopanā;	49	
PA_anya-e08_12n:500	Saṃkiṇṇā nāma sā yassā, nānālakkhaṇasaṅkaroti.	50	
PA_anya-e08_12n:501_0	Ayaṃ panettha attho – padasandhinā padānaṃ sandhānato guḷhatthā apākaṭatthā samāgatā	501	
PA_anya-e08_12n:501_1	nāma siyā. Guḷhatthāti pasiddhānuvādena apasiddhā samāgatā vidhīyate. Ito parampi	501	
PA_anya-e08_12n:501_2	anuvādānuvādyabhāvo evaṃ veditabbo. Yattha paheḷikāyaṃ aññattha ruḷhena saddena aññasmiṃ	501	
PA_anya-e08_12n:501_3	atthe pasiddhena ruḷhisaddena vañcanā vañcitā nāma siyā.	501	
PA_anya-e08_12n:502_0	Atibyavahitappayogā atisayena antaritapayujjamānapadayuttā tatoyeva mohakārinī sammohakārikā	502	
PA_anya-e08_12n:502_1	paheḷikā ukkantā nāma. Yassā paheḷikāya padāvali padapanti dubbodhatthā duranubodhābhidheyyā, sā pamussitā nāma.	502	
PA_anya-e08_12n:503_0	Amukhyatthāropāhitapadā appadhānatthe mukhyatthapakāsakasaddānaṃ kiñci sadhammaṃ	503	
PA_anya-e08_12n:503_1	nissāya āropanato upaṭṭhitapadayuttā samānarūpā nāma siyā. Paccayādīhi paccayādesādīhi	503	
PA_anya-e08_12n:503_2	kathañcipi yena kenaci pakārena jātasaddā nipphannasaddā pharusā nāma.	503	
PA_anya-e08_12n:504_0	Yattha yassaṃ paheḷikāyaṃ saṅkhyānaṃ gaṇanaṃ vuttamapi byāmohakāraṇaṃ hoti, sā paheḷikā	504	
PA_anya-e08_12n:504_1	saṅkhyātā nāma siyā. Yattha yassaṃ paheḷikāyaṃ vākyattho samudāyattho aññathā aññena	504	
PA_anya-e08_12n:504_2	pakārena ābhāsate viññāyate, sā pakappitā nāma.	504	
PA_anya-e08_12n:505_0	Yassā paheḷikāya nāme payuttābhidhāne nānatthakappanā vividhābhidheyyakappanā sambhavati,	505	
PA_anya-e08_12n:505_1	sā paheḷikā nāmantarikā nāma. Tulyatthasutihetuto samānatthasaddānaṃ payogahetuyā	505	
PA_anya-e08_12n:505_2	avaṭṭhitaññatthā patiṭṭhitaaññatthā hoti, sā nibhūtā nāma.	505	
PA_anya-e08_12n:506_0	Yā paheḷikā iṭṭhasaddapariyāyasādhitā icchitatthasaddassa vevacanehi nipphāditā hoti,	506	
PA_anya-e08_12n:506_1	sā samānasaddā nāma. Sādhukaṃ niddiṭṭhatthāpi dassitaatthayuttāpiyā mūḷhatāyeva sammohabhāvatthaṃ	506	
PA_anya-e08_12n:506_2	eva bhavati, sā sammuḷhā nāma.	506	
PA_anya-e08_12n:507_0	Yassā paheḷikāya viracane nāmaṃ dassiyamānaṃ nāmaṃ sambandhabāhulyā sambandhassa	507	
PA_anya-e08_12n:507_1	bahulabhāvato bhavati, sā pārihārikī nāma. Yassā ādheyyaṃ byañja abhibyañjiya pakāsetvā	507	
PA_anya-e08_12n:507_2	nissayagopanā ādhāragutti bhavati, sā ekacchannā nāma.	507	
PA_anya-e08_12n:508_0	Yassā payoge ubhayagopanā ubhinnamādhārādheyyānaṃ gopanā bhavati, sā ubhayacchannā	508	
PA_anya-e08_12n:508_1	nāma. Yassā nānālakkhaṇasaṅkaro samāgatādinānāvidhalakkhaṇānaṃ saṅkaro hoti, sā saṃkiṇṇā nāma siyā.	508	
PA_anya-e08_12n:509	Idāni samāgatādīnaṃ lakkhiyaṃ kamena evaṃ ñātabbaṃ –	50	
PA_anya-e08_12n:510	“Pabhavā’natavittiṇṇā, tavā’ṇā mahatī satī;	51	
PA_anya-e08_12n:511	Cirāya jayataṃ nātha, pahutaphalasādhinī”ti.	51	
PA_anya-e08_12n:512	Ayaṃ samāgatā.	51	
PA_anya-e08_12n:513_0	Nātha tava pabhavato paṭṭhāya natavittiṇṇā oṇatavasena patthaṭā, evaṃ sati nadī viya	513	
PA_anya-e08_12n:513_1	dissati. Pabhava pakaṭṭhatta sobhāvanta. Bho nātha tava tuyhaṃ mahatī satī mahantī	513	
PA_anya-e08_12n:513_2	samānā āṇā ānatavittiṇṇā attani natesu janesu patthaṭā pahutaphalasādhinī bahulatthanipphādanī	513	
PA_anya-e08_12n:513_3	cirāya cirakālaṃ jayataṃ ukkaṃsabhāvena pavattatu. Ettha pabhavaānataitisandhinā attho guḷho.	513	
PA_anya-e08_12n:514	“Bhaddamevo’paseveyya, vidhūtamadakibbisaṃ;	51	
PA_anya-e08_12n:515	Sampāpaye puraṃ khemaṃ, sa danto’ttanisevita”nti.	51	
PA_anya-e08_12n:516	Ayaṃ vañcitā.	51	
PA_anya-e08_12n:517_0	Vidhūtamadakibbisaṃ vināsitamadadosaṃ bhaddameva mandapiya pindapissa (ka.) – bhaddajātikesu	517	
PA_anya-e08_12n:517_1	hatthīsu bhaddajātikahatthimeva upaseveyyāti vuttaṃ viya dissati. Bhaddameva uttamapurisameva	517	
PA_anya-e08_12n:517_2	seveyyāti attho. Sevanaṃ kimatthanti ce? Hatthipakkhe danto sikkhito so hatthi attanisevitaṃ	517	
PA_anya-e08_12n:517_3	attānaṃ bhajitaṃ janaṃ khemaṃ nibbhayaṃ puraṃ nagaraṃ sampāpeti. Purisapakkhe pana	517	
PA_anya-e08_12n:517_4	danto damito so ariyapuggalo attanisevitaṃ attānamupasevitaṃ janaṃ khemaṃ niddukkhaṃ	517	
PA_anya-e08_12n:517_5	puraṃ nibbānapuraṃ pāpeti. Ettha kavicchitauttamatthato aññena hatthiatthe ruḷhena	517	
PA_anya-e08_12n:517_6	saddena vañcanā nāma.	517	
PA_anya-e08_12n:518	“Bahuguṇe paṇamati, dujjanānaṃpyayaṃ jano;	51	
PA_anya-e08_12n:519	Hitaṃ pamudito niccaṃ, sugataṃ samanussara”nti.	51	
PA_anya-e08_12n:520	Ayaṃ ukkantā. Imassattho upari āgamissati.	52	
PA_anya-e08_12n:521	Byākiṇṇadosatte satipi paheḷikāruḷhattā esā iṭṭhā. Vuttañhi “paheḷikāyamāruḷhā, na hi duṭṭhā kiliṭṭhatā”ti. Iha sambandhīpadānaṃ aṭṭhānaṭṭhāpanena byavahitattaṃ hoti.	52	
PA_anya-e08_12n:522	“Mukhaphullaṃ giṅgamakaṃ, niyuruggatthanunnataṃ;	52	
PA_anya-e08_12n:523	Paṭaccarī varaṃ poso, bhīruyā dhārayantiyā”ti.	52	
PA_anya-e08_12n:524	Ayaṃ pamussitā.	52	
PA_anya-e08_12n:525_0	Mukhaphullaṃ tilakādiṃ giṅgamakaṃ evaṃnāmakaṃ pasādhanaṃ niyuruggatthanunnataṃ niyuraṃ	525	
PA_anya-e08_12n:525_1	valayaṃ, uggatthanaṃ payodharapaṭaṃ, unnataṃ nalāṭapaṭādikaṃ, mukhato unnatābharaṇañca	525	
PA_anya-e08_12n:525_2	dhārayantiyā bhīruyā itthiyā paṭaccarī jiṇṇavatthanivāsī poso puriso varaṃ uttamo.	525	
PA_anya-e08_12n:525_3	Ettha bahupayogarahitehi saddehi racitattā atthassa duravabodhatā.	525	
PA_anya-e08_12n:526	“Nava’ggaratanāna’smiṃ, dissanti ratanākare;	52	
PA_anya-e08_12n:527	Purisānettha aṭṭhannaṃ, aṭṭhā’sādhāraṇā’para”nti.	52	
PA_anya-e08_12n:528	Ayaṃ samānarūpā.	52	
PA_anya-e08_12n:529_0	Asmiṃ ratanākare aggaratanāni nava dissanti, ettha imesu ratanesu aṭṭha ratanāni	529	
PA_anya-e08_12n:529_1	aṭṭhannaṃ purisānaṃ asādhāraṇāni, aparaṃ ratanaṃ sādhāraṇaṃ. Imāni nava lokuttarāni	529	
PA_anya-e08_12n:529_2	cittīkatādiatthena “ratanānī”ti ca tappabhavo sammāsambuddho “ākaro”ti ca kappitoti	529	
PA_anya-e08_12n:529_3	amukhyatthesu ratanādisaddānamāropanaṃ hoti.	529	
PA_anya-e08_12n:530	“Vindanti devagandhabbā, himavantamahātale;	53	
PA_anya-e08_12n:531	Rasavante sare satta, na nāgāpi uposathā”ti.	53	
PA_anya-e08_12n:532	Ayaṃ pharusā.	53	
PA_anya-e08_12n:533_0	Himavantamahātale himālayassa matthake rasavante sodake satta sare anotattādike devagandhabbā	533	
PA_anya-e08_12n:533_1	vindanti sevanti, uposathā nāgāpi na vindanti. Ayamaparattho. Himavantamahātale candaraṃsiyutte	533	
PA_anya-e08_12n:533_2	mahāpāsādatale devagandhabbā kīḷamānā gandhabbā rasavante madhuraguṇayutte satta	533	
PA_anya-e08_12n:533_3	sare vīṇāya chajjādike satta sare vindanti, nāgāpi ariyāpi uposathāpi upavutthāpi	533	
PA_anya-e08_12n:533_4	na vindanti nānubhavanti. Ettha dibbantīti devā. Uposatho etesamatthīti uposathāti	533	
PA_anya-e08_12n:533_5	viggaho. Lakkhaṇakkamato pasiddhapacurapayogato aññadatthā yena kenaci lesena paccayādīnaṃ	533	
PA_anya-e08_12n:533_6	jātasaddassa atthitā.	533	
PA_anya-e08_12n:534	“Gītasadde sarā dve dve, dve chajjaññatra chassarā;	53	
PA_anya-e08_12n:535	Pañcavaṇṇaṃ yathā cakkhu, chabbaṇṇā nāsikā tathā”ti.	53	
PA_anya-e08_12n:536	Ayaṃ saṅkhyātā.	53	
PA_anya-e08_12n:537_0	Gītasadde sarā dve honti, chajja’ññatra chajjato aññatra chajjaṃ vajjetvā usabho	537	
PA_anya-e08_12n:537_1	gandhāro majjhimo pañcamo dhevato nisādoti. Ettha yugaḷato dve dve chassarā chasaravanto.	537	
PA_anya-e08_12n:537_2	Yathā cakkhu pañcavaṇṇaṃ hoti, tathā evaṃ nāsikā chabbaṇṇā hoti, gītasadde īkāraakārasaradvayasabbhāvato	537	
PA_anya-e08_12n:537_3	ca chajjaṃ ṭhapetvā usabhādīsu sarānaṃ tividhattā ca “cakkhū”ti sarabyañjanavasena	537	
PA_anya-e08_12n:537_4	pañcavaṇṇānaṃ sabbhāvato ca “nāsikā”ti channaṃ sabbhāvato ca evaṃ vuttaṃ. Ettha vuttasaṅkhyāgītādisaddasanniṭṭhānato sammohakārinī hoti.	537	
PA_anya-e08_12n:538	“Pātu vo udito rājā, sirimā rattamaṇḍalo;	53	
PA_anya-e08_12n:539	Sakantigahanakkhatta-saṅghayutto sulakkhaṇo”ti.	53	
PA_anya-e08_12n:540	Ayaṃ pakappitā.	54	
PA_anya-e08_12n:541_0	Sirimā sirimanto rattamaṇḍalo anurattajanapadamaṇḍalo, anurattaamaccamaṇḍalo vā sakantigahanakkhattasaṅghayutto	541	
PA_anya-e08_12n:541_1	sakassa attano ante samīpe gahanehi aviraḷehi khattasaṅghehi khattiyasamūhehi yutto	541	
PA_anya-e08_12n:541_2	saṃyutto sulakkhaṇo pasatthapurisalakkhaṇo udito pasiddho rājā narindo vo tumhe pātu	541	
PA_anya-e08_12n:541_3	rakkhatūti ayaṃ anadhippetattho. Sirimā “lakkhiyā vāsaṭṭhānattā”ti vuttattā sirimanto	541	
PA_anya-e08_12n:541_4	rattamaṇḍalo uggamane rattamaṇḍalo sakantigahanakkhattasaṅghayutto kantisahitehi	541	
PA_anya-e08_12n:541_5	gahanakkhattatāragaṇehi yutto sulakkhaṇo suṭṭhu sasalakkhaṇo udito uggato rājā cando	541	
PA_anya-e08_12n:541_6	vo tumhe pātūti ubhayapakkhassa sādhāraṇaguṇaguṇīpadapariggahena idha vākyatthassa	541	
PA_anya-e08_12n:541_7	aññathā dissamānatā hoti.	541	
PA_anya-e08_12n:542	“Vuccatā’do isitye’ko, sumahantopakāravā;	54	
PA_anya-e08_12n:543	Sanātano ca na isi, na sakhā na sanātano”ti.	54	
PA_anya-e08_12n:544	Ayaṃ nāmantarikā.	54	
PA_anya-e08_12n:545_0	Eko ādo pubbe “isī”ti vuccati, sumahantopakāravā atimahantopakārasamannāgato sanātano	545	
PA_anya-e08_12n:545_1	ca sassato ca hoti, tathāpi na isi isi nāma na hoti, na sakhā mittopi na hoti, na	545	
PA_anya-e08_12n:545_2	sanātano sassatopi na hoti, ayaṃ gamyamānattho. Sumahā atimahanto eko ādo nāmādimhi	545	
PA_anya-e08_12n:545_3	isīti vuccati, anto majjhe pakāravā pa-kārena samannāgato, sanātano ca sassato ca	545	
PA_anya-e08_12n:545_4	hoti, isipi nāma na hoti, mittopi na hoti, so nātano tanaiti akkharadvayarahito na	545	
PA_anya-e08_12n:545_5	hoti. Ādimajjhānaṃ vuttattā anteti ñāyati, “isipatanavihāro”ti gahetabbaṃ. Tattha	545	
PA_anya-e08_12n:545_6	isipatananāmena isiādīnaṃ gamyamānatthattā nānatthakappanā hoti.	545	
PA_anya-e08_12n:546	“Dhāvantaṃ udayā atthaṃ, muhuttaṃ na nivattati;	54	
PA_anya-e08_12n:547	Na candamaṇḍalaṃ etaṃ, nāpi ādiccamaṇḍala”nti.	54	
PA_anya-e08_12n:548	Ayaṃ nibhūtā.	54	
PA_anya-e08_12n:549_0	Udayā udayato pabhuti atthaṃ yāva atthaṃ dhāvantaṃ javantaṃ muhuttaṃ muhuttakālaṃ	549	
PA_anya-e08_12n:549_1	na nivattati na punāvattati. Etaṃ candamaṇḍalampi na hoti, ādiccamaṇḍalampi na hoti.	549	
PA_anya-e08_12n:549_2	Udayā paṭisandhito atthaṃ yāvacuti. Dhāvantanti āyukiccato āyucandādīnamatthānaṃ,	549	
PA_anya-e08_12n:549_3	tappakāsakasaddānañca tulyattā ettha patiṭṭhitacandādiatthantarānaṃ sambhavo.	549	
PA_anya-e08_12n:550	“Deviṃ kittimahīnāmaṃ, kaḷāratthavhayaṃ puriṃ;	55	
PA_anya-e08_12n:551	Hitvā na sari so dhīro, karontopyu’yyamavhaya”nti karontomuttamavhayanti (ka.).	55	
PA_anya-e08_12n:552	Ayaṃ samānasaddā.	55	
PA_anya-e08_12n:553_0	Kittimahīnāmaṃ kittimahīnaṃ dvinnaṃ nāmena samannāgataṃ deviṃ aggamahesiṃ kaḷāratthavhayaṃ	553	
PA_anya-e08_12n:553_1	puriṃ kaḷāraatthānaṃ dvinnaṃ nāmena samannāgataṃ puriṃ nagarañca so dhīro hitvā pariccajitvā	553	
PA_anya-e08_12n:553_2	uyyamavhayaṃ uyyamanāmena samannāgataṃ karonto api na sari sampattiṃ nānusari, yasodharādeviñca	553	
PA_anya-e08_12n:553_3	kapilavatthupuriñca hitvā vīriyasaṅkhātapadhānaṃ karonto mahāsatto sampattiṃ na sari,	553	
PA_anya-e08_12n:553_4	etthābhimatayasodharādisaddānaṃ pariyāyehi kittimahīsaddādīhi racitatā.	553	
PA_anya-e08_12n:554	“Catuddisāmukhā bandhā, cattāro sindhavā sayaṃ;	55	
PA_anya-e08_12n:555	Paribhuñjanti nikkhittaṃ, tiṇaṃ majjhe yathāsukha”nti.	55	
PA_anya-e08_12n:556	Ayaṃ sammuḷhā.	55	
PA_anya-e08_12n:557_0	Sindhavā cattāro assā catuddisāmukhā yathā catuddisāsammukhā honti, tathā bandhā	557	
PA_anya-e08_12n:557_1	majjhe nikkhittaṃ tiṇaṃ sayaṃ yathāsukhaṃ paribhuñjanti, aññamaññaṃ piṭṭhiṃ katvā	557	
PA_anya-e08_12n:557_2	bandhā viya khāyati, te pana sammukhaṃ katvā bandhā honti. Ettha “catuddisāmukhābandhā”ti	557	
PA_anya-e08_12n:557_3	niddiṭṭhattā piṭṭhiṃ katvā bandhāti sammuḷhatā hoti.	557	
PA_anya-e08_12n:558	“Jano jīvanajānanda-karabandhussa bhāsitaṃ;	55	
PA_anya-e08_12n:559	Sakkarontova pappoti, puññārikkhayagocare”ti.	55	
PA_anya-e08_12n:560	Ayaṃ pārihārikī.	56	
PA_anya-e08_12n:561_0	Jīvanajānandakarabandhussa jīvanato udakato jātānaṃ padumānaṃ ānandakarassa sūriyassa	561	
PA_anya-e08_12n:561_1	bandhussa sammāsambuddhassa bhāsitaṃ vacanaṃ sakkaronto pūjento jano puññārikkhayagocare	561	
PA_anya-e08_12n:561_2	puññānaṃ paṭipakkhattā puññārisaṅkhātānaṃ akusalānaṃ khayassa nimittabhūtaṃ nibbānamārammaṇaṃ	561	
PA_anya-e08_12n:561_3	katvā uppanne maggaphale pappoti pāpuṇāti. Ettha jīvanajānaṃ ānandakarassa bandhusseti	561	
PA_anya-e08_12n:561_4	ca, puññārīnaṃ khayanimittaṃ ārammaṇaṃ katvā pavatteti ca iminā buddho maggaphalā	561	
PA_anya-e08_12n:561_5	ca pārampariyena sambandhena vuttāti sambandhānaṃ bāhullabhāvo.	561	
PA_anya-e08_12n:562	“Na gaṇhāti mahantampi, saddaṃ na ca vibhūsanaṃ;	56	
PA_anya-e08_12n:563	Catuppadassa kassāpi, kaṇṇoyaṃ na kilāphalo”ti.	56	
PA_anya-e08_12n:564	Ayaṃ ekacchannā.	56	
PA_anya-e08_12n:565_0	Kassāpi catuppadassa kaṇṇo mahantampi saddaṃ na gaṇhāti, ārammaṇaṃ na karoti, vibhūsanampi	565	
PA_anya-e08_12n:565_1	na gaṇhāti. Tathāpi ayaṃ kaṇṇo aphalo na kila, saphalato nipphalo na hoti kira. Assakaṇṇo	565	
PA_anya-e08_12n:565_2	rukkho. Ettha kaṇṇoti ādheyyaṃ katvā tadādhārassa avacanato nissayagutti.	565	
PA_anya-e08_12n:566	“Alaṅkaronto bhuvanaṃ, sassiriko sadevakaṃ;	56	
PA_anya-e08_12n:567	Kasmiṃ sañjātasaṃvaddho, ko kena nupalimpatī”ti.	56	
PA_anya-e08_12n:568	Ayaṃ ubhayacchannā.	56	
PA_anya-e08_12n:569_0	Sassiriko sadevakaṃ bhuvanaṃ alaṅkarontoti buddho viya khāyati. Bhuvanaṃ bhuvanasaṅkhātaṃ	569	
PA_anya-e08_12n:569_1	kaṃ jalaṃ sadā eva alaṅkaronto sassiriko lakkhiyasamannāgato kasmiṃ jale sañjātasaṃvaddho	569	
PA_anya-e08_12n:569_2	ko kataro kena jalena na upalimpati na limpati. Padumoti visajjanaṃ. Padumo hi puṃnapuṃsakaliṅgo.	569	
PA_anya-e08_12n:569_3	Iha jalapadumānaṃ dvinnampi chāditattā ubhayacchannā nāma.	569	
PA_anya-e08_12n:570	“Ādo soyeva yo ante, majjhimassādi majjhimo;	57	
PA_anya-e08_12n:571	Siddhantādīsu vattantaṃ, asaṅkhatapadaṃ vadā”ti.	57	
PA_anya-e08_12n:572	Ayaṃ saṃkiṇṇā.	57	
PA_anya-e08_12n:573_0	Ante avasāne yo hoti, ādopi soyeva hoti, majjhimassa ādibhūto majjhimo eva hoti,	573	
PA_anya-e08_12n:573_1	siddhaṃ nipphannaṃ tādīsu ariyesu vattantaṃ asaṅkhatapadaṃ vada kathehīti ayamaparattho.	573	
PA_anya-e08_12n:573_2	Ādo ādimhi soyeva sakāro eva ante pariyosāne yo yakāroyeva, majjhimo majjhimavaṇṇo	573	
PA_anya-e08_12n:573_3	majjhimassa saddassa ādi makāro, siddhantādīsu matasamayakālādīsu vattantaṃ vācakabhāvena	573	
PA_anya-e08_12n:573_4	pavattantaṃ asaṅkhatapadaṃ saṅkhatato aññattā asaṅkhatabhūtaṃ paññattiṃ vada kathehīti.	573	
PA_anya-e08_12n:573_5	Samayasaddo hi nāmapaññatti. Ettha siddhantasaddena ādisaddassa saṅgahitattā tādiattho	573	
PA_anya-e08_12n:573_6	labbhatīti atthassa guḷhatāya samāgatālakkhaṇena ca “so”ti “yo”ti “asaṅkhatapada”nti	573	
PA_anya-e08_12n:573_7	aññattharuḷhasaddena vañcitattā vañcitālakkhaṇena ca samayasadde nānatthakappanato	573	
PA_anya-e08_12n:573_8	nāmantarikālakkhaṇena cāti tīhipi lakkhaṇehi missitoti. Sesesupi saṃkiṇṇattaṃ evameva	573	
PA_anya-e08_12n:573_9	veditabbaṃ. Tattha tattha vuttalakkhaṇānusāreneva samāgatādīnaṃ anvatthasaññatā veditabbā.	573	
PA_anya-e08_12n:575	Desakālakalāloka-ñāyāgamavirodhi yaṃ;	57	
PA_anya-e08_12n:576	Taṃ virodhipadaṃ ce’ta-mudāharaṇato phuṭaṃ.	57	
PA_anya-e08_12n:577_0	34. “Desi”ccādi. Deso thalajaladesādi. Kālo rattindivo. Kalā naccagītādayo. Loko	577	
PA_anya-e08_12n:577_1	carācarabhūtappavatti. Ñāyo yutti. Āgamo idha buddhavacanaṃ. Aññattha tu sutidhammasaṃhitā,	577	
PA_anya-e08_12n:577_2	te ca. Tehi virodho assa atthīti desa…pe… virodhi. Yanti anuvaditvā. Taṃ virodhipadanti	577	
PA_anya-e08_12n:577_3	vidhīyate. Etañca padaṃ udāharaṇato lakkhiyato phuṭaṃ pākaṭaṃ. Yato jalajādīnaṃ thalādīsu	577	
PA_anya-e08_12n:577_4	pātubhāvādi, ratyādīsu sambhavantānaṃ kusumādīnaṃ divādīsu sambhavo ca, “naccagītādicatusaṭṭhiyā	577	
PA_anya-e08_12n:577_5	kalāsu bhinnachajjo nāma sattasaro”tiādinā kalāsatthābhihitalakkhaṇātikkamavirodho	577	
PA_anya-e08_12n:577_6	ca, “aggisītalo, nissāro khadiro”tiādinā lokasīmātikkamo ca, vuttāyapā’naruppattasamuppattiyā	577	
PA_anya-e08_12n:577_7	middhassa rūpabhāvāpādanādiñāyavirodho ca, yathāsakamāgamena virodho ca sukhena ca	577	
PA_anya-e08_12n:577_8	sakkā pākaṭattā viññātuṃ, tato sabbametaṃ nodāhaṭanti adhippāyo.	577	
PA_anya-e08_12n:578_0	34. Evaṃ yamakapaheḷikānamadassane kāraṇaṃ vatvā idāni uddesakkamena sampattavirodhidosaṃ	578	
PA_anya-e08_12n:578_1	“desakāli”ccādinā vadati. Yaṃ padaṃ deso thalajalapabbatādi. Kālo rattindivo hemantādivasena	578	
PA_anya-e08_12n:578_2	tividho, vasantādivasena chabbidho. Kalā naccagītādicatusaṭṭhi. Loko thāvarajaṅgamabhūtapavattisaṅkhāto.	578	
PA_anya-e08_12n:578_3	Ñāyo yutti. Āgamo iha buddhavacanaṃ, aññattha pana sutidhammasaṃhito ca. Tehi virodho	578	
PA_anya-e08_12n:578_4	assa atthīti desa…pe… virodhi. Taṃ virodhipadaṃ nāma. Etaṃ virodhipadaṃ udāharaṇato	578	
PA_anya-e08_12n:578_5	lakkhiyato phuṭaṃ paribyattaṃ. Vassikajātisumanādīnaṃ jalajādibhāvo ca, padumakumudādīnaṃ	578	
PA_anya-e08_12n:578_6	thalajādibhāvo ca, rattiādīsu labbhamānānaṃ kumudādīnaṃ divādīsu sambhavo ca, naccagītādicatusaṭṭhiyā	578	
PA_anya-e08_12n:578_7	kalāsu “chajjo usabho gandhāro majjhimo pañcamo dhevato nisādo”ti dassitasattasarānamekadesassa	578	
PA_anya-e08_12n:578_8	chajjassa bhinnasattasaro chajjo nāmāti samudāyavasena vohārakaraṇādīhi satthāgatataṃ,	578	
PA_anya-e08_12n:578_9	lakkhaṇātikkamañca, “aggi sītalo, candanaṃ uṇhaṃ, khadirarukkho nissāro, eraṇḍo sasāro”	578	
PA_anya-e08_12n:578_10	iccādinā lokamariyādātikkamo ca, middhassa arūpabhāvupapattiyā vuttāyapi rūpabhāvasādhanasadisayuttivirodhikathanañca,	5781	
PA_anya-e08_12n:578_11	yathāsakamāgamamatikkamma kathanañcāti sabbesaṃ viruddhasabhāvassa pākaṭattā udāharaṇaṃ	5781	
PA_anya-e08_12n:578_12	na dassayissāmāti adhippāyo. Imesameva desādivirodhīnamaviruddhattaṃ ettheva virodhipadadosaparihāre	5781	
PA_anya-e08_12n:578_13	“bodhisattappabhāvenā”ticcādinā dissati. Desa…pe… gamehi virodho, so assa atthīti	5781	
PA_anya-e08_12n:578_14	desa…pe… virodhi. Nindāyaṃ ayamassatthīti vivacchitā.	5781	
PA_anya-e08_12n:580	Ya’dappatīta’mānīya, vattabbaṃ neyyamāhu taṃ;	58	
PA_anya-e08_12n:581	Yathā sabbāpi dhavalā, disā rocanti rattiyaṃ.	58	
PA_anya-e08_12n:582_0	35. “Ya”miccādi. Appatītaṃ saddato, atthato vā anadhigataṃ nahyaññathāvagamo ganthantarābhāvato.	582	
PA_anya-e08_12n:582_1	Vakkhati hi “dullabhāvagatī sadda-sāmatthiyavilaṅghinī”ti. Yaṃ kiñci padaṃ samānīya	582	
PA_anya-e08_12n:582_2	ānetvā vattabbaṃ, taṃ neyyamāhu. Yathetyudāharati. Sabbāpi sakalāpi disā pubbadisādayo	582	
PA_anya-e08_12n:582_3	dasa disā rattiyaṃ rajanyaṃ dhavalā ujjalā rocanti dippantīti ettake niddiṭṭhe candamarīcino ettha neyyattaṃ.	582	
PA_anya-e08_12n:583_0	35. Idāni neyyadosamudāharati “ya”miccādinā. Yaṃ padaṃ appatītaṃ padantarena, tenābhihitatthena	583	
PA_anya-e08_12n:583_1	vā “imassatthoya”miti aviññātaṃ ānīya vattabbaṃ, tatoyeva padantaramānīya vattabbaṃ	583	
PA_anya-e08_12n:583_2	hoti, taṃ neyyamāhu “neyyadoso”ti porāṇā āhu. Yathā tatthodāharaṇamīdisaṃ “sabbāpi	583	
PA_anya-e08_12n:583_3	dhavalā disā rocanti rattiya”nti. Sabbāpi disā pubbadakkhiṇādayo dasa disā dhavalā	583	
PA_anya-e08_12n:583_4	setā rattiyaṃ rajanyaṃ rocanti dippanti. Ettha disāya visesanaṃ dhavalaguṇaṃ kelāsakūṭasudhābhitticandaraṃsiādīsu	583	
PA_anya-e08_12n:583_5	kuto sañjātamiti anicchitattā aññanivattanatthaṃ candakiraṇādivācakapadaṃ ānetvā	583	
PA_anya-e08_12n:583_6	dhavalatā imineti vattabbattā dhavala padaṃ neyyadosena duṭṭhaṃ hoti. Patītaṃ viññātaṃ,	583	
PA_anya-e08_12n:583_7	na patītaṃ appatītaṃ. Ettha akāro pasajjapaṭisedhe.	583	
PA_anya-e08_12n:585	Nedisaṃ bahu maññanti, sabbe sabbattha viññuno;	58	
PA_anya-e08_12n:586	Dullabhā’vagatī sadda-sāmatthiyavilaṅghinī.	58	
PA_anya-e08_12n:587_0	36. Appatītaṃ nicchanti viññūti dassetumāha “ne”tiādi. Īdisaṃ anantare vuttappakāraṃ	587	
PA_anya-e08_12n:587_1	neyyaṃ sabbepi viññuno ñeyyavidū sabbattha gajjādike na bahu maññanti na sambhāventi	587	
PA_anya-e08_12n:587_2	nappayujjanti. Kiṃ na bahumaññantīti ce āha “dullabhā”tiādi. Tathā hi avagatī atthāvagamo	587	
PA_anya-e08_12n:587_3	saddaṃ vācakaṃ, sāmatthiyañca ñāyaṃ vilaṅghayati cajati anupadassanatoti saddasāmatthiyavilaṅghinī	587	
PA_anya-e08_12n:587_4	dullabhā na labhyate. Ñāyopattho vā saddopattho vā yottho na hoti. So nappatīyate	587	
PA_anya-e08_12n:587_5	yathā manasi avaṭṭhitamattenāti attho. Tasmā saddato, atthato vā patītabbamaneyyaṃ,	587	
PA_anya-e08_12n:587_6	tabbiparītaṃ neyyanti viññeyyaṃ.	587	
PA_anya-e08_12n:588_0	36. Imaṃ appatītapadaṃ viññūhi nābhimatanti dassento āha “nedisa”miccādi. Īdisaṃ	588	
PA_anya-e08_12n:588_1	yathāvuttappakāraṃ neyyaṃ sabbe viññuno sabbattha gajjapajjādike na bahu maññanti	588	
PA_anya-e08_12n:588_2	na sambhāventi nappayojenti. Avagatī atthāvabodho saddasāmatthiyavilaṅghinī saddasaṅkhātavācakañca	588	
PA_anya-e08_12n:588_3	sāmatthiyasaṅkhātañāyañca atikkamma pavattinī dullabhā tādisapayogābhāvato dullabhā	588	
PA_anya-e08_12n:588_4	hoti. Yo attho saddāgato, ñāyāgato vā na hoti, so kattuno manasi patiṭṭhitamattena	588	
PA_anya-e08_12n:588_5	patīto na hotīti taṃ padaṃ neyyadosamiti sabbe kavino pariharantīti adhippāyo. Bahumānaṃ	588	
PA_anya-e08_12n:588_6	karontīti vākye bahumaññantīti nāmadhātu. Saddasāmatthiyaṃ vilaṅghayati sīlenāti	588	
PA_anya-e08_12n:588_7	saddasāmatthiyavilaṅghinī.	588	
PA_anya-e08_12n:590	Siyā visesanāpekkhaṃ,	59	
PA_anya-e08_12n:591	Yaṃ taṃ patvā visesanaṃ;	59	
PA_anya-e08_12n:592	Sātthakaṃ taṃ yathā taṃ so,	59	
PA_anya-e08_12n:593	Bhiyyo passati cakkhunā.	59	
PA_anya-e08_12n:594_0	37. “Siyā”iccādi. Yaṃ padaṃ visesanaṃ patvā atthena saha vattatīti sātthakaṃ. Nibbisesanantu	594	
PA_anya-e08_12n:594_1	vuttatthameva hoti. Taṃ visesanāpekkhaṃ siyā. “Taṃ yathe”tyādinā udāharati. “Passatī”ti	594	
PA_anya-e08_12n:594_2	vutte “cakkhunā”ti labbhateva.	594	
PA_anya-e08_12n:595_0	37. “Siyā”miccādi. Yaṃ padaṃ visesanaṃ patvā sātthakaṃ atthasahitaṃ, tadabhāve niratthakaṃ	595	
PA_anya-e08_12n:595_1	hoti, taṃ visesanāpekkhaṃ nāma siyā. Taṃ yathā tassodāharaṇamevaṃ “taṃ so bhiyyo	595	
PA_anya-e08_12n:595_2	passati cakkhunā”ti. So puriso taṃ purisaṃ bhiyyo yebhuyyasā cakkhunā passati. Ettha	595	
PA_anya-e08_12n:595_3	“passatī”ti vutteyeva “cakkhunā”ti ñāyati. Cakkhunāti visesyapadaṃ visesanaṃ laddhāva	595	
PA_anya-e08_12n:595_4	sātthakaṃ hoti. Visesane apekkhā assāti ca, saha atthena vattamānaṃ sātthakamiti ca samāso.	595	
PA_anya-e08_12n:597	Hīnaṃ kare visesyaṃ yaṃ, taṃ hīnatthaṃ bhave yathā;	59	
PA_anya-e08_12n:598	Nippabhīkatakhajjoto, samudeti divākaro.	59	
PA_anya-e08_12n:599_0	38. “Hīna”miccādi. Yaṃ visesanapadaṃ visesyaṃ visesitabbaṃ hīnaṃ lāmakaṃ kare kareyya,	599	
PA_anya-e08_12n:599_1	taṃ visesanapadaṃ hīnatthaṃ hīno attho yassa taṃ hīnatthaṃ nāma bhaveyya. “Yathā”ityādinā	599	
PA_anya-e08_12n:599_2	udāharati. Nippabhīkato khajjoto yena so divākaro pabhākaro samudeti upagacchatīti.	599	
PA_anya-e08_12n:599_3	Ettha khajjotappabhāpaharaṇe na thuti divākarassāti.	599	
PA_anya-e08_12n:600_0	38. “Hīnaṃ kare”ccādi. Yaṃ padaṃ visesyaṃ hīnaṃ karoti, taṃ hīnatthaṃ bhave. Yathā	600	
PA_anya-e08_12n:600_1	tatthodāharaṇamevaṃ “nippabhīkatakhajjoto, samudeti divākaro”ti. Pabhārahitakatā	600	
PA_anya-e08_12n:600_2	khajjotā yena so divākaro sūriyo samudeti uggacchati. “Nippabhīkatakhajjoto”ti iminā	600	
PA_anya-e08_12n:600_3	visesanena lāmakālokaladdhayuttassa khajjopanakassa abhibhavanappakāsanaṃ sahassaraṃsino	600	
PA_anya-e08_12n:600_4	nindāyeva, na thutīti visesyaṃ hīnatthaṃ hoti. Hīno attho yasseti ca, natthi pabhā	600	
PA_anya-e08_12n:600_5	etesanti ca, nippabhā katāti ca, nippabhīkatā khajjotā yenāti ca viggaho.	600	
PA_anya-e08_12n:602	Pādapūraṇamattaṃ yaṃ, anatthamiti taṃ mataṃ;	60	
PA_anya-e08_12n:603	Yathā hi vande buddhassa, pādapaṅkeruhampica.	60	
PA_anya-e08_12n:604	39. Hi api casaddānaṃ pādapūraṇamattattā anatthakattaṃ. Visesanavisesyapadadoso.	60	
PA_anya-e08_12n:605_0	39. “Pādapūraṇi”ccādi. Yaṃ padaṃ pādapūraṇamattaṃ catutthaṃsasaṅkhātassa pādassa	605	
PA_anya-e08_12n:605_1	pūraṇamattameva hoti, taṃ anatthamiti mataṃ ñātaṃ. Yathāsaddo vuttattho. Buddhassa	605	
PA_anya-e08_12n:605_2	pādapaṅkeruhaṃ pādambujaṃ vandeti. Ettha hi apicāti imesaṃ samattanādiatthesu appavattito	605	
PA_anya-e08_12n:605_3	kevalaṃ pādapūraṇamattato anatthakattaṃ. Mattasaddo avadhāraṇe. Visesanavisesyapadadoso.	605	
PA_anya-e08_12n:606	Padadosaniddesavaṇṇanā niṭṭhitā.	60	
PA_anya-e08_12n:607	Vākyadosaniddesavaṇṇanā	60	
PA_anya-e08_12n:609	Saddato atthato vuttaṃ, yattha bhiyyopi vuccati;	60	
PA_anya-e08_12n:610	Tamekatthaṃ yathā’bhāti, vāridovārido ayaṃ.	61	
PA_anya-e08_12n:611_0	40. “Saddato”iccādi. Saddato vācakena tasmiṃyevatthe tasseva saddassa puna payogato	611	
PA_anya-e08_12n:611_1	atthato abhidheyyena pubbapaṭipādikasseva vatthussāvisesena puna paṭipādanato vuttaṃ	611	
PA_anya-e08_12n:611_2	payuttaṃ yaṃ padattharūpaṃ yattha yasmiṃ vākye bhiyyopi vuccati punapi payujjate,	611	
PA_anya-e08_12n:611_3	tamekatthanti anuvaditvā “yathe”ccādinā vidhīyate. Vāriṃ dadātīti vārido. Ayaṃ vārido	611	
PA_anya-e08_12n:611_4	megho ābhāti dippatīti. Jaladānamattāpekkhāya idaṃ saddato ekatthaṃ.	611	
PA_anya-e08_12n:612_0	40. Idāni uddiṭṭhakkamena vākyadosaṃ niddisati “saddato”ccādinā. Saddato vācakena	612	
PA_anya-e08_12n:612_1	atthato abhidheyyena vuttaṃ payuttaṃ yaṃ padattharūpaṃ yattha yasmiṃ vākye bhiyyopi	612	
PA_anya-e08_12n:612_2	punapi vuccati yujjate, taṃ vākyaṃ ekatthaṃ nāma doso. Udāharaṇaṃ “yathi”ccādi. Vārido	612	
PA_anya-e08_12n:612_3	jaladāyako ayaṃ vārido megho ābhāti dippati. Sampattisādhakaṃ “jaladāyako”ccādivisesanaṃ	612	
PA_anya-e08_12n:612_4	vinā jaladānamattassa vuttattā saddato ekatthaṃ nāma hoti.	612	
PA_anya-e08_12n:613	Yathā ca	61	
PA_anya-e08_12n:615	Titthiyaṅkurabījāni, jahaṃ diṭṭhigatāni’ha;	61	
PA_anya-e08_12n:616	Pasādeti pasanne so, mahāmuni mahājane.	61	
PA_anya-e08_12n:617_0	41. Titthiyasaṅkhātānaṃ aṅkurānaṃ bījāni uppattihetubhūtāni diṭṭhigatāni dvāsaṭṭhi	617	
PA_anya-e08_12n:617_1	diṭṭhiyo jahaṃ jahanto dūrīkaronto so mahāmuni sammāsambuddho iha loke attani pasanne	617	
PA_anya-e08_12n:617_2	pasādabahule mahājane pasādetīti aparamudāharaṇaṃ. Pasādasaṅkhātassa atthassa “pasanne	617	
PA_anya-e08_12n:617_3	pasādetī”ti vuttattā idamatthato ekatthaṃ.	617	
PA_anya-e08_12n:618_0	41. “Titthiyi”ccādi. So mahāmuni titthiyaṅkurabījāni titthiyasaṅkhātānaṃ aṅkurānaṃ	618	
PA_anya-e08_12n:618_1	uppattikāraṇabhūtāni diṭṭhigatāni sassatādibhedabhinnā dvāsaṭṭhidiṭṭhiyo jahaṃ jahanto	618	
PA_anya-e08_12n:618_2	apanento iha loke pasanne attani pasanne mahājane pasādeti. Pasannasaddena vuttappasādasaṅkhātassa	618	
PA_anya-e08_12n:618_3	atthassa pasādetīti kriyāpadenapi vuttattā sadde bhinnepi atthato ekanti atthato	618	
PA_anya-e08_12n:618_4	ekatthassudāharaṇaṃ. Titthiyā eva aṅkurāni, tesaṃ bījāni, diṭṭhīsu gatāni, diṭṭhiyo	618	
PA_anya-e08_12n:618_5	eva gatānīti vā viggaho.	618	
PA_anya-e08_12n:620	Āraddhakkamavicchedā, bhaggarīti bhave yathā;	62	
PA_anya-e08_12n:621	Kāpi paññā, kopi guṇo, pakatīpi aho tava.	62	
PA_anya-e08_12n:622_0	42. Āraddho vattumupakkamanto, kamo vacanapaṭipāṭi. Tassa vicchedo bhaṅgo, tato.	622	
PA_anya-e08_12n:622_1	“Yathe”tiādinā udāharati. Avuttassapi pasādavasā ajjhāhāroti. Mahāmuni tava te paññā	622	
PA_anya-e08_12n:622_2	kāpi sātisayattā aniddhāritaṃ sabhāvavisesā kāciyeva, aho pavattamānāyapi vasabhāvassāniddhāritattā	622	
PA_anya-e08_12n:622_3	acchariyanti attho. Ettha kāpi kopīti sabbanāmapadakkamassa pakatīti ettha vicchinnattā bhaggarīti.	622	
PA_anya-e08_12n:623_0	42. “Āraddhakkami”ccādi. Āraddhakkamavicchedā vatthumāraddhapadakkamassa vicchedahetu	623	
PA_anya-e08_12n:623_1	bhaggarīti bhave bhaggarītivākyadoso bhavati. Udāharati “yathi”ccādi. Mahāmuni tava	623	
PA_anya-e08_12n:623_2	tuyhaṃ paññā sātisayabhūtā paññā kāpi vacanavisayātikkantattā kāpiyeva. Guṇo sīlasamādhiādianaññasādhāraṇaguṇasamūho	623	
PA_anya-e08_12n:623_3	kopi pamāṇapariggahassa kenaci lesenapi kattumasakkuṇeyyattā kopiyeva. Pakatīpi acinteyyabhūtā	623	
PA_anya-e08_12n:623_4	pakatīpi evameva aho vijjamānānaṃyeva paññādīnaṃ sabhāvāvabodhassa dukkaratā acchariyā.	623	
PA_anya-e08_12n:623_5	Kāpi kopīti padakkamassa “pakatī”ti ettha suññattā rītibhaṅgo. Āraddhoyeva kamo,	623	
PA_anya-e08_12n:623_6	tassa vicchedo, bhaggā rīti assa, ettha vāti viggaho.	623	
PA_anya-e08_12n:625	Padānaṃ dubbinikkhepā, byāmoho yattha jāyati;	62	
PA_anya-e08_12n:626	Taṃ byākiṇṇanti viññeyyaṃ, tadudāharaṇaṃ yathā.	62	
PA_anya-e08_12n:627_0	43. “Padāna”miccādi. Yattha yasmiṃ vākye padānaṃ syādyantākhyātikānaṃ dubbinikkhepā	627	
PA_anya-e08_12n:627_1	duṭṭhapanato byāmoho saṃmuḷhatā jāyati uppajjati, taṃ vākyaṃ byākiṇṇanti viññeyyaṃ	627	
PA_anya-e08_12n:627_2	ñātabbaṃ. Tassa byākiṇṇassa udāharaṇaṃ lakkhiyaṃ “yathe”ti dasseti. Yathā idaṃ, tathā aññampīti attho.	627	
PA_anya-e08_12n:628_0	43. “Padāni”ccādi. Padānaṃ syādyantatyādyantapadānaṃ dubbinikkhepā duṭṭhapanato yattha	628	
PA_anya-e08_12n:628_1	vākye byāmoho saṃmoho jāyati, taṃ byākiṇṇadosoti viññeyyaṃ. Tadudāharaṇaṃ tassa byākiṇṇadosassa	628	
PA_anya-e08_12n:628_2	lakkhiyaṃ yathā iminā vakkhamānanayena.	628	
PA_anya-e08_12n:630	Bahuguṇe paṇamati, dujjanānaṃ pyayaṃ jano;	63	
PA_anya-e08_12n:631	Hitaṃ pamudito niccaṃ, sugataṃ samanussaraṃ.	63	
PA_anya-e08_12n:632_0	44. Bahuanantattā bahubhūte guṇe sīlādike samanussaraṃ sammadeva uṭṭhāya samuṭṭhāya	632	
PA_anya-e08_12n:632_1	anussaranto guṇavisayasatiṃ paccupaṭṭhāpento teneva kāraṇena pamudito haṭṭhapahaṭṭho	632	
PA_anya-e08_12n:632_2	ayaṃ jano sabbopi loko dujjanānaṃ sujanetarānampi devadattādīnaṃ niccaṃ kālaṃ hitaṃ	632	
PA_anya-e08_12n:632_3	sugataṃ sammāsambuddhaṃ paṇamati namassatīti ayaṃ attho kavivañcito. Tattha “bahuguṇe	632	
PA_anya-e08_12n:632_4	paṇamatī”tyādi byavahitapadappayogā moho jāyatīti byākiṇṇaṃ.	632	
PA_anya-e08_12n:633_0	44. “Bahuguṇe”ccādi. Bahuguṇe anantattā bahubhūte sīlasamādhiādiguṇe samanussaraṃ	633	
PA_anya-e08_12n:633_1	visesato anussaranto pamudito tatoyeva pahaṭṭho ayaṃ jano sattanikāyo dujjanānampi	633	
PA_anya-e08_12n:633_2	asappurisānampi niccaṃ satataṃ hitaṃ mittabhūtaṃ sugataṃ sabbaññuṃ paṇamati vandati.	633	
PA_anya-e08_12n:633_3	Ettha padānaṃ aṭṭhānapayogato byākiṇṇattaṃ padatthānusāreneva gamyate.	633	
PA_anya-e08_12n:635	Visiṭṭhavacanā’petaṃ, gāmmaṃ’tya’bhimataṃ yathā;	63	
PA_anya-e08_12n:636	Kaññe kāmayamānaṃ maṃ, na kāmayasi kiṃ nvi’daṃ.	63	
PA_anya-e08_12n:637_0	45. Visiṭṭhassa kassaci atthassa vacanato kathanato apetaṃ pariccattaṃ. Kaññeityāmantanaṃ.	637	
PA_anya-e08_12n:637_1	Ahaṃ taṃ icchāmi, tādisaṃ maṃ tvaṃ kasmā nicchasi, idaṃ kiṃ nu iti gāmikajanavacanattā	637	
PA_anya-e08_12n:637_2	“kaññi”ccādikaṃ gāmmaṃ.	637	
PA_anya-e08_12n:638_0	45. “Visiṭṭhe”ccādi. Visiṭṭhavacanāpetaṃ piyabhūtena uttivisesena visesitabbassa	638	
PA_anya-e08_12n:638_1	kathanato parihīnaṃ vākyaṃ “gāmmadosa”nti kavīhi abhimataṃ. Udāharati “yathi”ccādi.	638	
PA_anya-e08_12n:638_2	Kaññe he kaññe kāmayamānaṃ maṃ tuvaṃ icchayamānaṃ maṃ na kāmayasi tvaṃ na icchasi,	638	
PA_anya-e08_12n:638_3	idaṃ kiṃ nu. Īdise icchāvighāte vuccamāne evaṃ–	638	
PA_anya-e08_12n:639	“Yācanā madīyā tava kāraṇāyaṃ,	63	
PA_anya-e08_12n:640	Dine dine nipphalataṃ upeti;	64	
PA_anya-e08_12n:641	Dakkho sadā māninimānabhaṅge,	64	
PA_anya-e08_12n:642	Sa manmathonyatra gato mato nu”iti viya.	64	
PA_anya-e08_12n:643_0	Piyatthassa kathanābhāvato “kaññe”tyādikaṃ vacanaṃ milakkhukānaṃ vacanattā gāmmaṃ.	643	
PA_anya-e08_12n:643_1	Ettha kaññāsaddo dasavassikāya vattatīti niyamo natthi. Visiṭṭhassa atthassa vacanato apetanti vākyaṃ.	643	
PA_anya-e08_12n:645	Padasandhānato kiñci, duppatītikaraṃ bhave;	64	
PA_anya-e08_12n:646	Tampi gāmmaṃtya’bhimataṃ, yathā yābhavato piyā.	64	
PA_anya-e08_12n:647_0	46. “Pade”ccādi. Padasandhānato pubbāparānaṃ padānaṃ sandhivasena yaṃ kiñci vākyaṃ	647	
PA_anya-e08_12n:647_1	duṭṭhu asutisubhagaṃ patītimavabodhaṃ karotīti karaṃ bhave, tampi yathāvuttaṃ gāmmantyabhimataṃ.	647	
PA_anya-e08_12n:647_2	Yathātyudāharati. Bhavato yā kāci vanitā piyā hotīti ekottho. Yabha methune. Yabhanaṃ	647	
PA_anya-e08_12n:647_3	yābho. So vijjate yassa so yābhavā. Tassa yābhavato piyāityapi bhavati.	647	
PA_anya-e08_12n:648_0	46. “Padasandhāni”ccādi. Kiñci vākyaṃ padasandhānato pubbāparapadānaṃ ghaṭanato duppatītikaraṃ	648	
PA_anya-e08_12n:648_1	bhave asabbhabhūtaduṭṭhatthassa pakāsako hoti, tampi gāmmanti yathāvuttagāmmadosena	648	
PA_anya-e08_12n:648_2	dūsitanti duppasitanti (ka.) sabbehi kavīhi abhimataṃ ñātaṃ. Yathāti udāharati. Bhavato	648	
PA_anya-e08_12n:648_3	bhavantassa yā kāci itthī piyā bhavatīti ayaṃ kavinā icchitattho. Yābhavato methunavantassa	648	
PA_anya-e08_12n:648_4	piyātipi attho. “Yabha methune”ti hi dhātu. Yabhanaṃ yābho, so assa atthīti yābhavā,	648	
PA_anya-e08_12n:648_5	tassa yābhavatoti gahite asotabbattā duppatītikaratā. Duṭṭhāyeva patīti avabodho,	648	
PA_anya-e08_12n:648_6	taṃ karotīti viggaho.	648	
PA_anya-e08_12n:650	Vuttesu sūcite ṭhāne, padacchedo bhave yati;	65	
PA_anya-e08_12n:651	Yaṃ tāya hīnaṃ taṃ vuttaṃ, yatihīnanti sā pana.	65	
PA_anya-e08_12n:652_0	47. “Vuttesvi”ccādi. Vuttesu chandosatthapariniddiṭṭhesu anuṭṭhubhādīsu sūcite ṭhāne	652	
PA_anya-e08_12n:652_1	“etthayatī”ti chandovicitiyā pakāsitaṭṭhāne padānaṃ syādyantānaṃ chedo vicchiti vibhāgo	652	
PA_anya-e08_12n:652_2	anuvādo yaṃ yati bhaveti vidhīyati. Tāya yatiyā hīnaṃ parihīnaṃ viruddhaṃ yaṃ vākyaṃ,	652	
PA_anya-e08_12n:652_3	taṃ yatihīnanti vuttaṃ, “yamanaṃ virāmo yati, sā hīnā etthā”ti katvā. Panāti visese,	652	
PA_anya-e08_12n:652_4	sā yati panāti sambandho.	652	
PA_anya-e08_12n:653_0	47. “Vuttesva”ccādi. Vuttesu chandosatthe niddiṭṭhaanuṭṭhubhādīsu sūcite ṭhāne “ayamettha	653	
PA_anya-e08_12n:653_1	yatī”ti pakāsite ṭhāne padacchedo syādyantatyādyantādīnaṃ padānaṃ vicchedo yati nāma	653	
PA_anya-e08_12n:653_2	bhave, tāya yatiyā yaṃ vākyaṃ hīnaṃ abhimataṭṭhāne vaṇṇavicchedena parihīnaṃ, taṃ	653	
PA_anya-e08_12n:653_3	vākyaṃ yatihīnanti yatihīnadosena duṭṭhanti viññūhi vuttaṃ.	653	
PA_anya-e08_12n:655	Yati sabbattha pādante, vuttaḍḍhe ca visesato;	65	
PA_anya-e08_12n:656	Pubbāparānekavaṇṇa-padamajjhepi katthaci.	65	
PA_anya-e08_12n:657_0	48. “Yati”ccādi. Sabbattha pādante sabbasmiṃ catutthaṃsasaṅkhātānaṃ gāthāpādānaṃ	657	
PA_anya-e08_12n:657_1	ante avasāne ca visesato visesena ekantena vuttaḍḍhe ca vuttānaṃ pādadvayasaṅkhāte	657	
PA_anya-e08_12n:657_2	aḍḍhe ca, tadavasāne cāti adhippāyo. “Siyā”ti seso. Nanu “padacchedo”ti vuttattā	657	
PA_anya-e08_12n:657_3	padamajjhe yati na hotevāti ceti āha “pubba”iccādi. Katthaci kismiñci ṭhāne, na sabbattha.	657	
PA_anya-e08_12n:657_4	Pubbāparānekavaṇṇapadamajjhepi yatīti sambandho. Pubbe ca apare ca pubbāpare. Aneke	657	
PA_anya-e08_12n:657_5	vaṇṇā anekavaṇṇā. Pubbāpare anekavaṇṇā yassa taṃ tathā. Tañca taṃ padañca, tassa majjhepi.	657	
PA_anya-e08_12n:658_0	48. Idāni yatimhi labbhamānaṃ sabbavisayaṃ dasseti “yati”ccādinā. Sā pana yati sabbattha	658	
PA_anya-e08_12n:658_1	pādante catutthaṃsasaṅkhātagāthāpādānaṃ ante ca visesato niyamato vuttaḍḍhe ca vuttānaṃ	658	
PA_anya-e08_12n:658_2	pādadvayasaṅkhāte aḍḍhe ca, tadavasāne cāti adhippāyo. Katthaci kismiñci ṭhāne pubbāparānekavaṇṇapadamajjhepi	658	
PA_anya-e08_12n:658_3	pubbāparabhūtaanekavaṇṇasamannāgatapadānaṃ majjhe ca siyā. Padacchedassa “yatī”ti	658	
PA_anya-e08_12n:658_4	vuttattā padamajjhe na hotīti saṅkāpariharaṇatthaṃ “pubbāparānekavaṇṇapadamajjhe”ti	658	
PA_anya-e08_12n:658_5	vuttaṃ. Ettha pādanto, vuttaḍḍho, padamajjhañca yatiṭṭhānanti. Padamajjheyeva labbhamānā	658	
PA_anya-e08_12n:658_6	yati katthaci hoti, dvakkharatyakkharapadamajjhe pana na hoti.	658	
PA_anya-e08_12n:659	Tatthodāharaṇapaccudāharaṇāni yathā –	65	
PA_anya-e08_12n:661	Taṃ name sirasā cāmī-karavaṇṇaṃ tathāgataṃ;	66	
PA_anya-e08_12n:662	Sakalāpi disā siñca-tīva soṇṇarasehiyo.	66	
PA_anya-e08_12n:663_0	49. Udāharīyatīti udāharaṇaṃ. Paṭipakkhamudāharaṇaṃ paccudāharaṇaṃ. Cāmīkarasseva	663	
PA_anya-e08_12n:663_1	suvaṇṇassa viya vaṇṇo yassa taṃ tathāgataṃ sirasā namāmi. Kīdisaṃ? Yo tathāgato sakalāpi	663	
PA_anya-e08_12n:663_2	disā sabbāyeva dasa disā soṇṇarasehi cāmīkaravaṇṇattā rasehi suvaṇṇarasehi siñcatīva	663	
PA_anya-e08_12n:663_3	siñcatīti maññe, taṃ tathāgatanti apekkhate. Ettha pubbapādante vuttaḍḍhe ca niyatā	663	
PA_anya-e08_12n:663_4	yati. Cāmīkarasaddo cettha caturakkharo. Tattha cāmīiti pubbabhāgo, karaiti paro.	663	
PA_anya-e08_12n:663_5	Ettha pubbāparānekavaṇṇapadamajjhe yati. Siñcatīti ettha pana pubbāparānekavaṇṇapadamajjhattābhāvā	663	
PA_anya-e08_12n:663_6	siñcaityatra yati duṭṭhāti. Idaṃ paccudāharaṇaṃ.	663	
PA_anya-e08_12n:664_0	49. Tattha pādantavuttaḍḍhesu yatiyā pākaṭattā tasmiṃ padamajjhe yatiyā udāharaṇapaccudāharaṇāni	664	
PA_anya-e08_12n:664_1	iṭṭhodāharaṇapaṭipakkhodāharaṇāni yathā. “Taṃ name”ccādi. Yo tathāgato sakalāpi disā	664	
PA_anya-e08_12n:664_2	soṇṇarasehi suvaṇṇarasadhārāhi siñcatīva siñcati maññe, ivasaddo vitakke. Cāmīkaravaṇṇaṃ	664	
PA_anya-e08_12n:664_3	suvaṇṇavaṇṇasadisachavivaṇṇaṃ taṃ tathāgataṃ sirasā name. Ettha “cāmīkaravaṇṇa”nti	664	
PA_anya-e08_12n:664_4	yatiyā cāmīti akkharadvayamatikkamma ṭhitattā antepi karaiti akkharadvayenānūnattā	664	
PA_anya-e08_12n:664_5	padacchedassa pubbāparavaṇṇānamanekattamitiṭṭhodāharaṇaṃ. Siñcatīti pade siñcāti	664	
PA_anya-e08_12n:664_6	vaṇṇadvayamatikkamma yatiyā dissamānattepi tiiti parabhāge ekavaṇṇattā anekavaṇṇābhāvoti	664	
PA_anya-e08_12n:664_7	paccudāharaṇaṃ. Ettha anekavaṇṇattaṃ padavaseneva ñātabbaṃ. Cāmīkarassa vaṇṇo viya	664	
PA_anya-e08_12n:664_8	vaṇṇo yassa soti viggaho.	664	
PA_anya-e08_12n:666	Saro sandhimhi pubbanto, viya lope vibhattiyā;	66	
PA_anya-e08_12n:667	Aññathā tva’ññathā tattha, yādesādi parādi’va.	66	
PA_anya-e08_12n:668_0	50. “Saro”ccādi. Vibhattiyā lope sati sandhimhi saṃhitāyaṃ katāyaṃ saro parapadādibhūto	668	
PA_anya-e08_12n:668_1	pubbanto viya pubbapadassa antabhūto yo saro, so viya hoti, anekavaṇṇattābhāvepi	668	
PA_anya-e08_12n:668_2	tato vihitayatiyā nevatthi bhaṅgoti adhippāyo. Aññathā tu vibhattiyā alope tu sati	668	
PA_anya-e08_12n:668_3	saṃhitāyaṃ katāyaṃ pubbapadantabhūto saro ce, aññathā aññena pakārena hoti, parapadassādisaro	668	
PA_anya-e08_12n:668_4	viya hotīti attho. Taṃ vibhattiyā saddhiṃ vihāya katayatiyā natthi bhaṅgoti adhippāyo.	668	
PA_anya-e08_12n:668_5	Tattha tassaṃ yatiyaṃ yādesādi ivaṇṇādīnaṃ kātabbo yakārādesādi parādiva parapadassa	668	
PA_anya-e08_12n:668_6	ādisaro viya hoti. Katayādesādisahitaṃ byañjanaṃ vihāya katāya yatiyā natthi bhaṅgoti adhippāyo.	668	
PA_anya-e08_12n:669_0	50. Idāni heṭṭhā vuttassa viruddhattepi yatibhaṅgābhāvaṃ dassento āha “saro”ccādi.	669	
PA_anya-e08_12n:669_1	Vibhattiyā lope sandhimhi sati saro sandhisaro pubbanto viya pubbapadassa anto viya	669	
PA_anya-e08_12n:669_2	hoti, aññathā tu vibhattiyā alope saṃhitāyaṃ katāyaṃ aññathā hoti, pubbapadantabhūto	669	
PA_anya-e08_12n:669_3	saro parapadassa ādisaro viya hoti. Tattha yatiyaṃ yādesādi ivaṇṇādīnaṃ kattabbayakārādesādi	669	
PA_anya-e08_12n:669_4	parādiva parapadassa ādisaro viya hoti, pubbantasadisasaramatikkamitvāpi parapadādisarasadisavaṇṇamāgamma	669	
PA_anya-e08_12n:669_5	taṃ anatikkamitvāpi parapadādisarasadisayādesādimatikkamitvāpi yatiyā payuttāya sati	669	
PA_anya-e08_12n:669_6	anekavaṇṇattābhāvepi yatibhaṅgo na hotīti adhippāyo. Pubbassa antoti ca, yo ca so	669	
PA_anya-e08_12n:669_7	ādeso ca, so ādi yassa makārādinoti ca, parassa ādīti ca vākyaṃ.	669	
PA_anya-e08_12n:671	Cādī pubbapadantāva, niccaṃ pubbapadassitā;	67	
PA_anya-e08_12n:672	Pādayo niccasambandhā, parādīva parena tu.	67	
PA_anya-e08_12n:673_0	51. Niccaṃ anavarataṃ pubbapadaṃ sitā nissitā cādī cakārādayo nipātā pubbassa padassa	673	
PA_anya-e08_12n:673_1	antā avayavā viya honti, te anto katvā yati kātabbāti adhippāyo. Parena parapadena	673	
PA_anya-e08_12n:673_2	niccasambandhā satatayogino, tusaddo aṭṭhānappayutto, pādayo tu parādīva parapadassa	673	
PA_anya-e08_12n:673_3	ādī avayavā viya honti, taṃ vihāya pubbapadante yati kātabbāti adhippāyo.	673	
PA_anya-e08_12n:674_0	51. “Cādi”ccādi. Niccaṃ satataṃ pubbapadassitā pubbapadaṃ nissāya pavattā cādī cakārādinipātā	674	
PA_anya-e08_12n:674_1	pubbapadantāva pubbapadassa antā avayavā viya honti, parena parapadena niccasambandhā	674	
PA_anya-e08_12n:674_2	nirantarayogino pādayo tu pādiupasaggā pana parādīva parapadassa ādī avayavāviya	674	
PA_anya-e08_12n:674_3	honti. Cādayo āgamma te bahi katvāpi pādayo āgamma te anto katvāpi pavatto virāmo	674	
PA_anya-e08_12n:674_4	yatibhaṅgoti adhippāyo. Coādi yesanti ca, pubbapadaṃ sitāti ca, po ādi yesanti ca,	674	
PA_anya-e08_12n:674_5	niccaṃ sambandhāti ca viggaho. Ettha ca tagguṇasaṃviññāṇattā cakārapakārādīnampi pariggaho.	674	
PA_anya-e08_12n:675	Sabbatthodāharaṇāni yathā	67	
PA_anya-e08_12n:677	Name taṃ sirasā sabbo-pamātītaṃ tathāgataṃ;	67	
PA_anya-e08_12n:678	Yassa lokaggataṃ patta-sso’pamā na hi yujjati.	67	
PA_anya-e08_12n:680	Munindaṃ taṃ sadā vandā-mya’nantamati’muttamaṃ;	68	
PA_anya-e08_12n:681	Yassa paññā ca mettā ca, nissīmāti vijambhati.	68	
PA_anya-e08_12n:682_0	52-53. Sabbatthāti pubbantasadisādīsu. “Nameta”ntiādigāthādvaye padattho pākaṭo,	682	
PA_anya-e08_12n:682_1	adhippāyo tu yato lokaggataṃ patto, tato sabbopamātīto, yato paññāmettā loke nirantaramiva	682	
PA_anya-e08_12n:682_2	vattanti, tato anantamati, uttamo cāti. Ettha “sabbā upamā”ti samāsaṃ katvā vibhattilope	682	
PA_anya-e08_12n:682_3	saṃhitāyañca katāyaṃ parapadādiukāro pubbapadantabbakāraṭṭhaakāro viya hotīti sabbo	682	
PA_anya-e08_12n:682_4	iccatra pādantayati. Pattassopamā iccatra yakārādesassa parādisadisabhāvo viya hoti,	682	
PA_anya-e08_12n:682_5	vibhattiyā alope saṃhitāyaṃ katāyaṃ savibhattiyā akāro parapadādi ukāro viya hotīti	682	
PA_anya-e08_12n:682_6	taṃvibhattiyā pasiddhaṃ vihāya pattaiccatra pādantayati. Tathā vandāmyanantaiccatra	682	
PA_anya-e08_12n:682_7	yakārādesassa parādisadisabhāvo vihitoti myasaddaṃ vajjetvā vandāiccatra pādantayati.	682	
PA_anya-e08_12n:682_8	Pubbapadassitānaṃ cādīnaṃ pubbapadantasadisatā vuttāti mettā cāti casaddato yati,	682	
PA_anya-e08_12n:682_9	aparapadasambandhā pādayo parapadādisadisā hontīti nissīmāti ettha nisaddaṃ vihāya tato ādimhi yati.	682	
PA_anya-e08_12n:683_0	52-53. Sabbattha yathāvuttapubbantasadisasarādīsu pañcasu udāharaṇāniyathā. “Name	683	
PA_anya-e08_12n:683_1	ta”miccādi, lokaggataṃ pattassa yassa buddhassa upamā na hi yujjati sakalapadatthānaṃ	683	
PA_anya-e08_12n:683_2	atikkamma ṭhitattā na hi yujjati. Sabbopamātītaṃ taṃ tathāgataṃ sirasā name namāmi.	683	
PA_anya-e08_12n:683_3	Sabboti ettha okārassa pubbapadantasarasadisattā tato parāya yatiyā ca ssopamāti	683	
PA_anya-e08_12n:683_4	parapadādisadisaṃ vaṇṇamanatikkamma ṭhitāya yatiyā ca udāharaṇaṃ.	683	
PA_anya-e08_12n:684_0	“Muninde”ccādi. Yassa sambuddhassa paññā ca mettā canissīmā anantasattaanantañeyyavisayakaraṇato	684	
PA_anya-e08_12n:684_1	sīmārahitā ativijambhati. Anantamatiṃ udayabbayasambhavepi ñeyyassānantattā visayimhi	684	
PA_anya-e08_12n:684_2	visayavohārena anantapaññāya samannāgataṃ uttamaṃ tato eva pavaraṃ taṃ munindaṃ sadā	684	
PA_anya-e08_12n:684_3	vandāmi, yādesassa parādisadisattā tamanāgamma yati bhavati. Mettācanissīmāti ettha	684	
PA_anya-e08_12n:684_4	cādīnaṃ pubbapadantasadisattāca pādīnaṃ parapadādisadisattā ca “cā”ti “nī”ti imesampi yati bhavati.	684	
PA_anya-e08_12n:685	Cādipādīsu paccudāharaṇāni yathā	68	
PA_anya-e08_12n:687	Mahāmettā mahāpaññā, ca yattha paramodayā;	68	
PA_anya-e08_12n:688	Paṇamāmi jinaṃ taṃ pa-varaṃ varaguṇālayaṃ.	68	
PA_anya-e08_12n:689_0	54. “Mahā”iccādi. Yatthāti yasmiṃ jine. Paramodayāti mahāmettādayo ukkaṭṭhābhivuḍḍhiyo.	689	
PA_anya-e08_12n:689_1	Tatoyeva varaguṇālayaṃ, teneva pavaraṃ uttamaṃ taṃ jinanti sambandho. Ettha pubbapadanissitaṃ	689	
PA_anya-e08_12n:689_2	cakāraṃ parapadādibhūtaṃ katvā tato pubbe katā yati ca, parapadādisambandhapakāraṃ	689	
PA_anya-e08_12n:689_3	pubbapadantabhūtaṃ katvā pakārato paraṃ katā yati ca viruddhāti ubhayattha paccudāharaṇaṃ.	689	
PA_anya-e08_12n:690_0	54. Cādipādīsu visayabhūtesu paccudāharaṇaṃ yathā. “Mahāmetti”ccādi. Yattha yasmiṃ	690	
PA_anya-e08_12n:690_1	jine mahāmettā ca mahāpaññā ca imā paramodayā ukkaṭṭhābhivuḍḍhiyo honti. Varaguṇālayaṃ	690	
PA_anya-e08_12n:690_2	uttamaguṇākaraṃ pavaraṃ tatoyeva uttamaṃ taṃ jinaṃ paṇamāmi. Ettha cakāraṃ parapadādiṃ	690	
PA_anya-e08_12n:690_3	katvā pakāraṃ pubbapadantaṃ katvā yatiyā pavattattā “ca yattha, taṃ pā”tidvayamapi paccudāharaṇaṃ.	690	
PA_anya-e08_12n:692	Padatthakkamato muttaṃ, kamaccutamidaṃ yathā;	69	
PA_anya-e08_12n:693	Khettaṃ vā dehi gāmaṃ vā, desaṃ vā mama sobhanaṃ.	69	
PA_anya-e08_12n:694_0	55. “Pada”iccādi. Padānaṃ atthakkamato muttaṃ gaḷitaṃ kamaccutamidanti vidhīyate.	694	
PA_anya-e08_12n:694_1	Khettaṃ vā iccādinā arucitoyaṃ yācanakkamo vattuno aviññutaṃ gameti. Yo hi khettampi	694	
PA_anya-e08_12n:694_2	dātuṃ nicchati, kathaṃ so gāmādikaṃ dassatīti.	694	
PA_anya-e08_12n:695_0	55. “Padatthi”ccādi. Padatthakkamato padānaṃ atthakkamato muttaṃ gaḷitaṃ idaṃ vākyaṃ	695	
PA_anya-e08_12n:695_1	kamaccutaṃ nāma. Udāharati “yathi”ccādi. Mama sobhanaṃ khettaṃ vā gāmaṃ vā desaṃ	695	
PA_anya-e08_12n:695_2	vā janapadaṃ vā dehi. Ettha khettamiccādi yācanakkamo vattuno aviññubhāvaṃ vinā ucitapadatthakkamaṃ	695	
PA_anya-e08_12n:695_3	nappakāseti, tathā hi khettamapi dātumanicchanto gāmanigamajanapadādiṃ kathaṃ dassatīti kamahāni.	695	
PA_anya-e08_12n:697	Lokiyattha’matikkantaṃ, ativuttaṃ mataṃ yathā;	69	
PA_anya-e08_12n:698	Atisambādha’mākāsa-metissā thanajambhane thanajumbhane (sī.).	69	
PA_anya-e08_12n:699_0	56. “Loki”ccādi. Loke vidito lokiyo, taṃ lokiyatthamabhidheyyaṃ atikkantaṃ ananuvuttaṃ	699	
PA_anya-e08_12n:699_1	yaṃ taṃ ativuttaṃ matanti vidhīyate. Yathetyādinā udāharati. Etissā vanitāya thanānaṃ	699	
PA_anya-e08_12n:699_2	payodharānaṃ jambhane byāpane ākāsaṃ gaganaṃ atisambādhaṃ accantappakaṃ.	699	
PA_anya-e08_12n:700_0	56. “Lokiyatthi”ccādi. Lokiyatthaṃ loke pasiddhamabhidheyyaṃ atikkantaṃ kathanākārena	700	
PA_anya-e08_12n:700_1	atikkamitaṃ vākyaṃ ativuttamiti mataṃ. Udāharati “yathi”ccādi. Etissā thanajambhane	700	
PA_anya-e08_12n:700_2	thanānaṃ vijambhane ākāsaṃ atisambādhaṃ anokāsaṃ. Ettha payodharānaṃ mahantattaṃ	700	
PA_anya-e08_12n:700_3	vadāmāti loke mahantanti pasiddhaṃ gaganamapi atikkantattā vākyamativuttadosena dūsitaṃ.	700	
PA_anya-e08_12n:702	Samudāyatthato’petaṃ, taṃ apetatthakaṃ yathā;	70	
PA_anya-e08_12n:703	Gāviputto balībaddho, tiṇaṃ khādī pivī jalaṃ.	70	
PA_anya-e08_12n:704_0	57. “Samudāyi”ccādi. Samudāyassa pakaraṇato padasandhino vākyassa attho abhidheyyaṃ	704	
PA_anya-e08_12n:704_1	aṅgaṅgibhūtaṃ kriyākārakasambandhīvisesalakkhaṇaṃ saṃvohārikaṃ, tato apetaṃ apagataṃ	704	
PA_anya-e08_12n:704_2	suññaṃ, vinā na (ka.) padatthamattena tassa katthaci byabhicārābhāvato etādisaṃ yaṃ	704	
PA_anya-e08_12n:704_3	tamapetatthakanti vidhi. Na hi “gāviputto”ccādīsu samudāyattho sambhavati.	704	
PA_anya-e08_12n:705_0	57. “Samudāyi”ccādi. Samudāyatthato visesanavisesyabhūtakriyākārakasambandhehi yuttavākyasaṅkhātapadasamudāyassa	705	
PA_anya-e08_12n:705_1	sambandhapadattā vohārānurūpaatthato apetaṃ apagataṃ, avayavatthamattassa vā sabbattha	705	
PA_anya-e08_12n:705_2	labbhamānattā samudāyatthato suññaṃ, taṃ vākyaṃ apetatthakaṃ nāma. Yathiccādinā udāharati	705	
PA_anya-e08_12n:705_3	“gāviputto balībaddho usabho tiṇaṃ khādi, jalaṃ pivī”ti. Ettha avayavatthamattena	705	
PA_anya-e08_12n:705_4	vinā samudāyena gamyamānassa kassaci visesatthassa abhāvā samudāyatthato apagataṃ nāma hoti.	705	
PA_anya-e08_12n:707	Bandhe pharusatā yattha, taṃ bandhapharusaṃ yathā;	70	
PA_anya-e08_12n:708	Kharā khilā parikkhīṇā, khette khittaṃ phalatya’laṃ.	70	
PA_anya-e08_12n:709_0	58. “Bandhe”ccādi. Kharāiccādikaṃ bandhapharusaṃ sutisubhagattābhāvato kharā kakkasā	709	
PA_anya-e08_12n:709_1	khilā khāṇukādayo parikkhīṇā khayaṃ pattā yato, tasmā khette kedāre khittaṃ vuttaṃ	709	
PA_anya-e08_12n:709_2	alamaccantaṃ phalati nipphajjati. vākyadoso.	709	
PA_anya-e08_12n:710_0	58. “Bandhe”ccādi. Bandhe bandhasarīre pharusatā sutisukhatābhāvato pharusabhāvo	710	
PA_anya-e08_12n:710_1	yattha vākye bhavati, taṃ vākyaṃ bandhapharusaṃ nāma hoti. Yathāti udāharati. Kharā	710	
PA_anya-e08_12n:710_2	kakkasā khilā khāṇukādayo parikkhīṇā yasmā khīṇā honti, tasmā khette khittaṃ vuttaṃ	710	
PA_anya-e08_12n:710_3	bījaṃ alaṃ atisayena phalati nipphajjati.	710	
PA_anya-e08_12n:711	Vākyadosaniddesavaṇṇanā niṭṭhitā.	71	
PA_anya-e08_12n:712	Vākyatthadosaniddesavaṇṇanā	71	
PA_anya-e08_12n:714	Ñeyyaṃ lakkhaṇamanvattha-vasenā’pakkamādinaṃ;	71	
PA_anya-e08_12n:715	Udāharaṇametesaṃ, dāni sandassayāmya’haṃ.	71	
PA_anya-e08_12n:716_0	59. “Ñeyya”miccādi. Apakkamādīnaṃ yathāuddiṭṭhānaṃ lakkhīyati udāharaṇamanenāti atthena	716	
PA_anya-e08_12n:716_1	lakkhaṇaṃ anvatthavasena apagato kamo yattha taṃ apakkamantiādinā atthānugamanavasena	716	
PA_anya-e08_12n:716_2	ñeyyaṃ viññātabbaṃ. Idāni vākyadose niddisitvā avasarappatte imasmiṃ kāle etesaṃ	716	
PA_anya-e08_12n:716_3	apakkamādīnaṃ udāharaṇaṃ lakkhiyaṃ ahaṃ sandassayāmi pakāsessāmi.	716	
PA_anya-e08_12n:717_0	59. Idāni uddiṭṭhānukkamena apakkamādiatthadosāni vibhāveti “ñeyya”miccādinā. Apakkamādīnaṃ	717	
PA_anya-e08_12n:717_1	apakkamocityahīnādīnaṃ lakkhaṇaṃ apakkamādivisayabuddhiyā aviparītavuttiyā pavattikāraṇaṃ	717	
PA_anya-e08_12n:717_2	anvatthavasena apagato kamo yatthiccādivacanatthānugatañāṇavasena ñeyyaṃ ñātabbaṃ,	717	
PA_anya-e08_12n:717_3	visuṃ lakkhaṇaṃ na vadāmāti vuttaṃ hoti. Idāni ahaṃ etesaṃ apakkamādīnaṃ udāharaṇaṃ	717	
PA_anya-e08_12n:717_4	lakkhiyaṃ sandassayāmi. Atthānugatamanvatthaṃ anvatthassa ñāṇassa vasoti viggaho.	717	
PA_anya-e08_12n:718	Tatthāpakkamaṃ yathā	71	
PA_anya-e08_12n:720	Bhāvanādānasīlāni, sammā sampāditāni’ha;	72	
PA_anya-e08_12n:721	Bhogasaggādinibbāna-sādhanāni na saṃsayo.	72	
PA_anya-e08_12n:722	60. “Bhāvanā”iccādi. Sammā alobhādihetusampattiyā sakkaccaṃ sampāditāni nipphāditāni. Ettha bhogasaggādinibbānānaṃ hetavo yathākkamaṃ dānasīlabhāvanāyo, na tu bhāvanādānasīlāni.	72	
PA_anya-e08_12n:723_0	60. Tattha tesu apakkamādīsu apakkamaṃ yathā apakkamassodāharaṇamevaṃ. Ocityahīnaṃ	723	
PA_anya-e08_12n:723_1	yathātyādīsupi evamattho veditabbo. “Bhāvani”ccādi. Iha imasmiṃ attabhāve sammā sampāditāni	723	
PA_anya-e08_12n:723_2	alobhādihetusampattiyā sakkaccaṃ sampāditāni rāsikatāni bhāvanādānasīlāni bhogasaggādinibbānasādhanāni	723	
PA_anya-e08_12n:723_3	upabhogaparibhogāni, sagguppattiāyuārogyādīni, nibbānañceti etesaṃ sādhakāni. Na	723	
PA_anya-e08_12n:723_4	saṃsayo sadisavisadisavipākadāne saṃsayo nāma natthi. Ettha bhogasagganibbānānaṃ	723	
PA_anya-e08_12n:723_5	hetubhūtā pana kamato dānasīlabhāvanāyo bhavantīti phalakkamassa hetukkamaṃ viruddhamiti	723	
PA_anya-e08_12n:723_6	kamāpetaṃ nāma hoti.	723	
PA_anya-e08_12n:724	Ocityahīnaṃ yathā	72	
PA_anya-e08_12n:725	61. Pūjanīyataro loke, aha’meko nirantaraṃ.	72	
PA_anya-e08_12n:726	Mayekasmiṃ guṇā sabbe, yato samuditā ahuṃ.	72	
PA_anya-e08_12n:727_0	61. “Pūjanīyi”ccādi. Yato yasmā kāraṇā sabbe guṇā sīlādayo ekasmiṃ kevale mayi eva	727	
PA_anya-e08_12n:727_1	samuditā rāsibhūtā ahuṃ ahesuṃ, tasmā kāraṇā imasmiṃ sattaloke eko kevalo ahameva	727	
PA_anya-e08_12n:727_2	nirantaraṃ satataṃ pūjanīyataro atisayena pujjoti. Evamattapasaṃsanamarucitaṃ sappurisassa.	727	
PA_anya-e08_12n:728_0	61. “Pūjanīyatare”ccādi. Yato yasmā sabbe guṇā sīlādayo ekasmiṃ mayi adutiye mayi	728	
PA_anya-e08_12n:728_1	eva samuditā rāsibhūtā ahuṃ ahesuṃ, tasmā loke sattaloke eko adutiyo ahameva nirantaraṃ	728	
PA_anya-e08_12n:728_2	satataṃ pūjanīyataro atisayena pūjanīyo. Evaṃ attappasaṃsanato ucitatāya parihānīti ocityahīnaṃ nāma.	728	
PA_anya-e08_12n:729	Yathā ca	72	
PA_anya-e08_12n:731	Yācitohaṃ kathaṃ nāma, na dajjāmyapi jīvitaṃ;	73	
PA_anya-e08_12n:732	Tathāpi puttadānena, vedhate hadayaṃ mama.	73	
PA_anya-e08_12n:733	62. “Yācito”iccādi. Ettha “yadi yāciṃsu, jīvitampi yācakānaṃ dajjāmī”ti dassitodāratāyānucitaṃ puttadāne hadayapavedhanakathanaṃ vessantarassa yajjevamavoca.	73	
PA_anya-e08_12n:734_0	62. Yathā ca, evampi ocityahīnassa udāharaṇaṃ daṭṭhabbaṃ “yācito”ccādi. Yācito yācakehi	734	
PA_anya-e08_12n:734_1	yācito ahaṃ jīvitamapi kathaṃ nāma na dajjāmi, tathāpi evaṃ dānajjhāsaye satipi puttadānena	734	
PA_anya-e08_12n:734_2	mama hadayaṃ vedhate kampate. Ettha vessantarassa “yadi yāceyyuṃ, jīvitamapi yācakānaṃ	734	
PA_anya-e08_12n:734_3	dajjāmī”ti katapaṭiññāya puttadānena hadayakampanassa kathanaṃ cāgātisayayogasaṅkhātaudāraguṇassa	734	
PA_anya-e08_12n:734_4	ananucchavikanti ocityahīnaṃ.	734	
PA_anya-e08_12n:735	Bhaggarīti yathā	73	
PA_anya-e08_12n:737	Itthīnaṃ dujjanānañca, vissāso nopapajjate;	73	
PA_anya-e08_12n:738	Vise siṅgimhi nadiyaṃ, roge rājakulamhī ca.	73	
PA_anya-e08_12n:739_0	63. “Itthīna”miccādi. Nopapajjate na yujjati. Ettha sambandhe chaṭṭhiyā pariccāgena	739	
PA_anya-e08_12n:739_1	viseiccādinā ādhāre sattamīniddeso attharītiyā bhaṅgo. Ādo majjhe ca cakārapariccāgā	739	
PA_anya-e08_12n:739_2	saddarītiyā bhaṅgo, rītīnaṃ anantattā bhaṅgāpyanantā. Udāharaṇaṃ tu disāmattaṃ.	739	
PA_anya-e08_12n:740_0	63. “Itthīna”miccādi. Itthīnañca dujjanānañca vissāso sahavāsādīhi vissāso nopapajjate	740	
PA_anya-e08_12n:740_1	anatthasaṃsayānivattikāraṇattā na yujjati. Vise garaḷe ca siṅgimhi siṅgavati mahiṃ	740	
PA_anya-e08_12n:740_2	sādo ca nadiyañca roge vaḍḍhamānake roge ca rājakulamhi ca vadhabandhanādikārake	740	
PA_anya-e08_12n:740_3	rājakule ca vissāso nopapajjate. Ettha ādo sambandhe chaṭṭhiyā ārabhitvā taṃ pahāya	740	
PA_anya-e08_12n:740_4	sattamiyā vuttattā attharīti ca, ādimajjhesu casaddapariccāgato saddarīti ca bhinnā.	740	
PA_anya-e08_12n:740_5	Casaddaṃ payuñjantena ādo eva vā ante eva vā paccekaṃ vā yojetabbaṃ hoti. Īdiso payogo	740	
PA_anya-e08_12n:740_6	rītibhaṅgo nāma hoti. Rītīnaṃ bahuttā rītibhaṅgadosāpi bahuvidhā. Idaṃ pana mukhamattanidassanaṃ.	740	
PA_anya-e08_12n:741	Sasaṃsayaṃ yathā	74	
PA_anya-e08_12n:743	Munindacandimāloka-rasalolavilocano;	74	
PA_anya-e08_12n:744	Jano’vakkantapantho’va, gopadassanapīṇito.	74	
PA_anya-e08_12n:745_0	64. “Munindi”ccādi. Candimā viya candimā, munindoyeva candimā, tassa ālokanaṃ dassanaṃ,	745	
PA_anya-e08_12n:745_1	āloko pakāso vā, tasmiṃ raso anurāgo, tena lolāni capalāni locanāni akkhīni yassa	745	
PA_anya-e08_12n:745_2	so jano avakkanto okkanto paviṭṭho pantho maggo yena avakkantapantho eva gunnaṃ raṃsīnaṃ,	745	
PA_anya-e08_12n:745_3	iṭṭhatthanipphattisūcakabhāvena gopadatthassa vā padassanena pīṇito muditoti ettha	745	
PA_anya-e08_12n:745_4	gorūpassa padassanenātipi viññāyatīti sandeho.	745	
PA_anya-e08_12n:746_0	64. “Munindi”ccādi. Munindacandimālokarasalolavilocano munindasaṅkhātassa candimassa	746	
PA_anya-e08_12n:746_1	āloke dassane pātubhāve vā rasena ālayena cañcalanetto jano avakkantapanthova otiṇṇamaggova	746	
PA_anya-e08_12n:746_2	buddhassa dassanatthāya maggamotiṇṇoti adhippāyo. Gopadassanapīṇito gosaṅkhātaraṃsipadassanena,	746	
PA_anya-e08_12n:746_3	abhimaṅgalasammatagopadassanena vā santuṭṭho hoti. Ettha gopadassanenāti ca atthassa	746	
PA_anya-e08_12n:746_4	gamyamānattā viññātuṃ saṃsayo uppajjatīti sasaṃsayaṃ nāma. Avakkanto pantho yenāti	746	
PA_anya-e08_12n:746_5	ca, gunnaṃ raṃsīnaṃ, gāvassa vā padassananti ca, gopadassanena pīṇitoti ca viggaho.	746	
PA_anya-e08_12n:748	Vākyatthato duppatīti-karaṃ gāmmaṃ mataṃ yathā;	74	
PA_anya-e08_12n:749	Poso vīriyavāso’yaṃ, paraṃ hantvāna vissami.	74	
PA_anya-e08_12n:750_0	65. “Vākya”iccādi. Paraṃ sattuṃ hantvāna paharitvā vīriyavā sūro soyaṃ poso puriso	750	
PA_anya-e08_12n:750_1	vissami vissattho. Ayamattho tāva na duppatīto. Paraṃ accantaṃ hantvāna vīriyavā	750	
PA_anya-e08_12n:750_2	ucitasambhavo soyaṃ poso vissamīti duppatītoyamattho.	750	
PA_anya-e08_12n:751_0	65. Anvatthavasena lakkhaṇassa apākaṭattā salakkhaṇaṃ lakkhiyamudāharati “vākyatthato”ccādinā.	751	
PA_anya-e08_12n:751_1	Vākyatthato duppatītikaraṃ viruddhappakāsakaṃ gāmmanti mataṃ. Yathāti udāharati.	751	
PA_anya-e08_12n:751_2	Paraṃ sattuṃ hantvāna māretvāna vīriyavā sūro so ayaṃ poso vissami vigataparissamo	751	
PA_anya-e08_12n:751_3	ahosi, ayamattho iṭṭho. Paraṃ atisayena hantvāna vītikkamaṃ katvā vīriyavā upacitasambhavo	751	
PA_anya-e08_12n:751_4	upacitasukko so ayaṃ puriso vāyāmena vissami vigatavāyāmo ahosīti. Imassatthassa	751	
PA_anya-e08_12n:751_5	asabbhārahattā gāmmattaṃ. Vīriyaṃ ussāho sambhavo vā assa atthīti viggaho.	751	
PA_anya-e08_12n:753	Duṭṭhālaṅkaraṇaṃ tetaṃ, yatthālaṅkāradūsanaṃ;	75	
PA_anya-e08_12n:754	Tassālaṅkāraniddese, rūpamāvībhavissati.	75	
PA_anya-e08_12n:755_0	66. “Duṭṭhā”iccādi. Yattha yasmiṃ vākye alaṅkārānaṃ dūsanaṃ vikaṭatā, etantu duṭṭhālaṅkaraṇaṃ	755	
PA_anya-e08_12n:755_1	duṭṭhālaṅkaraṇaṃ nāma, tassa duṭṭhālaṅkārassa rūpaṃ sarūpaṃ alaṅkāraniddese taṃnāmake	755	
PA_anya-e08_12n:755_2	paricchede āvībhavissati pakāsissati, tattheva taṃ dassayissāmīti adhippāyo.	755	
PA_anya-e08_12n:756_0	66. “Duṭṭhālaṅkari”ccādi. Yattha vākye alaṅkāradūsanaṃ alaṅkārānaṃ virodho hoti,	756	
PA_anya-e08_12n:756_1	etaṃ vākyatthanissitaṃ etaṃ vākyaṃ duṭṭhālaṅkaraṇaṃ duṭṭhālaṅkāro nāma, tassa duṭṭhālaṅkaraṇadosopalakkhitavākyassa	756	
PA_anya-e08_12n:756_2	rūpaṃ sarūpaṃ lakkhiyaṃ alaṅkāraniddese alaṅkārānaṃ nidassanaṭṭhānabhūte paricchede	756	
PA_anya-e08_12n:756_3	āvībhavissati. Ettha vuttepi puna tatthāpi vattabbaṃ siyāti na vuttanti adhippāyo.	756	
PA_anya-e08_12n:756_4	Uddese “duṭṭhālaṅkatī”ti vatvā idāni “duṭṭhālaṅkaraṇa”nti vacanaṃ alaṅkati alaṅkaraṇaalaṅkārasaddānaṃ	756	
PA_anya-e08_12n:756_5	tulyatthattā na virujjhati.	756	
PA_anya-e08_12n:758	Kato’tra saṅkhepanayā mayā’yaṃ,	75	
PA_anya-e08_12n:759	Dosānamesaṃ pavaro vibhāgo;	75	
PA_anya-e08_12n:760	Eso’va’laṃ bodhayituṃ kavīnaṃ,	76	
PA_anya-e08_12n:761	Tamatthi ce khedakaraṃ parampi.	76	
PA_anya-e08_12n:762	Iti saṅgharakkhitamahāsāmipādaviracite subodhālaṅkāre	76	
PA_anya-e08_12n:763	Dosāvabodho nāma	76	
PA_anya-e08_12n:764	Paṭhamo paricchedo.	76	
PA_anya-e08_12n:765_0	67. Evaṃ “sodāharaṇametesaṃ, lakkhaṇaṃ kathayāmyaha”nti katapaṭiññānurūpaṃ paṭipajja	765	
PA_anya-e08_12n:765_1	dāni “katotri”ccādinā nikkhipananayaṃ saṅkhipati. Atra imasmiṃ adhikāre, paricchede	765	
PA_anya-e08_12n:765_2	vā esaṃ yathāvuttānaṃ dosānaṃ padadosādīnaṃ pavaro uttamo vibhāgo vibhajanaṃ saṅkhepanayā	765	
PA_anya-e08_12n:765_3	saṅkhepakkamena, na vitthārato, yato aparisaṅkhyeyyānaṃ natthi pariyanto mayā kato	765	
PA_anya-e08_12n:765_4	niṭṭhāpito. Nanu “saṅkhepanayā”ti vuttattā purātanehi purātarehi (ka.) dīpitā santi	765	
PA_anya-e08_12n:765_5	bahū dosā, te pariccattā siyunti? Ettha vuccate, vitthārakkamassa anadhippetattā	765	
PA_anya-e08_12n:765_6	“saṅkhepanayā”ti vuttaṃ, na pana sabbathā pariccāgena. Tathā hi–	765	
PA_anya-e08_12n:766	“Nihantu soyaṃ jalitaṃ, pataṅgo aripāvaka”ntiādīnaṃ	76	
PA_anya-e08_12n:767_0	Akkhamatthantarādikaṃ viruddhatthantarānugatanti ca. Ettha hi pataṅgasaddena jotiriṅgaṇasaṅkhātamatthantaramasamatthamicchitatthe	767	
PA_anya-e08_12n:767_1	“vacanti gaṇḍā”tyevamādikaṃ amaṅgalaapayuttapadādikaṃ kiliṭṭhe antogadhanti ca.	767	
PA_anya-e08_12n:768_0	Gajahesādi sambandhadūsitaṃ lokavirodhi, sogatāgamādīsu pasiddhaṃ rūpakkhandhādikamaññatra	768	
PA_anya-e08_12n:768_1	vuttaṃ appatītaṃ nāma. Idaṃ āgamavirodhiiti, sambandhadūsitappatītādikaṃ virodhimhi	768	
PA_anya-e08_12n:768_2	paviṭṭhanti ca, ānetabbahetuttā hetvapekkhaṃ neyyato na byatiriccatīti ca.	768	
PA_anya-e08_12n:769	“Devo voharatu klesaṃ, rāhukhinno divākaro”	76	
PA_anya-e08_12n:770_0	Iccādikaṃ asāmatthyābhidheyyādikaṃ ocityahīne saṅgahitanti ca. Jigucchaasabbhasaṃsūcakaatthantarakañca	770	
PA_anya-e08_12n:770_1	gāmmaṃ duppatītikare saṅgayhatīti ca. ( ) (duruccāraṇaṃ)? Sabandhapharusameveti ca.	770	
PA_anya-e08_12n:771_0	Ettha pana ocityahīnaduppatītikarānaṃ vākyatthadosattepi phandhapharusassa ca vākyadosatte	771	
PA_anya-e08_12n:771_1	padapadatthānaṃ dosato vākyameva duṭṭhaṃ siyā, vākyañca padehi viriccate, pade duṭṭhe	771	
PA_anya-e08_12n:771_2	vākyattho ca duṭṭho siyā. Padadosato vākyavākyatthānaṃ nānābhāvābhāvañāpanatthaṃ	771	
PA_anya-e08_12n:771_3	asāmatthiyābhidheyyādikaṃ padaṃ ocityahīnādivākyatthadosādīsu anto kathitaṃ. Tathā	771	
PA_anya-e08_12n:771_4	hi purātanehi viruddhatthantarādīhi padehi viracitaṃ vākyaṃ viruddhantiādinā bahūni	771	
PA_anya-e08_12n:771_5	duṭṭhāni vākyāni dassitāni. “Harisamānayī”ti ettha hapubbaṃ risa’mānayīti icchitatthā	771	
PA_anya-e08_12n:771_6	pari bhaṭṭhaṃ bhaṭṭhaṃ. Nānatthamappasiddhehi yuttaṃ guḷhaṃ, yathā “sakko sahassagū”ti.	771	
PA_anya-e08_12n:771_7	Iti bhaṭṭhaguḷhatthādayo pasādālaṅkāraviruddhāti ca.	771	
PA_anya-e08_12n:772_0	Vākyepi visandhikamihānupayogīti ca, vākyantaropagataṃ vākyaṃ vākyagabbhaṃ, vākyantarapadasammissaṃ	772	
PA_anya-e08_12n:772_1	“apāthyameso dissati, vejjaṃ khādatyanārata”miccādikaṃ vākyasaṃkiṇṇañca byākiṇṇe samohitanti ca.	772	
PA_anya-e08_12n:773	“Kācuyyāne mayā diṭṭhā, vallarī pañcapallavā;	77	
PA_anya-e08_12n:774	Pallave pallave mudhā, yassā kusumamañcarī”ti.	77	
PA_anya-e08_12n:775_0	Idamavācakaṃ paheḷikāya pamussitāsannissitanti ca, tattha ca kavinā uyyānasaddena	775	
PA_anya-e08_12n:775_1	gehaṃ, latāvācinā vallarīsaddena aṅganā, pallavasaddena karacaraṇadasanacchadā, mañcarīsaddena	775	
PA_anya-e08_12n:775_2	nakhasobhā dantakantiyo ca vattumicchitā, vākyatthepi paduminīnaṃ rattiyamunniddatādikaṃ	775	
PA_anya-e08_12n:775_3	viruddhaṃ virodhinilīnanti ca nātyanuññātā, na tu sabbathā pariccāgena. Esova evaṃ	775	
PA_anya-e08_12n:775_4	yathāvuttanayena niṭṭhāpito ayaṃ saṅkhepanayo eva kavīnaṃ paṇḍitajanānaṃ khedakaraṃ	775	
PA_anya-e08_12n:775_5	“kathaṃ nāma bandhepīdisaṃ sati santī”ti evamāsuhanopajanaṃ paraṃ padadose asādhusandiddhapariyāya	775	
PA_anya-e08_12n:775_6	ñeyyaappatītatthaappayojaka dubbodhadesiyādikaṃ, vākyadose adhikaūnabhaggacchandādikaṃ,	775	
PA_anya-e08_12n:775_7	vākyatthadose upakkamopasaṃhāravisamañceti iccevamādikamaparampi dūsanaṃ atthi ce	775	
PA_anya-e08_12n:775_8	yadi bhaveyya, tampi bodhayitumavagametuṃ alaṃ samatthaṃ yathāvuttadosānusārena buddhimantehi sakkā ūhitunti.	775	
PA_anya-e08_12n:776	Evaṃ vadato ca ganthakārassāyamadhippāyo – ye dosā vibhāgaso na vuttā, te mayā ganthagāravabhayā saṅkhepitā, lakkhaṇato tu saṅgahitā. Na hi tesamantaṃ ko jahāpeti.	77	
PA_anya-e08_12n:777_0	Tattha saddasatthaviruddhamasādhu. Yaṃ kriyādinimittamupādāya atthantarepi vattate,	777	
PA_anya-e08_12n:777_1	taṃ saññābhāveneva payuttaṃ sandiddhaṃ, yathā “ravimhihimahā”ti, idaṃ pana visesanatthe	777	
PA_anya-e08_12n:777_2	sādhu hoti. Pasiddhasaññāsaddassa pariyāyantarena parikappitapadaṃ pariyāyañeyyaṃ,	777	
PA_anya-e08_12n:777_3	yathā “vaḷavāmukhene”ti ettha “assavanitānanena” iti. Yaṃ accantābyabhicārībhāvena	777	
PA_anya-e08_12n:777_4	visesyassa guṇaṃ vadati, taṃ appatītatthaṃ, yathā “kaṇhamasī”ti. Adhigatatthānupayogaṃ	777	
PA_anya-e08_12n:777_5	appayojakaṃ, yathā “atiphenilaṃ sāgaramalaṅghī”ti. “Manuññaddhanayo pāde, khādayo	777	
PA_anya-e08_12n:777_6	kani bhanti te” iccādiko dubbodho, kani kaññe khādayo gaggharikā. “Ime lāvaṇyatallā	777	
PA_anya-e08_12n:777_7	te, gallā lolavilocane”iccādiko desiyo, tallo jalāsayaviseso, gallo kapolo. “Saggasevīnaṃ	777	
PA_anya-e08_12n:777_8	ripūnamitthīnamakaṅkaṇo pāṇi. Nettamanañjana”ntiādikaṃ adhikaṃ. “Akaṅkaṇo pāṇī”tiādinā	777	
PA_anya-e08_12n:777_9	vedhabyassa gammamānattā “saggasevīna”nti adhikanti. Yattha vattabbassa ūnatā, taṃ	777	
PA_anya-e08_12n:777_10	ūnaṃ, yathā “tilokatilakaṃ muni”ntiādi. Ettha “vandāmī”ti ūnaṃ, chandobhaṅgānvitaṃ	7771	
PA_anya-e08_12n:777_11	vaco bhaggacchandaṃ pākaṭaṃ. Ārambhāvasānena visamaṃ upakkamopasaṃhāravisamaṃ, taṃ	7771	
PA_anya-e08_12n:777_12	pana āraddhakkamapariccāgenāparena nikkhipanaṃ veditabbaṃ.	7771	
PA_anya-e08_12n:778	Iti subodhālaṅkāre mahāsāmināmikāṭīkāyaṃ	77	
PA_anya-e08_12n:779	Dosāvabodhaparicchedo.	77	
PA_anya-e08_12n:780_0	67. Evaṃ “sodāharaṇametesaṃ, lakkhaṇaṃ kathayāmyaha”nti katapaṭiññānurūpaṃ sampādetvā	780	
PA_anya-e08_12n:780_1	idāni “katotre”ccādinā nigamento dose saṅkhipati. Atra imasmiṃ adhikāre, paricchede	780	
PA_anya-e08_12n:780_2	vā esaṃ dosānaṃ yathāvuttapadadosādīnaṃ pavaro lakkhaṇāvirodhalakkhiyato uttamo vibhāgo	780	
PA_anya-e08_12n:780_3	asaṅkarato vibhajanaṃ saṅkhepanayā vitthārāpaniyasaṅkhepakkamena mayā kato vutto	780	
PA_anya-e08_12n:780_4	esova yathāvutto eso saṅkhepakkamo eva kavīnaṃ viracayantānaṃ khedakaraṃ bandhasarīre	780	
PA_anya-e08_12n:780_5	īdisaṃ īdisappayogaṃ kathaṃ nāma karomīti evaṃ pavattakhedamuppādayantaṃ parampi	780	
PA_anya-e08_12n:780_6	asādhusandiddhādi aññampi dūsanamatthi ce, taṃ sabbaṃ bodhayituṃ bodhetuṃ alaṃ samattho	780	
PA_anya-e08_12n:780_7	hoti. Niyati avuttopi attho etenāti ca, saṅkhepo ca so nayo cāti viggaho.	780	
PA_anya-e08_12n:781	Ihāniddiṭṭhaṃ	78	
PA_anya-e08_12n:782	“Nihantu soyaṃ jalitaṃ, pataṅgo aripāvaka”ntiādikaṃ	78	
PA_anya-e08_12n:783	Akkhamatthantarādikaṃ viruddhatthantare anupatattā na vuttaṃ, ettha sūriyavācako pataṅgasaddo jotiriṅgaṇavācakopi hotīti vattumicchitaamittaggivināse asamatthaññattho hoti.	78	
PA_anya-e08_12n:784	“Vacanti gaṇḍi”ccādikaṃ āgame appasiddhaṃ lakkhaṇamattena sādhiyaṃ. Appayuttapadādidoso kiliṭṭhapadadose antogadho hotīti na vutto.	78	
PA_anya-e08_12n:785_0	Gajahesāturaṅgakoñcanādādisambandhadūsitañca. Jināgamādīsu pasiddharūpakkhandhādikamaññatra	785	
PA_anya-e08_12n:785_1	payuttamappatītannāmātīdaṃ dvayaṃ yathākkamaṃ lokavirodhamāgamavirodhañca hotīti	785	
PA_anya-e08_12n:785_2	virodhipade antogadhaṃ hoti. Hetvapekkhaṃ ānetabbahetuttā neyye antogadhanti na vuttaṃ.	785	
PA_anya-e08_12n:786	“Devo voharatu klesaṃ, rāhukhinno divākaro”	78	
PA_anya-e08_12n:787_0	Iccādikaṃ asamatthābhidhāyiccādi ocityahīne antogadhanti na vuttaṃ. Ettha divākaro	787	
PA_anya-e08_12n:787_1	sayaṃ rāhugahito aññesaṃ kilesāpanayane asamatthoti tamasāmatthiyaṃ visesanabhūtena	787	
PA_anya-e08_12n:787_2	“rāhukhinno”ti padena ñāyati.	787	
PA_anya-e08_12n:788_0	Jigucchāvamaṅgalaasabbhānaṃ tiṇṇamaññatrassa jotakaṃ vācakaṃ vā atthantaraṃ vā gāmmaṃ	788	
PA_anya-e08_12n:788_1	duppatītikarattā vākyatthagāmmadoseyeva antogadhanti na vuttaṃ. Duruccāraṇabhūtalakkhaṇaṃ	788	
PA_anya-e08_12n:788_2	kaṭṭhaṃ bandhapharusato abyatirittanti na vuttanti. “Harisamānayī”ti vattabbe hapubbaṃ	788	
PA_anya-e08_12n:788_3	risa’mānayiiccādikaṃ icchitatthato paribhaṭṭhattā bhaṭṭhañca “sakko sahassagū”iccādikaṃ	788	
PA_anya-e08_12n:788_4	apasiddhavisaye pariyuttaguḷhañceti ime atthaguḷhādayo pasādālaṅkāraviruddhattā pasādaguṇādāneneva	788	
PA_anya-e08_12n:788_5	pariccattāti na vuttaṃ. Ettha hi sahassaṃ gāvo cakkhūni assāti sahassagūti sakkassa	788	
PA_anya-e08_12n:788_6	nāmaṃ guḷhaṃ nāma hoti.	788	
PA_anya-e08_12n:789	Vākyadosepi visandhivākyaṃ idha anupayogittā na vuttaṃ. Vākyamajjhapatitavākyayuttaṃ vākyagabbhañca, vākyantarapadasammissaṃ.	78	
PA_anya-e08_12n:790	“Apāthyameso dissati, vejjaṃ khādatyanārataṃ”	79	
PA_anya-e08_12n:791_0	Iccādikaṃ vākyasaṃkiṇṇañca byākiṇṇe antogadhanti na vuttaṃ. Ettha eso bhisakko anārataṃ	791	
PA_anya-e08_12n:791_1	niccaṃ apāthyaṃ rogassa ahitaṃ dissati vadati. Eso rogī anārataṃ satataṃ apāthyaṃ	791	
PA_anya-e08_12n:791_2	ahitaṃ khādati. Vejjaṃ bhisakkaṃ dissati kujjhati. Evaṃ anekavākyehipi sandhivākyaṃ saṃkiṇṇaṃ nāma.	791	
PA_anya-e08_12n:792	“Kācuyyāne mayā diṭṭhā, vallarī pañcapallavā;	79	
PA_anya-e08_12n:793	Pallave pallave mudhā, yassā kusumamañcarī”ti.	79	
PA_anya-e08_12n:794_0	Idamavācakaṃ paheḷikāsu pamussitāsannissitamiti na vuttaṃ. Nanu cettha attanā paheḷikāya	794	
PA_anya-e08_12n:794_1	adassitattā avācakassa pamussitāya antogadhakaraṇaṃ asiddhena asiddhasādhananti?	794	
PA_anya-e08_12n:794_2	Nayidamevaṃ, “upekkhiyanti sabbāni, sissakhedabhayā mayā”ti ca upari kiliṭṭhapadadosaparihāre	794	
PA_anya-e08_12n:794_3	“paheḷikāyamāruḷhā, na hi duṭṭhā kiliṭṭhatā”ti ceti iminā purātanehi niddiṭṭhasoḷasapaheḷikāyopi	794	
PA_anya-e08_12n:794_4	dassitāti siddhena asiddhasādhanaṃ hoti. Tattha kavinā uyyānasaddena gehañca latāpariyāyavallarīsaddena	794	
PA_anya-e08_12n:794_5	aṅganā ca pallavasaddena karacaraṇādharā ca mañcarīsaddena nakhadantakantiyo ca vattumicchitā.	794	
PA_anya-e08_12n:795_0	Vākyatthadosepi paduminīnaṃ rattiyaṃ pabujjhanādikaṃ viruddhaṃ virodhipadeyeva antogadhattā	795	
PA_anya-e08_12n:795_1	na vuttanti dassetuṃ “katotra saṅkhepanayā”ti vuttaṃ, na pana tesaṃ sabbathā pariccattattāti.	795	
PA_anya-e08_12n:795_2	Ettha ocityahīnaduppatītikarānaṃ dvinnaṃ vākyatthadosatte sati bandhapharusassa vākyadosatte	795	
PA_anya-e08_12n:795_3	sati virodhino padadosatte sati “asamatthābhidhāyi”ādipadaṃ, “jigucchādittayapakāsakā”dipadaṃ,	795	
PA_anya-e08_12n:795_4	kaṭṭhapadaṃ, paduminīnaṃ rattiyaṃ phullatādi dunniddatādi (ka.) vākyatthañceti ime	795	
PA_anya-e08_12n:795_5	cattāro dosā bhinnajātikesu ocityādīsu kathaṃ saṅgahitāti? Saccaṃ, tathāpi padānaṃ	795	
PA_anya-e08_12n:795_6	duṭṭhatte sati vākyavākyatthānamaduṭṭhatā nāma natthīti padadosena sandhivākyavākyatthadosānamanaññattaṃ	795	
PA_anya-e08_12n:795_7	sissānaṃ ñāpanatthaṃ padadosādikaṃ vākyatthadosādīsu saṅgahitanti veditabbaṃ. Imināyeva	795	
PA_anya-e08_12n:795_8	purātanehi viruddhatthantarādipadehi vicaritaṃ vākyaṃ viruddhantiādinā duṭṭhāni bahūni	795	
PA_anya-e08_12n:795_9	vākyāni dassitānīti daṭṭhabbaṃ.	795	
PA_anya-e08_12n:796_0	Imāyeva imissāyeva (ka.) gāthāya “tamatthi ce khedakaraṃ parampī”ti ettha parasaddenaasādhusandiddhapariyāyañeyyāppatītatthaappayojaka-	796	
PA_anya-e08_12n:796_1	dubbodhadesiyādipadadose ca adhikaūnabhaggacchandādivākyadose ca upakkamopasaṃhāravisamasaṅkhāte	796	
PA_anya-e08_12n:796_2	vākyatthadose ca pariggaṇhāti. Ettha saddasatthaviruddhamasādhu nāma. Kriyānipphattikāraṇamupādāya	796	
PA_anya-e08_12n:796_3	atthantare pavattanāmaṃ visesanatthena vinā saññābhājane payuttaṃ sandiddhaṃ nāma,	796	
PA_anya-e08_12n:796_4	yathā “ravimhi himahā”ti. Ettha himahā ravīti visesane kate doso natthi. Pasiddhasaññāsaddassa	796	
PA_anya-e08_12n:796_5	pariyāyanāmena kappitapadaṃ pariyāyañeyyaṃ nāma, yathā “vaḷavāmukhassa assavanitānana”nti.	796	
PA_anya-e08_12n:796_6	Atisayā vinā bhāvitatthena visesyassa guṇavācakaṃ padaṃ appatītatthaṃ nāma, yathā	796	
PA_anya-e08_12n:796_7	“kaṇhamasī”ti. Adhigatattānupayogipadaṃ appayojakaṃ nāma, yathā “atiphenilaṃ sāgaramalaṅghī”ti.	796	
PA_anya-e08_12n:796_8	Appasiddhavacanaṃ dubbodhaṃ nāma, yathā–	796	
PA_anya-e08_12n:797	“Manuññaddhanayo pāde, khādayo kani bhanti te”ti.	79	
PA_anya-e08_12n:798	Kani he kaññe te tavapāde manuññaddhanayo manoharasaddasamannāgatā khādayo gaggharikā bhanti dibbantīti. Kismiñci deseyeva siddhanāmaṃ desiyaṃ nāma. Yathā–	79	
PA_anya-e08_12n:799	“Ime lāvaṇyatallā te, gallā lolavilocane”ti.	79	
PA_anya-e08_12n:800	He lolavilocane te tava ime gallā kapolā lāvaṇyatallā manuññatallā jalāsayavisesā bhavanti. Kenaci lesena pakāsitamatthamupādāya payuttamadhikaṃ nāma. Yathā–	80	
PA_anya-e08_12n:801	“Tvayi rājati rājinda, ripūnaṃ saggasevinaṃ;	80	
PA_anya-e08_12n:802	Thīnaṃ akaṅkaṇo pāṇi, siyā nettamanañjana”nti.	80	
PA_anya-e08_12n:803_0	Ettha “akaṅkaṇo pāṇi, nettamanañjana”nti imināyevathīnaṃ vidhavattaṃ gamyamānaṃ hotīti	803	
PA_anya-e08_12n:803_1	tappakāsanatthaṃ payuttaṃ “saggasevina”nti idaṃ adhikaṃ nāma. Vattabbayuttato ūnaṃ	803	
PA_anya-e08_12n:803_2	vākyaṃ ūnaṃ nāma. “Tilokatilakaṃ muni”nti ettha “vandāmī”ti vattabbassa avuttattā	803	
PA_anya-e08_12n:803_3	ūnaṃ. Chandohānisaṃyuttaṃ bhaggacchandaṃ nāma. Idaṃ tesaṃ tesaṃ chandānaṃ akkharagaṇanato	803	
PA_anya-e08_12n:803_4	ūnādhikavasena pākaṭaṃ hoti. Ādyantato visamaṃ upakkamopasaṃhāravisamaṃ nāma. Idaṃ	803	
PA_anya-e08_12n:803_5	āraddhakkamaṃ pariccajitvā kamantarena niyamanti veditabbaṃ.	803	
PA_anya-e08_12n:804	Iti subodhālaṅkāranissaye	80	
PA_anya-e08_12n:805	Paṭhamo paricchedo.	80	
PA_anya-e08_12n:806	2. Dosaparihārāvabodhaparicchedavaṇṇanā	80	
PA_anya-e08_12n:808	Kadāci kavikosallā, virodho sakalopya’yaṃ;	80	
PA_anya-e08_12n:809	Dosasaṅkhyamatikkamma, guṇavīthiṃ vigāhate.	80	
PA_anya-e08_12n:811	Tena vuttavirodhāna-mavirodho yathā siyā;	81	
PA_anya-e08_12n:812	Tathā dosaparihārā-vabodho dāni nīyate.	81	
PA_anya-e08_12n:813_0	68-69. Iccevaṃ dosavibhāgaṃ paricchijja idāni yathāvuttadosaparihārakkamamupadisitumāha	813	
PA_anya-e08_12n:813_1	“kadācī”tyādi. Sakalopi ayaṃ virodho viruddhatthantarādikato na koci eko eva dosesu,	813	
PA_anya-e08_12n:813_2	dosānaṃ vā saṅkhyaṃ gaṇanaṃ dosabhāvaṃ atikkamma paricchijja guṇānaṃ vīthiṃ padaviṃ	813	
PA_anya-e08_12n:813_3	guṇasabhāvataṃ vigāhate abbhupagacchati kadāci, na sabbadā. Kavino payujjakassa kosallā	813	
PA_anya-e08_12n:813_4	tādisavisayapariggahalakkhaṇanepuññakāraṇā, na tu yathā tathā ceti. “Tene”ccādi.	813	
PA_anya-e08_12n:813_5	Yenevaṃ, tena kāraṇena vuttānaṃ viruddhatthantarādīnaṃ virodhānaṃ yathā yena pakārena	813	
PA_anya-e08_12n:813_6	avirodho niddosatā siyā bhaveyya, tathā tena pakārena dosānaṃ parihāro dūrīkaraṇaṃ	813	
PA_anya-e08_12n:813_7	avabujjhati ñāyati etenāti avabodho, tassa avabodho, tannāmiko paricchedo idāni nīyate	813	
PA_anya-e08_12n:813_8	ānīyate vuccateti attho.	813	
PA_anya-e08_12n:814_0	68-69. Evaṃ dosavibhāgaṃ paricchinditvā idāni yathāvuttadosānaṃ parihāratthamārabhanto	814	
PA_anya-e08_12n:814_1	“kadācī”tyādimāha. Sakalopi ayaṃ virodho padadosādiko dosasaṅkhyaṃ dosānaṃ, dosesu	814	
PA_anya-e08_12n:814_2	vā gaṇanaṃ dosabhāvaṃ atikkamma kadāci kavikosallā kavino byākaraṇābhidhānachandoalaṅkatiādīsu	814	
PA_anya-e08_12n:814_3	paricayalakkhaṇena paññāpāṭavena yato guṇavīthiṃ guṇapadaviṃ kevalaṃ guṇasabhāvaṃ	814	
PA_anya-e08_12n:814_4	vigāhate abbhupagacchati, tena kāraṇena vuttavirodhānaṃ yathāvuttapadadosādivirodhānaṃ	814	
PA_anya-e08_12n:814_5	avirodho aviruddhatā yathā siyā yena pakārena bhaveyya, tathā tena pakārena dosaparihārāvabodho	814	
PA_anya-e08_12n:814_6	yathāvuttapadadosādisambandhino pariharaṇakkamassa avabodhakāraṇattā tannāmikaparicchedo	814	
PA_anya-e08_12n:814_7	idāni laddhāvasare nīyate vuccate. Yathāvuttadosā kavisāmatthiyena niddosattaṃ bhajanti,	814	
PA_anya-e08_12n:814_8	tassa sāmatthiyassa upadesaṃ dassāmāti adhippāyo.	814	
PA_anya-e08_12n:815	Padadosaparihāravaṇṇanā	81	
PA_anya-e08_12n:816	Tattha viruddhatthantarassa parihāro yathā –	81	
PA_anya-e08_12n:818	Vindantaṃ pākasālīnaṃ, sālīnaṃ dassanā sukhaṃ;	81	
PA_anya-e08_12n:819	Taṃ kathaṃ nāma megho’yaṃ, visado sukhaye janaṃ.	81	
PA_anya-e08_12n:820_0	70. “Vindanta”miccādi. Pākena pariṇatabhāvena sālīnaṃ yuttānaṃ, manuññānaṃ vā sālīnaṃ	820	
PA_anya-e08_12n:820_1	rattasāliādīnaṃ sālijātīnaṃ dassanā sukhaṃ cetasikaṃ somanassaṃ vindantaṃ taṃ janaṃ	820	
PA_anya-e08_12n:820_2	visado ayaṃ megho ambudo kathaṃ nāma sukhayeti. Ettha tādisassa janassa asukhappadānaṃ	820	
PA_anya-e08_12n:820_3	garaḷassa meghassānurūpanti viruddhatthantaratā parihaṭā.	820	
PA_anya-e08_12n:821_0	70. Tattha viruddhatthantarassa parihāro yathā evaṃ. “Vindanti”ccādi. Pākasālīnaṃ	821	
PA_anya-e08_12n:821_1	pariṇāmena yuttānaṃ, manuññānaṃ vā sālīnaṃ rattasāliādīnaṃ dassanā dassanahetu sukhaṃ	821	
PA_anya-e08_12n:821_2	cetasikasomanassaṃ vindantaṃ anubhontaṃ taṃ janaṃ taṃ kassakajanaṃ visado jaladāyako	821	
PA_anya-e08_12n:821_3	ayaṃ megho kathaṃ nāma sukhaye, na sukhayateva. Tādisassa janassa dukkhadānaṃ garaḷadāyakassa	821	
PA_anya-e08_12n:821_4	meghassāpi anurūpamiti viruddhaññattho apanīto hoti. Pākena sālinoti viggaho. Sukhaṃ	821	
PA_anya-e08_12n:821_5	karotīti sukhayeti nāmadhātu.	821	
PA_anya-e08_12n:822	Yathā vā –	82	
PA_anya-e08_12n:824	Vināyakopi nāgosi,	82	
PA_anya-e08_12n:825	Gotamopi mahāmati;	82	
PA_anya-e08_12n:826	Paṇītopi rasāpeto,	82	
PA_anya-e08_12n:827	Cittā me sāmi te gati.	82	
PA_anya-e08_12n:828_0	71. “Vināyakopi”ccādi. Vīnaṃ pakkhīnaṃ nāyako, garuḷo, satte vinetīti vināyako, vuddho,	828	
PA_anya-e08_12n:828_1	bhagavā ca. Tattha yadā vināyako garuḷo, tadā tu nāgo pannagosīti viruddhaṃ, pakkhantare	828	
PA_anya-e08_12n:828_2	tvaviruddhaṃ bhagavato āgussa rāgādino abhāvato. Imesaṃ gunnaṃ atisayena go gotamo	828	
PA_anya-e08_12n:828_3	hīnapasu, gotamavaṃsāvatiṇṇattā gotamo bhagavā ca. Hīnapasu ca tvaṃ mahāmati asīti	828	
PA_anya-e08_12n:828_4	viruddhaṃ accantahīnapasuno mahatiyā paññāya abhāvato. Pakkhantare tu na byāghāto.	828	
PA_anya-e08_12n:828_5	Paṇīto madhuro raso, uttamo ca sugato. Tattha madhurarasato apeto apagatosīti virujjhati,	828	
PA_anya-e08_12n:828_6	bhagavato tu rasehi siṅgārādīhi apetoti yujjati. Me mama. Sāmīti āmantanaṃ. Te tava	828	
PA_anya-e08_12n:828_7	gati pavatti cittā abbhutāti. Ettha viruddhatthantaraṃ virodhālaṅkāraṃ silāghanīyanti tena taṃ parihaṭaṃ.	828	
PA_anya-e08_12n:829_0	71. Yathā vā uttadosassa parihāro īdiso vā. “Vināyako”ccādi. He sāmi tvaṃ vināyakopi	829	
PA_anya-e08_12n:829_1	garuḷopi nāgosi pannago asi. No ce, vināyakopi satte vinento eva nāgosi nikkileso	829	
PA_anya-e08_12n:829_2	asi. Gotamopi pasutamopi mahāmati mahāpaññavāsi. No ce, gotamopi gottato gotamoyeva	829	
PA_anya-e08_12n:829_3	mahāmati mahāpaññavāsi. Paṇītopi madhuropi rasāpeto madhurarasato apagatosi. No ce,	829	
PA_anya-e08_12n:829_4	paṇītopi uttamo eva rasāpeto siṅgārādirasato apagatosi. Te tuyhaṃ gati pavatti me	829	
PA_anya-e08_12n:829_5	mayhaṃ cittā acchariyā. Ettha garuḷassa nāgattañca pasutamassa paññavantattañca paṇītassa	829	
PA_anya-e08_12n:829_6	nirasattañca viruddhaṃ, tathāpi aññapakkhassa aviruddhattā viruddhatthantaradoso	829	
PA_anya-e08_12n:829_7	pasatthena viruddhālaṅkārena nirākato. Vīnaṃ pakkhīnaṃ nāyako, garuḷo. Satte vinetīti	829	
PA_anya-e08_12n:829_8	vināyako, buddho. Natthi āgu ago (ka.) etassāti nāgo, buddho. Gunnamatisayena gotamo,	829	
PA_anya-e08_12n:829_9	pasu. Mahatī mati assāti mahāmati, buddho. Padhānattaṃ nīto paṇīto, madhuro raso.	829	
PA_anya-e08_12n:829_10	Rasato apetoti rasāpeto, buddhoti viggaho.	8291	
PA_anya-e08_12n:830	Ajhatthassa yathā –	83	
PA_anya-e08_12n:832	Kathaṃ tādiguṇābhāve,	83	
PA_anya-e08_12n:833	Lokaṃ toseti dujjano;	83	
PA_anya-e08_12n:834	Obhāsitāsesadiso,	83	
PA_anya-e08_12n:835	Khajjoto nāma kiṃ bhave.	83	
PA_anya-e08_12n:836_0	72. “Katha”miccādi. Dujjano tādino guṇā lokaṃ tosenti, tādīnaṃ guṇānaṃ attani abhāve	836	
PA_anya-e08_12n:836_1	sati lokaṃ sattalokaṃ kathaṃ toseti, na tosetīti attho. Vuttamevatthantarena sādheti	836	
PA_anya-e08_12n:836_2	“khajjoto nāma obhāsitā dīpitā asesadisā yena tathāvidho kiṃ bhave, na bhaveyya tādino	836	
PA_anya-e08_12n:836_3	guṇassa abhāvato”ti. Ettha khajjotassa adhikatthabhāvena sito obhāsitāsesadisattadoso	836	
PA_anya-e08_12n:836_4	“kathaṃ tādiguṇābhāve”tiādivacobhaṅgiyā parihaṭo.	836	
PA_anya-e08_12n:837_0	72. Ajhatthassa yathāti ettha parihāro ajjhāhāro, evamuparipi. “Kathi”ccādi. Dujjano	837	
PA_anya-e08_12n:837_1	guṇahīnajano tādiguṇābhāve santosajananakāraṇānaṃ tādisānaṃ sīlādiguṇānaṃ attani	837	
PA_anya-e08_12n:837_2	avijjamānatte sati lokaṃ sattalokaṃ kathaṃ toseti, na tosetiyeva, tathā hi khajjoto	837	
PA_anya-e08_12n:837_3	nāma obhāsitāsesadiso kiṃ bhave, na bhavatyeva. Ettha khajjotassa sakaladisobhāsanasaṅkhātamadhikatthadoso	837	
PA_anya-e08_12n:837_4	“kathaṃ tādiguṇābhāve”ccādivākyalīlāya nirākato. Tādī ca te guṇā ceti viggaho.	837	
PA_anya-e08_12n:839	Paheḷikāyamāruḷhā, na hi duṭṭhā kiliṭṭhatā;	83	
PA_anya-e08_12n:840	Piyā sukhā’liṅgitaṃ ka-māliṅgati nu no iti.	84	
PA_anya-e08_12n:841_0	73. “Paheḷikāyaṃ”iccādi. Kiliṭṭhatā kiliṭṭhapadadoso paheḷikāya visaye āruḷhā sahī	841	
PA_anya-e08_12n:841_1	na hi no duṭṭho siyā. Kīdisīti āha “piye”ccādi. Itīti nidassane. Piyā vallabhāya	841	
PA_anya-e08_12n:841_2	āliṅgitaṃ kaṃ janaṃ sukhaṃ kāyikaṃ cetasikañca no āliṅgati na saṃyujjati nu. Nuiti	841	
PA_anya-e08_12n:841_3	parivitakke nipāto. Ettha piyāti kiliṭṭhaṃ paheḷikāya samāropena parihaṭaṃ.	841	
PA_anya-e08_12n:842_0	73. “Paheḷike”ccādi. Kiliṭṭhatā kiliṭṭhapadadosasaṅkhātā paheḷikāyaṃ visaye āruḷhā	842	
PA_anya-e08_12n:842_1	ce, na hi duṭṭhā duṭṭhā na hoti. Kimudāharaṇaṃ? Piyā sukhāliṅgitaṃ kamāliṅgati nu	842	
PA_anya-e08_12n:842_2	no iti, itisaddassa nidassanatthattā sesaudāharaṇānametamupalakkhaṇanti ñātabbaṃ.	842	
PA_anya-e08_12n:842_3	No ce, evaṃpakārānamudāharaṇānamapariggahetabbattā itisaddo pakāratthoti. Piyā vallabhāya	842	
PA_anya-e08_12n:842_4	āliṅgitaṃ upaguhitaṃ kaṃ nāma janaṃ sukhaṃ kāyikamānasikaṃ no āliṅgati nu, āliṅgatevāti.	842	
PA_anya-e08_12n:842_5	Ettha piyāti kiliṭṭhapadaṃ paheḷikāyamāropanena nirākataṃ hoti.	842	
PA_anya-e08_12n:844	Yamake no payojeyya, kiliṭṭhapada’micchite;	84	
PA_anya-e08_12n:845	Tato yamaka’maññaṃ tu, sabbametaṃmayaṃ viya.	84	
PA_anya-e08_12n:846	74. “Yamake”ccādi. Tato aññanti icchitayamakato aññaṃ. Tuiti visesajotako. Etaṃmayaṃ viyāti etena kiliṭṭhapadena nibbattaṃ viya.	84	
PA_anya-e08_12n:847_0	74. “Yamake”ccādi. Kiliṭṭhapadaṃ icchite yamake iṭṭhayamake no payojeyya nappayujjeyya,	847	
PA_anya-e08_12n:847_1	tato iṭṭhayamakato aññaṃ sabbaṃ yamakaṃ pana etaṃmayaṃ viya iminā kiliṭṭhapadadosena	847	
PA_anya-e08_12n:847_2	kataṃ viya hoti. Ettha iṭṭhayamakaṃ vuttanayena ñātabbaṃ, etena nibbattaṃ etaṃmayanti viggaho.	847	
PA_anya-e08_12n:848	Desavirodhino yathā –	84	
PA_anya-e08_12n:850	Bodhisattappabhāvena, thalepi jalajānya’huṃ;	85	
PA_anya-e08_12n:851	Nudantāni’va sucirā-vāsaklesaṃ tahiṃ jale.	85	
PA_anya-e08_12n:852_0	75. “Bodhisatte”ccādi. Bodhisattassa māyādeviyā sutassa vakkhamānassa visesassa taduppannadine	852	
PA_anya-e08_12n:852_1	sambhavā pabhāvena puññappabhāvato jalajāni ambujāni thalepi ahuṃ ahesuṃ acintanīyattā	852	
PA_anya-e08_12n:852_2	puññappabhāvassa. Kiṃ pana vāpyādīsu kiṃ karontāva tahiṃ tasmiñca jale suciraṃ sabbadāva	852	
PA_anya-e08_12n:852_3	āvasanamāvāso tena jāto kleso taṃ nudantāniva dūrato jahantāniveti. Acintanīyattā	852	
PA_anya-e08_12n:852_4	puññappabhāvassa īdisampi acchariyamahosīti na desavirodho.	852	
PA_anya-e08_12n:853_0	75. Bodhisattappabhāvena bodhisattassa acinteyyānubhāvena jalajāni jalajasadisattā	853	
PA_anya-e08_12n:853_1	tannāmakāni padumakeravādīni tahiṃ jale visayattena pasiddhe tasmiṃ udake sucirāvāsaklesaṃ	853	
PA_anya-e08_12n:853_2	aticiraṃ nivāsato jātaāyāsaṃ nudantāni iva cajantāni iva thalepi ahuṃ ahesuṃ, vāpiādīsu	853	
PA_anya-e08_12n:853_3	kā kathā. Ettha jalajānaṃ thaluppattikathanasaṅkhātaṃ desavirodhaṃ acinteyyapuññappabhāvena	853	
PA_anya-e08_12n:853_4	īdisānaṃ acchariyānaṃ pātubhāvato “bodhisattappabhāvenā”ti iminā nirākaroti. Bodhiyaṃ	853	
PA_anya-e08_12n:853_5	catumaggapaññāyaṃ sattoti ca, tassa pabhāvoti ca, suciraṃ āvāsoti ca, tena bhūto klesoti ca vākyaṃ.	853	
PA_anya-e08_12n:854	Kālavirodhino yathā –	85	
PA_anya-e08_12n:856	Mahānubhāvapisuno, munino mandamāruto;	85	
PA_anya-e08_12n:857	Sabbotukamayaṃ vāyi, dhunanto kusumaṃ samaṃ.	85	
PA_anya-e08_12n:858_0	76. “Mahā”iccādi. Mando mudubhūto māruto ayaṃ sabbotukaṃ sabbesu utūsu pupphanakaṃ	858	
PA_anya-e08_12n:858_1	kusumaṃ pupphaṃ samaṃ ekato katvā dhunanto vikiranto munino munisadisattā bhavissantamunibhāvena	858	
PA_anya-e08_12n:858_2	ca bodhisattassa, muninoyeva vā sammāsambodhisamadhigamasamaye mahānubhāvassa pisuno	858	
PA_anya-e08_12n:858_3	sūcako vāyi pavāyatīti. Ettha yadyapekadā sabbotukāsambhavo nānāutūsu nānākusumassa	858	
PA_anya-e08_12n:858_4	sambhavā, tathāpi bhagavato mahānubhāvapisunamīdisamekapadikaṃ sambhavatīti kālavirodho iminā parihaṭo.	858	
PA_anya-e08_12n:859_0	76. “Mahānubhāve”ccādi. Ayaṃ mandamāruto acaṇḍasamīraṇo sabbotukaṃ vasantādīsu sabbautūsu	859	
PA_anya-e08_12n:859_1	vikasantaṃ kusumaṃ pupphajātaṃ samaṃ ekato katvā dhunanto kampento munino ekantabhāvittā	859	
PA_anya-e08_12n:859_2	munisaṅkhātassa bodhisattassa, sammāsambodhisamadhigamasamaye bhūtattā munino sabbaññuno	859	
PA_anya-e08_12n:859_3	vā mahānubhāvapisuno mahantaṃ puññappabhāvaṃ pakāsento vāyi sampavāyīti. Ettha nānākāle	859	
PA_anya-e08_12n:859_4	sambhavantānampi kusumānaṃ ekakāle sambhavassa kālavirodhattepi bhagavato puññānubhāvo	859	
PA_anya-e08_12n:859_5	tādisamacchariyamekakkhaṇe janetuṃ samatthoti kālavirodhaṃ “mahānubhāvapisuno”ti	859	
PA_anya-e08_12n:859_6	iminā nirākaroti. Mahānubhāvassa, mahānubhāvaṃ vā pisunoti vākyaṃ.	859	
PA_anya-e08_12n:860	Kalāvirodhino yathā –	86	
PA_anya-e08_12n:862	Nimuggamanaso buddha-guṇe pañcasikhassapi;	86	
PA_anya-e08_12n:863	Tantissaravirodho so, na sampīṇeti kaṃ janaṃ.	86	
PA_anya-e08_12n:864_0	77. “Nimuggi”ccādi. Buddhassa guṇe sīlādike aparimāṇe nimuggaṃ ogāḷhaṃ manaṃ cittaṃ	864	
PA_anya-e08_12n:864_1	yassa tassa pañcasikhassa gandhabbadevaputtassapi vīṇāya tantiyā saro kiriyākālamānalakkhaṇavilambitadutamajjhabhedabhinno	864	
PA_anya-e08_12n:864_2	chajjādiko tassa virodho kalāsatthapariniddiṭṭhakamavesamaṃ kaṃ janaṃ na sampīṇeti,	864	
PA_anya-e08_12n:864_3	pīṇetiyeva. Sammāsambuddhassa lokiyaguṇānubandhabuddhīnaṃ vikkhepappavattipi tathāvidhaṃ	864	
PA_anya-e08_12n:864_4	pīṇetīti. “Buddhaguṇe nimuggamanaso”ti iminā kalāvirodho parihaṭo.	864	
PA_anya-e08_12n:865_0	77. “Nimuggi”ccādi. Buddhaguṇe sabbaññuno vimhayajanakasīlādiguṇasambhāre nimuggamanaso	865	
PA_anya-e08_12n:865_1	otiṇṇacittassa pañcasikhassapi gandhabbadevaputtassāpi so tantissaravirodho vīṇāya	865	
PA_anya-e08_12n:865_2	tantiyā ghaṭṭanakiriyā, addhamattikādikālo, hatthādīnaṃ sannivesalakkhaṇo mānoti	865	
PA_anya-e08_12n:865_3	imehi tīhi lakkhaṇehi yuttassa mandasīghamajjhimappamāṇehi bhinnassa chajjādisattasarassa	865	
PA_anya-e08_12n:865_4	kalāsatthāgatakkamassa vināsasaṅkhāto virodho kaṃ janaṃ na sampīṇeti, sampīṇeti eva.	865	
PA_anya-e08_12n:865_5	Ettha akantiyā kāraṇabhūto kalāsatthāgatakkamabhaṅgo lokuttarabuddhaguṇānugatabuddhiyā	865	
PA_anya-e08_12n:865_6	jātoti so bhaṅgo “nimuggamanaso buddhaguṇe”ti vuttattā pītiyā kāraṇameveti na virodho.	865	
PA_anya-e08_12n:865_7	Nimuggo mano assāti ca, tantiyā saroti ca, tesaṃ virodhoti ca vākyaṃ.	865	
PA_anya-e08_12n:866	Lokavirodhino yathā –	86	
PA_anya-e08_12n:868	Gaṇaye cakkavāḷaṃ so, candanāyapi sītalaṃ;	86	
PA_anya-e08_12n:869	Sambodhisattahadayo, padittaṅgārapūritaṃ.	86	
PA_anya-e08_12n:870_0	78. “Gaṇaye”ccādi. Candanāya api sītalaṃ gaṇaye cintesi. Kintaṃ? Padittaṅgārapūritaṃ	870	
PA_anya-e08_12n:870_1	cakkavāḷaṃ. Ko so? Sambodhiyaṃ sabbaññutaññāṇe sattaṃ paribaddhaṃ hadayaṃ cittaṃ	870	
PA_anya-e08_12n:870_2	yassa so. Sabbaññutaññāṇānubandhabuddhino hi tādiso manobandhoti na lokavirodho.	870	
PA_anya-e08_12n:871_0	78. “Gaṇaye”ccādi. Sambodhisattahadayo sabbaññutaññāṇe āsattacitto so bodhisatto	871	
PA_anya-e08_12n:871_1	padittaṅgārapūritaṃ ādittaṅgārehi paripuṇṇaṃ cakkavāḷaṃ cakkavāḷagabbhaṃ candanāyapi	871	
PA_anya-e08_12n:871_2	candanato api sītalaṃ atisītalaṃ katvā gaṇaye cinteyyāti. Iṭṭhatthaluddhassa cittappavattiyā	871	
PA_anya-e08_12n:871_3	īdisattā aggino candanatopi adhikasītattakappanā “candanaṃ sītalaṃ, aggi uṇho”ti	871	
PA_anya-e08_12n:871_4	pavattalokasīmāya viruddhā na hoti. Sambodhiyaṃ sattahadayaṃ yasseti ca, padittāni	871	
PA_anya-e08_12n:871_5	aṅgārānīti ca, tehi pūritanti ca viggaho.	871	
PA_anya-e08_12n:872	Ñāyavirodhino yathā –	87	
PA_anya-e08_12n:874	Pariccattabhavopi tva-mupanītabhavo asi;	87	
PA_anya-e08_12n:875	Acintyaguṇasārāya, namo te munipuṅgava.	87	
PA_anya-e08_12n:876_0	79. “Pariccatte”ccādi. Munipuṅgava munīnaṃ uttama pariccatto visaṭṭho bhavo sugatiduggatisaṅkhāto	876	
PA_anya-e08_12n:876_1	yenāti pariccattabhavopi tvaṃ upanīto ānīto pavattito bhavo vuḍḍhi yenāti upanītabhavo	876	
PA_anya-e08_12n:876_2	asi. Tasmā kāraṇā acintyaguṇasārāya te namo atthūti seso. Īdisaṃ na ñāyaviruddhamevaṃvidhattā munipuṅgavassa.	876	
PA_anya-e08_12n:877_0	79. “Pariccatte”ccādi. Munipuṅgava muniseṭṭha tvaṃ pariccattabhavopi apanītasugatiduggatibhavopi	877	
PA_anya-e08_12n:877_1	upanītabhavo lokassānītaabhivuddhiko asi bhavasi, acintyaguṇasārāya tato eva cintāvisayātikkantasāraguṇassa	877	
PA_anya-e08_12n:877_2	te tuyhaṃ namo atthūti sabbākārato bhavassa pariccattattā attani avijjamānaṃ sugatibhavaṃ	877	
PA_anya-e08_12n:877_3	lokassa detīti etaṃ ñāyāgataṃ na hotīti paṭibhāti, tathāpi ca sabbaññūnaṃ pavatti	877	
PA_anya-e08_12n:877_4	īdisāyevāti ñāyavirodho nirākato. Acintyā guṇasārā yasminti viggaho.	877	
PA_anya-e08_12n:878	Āgamavirodhino yathā –	87	
PA_anya-e08_12n:880	Nevālapati kenāpi, vacīviññattito yati;	88	
PA_anya-e08_12n:881	Sampajānamusāvādā, phuseyyāpattidukkaṭaṃ.	88	
PA_anya-e08_12n:882_0	80. “Neve”tiādi. Yatīti bhikkhu kenāpi saha nevālapati na vadatyeva, tathāpi vacīviññattito	882	
PA_anya-e08_12n:882_1	copanavācāsaṅkhātena vacīviññattihetunā pavattito sampajānantassa musāvādato kāraṇā	882	
PA_anya-e08_12n:882_2	āpattidukkaṭaṃ “sampajānamusāvādassa hotī”ti vuttadukkaṭāpatti phuseyya āpajjatīti.	882	
PA_anya-e08_12n:882_3	Ettha anālapato vacīviññattiyā kathaṃ musāvādoti abhidhammāpannavirodho natthi, aparavacanatthe	882	
PA_anya-e08_12n:882_4	tvīdiso virujjhatīti.	882	
PA_anya-e08_12n:883_0	80. “Nevi”ccādi. Yati samaṇo kenāpi kenaci saddhiṃ nevālapati no bhāsati, tathāpi	883	
PA_anya-e08_12n:883_1	vacīviññattito copanavācāsaṅkhātaviññattikāraṇā pavattanato sampajānamusāvādā sampajānantassa	883	
PA_anya-e08_12n:883_2	musābhaṇanato āpattidukkaṭaṃ dukkaṭāpattiṃ phuseyya āpajjeyyāti. Ettha anālapantassa	883	
PA_anya-e08_12n:883_3	vacīviññattito musāvādo kathaṃ sambhavatīti abhidhammāpannavirodho, “santiṃ āpattiṃ	883	
PA_anya-e08_12n:883_4	nāvikareyya, sampajānamusāvāda’ssa hotī”ti nidānuddese niddiṭṭhavacīdvāre akiriyasamuṭṭhānā	883	
PA_anya-e08_12n:883_5	dukkaṭāpatti hotīti āgamavirodho nirākato. Musābhaṇanaṃ vinā āpatti kathaṃ bhavatīti?	883	
PA_anya-e08_12n:883_6	Yathā kāle avassamānameghato sañjātadubbhikkhaṃ “meghakataṃ dubbhikkha”nti vattabbaṃ	883	
PA_anya-e08_12n:883_7	hoti, evaṃ kathetabbakāle akathanato sañjātā vacīdvāre akiriyasamuṭṭhānā dukkaṭāpattipi	883	
PA_anya-e08_12n:883_8	tato sañjātāti vattabbā hoti. Sampajānantassa musāvādoti ca, āpattiyeva dukkaṭanti ca vākyaṃ.	883	
PA_anya-e08_12n:884	Neyyassa yathā –	88	
PA_anya-e08_12n:886	Marīcicandanālepa-lābhā sītamarīcino sitamarīcino (sī.);	88	
PA_anya-e08_12n:887	Imā sabbāpi dhavalā, disā rocanti nibbharaṃ.	88	
PA_anya-e08_12n:888_0	81. “Marīcī”tyādi. Sītamarīcino candassa marīciyo dīdhitiyo eva candanaṃ, tassa ālepo	888	
PA_anya-e08_12n:888_1	upadeho, tassa lābhena imā sabbāpi disā nibbharamatisayaṃ dhavalā setā rocantīti	888	
PA_anya-e08_12n:888_2	natthettha neyyatā marīciyā saddopāttatthāya tu.	888	
PA_anya-e08_12n:889_0	81. “Marīci”ccādi. Sītamarīcino candassa marīcicandanālepalābhā marīcisaṅkhātacandanālepassa	889	
PA_anya-e08_12n:889_1	paṭilābhato imā sabbāpi disā nibbharamatisayaṃ dhavalā setā rocanti dibbantīti. Disānaṃ	889	
PA_anya-e08_12n:889_2	dhavalakāraṇassa “marīcicandanālepalābhā sītamarīcino”ti vuttattā neyyadoso na patiṭṭhāti,	889	
PA_anya-e08_12n:889_3	candanamiva candanaṃ, marīciyoyeva candanamiti ca, tassa ālepoti ca, tassa lābhoti ca viggaho.	889	
PA_anya-e08_12n:890	Yathā vā –	89	
PA_anya-e08_12n:892	Manonurañjano māra-ṅganāsiṅgāravibbhamo;	89	
PA_anya-e08_12n:893	Jinenā’samanuññāto, mārassa hadayānalo.	89	
PA_anya-e08_12n:894_0	82. “Mano”ccādi. Manaṃ passantānamanussarantānañca cittaṃ anurañjetīti manonurañjano,	894	
PA_anya-e08_12n:894_1	māraṅganānaṃ siṅgārakato vibbhamo vilāso jinena asamanuññāto abbhupagato mārassa	894	
PA_anya-e08_12n:894_2	vasavattino hadayānalo hadayaggi jāto. Soko cettha analatthe niruppito tassa tādisatthānativattanato,	894	
PA_anya-e08_12n:894_3	kāraṇantupacārenāti. Ettha yajjapi māraṅganāparājayo na saddopāttattho, tathāpi “siṅgāravibbhamo	894	
PA_anya-e08_12n:894_4	mārassa hadayaggī”ti vutte sāmatthiyā māraṅganāparājayo gamyate, tathāvidhassa mārasokassa	894	
PA_anya-e08_12n:894_5	māraṅganāparājayābyabhicārato. Nevedisassa neyyatā, vaṅkavuttīdisī guṇoyeva bandhassa.	894	
PA_anya-e08_12n:895_0	82. Vattabbassa ñāyopāttattā neyyadosaparihāratthamudāharati “mano”ccādi. Manonurañjano	895	
PA_anya-e08_12n:895_1	dassanasavanānussaraṇaṃ karontānaṃ janānaṃ cittamattani anurañjanto māraṅganāsiṅgāravibbhamo	895	
PA_anya-e08_12n:895_2	māravadhūnaṃ ratikīḷāhetubhūtakāmapatthanāsaṅkhātasiṅgārena katalīlā jinena jitapañcamārena	895	
PA_anya-e08_12n:895_3	satthunā asamanuññāto anabbhupagato asampaṭicchito mārassa vasavattino hadayānalo	895	
PA_anya-e08_12n:895_4	hadayaggi ahosīti. Analattena kappitakāriyabhūto soko māraṅganāsiṅgāravibbhamasaṅkhātakāraṇena	895	
PA_anya-e08_12n:895_5	saddhiṃ abhedakappanāya analattakappanāya (ka.) “guḷo semhaṃ, tipusaṃ jaro”tiādīsu	895	
PA_anya-e08_12n:895_6	viya tulyādhikaraṇabhāvena vutto hoti. Ettha kiñcāpi māraṅganānaṃ parājayavācako	895	
PA_anya-e08_12n:895_7	saddo natthi, tathāpi “siṅgāravibbhamo mārassa hadayānalo”ti vutte māraṅganāparājayaṃ	895	
PA_anya-e08_12n:895_8	vinā tādisasokuppattikāraṇassa anadhigatattā aññathānupapattilakkhaṇasāmatthiyena	895	
PA_anya-e08_12n:895_9	tāsaṃ parājayo pakāsito hotīti īdisavaṅkavuttiyā bandhaguṇattā neyyadoso nirākato	895	
PA_anya-e08_12n:895_10	hotīti. Mano anurañjetīti ca, māraṅganānaṃ siṅgāroti ca, tena kato vibbhamoti ca vākyaṃ.	8951	
PA_anya-e08_12n:896	Visesanāpekkhassa yathā –	89	
PA_anya-e08_12n:898	Apayātāparādhampi, ayaṃ verī janaṃ jano;	89	
PA_anya-e08_12n:899	Kodhapāṭalabhūtena, bhiyyo passati cakkhunā.	89	
PA_anya-e08_12n:900	83. “Apayāte”ccādi. Ayaṃ verī jano apayātāparādhampi jananti sambandho. Apayāto apagato aparādho yassa taṃ, kodhena pāṭalabhūtena setarattena. Iminā visesanāpekkhadoso parihaṭo.	90	
PA_anya-e08_12n:901_0	83. “Apayāti”ccādi. Ayaṃ verī jano apayātāparādhampi apagatāparādhampi janaṃ kodhapāṭalabhūtena	901	
PA_anya-e08_12n:901_1	kodhena bhūtasetalohitavaṇṇayuttena cakkhunā bhiyyo yebhuyyena passatīti. “Passatī”ti	901	
PA_anya-e08_12n:901_2	vacanassa vijjamānattepi “cakkhunā”ti visesyavacanaṃ “kodhapāṭalabhūtenā”ti visesanassa	901	
PA_anya-e08_12n:901_3	labbhamānattā sātthakaṃ hotīti visesanāpekkhadoso nirākatoti. Apayāto apagato aparādho	901	
PA_anya-e08_12n:901_4	asmāti ca, kodhena pāṭalabhūtanti ca viggaho.	901	
PA_anya-e08_12n:902	Hīnatthassa yathā –	90	
PA_anya-e08_12n:904	Appakānampi pāpānaṃ,	90	
PA_anya-e08_12n:905	Pabhāvaṃ nāsaye budho;	90	
PA_anya-e08_12n:906	Api nippabhatānīta-	90	
PA_anya-e08_12n:907	Khajjoto hoti bhāṇumā.	90	
PA_anya-e08_12n:908_0	84. “Appakāna”miccādi. Budho paṇḍitaposo appakānaṃ pāpānampi kimutamadhikānaṃ pabhāvaṃ	908	
PA_anya-e08_12n:908_1	ānubhāvaṃ nāsaye appavattiṃ pāpeyya. Taṃ atthantaranyāsena sādheti. Bhāṇumā sūriyo	908	
PA_anya-e08_12n:908_2	nippabhataṃ ānīto khajjoto yena tathāvidho api hoti. “Mandappabho aya”nti jotiriṅgaṇampi	908	
PA_anya-e08_12n:908_3	nopekkhati cakkavāḷakuharānucaritamahānubhāvopīti. Ettha apītyādinā vacobhaṅgiyā	908	
PA_anya-e08_12n:908_4	hīnatthadoso parihaṭo.	908	
PA_anya-e08_12n:909_0	84. “Appakāni”ccādi. Budho paññavā appakānampi atimandānampi pāpānaṃ akusalānaṃ pabhāvaṃ	909	
PA_anya-e08_12n:909_1	vipākadānasāmatthiyasaṅkhātānubhāvaṃ nāsaye ahosikammatāpādanena nāseyya, bahūnaṃ	909	
PA_anya-e08_12n:909_2	pāpānaṃ vattabbameva natthi. Tamatthamatthantaranyāsālaṅkārena samattheti apiccādi.	909	
PA_anya-e08_12n:909_3	Bhāṇumā sūriyo nippabhatānītakhajjoto api nippabhatamāpāditajotiriṅgaṇehi samannāgatopi	909	
PA_anya-e08_12n:909_4	hotīti. Hīnapabhāvo hoti khajjopanake pahāya attano ālokaṃ karonto na hotīti adhippāyo.	909	
PA_anya-e08_12n:909_5	Ettha api nippabhaticcādivacanavilāsavasena hīnapakkhaṃ gahetvāpi sūriyaudārattasseva	909	
PA_anya-e08_12n:909_6	positattā “nippabhatānītakhajjoto”ti visesanapadaṃ hīnatthadosaṃ na nissayati. Natthi	909	
PA_anya-e08_12n:909_7	pabhā yesanti ca, tesaṃ bhāvoti ca, taṃ ānītā khajjotā yeneti ca viggaho.	909	
PA_anya-e08_12n:910	Anatthassa yathā –	91	
PA_anya-e08_12n:912	Na pādapūraṇatthāya, padaṃ yojeyya katthaci;	91	
PA_anya-e08_12n:913	Yathā vande munindassa, pādapaṅkeruhaṃ varaṃ.	91	
PA_anya-e08_12n:914	85. “Na pāde”ccādi. Ettha vandeiccādo heṭṭhā viya pādapūraṇassa kassaci abhāvena anatthābhāvo.	91	
PA_anya-e08_12n:915_0	85. “Na pādi”ccādi. Pādapūraṇatthāya gāthāpādānaṃ pūraṇasaṅkhātapayojanatthāya padaṃ	915	
PA_anya-e08_12n:915_1	nāmādikaṃ katthaci na yojeyya viññūti, yathā niratthakapadāyojane udāharaṇamevaṃ	915	
PA_anya-e08_12n:915_2	“munindassa varaṃ pādapaṅkeruhaṃ vande”ti. Heṭṭhā duṭṭhodāharaṇe viya pādapūraṇatthaṃ	915	
PA_anya-e08_12n:915_3	kassaci padassa ayojitattā sātthakapadehi niratthakadoso nirākatoti. Mudunimmalasobhādisādhāraṇaguṇayogato	915	
PA_anya-e08_12n:915_4	paṅkeruhasadisaṃ upacārato paṅkeruhaṃ nāma. Pādameva paṅkeruhanti viggaho. visesanavisesyapadadosaparihāro.	915	
PA_anya-e08_12n:917	Bhayakodhapasaṃsādi-	91	
PA_anya-e08_12n:918	Viseso tādiso yadi;	91	
PA_anya-e08_12n:919	Vattuṃ kāmīyate doso,	91	
PA_anya-e08_12n:920	Na tatthe’katthatākato.	92	
PA_anya-e08_12n:921_0	86. “Bhaye”ccādi. Bhayañca cittutrāso kodho ca doso pasaṃsā ca thuti, tā ādi yassa	921	
PA_anya-e08_12n:921_1	turitādino so tādiso viseso yadi vattuṃ kāmīyate icchīyate, tattha tasmiṃ bhayādivisese	921	
PA_anya-e08_12n:921_2	visaye ekatthatāya ekatthabhāvena kato doso natthi.	921	
PA_anya-e08_12n:922_0	86. Idāni vākyadosaparihāratthamārabhati “bhayakodhe”ccādi. Bhayakodhapasaṃsādi cittutrāsapaṭighathutiādīhi	922	
PA_anya-e08_12n:922_1	samannāgato tādiso viseso vattuṃ yadi kāmīyate ce viññūhi icchīyate, tattha bhayakodhādike	922	
PA_anya-e08_12n:922_2	visese ekatthatākato ekatthabhāvena kato doso vākyadoso na bhavati. Bhayādivisese	922	
PA_anya-e08_12n:922_3	vattumicchite pubbuccāritapadassa punuccāraṇe ekatthadoso na hotīti adhippāyo. Bhayañca	922	
PA_anya-e08_12n:922_4	kodho ca pasaṃsā cāti ca, tā ādi yassa turitakotūhalaaccharāhāsasokapasādasaṅkhātassa	922	
PA_anya-e08_12n:922_5	atthavisesasseti ca viggaho. Tagguṇasaṃviññāṇaaññapadatthasamāsattā bhayādīsu kathitamapi	922	
PA_anya-e08_12n:922_6	gahetvā punappunaṃ kathanamavirodhaṃ. Eko attho yesaṃ padādīnaṃ te ekatthā, tesaṃ	922	
PA_anya-e08_12n:922_7	bhāvo ekatthatā, tāya katoti viggaho.	922	
PA_anya-e08_12n:923	Yathā –	92	
PA_anya-e08_12n:925	Sappo sappo ayaṃ handa, nivattatu bhavaṃ tato;	92	
PA_anya-e08_12n:926	Yadi jīvitukāmo’si, kathaṃ tamupasappasi.	92	
PA_anya-e08_12n:927_0	87. “Yathe”tyudāharati “sappo”iccādi. “Ayaṃ sappo sappo”ti bhayenāmeḍitaṃ handāti	927	
PA_anya-e08_12n:927_1	khede tato tamhā ṭhānā, sappato vā bhavaṃ bhavanto nivattatu gatamaggābhimukho āvattatu.	927	
PA_anya-e08_12n:927_2	Taṃ ṭhānaṃ, sappaṃ vā. Natthettha ekatthatādoso bhayenāmeḍitappayogato.	927	
PA_anya-e08_12n:928_0	87. “Sappo”ccādi. Handa naṭṭho vata, ayaṃ sappo sappo bhavaṃ tato ṭhānato, sappato	928	
PA_anya-e08_12n:928_1	vā nivattatu āvattatu yadi jīvitukāmo asi, taṃ ṭhānaṃ, sappaṃ vā kathamupasappasi	928	
PA_anya-e08_12n:928_2	kathamupagacchasīti. Bhaye āmeḍitavacanattā ekatthatādoso natthi, jīvitukāmosīti ettha bindulopo.	928	
PA_anya-e08_12n:929	Padadosaparihāravaṇṇanā niṭṭhitā.	92	
PA_anya-e08_12n:930	Vākyadosaparihāravaṇṇanā	93	
PA_anya-e08_12n:931	Bhaggarītino yathā –	93	
PA_anya-e08_12n:933	Yo koci rūpātisayo,	93	
PA_anya-e08_12n:934	Kanti kāpi manoharā;	93	
PA_anya-e08_12n:935	Vilāsātisayo kopi,	93	
PA_anya-e08_12n:936	Aho buddhamahodayo.	93	
PA_anya-e08_12n:937_0	88. “Yo”iccādi. Rūpassa anubyañjanehi anubyañjitabāttiṃsavarapurisalakkhaṇopasobhitassa	937	
PA_anya-e08_12n:937_1	byāmappabhāketumālāvirājitassa atisayo ādhikkaṃ vācāgocarabhāvātikkamena avacanīyattā	937	
PA_anya-e08_12n:937_2	yo kociyeva. Mano anekalokassa cittaṃ haratīti manoharā cittamavaharantī kanti sobhā	937	
PA_anya-e08_12n:937_3	kāpi avacanapathā kāpiyeva. Vilāsassa gatyādino atisayo vacanapathātikkanto kopiyeva,	937	
PA_anya-e08_12n:937_4	tasmā buddhassa mahanto udayo abhivuḍḍhi aho abbhutoti. Ettha kiṃsaddenāraddhā rīti na katthaci bhaggā.	937	
PA_anya-e08_12n:938_0	88. “Yo koci”ccādi. Rūpātisayo suppahiṭṭhitapādatādidvattiṃsapurisalakkhaṇehi sobhitassa	938	
PA_anya-e08_12n:938_1	cittaṅgulitādiasītianubyañjanehi alaṅkatassa byāmappabhāketumālāhi ujjalassa rūpakāyassa	938	
PA_anya-e08_12n:938_2	ādhikyaṃ yo kociyeva manogocarabhāvaṃ vinā vacanavisayātikkantattā yo kociyeva. Manoharā	938	
PA_anya-e08_12n:938_3	lokassa cittaṃ harantī kanti sobhā kāpiyeva vacīvisayātikkantattā kāpiyeva. Vilāsātisayo	938	
PA_anya-e08_12n:938_4	visayabhūtapiyabhāvasaṅkhātassa gamanādivilāsassa ādhikyampi kopiyeva vuttakāraṇenevakopiyeva.	938	
PA_anya-e08_12n:938_5	Tato buddhamahodayo buddhassa mahābhivuddhisaṅkhāto udayo aho acchariyoti. Ettha	938	
PA_anya-e08_12n:938_6	sabbanāmikena kiṃ saddena vattumāraddhakkamo na katthaci bhinnoti bhaggarītidoso natthīti.	938	
PA_anya-e08_12n:940	Abyāmohakaraṃ bandhaṃ, abyākiṇṇaṃ manoharaṃ;	94	
PA_anya-e08_12n:941	Adūrapadavinyāsaṃ, pasaṃsanti kavissarā.	94	
PA_anya-e08_12n:942_0	89. “Abyāmoha”iccādi. Natthi dūramesanti adūrāni, tāniyeva padāni, tesaṃ vinyāso	942	
PA_anya-e08_12n:942_1	yāthāvato ṭhapanaṃ yassa taṃ. Tatoyeva abyākiṇṇo asammisso ca. So abyākiṇṇatāya eva	942	
PA_anya-e08_12n:942_2	manoharo cāti abyākiṇṇaṃ manoharaṃ. Teneva “ayamettha attho ayaṃ vā”ti evaṃ byāmohaṃ	942	
PA_anya-e08_12n:942_3	na karotīti abyāmohakaro, taṃ. Pasādālaṅkārālaṅkitaṃ bandhaṃ. Kavīnaṃ issarā padhānā.	942	
PA_anya-e08_12n:942_4	Ye kaniṭṭhaṅguligaṇanāniṭṭhā, te pasaṃsanti thuvanti tādisabandhaguṇassātisayapasaṃsārahabhāvena.	942	
PA_anya-e08_12n:943_0	89. “Abyāmohe”ccādi. Adūrapadavinyāsaṃ nāmādipadānaṃ vohārakāle adūrasambandho yathā	943	
PA_anya-e08_12n:943_1	siyā, tathā paṭipāṭiyā padaṭṭhapanena samannāgataṃ abyākiṇṇaṃ, tatoyeva aññasambandhīpadehi	943	
PA_anya-e08_12n:943_2	asammissaṃ manoharaṃ, tatoyeva viññūnaṃ cittamārādhentaṃ abyāmohakaraṃ “imassattho	943	
PA_anya-e08_12n:943_3	imassattho eso eso vā”ti saṃsayamanuppādentaṃ bandhaṃ pasādālaṅkārasaṃyuttaṃ bandhanaṃ	943	
PA_anya-e08_12n:943_4	kavissarā kavīnaṃ padhānā paṇḍibhajanā, kaniṭṭhaṅguliyā gaṇitabbā aggakavinoti adhippāyo.	943	
PA_anya-e08_12n:943_5	Pasaṃsanti thomenti. Byāmohaṃ na karotīti abyāmohakaro. Vi ākiṇṇo byākiṇṇo, na byākiṇṇo	943	
PA_anya-e08_12n:943_6	abyākiṇṇo. Natthi dūraṃ yesaṃ, tāniyeva padāni, tesaṃ vinyāso ṭhapanaṃ yassa bandhassāti viggaho.	943	
PA_anya-e08_12n:944	Yathā –	94	
PA_anya-e08_12n:946	Nīluppalābhaṃ nayanaṃ,	94	
PA_anya-e08_12n:947	Bandhukaruciro’dharo;	94	
PA_anya-e08_12n:948	Nāsā hemaṅkuso tena,	94	
PA_anya-e08_12n:949	Jinoyaṃ piyadassano.	94	
PA_anya-e08_12n:950_0	90. “Yathe”tyudāharati “nīluppalābha”miccādi. Yassa jinassa nayanaṃ nettaṃ nīluppalābhaṃ	950	
PA_anya-e08_12n:950_1	indīvaradvayanibhaṃ, adharo adharoṭṭho bandhukamiva bandhukakusumamiva ruciro kanto,	950	
PA_anya-e08_12n:950_2	nāsā nāsikā sayaṃ hemaṅkuso suvaṇṇaṅkusoyeva, tena kāraṇena ayaṃ jino piyaṃ madhuraṃ	950	
PA_anya-e08_12n:950_3	dassanamassāti piyadassano. Īdiso na byākiṇṇadoso, abyākiṇṇo pasādoyevāti.	950	
PA_anya-e08_12n:951_0	90. Idāni byākiṇṇadosaparihāraṃ pariharati “nīluppali”ccādinā. Nayanaṃ yassa nettayugaḷaṃ	951	
PA_anya-e08_12n:951_1	nīluppalābhaṃ nīluppaladalasadisaṃ, adharo adharoṭṭho bandhukaruciro bandhukapupphamiva	951	
PA_anya-e08_12n:951_2	manuñño, nāsā nāsikā hemaṅkuso suvaṇṇaṅkusoyeva, tena kāraṇena ayaṃ jino piyadassano	951	
PA_anya-e08_12n:951_3	manuññadassano hotīti. Ettha pasādālaṅkārena yuttattā na byākiṇṇadoso. Ābhāsaddo	951	
PA_anya-e08_12n:951_4	nibhāsaddo viya ivattho. No ce, pabhāpariyāyo vā hoti. Bandhukamiva ruciroti ca,	951	
PA_anya-e08_12n:951_5	piyaṃ dassanaṃ yasseti ca viggaho. Iha dassanassa kattubhūtasādhujanasambandhattepi	951	
PA_anya-e08_12n:951_6	visayatteneva jinasambandho hotīti aññapadatthena tathāgato gahitoti.	951	
PA_anya-e08_12n:953	Samatikkantagāmmatta-kantavācābhisaṅkhataṃ;	95	
PA_anya-e08_12n:954	Bandhanaṃ rasahetuttā, gāmmattaṃ ativattati.	95	
PA_anya-e08_12n:955_0	91. “Samatikkanti”ccādi. Sammā atikkantaṃ niggataṃ. Gāmmassa bhāvo gāmmattaṃ. Yāsaṃ	955	
PA_anya-e08_12n:955_1	kantānaṃ madhurānaṃ vācānaṃ tāhi abhisaṅkhataṃ racitaṃ bandhanaṃ rasassa mādhuriyassa	955	
PA_anya-e08_12n:955_2	hetuttā kāraṇabhāvena gāmmattaṃ yathāvuttaṃ ativattati atikkamati.	955	
PA_anya-e08_12n:956_0	91. “Samati”ccādi. Samatikkantagāmmattakantavācābhisaṅkhataṃ visesato atikkantagāmmabhāvāhi	956	
PA_anya-e08_12n:956_1	kantavācāhi racitaṃ bandhanaṃ muttakādibandhanaṃ rasahetuttā paṇḍitānaṃ pītirasassa	956	
PA_anya-e08_12n:956_2	kāraṇattā yathāvuttagāmmadosaṃ ativattati atikkamma pavattatīti. Sammā atikkantaṃ	956	
PA_anya-e08_12n:956_3	gāmmattaṃ yāsaṃ, tāhiyeva kantavācāhi abhisaṅkhatanti ca, rasassa hetu, tassa bhāvoti ca viggaho.	956	
PA_anya-e08_12n:957	Yathā –	95	
PA_anya-e08_12n:959	Dunoti kāmacaṇḍālo,	95	
PA_anya-e08_12n:960	So maṃ sadaya niddayo;	96	
PA_anya-e08_12n:961	Īdisaṃ byasanāpannaṃ,	96	
PA_anya-e08_12n:962	Sukhīpi kimupekkhase.	96	
PA_anya-e08_12n:963_0	92. “Yathe”tyudāharati. Kāmāturā kāci vanitā attano piyaṃ patiṃ viravati “dunoti”ccādinā.	963	
PA_anya-e08_12n:963_1	Dayāya saha pavattīti sadayaiti anunayavasena piyassa āmantanaṃ, sānunayāmantanañhi	963	
PA_anya-e08_12n:963_2	tatonuggahābhikaṅkhāyamaccantamucitaṃ, so kāmo kandappo eva caṇḍālo akaṇḍo vā asayhopatāpāvahattā.	963	
PA_anya-e08_12n:963_3	Kāme caṇḍālattāropanañca ucitameva yatonena kayiramānamasahanamupatāpamasahamānā	963	
PA_anya-e08_12n:963_4	taṃ paribhavantaṃ vippalapati, niddayo nikkaruṇo, idamapi ucitamupatāpe nikkaruṇānaṃ	963	
PA_anya-e08_12n:963_5	tādisī gatīti. Maṃ dunoti adhikamupatāpeti niddayattā, na bhavantaṃ, teneva bhavaṃ	963	
PA_anya-e08_12n:963_6	sukhī. Iminā aññāsattataṃ tassa dīpeti. Yadi nāññāsattosi, nāhamekākinī bhavāmi.	963	
PA_anya-e08_12n:963_7	Asahāyānañhi paṭisattavo honti. Ekākittāyevāhamappaṭisaraṇattānena dusāmīti duññāmīti	963	
PA_anya-e08_12n:963_8	(?) tava kāmaṃ tvaṃ sukhī hosi. Sanāthānaṃ tādisī vuttīti evaṃ sukhīpi tvaṃ īdisaṃ	963	
PA_anya-e08_12n:963_9	byasanamāpannaṃ kiṃ kasmā upekkhaseti. Evamayaṃ vaṅkavuttiyā attano, taṃ visayamanubhavantassa	963	
PA_anya-e08_12n:963_10	ca vimukhattaṃ nidassetītīdisaṃ na gāmmaṃ.	9631	
PA_anya-e08_12n:964_0	92. Gāmmadosaparihāre lakkhiyaṃ dasseti “dunoti”ccādi. Kāmataṇhābhibhūtā aṅganā attano	964	
PA_anya-e08_12n:964_1	vallabhaṃ nissāya evaṃ vilapati “sadaya he kāruṇika so kāmacaṇḍālo so anaṅganīco	964	
PA_anya-e08_12n:964_2	niddayo nikkāruṇiko maṃ dunoti pīḷeti, sukhīpi mama viya anāthabhāvābhāvato sukhitopi	964	
PA_anya-e08_12n:964_3	tvaṃ īdisaṃ byasanāpannaṃ evaṃ kāmacaṇḍālena akāruṇena kataasayhasantāpasaṅkhātabyasanamanuppattaṃ	964	
PA_anya-e08_12n:964_4	maṃ kimupekkhase kasmā udāsīnosī”ti. Attano dukkhāturattā dukkhadūrīkaraṇaṃ kāruṇikānaṃyeva	964	
PA_anya-e08_12n:964_5	visayanti “sadaye”ti anunayavasena āmantanucitaṃ attano dukkhāturataṃ posetuṃ pīḷākārake	964	
PA_anya-e08_12n:964_6	kāme caṇḍālattāropanañca niddayattakathanañca ucitameva attani upekkhakattā. Sukhīpīti	964	
PA_anya-e08_12n:964_7	iminā tassa paravisayāsattatāya aticāraṃ abbhupagameti. Evaṃ vaṅkavuttiyā attano	964	
PA_anya-e08_12n:964_8	vallabhe sānurāgattañca attani tassa tadabhāvattañca dassetīti. “Kaññe kāmayamānaṃ	964	
PA_anya-e08_12n:964_9	maṃ, na kāmayasi kiṃnvida”nti ettha viya iha gāmmadoso natthīti gāmmadosaparihāramidaṃ.	964	
PA_anya-e08_12n:964_10	Kāmoyeva caṇḍālo kāmacaṇḍālo, saha dayāya yo vattatīti ca, natthi dayā asseti ca,	9641	
PA_anya-e08_12n:964_11	sukhamassa atthīti ca viggaho. Apisaddo akkhame.	9641	
PA_anya-e08_12n:966	Yatihīnaparihāro, na pune’dāni nīyate;	96	
PA_anya-e08_12n:967	Yato na savanubbegaṃ, heṭṭhā yetaṃ vicāritaṃ.	96	
PA_anya-e08_12n:968	93. “Yati”ccādi. Vicāritanti “taṃ name sirasā cāmī-karavaṇṇaṃ tathāgata”ntiādinā heṭṭhā pakāsitanti attho.	96	
PA_anya-e08_12n:969_0	93. “Yatihīni”ccādi. Yato yasmā savanubbegaṃ “dosānamuddesakkamena dosaparihārakkamo	969	
PA_anya-e08_12n:969_1	na vutto”ti evaṃ viññūnamuppajjamānaṃ imassa ganthassa savanāsahanaṃ natthi, tato	969	
PA_anya-e08_12n:969_2	yatihīnaparihāro yatihīnadosassa pariharaṇavasena pavattamudāharaṇaṃ idāni puna na	969	
PA_anya-e08_12n:969_3	nīyate nāharīyateti. Iminādhigatamādo vuttatthameva samattheti. Heṭṭhā yetaṃ vicāritanti	969	
PA_anya-e08_12n:969_4	evaṃ yatihīnadosapariharaṇaṃ heṭṭhā anantaraparicchede vicāritaṃ “taṃ name sirasā	969	
PA_anya-e08_12n:969_5	cāmī-karavaṇṇaṃ tathāgata”ntiādinā pakāsitanti. Ādo yatihīnadosapātubhāveyeva parihārakkamassāpi	969	
PA_anya-e08_12n:969_6	dassitattā ihādassanepi ganthassa ūnatā natthīti adhippāyo. Yati hīnā ettheti ca,	969	
PA_anya-e08_12n:969_7	tassa parihāroti ca, savane ubbeganti ca viggaho.	969	
PA_anya-e08_12n:970	Kamaccutassa yathā –	97	
PA_anya-e08_12n:972	Udāracarito’si tvaṃ, tenevā’rādhanā tvayi;	97	
PA_anya-e08_12n:973	Desaṃ vā dehi gāmaṃ vā, khettaṃ vā mama sobhanaṃ.	97	
PA_anya-e08_12n:974	94. “Udāra”iccādi. Udāraṃ udārattaṃ cāgātisayasambandhato caritaṃ atiguṇapavatti yassāti viggaho. Ettha ucitattā desādīnaṃ yācanakkamassa kamaccutassa parihāroyaṃ.	97	
PA_anya-e08_12n:975_0	94. “Udāri”ccādi. Tvaṃ puññavanta udāracaritosi cāgātisayayogato visāradapavattiyuttosi,	975	
PA_anya-e08_12n:975_1	teneva tena kāraṇeneva ārādhanā mama yācanā tvayi hoti. Desaṃ vājanapadaṃ vā, no	975	
PA_anya-e08_12n:975_2	ce, gāmaṃ vā saṃvasathaṃ vā, no ce, sobhanaṃ khettaṃ vā kedāraṃ vā mama dehīti anupubbaṃ	975	
PA_anya-e08_12n:975_3	hīnapadatthayācanā dāyakassa dānassāpi yācakassa icchitatthapaṭilābhassāpi anurūpattā	975	
PA_anya-e08_12n:975_4	kamaccutadosamapaneti. Udāraṃ caritaṃ assāti viggaho.	975	
PA_anya-e08_12n:976	Ativuttassa yathā –	97	
PA_anya-e08_12n:978	Munindacandasambhūta-	97	
PA_anya-e08_12n:979	Yasorāsimarīcinaṃ;	97	
PA_anya-e08_12n:980	Sakalopya’yamākāso,	98	
PA_anya-e08_12n:981	Nā’vakāso vijambhane.	98	
PA_anya-e08_12n:982_0	95. “Muninda”iccādi. Munindoyeva cando, tato sambhūtā pātubhūtā, yasorāsī eva marīciyo,	982	
PA_anya-e08_12n:982_1	tāsaṃ. Ayaṃ sakalo ākāsopi gaganameva, na tasseko padeso. Vijambhane byāpane nāvakāso	982	
PA_anya-e08_12n:982_2	tādisattā tāsaṃ marīcinanti nātivuttaṃ.	982	
PA_anya-e08_12n:983_0	95. “Munindi”ccādi. Munindacandasambhūtayasorāsimarīcinaṃ munindasaṅkhātacandato	983	
PA_anya-e08_12n:983_1	pātubhūtānaṃ kittisamūhasaṅkhātakiraṇānaṃ vijambhane byāpane ayaṃ sakalopi ākāso	983	
PA_anya-e08_12n:983_2	nāvakāso na okāso hotīti. Hetuphalādiekekakāraṇenāpi appameyyānaṃ sabbaññuguṇānaṃ	983	
PA_anya-e08_12n:983_3	pavattiyā appameyyasāmaññabhūtākāsassa niravakāsassa iva kathanamucitanti ativuttadoso	983	
PA_anya-e08_12n:983_4	iha na bhavati. Cando iva cando, munindo eva cando, tato sambhūtānaṃyeva yasānaṃ	983	
PA_anya-e08_12n:983_5	rāsī ca tā marīciyo cāti viggaho.	983	
PA_anya-e08_12n:985	Vākyaṃ byāpannacittānaṃ, apetatthaṃ aninditaṃ;	98	
PA_anya-e08_12n:986	Tenu’mmattādikānaṃ taṃ, vacanā’ññatra dussati.	98	
PA_anya-e08_12n:987_0	96. “Vākya”miccādi. Byāpannaṃ naṭṭhaṃ ayathāpavattaṃ cittaṃ yesaṃ, tesaṃ. Vākyaṃ	987	
PA_anya-e08_12n:987_1	vākyalakkhaṇopetaṃ. Apeto apagato suñño attho abhidheyyaṃ saṃvohārikaṃ yassa, taṃ.	987	
PA_anya-e08_12n:987_2	Aninditaṃ ahīḷitaṃ. Tena yathāvuttena kāraṇena. Taṃ vākyaṃ ummatto dhātukkhobhādinā	987	
PA_anya-e08_12n:987_3	khittacitto, so ādi yesaṃ bālādīnaṃ tesaṃ vacanā asaṅgatāya vācāya aññatra aññasmiṃ	987	
PA_anya-e08_12n:987_4	abyāpannacittavisaye dussati duṭṭhaṃ jāyate, ummattādīnaṃyeva tathāvidhāya vācāya ucitattāti.	987	
PA_anya-e08_12n:988_0	96. “Vākya”miccādi. Byāpannacittānaṃ viruddhabhāvamāpannacittānaṃ vākyaṃ syādyantatyādyantapadasamudāyarūpaṃ	988	
PA_anya-e08_12n:988_1	vākyaṃ apetatthaṃ apagatasamudāyatthaṃ aninditaṃ viññūhi garahitaṃ na hoti, tena	988	
PA_anya-e08_12n:988_2	kāraṇena ummattādikānaṃ ummattavedanaṭṭādīnaṃ vacanāññatra vacanaṃ vinā anummattādivacane	988	
PA_anya-e08_12n:988_3	taṃ samudāyatthasambandharahitaṃ vacanaṃ dussati dosaduṭṭhaṃ hoti. Byāpannaṃ cittaṃ	988	
PA_anya-e08_12n:988_4	yesanti ca, apeto attho assāti ca, ummatto ādi yesanti ca viggaho.	988	
PA_anya-e08_12n:989	Yathā –	98	
PA_anya-e08_12n:991	Samuddo pīyate so’ya-maha’majja jarāturo;	99	
PA_anya-e08_12n:992	Ime gajjanti jīmūtā, sakkasse’rāvaṇo piyo.	99	
PA_anya-e08_12n:993_0	97. “Yathe”tyudāharati “samuddo”iccādi. Na hettha “samuddo pīyate”iccādino padasamudāyassa	993	
PA_anya-e08_12n:993_1	koci eko attho gayhati, yo so bandhattho siyā. Avayavatthā eva tu ayosalākākappāpaṭibhantīti	993	
PA_anya-e08_12n:993_2	īdisamapetatthamaninditaṃ viññeyyaṃ byāpannacittānaṃ.	993	
PA_anya-e08_12n:994_0	97. “Samuddo”ccādi. So ayaṃ samuddo pīyate yena kenaci pīyate, ahaṃ ajja jarāturo	994	
PA_anya-e08_12n:994_1	jararogābhibhūto, ime jīmūtā meghā gajjanti thanayanti. Sakkassa erāvaṇo piyoti.	994	
PA_anya-e08_12n:994_2	Idaṃ ninditāninditānaṃ dvinnamudāharaṇaṃ. Idaṃ vākyaṃ avayavatthamantarena samudāyato	994	
PA_anya-e08_12n:994_3	gamyamānatthassābhāvā apetatthaṃ nāma hoti. Īdisaṃ vākyaṃ ummattakādīhi vuttamappītikaraṃ	994	
PA_anya-e08_12n:994_4	na hoti, aññehi vuttaṃ pana kaṇṇe ayosalākā viya appītikaraṃ. Jarāya āturoti vākyaṃ.	994	
PA_anya-e08_12n:996	Sukhumālāvirodhitta-dittabhāvappabhāvitaṃ;	99	
PA_anya-e08_12n:997	Bandhanaṃ bandhapharusa-dosaṃ saṃdūsayeyya taṃ.	99	
PA_anya-e08_12n:998_0	98. “Sukhumāli”ccādi. Na virujjhati sīlenāti avirodhī, tassa bhāvo avirodhittaṃ.	998	
PA_anya-e08_12n:998_1	Sukhumālassa avirodhittaṃ yassa so dittabhāvo, tena pabhāvitaṃ vaḍḍhitaṃ saṃyuttaṃ	998	
PA_anya-e08_12n:998_2	taṃ bandhanaṃ bandhapharusadosaṃ saṃdūsayeyya nāsayeti attho.	998	
PA_anya-e08_12n:999_0	98. “Sukhumāli”ccādi. Sukhumālāvirodhittadittabhāvappabhāvitaṃ “aniṭṭhurakkharappāye”ccādinā	999	
PA_anya-e08_12n:999_1	vuccamānasukhumālaguṇassa aviruddhabhāvasamannāgatena vaṇṇānaṃ aññamaññasaṅgabhilakkhaṇena	999	
PA_anya-e08_12n:999_2	dittabhāvena piyabhāvena anubrūhitaṃ taṃ bandhanaṃ bandhapharusadosaṃ bandhapharusasaṅkhātadosaṃ	999	
PA_anya-e08_12n:999_3	saṃdūsayeyya nāseyya, taṃ bandhapharusadosanti vā sambandhoti. Na virujjhati sīlenāti	999	
PA_anya-e08_12n:999_4	avirodhī, tassa bhāvoti ca, sukhumālassa avirodhittaṃ yassāti ca, soyeva dittassa	999	
PA_anya-e08_12n:999_5	bhāvoti ca, tena pabhāvitanti ca vākyaṃ.	999	
PA_anya-e08_12n:1000	Yathā –	100	
PA_anya-e08_12n:1002	Passantā rūpavibhavaṃ, suṇantā madhuraṃ giraṃ;	100	
PA_anya-e08_12n:1003	Caranti sādhū sambuddha-kāle keḷiparammukhā.	100	
PA_anya-e08_12n:1004	99. “Yathe”tyudāharati “passantā”iccādi. Keḷiyā kīḷāya parammukhā vigatacchandā carantīti sambandho.	100	
PA_anya-e08_12n:1005_0	99. “Passante”ccādi. Sādhū sajjanā sambuddhakāle sambuddhassa dharamānakāle rūpavibhavaṃ	1005	
PA_anya-e08_12n:1005_1	tassa rūpasampattiṃ passantā cakkhuṃ santappetvā olokentā madhuraṃ giraṃ tasseva	1005	
PA_anya-e08_12n:1005_2	bhagavato aṭṭhaṅgasamannāgataṃ madhuravacanaṃ suṇantā keḷiparammukhā kīḷāya vimukhā	1005	
PA_anya-e08_12n:1005_3	kīḷābhiratirahitā caranti gacchanti pavattantīti. Kevalaṃ pharusasithilavaṇṇehi vinā	1005	
PA_anya-e08_12n:1005_4	sukhuccāraṇīyavaṇṇehi sambhūtasukhumālaguṇāvirodhaaññamaññasaṅgatavaṇṇavisadappavattaguṇayuttattā	1005	
PA_anya-e08_12n:1005_5	ettha bandhapharusadoso natthi. Keḷiyā parāni parivattitāni mukhāni etesanti viggaho.	1005	
PA_anya-e08_12n:1005_6	Ettha kāloti kiriyā. Sā ca atthato tadākārappavattasambandhoyeva. Loko pana visuṃ	1005	
PA_anya-e08_12n:1005_7	eko padatthoyevāti voharati. vākyadosaparihāro.	1005	
PA_anya-e08_12n:1006	Vākyadosaparihāravaṇṇanā niṭṭhitā.	100	
PA_anya-e08_12n:1007	Vākyatthadosaparihāravaṇṇanā	100	
PA_anya-e08_12n:1008	Apakkamassa yathā –	100	
PA_anya-e08_12n:1010	Bhāvanādānasīlāni, sammā sampāditāni’ha;	101	
PA_anya-e08_12n:1011	Nibbānabhogasaggādi-sādhanāni na saṃsayo.	101	
PA_anya-e08_12n:1012	100. “Bhāvanā”iccādi. Ettha bhāvanādīni niddisitvā yathākkamaṃ nibbānādīnaṃ niddesena apakkamadoso parihaṭo.	101	
PA_anya-e08_12n:1013_0	100. “Bhāvane”ccādi. Iha manussaloke sammā sampāditāni kammaphalaṃ saddahitvā yathāvidhi	1013	
PA_anya-e08_12n:1013_1	sampāditāni attano santāne pavattāpitāni bhāvanādānasīlāni nibbānabhogasaggādisādhanāni	1013	
PA_anya-e08_12n:1013_2	yathākkamaṃ nibbānaupabhogaparibhogasampattisagguppattiādīnaṃ hetubhāvena sādhakāni	1013	
PA_anya-e08_12n:1013_3	honti, ettha sādhane na saṃsayo hotīti. Iha bhāvanādayo uddisitvā uddesakkamaṃ anatikkamma	1013	
PA_anya-e08_12n:1013_4	nibbānādīnamanuddesassa katattā apakkamavākyatthadosassa okāso na hoti.	1013	
PA_anya-e08_12n:1015	Uddiṭṭhavisayo koci kopi, viseso tādiso yadi;	101	
PA_anya-e08_12n:1016	Anuddiṭṭhesu anudiṭṭhesu (?) neva’tthi, doso kamavilaṅghane.	101	
PA_anya-e08_12n:1017_0	101. “Uddiṭṭhe”ccādi. Uddiṭṭhā paṭhamaṃ yuttā atthā visayo gocaro yassa uddesānuddesasambandhavijānanalakkhaṇassa	1017	
PA_anya-e08_12n:1017_1	visesassa so tādiso koci viseso anuddiṭṭhesu yathākkamamuddesakamānamatikkamena puna	1017	
PA_anya-e08_12n:1017_2	atthantaranissayena parāmaṭṭhesu yadi bhaveyya, kamassa yathoddiṭṭhesu anukkamassa	1017	
PA_anya-e08_12n:1017_3	vilaṅghane atikkame doso nevatthi.	1017	
PA_anya-e08_12n:1018_0	101. “Uddiṭṭhe”ccādi. Uddiṭṭhavisayo paṭhamaṃ payuttatthavisayo tādiso koci viseso	1018	
PA_anya-e08_12n:1018_1	uddesānuddesānaṃ “idamassa pubbakathanaṃ, idamassa pacchākathana”nti evaṃ aññamaññāpekkhalakkhaṇasambandhaparijānanalakkhaṇo	1018	
PA_anya-e08_12n:1018_2	viseso anuddiṭṭhesu atthantaraṃ nissāya puna vuttesu yadi “bhaveyyā”ti seso. Kamavilaṅghane	1018	
PA_anya-e08_12n:1018_3	uddesānuddesānaṃ kamātikkame doso satthaññūnaṃ sutikāle asahanakāraṇaṃ nevatthīti.	1018	
PA_anya-e08_12n:1018_4	Uddiṭṭhā paṭhamuccāritā atthā visayo gocaro asseti ca, kamassa vilaṅghananti ca vākyaṃ.	1018	
PA_anya-e08_12n:1019	Yathā –	101	
PA_anya-e08_12n:1021	Kusalākusalaṃ abyā-kata’miccesu pacchimaṃ;	102	
PA_anya-e08_12n:1022	Abyākataṃ pākadaṃ na, pākadaṃ paṭhamadvayaṃ.	102	
PA_anya-e08_12n:1023_0	102. “Yathe”tyudāharati “kusale”ccādi. Kusalaṃ kāmāvacarādikamekavīsatividhaṃ, akusalañca	1023	
PA_anya-e08_12n:1023_1	dvādasavidhaṃ, abyākataṃ vipākakriyāsaṅkhātamiti etesu tīsu pacchimaṃ abyākataṃ,	1023	
PA_anya-e08_12n:1023_2	pākaṃ vipākaṃ dadātīti pākadaṃ. Neti nipātapadaṃ. Paṭhamadvayaṃ kusalākusalaṃ pākaṃ	1023	
PA_anya-e08_12n:1023_3	dadātīti pākadanti. Ettha apākadattaṃ abyākatasseva, pākadattaṃ tesameva dvinnanti viseso daṭṭhabbo.	1023	
PA_anya-e08_12n:1024_0	102. “Kusale”ccādi. Kusalaṃ kāmāvacarādiekavīsatikusalañca akusalaṃ dvādasavidhaṃ	1024	
PA_anya-e08_12n:1024_1	akusalañca abyākataṃ vipākakriyārūpanibbānavasena catubbidhamabyākatañca iccesu evametesu	1024	
PA_anya-e08_12n:1024_2	tīsu pacchimaṃ uddesakkamena pacchimamabyākataṃ pākadaṃ na vipākadāyakaṃ na hoti,	1024	
PA_anya-e08_12n:1024_3	paṭhamadvayaṃ kusalākusalaṃ pākadaṃ yathāsakaṃ vipākadāyakaṃ hotīti. “Yathāsaṅkhyamanudeso	1024	
PA_anya-e08_12n:1024_4	samāna”nti pāṇini 1.3.10 suttamidaṃ. anudissate iti anudeso, pacchā uccārito iccattho	1024	
PA_anya-e08_12n:1024_5	“samānaṃ”iti sambandhechaṭṭhī (katvabodhinī) vuttattā uddiṭṭhehi samānamanuddiṭṭhānameva	1024	
PA_anya-e08_12n:1024_6	samasaṅkhyāya labbhamānattā saṅkhyāyānatikkamo hoti. Ettha pana kusalādisabhāvato	1024	
PA_anya-e08_12n:1024_7	tividhattepi vipākadānādānavasena duvidhakusalākusalādivisayabhūtavisesassa pavattiyā	1024	
PA_anya-e08_12n:1024_8	vatticchāto paṭhamaṃ vattabbataṃ vinā kamena nissayanaṃ nāma natthīti apakkamadoso na hotīti.	1024	
PA_anya-e08_12n:1026	Saguṇānā’vikaraṇe, kāraṇe sati tādise;	102	
PA_anya-e08_12n:1027	Ocityahīnatāpatti, natthi bhūtatthasaṃsino.	102	
PA_anya-e08_12n:1028_0	103. “Saguṇāna”miccādi. Sotūnaṃ attatthanipphādanādike tādise kāraṇe hetumhi sati	1028	
PA_anya-e08_12n:1028_1	bhūtaṃ yathāpavattaṃ atthaṃ attano caritalakkhaṇaṃ saṃsino vadantassa sassa attano,	1028	
PA_anya-e08_12n:1028_2	sānaṃ vā guṇānaṃ āvikaraṇe adhikāravasena “pūjanīyataro loke”iccādikathane ocikyahīnatāya	1028	
PA_anya-e08_12n:1028_3	āpatti pāpuṇanaṃ sambhavo natthi.	1028	
PA_anya-e08_12n:1029_0	103. “Saguṇi”ccādi. Tādise kāraṇe sati sotūnaṃ attatthanipphādanādike tādise hetumhi	1029	
PA_anya-e08_12n:1029_1	vijjamāne bhūtatthasaṃsino attani vijjamānakāyādisaṃvaralakkhaṇaguṇasaṅkhātamatthaṃ	1029	
PA_anya-e08_12n:1029_2	“pūjanīyataro loke ahameko”iccādinā tādisāvasare vadantassa saguṇānaṃ sassa attano,	1029	
PA_anya-e08_12n:1029_3	sānaṃ vā sakānaṃ guṇānaṃ āvikaraṇe pākaṭīkaraṇe ocityahīnatāpatti ocityahīnasaṅkhātadosassāpatti	1029	
PA_anya-e08_12n:1029_4	natthīti. Sasaddassa attaattaniyavācakattā sassa attano guṇā se ca te guṇā ceti vā	1029	
PA_anya-e08_12n:1029_5	viggaho. Bhūtoyeva attho, taṃ saṃsati vadati sīlenāti viggaho.	1029	
PA_anya-e08_12n:1031	Ocityaṃ nāma viññeyyaṃ, loke vikhyātamādarā;	103	
PA_anya-e08_12n:1032	Tattho’padesapabhavā, sujanā kavipuṅgavā.	103	
PA_anya-e08_12n:1033_0	104. “Ocitya”miccādi. Loke sattaloke vikhyātaṃ pasiddhaṃ ābālajanaṃ ābālajanānaṃ	1033	
PA_anya-e08_12n:1033_1	(ka.) yathāsakamanurūpaṃ vijānanato ocityaṃ ucitabhāvo nāmeti pasiddhiyaṃ ādarā ādarena	1033	
PA_anya-e08_12n:1033_2	ussāhena tato paramādaraṇīyassābhāvato, na hi anucitaṃ kiñci kenāpyādaraṇīyaṃ sabbathā	1033	
PA_anya-e08_12n:1033_3	anassādanīyattā, viññeyyaṃ “sotūna”nti seso. Tattha tasmiṃ ocitye upadesassa paṭhamuccāraṇassa	1033	
PA_anya-e08_12n:1033_4	uggaṇhāpanavasena pavattassa pabhavā uppattiṭṭhānabhūtā sujanā suṭṭhujanā kavipuṅgavā	1033	
PA_anya-e08_12n:1033_5	uttamā, kaviuttamā (?) kaviseṭṭhāti vuttaṃ hoti.	1033	
PA_anya-e08_12n:1034_0	104. “Ocitye”ccādi. Loke sattaloke vikhyātaṃ ābālapasiddhaṃ ocityaṃ nāma ādarā gāravena	1034	
PA_anya-e08_12n:1034_1	viññeyyaṃ viññūhi ñātabbaṃ hoti, tattha ocityavisaye upadesapabhavā paṭhamuccāraṇassa	1034	
PA_anya-e08_12n:1034_2	uppattiṭṭhānabhūtā sujanā sādhujanabhūtā kavipuṅgavā uttamakavayo bhavantīti, pasiddhaocityapadena	1034	
PA_anya-e08_12n:1034_3	yuttattā ettha nāmasaddo pasiddhiyaṃ. Upadesassa pabhavāti ca, pumāno ca te gāvo	1034	
PA_anya-e08_12n:1034_4	ceti ca, kavīnaṃ puṅgavāti ca vākyaṃ.	1034	
PA_anya-e08_12n:1036	Viññātocityavibhavo-	103	
PA_anya-e08_12n:1037	Cityahīnaṃ parihare;	103	
PA_anya-e08_12n:1038	Tato’cityassa sampose,	103	
PA_anya-e08_12n:1039	Rasaposo siyā kate.	103	
PA_anya-e08_12n:1040_0	105. “Viññāta”miccādi. Viññāto avabuddho yathāvuttakavivarapasādā ocityameva vibhavo	1040	
PA_anya-e08_12n:1040_1	sampatti yena so ocityahīnaṃ nāma dūsanaṃ parihare parivajjeyya. Tato tasmā parihārato	1040	
PA_anya-e08_12n:1040_2	hetuto ocityassa sampose suṭṭhu vaḍḍhibhāve vaḍḍhane kate rasassa assāditabbatāsaṅkhātassa	1040	
PA_anya-e08_12n:1040_3	mādhuriyassa samposo siyā bhaveyya.	1040	
PA_anya-e08_12n:1041_0	105. “Viññāte”ccādi. Viññātocityavibhavo tādisakavīnamanuggahena viññātaocityasaṅkhātasampattisamannāgato	1041	
PA_anya-e08_12n:1041_1	kavi ocityahīnaṃ nāma dūsanaṃ parihare nirākareyya, tato dosaparihārato ocityassa	1041	
PA_anya-e08_12n:1041_2	sampose upabrūhane kate sati rasaposo mādhuriyasaṅkhatassa assādetabbassa pūraṇaṃ	1041	
PA_anya-e08_12n:1041_3	siyā bhaveyyāti. Ocityameva vibhavoti ca, viññāto ocityavibhavo yeneti ca, rasassa	1041	
PA_anya-e08_12n:1041_4	poso puṭṭhabhāvo vuddhabhāvo (ka.) posetabbabhāvoti ca vākyaṃ.	1041	
PA_anya-e08_12n:1042	Yathā –	104	
PA_anya-e08_12n:1044	Yo mārasenamāsanna-māsannavijayussavo;	104	
PA_anya-e08_12n:1045	Tiṇāyapi na maññittha, so vo detu jayaṃ jino.	104	
PA_anya-e08_12n:1046_0	106. “Yathe”tyudāharati “yo”iccādi. Vijayo parābhibhavo āsanno vijayo eva ussavo	1046	
PA_anya-e08_12n:1046_1	abbhudayo nippaṭipakkhā pavatti yassa ediso yo āsannaṃ attano samīpamupagataṃ mārasenaṃ	1046	
PA_anya-e08_12n:1046_2	tiṇāyapi na maññittha tiṇampi na maññittha, tiṇatopi hīnaṃ maññittha, so jino māraji	1046	
PA_anya-e08_12n:1046_3	vo tumhākaṃ jayaṃ detūti vidadhātu. Ettha jayāsīsanā “jino”ti accantamucitaṃ, yo	1046	
PA_anya-e08_12n:1046_4	ajini pañcamāreti jino parābhibhavekaraso, tassa paresaṃ vijayappadāne sāmatthiyekayogo	1046	
PA_anya-e08_12n:1046_5	siyāti. “Mārasenamāsannaṃ tiṇāyapi na maññitthā”ti idaṃ panettha atisamucitaṃ yato	1046	
PA_anya-e08_12n:1046_6	samīpamupagatampi tādisaṃ mārasenaṃ tiṇatopi hīnaṃ maññi, tenassa paresaṃ vijayappadānekarasatā visesato yuttāti.	1046	
PA_anya-e08_12n:1047_0	106. Iha satthe sabbattha saṅkhepakkamamicchantopi ācariyo ocityaṃ nāma ādarena saggarūhi	1047	
PA_anya-e08_12n:1047_1	uggaṇhitvā payujjitabbamiccevaṃ vitthārena sisse anusāsitvā idāni ocityahīnapariharaṇatthaṃ	1047	
PA_anya-e08_12n:1047_2	“yo mārasenamāsanne”ccādinā lakkhiyamudāharati. Āsannavijayussavo adūrasattuvijayasaṅkhātaussavo,	1047	
PA_anya-e08_12n:1047_3	atha vā accāsannapaṭipakkhavirahappavattisaṅkhātaabhivuddhiyā samannāgato yo jino	1047	
PA_anya-e08_12n:1047_4	āsannaṃ anekappakārabhiṃsanakarūpena attano samīpamāgataṃ mārasenaṃ mārabalaṃ tiṇāyapi	1047	
PA_anya-e08_12n:1047_5	tiṇalavaṃ katvāpi na maññittha sallakkhaṇaṃ nākāsi, so jino so jitapañcamāro vo tumhākaṃ	1047	
PA_anya-e08_12n:1047_6	jayaṃ detūti. Ettha yo pañcamāre jitattā jino nāma hoti, so parābhibhavane asahāyakiccattā	1047	
PA_anya-e08_12n:1047_7	paresaṃ jayadāne sāmatthiyayuttoti “jayaṃ detū”ti kataṃ jayāsīsanamatiucitaṃ hoti,	1047	
PA_anya-e08_12n:1047_8	jayadāne sāmatthiyasseva posakattā. “Mārasenamāsannaṃ tiṇāyapi na maññitthā”ti idaṃ	1047	
PA_anya-e08_12n:1047_9	vattabbameva natthīti. Evaṃ accantaucitapayogena ocityahīnadoso nirākatoti. Vijayo	1047	
PA_anya-e08_12n:1047_10	eva ussavo, āsanno vijayussavo yasseti viggaho.	10471	
PA_anya-e08_12n:1049	Āraddhakattukammādi-kamātikkamalaṅghane;	104	
PA_anya-e08_12n:1050	Bhaggarītivirodho’yaṃ, gatiṃ na kvāpi vindati.	105	
PA_anya-e08_12n:1051_0	107. “Āraddha”iccādi. Kattā ca kammañca tāni ādīni yesaṃ karaṇādīnaṃ āraddhāni vattuṃ	1051	
PA_anya-e08_12n:1051_1	paṭṭhapitāni kattukammādīni tesaṃ kamo tassa atikkamo pariccāgo tassa laṅghane sati,	1051	
PA_anya-e08_12n:1051_2	vattumāraddhakattukammādikamānatikkameti vuttaṃ hoti. Ayaṃ yathāvutto bhaggarītivirodho	1051	
PA_anya-e08_12n:1051_3	kvāpi katthacipi ṭhāne gatiṃ na vindati patiṭṭhaṃ na labhate.	1051	
PA_anya-e08_12n:1052_0	107. “Āraddhi”ccādi. Āraddhakattukammādikamātikkamalaṅghane vattumāraddhakattukammādīnaṃ	1052	
PA_anya-e08_12n:1052_1	kamapariccāgassātikkame ayaṃ yathāvuttabhaggarītivirodho kvāpi katthacipi ṭhāne gatiṃ	1052	
PA_anya-e08_12n:1052_2	patiṭṭhaṃ na vindati na labhateti. Āraddhāni ca tāni kattukammādīni yesaṃ karaṇādīnaṃ	1052	
PA_anya-e08_12n:1052_3	tesaṃ kamassa atikkamo tassa laṅghananti viggaho.	1052	
PA_anya-e08_12n:1053	Yathā –	105	
PA_anya-e08_12n:1055	Sujanaññāna’mitthīnaṃ, vissāso no’papajjate;	105	
PA_anya-e08_12n:1056	Visassa siṅgino roga-nadīrājakulassa ca.	105	
PA_anya-e08_12n:1058	Bhesajje vihite suddha-buddhādiratanattaye;	105	
PA_anya-e08_12n:1059	Pasāda’mācare niccaṃ, sajjane saguṇepi ca.	105	
PA_anya-e08_12n:1060_0	108-109. Ettha ca “sujana”miccādike “bhesajje”iccādike ca gāthādvaye chaṭṭhiyā, sattamiyā	1060	
PA_anya-e08_12n:1060_1	ca apariccāgena nāttharītiyā bhaṅgo, cakārassekassa katattā na saddarītiyā bhaṅgo.	1060	
PA_anya-e08_12n:1060_2	Bahūnamatthānañhi samuccayatthaṃ vākye eko vā cakāro kātabbo paṭipadaṃ vā.	1060	
PA_anya-e08_12n:1061_0	108. “Sujane”ccādi. Sujanaññānaṃ sajjanehi aññesaṃ dujjanānañca itthīnañca visassa	1061	
PA_anya-e08_12n:1061_1	jīvitaharaṇasamatthassa siṅgino visāṇavato ca roganadīrājakulassa ca vissāso saṃsaggo	1061	
PA_anya-e08_12n:1061_2	na upapajjate kiñcikāle virujjhanato na yujjateti. Ettha āraddhassa chaṭṭhuntakkamassa	1061	
PA_anya-e08_12n:1061_3	sabbattha apariccāgato attharītibhaṅgo ca, yuttaṭṭhāne ekasseva cakārassa yuttattā	1061	
PA_anya-e08_12n:1061_4	saddarītibhaṅgo ca natthi. Casaddassa anekatthasamuccayattā “sujanaññānañcā”tiādimhi	1061	
PA_anya-e08_12n:1061_5	vā, iha vuttaniyāmena avasāne vā, sabbattha vā yojanamarahati.	1061	
PA_anya-e08_12n:1062_0	109. “Bhesajje”ccādigāthāyampi eseva nayo sattamīmattameva viseso. Vihite pathye	1062	
PA_anya-e08_12n:1062_1	bhesajje osadhe ca suddhabuddhādiratanattaye ca sajjane sādhujane ca api punapi saguṇe	1062	
PA_anya-e08_12n:1062_2	vijjamānaguṇe ca pasādaṃ attano cittapasādaṃ niccaṃ satataṃ ācare sappuriso kareyya seveyyāti.	1062	
PA_anya-e08_12n:1063	Sasaṃsayassa yathā –	106	
PA_anya-e08_12n:1065	Munindacandimāloka-	106	
PA_anya-e08_12n:1066	Rasalolavilocano;	106	
PA_anya-e08_12n:1067	Jano’vakkantapantho’va,	106	
PA_anya-e08_12n:1068	Raṃsidassanapīṇito.	106	
PA_anya-e08_12n:1069	110. “Muninde”ccādi. Ettha raṃsisaddo sasaṃsayaṃ pariharati.	106	
PA_anya-e08_12n:1070_0	110. Sasaṃsayaparihāralakkhiyabhūtā “munindi”ccādigāthā anantaraparicchede vuttatthāva.	1070	
PA_anya-e08_12n:1070_1	Raṃsisaddoyeva hi viseso, ettha raṃsisaddena suṇantānaṃ uppajjamānasaṃsayena sasaṃsayabhūtaṃ bandhadosamohatīti.	1070	
PA_anya-e08_12n:1072	Saṃsayāyeva yaṃ kiñci, yadi kīḷādihetunā;	107	
PA_anya-e08_12n:1073	Payujjate na doso’va, sasaṃsayasamappito.	107	
PA_anya-e08_12n:1074	111. “Saṃsaye”ccādi. Kīḷādīti ādisaddena ākiṇṇasammantanādiṃ saṅgaṇhāti, kīḷādihetunā yaṃ kiñci saṃsayāyeva yadi payujjateti sambandho.	107	
PA_anya-e08_12n:1075_0	111. “Saṃsayāyeve”ccādi. Kīḷādihetunā kīḷāsambādhasammantanādikāraṇena yaṃ kiñci	1075	
PA_anya-e08_12n:1075_1	saṃsayuppādanasamatthaṃ yaṃ kiñci padaṃ saṃsayāya eva sotūnaṃ uppajjamānasaṃsayatthameva	1075	
PA_anya-e08_12n:1075_2	yadi payujjate tasmiṃ bandhane vattārehi payujjate ce, sasaṃsayasamappito sasaṃsayadosasahito	1075	
PA_anya-e08_12n:1075_3	bandho na dosova aduṭṭhovāti. Sasaṃsayena samappitoti viggaho.	1075	
PA_anya-e08_12n:1076	Yathā –	107	
PA_anya-e08_12n:1078	Yāte dutiyaṃnilayaṃ, gurumhi sakagehato;	107	
PA_anya-e08_12n:1079	Pāpuṇeyyāma niyataṃ, sukha’majjhayanādinā.	107	
PA_anya-e08_12n:1080_0	112. “Yāte”ccādi. Gurumhi ajjhāpake sakagehato attano mūlanilayato dutiyaṃ nilayaṃ	1080	
PA_anya-e08_12n:1080_1	dutiyaṃ gharaṃ yāte sati niyatamekantamajjhayanādinā sukhaṃ pāpuṇeyyāmāti ayamanicchitattho.	1080	
PA_anya-e08_12n:1080_2	Gurumhi surācariye suraccācariye (ka.) sakagehato attano jātarāsito dutiyaṃ nilayaṃ	1080	
PA_anya-e08_12n:1080_3	dutiyaṃ rāsiṃ yāte sati niyatamajjhayanādinā sukhaṃ pāpuṇeyyāmāti ayamettha icchitattho.	1080	
PA_anya-e08_12n:1081_0	112. “Yāte”ccādi. Gurumhi ācariye sakagehato attano vāsāgārato dutiyaṃ nilayaṃ dutiyaṃ	1081	
PA_anya-e08_12n:1081_1	gharaṃyāte sati, ayamanicchitattho. Gurumhi surācariye sakagehato attano jātarāsito	1081	
PA_anya-e08_12n:1081_2	dutiyaṃ nilayaṃ dutiyaṃ rāsiṃ yāte gate sati anukūlattā niyatamekantena ajjhayanādinā	1081	
PA_anya-e08_12n:1081_3	uggahaṇādinā sukhaṃ mānasikasukhaṃ, no ce sukhakāraṇaṃ ganthaparisamattiṃ pāpuṇeyyāmāti.	1081	
PA_anya-e08_12n:1081_4	Ubhayapakkhassāpi aparatthe attho sādhāraṇo hoti. Ettha ajjhayanasaddasannidhānena	1081	
PA_anya-e08_12n:1081_5	payuttagurusaddassa ācariyatthavācakattepi icchitatthagopanatthaṃ payuttattā aduṭṭhoti.	1081	
PA_anya-e08_12n:1083	Subhagā bhaginī sā’yaṃ, etassi’ccevamādikaṃ;	108	
PA_anya-e08_12n:1084	Na “gāmma”miti niddiṭṭhaṃ, kavīhi sakalehipi.	108	
PA_anya-e08_12n:1085	113. “Subhagā”iccādi. Iccevamādikaṃ bhaginīiccevamādikaṃ.	108	
PA_anya-e08_12n:1086_0	113. “Subhage”ccādi. Etassa purisassa sā ayaṃ bhaginī subhagā sundarāti iccevamādikaṃ	1086	
PA_anya-e08_12n:1086_1	sakalehi kavīhi api na gāmmamiti gāmmadosena na duṭṭhamiti niddiṭṭhanti. Subhaṃ sundarabhāvaṃ	1086	
PA_anya-e08_12n:1086_2	gatāti “subhagā”ti aggahetvā bahubbīhisamāse kate labbhamānatthassa asabbhabhāvepi	1086	
PA_anya-e08_12n:1086_3	kavīnaṃ cittakhedaṃ na janetīti adhippāyo. Iti evaṃ ayaṃ pakāro ādi assa īdisassa vākyassāti vākyaṃ.	1086	
PA_anya-e08_12n:1088	Duṭṭhālaṅkāravigame, sobhanālaṅkatikkamo;	108	
PA_anya-e08_12n:1089	Alaṅkāraparicchede, āvibhāvaṃ gamissati.	108	
PA_anya-e08_12n:1090	114. “Duṭṭha”iccādi. Duṭṭhālaṅkārassa dosadūsitassa alaṅkārassa vigame apagame sati.	109	
PA_anya-e08_12n:1091_0	114. “Duṭṭhi”ccādi. Duṭṭhālaṅkāravigame dosaduṭṭhassa alaṅkārassa apagame sati sobhanālaṅkatikkamo	1091	
PA_anya-e08_12n:1091_1	pasatthānamalaṅkārānaṃ pavattiākāro alaṅkāraparicchede alaṅkārapakāsakattā tannāmake	1091	
PA_anya-e08_12n:1091_2	paricchede āvibhāvaṃ pakāsattaṃ gamissati pāpuṇissatīti. Paricchijjatīti paricchedo.	1091	
PA_anya-e08_12n:1091_3	Alaṅkārapakāsakattā tadatthena alaṅkāro ca so paricchedo ceti viggaho.	1091	
PA_anya-e08_12n:1093	Dose parīharitumesa varo’padeso,	109	
PA_anya-e08_12n:1094	Satthantarānusaraṇena kato mayevaṃ;	109	
PA_anya-e08_12n:1095	Viññāyi’maṃ guruvarāna’dhikappasādā,	109	
PA_anya-e08_12n:1096	Dose paraṃ parihareyya yasobhilāsī.	109	
PA_anya-e08_12n:1097	Iti saṅgharakkhitamahāsāmipādaviracite	109	
PA_anya-e08_12n:1098	Subodhālaṅkāre	109	
PA_anya-e08_12n:1099	Dosaparihārāvabodho nāma	109	
PA_anya-e08_12n:1100	Dutiyo paricchedo.	110	
PA_anya-e08_12n:1101_0	115. “Dose”iccādi. Dose yathāvutte padadosādike pariharituṃ pariccajituṃ eso varo	1101	
PA_anya-e08_12n:1101_1	uttamo upadeso satthantarānaṃ bahūnaṃ anusaraṇena anugamena anupagamena (ka.) mayā	1101	
PA_anya-e08_12n:1101_2	evaṃ kato nipphādito, imaṃ upadesaṃ guruvarānaṃ adhikappasādā mahatā pasādena na	1101	
PA_anya-e08_12n:1101_3	appakena, tathāvidhena tādisassa mahato atthassa apasijjhanato, viññāya jānitvā ādarato	1101	
PA_anya-e08_12n:1101_4	kareyya dose yathāvutte dose yaso parisuddhabandhanaṃ kriyālakkhaṇato ekantena kittihetuttā,	1101	
PA_anya-e08_12n:1101_5	taṃsabbhāvā kitti vā, taṃ abhilasati sīleneti yasobhilāsī paraṃ accantameva parihareyya dūrato kareyya.	1101	
PA_anya-e08_12n:1102	Iti subodhālaṅkāre mahāsāmināmikāyaṃ ṭīkāyaṃ	110	
PA_anya-e08_12n:1103	Dosaparihārāvabodhaparicchedo dutiyo.	110	
PA_anya-e08_12n:1104_0	115. “Dose”ccādi. Dose yathāvuttapadadosādike pariharitumapanetuṃ varo uttamo eso	1104	
PA_anya-e08_12n:1104_1	upadeso satthantarānusaraṇena bahūnaṃ bāhirasatthānaṃ anussatiyā mayā evaṃ anantaruddiṭṭhakkamena	1104	
PA_anya-e08_12n:1104_2	kato viracito, imaṃ upadesaṃ guruvarānaṃ adhikappasādā adhikappasādena viññāya sabhāvato	1104	
PA_anya-e08_12n:1104_3	ñatvā yasobhilāsī yasapaṭilābhakāraṇattā kāraṇe kāriyopacārena dosāpagamena parisuddhabandhanaṃ	1104	
PA_anya-e08_12n:1104_4	vā tādisabandhanahetu uppajjamānakittiṃ vā icchanto paññavā dose yathāvuttadose paraṃ	1104	
PA_anya-e08_12n:1104_5	atisayena parihareyya dūrato kareyyāti. Ettha pubbaddhena dosaparihāraparicchedassa	1104	
PA_anya-e08_12n:1104_6	pasatthabhāvo dassito, aparaddhena sissajanānusāsanaṃ dassitaṃ hoti. Tathā pubbaddhena	1104	
PA_anya-e08_12n:1104_7	karuṇāpubbaṅgamapaññākiccaṃ dassitaṃ, aparaddhena paññāpubbaṅgamakaruṇākiccaṃ dassitaṃ.	1104	
PA_anya-e08_12n:1104_8	Tathā pubbaddhena attahitasampatti, aparaddhena parahitasampatti dassitāti. Evamanekākāradīpikāya	1104	
PA_anya-e08_12n:1104_9	imāya gāthāya paricchedaṃ nigameti. Aññe satthā satthantarā, antarasaddo hi aññasaddapariyāyo.	1104	
PA_anya-e08_12n:1104_10	Yathā “gāmantaraṃ na gaccheyyā”ti. Yasaṃ abhilasati sīlenāti vākyaṃ.	11041	
PA_anya-e08_12n:1105	Iti subodhālaṅkāranissaye	110	
PA_anya-e08_12n:1106	Dutiyo paricchedo.	110	
PA_anya-e08_12n:1107	3. Guṇāvabodhapariccheda	110	
PA_anya-e08_12n:1108	Anusandhivaṇṇanā	110	
PA_anya-e08_12n:1110	Sambhavanti guṇā yasmā,	111	
PA_anya-e08_12n:1111	Dosāne’va’matikkame;	111	
PA_anya-e08_12n:1112	Dassessaṃ te tato dāni,	111	
PA_anya-e08_12n:1113	Sadde sambhūsayanti ye.	111	
PA_anya-e08_12n:1114_0	116. Evaṃ dosaparihāropadesaṃ dassetvā idāni dosaparihārā samupagataguṇaṃ upadassitumadhikāraṃ	1114	
PA_anya-e08_12n:1114_1	viracayanto āha “sambhavanti”iccādi. Dosānaṃ yathāvuttānaṃ padadosādīnaṃ evaṃ yathāvuttanayena	1114	
PA_anya-e08_12n:1114_2	atikkame sati guṇā dhammā saddālaṅkārasabhāvā pasādādayo yasmā kāraṇā sambhavanti	1114	
PA_anya-e08_12n:1114_3	sijjhanti, tañca “pasādo kiliṭṭhādīnaṃ vajjanā sambhavatī”tyādinā yathāyogaṃ viññeyyaṃ,	1114	
PA_anya-e08_12n:1114_4	tato tasmā kāraṇā ye guṇā sadde sambhūsayanti alaṅkaronti, te saddālaṅkārasaṅkhāte	1114	
PA_anya-e08_12n:1114_5	guṇe idāni dassessaṃ upadisissāmi.	1114	
PA_anya-e08_12n:1115_0	116. Evaṃ dosaparihārapavesopāyaṃ dassetvā idāni yathāvuttadosānaṃ parihārena “bandhanissitaguṇā	1115	
PA_anya-e08_12n:1115_1	ete”ti dassetuṃ pubbāparaparicchedānaṃ sambandhaṃ ghaṭento “sambhavanti”ccādigāthamāha.	1115	
PA_anya-e08_12n:1115_2	Dosānaṃ niddiṭṭhapadadosādīnaṃ evaṃ anantaraparicchede niddiṭṭhakkamena atikkame	1115	
PA_anya-e08_12n:1115_3	sati guṇā pasādādisaddālaṅkārasaṅkhātā pasādādayo saddadhammā yasmā sambhavanti,	1115	
PA_anya-e08_12n:1115_4	tato ye saddadhammā sadde sambhūsayanti sajjanti, te saddadhamme dassessaṃ pakāsissāmīti.	1115	
PA_anya-e08_12n:1115_5	Ettha kiliṭṭhadosabyākiṇṇadosaparihārehi pasādālaṅkāro sijjhati, sesāpi yathālābhato ñātabbā.	1115	
PA_anya-e08_12n:1116	Saddālaṅkārauddesavaṇṇanā	111	
PA_anya-e08_12n:1118	Pasādo’jo madhuratā,	111	
PA_anya-e08_12n:1119	Samatā sukhumālatā;	111	
PA_anya-e08_12n:1120	Sileso’dāratā kanti,	112	
PA_anya-e08_12n:1121	Atthabyattisamādhayo.	112	
PA_anya-e08_12n:1122_0	117. Idāni te vibhajati “pasādo”iccādinā pasatthi pasādo pakāsatthatā, ojo samāsavuttibāhullaṃ	1122	
PA_anya-e08_12n:1122_1	atthapāriṇatyañca, madhuratā saddānaṃ rasavantatā, samatā pajjāpekkhāya catunnaṃ	1122	
PA_anya-e08_12n:1122_2	pādānamekajātiyasambandhatā, gajjāpekkhāya tu padānaṃ, sukhumālatā apharusakkharabāhullaṃ,	1122	
PA_anya-e08_12n:1122_3	silesanaṃ sileso bandhagāravaṃ, udāratā ukkaṃsatā kenaci atthena sanāthatā visiṭṭhavisesanayuttatā	1122	
PA_anya-e08_12n:1122_4	ca, kanti sabbalokamanoharatā, atthabyatti siddhena ñāyena vā abhidheyyassa gahaṇaṃ,	1122	
PA_anya-e08_12n:1122_5	samādhi lokappatītyanusāriamukhyatthatā, tesu ojaudāratā saddatthaguṇā, samādhi atthaguṇo,	1122	
PA_anya-e08_12n:1122_6	atthānugāmittā ettha saddānaṃ, aññe tu saddaguṇāva.	1122	
PA_anya-e08_12n:1123_0	117. Idāni “pasādojo”iccādinā te saddālaṅkāre kamena vibhajituṃ uddisati. Pasādo	1123	
PA_anya-e08_12n:1123_1	pasannaphaḷikāvali attani āvunitarattakambalasuttamiva saddānaṃ atthassa pasādanasaṅkhāto	1123	
PA_anya-e08_12n:1123_2	pasādālaṅkāro ca, ojo samāsavuttibāhulyaatthapāriṇatyasaṅkhato saddatthānaṃ guṇo	1123	
PA_anya-e08_12n:1123_3	ca, madhuratā saddānaṃ rasavantabhāvasaṅkhātakaṇṇamadhuratā ca, samatā pajje pādassa	1123	
PA_anya-e08_12n:1123_4	sutito sadisatā ca, gajje padānaṃ tatheva sadisatāti evaṃ pādānaṃ padānañca tulyaguṇatā	1123	
PA_anya-e08_12n:1123_5	ca, sukhumālatā vaṇṇānaṃ atipharusaatisithilabhāvaṃ vinā samappamāṇamuduguṇo ca,	1123	
PA_anya-e08_12n:1123_6	sileso ṭhānakaraṇādisambhūtasabhāgavaṇṇasutīhi acchiddaguruguṇo ca, udāratā ukkaṭṭhena	1123	
PA_anya-e08_12n:1123_7	kenaci atthena bandhassa sajjitabhāvo ca, visiṭṭhavisesanapadena yuttatā ca, kanti	1123	
PA_anya-e08_12n:1123_8	sabbesaṃ piyaguṇatā ca, atthabyatti icchitatthassa siddhena vā nyāyena vā supākaṭabhāvo	1123	
PA_anya-e08_12n:1123_9	ca, samādhayo lokappatītianatikkantaaññadhammāropanena amukhyatthatā cāti ime saddatthaguṇā	1123	
PA_anya-e08_12n:1123_10	dasa honti. “Samādhayo”ti tasseva bahuttaṃ dīpeti, imesu dasasu ojodāratāti dve saddatthaguṇā,	11231	
PA_anya-e08_12n:1123_11	samādhi atthaguṇo pariyāyena tadatthajotakasaddaguṇopi, sesā satta saddaguṇā eva,	11231	
PA_anya-e08_12n:1123_12	ete sabbepi alaṅkaronti bandhamanenāti vākyena alaṅkārā nāma.	11231	
PA_anya-e08_12n:1124	Saddālaṅkārapayojanavaṇṇanā	112	
PA_anya-e08_12n:1126	Guṇehe’tehi sampanno, bandho kavimanoharo;	112	
PA_anya-e08_12n:1127	Sampādayati kattūnaṃ, kittimaccantanimmalaṃ.	112	
PA_anya-e08_12n:1128_0	118. “Guṇehi”ccādi. Etehiyeva vuttehi dasahi guṇehi dhammehi saddālaṅkārasabbhāvehi	1128	
PA_anya-e08_12n:1128_1	sampanno yutto samiddho vā kavīnaṃ mano harati savase vattetīti kavimanoharo kavihadayahilādakārī	1128	
PA_anya-e08_12n:1128_2	bandho kattūnaṃ bandhantānaṃ kavīnaṃ accantanimmalaṃ atisayaparisuddhaṃ aguṇalesenāpa’nālimpattā	1128	
PA_anya-e08_12n:1128_3	kittiṃ guṇaghosaṃ sampādayati nipphādeti.	1128	
PA_anya-e08_12n:1129_0	118. “Guṇe”ccādi. Etehi guṇehi imehi saddālaṅkārasaṅkhātadasavidhasaddadhammehi sampanno	1129	
PA_anya-e08_12n:1129_1	samannāgato samiddho vā bandho pajjādibandho kavimanoharo attano niravajjattā kavīnaṃ	1129	
PA_anya-e08_12n:1129_2	cittaṃ pīṇento kattūnaṃ racayantānaṃ accantanimmalaṃ appakadosenāpi asammissattā	1129	
PA_anya-e08_12n:1129_3	atiparisuddhaṃ kittiṃ bandhanavisayabhūtayasorāsiṃ sampādayati nipphādetīti. Iminā	1129	
PA_anya-e08_12n:1129_4	kāraṇena bandhassa yathāvuttadasavidhaguṇapariggaho saussāhaṃ kātabboti adhippāyo.	1129	
PA_anya-e08_12n:1129_5	Mano haratīti manoharo, kavīnaṃ manoharo kavimanoharoti viggaho.	1129	
PA_anya-e08_12n:1130	Saddālaṅkāraniddesavaṇṇanā	113	
PA_anya-e08_12n:1132	Adūrāhitasambandha-subhagā yā padāvali;	113	
PA_anya-e08_12n:1133	Supasiddhābhidheyyā’yaṃ, pasādaṃ janaye yathā.	113	
PA_anya-e08_12n:1134_0	119. Idāni yathoddesānamesaṃ niddesaṃ sodāharaṇaṃ karonto āha “adūra”iccādi. Adūre	1134	
PA_anya-e08_12n:1134_1	āsanne adūrena vā adūrāhitakriyākattukammādipadavasena āhito ṭhapito kato sambandho	1134	
PA_anya-e08_12n:1134_2	anvayo, tena subhagā manoharā supasiddho suppakāso sugammo abhidheyyo attho yassā	1134	
PA_anya-e08_12n:1134_3	sāti tathā, na tu bhāvattho tassa sabhāvagambhīrattā. Vuttañhi –	1134	
PA_anya-e08_12n:1135	“Kavīna’dhippāya’masaddagocaraṃ,	113	
PA_anya-e08_12n:1136	Pade phurantaṃ mudukamhi kevalaṃ;	113	
PA_anya-e08_12n:1137	Visanti bhāvāvagamā katassamā,	113	
PA_anya-e08_12n:1138	Pakāsayantyā’katiyo tu tādisā”ti.	113	
PA_anya-e08_12n:1139	Tādisā yā padāvali padapanti ayaṃ pasādaṃ tannāmakaṃ guṇaṃ janaye uppādayati. Yathāti tamudāharati.	113	
PA_anya-e08_12n:1140_0	119. Idāni uddesakkamena etesaṃ saddālaṅkārādīnaṃ niddesaṃ sodāharaṇaṃ dassento āha	1140	
PA_anya-e08_12n:1140_1	“adūrāhite”ccādi. Adūre āsannapadese tadupacārena āsanne vā āhito kriyāya, laddhakriyāyogakattukammādipadānaṃ	1140	
PA_anya-e08_12n:1140_2	vasena ca kato, no ce vinyāsavasena ṭhapito vā sambandho icchitatthapatītikkamena	1140	
PA_anya-e08_12n:1140_3	aññamaññāpekkhalakkhaṇakriyākārakayogo tena subhagā manoharā, supasiddho pasiddhatthavisaye	1140	
PA_anya-e08_12n:1140_4	saddapayogato atipākaṭo abhidheyyo saddattho yassā sā ayaṃ padāvali padapanti pasādaṃ	1140	
PA_anya-e08_12n:1140_5	pasādanāmakaṃ guṇaṃ janaye uppādayati. Yathāti lakkhiyaṃ dasseti. Adūre āhitoti vā,	1140	
PA_anya-e08_12n:1140_6	upacaritattā adūro ca so āhito cāti vā, so ca so sambandho ceti ca, tena subhagāti	1140	
PA_anya-e08_12n:1140_7	ca, su atisayena pasiddhoti ca, so abhidheyyo asseti ca vākyaṃ. Ettha supasiddho	1140	
PA_anya-e08_12n:1140_8	nāma saddattho, adhippāyattho pana pakatigambhīro. Vuttañhi –	1140	
PA_anya-e08_12n:1141	“Kavīna’dhippāya’masaddagocaraṃ,	114	
PA_anya-e08_12n:1142	Pade phurantaṃ mudukamhi kevalaṃ;	114	
PA_anya-e08_12n:1143	Visanti bhāvāvagamā katassamā,	114	
PA_anya-e08_12n:1144	Pakāsayantyā’katiyo tu tādisā”ti.	114	
PA_anya-e08_12n:1145_0	Tassattho – asaddagocaraṃ saddassa avisayaṃ hutvā mudukamhi pade kevalaṃ visuṃ phurantaṃ	1145	
PA_anya-e08_12n:1145_1	cāpentaṃ kavīnadhippāyaṃ kavīnamajjhāsayaṃ katassamā saddatthavisaye kataparicayā	1145	
PA_anya-e08_12n:1145_2	paṇḍitā bhāvāvagamā padatthāvabodhena visanti pavisanti, tādisā ākatiyo tu saddasaddatthānaṃ	1145	
PA_anya-e08_12n:1145_3	ākārā pakāsayanti adhippāyatthaṃ jotentīti.	1145	
PA_anya-e08_12n:1147	Alaṅkarontā vadanaṃ, munino’dhararaṃsiyo;	114	
PA_anya-e08_12n:1148	Sobhante’ruṇaraṃsī’va, sampatantā’mbujodare.	114	
PA_anya-e08_12n:1149_0	120. “Alaṅkarontā”iccādi. Munino sammāsambuddhassa vadanaṃ sabhāvamadhurapakatimukhaṃ	1149	
PA_anya-e08_12n:1149_1	alaṅkarontā sajjantā sobhayamānā adharānaṃ raṃsiyo supakkabimbaphalopamaoṭṭhayugaḷavinissaṭabahutarakanticchitābhā	1149	
PA_anya-e08_12n:1149_2	muninoti viññāyati sutattā. Ambujodare tā kālopanatapupphakāsaramaṇīye padumabbhantare	1149	
PA_anya-e08_12n:1149_3	sampatantā pavattamānā aruṇaraṃsīva bālasūriyaraṃsiyo viya sobhante virājanti.	1149	
PA_anya-e08_12n:1150_0	120. “Alaṅkaronte”ccādi. Munino vadanaṃ pakatisundaramukhaṃ alaṅkarontā sajjantā	1150	
PA_anya-e08_12n:1150_1	adhararaṃsiyo tasseva munino oṭṭhadvayato nikkhantakantisamūhā ambujodare vikasanānurūpakālābhimukhe	1150	
PA_anya-e08_12n:1150_2	padumagabbhe upaḍḍhavikasiteti vuttaṃ hoti. Sampatantā pavattamānā aruṇaraṃsī iva	1150	
PA_anya-e08_12n:1150_3	bālasūriyaraṃsīva sobhante dibbantīti. Ettha adūrasambandhaṃ pasiddhatthañca nissāya	1150	
PA_anya-e08_12n:1150_4	pasādaguṇo pākaṭo. Adhararaṃsīnaṃ munisambandho sutānumitasambandhesu sutasambandhassa	1150	
PA_anya-e08_12n:1150_5	balavattā sutānumitesu sutasambandho balavā (paribhāsendusere 112), kākakkhigoḷakanayena	1150	
PA_anya-e08_12n:1150_6	vā labbhatīti. Adhare raṃsīti ca, ambujassa udaranti ca vākyaṃ.	1150	
PA_anya-e08_12n:1152	Ojo samāsabāhulya-	115	
PA_anya-e08_12n:1153	Meso gajjassa jīvitaṃ;	115	
PA_anya-e08_12n:1154	Pajjepya’nākulo so’yaṃ,	115	
PA_anya-e08_12n:1155	Kanto kāmīyate yathā.	115	
PA_anya-e08_12n:1156_0	121. “Ojo”iccādi. Samāsassa ekatthavuttiyā bāhulyaṃ bhiyyobhāvo ityanuvaditvā puna	1156	
PA_anya-e08_12n:1156_1	ojo vidhīyate, eso ojo samāsabāhullalakkhaṇo gajjassa vuttirūpassa jīvitaṃ hadayaṃ	1156	
PA_anya-e08_12n:1156_2	sāraṃ tappadhānattā gajjassa, na pajjassa, soyaṃ ojo anākulo agahano atoyeva kanto	1156	
PA_anya-e08_12n:1156_3	hadayaṅgamo, pajjepi na kevalaṃ gajje kāmīyate payujjate. Yathetyudāharati.	1156	
PA_anya-e08_12n:1157_0	121. Idāni ojaguṇaṃ dasseti “ojo”ccādinā. Ojo nāma samāsabāhulyaṃ bhinnatthesu pavattasaddānaṃ	1157	
PA_anya-e08_12n:1157_1	ekatthapavattilakkhaṇassa samāsassa bahulatā, eso ojo gajjassa gajjabandhassa jīvitaṃ	1157	
PA_anya-e08_12n:1157_2	hadayaṃ, jīvitasīsena hadayasaṅkhataṃ cittaṃ vuttanti veditabbaṃ. So ayaṃ ojo anākulo	1157	
PA_anya-e08_12n:1157_3	nibyākulo kanto tatoyeva viññūnaṃ piyabhūto pajjepi pajjabandhepi kāmīyate kavīhi	1157	
PA_anya-e08_12n:1157_4	payujjateti. Bahulassa bhāvo bāhulyaṃ, samāsassa bāhulyanti viggaho. Gajjabandhādhikārassābhāvā	1157	
PA_anya-e08_12n:1157_5	pajjavisayassa ojaguṇassa lakkhiyaṃ dasseti “yathe”ccādinā.	1157	
PA_anya-e08_12n:1159	Munindamandasañjāta-hāsacandanalimpitā;	115	
PA_anya-e08_12n:1160	Pallavā dhavalā tasse-vekonā’dharapallavo.	116	
PA_anya-e08_12n:1161_0	122. “Muninda”iccādi. Munindassa mandaṃ īsakaṃ sañjāto pavatto taṃsabhāvattā bhagavato	1161	
PA_anya-e08_12n:1161_1	hāsassa yasassa (ka.) hāso hasitaṃ sova candanamiva candanaṃ dhavalattarūpattā, tena	1161	
PA_anya-e08_12n:1161_2	limpitā upadehitā pallavā sabbāni kilasayāni “idameve”ti niyamābhāvato, dhavalā pakativaṇṇapariccāgena	1161	
PA_anya-e08_12n:1161_3	sukkā ahesuṃ gāhāpitattā saguṇassa tādisavisiṭṭhassa paṭilābhato, evaṃ santepi tassa	1161	
PA_anya-e08_12n:1161_4	munindasseva eko aññassa tādisassābhāvā adharapallavo na dhavalo dhavalo nāhosi.	1161	
PA_anya-e08_12n:1161_5	Accāsannadesiyopi bahumantabbo’ya’massānubhāvoti.	1161	
PA_anya-e08_12n:1162	“Pemāvabandhahadaye sadaye jinasmiṃ,	116	
PA_anya-e08_12n:1163	Tasmiṃ nu kiṃ kumatayo bhavatha’ppasannā;	116	
PA_anya-e08_12n:1164	Kiṃ tena vo na vihitaṃ hita’muggadugga-	116	
PA_anya-e08_12n:1165	Saṃsārasāgarasamuttaraṇāvasānaṃ”.	116	
PA_anya-e08_12n:1166_0	Iccaparamudāharaṇaṃ. Evametādiso anākulo kanto ojo jānitabboti. Nanu ca ya-tasaddānaṃ	1166	
PA_anya-e08_12n:1166_1	nicco sambandho, tasmā kathaṃ “tasseveko nādharapallavo”ti ettha yasaddābhāvoti?	1166	
PA_anya-e08_12n:1166_2	Saccaṃ, kintu pakkantavisayo, tathā pasiddhavisayo, anubhūtavisayo ca tasaddo yasaddaṃ nāpekkhate. Yathā –	1166	
PA_anya-e08_12n:1167	“Savāsane kilese so, eko sabbe nighātiya;	116	
PA_anya-e08_12n:1168	Ahu susuddhasantāno, pūjānañca sadāraho”.	116	
PA_anya-e08_12n:1169	Iccādi. Ettha buddho “buddhānussatimādito”ti pakkanto.	116	
PA_anya-e08_12n:1170	Pasiddhavisayo yathā –	117	
PA_anya-e08_12n:1171	“Aggiṃ pakkhanda’ atha vā, ‘pabbataggā pate’ti vā;	117	
PA_anya-e08_12n:1172	Yadi vakkhati kattabbaṃ, ñātakārīhi so jino”.	117	
PA_anya-e08_12n:1173	Iccādi.	117	
PA_anya-e08_12n:1174	Anubhūtavisayo yathā –	117	
PA_anya-e08_12n:1175	“Atītaṃ nānusocāmi, nappajappāma’nāgataṃ;	117	
PA_anya-e08_12n:1176	Paccuppannena yāpemi, tena vaṇṇo pasīdati”.	117	
PA_anya-e08_12n:1177	Iccādi.	117	
PA_anya-e08_12n:1178	Yasaddo tuttaravākyaṭṭho pubbavākye tasaddameva gamayati. Yathā –	117	
PA_anya-e08_12n:1179	“Bodhiṃ namāmi natibhājanamaccuḷāraṃ,	117	
PA_anya-e08_12n:1180	Puññākaraṃ bhuvanamaṇḍalasotthibhūtaṃ;	118	
PA_anya-e08_12n:1181	Yo cakkhusotasatigocarataṃ sameto,	118	
PA_anya-e08_12n:1182	Dosāridappamathane’karaso budhānaṃ”.	118	
PA_anya-e08_12n:1183	Iccādi.	118	
PA_anya-e08_12n:1184	Pubbavākyopātto tu yasaddo uttaravākyetasaddopādānaṃ vinā sākaṅkhe vākyassa ūnattaṃ janeti. Ettha pakkantavisayo tasaddo.	118	
PA_anya-e08_12n:1185_0	122. Munindassa mandaṃ īsakaṃ sañjāto pavatto hāsoyeva sitaṃ candanacuṇṇamiva tena	1185	
PA_anya-e08_12n:1185_1	limpitā ālepitā pallavā rukkhalatādīnaṃ pakatirattāni kisalayāni dhavalā saguṇapariccāgena	1185	
PA_anya-e08_12n:1185_2	setā ahesuṃ, tathāpi tasseva tathāgatassa eko atulo asahāyo vā adharapallavo dantāvaraṇasaṅkhātapallavo	1185	
PA_anya-e08_12n:1185_3	na raṃsisaṃsaṭṭhopi samīpaṭṭhopi dhavalo seto nāhosi. Evamettha agahanasamāsabāhulyaṃ dīpitaṃ hoti.	1185	
PA_anya-e08_12n:1186	“Pemāvabandhahadaye sadaye jinasmiṃ,	118	
PA_anya-e08_12n:1187	Tasmiṃ nu kiṃ kumatayo bhavatha’ppasannā;	118	
PA_anya-e08_12n:1188	Kiṃ tena vo na vihitaṃ hita’muggadugga-	118	
PA_anya-e08_12n:1189	Saṃsārasāgarasamuttaraṇāvasāna”nti.	118	
PA_anya-e08_12n:1190_0	Aparamudāharaṇaṃ. Tassattho – kumatayo he aññāṇā! Pemāvabandhahadaye sabbesu tumhesu	1190	
PA_anya-e08_12n:1190_1	niccaṃ pavattitadaḷhapemānubandhacitte sadaye tatoyeva dayāsahite tasmiṃ jinasmiṃ	1190	
PA_anya-e08_12n:1190_2	visayabhūte kiṃ nu kasmā appasannā bhavatha, tathā hi vo tumhākaṃ tena jinena uggo	1190	
PA_anya-e08_12n:1190_3	dāruṇo ca, duggo gantumasakkuṇeyyo ca, soyeva saṃsārasāgaro tassa samuttaraṇaṃ pariyantappattiyeva	1190	
PA_anya-e08_12n:1190_4	avasānaṃ yassa taṃ na vihitaṃ akataṃ hitaṃ vuddhi nāma kiṃ hoti, na hoteva. Etthāpi	1190	
PA_anya-e08_12n:1190_5	samāsassa pākaṭattā ojo guṇo kanto hotīti.	1190	
PA_anya-e08_12n:1191_0	Nanu ya-tasaddānaṃ niccasambandhoti kathaṃ “tasseveko”ti ca “tasmiṃ nu kiṃ kumatayo”ti	1191	
PA_anya-e08_12n:1191_1	ca iccādīsu heṭṭhā vuttayasaddo natthīti? Saccaṃ, tathāpi pakkantatthavisayo, pasiddhatthavisayo,	1191	
PA_anya-e08_12n:1191_2	anubhūtatthavisayo vā tasaddo yasaddaṃ nāpekkhati. Tathā hi –	1191	
PA_anya-e08_12n:1192	“Savāsane kilese so, eko sabbe nighātiya;	119	
PA_anya-e08_12n:1193	Ahu susuddhasantāno, pūjānañca sadāraho”ti.	119	
PA_anya-e08_12n:1194	Evamādīsu “so”ti niddiṭṭhatasaddo “buddhānussatimādito”ti ettha atītena buddhasaddena vacanīyavisayo hoti.	119	
PA_anya-e08_12n:1195	“Aggiṃ pakkhanda’ athavā, ‘pabbataggā pate’ti vā;	119	
PA_anya-e08_12n:1196	Yadi vakkhati kattabbaṃ, ñātakārīhi so jino”ti.	119	
PA_anya-e08_12n:1197	Evamādīsu tasaddo ñātakārīhi kattabbattā pasiddhabuddhapadatthavisayo.	119	
PA_anya-e08_12n:1198	“Atītaṃ nānusocāmi, nappajappāma’nāgataṃ;	119	
PA_anya-e08_12n:1199	Paccuppannena yāpemi, tena vaṇṇo pasīdatī”ti.	119	
PA_anya-e08_12n:1200_0	Evamādīsu tasaddo ananusocananappajappanayāpanasaṅkhātavijānanavasena anubhūtatthavisayo,	1200	
PA_anya-e08_12n:1200_1	tasmā tīsupi ṭhānesu tasaddo yasaddaṃ nāpekkhate. Ettha pana pakkantavisayo tasaddo	1200	
PA_anya-e08_12n:1200_2	adhippeto. Apica uttaravākye ṭhito yasaddo pubbavākye tasadde asatipi tameva dīpeti. Tathā hi –	1200	
PA_anya-e08_12n:1201	Bodhiṃ namāmi natibhājanamaccuḷāraṃ,	120	
PA_anya-e08_12n:1202	Puññākaraṃ bhuvanamaṇḍalasotthibhūtaṃ;	120	
PA_anya-e08_12n:1203	Yo cakkhusotasatigocarataṃ sameto,	120	
PA_anya-e08_12n:1204	Dosāridappamathane’karaso budhānanti.	120	
PA_anya-e08_12n:1205_0	Yo budhānaṃ cakkhusotasatīnaṃ gocarataṃ visayabhāvaṃ sameto patto, tesaṃyeva dosārīnaṃ	1205	
PA_anya-e08_12n:1205_1	kilesapaccatthikānaṃ dappamathane dappamaddane ekaraso padhānakicco samiddhivanto	1205	
PA_anya-e08_12n:1205_2	vā hoti, taṃ bodhiṃ namāmīti sambandho. Pubbavākye payojito yasaddo uttaravākye tasaddopādāne	1205	
PA_anya-e08_12n:1205_3	asati saṃsayamuppādayamāno vākyassa ūnattaṃ karoti. Udāharaṇaṃ pana pākaṭaṃ.	1205	
PA_anya-e08_12n:1207	Padābhidheyyavisayaṃ,	120	
PA_anya-e08_12n:1208	Samāsabyāsasambhavaṃ;	120	
PA_anya-e08_12n:1209	Yaṃ pāriṇatyaṃ hoti’ha,	120	
PA_anya-e08_12n:1210	Sopi ojova taṃ yathā.	121	
PA_anya-e08_12n:1211_0	123. “Padi”ccādi. Padassa abhidheyyo attho so visayo yassa. Yattha pacurasaddābhidheyyo	1211	
PA_anya-e08_12n:1211_1	attho saṃkhittapadehi vuccate, so samāso. Yatthappakehi padehi abhidheyyattho pacurapadehi	1211	
PA_anya-e08_12n:1211_2	vuccate, so byāso. Tato samāsabyāsato sambhavo yassa. Taṃ tathāvidhaṃ yaṃ pāriṇatyaṃ	1211	
PA_anya-e08_12n:1211_3	pariṇatabhāvo hotīti anuvaditvā sopi iha sasatthe ojovāti vidhīyate. Taṃ yathetyubhayampi udāharati.	1211	
PA_anya-e08_12n:1212_0	123. “Pade”ccādi. Padānaṃ bahūnaṃ appakānaṃ vā padānaṃ abhidheyyavisayaṃ vitthārasaṃkhittatthavisayavantaṃ	1212	
PA_anya-e08_12n:1212_1	samāsabyāsasambhavaṃ yathākkamaṃ saṅkhepavitthāradvayena nipphannaṃ nipphattivantaṃ	1212	
PA_anya-e08_12n:1212_2	vā yaṃ pāriṇatyaṃ kattūnaṃ ganthavisaye pariṇatippakāsako yo saddadhammo atthadhammo	1212	
PA_anya-e08_12n:1212_3	hoti, saddaguṇo atthaguṇoti vuttaṃ hoti, sopi iha subodhālaṅkāre ojo nāma saddaguṇo	1212	
PA_anya-e08_12n:1212_4	atthaguṇo. Taṃ yathāti dvīsu lakkhiyaṃ dasseti, padānaṃ abhidheyyo visayo yassa pāriṇatyasseti	1212	
PA_anya-e08_12n:1212_5	ca, samāso ca byāso cāti ca, tato sambhavanti ca, tato sambhavo assāti ca, pariṇatassa	1212	
PA_anya-e08_12n:1212_6	kattuno ganthassa eva vā bhāvoti ca viggaho. Kattu pāriṇatyapakkhe tappakāsakaganthassa	1212	
PA_anya-e08_12n:1212_7	tadatthena pāriṇatyaṃ siddhaṃ.	1212	
PA_anya-e08_12n:1214	Jotayitvāna saddhammaṃ,	121	
PA_anya-e08_12n:1215	Santāretvā sadevake;	121	
PA_anya-e08_12n:1216	Jalitvā aggikhandho’va,	121	
PA_anya-e08_12n:1217	Nibbuto so sasāvako.	121	
PA_anya-e08_12n:1218	124. “Jotayitvāne”ccādi. Iminā heṭṭhā pacurapadābhihito buddhavaṃso saṅkheparūpena vutto.	121	
PA_anya-e08_12n:1219_0	124. “Jotayi”ccādi. So tathāgato saddhammaṃ sapariyattikaṃ navalokuttarasaddhammaṃ	1219	
PA_anya-e08_12n:1219_1	jotayitvāna ñāṇālokena obhāsetvā sadevake satte santāretvā saṃsārasāgarapariyantamupanetvā	1219	
PA_anya-e08_12n:1219_2	aggikhandhova mahātejena aggikkhandho viya jalitvā anaññasādhāraṇarūpakāyasampattiyā	1219	
PA_anya-e08_12n:1219_3	pajjalitvā ante sasāvako sāvakehi saha nibbuto khandhaparinibbānena parinibbutoti.	1219	
PA_anya-e08_12n:1219_4	Iminā sakalabuddhavaṃse bahūhi padehi vuttattho saṅkhepakkamena vutto. Sataṃ dhammo,	1219	
PA_anya-e08_12n:1219_5	santo saṃvijjamāno vā dhammoti ca, saha devehi vattamānāti ca, saha sāvakehi vattamānoti ca viggaho.	1219	
PA_anya-e08_12n:1221	Matthakaṭṭhī matassāpi, rajobhāvaṃ vajantu me;	122	
PA_anya-e08_12n:1222	Yato puññena te senti sentu (ka.), jenapādambujadvaye.	122	
PA_anya-e08_12n:1223_0	125. “Matthakaṭṭhī”iccādi. Matassāpi maraṇamāpannassāpi me matthake muddhani aṭṭhī	1223	
PA_anya-e08_12n:1223_1	rajobhāvaṃ dhūlittaṃ vajantu pāpuṇantu. Kasmāti ce? Yato yasmā kāraṇā puññena kusalena	1223	
PA_anya-e08_12n:1223_2	kammena hetunā te rajā jinassa ime jenā, pādā, teyeva ambujāniva ambujāni, tesaṃ	1223	
PA_anya-e08_12n:1223_3	dvaye senti pavattanti, tathā hotu vā mā vā, paṇatigedheneva vadati. Ettha “kathamahaṃ	1223	
PA_anya-e08_12n:1223_4	bhagavato pāde niccaṃ sirasā paṇamāmī”tyadhippāyo vitthārena vutto.	1223	
PA_anya-e08_12n:1224_0	125. “Matthaki”ccādi, matassāpi me mayhaṃ matthakaṭṭhī muddhani aṭṭhīni rajobhāvaṃ	1224	
PA_anya-e08_12n:1224_1	atisukhumarajattaṃ vajantu pāpuṇantu. Kasmā āsīsanaṃ karotīti ce? Yato yasmā kāraṇā	1224	
PA_anya-e08_12n:1224_2	puññena mayhaṃ tathāvidhena kusalakammena hetunā te rajā jenapādambujadvaye jinapaṭibaddhacaraṇapadumayugaḷe	1224	
PA_anya-e08_12n:1224_3	senti pavattanti, buddhassa siripāde kiñcipi rajojallaṃ na upalimpateva, tathāpi	1224	
PA_anya-e08_12n:1224_4	vandanābhilāsena evaṃ vuttaṃ. Ettha “kathamahaṃ bhagavato siripāde muddhanā niccaṃ	1224	
PA_anya-e08_12n:1224_5	paṇamāmī”tyabhilāso vitthārena vutto. Matthake aṭṭhīti ca, rajaso bhāvoti ca, jinassa	1224	
PA_anya-e08_12n:1224_6	imeti ca, jenā ca te pādā ceti ca, teyeva ambujānīti ca, tesaṃ dvayanti ca viggaho.	1224	
PA_anya-e08_12n:1226	Iccatra niccaṃpaṇati-gedho sādhu padissati;	122	
PA_anya-e08_12n:1227	Jāyate’yaṃ guṇo tikkha-paññāna’mabhiyogato.	122	
PA_anya-e08_12n:1228_0	126. Byāsattamevassa vivarati “iccatri”ccādinā. Iccevaṃ atra gāthāyaṃ paṇatiyaṃ paṇāme	1228	
PA_anya-e08_12n:1228_1	gedho adhikacchando sādhu sundaraṃ padissati viññāyate, ayaṃ yathāvutto ojo guṇo	1228	
PA_anya-e08_12n:1228_2	pariṇatabhāvasaṅkhāto tikkhapaññānaṃ sātisayamatīnaṃ evaṃ santepi abhiyogato punappunappavattitaparicayabalena jāyate uppajjati.	1228	
PA_anya-e08_12n:1229_0	126. Idāni saṃkhittassatthassa vitthārena pakāsitabhāvaṃ “iccatra”iccādinā niddisati.	1229	
PA_anya-e08_12n:1229_1	Iti iminā anantaragāthāyaṃ vuttakkamena atra imissaṃ gāthāyaṃ niccaṃpaṇatigedho nirantarapaṇāme	1229	
PA_anya-e08_12n:1229_2	adhikakattukāmatākusalacchando sādhu vibhūto vibhūtaṃ vā padissati paññāyati, ayaṃ	1229	
PA_anya-e08_12n:1229_3	guṇo yathāvutto ayaṃ pariṇatabhāvasaṅkhāto ojo nāma saddatthaguṇo tikkhapaññānaṃ	1229	
PA_anya-e08_12n:1229_4	sukhumabuddhimantānaṃ abhiyogato ganthavisayabhūtena nirantarābhyāseneva jāyate sijjhati,	1229	
PA_anya-e08_12n:1229_5	vattu pāriṇatyeneva bhavanato yesaṃ kesañci yena kenaci pakārena na sijjhatīti. Niccaṃ	1229	
PA_anya-e08_12n:1229_6	pavattā paṇatīti ca, tassaṃ gedhoti ca, tikkhā paññā yesanti ca, abhi punappunaṃ	1229	
PA_anya-e08_12n:1229_7	yogo yuñjananti ca viggaho.	1229	
PA_anya-e08_12n:1231	Madhurattaṃ padāsatti-ranuppāsavasā dvidhā;	123	
PA_anya-e08_12n:1232	Siyā samasuti pubbā, vaṇṇāvutti paro yathā.	123	
PA_anya-e08_12n:1233_0	127. Mādhuriyamavadhārayamāha “madhuratta”miccādi. Savanīyattena manoharattaṃ madhurattaṃ.	1233	
PA_anya-e08_12n:1233_1	Taṃ padāni vākyālaṅkārāni samānāni uttaruttarehi, tesaṃ āsatti ṭhānādināyathākathañci	1233	
PA_anya-e08_12n:1233_2	samasutīnaṃ āsannatā padāsatti, paṭhamappayuttassakkharassa pacchā pāso pakkhepo	1233	
PA_anya-e08_12n:1233_3	anuppāso, padāsatti ca anuppāso ca, tesaṃ vasena dvidhā hoti. “Kīdisā te”ti āha “siyā”tiādi.	1233	
PA_anya-e08_12n:1233_4	Pubbā paṭhamābhihitā padāsatti samā yena kenaci ṭhānamattāsaṃyogādinā padantarena	1233	
PA_anya-e08_12n:1233_5	suti vaṇṇo yassā sā siyā bhaveyya, paro pacchimo anuppāso tu vaṇṇassa sarabyañjanalakkhaṇassa	1233	
PA_anya-e08_12n:1233_6	āvutti punappunuccāraṇaṃ siyāti. Evaṃ katthaci bandhe samānapadāsatti katthaci anuppāso	1233	
PA_anya-e08_12n:1233_7	katthaci tadubhayaṃ, dvayena rahito viraso bandho nassādīyate kavīhi, tādisaṃ madhurattaṃ	1233	
PA_anya-e08_12n:1233_8	duvidhaṃ paṭipajjitabbaṃ, silesasamatānvitantuccantameva ramaṇīyaṃ siyāti lakkhaṇaṃ	1233	
PA_anya-e08_12n:1233_9	dassetvā “yathe”ti lakkhiyamubhayatthodāharati “yade”ccādinā, “munindi”ccādinā ca.	1233	
PA_anya-e08_12n:1234_0	127. Idāni madhuraguṇaṃ dasseti “madhuri”ccādinā. Madhurattaṃ savanīyabhāvato manoharattaṃ	1234	
PA_anya-e08_12n:1234_1	madhuraguṇaṃ, padānaṃ vākyāvayavasaṅkhātānaṃ syādyantādīnaṃ uparūparipadehi samānānaṃ	1234	
PA_anya-e08_12n:1234_2	āsatti ṭhānakaraṇādinā yena kenaci pakārena aññamaññaṃ āsannatā, anuppāso pubbuccāritavaṇṇānaṃ	1234	
PA_anya-e08_12n:1234_3	puna pakkhipanañcāti dvinnaṃ vasā vibhāgena dvidhā hoti. Tattha pubbā padāsatti samasuti	1234	
PA_anya-e08_12n:1234_4	siyā, pubbāparavaṇṇānaṃ ṭhānamattākaraṇādīhi āsannasutisaṅkhatavaṇṇavutti hoti, paro	1234	
PA_anya-e08_12n:1234_5	anuppāso pana vaṇṇāvutti sarabyañjanasabhāvānaṃ pubbuccāritavaṇṇānaṃ punappunuccāraṇaṃ	1234	
PA_anya-e08_12n:1234_6	siyāti. Yathāti dvīsu udāharaṇamādisati. Evaṃ katthaci bandhe padāsatti katthaci	1234	
PA_anya-e08_12n:1234_7	anuppāso katthaci tadubhayaṃ, dvīhi vinimutto pana bandho viññūhi assādanīyo na hoti.	1234	
PA_anya-e08_12n:1234_8	Upari vakkhamānāhi silesasamatāhi yuttaṃ madhurattaṃ pana visesato assādanīyaṃ hotīti.	1234	
PA_anya-e08_12n:1234_9	Madhurassa bandhassa bhāvoti ca, padānaṃ āsattīti ca, anu pacchā pāso pakkhepoti	1234	
PA_anya-e08_12n:1234_10	ca, padāsatti ca anuppāso cāti ca, tesaṃ vaso bhedoti ca, samā suti vaṇṇo yassāti	12341	
PA_anya-e08_12n:1234_11	ca, vaṇṇassa āvuttīti ca viggaho.	12341	
PA_anya-e08_12n:1236	Yadā eso’bhisambodhiṃ,	123	
PA_anya-e08_12n:1237	Sampatto munipuṅgavo;	123	
PA_anya-e08_12n:1238	Tadā pabhuti dhammassa,	123	
PA_anya-e08_12n:1239	Loke jāto mahussavo.	123	
PA_anya-e08_12n:1240_0	128. Eso munipuṅgavo yadā yato pabhuti abhisambodhiṃ sabbaññutaññāṇaṃ sampatto samadhigato,	1240	
PA_anya-e08_12n:1240_1	tadā pabhuti tato ārabbha dhammassa catusatipaṭṭhānādibhedassa sattatiṃsabodhipakkhiyasaṅkhātassa	1240	
PA_anya-e08_12n:1240_2	mahussavo mahanto abbhudayo nippaṭipakkhā pavatti loke tividhe jāto ahosīti. Iha	1240	
PA_anya-e08_12n:1240_3	kvaci dīghatākataṃ sadisattaṃ, kvaci ṭhānakataṃ, kvaci saṃyogakataṃ, kvaci aññathā,	1240	
PA_anya-e08_12n:1240_4	tenāha “siyā samasuti pubbā”ti.	1240	
PA_anya-e08_12n:1241_0	128. “Yadi”ccādi. Eso munipuṅgavo yadā abhisambodhiṃ sabbaññutaṃ sampatto sasantāne	1241	
PA_anya-e08_12n:1241_1	uppādanavasena sampāpuṇi, tadā pabhuti tato paṭṭhāya dhammassa kāyānupassanāsatipaṭṭhānādipabhedassa	1241	
PA_anya-e08_12n:1241_2	sattatiṃsabodhipakkhiyadhammassa mahussavo mahābhivuddhi loke kāmādilokattaye jātoti.	1241	
PA_anya-e08_12n:1241_3	Iha “yadā eso”ti dīghakālavasena āsannatā, “ya e”ti ṭhānavasena āsannatā, “abhisambodhiṃ	1241	
PA_anya-e08_12n:1241_4	sampatto”ti saṃyogavasena āsannatā, “bhi dhi”nti dhanitato āsannatāti iccādinā padāsatti	1241	
PA_anya-e08_12n:1241_5	daṭṭhabbā. Abhisambujjhati etāyāti ca, pumā ca so goceti ca, munīnaṃ puṅgavoti ca,	1241	
PA_anya-e08_12n:1241_6	mahanto ca so ussavo cāti ca viggaho.	1241	
PA_anya-e08_12n:1243	Munindamandahāsā te, kundasandohavibbhamā;	124	
PA_anya-e08_12n:1244	Disanta’manudhāvanti, hasantā candakantiyo.	124	
PA_anya-e08_12n:1245_0	129. Kundānaṃ kusumānaṃ sandoho samūho, tassa vibbhamo yesaṃ te, munindassa mandahāsā	1245	
PA_anya-e08_12n:1245_1	manuññā hasitāni candassa kantiyo sobhāyo hasantā viḍambayantā disantamanudhāvanti	1245	
PA_anya-e08_12n:1245_2	anuvicaranti. Iccatra nakārasahitassa dakārassa, takārassa cānuvattanaṃ.	1245	
PA_anya-e08_12n:1246	“Indanīladaladvanda-sundaraṃ sirimandiraṃ;	124	
PA_anya-e08_12n:1247	Munindanayanadvandaṃ, vindati’ndīvarajjutiṃ”.	124	
PA_anya-e08_12n:1248	Iccaparamudāharaṇaṃ.	124	
PA_anya-e08_12n:1249_0	129. “Munindi”ccādi. Kundasandohavibbhamā supupphitakundakusumarāsisadisalīlāvantā	1249	
PA_anya-e08_12n:1249_1	te munindamandahāsā buddhassa manuññā hasitā candakantiyo nimmalacandakiraṇe hasantā	1249	
PA_anya-e08_12n:1249_2	nindantā disantaṃ taṃ taṃ disaṃ, disāpariyantaṃ vā anudhāvanti vidhāvantīti. Ettha	1249	
PA_anya-e08_12n:1249_3	nakārasahitadakārassa, nakārasahitatakārassa ca āvutti daṭṭhabbā. Mandā ca te hāsā	1249	
PA_anya-e08_12n:1249_4	ceti ca, munindassa mandahāsāti ca, kundānaṃ sandohoti ca, tassa vibbhamo yesanti	1249	
PA_anya-e08_12n:1249_5	ca, disāyeva disantaṃ, disānaṃ vā antanti ca viggaho.	1249	
PA_anya-e08_12n:1250	“Indanīladaladvanda-sundaraṃ sirimandiraṃ;	125	
PA_anya-e08_12n:1251	Munindanayanadvandaṃ, vindati’ndīvarajjuti”nti.	125	
PA_anya-e08_12n:1252	Idampi nakārasahitadakāravaṇṇāvuttiyā aparamudāharaṇaṃ.	125	
PA_anya-e08_12n:1253_0	Tattha indanīladaladvandasundaraṃ indanīlamaṇisakalikāyugaḷamiva manoharaṃ sirimandiraṃ	1253	
PA_anya-e08_12n:1253_1	tatoyeva sobhāya nivāsaṭṭhānabhūtaṃ munindanayanadvandaṃ indīvarajjutiṃ nīluppalakantiṃ	1253	
PA_anya-e08_12n:1253_2	vindati anubhoti, indīvarajjutisamānāti adhippāyo.	1253	
PA_anya-e08_12n:1255	Sabbakomalavaṇṇehi, nā’nuppāso pasaṃsiyo;	125	
PA_anya-e08_12n:1256	Yathā’yaṃ mālatīmālā, linalolālimālinī.	125	
PA_anya-e08_12n:1257_0	130. Yehi kehici āvuttito anuppāsoti ce? Netyāha “sabba”iccādi. Sabbehi komalehi	1257	
PA_anya-e08_12n:1257_1	sukumārehi vaṇṇehi akkharehi anuppāso na pasaṃsiyo silāghanīyo na hoti silesavirodhittā.	1257	
PA_anya-e08_12n:1257_2	“Yathe”ti taṃ udāharati. Ayaṃ mālatīmālā jātikusumadāmaṃ linānaṃ byādhitānaṃ lolānaṃ	1257	
PA_anya-e08_12n:1257_3	kusumarasārabbha lolupānaṃ alīnaṃ bhamarānaṃ mālā panti sā assā atthīti linalolālimālinī.	1257	
PA_anya-e08_12n:1258_0	130. Vuttānuppāsopi sabbakomalavaṇṇehi viracito na pasaṃsiyoti dassetuṃ “sabbakomalavaṇṇehī”tiādimāha.	1258	
PA_anya-e08_12n:1258_1	Sabbakomalavaṇṇehi sabbehi sukumārakkharehi kato anuppāso vaṇṇāvuttilakkhaṇo na pasaṃsiyo	1258	
PA_anya-e08_12n:1258_2	silesālaṅkāraviruddhattā pasattho na hoti. “Yathā”ti tamudāharati. Ayaṃ mālatīmālā	1258	
PA_anya-e08_12n:1258_3	esā jātisumanamālikā linānaṃ byāvaṭānaṃ patantānaṃ lolānaṃ gandhaluddhānaṃ alīnaṃ	1258	
PA_anya-e08_12n:1258_4	bhamarānaṃ mālinī pantiyuttāti. Ettha lakārasseva punappunappayogena komalavaṇṇāvutti.	1258	
PA_anya-e08_12n:1258_5	Mālatīnaṃ mālāti ca, lolā ca te alayo cāti ca, linā ca te lolālayo cāti ca, tesaṃ	1258	
PA_anya-e08_12n:1258_6	mālāti ca, sā assa atthīti ca viggaho.	1258	
PA_anya-e08_12n:1260	Mudūhi vā kevalehi,	126	
PA_anya-e08_12n:1261	Kevalehi phuṭehi vā;	126	
PA_anya-e08_12n:1262	Missehi vā tidhā hoti,	126	
PA_anya-e08_12n:1263	Vaṇṇehi samatā yathā.	126	
PA_anya-e08_12n:1264_0	131. Samataṃ sambhāveti “mudūhi”ccādinā. Kevalehi kevalaphuṭādibhāvāpavattehi sakalehi	1264	
PA_anya-e08_12n:1264_1	mudūhi catūsupi pādesu sajātiyehi asithilakomalehi vā kakārādīhi vā sithilakomalassa	1264	
PA_anya-e08_12n:1264_2	silesapaṭipakkhattā kevalehi phuṭehi vā adhimattasutīhi bhakārādīhi rāgādīhi (ka.)	1264	
PA_anya-e08_12n:1264_3	vā akicchavacanīye kicchavacanīyassa sukhumālavipariyayattā missehi vā majjhimasutīhi	1264	
PA_anya-e08_12n:1264_4	mudubhūtasaṃsaṭṭhehi vā vaṇṇehi akkharehi karaṇabhūtehi samatā tidhā hoti gajje pajje	1264	
PA_anya-e08_12n:1264_5	vā. “Yathe”ti tividhamudāharati.	1264	
PA_anya-e08_12n:1265_0	131. Idāni samataṃ vibhāvetuṃ “mudūhi”ccādimāha. Kevalehi phuṭamissehi aññattā sakalehi	1265	
PA_anya-e08_12n:1265_1	mudūhi sithilakomalehi vaṇṇehi kakārādīhi vā kevalehi phuṭehi kevalakomalavaṇṇarahitattā	1265	
PA_anya-e08_12n:1265_2	sakalehi akicchuccāraṇīyehi adhimattasutīhi bhakārādīhi vaṇṇehi vā missehi yathāvuttamuduphuṭasammissehi	1265	
PA_anya-e08_12n:1265_3	vaṇṇehi vā karaṇabhūtehi samatā gajje vā pajje vā tidhā hotīti. Yadi sithilakomalavaṇṇehi	1265	
PA_anya-e08_12n:1265_4	vicaritaṃ silesālaṅkārassa, kicchuccāraṇīyehi phuṭavaṇṇehi kataṃ sukhumālālaṅkārassa	1265	
PA_anya-e08_12n:1265_5	ca virujjhatīti. “Yathā”ti tividhamudāharati.	1265	
PA_anya-e08_12n:1266	Kevalamudusamatā	126	
PA_anya-e08_12n:1268	Kokilālāpasaṃvādī,	126	
PA_anya-e08_12n:1269	Munindālāpavibbhamo;	126	
PA_anya-e08_12n:1270	Hadayaṅgamataṃ yāti,	127	
PA_anya-e08_12n:1271	Sataṃ deti ca nibbutiṃ.	127	
PA_anya-e08_12n:1272_0	132. “Kokile”ccādi. Kokilānaṃ karavīkasakuṇānaṃ ālāpo kūjitaṃ, taṃ saṃvadati pakāsati	1272	
PA_anya-e08_12n:1272_1	sīlenāti kokilālāpasaṃvādī, taṃsadisoti attho, munindassa ālāpo visaṭṭhādiaṭṭhaṅgiko	1272	
PA_anya-e08_12n:1272_2	saro tassa vibbhamo vilāso sataṃ sappurisānaṃ hadayaṅgamataṃ manonusāritaṃ madhurabhāvaṃ	1272	
PA_anya-e08_12n:1272_3	yāti, nibbutiṃ nibbānañca tesaṃ deti.	1272	
PA_anya-e08_12n:1273_0	132. “Kokili”ccādi. Kokilānaṃ karavīkasakuṇānaṃ ālāpaṃ nādalīlaṃ saṃvādī pakāsanasīlo,	1273	
PA_anya-e08_12n:1273_1	taṃsadisoti adhippāyo, munindassa sabbaññuno ālāpassa visaṭṭhādiaṭṭhaṅgikanādassa	1273	
PA_anya-e08_12n:1273_2	vibbhamo vilāso sataṃ sappurisānaṃ hadayaṅgamataṃ cittārādhitabhāvaṃ yāti ca, nibbutiṃ	1273	
PA_anya-e08_12n:1273_3	sutasambandhena tesaṃyeva sādhūnaṃ nibbānaṃ deti ca dentopi hotīti. Ettha kokilālāpasaddena	1273	
PA_anya-e08_12n:1273_4	nissite nissayavohārena līlā gahitā.	1273	
PA_anya-e08_12n:1274	Kevalaphuṭasamatā	127	
PA_anya-e08_12n:1276	Sambhāvanīyasambhāvaṃ,	127	
PA_anya-e08_12n:1277	Bhagavantaṃ bhavantaguṃ;	127	
PA_anya-e08_12n:1278	Bhavantasādhanākaṅkhī,	127	
PA_anya-e08_12n:1279	Ko na sambhāvaye vibhuṃ.	127	
PA_anya-e08_12n:1280_0	133. “Sambhāvanīye”ccādi. Sambhāvanīyo ādaraṇīyo. Sadevake loke santo sobhano bhāvo	1280	
PA_anya-e08_12n:1280_1	adhippāyo yassa taṃ. Bhavantaṃ nibbānaṃ gatoti bhavantagu, taṃ vibhuṃ. Bhagavantaṃ	1280	
PA_anya-e08_12n:1280_2	sammāsambuddhaṃ. Bhavassa saṃsārassa anto avasānaṃ nibbānaṃ, tassa sādhanaṃ sampādanamākaṅkhati	1280	
PA_anya-e08_12n:1280_3	sīlenāti bhavantasādhanākaṅkhī, ko nāma saṃsāravattijano. Na sambhāvaye ādaraṃ na	1280	
PA_anya-e08_12n:1280_4	kareyya, karotyevāti attho.	1280	
PA_anya-e08_12n:1281_0	133. “Sambhāvanīyi”ccādi. Sambhāvanīyasambhāvaṃ sadevakena lokena ādaraṇīyasobhanādhippāyaṃ	1281	
PA_anya-e08_12n:1281_1	bhavantaguṃ bhavassa antasaṅkhātaṃ nibbānaṃ gataṃ vibhuṃ pabhuṃ bhagavantaṃ sammāsambuddhaṃ	1281	
PA_anya-e08_12n:1281_2	bhavantasādhanākaṅkhī nibbānasādhanābhilāsī ko katamo saṃsāravattijano na sambhāvaye	1281	
PA_anya-e08_12n:1281_3	ādaraṃ na kareyya, karotyeva. Santo ca so bhāvo cāti ca, sambhāvanīyo sambhāvo yasseti	1281	
PA_anya-e08_12n:1281_4	ca, bhavassa antanti ca, bhavantaṃ gatoti ca, tassa sādhananti ca, taṃ ākaṅkhati	1281	
PA_anya-e08_12n:1281_5	sīlenāti ca viggaho.	1281	
PA_anya-e08_12n:1282	Missakasamatā	128	
PA_anya-e08_12n:1284	Laddhacandanasaṃsagga-sugandhimalayānilo;	128	
PA_anya-e08_12n:1285	Manda’māyāti bhītova, munindamukhamārutā.	128	
PA_anya-e08_12n:1286_0	134. “Laddhi”ccādi. Laddho candanatarūnaṃ saṃsaggo paricayo tena sobhano gandho assāti	1286	
PA_anya-e08_12n:1286_1	sugandhī surabhi malayānilodakkhiṇapavamāno munindassa mukhamārutā bhītova tādisamuduttasītalattasugandhasampattiyā	1286	
PA_anya-e08_12n:1286_2	attano dūratarattā āyāti anuvattati. Mandanti āgamanakriyāvisesanaṃ.	1286	
PA_anya-e08_12n:1287_0	134. “Laddhi”ccādi. Laddhacandanasaṃsaggasugandhimalayānilo paṭiladdhacandanatarusārasamavāyena	1287	
PA_anya-e08_12n:1287_1	sobhanagandhasamannāgato malayadesato āgacchamānamāluto munindamukhamārutā buddhassa	1287	
PA_anya-e08_12n:1287_2	mukhasurabhivāsitapavanato bhīto iva tādisamudusurabhisītalattassa attani asambhavato	1287	
PA_anya-e08_12n:1287_3	bhītova mandaṃ saṇikaṃ yāti abhimukhametīti. Candanānaṃ saṃsaggoti ca, laddho ca	1287	
PA_anya-e08_12n:1287_4	so candanasaṃsaggoti ca, sobhano gandho yassāti ca, laddhacandanasaṃsaggena sugandhīti	1287	
PA_anya-e08_12n:1287_5	ca, malayato āgato aniloti ca, munindamukhato nikkhanto mārutoti ca viggaho. Mandanti	1287	
PA_anya-e08_12n:1287_6	kriyāvisesanaṃ. Ettha tividhasamatāyaṃ “kokilālāpasaṃvādi”ccāditividhalakkhiyassāpi	1287	
PA_anya-e08_12n:1287_7	“mudūhi vā kevalehi”ccādinā dassitalakkhaṇattayena tulyatā supākaṭāvāti.	1287	
PA_anya-e08_12n:1289	Aniṭṭhurakkharappāyā, sabbakomalanissaṭā;	128	
PA_anya-e08_12n:1290	Kicchamuccāraṇāpeta-byañjanā sukhumālatā.	129	
PA_anya-e08_12n:1291_0	135. Sukhumālatā kathīyati “aniṭṭhurakkhare”ccādinā. Aniṭṭhurāni apharusāni akkharāni	1291	
PA_anya-e08_12n:1291_1	vaṇṇāni pāyāni bahūni yassā sā tathā, “niṭṭhurāni appakānī”ti pāyaggahaṇena sūcitaṃ,	1291	
PA_anya-e08_12n:1291_2	tatoyeva sabbehi kevalehi komalehi sithilehi laghūhi akkharehi nissaṭā niggatā kicchena	1291	
PA_anya-e08_12n:1291_3	dukkhena uccāraṇā tato apetāni apagatāni byañjanāni yassā sāti anuvaditvā sukhumālatā vidhīyate.	1291	
PA_anya-e08_12n:1292_0	135. Idāni sukhumālataṃ dasseti “aniṭṭhure”ccādinā. Aniṭṭhurakkharappāyā akakkasavaṇṇabahulā	1292	
PA_anya-e08_12n:1292_1	sabbakomalanissaṭā aniṭṭhurakkharānaṃ yebhuyyaggahaṇatoyeva sakalasithilavaṇṇavirahitā	1292	
PA_anya-e08_12n:1292_2	kicchamuccāraṇāpetabyañjanā dukkhuccāraṇīyavaṇṇehi vigataakkharasamannāgatā sukhumālatā	1292	
PA_anya-e08_12n:1292_3	nāmāti. Aniṭṭhurāni akkharāni pāyāni bahūni yassanti ca, sabbe ca te komalā ceti	1292	
PA_anya-e08_12n:1292_4	ca, tehi nissaṭāti ca, kicchena uccāraṇāti ca, tehi apetānīti ca, tāni byañjanāni	1292	
PA_anya-e08_12n:1292_5	yassāti ca viggaho. Niggahītāgamo.	1292	
PA_anya-e08_12n:1294	Passantā rūpavibhavaṃ, suṇantā madhuraṃ giraṃ;	129	
PA_anya-e08_12n:1295	Caranti sādhū sambuddha-kāle keḷiparammukhā.	129	
PA_anya-e08_12n:1296_0	136. Udāharati “passantā”iccādi. Rūpavibhavaṃ rūpasampattiṃ passantā madhuraṃ giraṃ	1296	
PA_anya-e08_12n:1296_1	vācaṃ suṇantā sādhavo keḷiparammukhā kīḷāya nicchantā carantīti sambandho. Katthāti	1296	
PA_anya-e08_12n:1296_2	āha “sambuddhakāle”ti.	1296	
PA_anya-e08_12n:1297	136. “Passanti”ccādinā lakkhiyamudāharati, taṃ vuttatthameva.	129	
PA_anya-e08_12n:1299	Alaṅkāravihīnāpi, sataṃ sammukhate’disī;	129	
PA_anya-e08_12n:1300	Ārohati visesena, ramaṇīyā tadujjalā.	130	
PA_anya-e08_12n:1301_0	137. Visiṭṭhassāññadhammassa abhāvepimināvopādeyo bandhoti āha “alaṅkāre”ccādi. Alaṅkārehi	1301	
PA_anya-e08_12n:1301_1	vihīnāpi edisī sukhumālatā sataṃ paṇḍitajanānaṃ sammukhataṃ abhimukhabhāvaṃ vācāgocarattaṃ	1301	
PA_anya-e08_12n:1301_2	ārohati upagacchati, kimutaatthālaṅkārālaṅkitetyapisaddo. Tena sabhāvavutyādinā alaṅkārena	1301	
PA_anya-e08_12n:1301_3	ujjalā dittā pana visesenātisayena ramaṇīyā manuññāti.	1301	
PA_anya-e08_12n:1302_0	137. “Alaṅkāre”ccādi. Edisī evaṃvidhā sukhumālatā alaṅkāravihīnāpi atthālaṅkāravirahitāpi	1302	
PA_anya-e08_12n:1302_1	sataṃ paññavantānaṃ sammukhataṃ abhimukhabhāvaṃ tesaṃ vacanavisayabhāvanti attho	1302	
PA_anya-e08_12n:1302_2	ārohati pāpuṇāti. Tadujjalā tena sabhāvavuttivaṅkavuttisambhūtena atthālaṅkārena	1302	
PA_anya-e08_12n:1302_3	jotamānā visesena atisayena ramaṇīyā manuññā hoti. Alaṅkārehi vihīnāti ca, tena ujjalāti ca viggaho.	1302	
PA_anya-e08_12n:1304	Romañcapiñcharacanā, sādhuvādāhitaddhanī;	130	
PA_anya-e08_12n:1305	Laḷanti’me munīmeghu-mmadā sādhu sikhāvalā.	130	
PA_anya-e08_12n:1306_0	138. Tamudāharati “romañce”ccādinā. Romañcā lomahaṃsā iva romañcā eva vā, piñchāni	1306	
PA_anya-e08_12n:1306_1	barihāni parihārāni (ka.) tesaṃ racanā chattākārena vidhānaṃ yesaṃ te tathā, “sādhū”ti	1306	
PA_anya-e08_12n:1306_2	vādo vacanaṃ taṃsadisoyeva vā, āhito dhani kekāsaṅkhāto yesaṃ te tathā, munimeghena	1306	
PA_anya-e08_12n:1306_3	munisadisena munisaṅkhātena vā vāridena ummadā mattā sādhusadisā sādhu eva vā sikhāvalā	1306	
PA_anya-e08_12n:1306_4	mayūrā laḷanti līlopetā vicaranti, aññamaññaṃ ramantīti attho.	1306	
PA_anya-e08_12n:1307_0	138. Atthālaṅkārayuttasukhumālatamudāharati “rome”ccādinā. Romañcapiñcharacanā lomahaṃsasadisā	1307	
PA_anya-e08_12n:1307_1	romā eva vā piñchānaṃ barihānaṃ racanā chattākārena vitthāravantā sādhuvādāhitaddhanī	1307	
PA_anya-e08_12n:1307_2	“sādhū”ti vacanasadisehi sādhuvādehi vā pavattakekāninnādehi samannāgatā munimeghummadā	1307	
PA_anya-e08_12n:1307_3	munisadisena munisaṅkhātena vā meghena sañjātamadā ime sādhusikhāvalā sajjanasadisā	1307	
PA_anya-e08_12n:1307_4	sādhuno eva vā mayūrā laḷanti līlopetā bhavantīti. Idaṃ asesavatthuvisayaṃ samāsarūpakaṃ	1307	
PA_anya-e08_12n:1307_5	amukhyapakkhe “romañcā viya sādhuvādo viya muni viya sādhavo viyā”ti ca, mukhyapakkhe	1307	
PA_anya-e08_12n:1307_6	“piñcharacanā viya āhitaddhanī viya megho viya sikhāvalā viyā”ti upacaritabbaṃ. Romañcā	1307	
PA_anya-e08_12n:1307_7	eva piñchānīti ca, tesaṃ racanā yesanti ca, “sādhu”iti vādoti ca, āhito ca so dhani	1307	
PA_anya-e08_12n:1307_8	ceti ca, sādhuvādo āhitaddhani yesanti ca, muni eva meghoti ca, tena ummadāti ca,	1307	
PA_anya-e08_12n:1307_9	sādhavo eva sikhāvalāti ca vākyaṃ. “Munīmegho”ti ettha dīghattaṃ chandānurakkhaṇatthaṃ.	1307	
PA_anya-e08_12n:1309	Sukhumālattamattheva, padatthavisayampi ca;	130	
PA_anya-e08_12n:1310	Yathā matādisaddesu, kittisesādikittanaṃ.	131	
PA_anya-e08_12n:1311_0	139. Na kevalaṃ sukhumālatā saddeva, atthepīti dassetumāha “sukhumālatta”miccādi.	1311	
PA_anya-e08_12n:1311_1	Atthevāti vijjateva, taṃ tu anocityagāmmādivajjanā sambhavati. “Yathe”ti tamudāharati.	1311	
PA_anya-e08_12n:1311_2	Matādisaddesu vattabbesu kittisesādīnaṃ saddānaṃ kittanaṃ kathanaṃ.	1311	
PA_anya-e08_12n:1312_0	139. Ayaṃ sukhumālatā na kevalaṃ saddeva, atthepīti dassetuṃ āha “sukhumālatta”miccādi.	1312	
PA_anya-e08_12n:1312_1	Sukhumālattamattheva padatthavisayampi ca padābhidheyyagocarampi sukhumālattaṃ attheva,	1312	
PA_anya-e08_12n:1312_2	tañca ocityahīnagāmmadosaparihārena sijjhati. “Yathā”ti tamudāharati. Matādisaddesu	1312	
PA_anya-e08_12n:1312_3	vattabbesu kittisesādisaddānaṃ kittanaṃ kathananti. Mato itiādi yesaṃ “jīvitakkhayaṃ	1312	
PA_anya-e08_12n:1312_4	patto” iccādīnamiti ca, kittiseso itiādiyesaṃ “devattaṃ gato, saggakāyamalaṅkarī”tyādīnamiti ca viggaho.	1312	
PA_anya-e08_12n:1314	Siliṭṭhapadasaṃsagga-	131	
PA_anya-e08_12n:1315	Ramaṇīyaguṇālayo;	131	
PA_anya-e08_12n:1316	Sabandhagāravo so’yaṃ,	131	
PA_anya-e08_12n:1317	Sileso nāma taṃ yathā.	131	
PA_anya-e08_12n:1318_0	140. Silesaṃ dasseti “siliṭṭhe”ccādinā. Siliṭṭhānaṃ bandhalāghavābhāvena aññamaññaṃ	1318	
PA_anya-e08_12n:1318_1	siliṭṭhānaṃ padānaṃ saṃsaggena ramaṇīyo manuñño guṇo tassa ālayo pavattiṭṭhānaṃ.	1318	
PA_anya-e08_12n:1318_2	Bandhassa racanāya gāravo asithilatā, saha tena vattatīti sabandhagāravoti anuvaditvā	1318	
PA_anya-e08_12n:1318_3	soyaṃ sileso nāmāti vidhīyate. “Taṃ yathe”tyudāharati. Yathā ayaṃ sileso, tathā aññopi	1318	
PA_anya-e08_12n:1318_4	tādiso daṭṭhabbo, na tvayameveti “taṃ yathā” saddassattho.	1318	
PA_anya-e08_12n:1319_0	140. Idāni silesaṃ niddisati “siliṭṭhe”ccādinā. Siliṭṭhapadasaṃsaggaramaṇīyaguṇālayo	1319	
PA_anya-e08_12n:1319_1	ṭhānakaraṇādīhi āsannavaṇṇānaṃ vinyāsahetu aññamaññanissitānaṃ padānaṃ samavāyena	1319	
PA_anya-e08_12n:1319_2	manuññaguṇassa pavattiṭṭhānabhūto sabandhagāravo bandhagāravasaṅkhātaracanāya asithilabhāvena	1319	
PA_anya-e08_12n:1319_3	saha pavatto so ayaṃ bandho sileso nāmāti. Sileso nāma bandhagāravo, tappaṭipādakabandhopyettha	1319	
PA_anya-e08_12n:1319_4	silesoti vuccati. Siliṭṭhā ca te padā ceti ca, tesaṃ saṃsaggoti ca, tena ramaṇīyoti	1319	
PA_anya-e08_12n:1319_5	ca, so eva guṇoti ca, tassa ālayoti ca, bandhassa guruno bhāvoti ca, tena saha pavattatīti	1319	
PA_anya-e08_12n:1319_6	ca vākyaṃ. Taṃ yathā “bālindu”iccādi.	1319	
PA_anya-e08_12n:1321	Bālinduvibbhamacchedi-nakharāvalikantibhi;	132	
PA_anya-e08_12n:1322	Sā munindapadambhoja-kanti vo valitā’vataṃ.	132	
PA_anya-e08_12n:1323_0	141. “Bālindu”iccādi. Bālinduno pañcamī pañcamīcandassa (?) pañcadasakalassa vibbhamo	1323	
PA_anya-e08_12n:1323_1	manoharattaṃ, taṃ chindati sīlenāti bālinduvibbhamacchediyo pañcamīcandassa kalāsannibhānaṃ	1323	
PA_anya-e08_12n:1323_2	nakharānaṃ nakhānaṃ āvaliyo tāsaṃ kantibhi sobhāhi saha valitā saṃyuttā sā, munindassa	1323	
PA_anya-e08_12n:1323_3	padāniyeva ambhojāni padumāni tesaṃ kanti. Vo tumhe sāmaññena vadati. Avataṃ pālayatu.	1323	
PA_anya-e08_12n:1324_0	141. Bālindu…pe… kantibhi taruṇacandavilāsavināsanasabhāvasamannāgatanakhapantisobhāhi	1324	
PA_anya-e08_12n:1324_1	saha valitā saṃyuttā sā munindapadambhojakanti sā sambuddhapādapadumasobhā vo tumhe	1324	
PA_anya-e08_12n:1324_2	avataṃ rakkhatūti. Bālo ca so indu cāti ca, tassa vibbhamoti ca, taṃ chindati sīlenāti	1324	
PA_anya-e08_12n:1324_3	ca, nakhānaṃ āvaliyoti ca, tāsaṃ kantīti ca, bālinduvibbhamacchediyo ca tā nakharāvalikantiyo	1324	
PA_anya-e08_12n:1324_4	cāti ca, munindassa padānīti ca, tāniyeva ambhojānīti ca, tesaṃ kantīti ca viggaho.	1324	
PA_anya-e08_12n:1326	Ukkaṃsavanto yo koci,	132	
PA_anya-e08_12n:1327	Guṇo yadi patīyate;	132	
PA_anya-e08_12n:1328	Udāro’yaṃ bhave tena,	132	
PA_anya-e08_12n:1329	Sanāthā bandhapaddhati.	132	
PA_anya-e08_12n:1330_0	142. Udārattamavadhārayamāha “ukkaṃsavanto”iccādi. Yo koci “idameve”ti niyamābhāvā	1330	
PA_anya-e08_12n:1330_1	guṇo cāgātisayādiko ukkaṃsavanto adhimatto yadi patīyate viññāyate bandheti viññāyati	1330	
PA_anya-e08_12n:1330_2	“bandhapaddhatī”ti vakkhamānattā, ayaṃ udāro bhaveti vidhi. Udāroyaṃ hotu, kiṃ tato	1330	
PA_anya-e08_12n:1330_3	siyāti āha “teni”ccādi. Tena ukkaṃsavatā guṇena bandhapaddhati racanakkamo nāthabhūtena	1330	
PA_anya-e08_12n:1330_4	udāraguṇena saha vattatīti sanāthā, sampadāvāti sampadāvatīti (?) vuttaṃ hoti.	1330	
PA_anya-e08_12n:1331_0	142. Idāni udārattamuddisati “ukkaṃse”ccādinā. Ukkaṃsavanto atisayavā yokoci guṇo	1331	
PA_anya-e08_12n:1331_1	cāgātisayādiko saddāvaliyā paṭipādanīyo ānubhāvo yadi patīyate sace katthaci bandhe	1331	
PA_anya-e08_12n:1331_2	viññāyate, ayaṃ yathāvuttaguṇo udāro nāma bhave. Tena kiṃ payojananti ce? Bandhabandhati	1331	
PA_anya-e08_12n:1331_3	padāvali tena ukkaṃsavatā guṇena sanāthā sappatiṭṭhā hoti. Ukkaṃso assa atthīti ca,	1331	
PA_anya-e08_12n:1331_4	nāthena saha vattatīti ca, bandhassa paddhatīti ca viggaho.	1331	
PA_anya-e08_12n:1333	Pādambhojarajolitta-gattā yetava gotama;	133	
PA_anya-e08_12n:1334	Aho te jantavo yanti, sabbathā nirajattanaṃ.	133	
PA_anya-e08_12n:1335_0	143. Tamudāharati “pāde”ccādinā. Gotamāti bhagavantaṃ gottena ālapati. Tava bhagavato	1335	
PA_anya-e08_12n:1335_1	pādambhojānaṃ rajāni reṇavo, tehi littāni upadehitāni gattāni yesanti viggaho. Ye	1335	
PA_anya-e08_12n:1335_2	janā te jantavo sabbappakārena rajolavenāpyanupalittattā rajehi kilesasaṅkhātehi	1335	
PA_anya-e08_12n:1335_3	niggatā nirajā, tesaṃ bhāvo nirajattanaṃ nikkilesabhāvaṃ yanti pāpuṇanti. Aho acchariyaṃ	1335	
PA_anya-e08_12n:1335_4	yato rajasā littā nāma saṃkiliṭṭhāyeva siyuṃ, bhavaṃ pana pādarajasā vilepane jane	1335	
PA_anya-e08_12n:1335_5	niraje karoti. Acchariyaṃ bhavato idanti attho.	1335	
PA_anya-e08_12n:1336_0	143. Idāni udāharati “pādambhoje”ccādinā. Bho gotama ye sattā tava tuyhaṃ pādambhojarajolittagattā	1336	
PA_anya-e08_12n:1336_1	pādapadumareṇulittamatthakanalāṭādisarīrāvayavayuttā te jantavo sattā sabbathā kilesasaṅkhātarajojallehi	1336	
PA_anya-e08_12n:1336_2	anupalittattā sabbappakārena nirajattanaṃ vigatakilesarajobhāvaṃ yanti pāpuṇanti,	1336	
PA_anya-e08_12n:1336_3	aho acchariyaṃ. Rajolittā nāma saṃkiliṭṭhā siyuṃ, tvaṃ pana pādarajasā upalittepi	1336	
PA_anya-e08_12n:1336_4	satte niraje karosīti bhāvo. Iha bhagavato ukkaṃsaguṇo dīpito hoti. Pādāniyeva ambhojānīti	1336	
PA_anya-e08_12n:1336_5	ca, tesaṃ rajānīti ca, tehi littāni gattāni yesanti ca, rajehi kilesehi niggatāti	1336	
PA_anya-e08_12n:1336_6	ca, tesaṃ bhāvoti ca vākyaṃ.	1336	
PA_anya-e08_12n:1338	Evaṃ jinānubhāvassa, samukkaṃso’tradissati;	133	
PA_anya-e08_12n:1339	Paññavā vidhinā’nena, cintaye paramīdisaṃ.	133	
PA_anya-e08_12n:1340_0	144. Ko panettha ukkaṃsavanto guṇo yena bandho sanātho siyāti ce? Āha “eva”miccādi.	1340	
PA_anya-e08_12n:1340_1	Evamiti jinānubhāvassa sammāsambuddhapabhāvassa samukkaṃso atisayo dissati padissate	1340	
PA_anya-e08_12n:1340_2	atra bandhe, tasmā jinānubhāvena ukkaṃsavatā guṇena bandho sanātho siyāti. Pakāramimamaññatrapiatidisanto	1340	
PA_anya-e08_12n:1340_3	āha “paññavā”tiādi. Paññavā paññāsampanno anena vidhinā iminā pakārena edisaṃ evarūpaṃ	1340	
PA_anya-e08_12n:1340_4	paraṃ aññaṃ cintaye vitakkeyya.	1340	
PA_anya-e08_12n:1341_0	144. Idāni yathāvuttaguṇanidassanañca sissānusāsanañca dasseti “eva”miccādinā. Atra	1341	
PA_anya-e08_12n:1341_1	imissaṃ anantaragāthāyaṃ evaṃ yathāvuttakkamena jinānubhāvassa tathāgatappabhāvassa	1341	
PA_anya-e08_12n:1341_2	samukkaṃso ādhikkaṃ dissati padissate, tasmā jinānubhāvasaṅkhātena ukkaṃsavatā guṇena	1341	
PA_anya-e08_12n:1341_3	bandho sanātho bhaveyya. Paññavā pasatthañāṇavanto anena vidhinā iminā kamena īdisaṃ	1341	
PA_anya-e08_12n:1341_4	paraṃ aññaṃ cintaye kappeyya.	1341	
PA_anya-e08_12n:1343	Udāro sopi viññeyyo,	134	
PA_anya-e08_12n:1344	Yaṃ pasatthavisesanaṃ;	134	
PA_anya-e08_12n:1345	Yathā kīḷāsaro līlā-	134	
PA_anya-e08_12n:1346	Hāsa hāso (ka.) hemaṅgadādayo.	134	
PA_anya-e08_12n:1347_0	145. Aparamudārappakāraṃ dassetumāha “udāro”iccādi. Yaṃ pasatthaṃ silāghanīyaṃ visesanaṃ	1347	
PA_anya-e08_12n:1347_1	upādiyati, sopi na pana yathāvuttova udāro viññeyyo. “Yathe”tyudāharati. Kīḷāya kīḷatthaṃ	1347	
PA_anya-e08_12n:1347_2	saro, līlāya yutto hāso, hemaṃ hemamayamaṅgadanti samāso, taṃ ādi yesanti bāhirattho.	1347	
PA_anya-e08_12n:1347_3	Ādisaddena kusumadāmamaṇimekhalādīnaṃ saṅgaho. Ayaṃ tu bandhapharusagāmmapariccāgā sambhavati.	1347	
PA_anya-e08_12n:1348_0	145. Aññamapi udāraṃ dasseti “udāro”ccādinā. Yaṃ pasatthavisesanaṃ pasaṃsanīyavisesanaṃ	1348	
PA_anya-e08_12n:1348_1	hoti, sopi udāroti viññeyyo. “Yathā”ti tamudāharati. Kīḷāsaro kīḷāya kato saro. Līlāhāso	1348	
PA_anya-e08_12n:1348_2	līlāya yutto hāso. Hemaṅgadādayo suvaṇṇakeyūrāiccādayoti. Kīḷatthāya saroti ca, līlāya	1348	
PA_anya-e08_12n:1348_3	yutto hāsoti ca, hemaṃ hemamayaṃ aṅgadanti ca, līlāhāso ca hemaṅgadañcāti ca, tāni	1348	
PA_anya-e08_12n:1348_4	ādīni yesaṃ kusumadāmamaṇimekhalādīnanti ca viggaho. Ayamudāro bandhapharusagāmmādidosapariccāgena sijjhati.	1348	
PA_anya-e08_12n:1350	Lokiyatthānatikkantā,	135	
PA_anya-e08_12n:1351	Kantā sabbajanānapi;	135	
PA_anya-e08_12n:1352	Kanti nāmā’tivuttassa,	135	
PA_anya-e08_12n:1353	Vuttā sā parihārato.	135	
PA_anya-e08_12n:1354	Yathā “muninda”iccādi.	135	
PA_anya-e08_12n:1355_0	146. Kantiṃ kathayati “lokiyi”ccādinā. Loke vidito lokiyo, taṃ lokiyaṃ atthaṃ abhidheyyaṃ	1355	
PA_anya-e08_12n:1355_1	anatikkantā anatītā sabbesaṃ kavīnamitaresaṃ vā janānaṃ eva kantā manoharā kanti	1355	
PA_anya-e08_12n:1355_2	nāmāti vuccati. Ayaṃ pana saddaguṇo ativuttassa vākyadosassa pariccāgena sambhavati.	1355	
PA_anya-e08_12n:1355_3	Tenāha “ativuttassā”tiādi. Udāharaṇattho heṭṭhā vuttoyeva.	1355	
PA_anya-e08_12n:1356_0	146. Idāni kantiṃ dasseti “lokiyi”ccādinā. Lokiyatthānatikkantā loke pasiddhasaddatthamanatikkantā	1356	
PA_anya-e08_12n:1356_1	sabbajanānaṃ sakalakavīnaṃ kantā manuññā kanti nāma vuccate, sā ativuttassa ativuttadosassa	1356	
PA_anya-e08_12n:1356_2	parihārato vuttā dosaparihāraparicchede kathitā hoti. Ativuttadosaparihārato eva	1356	
PA_anya-e08_12n:1356_3	kantiyā siddhattā tassa lakkhiyo eva etissā hotīti adhippāyo. Loke viditoti ca, so	1356	
PA_anya-e08_12n:1356_4	ca so attho ceti ca viggaho. “Yathā”ti kantiyā udāharaṇaṃ dasseti “muninda”iccādi. Taṃ vuttameva.	1356	
PA_anya-e08_12n:1358	Atthabyattā’bhidheyyassā-	135	
PA_anya-e08_12n:1359	Neyyatā saddato’tthato;	135	
PA_anya-e08_12n:1360	Sā’yaṃ tadubhayā neyya-	136	
PA_anya-e08_12n:1361	Parihāre padassitā.	136	
PA_anya-e08_12n:1362	Yathā “marīci”ccādi ca, “manonurañjano”ccādi ca.	136	
PA_anya-e08_12n:1363_0	147. Atthabyattiṃ byañjayati “atthabyattābhidheyyi”ccādinā. Abhidheyyassa sambandhaatthassa	1363	
PA_anya-e08_12n:1363_1	saddato atthato vā sāmatthiyato vā aneyyatā patīti aññathā vagamo gatyantarābhāvā,	1363	
PA_anya-e08_12n:1363_2	yato vuttaṃ “dullabhāvagatī sadda-sāmatthiyavilaṅghinī”ti. Tamanuvaditvā atthabyatti	1363	
PA_anya-e08_12n:1363_3	vidhīyate. Sā pana byākiṇṇaneyyādidosavajjanāya jāyate. Tadubhayā jātā sāyaṃ aneyyatā	1363	
PA_anya-e08_12n:1363_4	neyyaparihāre padassitā pakāsitā. Paṭhamadutiyodāharaṇassattho vutto.	1363	
PA_anya-e08_12n:1364_0	147. Idāni atthabyattiṃ dasseti “atthabyatti”ccādinā. Abhidheyyassa atthassa saddato	1364	
PA_anya-e08_12n:1364_1	atthato atthasāmatthiyato ca aneyyatā tattheva vijjamānattā saddassa atthassa vā	1364	
PA_anya-e08_12n:1364_2	āharitvā vattabbassa abhāvo atthabyatti nāma, tadubhayā tehi dvīhi jātā sā ayaṃ aneyyatāsaṅkhatā	1364	
PA_anya-e08_12n:1364_3	atthabyatti neyyaparihāre neyyadosaparihārapadese padassitā pakāsitāti. “Dullabhāvagatī	1364	
PA_anya-e08_12n:1364_4	sadda-sāmatthiyavilaṅghinī”ti vuttattā atthapatīti pana vinā saddañca sāmatthiyañca	1364	
PA_anya-e08_12n:1364_5	aññathānupalabbhatīti iha “saddato atthato”ti vuttaṃ. Atthassa byatti patītīti ca,	1364	
PA_anya-e08_12n:1364_6	natthi neyyaṃ āharitabbaṃ assa abhidheyyassāti ca, tassa bhāvoti ca, te ca te ubho	1364	
PA_anya-e08_12n:1364_7	saddatthā cāti ca, te avayavā etissāti ca, neyyassa parihāroti ca vākyaṃ. Idāni “yathe”ccādinā	1364	
PA_anya-e08_12n:1364_8	dvippakārāya atthabyattiyā yathākkamaṃ udāharaṇamanussāreti “mari”ccādigāthādvayena,	1364	
PA_anya-e08_12n:1364_9	taṃ heṭṭhā vuttameva.	1364	
PA_anya-e08_12n:1365	Puna atthena yathā –	136	
PA_anya-e08_12n:1367	Sabhāvāmalatā dhīra,	136	
PA_anya-e08_12n:1368	Mudhā pādanakhesu te;	136	
PA_anya-e08_12n:1369	Yato te’vanatānanta-	136	
PA_anya-e08_12n:1370	Moḷicchāyā jahanti no.	137	
PA_anya-e08_12n:1371_0	148. Puna dutiye tu dhīrāti āmantanaṃ. Te tava pādanakhesu sabhāvāmalatā pakatiparisuddhatā	1371	
PA_anya-e08_12n:1371_1	mudhā tucchā. Kasmāti ce? Yato yasmā kāraṇā te pādanakhā avanatassa sannatassa anantassa	1371	
PA_anya-e08_12n:1371_2	nāgarājassa moḷino kirīṭassa avanatānaṃ vā naramarānaṃ anantānaṃ moḷīnaṃ chāyā chaviyo	1371	
PA_anya-e08_12n:1371_3	no jahanti na pariccajanti, sañchaviyo pana jahantīti. Ettha nakhesu sañchavittā	1371	
PA_anya-e08_12n:1371_4	pādanakhassa moḷīnaṃ nirantarappaṇāmābyabhicārānaramarādīnaṃ bhagavato pādāravindavandanaṃ	1371	
PA_anya-e08_12n:1371_5	sāmatthiyā phuṭaṃ gamyate.	1371	
PA_anya-e08_12n:1372_0	148. “Puna atthena yathā sabhāvi”ccādi. Dhīra te tava pādanakhesu sabhāvāmalatā pakatiparisuddhatā	1372	
PA_anya-e08_12n:1372_1	mudhā tucchā. Kasmāti ce? Yato yasmā te caraṇanakhā avanatānantamoḷicchāyā pādānatassa	1372	
PA_anya-e08_12n:1372_2	anantanāgarājassa kirīṭassa sambandhinī, avanatānaṃ vā anantānaṃ devamanussānaṃ moḷīnaṃ	1372	
PA_anya-e08_12n:1372_3	chāyā kantiyo no jahanti na vijahanti, pakativaṇṇaṃ pahāya kirīṭakantisadisā te honti,	1372	
PA_anya-e08_12n:1372_4	tasmā ettha candakiraṇasannibhānaṃ nakharaṃsīnaṃ samīpe moḷīnaṃ nakharaṃsīhi amadditasakakantiyuttabhāvamāpajjanaṃ	1372	
PA_anya-e08_12n:1372_5	tādisānaṃ nirantarappaṇāmābhāvābhāvato khattiyādīnaṃ munindapādāravindadvande nirantarappaṇāmo	1372	
PA_anya-e08_12n:1372_6	sāmatthiyā vibhūtaṃ gamyate. Sassa bhāvoti ca, tena amalāti ca, tesaṃ bhāvoti ca,	1372	
PA_anya-e08_12n:1372_7	paṭhamapakkhe avanato ca so ananto cāti ca, tassa moḷīti ca, tassa chāyāyoti ca,	1372	
PA_anya-e08_12n:1372_8	dutiyapakkhe anantā ca te moḷī ceti ca, avanatānaṃ anantamoḷīti ca, tesaṃ chāyāyoti ca vākyaṃ.	1372	
PA_anya-e08_12n:1374	“Bandhasāro”ti maññanti, yaṃ samaggāpi viññuno;	137	
PA_anya-e08_12n:1375	Dassanāvasaraṃ patto, samādhi nāma’yaṃ guṇo.	137	
PA_anya-e08_12n:1376_0	149. Samādhiphalaṃ kiccāha “bandhe”ccādi. Yanti yaṃ samādhiṃ bandhassa gajjapajjamissabhāvassa	1376	
PA_anya-e08_12n:1376_1	sāroti sabbassa jīvitaṃ tapparāyattā bandhassa samaggāpi viññuno sabbepi kavino maññanti	1376	
PA_anya-e08_12n:1376_2	cintenti jānanti, ayaṃ samādhi nāma samādhikhyo guṇo dassane pakāsane avasaraṃ okāsaṃ	1376	
PA_anya-e08_12n:1376_3	anottarattā parassa sampatto uddiṭṭhānukkamenāti.	1376	
PA_anya-e08_12n:1377_0	149. Idāni samādhayo niddisati “bandhi”ccādinā. Samaggā api viññuno sabbepi kavayo	1377	
PA_anya-e08_12n:1377_1	yaṃ samādhiṃ “bandhasāro”ti pajjagajjavimissasaṅkhātassa bandhassa jīvitamiti maññanti,	1377	
PA_anya-e08_12n:1377_2	ayaṃ samādhi nāma guṇo dassanāvasaraṃ patto uddiṭṭhānukkamena dassanokāsaṃ patto	1377	
PA_anya-e08_12n:1377_3	hoti. Bandhassa sāroti ca, dassane avasaranti ca, taṃ pattoti ca viggaho.	1377	
PA_anya-e08_12n:1379	Aññadhammo tato’ññattha,	137	
PA_anya-e08_12n:1380	Lokasīmānurodhato;	138	
PA_anya-e08_12n:1381	Sammā ādhīyate’cce’so,	138	
PA_anya-e08_12n:1382	Samādhīti niruccati.	138	
PA_anya-e08_12n:1383_0	150. Kathamayaṃ saddavohāro bandhe “samādhī”ti vuccatītyāha “aññe”ccādi. Aññassa	1383	
PA_anya-e08_12n:1383_1	vatthuno pakatāpekkhāya dhammo guṇo pasiddho, tato tasmā mukhyavisayā aññattha amukhye	1383	
PA_anya-e08_12n:1383_2	visaye lokasīmānurodhato lokappatītyanuvattanena sammā sādhu lokasīmānuvattanameveha	1383	
PA_anya-e08_12n:1383_3	sādhuttaṃ ādhīyate āropyate, iti iminā kāraṇena eso evaṃvidho dhammo “samādhī”ti	1383	
PA_anya-e08_12n:1383_4	niruccatītidha sammā ādhīyatīti evaṃ nīharitvā vuccatīti attho.	1383	
PA_anya-e08_12n:1384_0	150. “Samādhī”ti ayaṃ vohāro bandhavisaye kathaṃ pavattatīti āsaṅkāyaṃ paṭhamaṃ nibbacanaṃ	1384	
PA_anya-e08_12n:1384_1	dassetuṃ āha “aññi”ccādi. Yasmā aññadhammo samādhānassa visayabhūtaamukhyato aññassa	1384	
PA_anya-e08_12n:1384_2	mukhyavatthuno pasiddhaguṇo, tato mukhyavisayato aññattha amukhyavisaye lokasīmānurodhato	1384	
PA_anya-e08_12n:1384_3	lokavohāramariyādāvirodhabhāvena lokappatītyanuvattaneneva sammā ādhīyati ṭhapīyati,	1384	
PA_anya-e08_12n:1384_4	iti iminā kāraṇena eso yathāvuttaguṇo “samādhī”ti niruccati vuccatīti. Aññassa dhammoti	1384	
PA_anya-e08_12n:1384_5	ca, lokassa sīmāti ca, tassā anurodhoti ca viggaho.	1384	
PA_anya-e08_12n:1385	Samādhiuddesa	138	
PA_anya-e08_12n:1387	Apāṇe pāṇinaṃ dhammo, sammā ādhīyate kvaci;	138	
PA_anya-e08_12n:1388	Nirūpe rūpayuttassa, nirase sarasassa ca.	138	
PA_anya-e08_12n:1390	Adrave dravayuttassa, akattaripi kattutā;	139	
PA_anya-e08_12n:1391	Kaṭhinassā’sarīrepi, rūpaṃ tesaṃ kamā siyā.	139	
PA_anya-e08_12n:1392_0	151-152. Samādhānavisayamāha “apāṇe”iccādi. Kvaci ṭhāne pāṇinaṃ pāṇavantānaṃ padatthānaṃ	1392	
PA_anya-e08_12n:1392_1	dhammo guṇo apāṇe pāṇavirahite vatthuni sammā lokapatītyanuvattanena ādhīyate āropyate,	1392	
PA_anya-e08_12n:1392_2	evamuparipi yathānurūpaṃ. Nirūpeti rūpavirahite vatthuni, kvacīti sabbattha anuvattati.	1392	
PA_anya-e08_12n:1392_3	Asarīre aghane asaṃhate vatthuni kaṭhinassa daḷhassa, tesaṃ yathāvuttānaṃ samādhīnaṃ	1392	
PA_anya-e08_12n:1392_4	rūpaṃ udāharaṇaṃ kamā uddiṭṭhānukkamena.	1392	
PA_anya-e08_12n:1393_0	151-152. Uddese “samādhayo”ti bahuvacanena niddiṭṭhānaṃ samādhīnaṃ visayamupadasseti	1393	
PA_anya-e08_12n:1393_1	“apāṇe”ccādinā. Kvaci kismiñci ṭhāne pāṇinaṃ dhammo indriyabaddhānaṃ guṇo apāṇe pāṇarahitavatthumhi	1393	
PA_anya-e08_12n:1393_2	sammā lokapatītianusārena ādhīyate āropyate, kvaci rūpayuttassa rūpavantavatthuno	1393	
PA_anya-e08_12n:1393_3	dhammo nirūpe rūparahitavatthumhi, kvaci sarasassa rasavantassa vatthuno dhammo nirase	1393	
PA_anya-e08_12n:1393_4	rasarahite ca, kvaci dravayuttassa dravavantavatthuno dhammo adrave dravarahite ca,	1393	
PA_anya-e08_12n:1393_5	kvaci kattutā kattuguṇo akattaripi, kvaci kaṭhinassa thaddhassa vatthuno dhammo asarīrepi	1393	
PA_anya-e08_12n:1393_6	sarīrarahitepi sammā ādhīyate. Tesaṃ channaṃ samādhīnaṃ rūpaṃ udāharaṇaṃ kamā “apāṇe	1393	
PA_anya-e08_12n:1393_7	pāṇina”nti uddiṭṭhānukkamena siyā bhaveyyāti. Na santi pāṇā asseti ca, rūpā niggatoti	1393	
PA_anya-e08_12n:1393_8	ca, rūpena yuttoti ca, rasā niggatoti ca, rasena saha vattamānoti ca, dravāaññoti	1393	
PA_anya-e08_12n:1393_9	ca, dravena dravabhāvena yuttoti ca, kattuto aññoti ca, kattuno bhāvoti ca, natthi	1393	
PA_anya-e08_12n:1393_10	sarīraṃ assāti ca viggaho.	13931	
PA_anya-e08_12n:1394	Samādhiniddesa	139	
PA_anya-e08_12n:1395	Apāṇe pāṇinaṃ dhammo	139	
PA_anya-e08_12n:1397	Uṇṇāpuṇṇindunā nātha, divāpi saha saṅgamā;	139	
PA_anya-e08_12n:1398	Viniddā sampamodanti, maññe kumudinī tava.	139	
PA_anya-e08_12n:1399_0	153. “Uṇṇā”iccādi. Nāthāti lokattayekapaṭisaraṇabhūtatāya bhagavantaṃ ālapati. Tava	1399	
PA_anya-e08_12n:1399_1	uṇṇāromadhātusaṅkhātena puṇṇindunā saha saṅgamā saṃyogena kumudinī kumudiniyo kumudākarā	1399	
PA_anya-e08_12n:1399_2	divāpi viniddā vigatasoppā sampamodanti maññe suṭṭhuyeva pamodantīti parikappemīti.	1399	
PA_anya-e08_12n:1399_3	Ettha pāṇidhammassa suratarūpassa saṅgamassa viniddāya sampīṇanassa ca apāṇini āropitapumbhāve	1399	
PA_anya-e08_12n:1399_4	uṇṇāpuṇṇindumhi, tathā āropitaitthibhāvāsu kumudinīsu lokasīmānurodhena samādhānato	1399	
PA_anya-e08_12n:1399_5	soyaṃ pasiddho dhammo “samādhī”ti vuccati. Tadabhidhāyī saddo ca upacārato atthānugāmittā	1399	
PA_anya-e08_12n:1399_6	saddikavohāraṃ dasseti, evamuparipi yathāyogaṃ.	1399	
PA_anya-e08_12n:1400_0	153. Tesu pāṇidhammasamādhino udāharaṇamādisati “uṇṇā”iccādinā. Nātha tava tuyhaṃ	1400	
PA_anya-e08_12n:1400_1	uṇṇāpuṇṇindunā uṇṇāromamaṇḍalasaṅkhātapuṇṇacandena saha saṅgamā aññamaññasamavāyahetunā	1400	
PA_anya-e08_12n:1400_2	kumudinī keravākarasaṅkhātā kumudiniyo divāpi viniddā vikasitā sampamodanti maññe	1400	
PA_anya-e08_12n:1400_3	atisantuṭṭhā hontīti kappemīti indusampamodo sahasaddena ñāyate. Ettha pāṇidhammasaṅkhāto	1400	
PA_anya-e08_12n:1400_4	suratasaṅgamo ca niddāpagamo ca sampamodanañcāti tiṇṇaṃ uṇṇāpuṇṇindukumudinīsaṅkhātesu	1400	
PA_anya-e08_12n:1400_5	apāṇesu lokavohārānatikkamma buddhiyā āropanena pāṇidhammato pasiddhā tayo atthā	1400	
PA_anya-e08_12n:1400_6	idha samādhayo nāma, tappaṭipādakaganthopi atthānugāmittā tadupacārena samādhīti	1400	
PA_anya-e08_12n:1400_7	daṭṭhabbo. Puṇṇo ca so indu ceti ca, uṇṇā eva puṇṇindu cāti ca, vigatā niddā yehīti ca viggaho.	1400	
PA_anya-e08_12n:1401	Nirūpe rūpayuttassa	140	
PA_anya-e08_12n:1403	Dayārasesu mujjantā, janā’matarasesvi’va;	140	
PA_anya-e08_12n:1404	Sukhitā hatadosā te, nātha pādambujānatā.	140	
PA_anya-e08_12n:1405_0	154. “Dayā”iccādi. Nātha te pādambujesu ānatā paṇāmavasena janā tilokakuharapavattino	1405	
PA_anya-e08_12n:1405_1	sattā amatarasesviva pīyūsarasesu viya dayārasesu karuṇārasesu guṇesu. “Siṅgārādo	1405	
PA_anya-e08_12n:1405_2	vise vīriye, guṇe rāge drave raso”ti amarakosa 3.3.226 hi nighaṇṭu. Mujjantā nimujjamānā	1405	
PA_anya-e08_12n:1405_3	hatā naṭṭhā dosā vātādayo amatapakkhe, aññattha tu hatā naṭṭhā dosā rāgādayo yesanti	1405	
PA_anya-e08_12n:1405_4	viggaho, tatoyeva sukhitā sukhaṃ kāyikacetasikasukhaṃ itā pattā gatāti attho.	1405	
PA_anya-e08_12n:1406_0	154. Idāni rūpadhammasamādhino udāharaṇaṃ uddisati “dayā”iccādinā. Nātha te tava	1406	
PA_anya-e08_12n:1406_1	pādambujānatā caraṇapadume paṇatā janā devamanussā amatarasesu iva sudhājalesu viya	1406	
PA_anya-e08_12n:1406_2	dayārasesu anaññasādhāraṇakaruṇāguṇesu mujjantā nimujjamānā hatadosā vinaṭṭhavātapittādayo	1406	
PA_anya-e08_12n:1406_3	vinaṭṭharāgādidosā vā sukhitā tatoyeva ajarāmarasaṅkhātasukhaṃ itā pattāti. Ettha	1406	
PA_anya-e08_12n:1406_4	rūpayuttajale labbhamānaṃ mujjanaṃ nirūpe dayāguṇe āropitaṃ hoti. Dayā eva rasā guṇāti	1406	
PA_anya-e08_12n:1406_5	ca, amatā eva rasāti ca, hatā vātādayo rāgādayo vā dosā yesanti ca, pādāni eva ambujānīti	1406	
PA_anya-e08_12n:1406_6	ca, tesu ānatāti ca viggaho.	1406	
PA_anya-e08_12n:1407	“Siṅgārādovise vīriye, guṇe rāge draveraso”ti amarakosa 3.3.226 ettha rasasaddo guṇajalesu vattati.	140	
PA_anya-e08_12n:1408	Nirase sarasassa	140	
PA_anya-e08_12n:1410	Madhurepi guṇe dhīra, nappasīdanti ye tava;	141	
PA_anya-e08_12n:1411	Kīdisīmanaso vutti, tesaṃ khāraguṇānabho he (sī.).	141	
PA_anya-e08_12n:1412_0	155. “Madhure”ccādi. Dhiyā īratīti dhīro, bho dhīra tava madhurepi manoharepi guṇe	1412	
PA_anya-e08_12n:1412_1	karuṇādike ye nappasīdanti pasādaṃ na karonti, khāraguṇānaṃ amadhuraguṇānaṃ tesaṃ	1412	
PA_anya-e08_12n:1412_2	janānaṃ manaso vutti cittappavatti kīdisīti kimiva dissati, na viññāyate “īdisī”ti.	1412	
PA_anya-e08_12n:1412_3	Yato tādisaguṇāvabodhaparammukhā mohandhakārasambandhitāti.	1412	
PA_anya-e08_12n:1413_0	155. Idāni sarasadhammasamādhino udāharaṇamuddisati “madhuri”ccādinā. Bho dhīra tava	1413	
PA_anya-e08_12n:1413_1	te madhure api guṇe pakatisundare karuṇāpaññāguṇepi ye hīnādhimuttikā janā nappasīdanti,	1413	
PA_anya-e08_12n:1413_2	khāraguṇānaṃ amadhuraguṇānaṃ tesaṃ janānaṃ manaso vutti cittappavatti kīdisī kathaṃ	1413	
PA_anya-e08_12n:1413_3	ruhati. Dhiyā īrati pavattatīti ca, kā viya sā dissatīti ca, khārā guṇā yesanti ca	1413	
PA_anya-e08_12n:1413_4	viggaho. Ettha samādhi nāma rasahīne āropitarasayuttadhammabhūtaṃ madhurakhāraguṇadvayaṃ.	1413	
PA_anya-e08_12n:1414	Adrave dravayuttassa	141	
PA_anya-e08_12n:1416	Sabbatthasiddha cūḷaka-puṭapeyyā mahāguṇā;	141	
PA_anya-e08_12n:1417	Disā samantā dhāvanti, kundasobhāsalakkhaṇā.	141	
PA_anya-e08_12n:1418_0	156. “Sabbatthasiddhi”ccādi. Sabbatthasiddhassa mahāmunino cūḷakapuṭena peyyā pātabbā	1418	
PA_anya-e08_12n:1418_1	kundasobhāsalakkhaṇā kundakusumassa sobhāsavantā jutivijambhino mahāguṇā samantā	1418	
PA_anya-e08_12n:1418_2	parito disā disantāni dhāvanti.	1418	
PA_anya-e08_12n:1419_0	156. Idāni dravayuttasamādhino udāharaṇamuddisati “sabbatthi”ccādinā. Sabbatthasiddha	1419	
PA_anya-e08_12n:1419_1	sabbakicce parinipphanna, nipphannehi sabbatthehi vā samannāgata he tathāgata tava	1419	
PA_anya-e08_12n:1419_2	cūḷakapuṭapeyyā cūḷakapuṭena pātabbā kundasobhāsalakkhaṇā kundasobhāhi samānalakkhaṇā	1419	
PA_anya-e08_12n:1419_3	kundasobhāsadisā vā mahāguṇā saṅkhyāmahantattā ānubhāvamahantattā vā mahantā vā arahattādayo	1419	
PA_anya-e08_12n:1419_4	guṇā samantā samantato disā dasadisāsu dhāvantīti. Ettha dravayuttaguṇabhūto cūḷakapuṭapeyyabhāvo	1419	
PA_anya-e08_12n:1419_5	dravarahite guṇe āropito samādhi nāma hoti. Sabbe ca te atthā ceti ca, te siddhā	1419	
PA_anya-e08_12n:1419_6	yasseti ca, cūḷakameva puṭamiti ca, tena peyyāti ca, mahantā ca te guṇā ceti ca,	1419	
PA_anya-e08_12n:1419_7	kundānaṃ sobhāti ca, tāhi samānaṃ lakkhaṇaṃ yesanti ca viggaho.	1419	
PA_anya-e08_12n:1420	Akattari kattutā	142	
PA_anya-e08_12n:1422	Mārāribalavissaṭṭhā, kuṇṭhā nānāvidhā’yudhā;	142	
PA_anya-e08_12n:1423	Lajjamānā’ññavesena, jina pādānatā tava.	142	
PA_anya-e08_12n:1424_0	157. “Mārā”iccādi. Māroyeva ari sattūti mārārī, tena, balena attano sattiyā, tassa	1424	
PA_anya-e08_12n:1424_1	vā balena senāya vissaṭṭhā abhimukhaṃ chaḍḍitā nānāvidhā anekappakārā āyudhā bhindivāḷādayo	1424	
PA_anya-e08_12n:1424_2	kuṇṭhā bheṇḍivālādayo (ka.) pariccattatikhiṇabhāvā tāyeva kuṇṭhabhāvappattiyā lajjamānā	1424	
PA_anya-e08_12n:1424_3	“lokappatītānubhāvānamamhākampi evarūpaṃ jāta”nti lajjantā aññavesena “kathaṃ nāma	1424	
PA_anya-e08_12n:1424_4	pare amhe na jāneyyu”nti attano āvudhavesaṃ parivattitvā kusumavesena, jināti āmantanaṃ,	1424	
PA_anya-e08_12n:1424_5	tava pādānatā pādesu sannatā.	1424	
PA_anya-e08_12n:1425_0	157. Idāni kattudhammasamādhino udāharaṇamuddisati “mārāri”ccādinā. He jina mārāribalavissaṭṭhā	1425	
PA_anya-e08_12n:1425_1	mārasattunā attano sattiyā vissaṭṭhā, mārārino vā senāya vissaṭṭhā abhimukhe pātitā	1425	
PA_anya-e08_12n:1425_2	nānāvidhāyudhā anekappakārabhindivāḷaususattitomarādayo āvudhā kuṇṭhā atikhiṇā lajjamānā	1425	
PA_anya-e08_12n:1425_3	“kasmā evaṃ lokapasiddhānubhāvānamamhākampi īdisaṃ vippakāramahosī”ti lajjantā aññavesena	1425	
PA_anya-e08_12n:1425_4	“kathamamhe pare na jāneyyu”nti āvudhavesaṃ hitvā tadaññabhūtena pupphavesena tava	1425	
PA_anya-e08_12n:1425_5	pādānatā pādasamīpe natā ahesunti. Ettha kattudhammabhūtaṃ lajjanañca aññavesena	1425	
PA_anya-e08_12n:1425_6	parivattanañca ānatañceti ime lajjanādīnaṃ akattubhūtesu visayesu āropitā samādhayo	1425	
PA_anya-e08_12n:1425_7	nāma honti. Māro eva arīti ca, balena vissaṭṭhāti ca, mārārinā balavissaṭṭhāti ca	1425	
PA_anya-e08_12n:1425_8	mārārino balaṃ senāti ca, tena vissaṭṭhāti ca, nānā anekavidhā pakārā yesanti ca,	1425	
PA_anya-e08_12n:1425_9	aññesaṃ vesoti ca, añño ca so veso cāti ca, pādesu ānatāti ca viggaho.	1425	
PA_anya-e08_12n:1426	Kaṭhinassa asarīre	142	
PA_anya-e08_12n:1428	Munindabhāṇumā kālo-	142	
PA_anya-e08_12n:1429	Dito bodhodayācale;	142	
PA_anya-e08_12n:1430	Saddhammaraṃsinā bhāti,	143	
PA_anya-e08_12n:1431	Indamandhatamaṃ paraṃ.	143	
PA_anya-e08_12n:1432_0	158. “Muninda”iccādi. Bodho sabbaññutaññāṇasadiso soyeva vā udayācalo udayapabbato	1432	
PA_anya-e08_12n:1432_1	tasmiṃ kāle rattipariyante abhinikkhantasamaye udito pātubhūto munindo munindasadiso	1432	
PA_anya-e08_12n:1432_2	soyeva vā bhāṇumā sūriyo andhatamaṃ andhakāraṃ mohaṃ vā paraṃ accantameva saddhammaraṃsinā	1432	
PA_anya-e08_12n:1432_3	saddhammasadisena saddhammasaṅkhatena vā raṃsinā bhindaṃ padālento bhāti sobhatīti.	1432	
PA_anya-e08_12n:1433_0	158. Idāni kaṭhinadhammasamādhino udāharaṇamuddisati “munindi”ccādinā. Bodhodayācale	1433	
PA_anya-e08_12n:1433_1	sabbaññutaññāṇasadise sabbaññutaññāṇasaṅkhāte vā udayapabbate kālodito rattikkhaye	1433	
PA_anya-e08_12n:1433_2	māraparājitasamaye vā udito pātubhūto munindabhānumā munindasadiso munindoyeva vā	1433	
PA_anya-e08_12n:1433_3	sūriyo andhatamaṃ pakatighanandhakāraṃ bahalamohandhakāraṃ saddhammaraṃsinā saddhammasadisena	1433	
PA_anya-e08_12n:1433_4	saddhammabhūtena vā kiraṇena paramatisayena bhindaṃ padālento bhāti sobhatīti. Ettha	1433	
PA_anya-e08_12n:1433_5	thaddhadhammabhūtaṃ bhedanaṃ asarīrabhūte andhakāre buddhiyā āropitaṃ samādhi nāma	1433	
PA_anya-e08_12n:1433_6	hoti. Munīnaṃ indoti ca, soyeva bhānumāti ca, bodho eva udayācaloti ca, saddhammo	1433	
PA_anya-e08_12n:1433_7	eva raṃsīti ca viggaho.	1433	
PA_anya-e08_12n:1435	Vamanuggiranādye’taṃ, guṇavutyapariccutaṃ;	143	
PA_anya-e08_12n:1436	Atisundaramaññaṃ tu, kāmaṃ vindati gāmmataṃ.	143	
PA_anya-e08_12n:1437_0	159. Koci dhammo amukhyavisaye bandhe sobhate, na mukhyavisayeti dassanto āha “vamanaṃ”iccādi.	1437	
PA_anya-e08_12n:1437_1	Vamanañca uggiranañca, ādisaddena virecanādipariggaho. Etaṃ yathāvuttaṃ guṇā padhānetarā	1437	
PA_anya-e08_12n:1437_2	pasiddhavisayā visayantarapariggahalakkhaṇā vutti payogarūpā, tato apariccutaṃ aparigaḷitaṃ	1437	
PA_anya-e08_12n:1437_3	santaṃ amukhyabhūtaṃ atisundaraṃ accantamanoharamalaṅkārarūpattā, aññaṃ tu itaraṃ	1437	
PA_anya-e08_12n:1437_4	pana mukhyanti vuttaṃ hoti. Kāmaṃ ekantena gāmmataṃ asabbhasabhāvaṃ bandhe tassānucitabhāvato	1437	
PA_anya-e08_12n:1437_5	vindati paṭilabhati pasavatīti attho.	1437	
PA_anya-e08_12n:1438_0	159. Idāni imesuyeva pāṇidhammādīsu koci dhammo amukhyavisaye payutto pasattho, mukhyavisaye	1438	
PA_anya-e08_12n:1438_1	payutto apasatthoti dassento “vamanuggi”ccādimāha. Etaṃ vamanuggiranādi vamanauggiranavirecanādikaṃ	1438	
PA_anya-e08_12n:1438_2	guṇavutyapariccutaṃ amukhyapayogato agaḷitaṃ amukhyabhūtaṃ atisundaraṃ sabbesaṃ atipiyaṃ	1438	
PA_anya-e08_12n:1438_3	hoti, aññaṃ tu uttato byatirekaṃ mukhyavisaye payuttaṃ vamanuggiranādikaṃ pana kāmaṃ	1438	
PA_anya-e08_12n:1438_4	ekantena gāmmataṃ sabhāvaappiyagāmmadosataṃ vindati sevatīti. Vamanañca uggiranañceti	1438	
PA_anya-e08_12n:1438_5	ca, tāni ādīni yasseti ca, guṇā appadhānā vuttīti ca, tato apariccutanti ca viggaho.	1438	
PA_anya-e08_12n:1440	Kantīnaṃ vamanabyājā, munipādanakhāvalī;	144	
PA_anya-e08_12n:1441	Candakantī pivantīva, nippabhaṃ taṃ karontiyo.	144	
PA_anya-e08_12n:1442_0	160. Udāharati “kantīna”miccādi. Munino sammāsambuddhassa pādanakhānaṃ āvalī seṇiyo	1442	
PA_anya-e08_12n:1442_1	kantīnaṃ attano nirantaraṃ nissarantīnaṃ sobhāvisesānaṃ vamanabyājā uggiranalesena	1442	
PA_anya-e08_12n:1442_2	candakantī candacchaviyo sabbattha patthaṭattā pivantīva pānaṃ karontīti takkemi.	1442	
PA_anya-e08_12n:1442_3	Kīdisī viyāti parikappanābījamāha “nippabha”ntiādi. Taṃ candaṃ nippabhaṃ pabhāvirahitaṃ	1442	
PA_anya-e08_12n:1442_4	karontiyo vidahamānā. Idañhi kappanābījaṃ yato nakhasobhāliṅganena candassa sobhāvato	1442	
PA_anya-e08_12n:1442_5	nippabhattaṃ passitvā mahattañca tassā nakhāvaliyo candakantī pivantīti parikappeti	1442	
PA_anya-e08_12n:1442_6	kantīnañca vamanabyājaṃ.	1442	
PA_anya-e08_12n:1443_0	160. Iṭṭhavisaye payuttavamanuggiranādīnamudāharaṇamuddisati “kantīna”miccādinā.	1443	
PA_anya-e08_12n:1443_1	Munipādanakhāvalī munipādanakhaseṇiyo kantīnaṃ attano candamarīcisadisasobhānaṃ vamanabyājā	1443	
PA_anya-e08_12n:1443_2	uggiranalesena taṃ nimmalacandaṃ nippabhaṃ karontiyo attano sabbattha patthaṭattā	1443	
PA_anya-e08_12n:1443_3	nippabhaṃ karontiyo candakantī candaraṃsiyo pivanti maññe. Nakharaṃsīnaṃ sabbattha	1443	
PA_anya-e08_12n:1443_4	patthaṭattā sappabhassāpi candassa nippabhattañca nakharaṃsīnaṃ adhikattañca disvā	1443	
PA_anya-e08_12n:1443_5	candakantī pivanti iveti nakhāvalīnaṃ candakantipivanañca sakakantivamanañca pakati	1443	
PA_anya-e08_12n:1443_6	na hoti, byājamiti kavinā parikappitaṃ hoti. Ettha bhattasitthādimukhyavisayato aññakantisaṅkhataamukhyavisaye	1443	
PA_anya-e08_12n:1443_7	payuttaṃ vamanaṃ guṇavuttīti ñātabbaṃ. Vamanameva byājamiti ca, munino pādāti ca,	1443	
PA_anya-e08_12n:1443_8	tesu nakhāti ca, tesaṃ āvaliyoti ca, candassa kantiyoti ca, niggato pabhāhīti ca viggaho.	1443	
PA_anya-e08_12n:1445	Acittakattukaṃ rujha-miccevaṃ guṇakamma taṃ guṇakammakaṃ (sī.);	144	
PA_anya-e08_12n:1446	Sacittakattukaṃ pe’taṃ, guṇakammaṃ yadu’ttamaṃ.	144	
PA_anya-e08_12n:1447_0	161. Yathāvuttaṃ nigameti “acitta”iccādinā. Iccevaṃ acitto kattā yassa taṃ acittakattukaṃ.	1447	
PA_anya-e08_12n:1447_1	Guṇo kammaṃ yassa taṃ guṇakammaṃ. Tañca vamanādi rujhamatimanoharaṃ bhavati bandhocitattā.	1447	
PA_anya-e08_12n:1447_2	Nakhāvaliyo hi acittakattāro, kantiyo guṇakammanti vamanamatrātisundaraṃ. Nedameva	1447	
PA_anya-e08_12n:1447_3	rujhanti āha “sacitta”iccādi. Etaṃ vamanādikaṃ sacittakattukampiyadiguṇakammaṃ, uttamaṃ	1447	
PA_anya-e08_12n:1447_4	seṭṭhaṃ bandhocitattā.	1447	
PA_anya-e08_12n:1448_0	161. Anantarodāharaṇassa pasatthattañca kammani guṇe sati sacittakattukavamanādikañca	1448	
PA_anya-e08_12n:1448_1	iṭṭhamiti dassento “acittakattuka”miccādimāha. Iccevaṃ iminā pakārena acittakattukaṃ	1448	
PA_anya-e08_12n:1448_2	nakhāvalisaṅkhātaaviññāṇakakattuvantaṃ guṇakammaṃ nakhakantisaṅkhātaappadhānakammavantaṃ	1448	
PA_anya-e08_12n:1448_3	vamanādikaṃ rujhaṃ racanāya ucitattā rucijanakaṃ hoti, etaṃ vamanādikaṃ sacittakattukampi	1448	
PA_anya-e08_12n:1448_4	saviññāṇakakattuvantampi yadi guṇakammaṃ amukhyakammaṃ ce, uttamaṃ visiṭṭhameva,	1448	
PA_anya-e08_12n:1448_5	“kantīna”nti bhāvasambandhe chaṭṭhiyā satipi vamanakriyāya kammattaṃ nātivattati.	1448	
PA_anya-e08_12n:1448_6	Natthi cittaṃ yesanti ca, acittā kattāro yassāti ca, guṇo kammaṃ yasseti ca, saha	1448	
PA_anya-e08_12n:1448_7	cittena vattamānoti ca vākyaṃ. Iti nidassane evaṃ pakāre nipāto, atha vā vacanavacanīyānaṃ	1448	
PA_anya-e08_12n:1448_8	vacanavacanīyādīnaṃ (ka.) nigamārambhe nipātasamudāyo.	1448	
PA_anya-e08_12n:1450	Uggirantova sa sneha-rasaṃ jinavaro jane;	145	
PA_anya-e08_12n:1451	Bhāsanto madhuraṃ dhammaṃ, kaṃ na sampīṇaye janaṃ.	145	
PA_anya-e08_12n:1452_0	162. Tadudāharati “uggirantovā”tiādinā. So jinavaro jane sakalasattanikāye sneharasaṃ	1452	
PA_anya-e08_12n:1452_1	attano pemasaṅkhātaṃ anurāgaṃ uggirantova vamanto viya madhuraṃ atipaṇītaṃ dhammaṃ	1452	
PA_anya-e08_12n:1452_2	bhāsanto kaṃ janaṃ na sampīṇaye, sabbameva sampīṇeti. Ettha jinavaro kattā sacitto,	1452	
PA_anya-e08_12n:1452_3	sneharaso guṇakammaṃ.	1452	
PA_anya-e08_12n:1453_0	162. Idāni sacittakakattupakkhe udāharaṇamuddisati “uggiranto”ccādinā. So jinavaro	1453	
PA_anya-e08_12n:1453_1	jane sakalasattanikāye sneharasaṃ attano pemasaṅkhātaanurāgaṃ uggiranto iva vamanto	1453	
PA_anya-e08_12n:1453_2	viya madhuraṃ ādikalyāṇādibhāvena paṇītaṃ dhammaṃ saddhammaṃ bhāsanto desento yathāsayaṃ	1453	
PA_anya-e08_12n:1453_3	vadanto kaṃ janaṃ kīdisaṃ puggalaṃ na sampīṇaye, pīṇeti evāti. Ettha uggiranaṃ jinavarasaṅkhatasacittakakattuvantampi	1453	
PA_anya-e08_12n:1453_4	sneharasasaṅkhātaamukhyakammayuttattā pasatthaṃ hoti. Sneho eva raso anurāgoti viggaho.	1453	
PA_anya-e08_12n:1455	Yo saddasatthakusalo kusalo nighaṇṭu-	145	
PA_anya-e08_12n:1456	Chandoalaṅkatisu niccakatābhiyogo;	145	
PA_anya-e08_12n:1457	So’yaṃ kavittavikalopi kavīsu saṅkhya-	145	
PA_anya-e08_12n:1458	Mogayha vindati hi kitti’mamandarūpaṃ.	145	
PA_anya-e08_12n:1459	Iti saṅgharakkhitamahāsāmipādaviracite	145	
PA_anya-e08_12n:1460	Subodhālaṅkāre	146	
PA_anya-e08_12n:1461	Guṇāvabodho nāma tatiyo paricchedo.	146	
PA_anya-e08_12n:1462_0	163. Ganthantarāhitavāsanāya, tadanubandhapaṭibhāne cāvijjamānepi sutena abhiyogabalena	1462	
PA_anya-e08_12n:1462_1	kavitā kitti ca tadanugatā samupalabbhatīti samanusāsati “yo”iccādinā. Saddasatthe	1462	
PA_anya-e08_12n:1462_2	byākaraṇe kismiñci “idameve”ti niyamābhāvā kusalo cheko nighaṇṭumhi abhidhānasatthe	1462	
PA_anya-e08_12n:1462_3	ca chandasi vuttijātippapañcapakāsakachandovicitisatthe ca alaṅkatisu alaṅkārasatthe	1462	
PA_anya-e08_12n:1462_4	ca kusalo na kevalaṃ saddasattheyeva, atha ca pana niccamanavarataṃ divā ca ratto	1462	
PA_anya-e08_12n:1462_5	ca kato abhiyogo vāyāmo racanāvisaye yassa soyaṃ kavittavikalopi bandhakaraṇasaṅkhātakaviguṇaparihīnopi	1462	
PA_anya-e08_12n:1462_6	kavīsu kaviguṇopetesu saṅkhyaṃ gaṇanaṃ ogayha paṭilabhitvā amandarūpaṃ atibahuṃ kittiṃ	1462	
PA_anya-e08_12n:1462_7	parisuddhabandharacanālakkhaṇaṃ tappabhavaṃ khyātaṃ vindati paṭilabhatevāti.	1462	
PA_anya-e08_12n:1463	Iti subodhālaṅkāre mahāsāmināmikāyaṃ	146	
PA_anya-e08_12n:1464	Subodhālaṅkāraṭīkāyaṃ	146	
PA_anya-e08_12n:1465	Guṇāvabodhaparicchedo tatiyo.	146	
PA_anya-e08_12n:1466_0	163. Idāni uddesakkamena saddālaṅkāre niddisitvā byākaraṇanighaṇṭuchandoparivārite	1466	
PA_anya-e08_12n:1466_1	imasmiṃ nirantarābhiyogo ihalokiyādimahantayasassa kāraṇamiti sissānamanusāsanto	1466	
PA_anya-e08_12n:1466_2	“yo saddasatthakusalo”ccādimāha. Yo theranavamajjhimesu koci saddasatthakusalo saddānusāsanabyākaraṇavisaye	1466	
PA_anya-e08_12n:1466_3	pakatipaccayādivibhāgakappanāya cheko nighaṇṭuchandoalaṅkatīsu abhidhānachandoalaṅkārasatthesupi	1466	
PA_anya-e08_12n:1466_4	kusalo taṃtaṃvibhāgabuddhīnaṃ paṭipādanena cheko niccakatābhiyogo dhāraṇamanasikāravasena	1466	
PA_anya-e08_12n:1466_5	niccaṃ katussāho hoti. So ayaṃ appamādī kavittavikalopi pakatisiddhakabbaracanaguṇarahitopi	1466	
PA_anya-e08_12n:1466_6	kavīsu saṅkhyaṃ kabbakattūsu gaṇanaṃ ogayha kabbakaraṇaṭīkākaraṇādipakārena ogāhetvā	1466	
PA_anya-e08_12n:1466_7	taṃ gaṇanaṃ pāpuṇitvā amandarūpaṃ anappakasabhāvaṃ atibahuṃ kittiṃ niddosaṃ sattharacanalakkhaṇaṃ	1466	
PA_anya-e08_12n:1466_8	puññasañcayaṃ, tappabhavaṃ pasiddhiṃ vā vindati labhatevāti. Yathāvuttasatthesu abhiyogo	1466	
PA_anya-e08_12n:1466_9	bandhassa ekantakāraṇameva. Vuttaṃ hi–	1466	
PA_anya-e08_12n:1467	“Sābhāvikī ca paṭibhā,	146	
PA_anya-e08_12n:1468	Sutañca bahunimmalaṃ;	146	
PA_anya-e08_12n:1469	Amando cābhiyogo’yaṃ,	146	
PA_anya-e08_12n:1470	Hetu hoti’ha bandhane”ti kābyādāsa 1.103.	147	
PA_anya-e08_12n:1471_0	Tattha sābhāvikī sabhāvasiddhā paṭibhā ca paññā ca bahu nimmalaṃ anappakaṃ nijjaṭaṃ	1471	
PA_anya-e08_12n:1471_1	sutañca amando abhiyogo ca anappako abhyāso ceti ayameso sabbopi iha bandhane imissaṃ	1471	
PA_anya-e08_12n:1471_2	kabbaracanāyaṃ hetu hoti kāraṇaṃ bhavatīti. Sadde sāsati ettha etenāti imasmiṃ atthe	1471	
PA_anya-e08_12n:1471_3	tappaccayañca tassa thādesañca katvā saddasatthanti ñātabbaṃ, saddasatthe kusaloti	1471	
PA_anya-e08_12n:1471_4	ca, nighaṇṭu ca chando ca alaṅkati alaṅkārañceti ca viggaho, ettha alaṅkatisaddo	1471	
PA_anya-e08_12n:1471_5	satthāpekkhāya napuṃsako hoti, niccaṃ kato abhiyogo asseti ca, kavino bhāvoti ca,	1471	
PA_anya-e08_12n:1471_6	tena vikaloti ca, amandaṃ rūpaṃ sabhāvo yasseti ca vākyaṃ.	1471	
PA_anya-e08_12n:1472	Iti subodhālaṅkāranissaye	147	
PA_anya-e08_12n:1473	Tatiyo paricchedo.	147	
PA_anya-e08_12n:1474	4. Atthālaṅkārāvabodhapariccheda	147	
PA_anya-e08_12n:1476	Atthālaṅkārasahitā, saguṇā bandhapaddhati;	147	
PA_anya-e08_12n:1477	Accantakantā kantāva yatoaccantakantāva (ka.), vuccantete tato’dhunā.	147	
PA_anya-e08_12n:1478_0	164. Evaṃ saddālaṅkāre paricchijja sampatyatthālaṅkāraṃ bodhayitumāha “atthālaṅkāra”iccādi.	1478	
PA_anya-e08_12n:1478_1	Saguṇā yathāvuttehi pasādādīhi saddaguṇehi sahitā bandhapaddhati kabbaracanaṃ. Alaṅkarīyati	1478	
PA_anya-e08_12n:1478_2	kantiṃ nīyati bandho etehi sarīramiva hārādīhīti alaṅkārā, tehi atthālaṅkārehi jātyādilakkhaṇehi	1478	
PA_anya-e08_12n:1478_3	sahitā saṃyuttā satī saguṇā patibbatādiguṇopetā atthena dhanena alaṅkārena ābharaṇena	1478	
PA_anya-e08_12n:1478_4	sahitā yuttā kantāva aṅganā viya. Yato accantakantā atisayaramaṇīyā siyā, tato tena	1478	
PA_anya-e08_12n:1478_5	kāraṇena ye atthālaṅkārā avasaraṃ pattā, te adhunā idāni vuccante kathīyanti.	1478	
PA_anya-e08_12n:1479_0	164. Evaṃ saddālaṅkāravibhāgaṃ dassetvā idāni tannissayaṃyeva atthālaṅkārabandhamārabhanto	1479	
PA_anya-e08_12n:1479_1	“atthālaṅkāri”ccādimāha. Saguṇā yathāvuttapasādādisaddaguṇayuttā bandhapaddhati pajjagajjādipabhedā	1479	
PA_anya-e08_12n:1479_2	racanāvali atthālaṅkārasahitā sabhāvavuttivaṅkavuttisaṅkhātena atthālaṅkārena saṃyuttā	1479	
PA_anya-e08_12n:1479_3	saguṇā atthālaṅkārasahitā kantā iva patibbatādīhi guṇehi yuttā suvaṇṇarajatamaṇimuttādidhanehi	1479	
PA_anya-e08_12n:1479_4	gīveyyakaṭakanūpurādīhi ābharaṇehi ca yuttā aṅganāva accantakantā yato atisayena	1479	
PA_anya-e08_12n:1479_5	ramaṇīyā, tato tasmā te atthālaṅkārā adhunā dāni vuccante. Alaṅkaronti bandhaṃ sarīraṃ	1479	
PA_anya-e08_12n:1479_6	vā etehīti ca, atthassa alaṅkārāti ca, tehi sahitāti ca, guṇehi saha vattatīti ca,	1479	
PA_anya-e08_12n:1479_7	bandhassa paddhatīti ca, accantaṃ atisayena kantāti ca viggaho.	1479	
PA_anya-e08_12n:1481	Sabhāvavaṅkavuttīnaṃ, bhedā dvidhā alaṃkriyā;	148	
PA_anya-e08_12n:1482	Paṭhamā tattha vatthūnaṃ, nānāvatthāvibhāvinī.	148	
PA_anya-e08_12n:1483_0	165. Katippabhedā te iccāha “sabhāva”iccādi. Sabhāvavutti vaṅkavuttīti imesaṃ bhedā	1483	
PA_anya-e08_12n:1483_1	pabhedena alaṃkriyā atthālaṅkārādvidhādvippakārā. Tesu sabhāvavutti kīdisīti āha	1483	
PA_anya-e08_12n:1483_2	“paṭhamā”tiādi. Tattha tāsu paṭhamā sabhāvavutti vatthūnaṃ padatthānaṃ jātiguṇakriyādabbasabhāvānaṃ	1483	
PA_anya-e08_12n:1483_3	nānā vicittā, na dvekāva avatthā avasarā vibhāvinī pakāsikā viññeyyā. Jātyādīnaṃ	1483	
PA_anya-e08_12n:1483_4	padatthānaṃ yathāsabhāvamanekappakāraṃ sammadeva vivarantī sabhāvaṃ padatthānaṃ vicittaṃ	1483	
PA_anya-e08_12n:1483_5	vadatīti sabhāvavutti nāmāti adhippāyo, sāva jātiyā padatthasarūpassa tathātathāpaṭipādakattena	1483	
PA_anya-e08_12n:1483_6	vuttiyā dattiyā (ka.) jātipi vuccati.	1483	
PA_anya-e08_12n:1484_0	165. Pasatthālaṅkārā pasatthādialaṅkārā (ka.) pabhedato ettakāti dassento “sabhāvi”ccādimāha.	1484	
PA_anya-e08_12n:1484_1	Alaṃkriyā atthālaṅkārā sabhāvavaṅkavuttīnaṃ bhedā pabhedato dvidhā dvippakārā honti.	1484	
PA_anya-e08_12n:1484_2	Tattha tāsudvīsu paṭhamā sabhāvavutti vatthūnaṃ jātiguṇakriyādabbalakkhaṇānaṃ padatthānaṃ	1484	
PA_anya-e08_12n:1484_3	nānāvatthāvibhāvinī anekappakārassa pakāsinī hoti. Ettha jātyādīnaṃ padatthānaṃ anekappakārasabhāvapakāsinī	1484	
PA_anya-e08_12n:1484_4	sabhāvavutti nāma. Esāva jāti guṇādicatubbidhapadatthānaṃ sarūpasaṅkhātajātiyā tehi	1484	
PA_anya-e08_12n:1484_5	ākārehi paṭipādanato upacārato jāti nāma hoti. Jātyādipadatthānaṃyeva yathāsabhāvaṃ	1484	
PA_anya-e08_12n:1484_6	hitvā vatthuparikappitaatisayopamārūpakādisarūpasaṅkhātaṃ vaṅkasabhāvaṃ pakāsentī	1484	
PA_anya-e08_12n:1484_7	vaṅkavutti nāma. Yabhāvo ca vaṅko cāti ca, tesaṃ vuttīti ca, alaṃkaronti etāhīti	1484	
PA_anya-e08_12n:1484_8	ca, nānā anekā ca sā avatthā cāti ca vākyaṃ.	1484	
PA_anya-e08_12n:1485	Yathā –	148	
PA_anya-e08_12n:1487	Līlāvikantisubhago,	148	
PA_anya-e08_12n:1488	Disāthiravilokano;	148	
PA_anya-e08_12n:1489	Bodhisattaṅkuro bhāsaṃ,	148	
PA_anya-e08_12n:1490	Viroci vācamāsabhiṃ.	149	
PA_anya-e08_12n:1491_0	166. “Yathe”ti taṃ udāharati. Līlāya vilāsena vihitāya vikantiyā gamanena sattapadavītihārasaṅkhātena	1491	
PA_anya-e08_12n:1491_1	subhago sundaro disāsu dasasu thiramacalaṃ vilokanaṃ yassa so bodhisattaṅkuro tadahujāto	1491	
PA_anya-e08_12n:1491_2	mahābodhisatto āsabhiṃ vācaṃ “aggohamasmī”tiādikamuttamaṃ nibbhayavacanaṃ bhāsaṃ	1491	
PA_anya-e08_12n:1491_3	vadanto viroci visesena ramaṇīyattaṃ patto. Ayaṃ sabhāvavutti. Evaṃ jātisabhāvavutyādayopi parikappanīyā.	1491	
PA_anya-e08_12n:1492_0	166. Idāni sabhāvavuttiyā udāharaṇaṃ āha “yathā – līlāvikanti”ccādi. Līlāvikantisubhago	1492	
PA_anya-e08_12n:1492_1	vilāsagamanena sattapadavītihārena sundaro disāthiravilokano dasadisāsu acalaolokano	1492	
PA_anya-e08_12n:1492_2	bodhisattaṅkuro mahābodhisattaṅkuro āsabhiṃ vācaṃ “aggohamasmī”tiādinā abhītavacanaṃ	1492	
PA_anya-e08_12n:1492_3	bhāsaṃ vadanto viroci asobhīti. Iha bodhisattasaṅkhātassa dabbassa līlāvikantidisāthiravilokanavaconicchāraṇasaṅkhatānaṃ	1492	
PA_anya-e08_12n:1492_4	avatthānaṃ pakāsitattā dabbasabhāvavuttīti ñātabbā. Esāyeva dabbagatagatyādivicitrasarūpaṃ	1492	
PA_anya-e08_12n:1492_5	alaṅkaraṇato alaṅkāro nāma, dabbagatagatyādayo pana alaṃkiriyamānattā alaṃkiriyā	1492	
PA_anya-e08_12n:1492_6	nāma. Jātiguṇakriyāsabhāvavuttiyopi evameva daṭṭhabbā. Līlāya yuttā vikantīti ca,	1492	
PA_anya-e08_12n:1492_7	tāya subhagoti ca, disāsu thiraṃ vilokanaṃ yasseti ca, bodhiyā paññāya sattoti ca,	1492	
PA_anya-e08_12n:1492_8	soyeva aṅkuroti ca, usabhassa bhāvoti ca vākyaṃ. Usabhassa bhāvasaṅkhātā akampanīyā	1492	
PA_anya-e08_12n:1492_9	ṭhiti āsabhaṃ nāma, akampabhāvato tena samāpi vācā upacārato āsabhī nāma hoti.	1492	
PA_anya-e08_12n:1494	Vutti vatthusabhāvassa, yā’ññathā sā parābhave;	149	
PA_anya-e08_12n:1495	Tassā’nantavikappattā, hoti bījopadassanaṃ.	149	
PA_anya-e08_12n:1496_0	167. Dutiyamāha “vutti”ccādinā. Vatthuno jātyādirūpassa padatthassa sabhāvo yassaṃ	1496	
PA_anya-e08_12n:1496_1	avatthāyaṃ yādisaṃ rūpaṃ tassa aññathābhāvena tassa rūpassa tathetaṃ dabbāpanena	1496	
PA_anya-e08_12n:1496_2	vutti vacanaṃ. Parā bhave aññā vaṅkavutti nāma siyā. Kiṃ sā sākallena vattuṃ sakkāti	1496	
PA_anya-e08_12n:1496_3	āha “tassā”iccādi. Tassā vaṅkavuttiyā anantavikappattā aparimitabhedakattā bījassa	1496	
PA_anya-e08_12n:1496_4	kāraṇattā sakalabyattibyāpisāmaññarūpassa yato pare vicittālaṅkārā pasavanti, upadassanaṃ	1496	
PA_anya-e08_12n:1496_5	kathanaṃ hoti niravasesābhidhānassa kenāpyasakkuṇeyyattā.	1496	
PA_anya-e08_12n:1497_0	167. Idāni vaṅkavuttiṃ dasseti “vutti”ccādinā. Vatthusabhāvassa jātyādipadatthasambandhino	1497	
PA_anya-e08_12n:1497_1	tāsu tāsu avatthāsu yo sabhāvo vijjati, tassa sabhāvassa aññathā vijjamānākāraṃ hitvā	1497	
PA_anya-e08_12n:1497_2	vattuparikappitena atisayaupamārūpakādiaññapakārena yā vutti yaṃ kathanaṃ atthi,	1497	
PA_anya-e08_12n:1497_3	sā parābhave sabhāvavuttito aññā vaṅkavutti nāma siyā. Tassā vaṅkavuttiyā anantavikappattā	1497	
PA_anya-e08_12n:1497_4	appamāṇapakkhattā kathanena parisamāpetuṃ asakkuṇeyyattā nayato tassa anantapakkhassa	1497	
PA_anya-e08_12n:1497_5	pariggahaṇatthaṃ bījopadassanaṃ kāraṇamattassa nidassanaṃ hoti. Vakkhamānabhedato	1497	
PA_anya-e08_12n:1497_6	ekamekampi attanā sadisaṃ anantabhedapariggahajānanatthaṃ pahotīti adhippāyo. Vatthūnaṃ	1497	
PA_anya-e08_12n:1497_7	sabhāvoti ca, anantā vikappā yassa sabhāvasseti ca, tassa bhāvoti ca, bījassa upadassananti ca viggaho.	1497	
PA_anya-e08_12n:1498	Vaṅkavuttiatthālaṅkārauddesavaṇṇanā	149	
PA_anya-e08_12n:1500	Tatthā’tisayaupamā-	150	
PA_anya-e08_12n:1501	Rūpakāvuttidīpakaṃ;	150	
PA_anya-e08_12n:1502	Akkhepo’tthantaranyāso,	150	
PA_anya-e08_12n:1503	Byatireko vibhāvanā.	150	
PA_anya-e08_12n:1505	Hetukkamo piyataraṃ, samāsaparikappanā;	150	
PA_anya-e08_12n:1506	Samāhitaṃ pariyāya-vuttibyājopavaṇṇanaṃ.	150	
PA_anya-e08_12n:1508	Visesa ruḷhāhaṅkārā,	150	
PA_anya-e08_12n:1509	Sileso tulyayogitā;	150	
PA_anya-e08_12n:1510	Nidassanaṃ mahantattaṃ,	151	
PA_anya-e08_12n:1511	Vañcanā’ppakatatthuti.	151	
PA_anya-e08_12n:1513	Ekāvali aññamaññaṃ, sahavutti virodhitā;	151	
PA_anya-e08_12n:1514	Parivuttibbhamobhāvo, missa’māsī rasī iti.	151	
PA_anya-e08_12n:1516	Ete bhedā samuddiṭṭhā, bhāvo jīvitamuccate;	151	
PA_anya-e08_12n:1517	Vaṅkavuttīsu poseti, sileso tu siriṃ paraṃ.	151	
PA_anya-e08_12n:1518_0	168-172. Yathoddesaṃ niddisitukāmo uddisati “tatthe”ccādi. Tatthāti tassaṃ vaṅkavuttiyaṃ	1518	
PA_anya-e08_12n:1518_1	“ete bhedā samuddiṭṭhā”ti iminā sambandho. Samuddiṭṭhāti saṅkhepanayena vuttā. Atisayo	1518	
PA_anya-e08_12n:1518_2	upamā rūpakaṃ āvutti dīpakañca, samāso samāsavutti parikappanā ca, viseso ruḷhāhaṅkāro	1518	
PA_anya-e08_12n:1518_3	ca, jīvitamuccateti tadabhāve bandhassa chavasseva heyyattā vuttaṃ, sileso tu vaṅkavuttīsu	1518	
PA_anya-e08_12n:1518_4	sabhāvavuttiṃ hitvā vatthusabhāvato aññathā yathā tathā parikappanarūpāsu atisayādīsu	1518	
PA_anya-e08_12n:1518_5	vuttīsu paraṃ siriṃ kantiṃ poseti taṃ pūreti āvahatīti.	1518	
PA_anya-e08_12n:1519_0	168-172. Bhedavantānaṃ padatthānaṃ sabhāvakathanaṃ uddesakkamena pākaṭaṃ hotīti vattamānehi	1519	
PA_anya-e08_12n:1519_1	alaṅkārehi uddisanto “tatthātisaya…pe… rasī”ti gāthācatukkamāha. Tattha tatthāti	1519	
PA_anya-e08_12n:1519_2	tissaṃ vaṅkavuttiyaṃ iti evaṃ ete pañcatiṃsa bhedā samuddiṭṭhā saṅkhepena vuttāti.	1519	
PA_anya-e08_12n:1519_3	Etesaṃ pana padānaṃ attho niddese āvibhavissati. Iminā bhāvo ca sileso ca atippasatthoti	1519	
PA_anya-e08_12n:1519_4	dīpeti. Bhāvo bhāvālaṅkāro jīvitaṃ bandhassa pāṇabhūtoti vuccate, bhāvarahitassa	1519	
PA_anya-e08_12n:1519_5	bandhassa chavasarīrassa viya anupādeyyattā, sileso tu silesālaṅkāro pana vaṅkavuttīsu	1519	
PA_anya-e08_12n:1519_6	atisayopamādivaṅkavuttīsu paramukkaṃsabhūtaṃ siriṃ sobhaṃ poseti pūreti.	1519	
PA_anya-e08_12n:1520	Niddesavaṇṇanā	152	
PA_anya-e08_12n:1522	Pakāsikā visesassa,	152	
PA_anya-e08_12n:1523	Siyā’tisayavutti yā;	152	
PA_anya-e08_12n:1524	Lokātikkantavisayā,	152	
PA_anya-e08_12n:1525	Lokiyāti ca sā dvidhā.	152	
PA_anya-e08_12n:1526_0	173. Tatthātisayavuttīnaṃ tāva niddisanto āha “pakāsikā”iccādi. Visesassa vatthugatassātimattassa	1526	
PA_anya-e08_12n:1526_1	pakāsikāyāti anuvaditvā sā atisayavutti siyāti vidhīyate, atisayassa vatthuno ukkaṃsassa	1526	
PA_anya-e08_12n:1526_2	paṭipādikā vutti atisayavutti. Sā ca duvidhāti āha “loka”iccādi. Lokaṃ lokappatītiṃ	1526	
PA_anya-e08_12n:1526_3	atikkanto visayo gocaro yassā sā lokātikkantavisayā ca loke bhavā lokaṭhitimanatikkantattāti	1526	
PA_anya-e08_12n:1526_4	lokiyā cāti atisayavutti dvidhā dvippakārā bhavati.	1526	
PA_anya-e08_12n:1527_0	173. Idāni uddesakkamena atisayavuttiṃ dasseti “pakāsi”ccādinā. Visesassa jātyādipadatthagataadhikavisesassa	1527	
PA_anya-e08_12n:1527_1	yā vutti pakāsikā, sā atisayavutti nāma siyā, sā atisayavutti lokātikkantavisayā	1527	
PA_anya-e08_12n:1527_2	ca jātyādipadatthānaṃ yathāsabhāvasaṅkhatalokaṭhityātikkantavisayattā lokātikkanta	1527	
PA_anya-e08_12n:1527_3	visayāti ca lokiyāti ca yathāvuttalokamanatikkamma pavattanato lokiyāti cevaṃ dvidhā	1527	
PA_anya-e08_12n:1527_4	dvippakārā honti. Vadatīti vutti, atisayassa vuttīti ca, lokaṃ atikkanto visayo etissāti	1527	
PA_anya-e08_12n:1527_5	ca, loke bhavāti ca viggaho. “Visesassa pakāsikā”ti pasiddhaguṇānuvādena sā atisayavutti	1527	
PA_anya-e08_12n:1527_6	siyāti apasiddhaṃ atisayavuttividhānaṃ karoti, yathā “yo kuṇḍalī, so devadatto”ti.	1527	
PA_anya-e08_12n:1527_7	Anuvādakaanuvādanīyabhedo uparipyevameva daṭṭhabbo.	1527	
PA_anya-e08_12n:1529	Lokiyātisayasse’te,	152	
PA_anya-e08_12n:1530	Bhedā ye jātiādayo;	153	
PA_anya-e08_12n:1531	Paṭipādīyate tva’jja,	153	
PA_anya-e08_12n:1532	Lokātikkantagocarā.	153	
PA_anya-e08_12n:1533_0	174. Ayaṃ dvippakārā atisayavutti sabhāvavutyādīhi bhinnāti ce? Āha “loka”iccādi.	1533	
PA_anya-e08_12n:1533_1	Jātiādayo yato padatthassa vicittaṃ sarūpaṃ vadatīti vicittasarūpapaṭipādikā sabhāvavuttipi	1533	
PA_anya-e08_12n:1533_2	alaṅkāro, alaṅkāriyaṃ tu vatthumattaṃ, tato sabhāvavutyādayo ye bhedā visesā, ete	1533	
PA_anya-e08_12n:1533_3	lokiyātisayassa bhedā, yathā sarīre yaṃ sahajaṃ sundarattaṃ, tassa posakāpi muttāvalippabhuti	1533	
PA_anya-e08_12n:1533_4	alaṅkāroti vuccati, evaṃ bandhepyalaṅkāriyavatthunimittaṃ dhammattaṃ yāya ukkaṃsīyati,	1533	
PA_anya-e08_12n:1533_5	sā ukkaṃsoti vuccati. Sā ca vutti alaṅkārasaddena vuccate. Sā pana atisayavuttiyeva.	1533	
PA_anya-e08_12n:1533_6	Tenevāha “lokiyātisayassete, bhedā ye jātiādayo”ti. Yato evaṃ, tato lokātikkantavisayā	1533	
PA_anya-e08_12n:1533_7	ca visuṃ dassanīyāti āha “paṭī”tiādi. Tusaddo bhede. Ajja tu idāni pana lokātikkantagocarā	1533	
PA_anya-e08_12n:1533_8	paṭipādīyateti sambandho.	1533	
PA_anya-e08_12n:1534_0	174. Idāni esā dvippakārāpi atisayavuttisabhāvavutyādīhi anaññāti dassetuṃ “lokiye”ccādimāha.	1534	
PA_anya-e08_12n:1534_1	Jātiādayo jātiguṇādipadatthagatavicittasarūpassa pakāsanato nissayavohārena “jātyādayo”ti	1534	
PA_anya-e08_12n:1534_2	niddiṭṭhā jātisabhāvavuttiguṇasabhāvavutyādayo ye bhedā visesā, ete lokiyātisayassa	1534	
PA_anya-e08_12n:1534_3	lokiyātisayavuttiyāyeva bhedā avayavā. Tattha lokiyātisayavutti nāma jātisabhāvavuttiguṇasabhāvavutyādayoyevāti.	1534	
PA_anya-e08_12n:1534_4	Esāyeva vicitrarūpapaṭipādikā ukkaṃsāti ca vuccati. Evaṃ lokiyātisayavuttiyā “līlāvikantisubhago”ti	1534	
PA_anya-e08_12n:1534_5	udāharaṇassa gamyamānattā vakkhamānaṃ paṭijānāti “paṭipādīyate”ccādinā. Ajja tu idāni	1534	
PA_anya-e08_12n:1534_6	pana lokātikkantagocarā atisayavutti paṭipādīyate udāharaṇato nipphādīyati. Loke	1534	
PA_anya-e08_12n:1534_7	bhavoti ca, tassa atisayo ādhikkamiti ca vākyaṃ.	1534	
PA_anya-e08_12n:1536	Pivanti dehakantī ye,	153	
PA_anya-e08_12n:1537	Nettañjalipuṭena te;	153	
PA_anya-e08_12n:1538	Nā’laṃ hantuṃ jine’saṃ tvaṃ,	153	
PA_anya-e08_12n:1539	Taṇhaṃ taṇhāharopi kiṃ.	153	
PA_anya-e08_12n:1540_0	175. Tamudāharati “pivanti”ccādinā. Jina te dehakantī sarīrasobhāyo ye janā nettañjalipuṭena	1540	
PA_anya-e08_12n:1540_1	attano nayanadvandasaṅkhātena añjalipuṭena pivanti, esaṃ janānaṃ taṇhaṃ pipāsaṃ lobhameva	1540	
PA_anya-e08_12n:1540_2	vā harati anupatati apanayati (?). Taṇhāharopi samāno tvaṃ hantuṃ nivattituṃ kiṃ	1540	
PA_anya-e08_12n:1540_3	nālaṃ kasmā asamatthosi. Taṇhāharā nāma taṇhameva nudanti. Atra hanantāmapiha sampanudati	1540	
PA_anya-e08_12n:1540_4	lokaṭhitiṃ atikkamma dehakantiyā bahuttanadhammo vutto.	1540	
PA_anya-e08_12n:1541_0	175. Idāni paṭiññātānusārena paṭipādeti “pivanti”ccādinā. Bho jina te tuyhaṃ dehakantī	1541	
PA_anya-e08_12n:1541_1	sarīrasobhāyo ye janā nettañjalipuṭena nettasaṅkhātena hatthapuṭena pivanti, esaṃ	1541	
PA_anya-e08_12n:1541_2	sādhujanānaṃ taṇhaṃ pipāsaṃ lobhameva vā taṇhāharopi tvaṃ sabbesaṃ taṇhāvināsakopi	1541	
PA_anya-e08_12n:1541_3	hantuṃ nivāretuṃ kiṃ nālaṃ kasmā asamatthosīti. Ettha pivanaṃ nāma pipāsaṃ vinetīti	1541	
PA_anya-e08_12n:1541_4	lokasabhāvo. Taṇhaṃ hantuṃ nālamiti lokasabhāvamatikkantattho. Kantīnaṃ adhikapiyatā	1541	
PA_anya-e08_12n:1541_5	atisayadhammo, tassa vutti pana taṇhaṃ hantuṃ nālamiti lokātikkantaatthaṃ visayaṃ	1541	
PA_anya-e08_12n:1541_6	katvā pavatto hoti. Sā pana kathetumicchitaṃ kantīnaṃ adhikapiyataṃ taṇhāhanane asamatthaṃ	1541	
PA_anya-e08_12n:1541_7	vatvā dīpetīti vaṅkavutti nāma. Vuccamānānaṃ upamārūpakādīnampi vaṅkavuttitā icchitatthassa	1541	
PA_anya-e08_12n:1541_8	pakārantarena pakāsanatoyeva. Yathā nāma sarīrasahajaṃ pīnattādisundarattaṃ uddīpanākārena	1541	
PA_anya-e08_12n:1541_9	ṭhitā kaṭakauṇhīsahārādayo alaṅkārā nāma bhavanti, evaṃ bandhasarīrasaṅkhāte alaṅkaraṇīyavatthumhi	1541	
PA_anya-e08_12n:1541_10	vijjamānaatipiyatādimeva uddīpetvā alaṅkurumānā “taṇhāharosi tvaṃ esaṃ kantī pivantānaṃ	15411	
PA_anya-e08_12n:1541_11	taṇhaṃ hantuṃ nāla”miti vācābhaṅgī alaṅkāro nāma. Alaṅkāriyaṃ nāma alaṅkātabbakantipiyatāya	15411	
PA_anya-e08_12n:1541_12	bahuttanti. Uttaripi alaṅkāraalaṅkāriyavibhāgo ca anurūpato yojanakkamo ca evameva	15411	
PA_anya-e08_12n:1541_13	daṭṭhabbo. Dehe kantīti ca, añjalīyeva puṭoti ca, nettāniyeva añjalipuṭoti ca, taṇhaṃ	15411	
PA_anya-e08_12n:1541_14	haratīti ca viggaho.	15411	
PA_anya-e08_12n:1543	Upamānopameyyānaṃ, sadhammattaṃ siyo’pamā;	154	
PA_anya-e08_12n:1544	Saddatthagammā vākyattha-visayāti ca sā tidhā.	154	
PA_anya-e08_12n:1545_0	176. Upamaṃ niddisati “upamāne”ccādinā. Upamīyate anenāti upamānaṃ, padumādikavatthu.	1545	
PA_anya-e08_12n:1545_1	Padumādiko tu saddo upamānavācako. Upamīyatīti upameyyaṃ, mukhādikavatthu. Mukhādiko	1545	
PA_anya-e08_12n:1545_2	saddo tu upameyyavācako. Tesaṃ upamānopameyyānaṃ padumādimukhādivatthūnañca. Sadhammattanti	1545	
PA_anya-e08_12n:1545_3	samāno dhammo kantimantatā yassa so sadhammo, tassa bhāvo sadhammasaddassa pavattinimittasamānena	1545	
PA_anya-e08_12n:1545_4	dhammena saha sambandho sadhammattaṃ upamānopameyyapatiṭṭhitaṃ upamā siyā, upamīyati	1545	
PA_anya-e08_12n:1545_5	yathāvutto sambandhoti katvā. Sā panālaṅkāriyassa dhammassātisayapaṭipādanappakāro.	1545	
PA_anya-e08_12n:1545_6	Katividhā sāti āha “sadda”iccādi. Saddo ca attho ca, tehi gammā patīyamānā saddatthagammā.	1545	
PA_anya-e08_12n:1545_7	Vākyaṃ padasamudāyo. Tassa attho visayo gocaro yassā vākyatthavisayāti ca sā upamā	1545	
PA_anya-e08_12n:1545_8	tividhā saddagammaatthagammavākyatthavisayāti tidhā hoti.	1545	
PA_anya-e08_12n:1546_0	176. Idāni upamālaṅkāraṃ niddisati “upamāno”ccādinā. Upamānopameyyānaṃ candanīluppaladalābhādīnaṃ	1546	
PA_anya-e08_12n:1546_1	ānananayanādīnañca padatthānaṃ sadhammattaṃ kantimantatāpīnatāditulyadhammasambandho	1546	
PA_anya-e08_12n:1546_2	upamā nāma siyā, sā alaṅkaraṇīyavatthuno ādhikkapaṭipādanappakārā upamā saddatthagammā	1546	
PA_anya-e08_12n:1546_3	saddagammā ca atthagammā ca vākyatthavisayā ca, iti evaṃ tidhā tippakārā hoti. Ettha	1546	
PA_anya-e08_12n:1546_4	upamānopameyyabhūtānaṃ candānanādipadatthānaṃ sadhammasaṅkhato aññamaññatulyakantimantatāpīnatādidhammayogo	1546	
PA_anya-e08_12n:1546_5	padatthānaṃ upamatthassa patiṭṭhitattā upaṭṭhānatāya upamā nāma hoti, tannissayacandādayo	1546	
PA_anya-e08_12n:1546_6	pana nissitavohārena upamā nāma hoti, upamānabhūtacandādiatthapaṭipādako candimādisaddopi	1546	
PA_anya-e08_12n:1546_7	tadatthena upamā nāma hoti, upameyyupameyyanissayatappaṭipādakānampi upameyyabhāvo	1546	
PA_anya-e08_12n:1546_8	evameva daṭṭhabbo. Upamīyate anenāti upamānanti katvā candādi upamānaṃ vuccati, upamīyatīti	1546	
PA_anya-e08_12n:1546_9	upameyyaṃ, ānanādi, upamānañca upameyyañcāti ca, samāno ca so dhammo ceti ca, tassa	1546	
PA_anya-e08_12n:1546_10	bhāvoti ca, saddo ca attho cāti ca, tehi gammāti ca, vākyassa atthoti ca, so visayo	15461	
PA_anya-e08_12n:1546_11	yassā upamāyāti ca vākyaṃ.	15461	
PA_anya-e08_12n:1548	Samāsapaccayevādī, saddā tesaṃ vasā tidhā;	154	
PA_anya-e08_12n:1549	Saddagammā samāsena, munindo candimānano.	154	
PA_anya-e08_12n:1550_0	177. Tattha saddagammāpi tidhā siyāti dassetumāha “samāsa”iccādi. Samāso ca paccayo	1550	
PA_anya-e08_12n:1550_1	ca ivādi ca, te saddā nāma, saddasaddena samāsādayo vattumadhippetāti attho. Tesaṃ	1550	
PA_anya-e08_12n:1550_2	samāsādīnaṃ vasā saddagammā tidhā hoti samāsasaddagammā paccayasaddagammā ivādisaddagammāti,	1550	
PA_anya-e08_12n:1550_3	samāsena samāsasaddena gammā upamā vuccatīti seso. Udāharati “munindo candimānano”ti,	1550	
PA_anya-e08_12n:1550_4	candimā viya ruciramānanaṃ mukhaṃ yassa so candimānano. Ettha ca candimaṃ upamānaṃ,	1550	
PA_anya-e08_12n:1550_5	ānanaṃ upameyyaṃ, rucirattaṃ dhammo, candimānanānaṃ samānadhammasambandhijotako viyasaddo,	1550	
PA_anya-e08_12n:1550_6	tesu sādhāraṇadhammavācakassa viyasaddassa copamājotakassāppayogo samāseneva vuttattā,	1550	
PA_anya-e08_12n:1550_7	ettha pana viyasaddo candimāsaddena upamānavācakena sambandhamupagato candagatameva	1550	
PA_anya-e08_12n:1550_8	sadisattaṃ vadati, mukhagataṃ pana sāmatthiyā padīyate, evamīdisaṃ daṭṭhabbaṃ.	1550	
PA_anya-e08_12n:1551_0	177. Tesu yathāvuttesu saddagammassa tividhattaṃ dassetuṃ āha “samāse”ccādi. Samāsapaccayevādī	1551	
PA_anya-e08_12n:1551_1	samāso, āyādipaccayā, ivādayo ca saddā nāma, tesaṃ samāsādīnaṃ vasā bhedena saddagammā	1551	
PA_anya-e08_12n:1551_2	tidhā samāsasaddagammā paccayasaddagammā ivādisaddagammāti tividhā hoti. Samāsena	1551	
PA_anya-e08_12n:1551_3	samāsasaddena gammopamā vuccati “munindo candimānano”ti. Munindo sammāsambuddho candimānano	1551	
PA_anya-e08_12n:1551_4	candasamānamanoharamukhamaṇḍalena yutto hoti, samāso ca paccayo ca ivaiti idaṃ ādi	1551	
PA_anya-e08_12n:1551_5	yesaṃ vādīnanti ca, saddena gammāti ca, munīnaṃ indoti ca, candimā viya ruciraṃ ānanaṃ	1551	
PA_anya-e08_12n:1551_6	mukhaṃ yasseti ca viggaho. Ettha “candimā”ti upamānaṃ, “ānana”nti upameyyaṃ, rucirattaṃ	1551	
PA_anya-e08_12n:1551_7	upamānopameyyānaṃ sādhāraṇadhammo, “viyā”ti saddo candānanānaṃ dvinnaṃ ānanagatarucirattaṃ	1551	
PA_anya-e08_12n:1551_8	cande ca, candagatarucirattaṃ ānane ca atthīti samānadhammasambandhaṃ joteti, iha	1551	
PA_anya-e08_12n:1551_9	sādhāraṇadhammavācakassa rucirasaddassa, tulyadhammasaṅkhātopamājotakassa viyasaddassa	1551	
PA_anya-e08_12n:1551_10	ca appayogo tesaṃ atthānaṃ samāsena vuttattā. Ettha upamānavācakena candimāsaddena	15511	
PA_anya-e08_12n:1551_11	yutto viya saddo candagatasadisattaṃ joteti, mukhagatasadisattaṃ pana sāmatthiyā	15511	
PA_anya-e08_12n:1551_12	patīyate. Tathā hi mukhaṃ candasamānamāgacchantaṃ candassa mukhasadisattaṃ vinā na	15511	
PA_anya-e08_12n:1551_13	bhavatīti aññathānupapatti sāmatthiyanti.	15511	
PA_anya-e08_12n:1553	Āyādī paccayā tehi, vadanaṃ paṅkajāyate;	155	
PA_anya-e08_12n:1554	Munindanayanadvandaṃ, nīluppaladalīyati.	155	
PA_anya-e08_12n:1555_0	178. Idāni paccayasaddagammaṃ dasseti “āyādi”ccādinā. Āyādīti āyaīyakapaccayādayo	1555	
PA_anya-e08_12n:1555_1	paccayā paccayasaddā nāma, tehi paccayasaddehi gammā upamā vuccati. Udāharati “vadana”miccādi.	1555	
PA_anya-e08_12n:1555_2	Paṅkajamiva ruciramācarati paṅkajāyate. Etthāpi paṅkajamupamānaṃ, ācaraṇakriyāya	1555	
PA_anya-e08_12n:1555_3	kattubhūtaṃ ānanamupameyyaṃ, rucirattaṃ sadhammo, paṅkajānanānaṃ samānadhammasambandhajotako	1555	
PA_anya-e08_12n:1555_4	ivasaddo. Tattha rucira ivasaddānaṃ pubbe viyāppayogo paccayena vuttattāti sabbattha	1555	
PA_anya-e08_12n:1555_5	viññeyyaṃ. Evamuparipi.	1555	
PA_anya-e08_12n:1556_0	178. Idāni paccayasaddagammopamaṃ nidasseti “āyādi”ccādinā. Āyādī “āya īya ka”itiādayo	1556	
PA_anya-e08_12n:1556_1	paccayā paccayasaddā nāma, tehi paccayasaddehi gammopamā vuccati “vadanaṃ…pe… dalīyatī”ti.	1556	
PA_anya-e08_12n:1556_2	Vadanaṃ mukhaṃ paṅkajāyate padumamiva ruciraṃ ācarati. Munindanayanadvandaṃ sabbaññuno	1556	
PA_anya-e08_12n:1556_3	nettayugaḷaṃ nīluppaladalīyati nīluppalapattamiva ruciramācarati. Āyo ādi yesaṃ īyādīnanti	1556	
PA_anya-e08_12n:1556_4	ca, paṅkajamiva ruciramācarati pavattatīti ca, munindassa nayanadvandamiti ca, nīluppalassa	1556	
PA_anya-e08_12n:1556_5	dalamiti ca, tamiva ruciramācaratīti ca vākyaṃ. Ettha “paṅkaja”miti ca “nīluppala”miti	1556	
PA_anya-e08_12n:1556_6	ca upamānaṃ, ācaraṇakriyāya kattubhūtaṃ vadanaṃ nayanadvandañca upameyyaṃ, rucirattaṃ	1556	
PA_anya-e08_12n:1556_7	upamānopameyyānaṃ sadhammo, upamānopameyyānaṃ samānadhammajotako ivasaddo, tesaṃ	1556	
PA_anya-e08_12n:1556_8	atthānaṃ paccayena vuttattā tesamappayogo. Evarūpesu aññesupi evameva veditabbo.	1556	
PA_anya-e08_12n:1558	Ivādī iva vā tulya-samāna nibha sannibhā;	155	
PA_anya-e08_12n:1559	Yathāsaṅkāsa tulita-ppakāsa patirūpakā.	155	
PA_anya-e08_12n:1561	Sarīsarikkha saṃvādī, virodhī sadisā viya;	156	
PA_anya-e08_12n:1562	Paṭipakkhapaccanīka-sapakkho’pamito’pamā.	156	
PA_anya-e08_12n:1564	Paṭibimba paṭicchanna-sarūpa sama sammitā;	156	
PA_anya-e08_12n:1565	Savaṇṇā’bhā paṭinidhi, sadhammādi salakkhaṇā.	156	
PA_anya-e08_12n:1567	Jayatya’kkosati hasati, patigajjati dūbhati;	156	
PA_anya-e08_12n:1568	Usūyatya’vajānāti, nindati’ssati rundhati.	156	
PA_anya-e08_12n:1570	Tassa coreti sobhaggaṃ, tassa kantiṃ vilumpati;	157	
PA_anya-e08_12n:1571	Tena saddhiṃ vivadati, tulyaṃ tenādhirohati.	157	
PA_anya-e08_12n:1573	Kacchaṃvigāhate tassa, tamanvetya’nubandhati;	157	
PA_anya-e08_12n:1574	Taṃsīlaṃ, taṃ nisedheti, tassa cānukaroti’me.	157	
PA_anya-e08_12n:1575_0	179-184. Ivādī ivādayo nāma imeti sambandho. Ivo ca vā ca tulyo ca samāno ca nibho	1575	
PA_anya-e08_12n:1575_1	ca sannibho cāti dvande iva…pe… sannibhā. Saddamapekkhiya pulliṅgatā. Evamuparipi	1575	
PA_anya-e08_12n:1575_2	yathāyogaṃ. “Sadhammādī”ti ādisaddena sādhāraṇasacchāyādīnaṃ pariggaho. Jayaticcādīsu kammaṃ.	1575	
PA_anya-e08_12n:1576_0	179- 184. Ivādisaddagammopamādhikāre paṭhamaṃ tāva “ivādayo nāma ete”ti dasseti “ivādi”ccādinā.	1576	
PA_anya-e08_12n:1576_1	Ivādīti padassa chaṭṭhamagāthāya imeti iminā sambandho, tassa cāti casaddaṃ yujjanaṭṭhāne	1576	
PA_anya-e08_12n:1576_2	yojetvā sannibhā cātiādayo yojetabbā. “Sadhammādī”tiādisaddena sādhāraṇasacchāyādayo	1576	
PA_anya-e08_12n:1576_3	gahitā. Nindati issatīti padacchedo, ime dvepaññāsa ivādayo nāma. “Jayati akkosati	1576	
PA_anya-e08_12n:1576_4	hasati”iccādikaṃ taṃtaṃkriyāpadasaṅkhataanukāriyānaṃ anukaraṇanti katvā dvandoyeva,	1576	
PA_anya-e08_12n:1576_5	“sandhisamāsā addhassā”ti sandhisamāso tadaddhassāti (ka.) vuttattā sandhisamāsānaṃ	1576	
PA_anya-e08_12n:1576_6	gāthaddhassa vinā ubhayaddhamajjhe alabbhanato dūbhatipadato pubbeyeva samāso kātabbo,	1576	
PA_anya-e08_12n:1576_7	no ce, asamāsoti gahetabbo. Tassa coreti sobhaggamiccādikampi vākyānukaraṇanti katvā	1576	
PA_anya-e08_12n:1576_8	tattha samāso, vākye kevalapadānīti vā gahetabbo. Imesaṃ sabbesampi iva saddapariyāyattā	1576	
PA_anya-e08_12n:1576_9	sadisatthāti sabbattha bhāvattho, avayavattho pana pākaṭoyeva.	1576	
PA_anya-e08_12n:1578	Upamānopameyyānaṃ, sadhammattaṃ vibhāvihi;	157	
PA_anya-e08_12n:1579	Imehi upamābhedā, keci niyyanti sampati.	157	
PA_anya-e08_12n:1580_0	185. Ivādīnaṃ viniyogavisayaṃ dassetvā upamābhedaṃ dassetuṃ paṭijānāti “upamāna”iccādi.	1580	
PA_anya-e08_12n:1580_1	Kecīti iminā apariyantattamesaṃ apariyantapabhedaṃ (ka.) dasseti. Tathā ca vakkhati	1580	
PA_anya-e08_12n:1580_2	“pariyanto vikappāna”ntiādi. Niyyanti udāharīyanti.	1580	
PA_anya-e08_12n:1581_0	185. Idāni ivādisaddagammopamaṃ dassetuṃ paṭijānāti “upamāno”ccādinā. Upamānopameyyānaṃ	1581	
PA_anya-e08_12n:1581_1	sadhammattaṃ samānadhammasambandho. Vibhāvihi pakāsakehi. Imehi ivādīhi saddehi jānitabbā	1581	
PA_anya-e08_12n:1581_2	keci upamābhedā apariyantattā sampati dāni laddhāvasare niyyanti udāharaṇamattena paṭipādīyanti.	1581	
PA_anya-e08_12n:1583	Vikāsipadumaṃ’vā’ti-sundaraṃ sugatānanaṃ;	158	
PA_anya-e08_12n:1584	Iti dhammopamā nāma, tulyadhammanidassanā.	158	
PA_anya-e08_12n:1585_0	186. “Vikāsi”ccādi. Sugatānanaṃ munindassa vadanaṃ atisundaraṃ accantaramaṇīyaṃ.	1585	
PA_anya-e08_12n:1585_1	Kimiva? Vikāsipadumaṃva pabujjhamānapadumaṃviya. Iti ayamevaṃvidhā dhammopamā nāma	1585	
PA_anya-e08_12n:1585_2	hoti. Kasmā? Ānanapadumānaṃ samānassa dhammassa guṇassa sundarassa lakkhaṇassa nidassanā	1585	
PA_anya-e08_12n:1585_3	sundarattanti paṭipādanato.	1585	
PA_anya-e08_12n:1586_0	186. Udāharaṇamāha “vikāsi”ccādinā. Sugatānanaṃ bhagavato mukhaṃ vikāsipadumaṃva	1586	
PA_anya-e08_12n:1586_1	bujjhamānapaṅkajamiva atisundaraṃ hoti. Iti īdisā upamā tulyadhammanidassanā atisundaramiti	1586	
PA_anya-e08_12n:1586_2	samānaguṇadassanena dhammopamā nāma hoti. Padumānanānaṃ sādhāraṇaguṇassa pakāsanato	1586	
PA_anya-e08_12n:1586_3	atisundaramiti tulyadhammo nāma hoti. Ettha padumagatatulyadhammasambandhasaṅkhātāya	1586	
PA_anya-e08_12n:1586_4	upamāya ivasaddena jotiyamānattepi atisundaranti vuttattā yathāvuttopamāya dhammena	1586	
PA_anya-e08_12n:1586_5	yuttattā dhammopamā nāma hotīti adhippāyo.	1586	
PA_anya-e08_12n:1588	Dhammahīnā mukha’mbhoja-sadisaṃ munino iti;	158	
PA_anya-e08_12n:1589	Viparītopamā tulya-mānanena’mbujaṃ tava.	158	
PA_anya-e08_12n:1590_0	187. “Dhamma”iccādi. Munino sammāsambuddhassa mukhaṃ ambhojena padumena sadisaṃ samānaṃ.	1590	
PA_anya-e08_12n:1590_1	Iti ayaṃ dhammahīnopamā nāma sundarasaṅkhātassa guṇassa aniddiṭṭhattā, sā tu atthavasā	1590	
PA_anya-e08_12n:1590_2	gamyate. Kathamaññathā yujjatīti? Ettha pana sadisasaddo upameyyassa mukhassa visesananti	1590	
PA_anya-e08_12n:1590_3	mukhagatameva sadisattaṃ vadati, ambhojagataṃ tu sāmatthiyā gamyate. Evamīdisaṃ ñeyyaṃ.	1590	
PA_anya-e08_12n:1590_4	“Viparīte”ccādi. Munīti gamyate sutattā, bho muni tava ānanena mukhena ambujaṃ tulyanti	1590	
PA_anya-e08_12n:1590_5	ayaṃ viparītopamā. Dhammahīnattepi pasiddhivipariyayenābhihitattā tannāmeneva vuttā. Evamuparipi.	1590	
PA_anya-e08_12n:1591_0	187. “Dhammahīne”ccādi. “Mukhambhojasadisaṃ munino”tyayaṃ upamā. Dhammahīnā tulyadhammapakāsakasundarādisaddahīnattā	1591	
PA_anya-e08_12n:1591_1	dhammahīnā nāma. Vācakābhāve tulyadhammo kathaṃ patīyatīti ce? Munino mukhaṃ vadanaṃ	1591	
PA_anya-e08_12n:1591_2	ambhojasadisaṃ padumasadisamiti. Ettha mukhassa ambhojasamānattaṃ mukhambhojānaṃ	1591	
PA_anya-e08_12n:1591_3	sādhāraṇadhamme asati kathaṃ bhavatīti? Aññathānupapattilakkhaṇasāmatthiyāti, ivapariyāyo	1591	
PA_anya-e08_12n:1591_4	sadisasaddo mukhassa visesanaṃ yasmā hoti, tasmā mukhagatasadisattaṃ vadati, ambhojagatasadisattaṃ	1591	
PA_anya-e08_12n:1591_5	pana sāmatthiyā eva viññāyate. He muni tava tuyhaṃ ānanena ambhojaṃ tulyaṃ samānanti	1591	
PA_anya-e08_12n:1591_6	ayaṃ viparītopamā. “Ambujena ānanaṃ tulya”nti lokappasiddhiyā vipariyayena “ānanena	1591	
PA_anya-e08_12n:1591_7	ambujaṃ tulya”nti vuttattā dhammahīnatte satipi viparītopamā nāma hoti. “Sutānumitesu	1591	
PA_anya-e08_12n:1591_8	sutasambandho balavā”ti paribhāsendusekhara 112 vuttattā ettha “munī”ti avijjamānepi	1591	
PA_anya-e08_12n:1591_9	pubbaddhe “munino”ti sutattā labbhamāno “tavā”ti tumhasaddasannidhānena āmantanattho	1591	
PA_anya-e08_12n:1591_10	viññāyati. Ettha ivapariyāyo tulyasaddo ambujavisesanabhūto ambujagatasadisattaṃ	15911	
PA_anya-e08_12n:1591_11	vadati, ānanagatasadisattañca ambujānanānaṃ sādhāraṇadhammo ca sāmatthiyā ñāyaticcādikaṃ	15911	
PA_anya-e08_12n:1591_12	vuttanayena ñātabbaṃ. Uparipi pākaṭaṭṭhānaṃ yathārahaṃ yojetabbaṃ.	15911	
PA_anya-e08_12n:1593	Tavānana’miva’mbhojaṃ, ambhoja’miva te mukhaṃ;	159	
PA_anya-e08_12n:1594	Aññamaññopamā sā’yaṃ, aññamaññopamānato.	159	
PA_anya-e08_12n:1595	188. “Tava”iccādi. Aññamaññopamānatoti aññamaññassa mukhassa ambhojassa ca aññamaññena taṃdvayena upamānato.	159	
PA_anya-e08_12n:1596_0	188. “Tavānani”ccādi. “Ambhojaṃ tavānanamiva, te mukhaṃ ambhojamivā”ti ayamupamā.	1596	
PA_anya-e08_12n:1596_1	Aññamaññopamānato aññamaññassa upamānattā aññamaññopamā nāma hoti. Aññamaññassa upamāti	1596	
PA_anya-e08_12n:1596_2	ca, aññamaññassa upamānanti ca viggaho. Viggahadvayepi pubbavibhattilopo. Sabbādīnaṃ	1596	
PA_anya-e08_12n:1596_3	byatihāralakkhaṇena uttaravibhattilopo. Samāsalakkhaṇena aññatthassa apekkhāsiddhattā	1596	
PA_anya-e08_12n:1596_4	mukhāpekkhāya aññaṃ ambhojañca, ambhojāpekkhāya aññaṃ mukhañca kamena upameyyā nāma.	1596	
PA_anya-e08_12n:1596_5	Ambhojāpekkhāya aññaṃ mukhañca, mukhāpekkhāya aññaṃ ambhojañca upamānaṃ nāma.	1596	
PA_anya-e08_12n:1598	Yadi kiñci bhave’mbhojaṃ,	159	
PA_anya-e08_12n:1599	Locanabbhamuvibbhamaṃ;	159	
PA_anya-e08_12n:1600	Dhāretuṃ mukhasobhaṃ taṃ,	160	
PA_anya-e08_12n:1601	Tave’ti abbhutopamā.	160	
PA_anya-e08_12n:1602_0	189. “Yadi”ccādi. Locanāni ca bhamuyo ca, tāsaṃ vibbhamo yasmiṃ, taṃ, tādisamambhojaṃ	1602	
PA_anya-e08_12n:1602_1	kiñci kimapi yadi bhave. Tamīdisamambhojaṃ tava mukhasobhaṃ vadanakantiṃ dhāretuṃ	1602	
PA_anya-e08_12n:1602_2	nisijjhate. Kiṃ nvacchariyamīdisanti abbhutatthavibhāvanena vadanamambujenopamīyatīti	1602	
PA_anya-e08_12n:1602_3	ayamabbhutopamā ñātabbāti.	1602	
PA_anya-e08_12n:1603_0	189. “Yadi”ccādi. Locanabbhamuvibbhamaṃ locanabhamūnaṃ līlāvantaṃ kiñci ambhojaṃ	1603	
PA_anya-e08_12n:1603_1	kiñci acchariyaṃ padumaṃ yadi bhave ce siyā, tamambhojaṃ tava mukhasobhaṃ vadanakantiṃ	1603	
PA_anya-e08_12n:1603_2	dhāretuṃ samattho hoti. Iti īdisī upamā abbhutopamā abbhutadhammapakāsakattā abbhutopamā	1603	
PA_anya-e08_12n:1603_3	nāma. Ettha avijjamānopi vijjamānattena parikappito padumagato locanabbhamuvibbhamasambandho	1603	
PA_anya-e08_12n:1603_4	ambhojavisesanena “locanabbhamuvibbhama”nti iminā jotito. Tasmā ambhojaṃ locanabbhamuvibbhamasambandhasaṅkhataupamāya	1603	
PA_anya-e08_12n:1603_5	jotakattā nissitavohārena upamā, mukhaṃ upameyyanti mukhagato locanabbhamuvibbhamasambandho	1603	
PA_anya-e08_12n:1603_6	yadi mukhe na bhaveyya, tādisaṃ mukhasobhaṃ dhāretuṃ kathaṃ samatthoti sāmatthiyā	1603	
PA_anya-e08_12n:1603_7	ñāyati. Locanabbhamuvibbhamasaṅkhātasādhāraṇadhammo pana “locanāni ca bhamuyo ceti	1603	
PA_anya-e08_12n:1603_8	ca, tāsaṃ vibbhamo yasmi”nti ca viggahe nipphannena bhinnādhikaraṇaaññapadatthasamāsena	1603	
PA_anya-e08_12n:1603_9	guṇībhūtassapi gahitattā viññāyati gahaṇassa viññāyamānattā (ka.).	1603	
PA_anya-e08_12n:1605	Sugandhi sobhasambandhi, sisiraṃsuvirodhi ca;	160	
PA_anya-e08_12n:1606	Mukhaṃ tava’mbujaṃve’ti, sā silesopamā matā.	160	
PA_anya-e08_12n:1607_0	190. “Sugandhi”ccādi. Tava mukhaṃ ambhojamiva sisiraṃsunocandassa virodhi paccanīkaṃ,	1607	
PA_anya-e08_12n:1607_1	mukhaṃ taṃsamānakantittā ambujañca tadudaye saṅkocabhajanato. Sobhasambandhi kantiyuttaṃ,	1607	
PA_anya-e08_12n:1607_2	mukhamambujañca. Sugandho assa atthīti sugandhi ca dvayamapīti evaṃ silesapariggahena	1607	
PA_anya-e08_12n:1607_3	mukhambujānaṃ upamāyogato sā yathāvuttā silesopamā matā.	1607	
PA_anya-e08_12n:1608_0	190. “Sugandhi”ccādi. Tava mukhaṃ ambhojamiva sisiraṃsuvirodhi candassa viruddhaṃ	1608	
PA_anya-e08_12n:1608_1	hoti tulyattā. Padumaṃ pana candodayena attano saṅkocanattā tassa viruddhaṃ hoti.	1608	
PA_anya-e08_12n:1608_2	Sobhasambandhi ca anaññasādhāraṇamukhagatakantisambandhayuttañca hoti. Padumaṃ pana	1608	
PA_anya-e08_12n:1608_3	padumagatakantisambandhinā yuttaṃ hoti. Sugandhi ca catujjātisugandhavahanato …vamanato	1608	
PA_anya-e08_12n:1608_4	(ka.) sugandhi ca hoti. Ambujaṃ pana padumasugandheneva yuttaṃ hoti. Iti īdisī upamā	1608	
PA_anya-e08_12n:1608_5	silesopamā ekapadātihitaubhayatthalakkhaṇena silesavasena vuttattā silesopamā nāma	1608	
PA_anya-e08_12n:1608_6	hoti. Sisirā sītalā aṃsu kanti asseti ca, tassa virujjhati sīleneti ca, paccayasāmatthiyavasena	1608	
PA_anya-e08_12n:1608_7	dvinnaṃ dvinnaṃ atthānaṃ labbhanato silissati aparopi attho ettha alaṅkāreti ca,	1608	
PA_anya-e08_12n:1608_8	silesavasena vuttā upamāti ca viggaho. Ettha sugandho ca sotasambandho ca sisiraṃsuvirodhittañceti	1608	
PA_anya-e08_12n:1608_9	ime upamānopameyyānamambujamukhānaṃ tulyadhammo, tesu ambujagatatulyadhammasambandho	1608	
PA_anya-e08_12n:1608_10	sadhammattā upamā nāma hoti, sā ambujasambandhinā ivasaddena jotitā, mukhagatatulyadhammo	16081	
PA_anya-e08_12n:1608_11	pana assatthitassīlatthe katapaccaye satipi sāmatthiyāyeva gamyate.	16081	
PA_anya-e08_12n:1610	Sarūpasaddavāccattā, sā santānopamā yathā;	161	
PA_anya-e08_12n:1611	Bālā’vu’yyānamālā’yaṃ, sālakānanasobhinī.	161	
PA_anya-e08_12n:1612_0	191. “Sarūpa”iccādi. Ayamuyyānamālā bālāva itthī viya. Kathaṃ? Sālakānanasobhinī	1612	
PA_anya-e08_12n:1612_1	bālā tāva sahālakena kesasannivesavisesena vattate sālakamānanaṃ tena sobhate. Sālakānanasobhinī	1612	
PA_anya-e08_12n:1612_2	uyyānamālāpi sālānaṃ rukkhavisesānaṃ kānanena gahanena sobhate, evarūpā sā tādisī	1612	
PA_anya-e08_12n:1612_3	santānopamā ākhyāyate, kasmā? Silesopamattasabhāvepi sarūpena sadisena saddena “sālakānanasobhinī”tvevaṃvidhena	1612	
PA_anya-e08_12n:1612_4	saddasantānena visesabhūtena vāccattā pakāsiyattā tassāiti gamyate. Yatheti nidassane.	1612	
PA_anya-e08_12n:1613_0	191. “Sarūpe”ccādi. Sarūpasaddavāccattā tulyasutiyā acchinnasambandhavacanamālāya	1613	
PA_anya-e08_12n:1613_1	vuccamānattā sā upamā santānopamā nāma hoti, silesatte satipi katasamāsehi padasantānehi	1613	
PA_anya-e08_12n:1613_2	vuccamānattā santānopamā nāma hotīti adhippāyo. “Yathe”ti udāharati. Ayaṃ uyyānamālā	1613	
PA_anya-e08_12n:1613_3	esā uyyānapanti sālakānanasobhinī alakasaṅkhātakesasannivesasahitena mukhena sobhamānā	1613	
PA_anya-e08_12n:1613_4	bālāva aṅganā iva sālakānanasobhinī sālavanehi sobhamānā hoti. Upamānopameyyānaṃ	1613	
PA_anya-e08_12n:1613_5	samānaṃ rūpaṃ yesanti ca, sarūpā ca te saddā ceti ca, tehi vāccā upamāti ca, tassā	1613	
PA_anya-e08_12n:1613_6	bhāvoti ca, santānena yuttā upamāti ca, uyyānānaṃ mālāti ca, saha alakena vattamānanti	1613	
PA_anya-e08_12n:1613_7	ca, tañca taṃ ānanañcāti ca, tena sobhati sīlenāti ca, sālānaṃ kānananti ca, tena	1613	
PA_anya-e08_12n:1613_8	sobhati sīlenāti ca vākyaṃ.	1613	
PA_anya-e08_12n:1615	Khayī cando bahurajaṃ, padumaṃ tehi te mukhaṃ;	161	
PA_anya-e08_12n:1616	Samānampi samukkaṃsī-tya’yaṃ nindopamā matā.	161	
PA_anya-e08_12n:1617_0	192. “Khayī”iccādi. Cando khayī khayo accayo yasseti, padumaṃ bahurajaṃ bahūni rajāni	1617	
PA_anya-e08_12n:1617_1	parāgāvayavā yasminti, tehi evaṃbhūtehi candapadumehi kantiādinā samānampi sadisampi	1617	
PA_anya-e08_12n:1617_2	santaṃ tava mukhaṃ samukkaṃsi paramukkaṃsavantaṃ, khayasaddassa ca rajassa ca dosepi	1617	
PA_anya-e08_12n:1617_3	vattanato, saddacchalena khayassa dosarūpassa bahurajattassa ca tatthābhāvatoti.	1617	
PA_anya-e08_12n:1617_4	Iti evarūpā ayaṃ nindopamā matā ninditena candādinā khayassopamitattā.	1617	
PA_anya-e08_12n:1618_0	192. “Khayi”ccādi. Cando khayī pāṭipadato paṭṭhāya dine dine ekamekāya kalāya sūriyassa	1618	
PA_anya-e08_12n:1618_1	āsannahetu khīyanasabhāvayutto hoti, padumaṃ bahurajaṃ bahureṇusamannāgataṃ hoti,	1618	
PA_anya-e08_12n:1618_2	tehi candapadumehi samānampi kantisugandhādīhi sadisampi te mukhaṃ tavānanaṃ samukkaṃsi	1618	
PA_anya-e08_12n:1618_3	khayarajasaddehi dosassāpi vāccattā saddacchalehi gamyamānassa tādisassa dosassa	1618	
PA_anya-e08_12n:1618_4	mukhe avijjamānattā adhikukkaṃsaguṇavantaṃ hoti, iti īdisī ayaṃ upamā nindopamā ninditānaṃ	1618	
PA_anya-e08_12n:1618_5	candapadumānaṃ mukhassa upamitāti nindopamā nāma hoti, mukhavisesanena ivasaddapariyāyena	1618	
PA_anya-e08_12n:1618_6	samānasaddena mukhagatasadhammo jotito hoti, upamāsaṅkhatacandapadumagatasadhammopi	1618	
PA_anya-e08_12n:1618_7	dvīsu tulyadhammopi sāmatthiyā gamyate, apisaddo cettha vattabbantarasamuccaye, samukkaṃsoti vattabbantaro.	1618	
PA_anya-e08_12n:1620	Asamattho mukheni’ndu, jina te paṭigajjituṃ;	162	
PA_anya-e08_12n:1621	Jaḷo kalaṅkī’ti ayaṃ, paṭisedhopamā siyā.	162	
PA_anya-e08_12n:1622_0	193. “Asamattho”iccādi. Jina te mukhena jaḷo sīto akusalo ca kalaṅko migalañchanalakkhaṇo	1622	
PA_anya-e08_12n:1622_1	doso assa atthīti kalaṅkī. Saddacchalena dosakathanaṃ. Tādiso indu cando paṭigajjituṃ	1622	
PA_anya-e08_12n:1622_2	vivadituṃ asamattho, mukhantu visadaṃ alaṅkatañceti kathamanenāyaṃ sadisoti nisedhadvārena	1622	
PA_anya-e08_12n:1622_3	sadhammatāva gammate, ayaṃ paṭisedhopamā siyā.	1622	
PA_anya-e08_12n:1623_0	193. “Asamattho”ccādi. He jina te tuyhaṃ mukhena paṭigajjituṃ vivadituṃ jaḷo sītalo	1623	
PA_anya-e08_12n:1623_1	avisado kalaṅkī sasalakkhaṇo vā sadoso vā indu cando asamattho hotīti, ayaṃ edisī	1623	
PA_anya-e08_12n:1623_2	upamā paṭisedhopamā nāma. Kalaṅko assa atthīti vākyaṃ. Ettha visadena kalaṅkarahitena	1623	
PA_anya-e08_12n:1623_3	mukhena sītalo avisado sadoso cando samāno bhavitumasamatthoti evaṃ paṭisedhadvayena	1623	
PA_anya-e08_12n:1623_4	indamukhasaṅkhātānaṃ upamānopameyyānaṃ tulyadhammasambandhassa pakāsitattā satipi	1623	
PA_anya-e08_12n:1623_5	nindopamābhāve paṭisedhopamā nāma hotīti adhippāyo. “Paṭigajjitu”nti idaṃ candassa	1623	
PA_anya-e08_12n:1623_6	visesanattā candagatasadhammaṃ joteti.	1623	
PA_anya-e08_12n:1625	Kacchaṃ candāravindānaṃ, atikkamma mukhaṃ tava;	162	
PA_anya-e08_12n:1626	Attanāva samaṃ jāta-mitya’sādhāraṇopamā.	162	
PA_anya-e08_12n:1627_0	194. “Kaccha”miccādi. Candassa aravindassa ca kacchaṃ padaviṃ atikkamma avatthariya	1627	
PA_anya-e08_12n:1627_1	tesa’mavakaṃsato avatthuyatesamaṇaṃsato (ka.), tava mukhaṃ attano sarūpeneva samaṃ	1627	
PA_anya-e08_12n:1627_2	jātamiti evarūpā asādhāraṇatābhidhānena sadisattapatītiyā asādhāraṇopameti nigadyate.	1627	
PA_anya-e08_12n:1628_0	194. “Kaccha”miccādi. He muni tava mukhaṃ candāravindānaṃ lokapūjitānaṃ sasiambujānaṃ	1628	
PA_anya-e08_12n:1628_1	kacchaṃ padaviṃ avatthaṃ vā atikkamma attano atulyattena attanā eva samānattavatthuno	1628	
PA_anya-e08_12n:1628_2	abhāvā samaṃ jātaṃ, iti īdisā upamā asādhāraṇopamā atulyadhammabhāvassa pakāsanato	1628	
PA_anya-e08_12n:1628_3	asādhāraṇopamā nāma hoti. Iha upamābhūtānaṃ candāravindānaṃ mukhassa hīnabhāvapaṭipādanadvārena	1628	
PA_anya-e08_12n:1628_4	candāravindehi mukhaṃ tulyanti paññāpanato candāravindā asādhāraṇopamā nāma hoti.	1628	
PA_anya-e08_12n:1628_5	Samasaddo mukhagatassa sādhāraṇadhammaṃ joteti. Sesaṃ suviññeyyaṃ.	1628	
PA_anya-e08_12n:1630	Sabbambhojappabhāsāro, rāsibhūtova katthaci;	163	
PA_anya-e08_12n:1631	Tavā’nanaṃ vibhātīti, hotā’bhūtopamā ayaṃ.	163	
PA_anya-e08_12n:1632	195. “Sabba”iccādi. Katthaci ekaṭṭhāne rāsibhūto sabbesamambhojānaṃ pabhāsārova tavānanaṃ vibhātīti evaṃbhūtā ayaṃ abhūtopamā hoti.	163	
PA_anya-e08_12n:1633_0	195. “Sabba”miccādi. Katthaci ṭhāne rāsibhūto sabbambhojappabhāsārova sakalapadumānaṃ	1633	
PA_anya-e08_12n:1633_1	uttamakantipuñjo viya tavānanaṃ vibhāti visesena pabhāti, iti īdisī upamā abhūtopamā	1633	
PA_anya-e08_12n:1633_2	avijjamānavatthuno upamitattā abhūtopamā nāma hoti. Arāsi rāsibhūtoti viggaho. Ettha	1633	
PA_anya-e08_12n:1633_3	yojanāvibhūto tādisapabhāsārābhāvato avijjamānatthena parikappito.	1633	
PA_anya-e08_12n:1635	Patīyate’tthagammā tu, saddasāmatthiyā kvaci;	163	
PA_anya-e08_12n:1636	Samāsappaccayevādi-saddayogaṃ vinā api.	163	
PA_anya-e08_12n:1637_0	196. Atthagammopamaṃ dasseti “patīyate”iccādi. Atthagammā tu’pamā kvaci kismiñci	1637	
PA_anya-e08_12n:1637_1	ṭhāne samāsādisaddānaṃ yogaṃ vinā api saddānaṃ payogavisesādigāḷhena aññathānupapattilakkhaṇena	1637	
PA_anya-e08_12n:1637_2	sāmatthiyena patīyate.	1637	
PA_anya-e08_12n:1638_0	196. Tividhaṃ saddagammopamaṃ dassetvā idāni atthagammopamaṃ dasseti “patīyate”tyādinā.	1638	
PA_anya-e08_12n:1638_1	Atthagammā tu atthagammopamā pana kvaci ṭhāne samāsapaccayevādisaddayogaṃ vināpi	1638	
PA_anya-e08_12n:1638_2	tesaṃ saddānaṃ sambandhaṃ hitvāpi saddasāmatthiyā sambandhe payuttāvasesasaddānaṃ	1638	
PA_anya-e08_12n:1638_3	atthasattiyā patīyate. Saddānaṃ sāmatthiyanti viggaho.	1638	
PA_anya-e08_12n:1640	Bhiṅgāne’māni cakkhūni, nā’mbujaṃ mukha’mevi’daṃ;	164	
PA_anya-e08_12n:1641	Subyattasadisattena, sā sarūpopamā matā.	164	
PA_anya-e08_12n:1642_0	197. Udāharati “bhiṅge”ccādinā. Na bhiṅgā ete, kiñcarahi cakkhūnimāni, nambujametaṃ,	1642	
PA_anya-e08_12n:1642_1	kintu mukhamevidanti evarūpā sā sarūpopamā matā bhiṅgādīnamaviparītasarūpassa dīpanato.	1642	
PA_anya-e08_12n:1642_2	Tenāha “subyatte”tyādi. Subyattena bhiṅgacakkhūnaṃ ambujamukhānañca pariphuṭena sadisattena	1642	
PA_anya-e08_12n:1642_3	cañcalattakantyādilakkhaṇena tenevābhedasaṅkāpubbameva vivecitaṃ aññatra cakkhādīsu	1642	
PA_anya-e08_12n:1642_4	yaṃ bhiṅgādiññāṇamuppannaṃ, tassa paccakkhānato upamājotakānamivādīnamabhāvepi bhiṅgalocanādīnaṃ	1642	
PA_anya-e08_12n:1642_5	sadisattaṃ patīyate sāmatthiyato. Evamuparipi yathāyogaṃ.	1642	
PA_anya-e08_12n:1643_0	197. Idāni udāharaṇamāharati “bhiṅgāni”ccādinā. Imāni bhiṅgāni bhamarā na bhavanti,	1643	
PA_anya-e08_12n:1643_1	kiñcarahi cakkhūni. Ambujaṃ na idaṃ padumaṃ na hoti, kintu mukhamevāti. Īdisī sā	1643	
PA_anya-e08_12n:1643_2	upamā subyattasadisattena supākaṭena bhiṅgalocanānaṃ ambujamukhānañca tulyabhāvena	1643	
PA_anya-e08_12n:1643_3	sarūpopamā nāma hoti. Ettha samāsapaccayaivādisaddapayogābhāvepi “bhiṅgānemāni cakkhūni”ccādinā	1643	
PA_anya-e08_12n:1643_4	cakkhumukhesu bhiṅgaambujanti viparītapavattabuddhiṃ paṭisedhetvā cakkhumukhavidhānato	1643	
PA_anya-e08_12n:1643_5	cañcalattakantimattādīsu subyattaṃ tulyattaṃ vinā cakkhumukhesu bhiṅgambujabuddhiṃ	1643	
PA_anya-e08_12n:1643_6	kīdisamuppajjatīti aññathānupapattilakkhaṇasāmatthiyā upamānabhūtānaṃ bhiṅgambujānaṃ	1643	
PA_anya-e08_12n:1643_7	upameyyabhūtānaṃ cakkhumukhānañca sadisattaṃ ñāyati. Suṭṭhu byattaṃ pākaṭanti ca,	1643	
PA_anya-e08_12n:1643_8	tañca taṃ sadisattañcāti ca, samānaṃ rūpaṃ sabhāvo yassā upamāyāti ca, sā ca sā upamā cāti ca vākyaṃ.	1643	
PA_anya-e08_12n:1645	Mayeva mukhasobhā’sse-tyala’mindu vikatthanā;	164	
PA_anya-e08_12n:1646	Yato’mbujepisā’tthīti, parikappopamā ayaṃ.	164	
PA_anya-e08_12n:1647_0	198. “Mayevi”ccādi. Indu canda, assa munino mukhasobhā vadanajuti mayeva, nāññatrāti	1647	
PA_anya-e08_12n:1647_1	evarūpā vikatthanā atthapasaṃsanena alamiti paṭisedho. Kimiti? Yato yasmā kāraṇā	1647	
PA_anya-e08_12n:1647_2	sā mukhasobhā ambujepi na kevalamindumhi atthi, no natthīti asatopi tathā vikatthanassa	1647	
PA_anya-e08_12n:1647_3	parikappanato vadanamindunopamīyatīti evarūpā ayaṃ parikappopamā.	1647	
PA_anya-e08_12n:1648_0	198. “Maye”ccādi. He indu assa imassa lokasāmino mukhasobhā vadanakanti ekake mayi	1648	
PA_anya-e08_12n:1648_1	eva, īdisī vikatthanā attasilāghena alaṃ nippayojanaṃ. Kasmāti ce? Yato sā mukhasobhā	1648	
PA_anya-e08_12n:1648_2	ambujepi atthi, tasmāti. Iti īdisā ayaṃ upamā parikappopamā nāma hoti. Yatoti aniyamaniddiṭṭhakāraṇaṃ	1648	
PA_anya-e08_12n:1648_3	pana ambujepi sā atthīti dassiyamānaṃ padumepi tassa atthittameva. Parikappanāya	1648	
PA_anya-e08_12n:1648_4	vuttā upamāti viggaho. Idha candassa avijjamānavikatthanassa vijjamānattena parikappanato	1648	
PA_anya-e08_12n:1648_5	sadhammajotakasaddantare asatipi upamānabhūtainduno ca upameyyabhūtamukhassa ca sadisattaṃ	1648	
PA_anya-e08_12n:1648_6	imesaṃ dvinnaṃ sadisattaṃ vinā vattuno tādisakappanā kathaṃ hotīti imāya atthasattiyā gamyate.	1648	
PA_anya-e08_12n:1650	Kiṃ vā’mbuja’ntobhantāli,	165	
PA_anya-e08_12n:1651	Kiṃ lolanayanaṃ mukhaṃ;	165	
PA_anya-e08_12n:1652	Mama dolāyate citta-	165	
PA_anya-e08_12n:1653	Micca’yaṃ saṃsayopamā.	165	
PA_anya-e08_12n:1654_0	199. “Kiṃ vā”iccādi. Anto bhantā alī bhamarā yasmiṃ, tamīdisamambujaṃ kiṃ vā. Lolāni	1654	
PA_anya-e08_12n:1654_1	capalāni nayanāni yasmiṃ, tādisaṃ vā. Jina tavedaṃ mukhaṃ kinti mama cittaṃ dolāyate	1654	
PA_anya-e08_12n:1654_2	dolevācarati. Evaṃ pakkhadvayapariggahena saṃsayatīti attho. Iccayamīdisī saṃsayavesena	1654	
PA_anya-e08_12n:1654_3	ambujamukhānamopamāvagamā saṃsayopamā.	1654	
PA_anya-e08_12n:1655_0	199. “Kiṃ vā’mbuje”ccādi. Antobhantāli abbhantare bhamamānabhamaravantaṃ ambujaṃ	1655	
PA_anya-e08_12n:1655_1	kiṃ vā, tuyhaṃ lolanayanaṃ cañcalanettaṃ mukhaṃ kiṃ vāti mama cittaṃ dolāyate ubhayasambhamajananato	1655	
PA_anya-e08_12n:1655_2	dolā viya hoti. Iti ayaṃ evarūpā upamā saṃsayopamā dvinnaṃ sadisattassa saṃsayena	1655	
PA_anya-e08_12n:1655_3	pakāsitattā saṃsayopamā nāma hoti. Anto bhantā alī yasminti ca, lolāni nayanāni yasminti	1655	
PA_anya-e08_12n:1655_4	ca, dolā viya ācaratīti ca, saṃsayena vuttā upamāti ca viggaho. Ihāpi sadhammapakāsake	1655	
PA_anya-e08_12n:1655_5	saddantare asatipi yathāvuttavisesanadvayena visiṭṭhānaṃ dvinnaṃ ambujamukhānaṃ saṃsayanimitte	1655	
PA_anya-e08_12n:1655_6	tulyatte asati kathaṃ saṃsayo uppajjatīti iminā sāmatthiyeneva tulyadhammasambandho gamyate.	1655	
PA_anya-e08_12n:1657	Kiñci vatthuṃ padassetvā,	165	
PA_anya-e08_12n:1658	Sadhammassā’bhidhānato;	165	
PA_anya-e08_12n:1659	Sāmyappatītisabbhāvā,	165	
PA_anya-e08_12n:1660	Pativatthūpamā yathā.	166	
PA_anya-e08_12n:1661_0	200. “Kiñci”iccādi. Kiñci vatthumicchitaṃ sambuddhādikaṃ upadassetvā sadhammassa	1661	
PA_anya-e08_12n:1661_1	tena vatthunā kenaci ākārena sadisassa aññassa vatthuno abhidhānato sāmyassa tesaṃ	1661	
PA_anya-e08_12n:1661_2	dvinnaṃ sadisattassa patītiyā avasāyassa sambhāvā vijjamānattena pativatthūpamā vuccate.	1661	
PA_anya-e08_12n:1661_3	Pativatthunā tathāvidhenādhigatassa vatthuno tulyatā paṭipāditā. Yathetyudāharati.	1661	
PA_anya-e08_12n:1662_0	200. “Kiñci”ccādi. Kiñci vatthumicchitaṃ jinādikiñcipadatthaṃ upadassetvā paṭhamaṃ	1662	
PA_anya-e08_12n:1662_1	nidassetvā sadhammassa paṭipādanīyaatthena saha kiñci ākārena sadisabhāvassa kassaci	1662	
PA_anya-e08_12n:1662_2	vatthuno abhidhānato kathanato sāmyappatītisabbhāvā sadisatāsambandhino parijānanassa	1662	
PA_anya-e08_12n:1662_3	vijjamānattā pativatthūpamā vatthuno upaṭṭhitassa jinādipadatthassa tulyatthapakāsanato	1662	
PA_anya-e08_12n:1662_4	nāmena pativatthūpamā nāma. Samāno dhammo yassa vā pārijātādino iti ca, samānānaṃ	1662	
PA_anya-e08_12n:1662_5	tulyānaṃ upamānopameyyānaṃ bhāvoti ca, sāmyassa patīti ca, sāmyappatītiyā sabbhāvoti	1662	
PA_anya-e08_12n:1662_6	ca, pativatthunā vuttā upamāti ca vākyaṃ. Yathāti udāharati.	1662	
PA_anya-e08_12n:1664	Janesu jāyamānesu,	166	
PA_anya-e08_12n:1665	Ne’kopi jinasādiso;	166	
PA_anya-e08_12n:1666	Dutiyo nanu nattheva,	166	
PA_anya-e08_12n:1667	Pārijātassa pādapo.	166	
PA_anya-e08_12n:1668_0	201. “Janesu”ccādi. Jāyamānesu janesu majjhe ekopi jano guṇavā jinasādiso sammāsambuddhasamāno	1668	
PA_anya-e08_12n:1668_1	na vijjatītyekaṃ tāva vatthu upadassitaṃ, dutiyo iccādi pativatthūpamadassanaṃ, nanūtyanumatiyaṃ,	1668	
PA_anya-e08_12n:1668_2	pārijātassa dibbarukkhavisesassa dutiyo samāno pādapo nattheva. Pārijātoyeva rukkhajātīsu	1668	
PA_anya-e08_12n:1668_3	uttamo, tathā jino janesūti.	1668	
PA_anya-e08_12n:1669_0	201. “Janesu”ccādi. Jāyamānesu janesu ekopi jinasādiso sambuddhasadiso natthi, pārijātassa	1669	
PA_anya-e08_12n:1669_1	rukkhassa dutiyo tena samo dutiyo pādapo rukkho natthi eva nanu, nanūti anuññāyaṃ.	1669	
PA_anya-e08_12n:1669_2	Tena sabbaññuno aññena atulyabhāvaṃ anujānāti. Iha pārijātarukkhassa aññehi rukkhehi	1669	
PA_anya-e08_12n:1669_3	uttamattañca buddhassa aññesu sattesu uttamattañcāti idaṃ dvayaṃ upamānopameyyabhūtānaṃ	1669	
PA_anya-e08_12n:1669_4	dvinnaṃ vatthūnaṃ sāmyaṃ nāma, etaṃ sāmyaṃ vuttatthassa samatthanavasena pativatthubhūtapārijātassa	1669	
PA_anya-e08_12n:1669_5	rukkhehi asamānattakathaneneva jotitaṃ hoti.	1669	
PA_anya-e08_12n:1671	Vākyattheneva vākyattho,	167	
PA_anya-e08_12n:1672	Yadi kocyu’pamīyate;	167	
PA_anya-e08_12n:1673	Ivayuttaviyuttattā,	167	
PA_anya-e08_12n:1674	Sā vākyatthopamā dvidhā.	167	
PA_anya-e08_12n:1675_0	202. Vākyatthavisayopamaṃ dasseti “vākyatthenevi”ccādinā. Vākyattho kriyākārakasambandhaviseso,	1675	
PA_anya-e08_12n:1675_1	teneva, na padatthamattena vākyattho vuttalakkhaṇo koci vattumicchito koci yadi upamīyate	1675	
PA_anya-e08_12n:1675_2	sadiso kathyate, sā vākyatthopamā dvidhā bhijjate. Kathaṃ? Yuttā ca viyuttā ca yuttaviyuttā,	1675	
PA_anya-e08_12n:1675_3	ivena atthaniddesoyaṃ yuttaviyuttā upamā, tassā bhāvā kāraṇā dvidhāti adhikataṃ.	1675	
PA_anya-e08_12n:1676_0	202. Idāni vākyatthavisayopamaṃ dasseti “vākyatthe”ccādinā. Vākyattheneva kriyākārakasambandhavisesasaṅkhatasamudāyabhūtena	1676	
PA_anya-e08_12n:1676_1	vākyatthena koci vattumicchito yo koci vākyattho vuttalakkhaṇo yadi upamīyate sadisabhāvena	1676	
PA_anya-e08_12n:1676_2	kathīyate, sā upamā vākyatthopamā nāma hoti. Ivayuttaviyuttattā ivayuttaviyuttavasena	1676	
PA_anya-e08_12n:1676_3	dvidhā dvippakārā. Ettha “ivā”ti ivādīnamatthassa gahitattā ivasaddopi tappariyāyasaddāpi gayhante.	1676	
PA_anya-e08_12n:1677	Ivayutta	167	
PA_anya-e08_12n:1679	Jino saṃklesatattānaṃ,	167	
PA_anya-e08_12n:1680	Āvibhūto janāna’yaṃ;	168	
PA_anya-e08_12n:1681	Ghammasantāpatattānaṃ,	168	
PA_anya-e08_12n:1682	Ghammakāle’mbudo viya.	168	
PA_anya-e08_12n:1683_0	203. Udāharati “jino”iccādi. Saṃklesehi dasavidhehi tattānaṃ santāpaṃ anuppattānaṃ	1683	
PA_anya-e08_12n:1683_1	janānaṃ ayaṃ jino sammāsambuddho āvibhūto katakiccattā sammāsambodhādhigamena loke	1683	
PA_anya-e08_12n:1683_2	pātubhūto. Ekaṃ tāva vākyamupameyyabhūtaṃ. Kimivetyāha “ghamme”ccādi. Ghammasantāpena	1683	
PA_anya-e08_12n:1683_3	tattānaṃ janānaṃ ghammakāle gimhānasamaye ambudo megho viyāti dutiyavākyamupamānabhūtamityayamivayuttā	1683	
PA_anya-e08_12n:1683_4	vākyatthopamā. Ettha pubbuttaravākyatthānaṃ visesyavisesanabhāvo ekavākyatthattāva	1683	
PA_anya-e08_12n:1683_5	veditabbo. Evamuparipi.	1683	
PA_anya-e08_12n:1684_0	203. Udāharati “jino”ccādinā. Ayaṃ jino eso jitapañcamāro satthā saṃklesatattānaṃ	1684	
PA_anya-e08_12n:1684_1	anekappakāra kilesasantāpatattānaṃ janānaṃ āvibhūto katakicco hutvā sabbaññutaññāṇādhigamena	1684	
PA_anya-e08_12n:1684_2	loke upaṭṭhito. Kena santattassa kassaci kimiveti ce? Ghammasantāpatattānaṃ janānaṃ	1684	
PA_anya-e08_12n:1684_3	ghammakāle gimhasamaye ambudoviya megho iva. Iha uttaravākyattho bhedakattā visesanaṃ	1684	
PA_anya-e08_12n:1684_4	hoti, pubbavākyattho pana bhedyattā visesyo hoti. Evaṃ vākyabhede satipi vākyattho	1684	
PA_anya-e08_12n:1684_5	ekoveti daṭṭhabbo. Evamuttaratrāpi. Uttaravākye ivasaddo tasmiṃyeva guṇaguṇīpadatthānaṃ	1684	
PA_anya-e08_12n:1684_6	sadisattaṃ dīpeti, pubbavākye guṇaguṇīnaṃ sadisattaṃ pana uttaravākyatthassa pubbavākyena	1684	
PA_anya-e08_12n:1684_7	samānattaṃ vinā aññathānupapattiyā ñāyati. Saṃklesehi tattāti ca, ghammo eva santāpoti	1684	
PA_anya-e08_12n:1684_8	ca, tena tattāti ca, ghammo eva kāloti ca vākyaṃ.	1684	
PA_anya-e08_12n:1685	Ivaviyutta	168	
PA_anya-e08_12n:1687	Munindānana’mābhāti, vilāsekamanoharaṃ;	168	
PA_anya-e08_12n:1688	Uddhaṃ samuggatassāpi, kiṃ te canda vijambhanā.	168	
PA_anya-e08_12n:1689_0	204. Dutiyamāha “muninda”iccādinā. Vilāsena ekamatulyaṃ manoharaṃ dutiyassa tādisassābhāvato	1689	
PA_anya-e08_12n:1689_1	munindānanaṃ ābhāti atisayena sobhateti ekaṃ tāva vākyamupameyyabhūtaṃ. Bho canda	1689	
PA_anya-e08_12n:1689_2	uddhaṃ gaganatalaṃ samuggatassāpi abbhuṭṭhitassāpi te tava vijambhanā sāhaṃkāraparibbhamanena	1689	
PA_anya-e08_12n:1689_3	kiṃ payojanaṃ na kiṃpi, taṃsadisasobhāsampattiyābhāvato. Asadisattaṃ munindānanassa	1689	
PA_anya-e08_12n:1689_4	tassa tatopi uddhamuggacchato vilāsamattameva piyāsamattameva (ka.) phalasambhavatoti	1689	
PA_anya-e08_12n:1689_5	dutiyavākyamupamānabhūtaṃ. Tathā hettha sabbathā sadisatāpatītiyā kariyamānānamuggamanavijambhanānaṃ	1689	
PA_anya-e08_12n:1689_6	paṭikkhepena kathañcipi mukhacandānaṃ sādhammapatīti upamāvagamoti ayamivaviyuttavākyatthopamā.	1689	
PA_anya-e08_12n:1690_0	204. Idāni ivaviyuttavākyatthopamaṃyeva udāharati “munindānani”ccādinā. Vilāsekamanoharaṃ	1690	
PA_anya-e08_12n:1690_1	līlāya atulyaṃ tatoyeva manoharaṃ munindānanaṃ sabbaññuno vadanaṃ ābhāti atidibbati,	1690	
PA_anya-e08_12n:1690_2	tasmā he canda uddhaṃ uccaṃ nabhaṃ samuggatassāpi te tuyhaṃ vijambhanā ahaṃkārena	1690	
PA_anya-e08_12n:1690_3	paribbhamanena kiṃ payojanaṃ. Iha pubbavākyatthassa uttaravākyattho ivaviyuttopamā	1690	
PA_anya-e08_12n:1690_4	nāma hoti. Tathā hi “sabbathā mukhena sadiso bhavāmī”ti mānaṃ karontassa candassa	1690	
PA_anya-e08_12n:1690_5	gaganatalārohopi vijambhanañceti imesaṃ dvinnaṃ paṭikkhepena mukhacandānaṃ vilāsekamanoharattaṃ	1690	
PA_anya-e08_12n:1690_6	kantimattasaṅkhātasadisattaṃ ivādīnamabhāvepi viññāyatīti katvā uttaravākyattho pubbavākyatthassa	1690	
PA_anya-e08_12n:1690_7	upamā ca visesanañca hoti. Vilāsena ekamatulyanti ca, tañca taṃ manoharañcāti ca	1690	
PA_anya-e08_12n:1690_8	viggaho. Apisaddo sambhāvanattho.	1690	
PA_anya-e08_12n:1692	Samubbejeti dhīmantaṃ, bhinnaliṅgādikaṃ tu yaṃ;	169	
PA_anya-e08_12n:1693	Upamādūsanāyā’la-metaṃ katthaci taṃ yathā.	169	
PA_anya-e08_12n:1694_0	205. Dosaparicchede duṭṭhālaṅkatītimupamālaṅkāradūsanaṃ dassetumāha “samubbejeti”ccādi.	1694	
PA_anya-e08_12n:1694_1	Yaṃ bhinnaliṅgādikaṃ tu, ādisaddena bhinnavacanahīnatāadhikatādīnaṃ pariggaho. Tusaddo	1694	
PA_anya-e08_12n:1694_2	atthajotako, tathāpīti attho. Dhīmantaṃ medhāviṃ samubbejeti na pīṇeti, etaṃ bhinnaliṅgadikaṃ	1694	
PA_anya-e08_12n:1694_3	katthaci na sabbattha upamādūsanāya virodhatthaṃ alaṃ samatthaṃ. “Taṃ yathe”ti udāharati.	1694	
PA_anya-e08_12n:1695	205. Dosaparicchede dosānamanuddesāvasāne niddiṭṭhāya duṭṭhālaṅkatiyā dassetabbaudāharaṇe –	169	
PA_anya-e08_12n:1696	“Duṭṭhālaṅkaraṇaṃ tetaṃ, yatthālaṅkāradūsanaṃ;	169	
PA_anya-e08_12n:1697	Tassālaṅkāraniddese, rūpamāvibhavissatī”ti.	169	
PA_anya-e08_12n:1698_0	Katapaṭiññānusārena idāni dassetumāha “samubbejeti”ccādi. Yaṃ bhinnaliṅgādikaṃ tu	1698	
PA_anya-e08_12n:1698_1	vakkhamānaṃ yaṃ bhinnaliṅgavacanādikaṃ pana dhīmantaṃ paññavantaṃ kaviṃ samubbejeti	1698	
PA_anya-e08_12n:1698_2	“evaṃ nāma vattabbaṃ siyā”ti ubbegaṃ janeti, etaṃ bhinnaliṅgādikaṃ upamādūsanāya	1698	
PA_anya-e08_12n:1698_3	yathāvuttaupamāvināsanatthaṃ katthaci “itthīvāyaṃ jano yāti”iccādivattabbavisayato	1698	
PA_anya-e08_12n:1698_4	aññattha alaṃ samatthaṃ. “Taṃ yathā”ti udāharati. Bhinnaṃ visadisañca taṃ liṅgañceti	1698	
PA_anya-e08_12n:1698_5	ca, taṃ ādi yassa visadisavacanādinoti ca, upamāya dūsanamiti ca vākyaṃ.	1698	
PA_anya-e08_12n:1700	Haṃsīvā’yaṃ sasī bhinna-	170	
PA_anya-e08_12n:1701	Liṅgā’kāsaṃ sarāniva;	170	
PA_anya-e08_12n:1702	Vijātivacanā hīnā,	170	
PA_anya-e08_12n:1703	Sā’va bhatto bhaṭo’dhipe.	170	
PA_anya-e08_12n:1704_0	206. “Haṃsīvāya”nti ayaṃ sasī cando haṃsīva haṃsīsadiso. Bhinnaliṅgā bhinnaliṅgopamā.	1704	
PA_anya-e08_12n:1704_1	“Ākāsaṃ sarānivā”ti vijātivacanā visadisavacanopamā. “Bhaṭo adhipe sāmini sāva bhatto”ti	1704	
PA_anya-e08_12n:1704_2	hīnā hīnopamā kukkurassa hīnena jātyādinā adhikassa upamitattā.	1704	
PA_anya-e08_12n:1705_0	206. “Haṃsi”ccādi. Ayaṃ sasī cando haṃsī iva haṃsidhenūva hoti. Iccādikopamā bhinnaliṅgā	1705	
PA_anya-e08_12n:1705_1	upameyyato bhinnaliṅgattā bhinnaliṅgopamā nāma hoti. Ākāsaṃ nabhaṃ sarānivāti ayaṃ	1705	
PA_anya-e08_12n:1705_2	vijātivacanā upameyyena visadisavacanattā vijātivacanopamā nāma hoti. Adhipe sāmini	1705	
PA_anya-e08_12n:1705_3	bhaṭo sevako sāva sunakho iva bhattoti ayaṃ hīnā jātihīnena sunakhena uttamassa purisassa	1705	
PA_anya-e08_12n:1705_4	upamitattā hīnopamā nāma hoti. Bhinnaṃ liṅgametissāti ca, vividhā jāti sabhāvo asseti	1705	
PA_anya-e08_12n:1705_5	ca, vijāti vacanaṃ assā upamāyāti ca viggaho.	1705	
PA_anya-e08_12n:1707	Khajjoto bhānumālīva,	170	
PA_anya-e08_12n:1708	Vibhātītyadhikopamā;	170	
PA_anya-e08_12n:1709	Aphuṭṭhatthā balambhodhi,	170	
PA_anya-e08_12n:1710	Sāgaro viya saṃkhubhi.	171	
PA_anya-e08_12n:1711_0	207. “Khajjoto”iccādi. Khajjoto bhānumālīva sūriyo viya vibhātītyadhikopamā adhikena	1711	
PA_anya-e08_12n:1711_1	hīnassa upamitattā. Balambhodhi senāsāgaro sāgaro viya saṃkhubhīti aphuṭṭhatthopamā	1711	
PA_anya-e08_12n:1711_2	“balambhodhī”ti rūpakena senāya mahantattāvagamato puna “sāgaro viyā”ti upamāya kassaci	1711	
PA_anya-e08_12n:1711_3	visesatthassa asaṃphuṭṭhattā.	1711	
PA_anya-e08_12n:1712_0	207. “Khajjoto”ccādi. “Khajjoto bhānumālīva vibhātī”ti ayaṃ adhikopamā adhikāya upamāya	1712	
PA_anya-e08_12n:1712_1	upamitattā adhikopamā nāma hoti. “Balambhodhi senāsamuddo sāgaro viya saṃkhubhī”ti	1712	
PA_anya-e08_12n:1712_2	ayaṃ aphuṭṭhatthā senāya mahattaṃ “balambhodhī”ti tirobhūtaupamāyeva avagataṃ, tasmā	1712	
PA_anya-e08_12n:1712_3	puna “sāgaro viyā”ti upamāya phusitabbatthassābhāvā aphuṭṭhatthopamā nāma hoti. Aphuṭṭho	1712	
PA_anya-e08_12n:1712_4	attho etissāti ca, balaṃ eva ambhodhīti ca vākyaṃ.	1712	
PA_anya-e08_12n:1714	Cande kalaṅko bhiṅgove-	171	
PA_anya-e08_12n:1715	Tyu’pamāpekkhinī ayaṃ;	171	
PA_anya-e08_12n:1716	Khaṇḍitā keravākāro,	171	
PA_anya-e08_12n:1717	Sakalaṅko nisākaro.	171	
PA_anya-e08_12n:1718_0	208. “Cande”iccādi. Kalaṅko bhiṅgo viyātyayamupamā “cande kusumagacchasadise” ityupamantaramapekkhateti	1718	
PA_anya-e08_12n:1718_1	yato cande bhiṅgo na sambhavati, pupphagacche tu sambhavatīti ayamupamā upamāpekkhinī.	1718	
PA_anya-e08_12n:1718_2	Sakalaṅko sasalakkhaṇo nisākaro cando keravākāro kumudasannibhoti khaṇḍitopamā keravassa	1718	
PA_anya-e08_12n:1718_3	antokaṇhattaṃ paṭipādetuṃ “sabhiṅgakeravākāro”ti vattabbattā.	1718	
PA_anya-e08_12n:1719_0	208. “Cande”ccādi. “Cande kalaṅko bhiṅgo ivā”ti ayaṃ upamāpekkhinī candassaupamābhūtapupphagacchakādiapekkhanato	1719	
PA_anya-e08_12n:1719_1	upamāpekkhinī nāma hoti. Cande bhiṅgapavattiyā abhāvato tassa visayabhūtapupphagacchakādi	1719	
PA_anya-e08_12n:1719_2	candassa upamattena gahetvā avuttattā duṭṭhāti adhippāyo. Sakalaṅko kalaṅkasahito	1719	
PA_anya-e08_12n:1719_3	nisākaro cando keravākāro kumudasadisoti ayaṃ khaṇḍitā candagataṃ kaṇhattaṃ pakāsetuṃ	1719	
PA_anya-e08_12n:1719_4	“sabhiṅgakeravākāro”ti vattabbe bhiṅgopamābhāvassa khaṇḍitattā khaṇḍitopamā nāma	1719	
PA_anya-e08_12n:1719_5	hoti. Upamaṃ apekkhatīti ca, khaṇḍaṃ itā gatāti ca, khaṇḍena itā yuttā vāti ca, keravassākāro	1719	
PA_anya-e08_12n:1719_6	asseti ca, saha kalaṅkena vattatīti ca vākyaṃ.	1719	
PA_anya-e08_12n:1721	Iccevamādirūpesu, bhavanti vigatādarā;	172	
PA_anya-e08_12n:1722	Karonti cā’daraṃ dhīrā, payoge kvacideva tu.	172	
PA_anya-e08_12n:1723_0	209. Vuttaṃ nigameti “icceva”mādinā. Rūpesu payogesu. Vigato apagato ādaro sambhāvanā	1723	
PA_anya-e08_12n:1723_1	yesaṃ tathā bhavanti. Kiṃ bhinnaliṅgādikaṃ niyamenānādaraṇīyameva, aniyameneti niyameneti	1723	
PA_anya-e08_12n:1723_2	(ka.) ce gayhūpagampi atthīti āha “karonti”ccādiṃ. Kvacideva tu payoge dhīrā kavayo	1723	
PA_anya-e08_12n:1723_3	ādaraṃ karonti cāti. Casaddo vattabbantaratthaṃ samuccinoti.	1723	
PA_anya-e08_12n:1724_0	209. “Icce”ccādi. Iti anantaraṃ niddiṭṭhesu evamādirūpesu payogesu dhīrā vigatādarā	1724	
PA_anya-e08_12n:1724_1	bhavanti. Imeyeva dhīrā kvacideva tu payoge bhinnaliṅgādike ādaraṃ karonti ca. Iti	1724	
PA_anya-e08_12n:1724_2	evaṃ ayaṃ pakāro ādi yesamiti ca, tāni ca tāni rūpāni ceti ca, vigato ādaro yesamiti	1724	
PA_anya-e08_12n:1724_3	ca viggaho. Casaddo vākyantarasamuccaye. Tasmā vigatādaratthena aññamādarakaraṇaṃ	1724	
PA_anya-e08_12n:1724_4	vuccamānakathāsantatiṃ ākaḍḍhati.	1724	
PA_anya-e08_12n:1726	Itthīvā’yaṃ jano yāti,	172	
PA_anya-e08_12n:1727	Vadatyesā pumā viya;	172	
PA_anya-e08_12n:1728	Piyo pāṇā ivā’yaṃ me,	172	
PA_anya-e08_12n:1729	Vijjā dhanamiva’ccitā.	172	
PA_anya-e08_12n:1730_0	210. Udāharati “itthi”ccādi. Ayaṃ jano itthīva yāti kriyānuvattito. Esā itthī pumāva	1730	
PA_anya-e08_12n:1730_1	puriso viya vadati tādisassa pāgabbhiyayogato. Ettha liṅganānattamupamānopameyyānaṃ.	1730	
PA_anya-e08_12n:1730_2	Ayamicchito koci me pāṇā iva piyo iṭṭho, vijjā byākaraṇādayo dhanamiva accitā rāsikatāti vacanabhedo.	1730	
PA_anya-e08_12n:1731_0	210. Idāni bhinnaliṅgānaṃ gahetabbavisayaṃ dasseti “itthīvā’ya”miccādinā. Ayaṃ jano	1731	
PA_anya-e08_12n:1731_1	itthīva avisadagamanena mahilā viya yāti. Esā itthī pumā viya tādisapāgabbhiyayuttattā	1731	
PA_anya-e08_12n:1731_2	puriso viya vadatīti. Iha dvinnaṃ upamānopameyyānaṃ liṅgabhede satipi kavayo ādaraṃ	1731	
PA_anya-e08_12n:1731_3	karonti. Ayaṃ puriso me mama pāṇā iva pāṇā iva jīvo iva (ka.) āyavova piyo. Accitā	1731	
PA_anya-e08_12n:1731_4	sañcitā vijjā byākaraṇanighaṇṭuādayo dhanamiva hontīti. Ettha upamānopameyyānaṃ vacanato	1731	
PA_anya-e08_12n:1731_5	visesatte satipi iṭṭhameva.	1731	
PA_anya-e08_12n:1733	Bhavaṃ viya mahīpāla, devarājā virājate;	173	
PA_anya-e08_12n:1734	Ala’maṃsumato kacchaṃ, tejasā rohituṃ ayaṃ.	173	
PA_anya-e08_12n:1735_0	211. Hīnādhikamuttamudāharaṇamāha “bhavaṃ viyi”ccādi. Mahīpāletyāmantanaṃ, devarājā	1735	
PA_anya-e08_12n:1735_1	bhavaṃ viya virājate. Iti hīnenāpi hoti. Evaṃvidhe samucite visaye liṅgavacanabhedādikaṃ	1735	
PA_anya-e08_12n:1735_2	nopamaṃ dūsetīti dassetīti (ka.).	1735	
PA_anya-e08_12n:1736_0	211. “Bhava”miccādi. Mahīpāla bho rāja, devarājā sakko devarājā bhavaṃ viya virājateti.	1736	
PA_anya-e08_12n:1736_1	Ettha sakkamupādāya “bhavaṃ viyā”ti hīnattepi iṭṭhameva. Ayaṃ rājā aṃsumato sūriyassa	1736	
PA_anya-e08_12n:1736_2	kacchaṃ padaviṃ tejasā ārohituṃ pattuṃ alaṃ samatthoti. Ettha tejasā adhikopi sūriyo	1736	
PA_anya-e08_12n:1736_3	upamābhūto iṭṭhova, “kacchaṃ ārohitu”nti ivasaddapariyāyo. Īdisaṃ bhinnaliṅgādikopamādikaṃ	1736	
PA_anya-e08_12n:1736_4	upamādūsanaṃ na karoti.	1736	
PA_anya-e08_12n:1738	Upamānopameyyānaṃ, abhedassa nirūpanā;	173	
PA_anya-e08_12n:1739	Upameva upamāva tirobhūta-bhedā rūpakamuccate.	173	
PA_anya-e08_12n:1740_0	212. Rūpakaṃ nirūpayati “upamāne”ccādinā. Upamānopameyyānaṃ yathāvuttānaṃ abhedassa	1740	
PA_anya-e08_12n:1740_1	nānattābhāvassa nirūpanā āropanena upamānopameyyānamabhedaṃ rūpayati dassetīti rūpakamuccate.	1740	
PA_anya-e08_12n:1740_2	Upamānassa upamānopameyyānamabhedāropanena tirobhūto apākaṭo bhedo nānattaṃ yassāti	1740	
PA_anya-e08_12n:1740_3	tādisī upameva yathāvuttalakkhaṇā rūpakamuccate “rūpaka”nti. “Padambuja”nti ettha	1740	
PA_anya-e08_12n:1740_4	padameva ambujasadisattā ambujaṃ rupyate. Ityupameyyopamānabhūtānaṃ padambujānamabhedāropanena	1740	
PA_anya-e08_12n:1740_5	upamānopameyyagatasādhammasaṅkhātāyapi upamāya bhedo vijjamānopi tirohito. Na tu	1740	
PA_anya-e08_12n:1740_6	āvibhūto abbhuto (ka.) “padaṃ ambujamive”ti. Sā copamā tathāvidhā upamānopameyyānamabhedamāyāti	1740	
PA_anya-e08_12n:1740_7	nāmāti rūpakamuccateti adhippāyo.	1740	
PA_anya-e08_12n:1741_0	212. Idāni uddiṭṭhakkamena rūpakālaṅkāraṃ dasseti “upamāno”ccādinā. Upamānopameyyānaṃ	1741	
PA_anya-e08_12n:1741_1	anantaraniddiṭṭhaupamānopameyyānaṃ abhedassa sabhāvato bhede satipi vibhūtasadisattaṃ	1741	
PA_anya-e08_12n:1741_2	nissāya “so eso, eso so”ti vattārehi parikappitassa abhedassa nirūpanā upamānopameyyapadatthesu	1741	
PA_anya-e08_12n:1741_3	buddhiyā āropanaṃ nissāya tirobhūtabhedā “padaṃ ambujamivā”ti evaṃ pākaṭanānattaṃ	1741	
PA_anya-e08_12n:1741_4	vinā “padambuja”nti tirohitabhedā upameva padatthānaṃ sādhammasaṅkhātā upamā eva	1741	
PA_anya-e08_12n:1741_5	rūpakaṃ iti vuccate. Vibhūtasadisattaṃ nissāya upamānopameyyavatthūni abhedena gayhanti.	1741	
PA_anya-e08_12n:1741_6	Tesamabhedaggahaṇeneva te nissāya pavattamānabhinnasādhammasaṅkhātāya upamāyapi bhedo	1741	
PA_anya-e08_12n:1741_7	tirohito hoti. Evaṃ tirobhūtanānattavantasādhammasaṅkhātā upamā eva vatthūnamabhedaṃ	1741	
PA_anya-e08_12n:1741_8	dīpetīti rūpakaṃ nāma hotīti adhippāyo. Tirobhūto bhedo yasseti ca, abhedaṃ rūpayati	1741	
PA_anya-e08_12n:1741_9	pakāsetīti ca vākyaṃ.	1741	
PA_anya-e08_12n:1743	Asesavatthuvisayaṃ, ekadesavivatti ca;	174	
PA_anya-e08_12n:1744	Taṃ dvidhā puna paccekaṃ, samāsādivasā tidhā.	174	
PA_anya-e08_12n:1745_0	213. Tassa bhedaṃ niddisati “asesa”iccādinā. Asesavatthu visayo yassa taṃ tathāvidhañca,	1745	
PA_anya-e08_12n:1745_1	ekadese avayave vivattatīti ekadesavivatti ceti taṃ rūpakaṃ dvidhā, puna paccekaṃ	1745	
PA_anya-e08_12n:1745_2	visuṃ visuṃ samāsādivasā upamānopameyyānaṃ katasamāsattā samāsarūpaka asamāsarūpaka	1745	
PA_anya-e08_12n:1745_3	samāsāsamāsarūpakavasena tidhā siyā.	1745	
PA_anya-e08_12n:1746_0	213. “Asesi”ccādi. Taṃ rūpakaṃ asesavatthuvisayaṃ ekadesavivatti cāti dvidhā hoti,	1746	
PA_anya-e08_12n:1746_1	puna paccekaṃ taṃ dvayampi samāsādivasā samāsarūpakaṃ asamāsarūpakaṃ samāsāsamāsarūpakañceti	1746	
PA_anya-e08_12n:1746_2	imesaṃ bhedena tidhā hoti. Asesaṃ vatthu visayo asseti ca, ekadese vivattatīti ca,	1746	
PA_anya-e08_12n:1746_3	ekaṃ ekaṃ patīti ca, samāso samāsarūpakaṃ ādi yesamiti ca, tesaṃ vaso bhedoti ca,	1746	
PA_anya-e08_12n:1746_4	tīhi pakārehīti ca viggaho.	1746	
PA_anya-e08_12n:1747	Asesavatthuvisayasamāsa	174	
PA_anya-e08_12n:1749	Aṅgulīdalasaṃsobhiṃ, nakhadīdhitikesaraṃ;	174	
PA_anya-e08_12n:1750	Sirasā na piḷandhanti, ke munindapadambujaṃ.	175	
PA_anya-e08_12n:1751_0	214. Udāharati “aṅguli”ccādi. Aṅgulīhiyeva upamānagammattā siniddhatambāhi dalehi	1751	
PA_anya-e08_12n:1751_1	pattehi saṃsobhiṃ accantaṃ virocamānaṃ nakhānaṃ dīdhitiyo kiraṇā eva kesarāni yattha	1751	
PA_anya-e08_12n:1751_2	tādisaṃ munindassa padameva ambujaṃ sirasā muddhanā ke nāma janā na piḷandhanti pasādhanavasena	1751	
PA_anya-e08_12n:1751_3	na dhārentīti. Idamasesavatthuvisayaṃ samāsarūpakaṃ aṅgino padassa aṅgānamaṅgulyādīnamasesānaṃ	1751	
PA_anya-e08_12n:1751_4	rūpanato. Evamuparipi yathāyogaṃ.	1751	
PA_anya-e08_12n:1752_0	214. Idāni udāharati “aṅguli”ccādi. Aṅgulīdalasaṃsobhiṃ aṅgulisaṅkhatehi pattehi	1752	
PA_anya-e08_12n:1752_1	saṃsobhiṃ nakhadīdhitikesaraṃ nakharaṃsisaṅkhatakesaraṃ munindapadambujaṃ sirasā	1752	
PA_anya-e08_12n:1752_2	ke na piḷandhanti. Visesyabhūtaṃ caraṇaṃ visesanabhūtā aṅgulī nakhadīdhiti ceti imesaṃ	1752	
PA_anya-e08_12n:1752_3	upamābhūtehi ambujadalakesarehi abhedakappanāya ekattaṃ gahetvā samāseneva niddiṭṭhattā	1752	
PA_anya-e08_12n:1752_4	idaṃ asesavatthuvisayasamāsarūpakaṃ nāma. Aṅguliyo eva dalānīti ca, tehi saṃsobhīti	1752	
PA_anya-e08_12n:1752_5	ca, nakhesu dīdhitiyoti ca, tā eva kesarāni asseti ca vākyaṃ.	1752	
PA_anya-e08_12n:1753	Asesavatthuvisayaasamāsa	175	
PA_anya-e08_12n:1755	Ratanāni guṇā bhūrī, karuṇā sītalaṃ jalaṃ;	175	
PA_anya-e08_12n:1756	Gambhīrattamagādhattaṃ, paccakkho’yaṃ jino’mbudhi.	175	
PA_anya-e08_12n:1757_0	215. “Ratanāni”iccādi. Ayaṃ jino sammāsambuddho, paccakkho na parokkho amhākaṃ ambudhi	1757	
PA_anya-e08_12n:1757_1	sāgaro. Kathaṃ? Ye tassa bhūrī bahavo guṇā mettādayo, te ratanāni atulyadullabhadassanādisādhammena.	1757	
PA_anya-e08_12n:1757_2	Yā tassa karuṇā, sā sītalaṃ jalaṃ sakalajanasantāpāpahattasādhammena. Yaṃ tassa gambhīrattamanuttānatā	1757	
PA_anya-e08_12n:1757_3	lābhādīsu, taṃ agādhattamakalalambhaso ambudhiṭṭhatāsādhammenāti idamasesavatthuvisayaṃ asamāsarūpakaṃ.	1757	
PA_anya-e08_12n:1758_0	215. “Ratanāni”ccādi. Ayaṃ jino amhākaṃ paccakkho ambudhi sāgaro, tathā hi tassa	1758	
PA_anya-e08_12n:1758_1	bhūrī guṇā sīlasamādhiādayo ratanāni cittīkatādisādhammato ratanāneva, karuṇā anaññasādhāraṇakaruṇā	1758	
PA_anya-e08_12n:1758_2	sītalaṃ jalaṃ santāpavinodanasādhammena sītalajalameva hoti, gambhīrattaṃ lābhālābhādīsu	1758	
PA_anya-e08_12n:1758_3	ekākāratā agādhattaṃ gambhīratā eva hoti. Idaṃ asesavatthuvisayaasamāsarūpakaṃ. “Bhūrī”ti abyayaṃ.	1758	
PA_anya-e08_12n:1759	Asesavatthuvisayamissaka	175	
PA_anya-e08_12n:1761	Candikā mandahāsā te, muninda vadaninduno;	176	
PA_anya-e08_12n:1762	Pabodhayatya’yaṃ sādhu-manokumudakānanaṃ.	176	
PA_anya-e08_12n:1763_0	216. “Candikā”iccādi. “Muninda”iccāmantanaṃ, te vadanameva indu vadaninduno iti samāsarūpakaṃ,	1763	
PA_anya-e08_12n:1763_1	ayaṃ mandahāsā candikā candakantiyo, asamāsarūpakaṃ. Sādhūnaṃ manāniyeva kumudāni	1763	
PA_anya-e08_12n:1763_2	keravāni, samāsarūpakaṃ. Tesaṃ kānanaṃ vanaṃ, pabodhayati vikāsayatīti idaṃ samāsāsamāsarūpakaṃ.	1763	
PA_anya-e08_12n:1764_0	216. “Candi”ccādi. He munindate tuyhaṃ vadaninduno mukhacandassa mandahāsā mandamihitabhūtā	1764	
PA_anya-e08_12n:1764_1	candikā candakantiyo, “aya”nti jātyekavacanena mandahāsacandikā niddiṭṭhā. Atha vā	1764	
PA_anya-e08_12n:1764_2	ayaṃ vadanindu. Sādhumanokumudakānanaṃ sappurisānaṃ cittasaṅkhātakeravakānanaṃ pabodhayati	1764	
PA_anya-e08_12n:1764_3	vikāsayati. “Candikā mandahāsā”ti asamāsarūpakaṃ. “Vadaninduno”ti ca “manokumudakānana”nti	1764	
PA_anya-e08_12n:1764_4	ca samāsarūpakaṃ. Tasmā idaṃ asesavatthuvisayasamāsāsamāsarūpakaṃ. Mandā ca te hāsā	1764	
PA_anya-e08_12n:1764_5	cāti ca, vadanameva indūti ca, sādhūnaṃ manānīti ca, tāniyeva kumudānīti ca, tesaṃ	1764	
PA_anya-e08_12n:1764_6	kānanamiti ca viggaho.	1764	
PA_anya-e08_12n:1766	Asesavatthuvisaye, pabhedo rūpake ayaṃ;	176	
PA_anya-e08_12n:1767	Ekadesavivattimhi, bhedo dāni pavuccati.	176	
PA_anya-e08_12n:1768	217. Nigamayati “asesi”ccādinā. Dutiyassa pabhedaṃ vattuṃ paṭijānāti “eki”ccādinā.	176	
PA_anya-e08_12n:1769	217. “Asese”ccādi. Asesavatthuvisaye rūpake ayaṃ “aṅgulīdalasaṃsobhiṃ”iccādikaṃ udāharaṇattayaṃ pabhedo hoti. Idāni ekadesavivattimhi rūpake bhedo viseso pavuccati.	176	
PA_anya-e08_12n:1770	Ekadesavivattisamāsa	177	
PA_anya-e08_12n:1772	Vilāsahāsakusumaṃ, rucirādharapallavaṃ;	177	
PA_anya-e08_12n:1773	Sukhaṃ ke vā na vindanti, passantā munino mukhaṃ.	177	
PA_anya-e08_12n:1774_0	218. “Vilāsa”iccādi. Vilāsena yutto hāsoyeva kusumaṃ yassa. Ruciro manuñño adharoyeva	1774	
PA_anya-e08_12n:1774_1	pallavo yassa. Tādisaṃ munino mukhaṃ passantā ke nāma janā sukhaṃ na vindanti sabbepīti.	1774	
PA_anya-e08_12n:1774_2	Idaṃ aṅgāni hāsādīni rūpayitvā mukhamaṅgi na rūpitanti ekadesavivattisamāsarūpakaṃ.	1774	
PA_anya-e08_12n:1774_3	Evaṃ uparipi yathāyogaṃ.	1774	
PA_anya-e08_12n:1775_0	218. “Vilāsi”ccādi. Vilāsahāsakusumaṃ līlāyuttahāsasaṅkhatapupphaṃ rucirādharapallavaṃ	1775	
PA_anya-e08_12n:1775_1	manuññaadharasaṅkhātakisalayaṃ munino mukhaṃ passantā ke vā ke nāma janā sukhaṃ na	1775	
PA_anya-e08_12n:1775_2	vindanti pītisukhaṃ nānubhonti, anubhavanteva. Visesanabhūtānaṃ hāsaadharānaṃ upamābhūtakusumapallavehi	1775	
PA_anya-e08_12n:1775_3	abhedaṃ dassetvā visesyabhūtassa mukhassa aññataraupamāvatthunā abhedena avuttattā	1775	
PA_anya-e08_12n:1775_4	abhedāropanaṃ ekadeseyeva vivattīti idaṃ ekadesavivattisamāsarūpakaṃ. Vilāsena yutto	1775	
PA_anya-e08_12n:1775_5	hāsoti ca, soyeva kusumaṃ asseti ca, ruciro ca so adharo ceti ca, soyeva pallavo asseti ca vākyaṃ.	1775	
PA_anya-e08_12n:1776	Ekadesavivattiasamāsa	177	
PA_anya-e08_12n:1778	Pādadvandaṃ munindassa, dadātu vijayaṃ tava;	177	
PA_anya-e08_12n:1779	Nakharaṃsī paraṃ kantā, yassa pāpajayaddhajā.	177	
PA_anya-e08_12n:1780_0	219. “Pāda”iccādi. Munindassa vijayino pādadvandaṃ tava vijayaṃ paṭipakkhaparābhavaṃ	1780	
PA_anya-e08_12n:1780_1	dadātu. Kīdisaṃ? Yassa paramaccantaṃ kantā manuññā nakharaṃsī pāpānaṃ lobhādīnaṃ	1780	
PA_anya-e08_12n:1780_2	jaye ussitā dhajā ketavoti. Idamekadesavivattiasamāsarūpakaṃ.	1780	
PA_anya-e08_12n:1781_0	219. “Pāde”ccādi. Yassa sambuddhassa paraṃ atisayena kantā manuññā nakharaṃsī caraṇanakhakantiyo	1781	
PA_anya-e08_12n:1781_1	pāpajayaddhajā pāpavijaye ussāpitadhajāyeva honti, tassa munindassa pādadvandaṃ caraṇayugaḷaṃ	1781	
PA_anya-e08_12n:1781_2	tava tuyhaṃ vijayaṃ paṭipakkhaparābhavaṃ dadātūti. Nakharaṃsīnaṃ upamābhūtadhajehi	1781	
PA_anya-e08_12n:1781_3	abhedamāropetvā “pādadvanda”miti anirūpitattā ekadesavivattiasamāsarūpakaṃ nāma.	1781	
PA_anya-e08_12n:1781_4	Pāpānaṃ jayoti ca, tasmiṃ dhajāti ca viggaho.	1781	
PA_anya-e08_12n:1782	Ekadesavivattimissaka	178	
PA_anya-e08_12n:1784	Sunimmalakapolassa, munindavadaninduno;	178	
PA_anya-e08_12n:1785	Sādhuppabuddhahadayaṃ, jātaṃ keravakānanaṃ.	178	
PA_anya-e08_12n:1786_0	220. “Sunimmala”iccādi. Sunimmalo kapolo yassa, tassa munindavadaninduno sādhūnaṃ	1786	
PA_anya-e08_12n:1786_1	pabuddhaṃ dhammāvabodhavasena vikasitaṃ hadayaṃ cittaṃ keravakānanaṃ jātanti ekadesavivattisamāsāsamāsarūpakaṃ.	1786	
PA_anya-e08_12n:1787_0	220. “Sunimmali”ccādi. Sunimmalakapolassa munindavadaninduno sādhuppabuddhahadayaṃ	1787	
PA_anya-e08_12n:1787_1	sajjanānaṃ catusaccāvabodhena pasannamānasaṃ keravakānanaṃ kumudavanaṃ jātanti. Vadanahadayānaṃ	1787	
PA_anya-e08_12n:1787_2	upamābhūtehi indukeravehi abhedāropanaṃ katvā kapolassa maṇḍalādīhi upamāvisesehi	1787	
PA_anya-e08_12n:1787_3	anirūpitattā ekadesavivattisamāsāsamāsarūpakaṃ. Ettha samāso nāma vadanindūnameva.	1787	
PA_anya-e08_12n:1787_4	Asamāso nāma hadayakeravānamevāti. Tathā hi rūpakavisaye samāsāsamāsattaṃ upamānopameyyapadānaṃ	1787	
PA_anya-e08_12n:1787_5	dvinnamevāti. Suṭṭhu nimmaloti ca, so kapolo assāti ca, munindavadanameva indūti	1787	
PA_anya-e08_12n:1787_6	ca, pabuddhañca taṃ hadayañcāti ca, sādhūnaṃ pabuddhahadayamiti ca, keravānaṃ kānanamiti ca vākyaṃ.	1787	
PA_anya-e08_12n:1789	Rūpakāni bahūnyeva, yuttāyuttādibhedato;	178	
PA_anya-e08_12n:1790	Visuṃ na tāni vuttāni, etthe’va’ntogadhāni’ti.	179	
PA_anya-e08_12n:1792	Ettakoyeva kiṃ rūpakabhedoti āha	179	
PA_anya-e08_12n:1793	“Rūpakāni”ccādi; Subodhaṃ; Tattha –	179	
PA_anya-e08_12n:1794	“Sitapupphujjalaṃ lola-nettabhiṅgaṃ tavānanaṃ;	179	
PA_anya-e08_12n:1795	Kassa nāma mano dhīra, nākaḍḍhati manohara”nti.	179	
PA_anya-e08_12n:1796	Yuttarūpakaṃ yuttattā pupphabhiṅgānaṃ, tadanusārena ayuttarūpakādipi viññeyyanti.	179	
PA_anya-e08_12n:1797_0	221. Rūpakāni punapi santīti dassetumāha “rūpakāni”ccādi. Rūpakāni yuttāyuttādibhedato	1797	
PA_anya-e08_12n:1797_1	yuttarūpakaayuttarūpakādibhedena bahūni eva honti, tāni rūpakāni ettheva rūpake antogadhāni.	1797	
PA_anya-e08_12n:1797_2	Iti tasmā kāraṇā tāni visuṃ na vuttāni. Anto majjhe gadhāni pavattānīti viggaho.	1797	
PA_anya-e08_12n:1798	“Sitapupphujjalaṃ lola-nettabhiṅgaṃ tavānanaṃ;	179	
PA_anya-e08_12n:1799	Kassa nāma mano dhīra, nākaḍḍhati manohara”nti.	179	
PA_anya-e08_12n:1800	Ettha pupphabhiṅgānaṃ aññamaññayuttattā yuttarūpakaṃ nāma.	180	
PA_anya-e08_12n:1801	He dhīra sitapupphujjalaṃ mandahasitasaṅkhātehi kusumehi vijotantaṃ lolanettabhiṅgaṃ manoharaṃ tavānanaṃ kassa nāma mano nākaḍḍhatīti. Imassa paṭipakkhato ayuttarūpakaṃ veditabbaṃ.	180	
PA_anya-e08_12n:1803	Candimā’kāsapaduma-miccetaṃ khaṇḍarūpakaṃ;	180	
PA_anya-e08_12n:1804	Duṭṭha’mambhoruhavanaṃ, nettāni’ccādi sundaraṃ.	180	
PA_anya-e08_12n:1805_0	222. Rūpakassa virodhāvirodho upamāyamivo’hituṃ sakkāti upalakkheti “candimā”iccādinā.	1805	
PA_anya-e08_12n:1805_1	Ettha ākāsassa taḷāke rūpite candassa padumattaṃ rūpakaṃ yuttanti etaṃ khaṇḍarūpakaṃ	1805	
PA_anya-e08_12n:1805_2	duṭṭhaṃ, “ambhoruhavanaṃ nettāni”ccādi tu vacanabhedepi sundaraṃ.	1805	
PA_anya-e08_12n:1806_0	222. Rūpake dosādosaṃ upamāyaṃ viya parikappetvā gahetabbanti upadisanto āha “candimi”ccādi.	1806	
PA_anya-e08_12n:1806_1	“Candimā cando ākāsapaduma”nti etaṃ khaṇḍarūpakaṃ ākāsassa taḷākattena anirūpitattā	1806	
PA_anya-e08_12n:1806_2	khaṇḍarūpakaṃ nāma. Duṭṭhaṃ khaṇḍitopamā viya dosaduṭṭhaṃ nāma. “Ambhoruhavanaṃ nīluppalavanaṃ	1806	
PA_anya-e08_12n:1806_3	nettānī”tiādikaṃ upamānopameyyānaṃ vacananānattepi sundarameva.	1806	
PA_anya-e08_12n:1808	Pariyanto vikappānaṃ, rūpakasso’pamāya ca;	180	
PA_anya-e08_12n:1809	Natthi yaṃ tena viññeyyaṃ, avutta’manumānato.	180	
PA_anya-e08_12n:1810_0	223. Kimettakā evopamārūpakabhedā? Neti paridīpento avuttaṃ atidisati “pariyanto”iccādinā.	1810	
PA_anya-e08_12n:1810_1	Rūpakassa upamāya ca vikappānaṃ pabhedānaṃ pariyanto avasānaṃ natthi yaṃ yasmā kāraṇā,	1810	
PA_anya-e08_12n:1810_2	tena kāraṇena avuttaṃ ihānupātaṃ vikappajātaṃ sabbavikappabyāpakasāmaññalakkhaṇānugatarūpakavikappānusārena	1810	
PA_anya-e08_12n:1810_3	viññeyyaṃ. Kasmā? Anumānato yathāvuttavikappasaṅkhātaliṅgato avuttasesarūpakāvagamasaṅkhātena	1810	
PA_anya-e08_12n:1810_4	anumānañāṇenāti attho.	1810	
PA_anya-e08_12n:1811_0	223. Idāni imesameva upamārūpakānaṃ avuttānantabhedo vuttānusāreneva ñātabboti dassetumāha	1811	
PA_anya-e08_12n:1811_1	“pariyanto”iccādi. Rūpakassa ca rūpakālaṅkārassa ca upamāya ca upamālaṅkārassa ca	1811	
PA_anya-e08_12n:1811_2	vikappānaṃ vividhākārena kappitapakkhānaṃ pariyanto koṭi yaṃ yasmā natthi, tena kāraṇena	1811	
PA_anya-e08_12n:1811_3	avuttaṃ imasmiṃ subodhālaṅkāre avuttapakkhaṃ samūhaṃ anumānato anumānañāṇena viññeyyanti.	1811	
PA_anya-e08_12n:1811_4	Upamārūpakānaṃ sakalamavuttapakkhaṃ byāpetvā ṭhitaṃ sāmaññalakkhaṇaṃ anatikkamitvā	1811	
PA_anya-e08_12n:1811_5	vuttehi tehi tehi pakkhasaṅkhātehi liṅgehi siddhānumānañāṇena sāmaññalakkhaṇe antogadhānamanuttarūpakasaṅkhātānumeyyānaṃ	1811	
PA_anya-e08_12n:1811_6	avabodho sakkāti adhippāyo. Rūpakassa pana upamantogadhattā upamāya niddiṭṭhadosādosaṃ	1811	
PA_anya-e08_12n:1811_7	dvinnamapi uttānuttapakkhassa sādhāraṇaṃ hoti.	1811	
PA_anya-e08_12n:1813	Punappunamuccāraṇaṃ, ya’matthassa padassa ca;	181	
PA_anya-e08_12n:1814	Ubhayesañca viññeyyā, sā’ya’māvutti nāmato.	181	
PA_anya-e08_12n:1815_0	224. Āvuttimadhikiccāha “puna”iccādinā. Atthassa abhidheyyassa padassa saddassa ca	1815	
PA_anya-e08_12n:1815_1	ubhayesaṃ atthapadānañca punappunaṃ bhiyyo bhiyyo yaṃ uccāraṇaṃ, sāyaṃ tividhā nāmato	1815	
PA_anya-e08_12n:1815_2	āvutti viññeyyā, uccāraṇavasena ā punappunaṃ vattanamāvuttīti.	1815	
PA_anya-e08_12n:1816_0	224. Idāni āvuttiṃ dasseti “punappune”ccādinā. Atthassa saddābhihitaatthassa ca padassa	1816	
PA_anya-e08_12n:1816_1	ca ubhayesaṃ atthapadānañca yaṃ punappunuccāraṇaṃ, sā ayaṃ tividhā nāmato āvutti	1816	
PA_anya-e08_12n:1816_2	iti viññeyyā. Punappuneti etadabyayaṃ kriyābāhulye vattate. Uccāraṇavasena ā punappunaṃ vattanamāvutti.	1816	
PA_anya-e08_12n:1817	Atthāvutti	181	
PA_anya-e08_12n:1819	Mano harati sabbesaṃ, ādadāti disā dasa;	181	
PA_anya-e08_12n:1820	Gaṇhāti nimmalattañca, yasorāsi jinassa’yaṃ.	182	
PA_anya-e08_12n:1821_0	225. Udāharati “mano”iccādi. Jinassa ayaṃ yasorāsi sabbesaṃ janānaṃ mano cittaṃ harati,	1821	
PA_anya-e08_12n:1821_1	dasa disā ādadāti sabbadā sabbadhā (ka.) taṃvisayattā, nimmalattaṃ nimmalabhāvaṃ	1821	
PA_anya-e08_12n:1821_2	gaṇhāti, ettha gahaṇalakkhaṇassa dasagahaṇalakkhaṇassa (ka.) atthassa anekehi pariyāyavacanehi	1821	
PA_anya-e08_12n:1821_3	āvattitattā ayaṃ atthāvutti.	1821	
PA_anya-e08_12n:1822_0	225. Udāharati “mano harati”ccādinā. Jinassa ayaṃ yasorāsi sabbesaṃ sattānaṃ mano	1822	
PA_anya-e08_12n:1822_1	cittaṃ harati gaṇhāti, dasa disā ādadāti avisayaṭṭhānābhāvato gaṇhāti, nimmalattañca	1822	
PA_anya-e08_12n:1822_2	bhūtaparisuddhaguṇena nipphannattā gaṇhāti. Ettha “gaṇhātī”ti ekassevatthassa “harati,	1822	
PA_anya-e08_12n:1822_3	ādadāti, gaṇhātī”ti aññehi pariyāyavacanehi āvattitattā ayamatthāvutti nāma. Niggato	1822	
PA_anya-e08_12n:1822_4	malehīti ca, tassa bhāvoti ca, yasaso rāsiiti ca viggaho.	1822	
PA_anya-e08_12n:1823	Padāvutti	182	
PA_anya-e08_12n:1825	Vibhāsenti disā sabbā, munino dehakantiyo;	182	
PA_anya-e08_12n:1826	Vibhā senti ca sabbāpi, candādīnaṃ hatā viya.	182	
PA_anya-e08_12n:1827_0	226. “Vibhāsenti”ccādi. Munino dehakantiyo sabbā disā vibhāsenti visesena dīpenti,	1827	
PA_anya-e08_12n:1827_1	yato evaṃ tasmā kāraṇā candādīnaṃ sabbāpi vibhā sobhā hatā pahatā viya senti pavattantīti padāvutti.	1827	
PA_anya-e08_12n:1828_0	226. “Vibhāsenti”ccādi. Munino dehakantiyo sabbā disā vibhāsenti yasmā visesena pakāsenti,	1828	
PA_anya-e08_12n:1828_1	tasmā candādīnaṃ sabbāpi vibhā kantiyo hatā pahatā viya senti pavattanti ca, “vibhāsentī”ti	1828	
PA_anya-e08_12n:1828_2	padasseva āvattanato ayaṃ padāvutti nāma. Dehe kantiyoti vākyaṃ.	1828	
PA_anya-e08_12n:1829	Ubhayāvutti	182	
PA_anya-e08_12n:1831	Jitvā viharati klesa-ripuṃ loke jino ayaṃ;	183	
PA_anya-e08_12n:1832	Viharatyā’rivaggo’yaṃ, rāsībhūtova dujjane.	183	
PA_anya-e08_12n:1833_0	227. “Jitvā”iccādi. Ayaṃ jino klesaripuṃ jitvā loke viharati pavattati, ayaṃ tena	1833	
PA_anya-e08_12n:1833_1	jito arivaggo sattusamūho dujjane rāsībhūto viya tato aladdhappatiṭṭhattā. “Viharatī”ti	1833	
PA_anya-e08_12n:1833_2	atthassa padānañca āvuttito ubhayāvutti.	1833	
PA_anya-e08_12n:1834_0	227. “Jitvā”iccādi. Ayaṃ jino klesaripuṃ jitvā loke viharati, ayaṃ arivaggo klesaripusamūho	1834	
PA_anya-e08_12n:1834_1	dujjane rāsībhūtova viharatīti. Vāsasaṅkhatassa atthassa ca “viharatī”ti padassa	1834	
PA_anya-e08_12n:1834_2	ca puna punappunaṃ (?) uccāraṇato ayaṃ ubhayāvutti nāma hoti. Kleso eva ripūti ca,	1834	
PA_anya-e08_12n:1834_3	arīnaṃ vaggoti ca, arāsi rāsi abhavīti ca, kucchito janoti ca vākyaṃ.	1834	
PA_anya-e08_12n:1836	Ekattha vattamānampi, sabbavākyopakārakaṃ;	183	
PA_anya-e08_12n:1837	Dīpakaṃ nāma tañcādi-majjhantavisayaṃ tidhā.	183	
PA_anya-e08_12n:1838_0	228. Dīpakaṃ paridīpayamāha “ekatthe”ccādi. Ekattha vākyassādo majjhe ante vā vattamānampi	1838	
PA_anya-e08_12n:1838_1	kriyājātyādikaṃ sabbassa abhimatassa kassaci vākyassa kriyākārakasambandhābhidhāyino	1838	
PA_anya-e08_12n:1838_2	padasantānassa upakārakaṃ vākyatthānvayavasena dīpakaṃ nāma, dīpo viya ekadese vattitopi	1838	
PA_anya-e08_12n:1838_3	sakalapadatthavasena sabbavākyaṃ dīpayati pakāsetīti. Tañca dīpakaṃ ādi ca majjhañca	1838	
PA_anya-e08_12n:1838_4	antañca visayo gocaro yassa tādisaṃ tidhā ādidīpakaṃ majjhadīpakaṃ antadīpakanti	1838	
PA_anya-e08_12n:1838_5	tividhaṃ hotīti attho, tampi kriyādīnaṃ vasena paccekaṃ tividhaṃ hoti.	1838	
PA_anya-e08_12n:1839_0	228. Idāni dīpakālaṅkāraṃ dasseti “ekatthe”ccādinā. Ekattha vākyassa ādimajjhāvasānesvekasmiṃ	1839	
PA_anya-e08_12n:1839_1	vattamānampi kriyājātiguṇattayaṃ sabbavākyopakārakaṃ vattumicchitakriyākārakasambandhappakāsakapadasantānasaṅkhātavākyassa	1839	
PA_anya-e08_12n:1839_2	vākyatthāvabodhavasena payojanaṃ dīpakaṃ nāma ekaṭṭhāne ṭhatvā visayībhūtasabbaṭṭhānagatadabbapakāsakapadīpasamānattā	1839	
PA_anya-e08_12n:1839_3	dīpakaṃ nāma hoti. Tañca dīpakaṃ ādimajjhantavisayaṃ vākyassa ādivisayaṃ majjhavisayaṃ	1839	
PA_anya-e08_12n:1839_4	antavisayañceti tidhā hoti. Etesu ekekamapi kriyājātiguṇabhedena punapi tividhaṃ	1839	
PA_anya-e08_12n:1839_5	hotīti viññeyyaṃ. Dīpetīti dīpo, padīpo. Paṭibhāgatthe kappaccayena dīpo viyāti dīpakaṃ.	1839	
PA_anya-e08_12n:1839_6	Vākyassa ādi ca majjhañca antañceti ca, taṃ visayo asseti ca vākyaṃ.	1839	
PA_anya-e08_12n:1840	Ādidīpaka	184	
PA_anya-e08_12n:1842	Akāsi buddho veneyya-bandhūnamamitodayaṃ;	184	
PA_anya-e08_12n:1843	Sabbapāpehi ca samaṃ-nekatitthiyamaddanaṃ.	184	
PA_anya-e08_12n:1844_0	229. Udāharati “akāsi”ccādi. Buddho veneyyā vinetabbāyeva bandhavo tesaṃ amitamaparimitaṃ	1844	
PA_anya-e08_12n:1844_1	udayamabhivuddhiṃ akāsi. Na kevalaṃ tameva, sabbapāpehi samaṃ ekato anekānaṃ titthiyānaṃ	1844	
PA_anya-e08_12n:1844_2	maddanañca akāsīti. Iha “akāsī”ti kriyāpadenādivattinā sabbameva vākyaṃ dīpayatīti kriyādidīpakametaṃ.	1844	
PA_anya-e08_12n:1845_0	229. “Akāsi”ccādi. Buddho veneyyabandhūnaṃ amitodayaṃ pamāṇarahitābhivuddhiṃ akāsi.	1845	
PA_anya-e08_12n:1845_1	Na kevalaṃ tameva, samaṃ ekakkhaṇe sabbapāpehi sahānekatitthiyamaddanañca akāsīti.	1845	
PA_anya-e08_12n:1845_2	Vākyādimhi kriyāya ṭhitattā idaṃ kriyādidīpakaṃ nāma. Amito ca so udayo ceti ca,	1845	
PA_anya-e08_12n:1845_3	anekā ca te titthiyā ceti ca, tesaṃ maddanamiti ca viggaho.	1845	
PA_anya-e08_12n:1846	Majjhedīpaka	184	
PA_anya-e08_12n:1848	Dassanaṃ munino sādhu-janānaṃ jāyate’mataṃ;	184	
PA_anya-e08_12n:1849	Tadaññesaṃ tu jantūnaṃ, visaṃ niccopatāpanaṃ.	184	
PA_anya-e08_12n:1850_0	230. “Dassana”miccādi. Munino dassanaṃ sādhujanānaṃ amataṃ nibbānaṃ nāma jāyate amatassa	1850	
PA_anya-e08_12n:1850_1	sādhanato, tehi sādhujanehi aññesaṃ jantūnaṃ niccamupatāpetīti niccopatāpanaṃ visaṃ	1850	
PA_anya-e08_12n:1850_2	jāyate, tasmiṃ manopadosassa visasadisattā nirayādidukkhāvahabhāvatoti. Kriyāmajjhadīpakametaṃ.	1850	
PA_anya-e08_12n:1851_0	230. “Dassana”miccādi. Munino dassanaṃ sādhujanānaṃ amataṃ amatasaṅkhātanibbānassa	1851	
PA_anya-e08_12n:1851_1	ekantakāraṇattā kāriyopacārena amataṃ bhūtaṃ jāyate, tadaññesaṃ tehi sādhujanehi	1851	
PA_anya-e08_12n:1851_2	aññesaṃ jantūnaṃ tu niccopatāpanaṃ satatamupatāpakaraṇato visaṃ jāyate visatulyapaṭighakāraṇattā	1851	
PA_anya-e08_12n:1851_3	kāriyopacārena visaṃ bhavatīti. Idaṃ kriyāya majjhe ṭhitattā kriyāmajjhadīpakaṃ.	1851	
PA_anya-e08_12n:1851_4	Sādhavo ca te janā ceti ca, tehi aññeti ca vākyaṃ.	1851	
PA_anya-e08_12n:1852	Antadīpaka	185	
PA_anya-e08_12n:1854	Accantakantalāvaṇya-candātapamanoharo;	185	
PA_anya-e08_12n:1855	Jinānanindu indu ca, kassa nā’nandako bhave.	185	
PA_anya-e08_12n:1856_0	231. “Accante”ccādi. Accantaṃ kantaṃ manuññaṃ lāvaṇyaṃ piyabhāvo, tameva, tamiva	1856	
PA_anya-e08_12n:1856_1	vācandātapo candikā, tena manoharo jinānanindu indu cando ca kassa janassa ānandako	1856	
PA_anya-e08_12n:1856_2	na bhavatīti. Kriyāntadīpakaṃ.	1856	
PA_anya-e08_12n:1857_0	231. “Accanti”ccādi. Accantakantalāvaṇyacandātapamanoharo atisayena manuññapiyabhāvasaṅkhātavilāsanāmakena	1857	
PA_anya-e08_12n:1857_1	candakiraṇena, no ce, atisayena manuññapiyatāsaṅkhātavilāsasadisena candakiraṇena	1857	
PA_anya-e08_12n:1857_2	manoharo jinānanindu sambuddhassa mukhacando ca indu ca pakaticando ca kassa ānandako	1857	
PA_anya-e08_12n:1857_3	na bhave. Idaṃ kriyāya ante ṭhitattā kriyāntadīpakaṃ nāma. Antaṃ atikkantanti ca,	1857	
PA_anya-e08_12n:1857_4	tañca taṃ kantañceti ca, lavaṇassa bhāvo lāvaṇyaṃ, madhurabhāvo, taṃsadisattā accantakantañca	1857	
PA_anya-e08_12n:1857_5	taṃ lāvaṇyañcāti ca, candassa ātapo kiraṇoti ca, accantakantalāvaṇyameva candātapoti	1857	
PA_anya-e08_12n:1857_6	ca, candapakkhe accantakantalāvaṇyamiva ca so candātapo cāti ca, tena manoharoti	1857	
PA_anya-e08_12n:1857_7	ca, jinānanameva indūti ca vākyaṃ. Iminā kriyādīpakattayeneva avuttajātidīpakaguṇadīpakānipi ñātabbāni.	1857	
PA_anya-e08_12n:1858	Mālādīpaka	185	
PA_anya-e08_12n:1860	Hotā’vippaṭisārāya,	186	
PA_anya-e08_12n:1861	Sīlaṃ pāmojjahetu so;	186	
PA_anya-e08_12n:1862	Taṃ pītihetu, sā cā’yaṃ,	186	
PA_anya-e08_12n:1863	Passaddhādipasiddhiyā.	186	
PA_anya-e08_12n:1864_0	232. Ādidīpakādīsupi tesu payogakkamena pakārantaramatthīti vadati “hoti”ccādi. Sīlaṃ	1864	
PA_anya-e08_12n:1864_1	pañcasīlādikaṃ, avippaṭisārāya pacchānutāpābhāvāya hoti, so avippaṭisāro pāmojjassa	1864	
PA_anya-e08_12n:1864_2	uppannamattāya pītiyā hetu hoti, taṃ pāmojjaṃ pītiyā balavabhūtāya hetu hoti, sā	1864	
PA_anya-e08_12n:1864_3	cāyaṃ pīti passaddhādīnaṃ passaddhisukhādīnaṃ pasiddhiyā nipphattiyā hotīti yojanīyaṃ.	1864	
PA_anya-e08_12n:1865_0	232. Idāni navasu dīpakesu payogavisesena sādhetabbe aññappakāre dasseti “hoti”ccādinā.	1865	
PA_anya-e08_12n:1865_1	Sīlaṃ surakkhitaṃ pañcaṅgadasaṅgādisīlaṃ avippaṭisārāya hoti, so avippaṭisāro pāmojjahetu	1865	
PA_anya-e08_12n:1865_2	hoti uppannamattāya taruṇapītiyā kāraṇaṃ bhavati, taṃ pāmojjaṃ pītihetu balavapītikāraṇaṃ	1865	
PA_anya-e08_12n:1865_3	hoti, sā ayañca pīti passaddhādipasiddhiyā kāyapassaddhicittapassaddhiādīnaṃ siddhiyā	1865	
PA_anya-e08_12n:1865_4	hetu hoti. Na vippaṭisāro avippaṭisāro, nasaddo pasajjapaṭisedhe vattate. Pamuditassa	1865	
PA_anya-e08_12n:1865_5	bhāvoti ca, tassa hetūti ca, passaddhi ādi yesaṃ sukhādīnanti ca, tesaṃ pasiddhīti ca viggaho.	1865	
PA_anya-e08_12n:1867	Iccā’didīpakattepi, pubbaṃ pubbamapekkhinī;	186	
PA_anya-e08_12n:1868	Vākyamālā pavattāti, taṃ mālādīpakaṃ mataṃ.	186	
PA_anya-e08_12n:1869_0	233. Kimidaṃ tava pakārantaramiccāha “iccādi”ccādi. Iccevamimaṃ yaṃ taṃ mālādīpakaṃ	1869	
PA_anya-e08_12n:1869_1	mataṃ. Nanu kriyādidīpakametamiccāha “ādidīpakattepī”ti. Yajjapyādidīpakametaṃ pubbaṃ	1869	
PA_anya-e08_12n:1869_2	pubbaṃ vākyaṃ “hotāvippaṭisārāya sīla”ntiādikaṃ apekkhinī apekkhamānā vākyānaṃ yathāvuttānaṃ	1869	
PA_anya-e08_12n:1869_3	mālā paramparā pavattāti. Taṃ yathāvuttaṃ mālādīpakaṃ mataṃ, nādidīpakanti.	1869	
PA_anya-e08_12n:1870_0	233. “Iccādi”ccādi. Ādidīpakattepi kriyādidīpakabhāve satipi vākyamālā anekavākyena	1870	
PA_anya-e08_12n:1870_1	sambajjhamānā paramparā pubbaṃ pubbaṃ “hotāvippaṭisārāyā”tiādikaṃ vākyaṃ apekkhinī	1870	
PA_anya-e08_12n:1870_2	pavattā. Iti idaṃ anantaragatappakāraṃ dīpakaṃ “mālādīpaka”nti matanti. Ādimhi dīpakamiti	1870	
PA_anya-e08_12n:1870_3	ca, visayopacārena ādi ca taṃ dīpakañcāti ca, mālā eva dīpakamiti ca vākyaṃ.	1870	
PA_anya-e08_12n:1872	Aneneva pakārena, sesānamapi dīpake;	187	
PA_anya-e08_12n:1873	Vikappānaṃ vidhātabbā-nugatī suddhabuddhibhi.	187	
PA_anya-e08_12n:1874_0	234. Avutte dīpakavikappe atidisanto nigameti “aneni”ccādinā. Aneneva anantarā vuttena	1874	
PA_anya-e08_12n:1874_1	pakārena vidhinā dīpake dīpakavisaye dīpakavisese (ka.) sesānamavuttānaṃ vikappānaṃ	1874	
PA_anya-e08_12n:1874_2	jātyādidīpakādibhedānaṃ anugati avabodho suddhabuddhibhi parisuddhamatīhi kavīhi	1874	
PA_anya-e08_12n:1874_3	vidhātabbā kātabbāti.	1874	
PA_anya-e08_12n:1875_0	234. Idāni avuttadīpakānipi atidisati “anenevi”ccādinā. Aneneva pakārena yathāvuttadīpakappakārena	1875	
PA_anya-e08_12n:1875_1	dīpake dīpakavisaye sesānaṃ api vikappānaṃ avuttajātidīpakaguṇadīpakasaṅkhātānaṃ	1875	
PA_anya-e08_12n:1875_2	pakkhānaṃ jātyādidīpakaguṇādidīpakādīnaṃ channaṃ mālādīpakānañca anugati avabodho	1875	
PA_anya-e08_12n:1875_3	suddhabuddhibhi kavīhi vidhātabbā vuttānusāreneva kātabbā. Visesato asaṅkarato kappīyantīti	1875	
PA_anya-e08_12n:1875_4	ca, suddhā buddhi yesanti ca vākyaṃ.	1875	
PA_anya-e08_12n:1877	Visesavacanicchāyaṃ,	187	
PA_anya-e08_12n:1878	Nisedhavacanaṃ tu yaṃ;	187	
PA_anya-e08_12n:1879	Akkhepo nāma so’yañca,	187	
PA_anya-e08_12n:1880	Tidhā kālappabhedato.	188	
PA_anya-e08_12n:1881_0	235. Akkhepamupakkhipati “visesi”ccādinā. Visesassa yassa kassaci vacanicchāyaṃ yaṃ	1881	
PA_anya-e08_12n:1881_1	nisedhassa paṭisedhassa vacanaṃ vutti, so akkhepo nāma akkhipanaṃ paṭisedhoti katvā.	1881	
PA_anya-e08_12n:1881_2	Soyamakkhepo ca kālappabhedato atītādito tidhā tippakāro.	1881	
PA_anya-e08_12n:1882_0	235. Idāni akkhepaṃ dasseti “visese”ccādinā. Visesavacanicchāyaṃ tu yassa kassaci	1882	
PA_anya-e08_12n:1882_1	padatthavisesassa kathanicchāya eva yaṃ nisedhavacanaṃ paṭisedhavacanaṃ atthi, so	1882	
PA_anya-e08_12n:1882_2	paṭisedho akkhepo nāma akkhepālaṅkāro nāma. Ayañca akkhepo kālappabhedato atītādikālavisesena	1882	
PA_anya-e08_12n:1882_3	tidhā hoti. Visesassa kassaci vacananti ca, tasmiṃ icchāti ca, nisedhassa paṭisedhassa	1882	
PA_anya-e08_12n:1882_4	vacanamiti ca, akkhipanaṃ paṭikkhipananti ca, kālassa kriyāya vā pabhedoti ca vākyaṃ.	1882	
PA_anya-e08_12n:1884	Ekākī’nekasenaṃ taṃ, māraṃsavijayījino;	188	
PA_anya-e08_12n:1885	Kathaṃ ta’matha vā tassa, pāramībalamīdisaṃ.	188	
PA_anya-e08_12n:1886	Atītakkhepo.	188	
PA_anya-e08_12n:1887_0	236. “Ekāki”ccādi. So jino ekākī eko samāno anekasenaṃ taṃ māraṃ vijayi parājesi,	1887	
PA_anya-e08_12n:1887_1	taṃ kathaṃ yujjate. Atha vā kiṃ na yujjate, yato tassa jinassa pāramī samatiṃsavidhā	1887	
PA_anya-e08_12n:1887_2	pāramitā eva balaṃ īdisaṃ yādisaṃ tassa vijayakāraṇanti. Ettha ekākittakāraṇasāmatthiyā	1887	
PA_anya-e08_12n:1887_3	māravijayāyogabuddhi “sasenaṃ māraṃ vijitavāti kathaṃ yujjatī”ti evamākārā atītā	1887	
PA_anya-e08_12n:1887_4	akkhittāti atītakkhepoyaṃ.	1887	
PA_anya-e08_12n:1888_0	236. Idāni udāharati “ekāki”ccādinā. Sa jino so sabbaññū ekākī asahāyo adutiyo anekasenaṃ	1888	
PA_anya-e08_12n:1888_1	taṃ māraṃ vijayī ajinīti, taṃ kathaṃ yujjati. Atha vā yujjateva, tassa jinassa pāramībalaṃ	1888	
PA_anya-e08_12n:1888_2	samatiṃsapāramībalaṃ samatiṃsapāramītāsaṅkhatasenā īdisamīdisāti. Buddhassa adutiyabhāvañca	1888	
PA_anya-e08_12n:1888_3	mārassa saparivārabhāvañca nissāya kassaci uppannā “ekākinā kathamanekaseno māro	1888	
PA_anya-e08_12n:1888_4	jito”ti viparītabuddhi atītamāravijayavisayattā atītā hoti, “tassa pāramībalaṃ īdisa”nti	1888	
PA_anya-e08_12n:1888_5	atthavisesassa kathanicchāya “atha vā”ti niddiṭṭhapaṭisedhavacanena akkhittanti atītassa	1888	
PA_anya-e08_12n:1888_6	akkhepanato atītakkhepo nāma.	1888	
PA_anya-e08_12n:1890	Kiṃ citte’jāsamugghātaṃ,	189	
PA_anya-e08_12n:1891	Appatto’smiti khijjase;	189	
PA_anya-e08_12n:1892	Paṇāmo nanu soyeva,	189	
PA_anya-e08_12n:1893	Sakimpi sugate kato.	189	
PA_anya-e08_12n:1894	Vattamānakkhepo.	189	
PA_anya-e08_12n:1895_0	237. “Kiṃ citte”ccādi. Citta ejāya taṇhāya samugghātaṃ sabbathā appavattiṃ appattosmīti	1895	
PA_anya-e08_12n:1895_1	kiṃ khijjase, tuccho tava khedo. Sugate sakimpi ekavārampi kato paṇāmo soyeva taṇhāya	1895	
PA_anya-e08_12n:1895_2	samugghātoyeva nanu ekantakāraṇattā tassāti vattamānakkhepoyaṃ vattamānassa khedassākkhitattā.	1895	
PA_anya-e08_12n:1896_0	237. “Kiṃ citte”ccādi. He citta ejāsamugghātaṃ ejāsaṅkhatāya taṇhāya samucchedapahānaṃ	1896	
PA_anya-e08_12n:1896_1	appattosmīti kiṃ khijjase, tuccho tava khedo. Tathā hi sugate buddhavisaye sakimpi	1896	
PA_anya-e08_12n:1896_2	kato paṇāmo soyeva nanu taṇhāsamucchedassa ekantakāraṇattā kāraṇakāriyānamabhedabuddhiyā	1896	
PA_anya-e08_12n:1896_3	so ejāsamugghātoyeva kiṃ na bhavati, bhavatyeva. “Paṇāmo”tyādivisesakathanādhippāyena	1896	
PA_anya-e08_12n:1896_4	“kiṃ khijjase”ti cittassa vattamānakhedassa paṭisedhitattā ayaṃ vattamānakkhepo nāma.	1896	
PA_anya-e08_12n:1896_5	Ejāya samugghātoti vākyaṃ.	1896	
PA_anya-e08_12n:1898	Saccaṃ na te gamissanti, sivaṃ sujanagocaraṃ;	189	
PA_anya-e08_12n:1899	Micchādiṭṭhiparikkanta-mānasā ye sudujjanā.	189	
PA_anya-e08_12n:1900	Anāgatakkhepo.	190	
PA_anya-e08_12n:1901_0	238. “Sacca”miccādi. Sujanagocaraṃ sivaṃ santipadaṃ te saccaṃ niyataṃ na gamissanti.	1901	
PA_anya-e08_12n:1901_1	Ye micchādiṭṭhiyā sassatādikāya parikkantaṃ abhibhūtaṃ mānasaṃ cittaṃ yesaṃ tādisā	1901	
PA_anya-e08_12n:1901_2	suṭṭhu atisayena dujjanāti yojanīyaṃ. Ayamanāgatakkhepo bhāvino gamanassākkhittattā.	1901	
PA_anya-e08_12n:1902	“Jīvitāsā balavatī, dhanāsā dubbalā mama;	190	
PA_anya-e08_12n:1903	Gaccha vā tiṭṭha vā kanta, mamāvatthā niveditā”ti kābyādāsa 2.139.	190	
PA_anya-e08_12n:1904	Ayamanādarakkhepoti evamādayo tu tabbhedāyevāti upekkhitā.	190	
PA_anya-e08_12n:1905_0	238. “Sacca”miccādi. Sujanagocaraṃ sādhūnaṃ visayagataṃ sivaṃ santipadaṃ te saccamekantena	1905	
PA_anya-e08_12n:1905_1	na gamissanti. Ke? Ye micchādiṭṭhiparikkantamānasā sudujjanā, teyevāti. “Micchādiṭṭhī”tiādivisesassa	1905	
PA_anya-e08_12n:1905_2	kathanādhippāyena “te na gamissantī”ti titthiyānaṃ bhāvino nibbānagamanassa buddhiyā	1905	
PA_anya-e08_12n:1905_3	paṭisiddhattā ayaṃ anāgatakkhepo nāma. Micchā viparītā ca sā diṭṭhi cāti ca, tāya	1905	
PA_anya-e08_12n:1905_4	parikkantaṃ mānasaṃ yesanti ca vākyaṃ.	1905	
PA_anya-e08_12n:1906	“Jīvitāsā balavatī, dhanāsā dubbalā mama;	190	
PA_anya-e08_12n:1907	Gaccha vā tiṭṭha vā kanta, mamāvatthā niveditā” –	190	
PA_anya-e08_12n:1908_0	Tyādiko anādarakkhepopi dassitātītakkhepādīhi anaññattā visuṃ na vutto. Ayaṃ panettha	1908	
PA_anya-e08_12n:1908_1	attho – he kanta vallabha mama jīvitāsā balavatī hoti, dhanāsā dubbalā, tvaṃ gaccha	1908	
PA_anya-e08_12n:1908_2	vā tiṭṭha vā, mamāvatthā mama pakati niveditā viññāpitā. “Ettha mamāvatthā niveditā”ti	1908	
PA_anya-e08_12n:1908_3	visesassa kathanādhippāyena “gaccha vā tiṭṭha vā”ti iminā anādaravacanena attano	1908	
PA_anya-e08_12n:1908_4	vallabhassa vattamānassa anāgatassa vā gamanassa paṭisedhitattā vattamānakkhepo vā	1908	
PA_anya-e08_12n:1908_5	anāgatakkhepo vā hoti.	1908	
PA_anya-e08_12n:1910	Ñeyyo sotthantaranyāso,	191	
PA_anya-e08_12n:1911	Yo’ññavākyatthasādhano;	191	
PA_anya-e08_12n:1912	Sabbabyāpī visesaṭṭho,	191	
PA_anya-e08_12n:1913	Hivisiṭṭha’ssa bhedato.	191	
PA_anya-e08_12n:1914_0	239. Atthantaranyāsaṃ nyāsayati “ñeyyi”ccādinā. Aññavākyatthasādhano aññassa vattumicchitassa	1914	
PA_anya-e08_12n:1914_1	kassaci vākyatthassa sādhano samatthako kassacideva atthassa parassa nyāso yo, so	1914	
PA_anya-e08_12n:1914_2	atthantaranyāso ñeyyo atthantarassa kassaci vatthuno nyāso payogoti katvā. Tassa	1914	
PA_anya-e08_12n:1914_3	bhedamāha “sabbe”ccādinā. Assa atthantaranyāsassa bhedato vikappato hivisiṭṭhā hisaddena	1914	
PA_anya-e08_12n:1914_4	visesitā sabbabyāpī ca visesaṭṭho cāti ime bhavanti. Nanu pativatthūpamāya imassa	1914	
PA_anya-e08_12n:1914_5	ca ko bhedoti? Saccaṃ, tathāpi ubhayattha atthantaranyāsamattena sadisattepi yattha	1914	
PA_anya-e08_12n:1914_6	mukhyato sāmyappatītisabbhāvo, sā pativatthūpamā. Yattha pana sādhanarūpassevatthantaranyāso,	1914	
PA_anya-e08_12n:1914_7	so atthantaranyāsoti pākaṭoyevubhinnaṃ bhedoti.	1914	
PA_anya-e08_12n:1915_0	239. Idāni atthantaranyāsaṃ dasseti “ñeyya”ccādinā. Yo aññavākyatthasādhano aññavākyatthassa	1915	
PA_anya-e08_12n:1915_1	sādhano hoti, aññavākyatthaṃ sādheti, so atthantaranyāso sādhiyavākyatthato aññatthassa	1915	
PA_anya-e08_12n:1915_2	ṭhapanaṃ kathanaṃ “atthantaranyāso”ti ñeyyo, assa atthantaranyāsassa bhedato pabhedena	1915	
PA_anya-e08_12n:1915_3	sabbabyāpī visesaṭṭho ca, eteyeva hivisiṭṭhā cāti cattāro bhavanti. Attho ca so antaro	1915	
PA_anya-e08_12n:1915_4	añño ceti ca, tassa nyāsoti ca, sabbaṃ byāpeti sīlenāti ca, visese padese tiṭṭhatīti	1915	
PA_anya-e08_12n:1915_5	ca, hisaddena visiṭṭhāti ca vākyaṃ.	1915	
PA_anya-e08_12n:1916	Hi-rahitasabbabyāpī	191	
PA_anya-e08_12n:1918	Tepi lokahitāsattā, sūriyo candimā api candimārapi (sī.);	191	
PA_anya-e08_12n:1919	Atthaṃ passa gamissanti, niyamo kena laṅghyate.	191	
PA_anya-e08_12n:1920_0	240. Udāharati “tepi”ccādi. Lokassa hite abhivuddhiyaṃ āsattā abhirattā sūriyo candimā	1920	
PA_anya-e08_12n:1920_1	apīti te mahantāpi atthaṃ udayavipariyāsa’mabhāvaṃ gamissanti, na gamissantā puna	1920	
PA_anya-e08_12n:1920_2	(ka.) tatheva tiṭṭhanti, “passe”ti tamavabodhayati. Tathā hi niyamo “bhāvo nāma na	1920	
PA_anya-e08_12n:1920_3	pāyini. Sabbe saṅkhārā vayadhammino”ti ayaṃ niyati. Kena nāma vatthunā laṅghyate	1920	
PA_anya-e08_12n:1920_4	atikkamituṃ sakkāti. Ayaṃ hisaddarahito sabbabyāpī atthantaranyāso tādisassa niyamassa sabbagatattā.	1920	
PA_anya-e08_12n:1921_0	240. “Tepi”ccādi. Lokahitāsattā lokābhivuddhiyaṃ laggā sūriyo api candimā api tepi	1921	
PA_anya-e08_12n:1921_1	mahānubhāvā atthaṃ vināsaṃ gamissanti, passa etesaṃ pākaṭaṃ vināsaṃ olokehi. Tathā	1921	
PA_anya-e08_12n:1921_2	hi niyamo “sabbe saṅkhārā aniccā”ti sabbapadatthamanatikkamma pavattaniyamo kena	1921	
PA_anya-e08_12n:1921_3	laṅghyate paccayasamuppannena kena padatthena atikkamyateti. Ayaṃ hisaddarahito atthagamanasaṅkhāto	1921	
PA_anya-e08_12n:1921_4	niyamo sabbattha gatoti sabbabyāpī atthantaranyāso. Pativatthūpamāya ca atthantaranyāsassa	1921	
PA_anya-e08_12n:1921_5	ca atthantaranyāsattena tulyattepi tattha sādhammapakāsattasabhāvo, ettha vuttatthassa	1921	
PA_anya-e08_12n:1921_6	sādhanasabhāvoti evamimesaṃ nānattaṃ subyattaṃ. Apīti sambhāvanāyaṃ, dutiyo apisaddo samuccaye.	1921	
PA_anya-e08_12n:1922	Hi-sahitasabbabyāpī	192	
PA_anya-e08_12n:1924	Satthā devamanussānaṃ, vasī sopi munissaro;	192	
PA_anya-e08_12n:1925	Gatova nibbutiṃ sabbe, saṅkhārā na hi sassatā.	192	
PA_anya-e08_12n:1926_0	241. “Satthā”iccādi. Devamanussānaṃ devānañca manussānañca ukkaṭṭhaparicchedavasena	1926	
PA_anya-e08_12n:1926_1	satthā diṭṭhadhammikasamparāyikehi paramatthehi yathārahaṃ anusāsatīti, vasī pañcahi	1926	
PA_anya-e08_12n:1926_2	vasitāhi atisayavasīhi vasippatto sopi munissaro nibbutiṃ khandhaparinibbānasaṅkhātaṃ	1926	
PA_anya-e08_12n:1926_3	gato pattoyeva, hisaddo samatthane. Sabbe saṅkhārā paccayasamuppannā na sassatā na	1926	
PA_anya-e08_12n:1926_4	niccā uppādavayadhammattā aniccā. Ayampi hisaddasahitasabbabyāpī atthantaranyāso	1926	
PA_anya-e08_12n:1926_5	aniccatāya sabbagatattāti.	1926	
PA_anya-e08_12n:1927_0	241. “Satthā”iccādi. Devamanussānaṃ ukkaṭṭhavasena satthā diṭṭhadhammikasamparāyikatthehi	1927	
PA_anya-e08_12n:1927_1	yathārahamanusāsako vasī vuṭṭhānaadhiṭṭhānādīsu pañcasu vasibhāvesu sātisayaṃ issariyavā	1927	
PA_anya-e08_12n:1927_2	so munissaro api nibbutiṃ khandhanibbānaṃ gato eva. Hi tatheva, sabbe saṅkhārā sassatā	1927	
PA_anya-e08_12n:1927_3	na hontīti. Ayaṃ hisaddasahito aniccatāya sabbagatattā sabbabyāpī atthantaranyāso.	1927	
PA_anya-e08_12n:1927_4	Vaso assa atthīti vākyaṃ.	1927	
PA_anya-e08_12n:1928	Hi-rahitavisesaṭṭha	192	
PA_anya-e08_12n:1930	Jino saṃsārakantārā, janaṃ pāpeti nibbutiṃ;	193	
PA_anya-e08_12n:1931	Nanu yuttā gati sā’yaṃ, vesārajjasamaṅginaṃ.	193	
PA_anya-e08_12n:1932_0	242. “Jino”iccādi. Jino saṃsāroyeva kantāro duggamattā, tato janaṃ sakalampi lokaṃ	1932	
PA_anya-e08_12n:1932_1	nibbutiṃ pāpeti. Nanu pasiddhiyamanumatiyaṃ vā. Sāyaṃ gati nibbutipāpanasaṅkhātā	1932	
PA_anya-e08_12n:1932_2	pavatti, vigato sārado bhayamassāti visārado, tassa bhāvo nibbhayatā nibbhayatāya	1932	
PA_anya-e08_12n:1932_3	(ka.) vesārajjaṃ, tena samaṅgīnaṃ yuttānaṃ. Yuttāti anurūpāti. Ayaṃ hisaddavirahito	1932	
PA_anya-e08_12n:1932_4	visesaṭṭho atthantaranyāso, vesārajjasamaṅgīnameva tathābhāvato na sabbabyāpī.	1932	
PA_anya-e08_12n:1933_0	242. “Jino”iccādi. Jino janaṃ sattalokaṃ saṃsārakantārā nibbutiṃ pāpeti, sā ayaṃ	1933	
PA_anya-e08_12n:1933_1	gati pavatti vesārajjasamaṅgīnaṃ catuvesārajjaguṇasamannāgatānaṃ tathāgatānaṃ yuttā	1933	
PA_anya-e08_12n:1933_2	nanūti. Ayaṃ janānaṃ nibbānaṃ pāpanā vesārajjasamaṅgīnaṃyeva āveṇikattā visesaṭṭho	1933	
PA_anya-e08_12n:1933_3	hisaddarahito atthantaranyāso. Vigato sārado bhayaṃ asseti ca, kassa bhāvoti ca,	1933	
PA_anya-e08_12n:1933_4	tena samaṅginoti ca vākyaṃ. Nanūti pasiddhiyaṃ anumatiyaṃ vā vattate. Dvinnampi attho	1933	
PA_anya-e08_12n:1933_5	vuttanayena ñātabbo.	1933	
PA_anya-e08_12n:1934	Hi-sahitavisesaṭṭha	193	
PA_anya-e08_12n:1936	Surattaṃ te’dharapuṭaṃ, jina rañjeti mānasaṃ;	193	
PA_anya-e08_12n:1937	Sayaṃ rāgaparītā hi, pare rañjenti saṅgate.	193	
PA_anya-e08_12n:1938_0	243. “Suratta”miccādi. Jina te tava surattaṃ bimbaphalasamānavaṇṇattā adharapuṭaṃ	1938	
PA_anya-e08_12n:1938_1	mānasaṃ passataṃ yesaṃ kesañci rañjeti pīṇetīti. Hi samatthane, tathā hīti attho.	1938	
PA_anya-e08_12n:1938_2	Sayaṃ yena kenaci rāgena rattavaṇṇena anurāgena vā parītā gatā saṅgate attanā saṃsaṭṭhe	1938	
PA_anya-e08_12n:1938_3	pare aññe rañjenti rattavaṇṇe anuratte vā karontīti sasileso sādhano. Ayañca hisaddasahito	1938	
PA_anya-e08_12n:1938_4	visesaṭṭho atthantaranyāso tathābhāvassa tathāvidhānameva sambhavato.	1938	
PA_anya-e08_12n:1939_0	243. “Suratta”miccādi. Bho jina te tava surattaṃ adharapuṭaṃ oṭṭhayugaḷaṃ mānasaṃ	1939	
PA_anya-e08_12n:1939_1	passantānaṃ pasannacittaṃ (ka.) cittaṃ rañjeti pīṇayati. Hi tatheva, sayaṃ rāgaparītā	1939	
PA_anya-e08_12n:1939_2	rattavaṇṇena anurāgena vā yuttā saṅgate attanā saṃsaṭṭhe pare aññe rañjenti rattavaṇṇe	1939	
PA_anya-e08_12n:1939_3	anuratte vā karonti. Idaṃ tesaṃ sabhāvameveti. Ayaṃ īdisānameva āveṇikattā visesaṭṭho	1939	
PA_anya-e08_12n:1939_4	hisaddasahito atthantaranyāso. Puṭasadisattā adharo eva puṭamiti ca, rāgena parītā yuttāti ca viggaho.	1939	
PA_anya-e08_12n:1941	Vācce gamme’tha vatthūnaṃ,	194	
PA_anya-e08_12n:1942	Sadisatte pabhedanaṃ;	194	
PA_anya-e08_12n:1943	Byatireko’ya’mapye’ko-	194	
PA_anya-e08_12n:1944	Bhayabhedā catubbidho.	194	
PA_anya-e08_12n:1945_0	244. Byatirekavikappamāha “vācce”iccādinā. Vatthūnaṃ vattumicchitānaṃ kesañci vatthūnaṃ	1945	
PA_anya-e08_12n:1945_1	sadisatte kathañci vatthūnaṃ tulyatte vācce saddena vācakena paṭipādite atha gamme	1945	
PA_anya-e08_12n:1945_2	asaddapaṭipādite sabbatthabalena pakaraṇādinā ñāte vā, na kevalaṃ saddapaṭipādite.	1945	
PA_anya-e08_12n:1945_3	Pabhedanaṃ tesameva vatthūnaṃ visesakathanaṃ byatireko byatirecanaṃ puthakkaraṇanti	1945	
PA_anya-e08_12n:1945_4	katvā. Ayaṃ byatirekopi ekobhayabhedā ekabyatireko ubhayabyatirekoti vāccagammānaṃ	1945	
PA_anya-e08_12n:1945_5	paccekaṃ visesena catubbidho.	1945	
PA_anya-e08_12n:1946_0	244. Idāni byatirekaṃ dasseti “vācce”iccādinā. Vatthūnaṃ vattumicchitānaṃ kesañci	1946	
PA_anya-e08_12n:1946_1	padatthānaṃ sadisatte yena kenaci ākārena samānatte vācce vācakasaddena paṭipādanīye	1946	
PA_anya-e08_12n:1946_2	atha puna gamme tasmiṃyeva sadisatte atthasattisaṅkhātasāmatthiyena gammamāne pabhedanaṃ	1946	
PA_anya-e08_12n:1946_3	tesaṃyeva vatthūnaṃ nānattakathanaṃ byatireko nāma. Ayampi byatireko ekobhayabhedā	1946	
PA_anya-e08_12n:1946_4	byatirecanasaṅkhātaputhakkaraṇasāmaññena abhinnopi vāccagammānaṃ dvinnaṃ paccekameva	1946	
PA_anya-e08_12n:1946_5	ekabyatireko ubhayabyatirekoti visesena catubbidho hoti. Sadisānaṃ bhāvoti ca, pakārena	1946	
PA_anya-e08_12n:1946_6	bhedanaṃ kathanamiti ca, byatirecanaṃ puthakkaraṇamiti ca, eko ca ubhayo cāti ca,	1946	
PA_anya-e08_12n:1946_7	tesaṃ bhedo visesananti ca viggaho.	1946	
PA_anya-e08_12n:1947	Vāccaekabyatireka	194	
PA_anya-e08_12n:1949	Gambhīrattamahattādi-	194	
PA_anya-e08_12n:1950	Guṇā jaladhinā jina;	195	
PA_anya-e08_12n:1951	Tulyo tva’masi bhedo tu,	195	
PA_anya-e08_12n:1952	Sarīrene’disena te.	195	
PA_anya-e08_12n:1953_0	245. Udāharati “gambhīra”iccādi. Tvaṃ gambhīrattaṃ agādhatā ajjhāsayavisiṭṭhatā ca	1953	
PA_anya-e08_12n:1953_1	mahattaṃ vepullaṃ guṇamahantatā ca taṃ ādi yassa upakāritādino, tasmā guṇā jaladhinā	1953	
PA_anya-e08_12n:1953_2	sāgarena tulyo. “Asī”tisaddapaṭipāditaṃ sadisattaṃ vuttaṃ. Bhedaṃ dasseti “bhedo	1953	
PA_anya-e08_12n:1953_3	tu”iccādinā. Bhedo tu viseso pana sāgarena saha īdisena dissamānena karacaraṇādimatā	1953	
PA_anya-e08_12n:1953_4	rucirena te sarīreneva hetunā, nāññathā, tassedisaṃ sarīraṃ natthīti. Sadisatte paṭipādite	1953	
PA_anya-e08_12n:1953_5	ekabyatirekoyaṃ ekasmiṃ jine vattamānena dhammena upameyyopamānabhūtajinasāgarānaṃ	1953	
PA_anya-e08_12n:1953_6	tassa bhedassa patīyamānattā.	1953	
PA_anya-e08_12n:1954_0	245. Idāni tamudāharati “gambhīratti”ccādinā. He jina tvaṃ gambhīrattamahattādiguṇā	1954	
PA_anya-e08_12n:1954_1	jaladhinā tulyo asi. Iminā vākyena jinasāgarānaṃ dvinnaṃ saddena vāccasadisattaṃ	1954	
PA_anya-e08_12n:1954_2	vuttaṃ. Bhedo tu sāgarena saha tava viseso pana te tuyhaṃ īdisena evarūpena dissamānahatthapādādiavayavayuttena	1954	
PA_anya-e08_12n:1954_3	sarīrena sarīrahetunā hoti. Dvinnaṃ vatthūnaṃ vattabbasadisattaṃ vatvā iminā vākyena	1954	
PA_anya-e08_12n:1954_4	“īdisena sarīrenā”ti ekasmiṃyeva jinapadatthe visesakathanena jaladhito jinapadatthassa	1954	
PA_anya-e08_12n:1954_5	visuṃ katattā sadisatte saddena vācce sati ayamekabyatireko nāma. Gambhīrassa gambhīraguṇayuttassa	1954	
PA_anya-e08_12n:1954_6	sāgarassa vā gambhīrajjhāsayasamaṅgino jinassa vā bhāvoti ca, mahato pakatiyā mahato	1954	
PA_anya-e08_12n:1954_7	sāgarassa vā guṇehi mahato jinassa vā bhāvoti ca, gambhīrattañca mahattañcāti ca,	1954	
PA_anya-e08_12n:1954_8	taṃ ādi yassa upakāritādinoti ca, so ca so guṇo ceti ca vākyaṃ.	1954	
PA_anya-e08_12n:1955	Vāccaubhayabyatireka	195	
PA_anya-e08_12n:1957	Mahāsattā’tigambhīrā, sāgaro sugatopi ca;	195	
PA_anya-e08_12n:1958	Sāgaro’ñjanasaṅkāso, jino cāmīkarajjuti.	195	
PA_anya-e08_12n:1959_0	246. “Mahā”iccādi. Sāgaro sugatopi cāti te ubho mahantā sattā makarādayo yattha sāgare,	1959	
PA_anya-e08_12n:1959_1	mahantaṃ vā sattaṃ sammappadhānaṃ yassa sugatassa, atigambhīrā atisayena agādhā iti.	1959	
PA_anya-e08_12n:1959_2	Sadisatābhedamāha “sāgaro”iccādinā. Sāgaro añjanasaṅkāso añjanena tulyo, kaṇhoti	1959	
PA_anya-e08_12n:1959_3	vuttaṃ hoti. Jino tu cāmīkarassa suvaṇṇasseva juti sobhā asseti cāmīkarajjuti. Vācce	1959	
PA_anya-e08_12n:1959_4	sadisatte ubhayabyatirekoyaṃ ubhayattha vattamānena guṇena ubhinnamupamānopameyyānaṃ	1959	
PA_anya-e08_12n:1959_5	bhedassa patīyamānattā.	1959	
PA_anya-e08_12n:1960_0	246. “Mahā”iccādi. Sāgaro sugatopi cāti ime dve mahāsattā kamena timitimiṅgalādimahāsattā	1960	
PA_anya-e08_12n:1960_1	ca, lābhālābhādīsu anaññasādhāraṇattā mahantatādibhāvasaṅkhātasadisattayuttā ca,	1960	
PA_anya-e08_12n:1960_2	atigambhīrā avagāhitumasakkuṇeyyattā ca, ajjhāsayagambhīrattā ca dvepi atigambhīrā	1960	
PA_anya-e08_12n:1960_3	honti. Tesu sāgaro añjanasaṅkāso, jino cāmīkarajjuti suvaṇṇasadisakantiyutto hoti.	1960	
PA_anya-e08_12n:1960_4	Ettha pubbaddhena dvinnaṃ vatthūnaṃ sadisattaṃ vatvā aparaddhena tadubhayavatthugatavisesena	1960	
PA_anya-e08_12n:1960_5	tesaṃ dvinnamaññamaññato visesitattā sadisatte saddena vattabbe sati ayaṃ ubhayabyatireko	1960	
PA_anya-e08_12n:1960_6	nāma. Mahantā sattā macchakacchapādayo yattha sāgareti vā, mahantaṃ sattaṃ samānabhāvo	1960	
PA_anya-e08_12n:1960_7	yassa sugatassāti vā, atisayena gambhīrāti ca, añjanena saṅkāso sadisoti ca, cāmīkarassa	1960	
PA_anya-e08_12n:1960_8	iva juti asseti ca vākyaṃ.	1960	
PA_anya-e08_12n:1961	Gammaekabyatireka	196	
PA_anya-e08_12n:1963	Na santāpāpahaṃ nevi-cchitadaṃ migalocanaṃ;	196	
PA_anya-e08_12n:1964	Muninda nayanadvandaṃ, tava tagguṇabhūsitaṃ.	196	
PA_anya-e08_12n:1965_0	247. “Ni”ccādi. Migassa locanaṃ santāpaṃ kilesapariḷāhaṃ apahanati hiṃsatīti santāpāpahaṃ	1965	
PA_anya-e08_12n:1965_1	na bhavati. Neva icchitaṃ saggamokkhasampattiṃ dadātīti nevicchitadaṃ. Muninda tava	1965	
PA_anya-e08_12n:1965_2	nayanānaṃ dvandaṃ yugaḷaṃ tu tehi yathāvuttehi santāpāpahattaicchitadattaguṇehi bhūsitamalaṅkataṃ.	1965	
PA_anya-e08_12n:1965_3	Ettha pana migalocananayanānaṃ dīghattādinā sadisattaṃ patīyate. Gamme sadisatte	1965	
PA_anya-e08_12n:1965_4	ekabyatirekoyaṃ vuttanayena.	1965	
PA_anya-e08_12n:1966_0	247. “Na santā”iccādi. Migalocanaṃ migapotakacakkhuyugaḷaṃ santāpāpahaṃ kilesasantāpāpahaṃ	1966	
PA_anya-e08_12n:1966_1	na hoti. Icchitadaṃ lokehi patthitalokiyalokuttaratthānaṃ dāyakaṃ na hoti. He muninda	1966	
PA_anya-e08_12n:1966_2	tava nayanadvandaṃ pana tagguṇabhūsitaṃ janasantāpāpahānādiyathāvuttaguṇehi sobhitaṃ	1966	
PA_anya-e08_12n:1966_3	hoti, iha santāpāpahananādīnaṃ paṭisedhadvārena upamānopameyyabhūtaubhayalocanasaṅkhātavatthūnaṃ	1966	
PA_anya-e08_12n:1966_4	dīghaputhulatādisadisadhammaṃ sāmatthiyena pakāsetvā aparaddhena santāpāpahananādiguṇahetu	1966	
PA_anya-e08_12n:1966_5	jinanayanānaṃ visuṃ katattā sadisatte gammamāne ayamekabyatireko nāma. Santāpaṃ apahanati	1966	
PA_anya-e08_12n:1966_6	hiṃ satīti ca, icchitaṃ dadātīti ca, te ca te guṇā cāti ca, tehi bhūsitanti ca vākyaṃ.	1966	
PA_anya-e08_12n:1967	Gammaubhayabyatireka	196	
PA_anya-e08_12n:1969	Munindānana’mambhoja-mesaṃ nānatta’mīdisaṃ;	196	
PA_anya-e08_12n:1970	Suvuttāmatasandāyi, vadanaṃ ne’disa’mbujaṃ.	197	
PA_anya-e08_12n:1971_0	248. “Muninda”iccādi. Munindānanaṃ ambhojañceti yāni vatthūni kantādinā patīyamānattā	1971	
PA_anya-e08_12n:1971_1	sadisatthāni, esaṃ nānattaṃ bhedo īdisaṃ. Kathaṃ? Vadanaṃ suvuttāmataṃ saddhammāmataṃ	1971	
PA_anya-e08_12n:1971_2	sandadātīti suvuttāmatasandāyi, ambujaṃ tu nedisanti. Iminā bhedena imesaṃ visadisattā	1971	
PA_anya-e08_12n:1971_3	“esa”ntyādināhu. Patīyamānena sadisānīti gamme sadisatte ubhayabyatirekoyaṃ vuttanayeneti.	1971	
PA_anya-e08_12n:1972_0	248. “Muninda”iccādi. Munindānanaṃ ambhojañceti imesaṃ dvinnaṃ nānattaṃ īdisaṃ. Kathanti	1972	
PA_anya-e08_12n:1972_1	ce? Esaṃ dvinnaṃ vadanaṃ suvuttāmatasandāyi suṭṭhu vuttattā suvuttasaṅkhātassa saddhammāmatassa	1972	
PA_anya-e08_12n:1972_2	dāyakaṃ hoti, ambujaṃ tu edisaṃ na īdisaṃ na hoti, tādisaṃ dhammāmataṃ na dadātīti	1972	
PA_anya-e08_12n:1972_3	adhippāyo. “Esaṃ nānattamīdisa”nti vacanena sugandhakantimattādīhi guṇehi dvinnampi	1972	
PA_anya-e08_12n:1972_4	bhedo natthīti gammamānattā taṃ pakāsetvā aparaddhena vadanato ambujassa, ambujato	1972	
PA_anya-e08_12n:1972_5	vadanassa visuṃ katattā sadisatte gammamāne ayamubhayabyatireko nāma. Nānā anekappakārānaṃ	1972	
PA_anya-e08_12n:1972_6	bhāvoti ca, sādhu vuttamiti ca, tameva amatanti ca, taṃ sammā deti sīlenāti ca vākyaṃ.	1972	
PA_anya-e08_12n:1974	Pasiddhaṃ kāraṇaṃ yattha, nivattetvā’ññakāraṇaṃ;	197	
PA_anya-e08_12n:1975	Sābhāvikatta’matha vā, vibhābyaṃ sā vibhāvanā.	197	
PA_anya-e08_12n:1976_0	249. Vibhāvanaṃ sambhāveti “pasiddha”miccādinā. Yattha alaṅkatiyaṃ pasiddhaṃ lokappatītaṃ	1976	
PA_anya-e08_12n:1976_1	kāraṇaṃ kiñci nivattetvā nirasya aññaṃ kāraṇaṃ pasiddhakāraṇato aññaṃ nimittaṃ vibhābyaṃ	1976	
PA_anya-e08_12n:1976_2	avagamyate. Yattha kāraṇantaraṃ natthi, tattha kā gatīti āha “sābhāvikatta”ntiādi.	1976	
PA_anya-e08_12n:1976_3	Atha vā pakkhantare, sābhāvikaṃ sābhāvikattaṃ (ka.) dhammatāsiddhaṃ, tassa bhāvo	1976	
PA_anya-e08_12n:1976_4	sābhāvikattaṃ vibhābyaṃ, sā tādisī vibhāvanā viññeyyā, vibhāvīyate pakāsīyate kāraṇantaraṃ	1976	
PA_anya-e08_12n:1976_5	sābhāvikattaṃ vā etāyāti, etissanti vā katvā.	1976	
PA_anya-e08_12n:1977_0	249. Idāni vibhāvanaṃ dasseti “pasiddha”miccādinā. Yattha alaṅkāre pasiddhaṃ lokappatītaṃ	1977	
PA_anya-e08_12n:1977_1	kāraṇaṃ taṃtaṃguṇasādhanahetuṃ nivattetvā paṭisedhetvā aññakāraṇaṃ lokappasiddhakāraṇato	1977	
PA_anya-e08_12n:1977_2	aññaṃ kāraṇaṃ, atha vā no ce pasiddhakāraṇato aññakāraṇe labbhamāne sābhāvikattaṃ	1977	
PA_anya-e08_12n:1977_3	dhammatāsiddhaguṇaṃ vibhābyaṃ pakāsanīyaṃ hoti, sā vibhāvanā nāma hoti, kāraṇantaravibhāvanā	1977	
PA_anya-e08_12n:1977_4	sābhāvikavibhāvanāti duvidhā hotīti adhippāyo. Aññañca taṃ kāraṇañceti ca, sassa	1977	
PA_anya-e08_12n:1977_5	attano bhāvoti ca, tena sambhūtamiti ca, tassa bhāvoti ca, vibhāvīyati aññakāraṇaṃ	1977	
PA_anya-e08_12n:1977_6	sābhāvikattaṃ vā etāya vibhāvanāya, etissaṃ vibhāvanāyanti ca vāti viggaho.	1977	
PA_anya-e08_12n:1978	Kāraṇantaravibhāvanā	197	
PA_anya-e08_12n:1980	Anañjitā’sitaṃ nettaṃ, adharo rañjitā’ruṇo;	198	
PA_anya-e08_12n:1981	Samānatā bhamu cā’yaṃ, jinā’nāvañchitā tava.	198	
PA_anya-e08_12n:1982_0	250. Udāharati “anañjita”iccādi. Jina tava nettañca anañjitaṃ añjanasalākāya yavataṭṭhīnamaphuṭṭhameva	1982	
PA_anya-e08_12n:1982_1	asitaṃ kaṇhaṃ, adharo ca anañjitoyeva lākhārāgādinā aruṇo ratto, ayaṃ bhamu ca anāvañchitā	1982	
PA_anya-e08_12n:1982_2	ussāhena yena kenaci anāmitā samānā samānatā suṭṭhu ānatā, tato sabbaṃ lokiyaṃ taveti.	1982	
PA_anya-e08_12n:1982_3	Ettha pasiddhakāraṇamañjanādi, tannivattanepi kāraṇantaramatthādināvagamyate, tañca	1982	
PA_anya-e08_12n:1982_4	kammaṃ, kāriyassa akāraṇattāyogatoti kāraṇantaravibhāvanā’yaṃ.	1982	
PA_anya-e08_12n:1983_0	250. Idāni udāharati “anañji”ccādinā. He jina tava nettaṃ pakatimadhuraṃ nayanayugaḷañca	1983	
PA_anya-e08_12n:1983_1	anañjitaṃ vilocanānaṃ kaṇhattasādhanatthaṃ lokappasiddhaañjanehi anañjitaṃ samānaṃ	1983	
PA_anya-e08_12n:1983_2	asitaṃ bhavantarasiddhena kusalakammena nīlaṃ hoti, adharo ca arañjito kenaci rāgena	1983	
PA_anya-e08_12n:1983_3	arañjito samāno aruṇo rattohoti, ayaṃ bhamu ca anāvañchitā kenaci vāyāmena anāmitā	1983	
PA_anya-e08_12n:1983_4	samānā samānatā suṭṭhu ānatā hotīti. Ettha nayanaadharabhamūnaṃ kaṇharattakuṭilaguṇasādhane	1983	
PA_anya-e08_12n:1983_5	lokappasiddhāni añjanāni kāraṇāni paṭisedhetvā nettādīnaṃ asitādibhāvakathaneneva	1983	
PA_anya-e08_12n:1983_6	kāraṇavinimuttassa kāriyassa loke avijjamānattā atthappakaraṇādinā asitādibhāvassa	1983	
PA_anya-e08_12n:1983_7	kāraṇaṃ nāma pubbajātiyaṃ siddhakusalakammamevāti patīyamānattā ayaṃ kāraṇantaravibhāvanā	1983	
PA_anya-e08_12n:1983_8	nāma. Na añjitanti ca, na rañjitoti ca, na āvañchitoti ca vākyaṃ. Nasaddo pasajjapaṭisedhe	1983	
PA_anya-e08_12n:1983_9	vattate. Saṃ sammā ānatāti viggaho.	1983	
PA_anya-e08_12n:1984	Sābhāvikavibhāvanā	198	
PA_anya-e08_12n:1986	Na hoti khalu dujjanya-	198	
PA_anya-e08_12n:1987	Mapi dujjanasaṅgame;	198	
PA_anya-e08_12n:1988	Sabhāvanimmalatare,	198	
PA_anya-e08_12n:1989	Sādhujantūna cetasi.	198	
PA_anya-e08_12n:1990_0	251. “Na hoti”ccādi. Dujjanehi saha saṅgame samāgame satyapi sādhujantūnaṃ sappurisānaṃ	1990	
PA_anya-e08_12n:1990_1	sabhāvena tādisena payogena vināva nimmalatare atisayena nimmale cetasi dujjanyaṃ	1990	
PA_anya-e08_12n:1990_2	sujanetarabhāvo na hoti tādisātisayasādhuttasamāyogatoti. Iha kiñcāpi sabhāvasaddena	1990	
PA_anya-e08_12n:1990_3	sabbathā hetunivattanaṃ kataṃ, tathāpi yonisomanasikārāditathāvidhanimittamattheva.	1990	
PA_anya-e08_12n:1990_4	Tathāpi loko tamanapekkhamāno, pasiddhañca kāraṇaṃ tādisamapassanto sābhāvikaṃ phalaṃ	1990	
PA_anya-e08_12n:1990_5	voharati, tadanusārena ca sābhāvikaṃ phalaṃ vibhābyateti, ayaṃ sābhāvikaphalavibhāvanā.	1990	
PA_anya-e08_12n:1991_0	251. “Na hoti”ccādi. Dujjanasaṅgame api dujjanehi saha vāse satipi sādhujantūnaṃ	1991	
PA_anya-e08_12n:1991_1	sabhāvanimmalatare kiñci payogaṃ vinā pakatiyā eva atinimmale cetasi dujjanyaṃ dujjanaguṇaṃ	1991	
PA_anya-e08_12n:1991_2	khalu ekantena na hotīti. Iha cittanimmalahetubhūtānaṃ yonisomanasikārādīnaṃ vijjamānattepi	1991	
PA_anya-e08_12n:1991_3	lokena taṃ kāraṇaṃ anapekkhitvā aññampi pasiddhakāraṇaṃ cittanimmalakāraṇamadisvā	1991	
PA_anya-e08_12n:1991_4	sabhāvasiddhaṃ nimmalanti vohariyamānattāteneva lokavohārānusārena “sabhāvanimmalatare”ti	1991	
PA_anya-e08_12n:1991_5	sabbākārena kāraṇaṃ paṭisedhaṃ katvā sabhāvasiddhanimmalattasaṅkhātaphalassa pakāsitattā	1991	
PA_anya-e08_12n:1991_6	ayaṃ sābhāvikaphalavibhāvanā nāma. Dujjanānaṃ bhāvoti ca, sassa attano bhāvoti ca,	1991	
PA_anya-e08_12n:1991_7	tena nimmalataranti ca vākyaṃ.	1991	
PA_anya-e08_12n:1993	Janako kārako (sī.) ñāpako ceti,	199	
PA_anya-e08_12n:1994	Duvidhā hetavo siyuṃ;	199	
PA_anya-e08_12n:1995	Paṭisaṅkharaṇaṃ tesaṃ,	199	
PA_anya-e08_12n:1996	Alaṅkāratayo’ditaṃ.	199	
PA_anya-e08_12n:1997_0	252. Hetuṃ niddisati “janako”iccādinā. Janako bhāvābhāvarūpassa nibbatyādikāriyassa	1997	
PA_anya-e08_12n:1997_1	kārako ñāpako vijjamānasseva kassaci sambandhato kutoci paṭibodhako cāti hetavo duvidhā	1997	
PA_anya-e08_12n:1997_2	siyuṃ. Nanu kimettha asanaṃ bhūsanaṃ (?), kevalaṃ “anenetaṃ karīyatī”ti sarūpakathanamatta,	1997	
PA_anya-e08_12n:1997_3	na tu (?) viseso tu na na tu (?) koci visesarūpo vācālaṅkāroti visesaṃ yojayati “paṭī”tiādinā.	1997	
PA_anya-e08_12n:1997_4	Tesaṃ kāriyuppādayogīnaṃ hetūnaṃ paṭisaṅkharaṇaṃ upabrūhanaṃ visiṭṭhabhāvena pariphuṭaṃ	1997	
PA_anya-e08_12n:1997_5	katvā yāthāvato kathanaṃ alaṅkāratāya bandhabhūsanarūpena uditaṃ abhihitaṃ visesarūpattā,	1997	
PA_anya-e08_12n:1997_6	na panetenetaṃ karīyatīti.	1997	
PA_anya-e08_12n:1998_0	252. Idāni hetvālaṅkāraṃ dasseti “janako”ccādinā. Janako ca kassaci “sattā asattā”ti	1998	
PA_anya-e08_12n:1998_1	vuttassa bhāvābhāvasaṅkhātakāriyassa janakahetu ca ñāpako ca kassaci vijjamānattaṃ	1998	
PA_anya-e08_12n:1998_2	aññena kenaci sambandhena avabodhento ñāpakahetu cāti evaṃ hetavo duvidhā siyuṃ.	1998	
PA_anya-e08_12n:1998_3	Iha phalapakāsakahetumhi vuccamāne “iminā hetunā idaṃ phalaṃ jāta”nti sarūpakathanamattaṃ	1998	
PA_anya-e08_12n:1998_4	vinā visesarūpālaṅkāro idha natthīti āsaṅkiya alaṅkārasarūpaviseso esoti dassetumaparaddhamāha.	1998	
PA_anya-e08_12n:1998_5	Tesaṃ phalapakāsanakhamānaṃ hetūnaṃ paṭisaṅkharaṇaṃ visiṭṭhabhāvena pakāsaṃ katvā	1998	
PA_anya-e08_12n:1998_6	tatvato kathanaṃ alaṅkāratāya alaṅkārasabhāvena uditaṃ pasiddhaṃ hoti, kavīhi patthitaṃ	1998	
PA_anya-e08_12n:1998_7	vā hoti. Sāliaṅkurādīnaṃ sālibījādayo viya janyassa accantopakārako janakahetu nāma,	1998	
PA_anya-e08_12n:1998_8	vijjamānaaggiādīnaṃ dhūmādayo viya kassaci vijjamānattañāpako ñāpakahetu nāma. Alaṅkārassa	1998	
PA_anya-e08_12n:1998_9	bhāvo alaṅkāratā. Alaṅkāratayāti chandaṃ nissāya mattāhāni.	1998	
PA_anya-e08_12n:2000	Bhāvābhāvakiccavasā,	200	
PA_anya-e08_12n:2001	Cittahetuvasāpi ca;	200	
PA_anya-e08_12n:2002	Bhedā’nantā idaṃ tesaṃ,	200	
PA_anya-e08_12n:2003	Mukhamattanidassanaṃ.	200	
PA_anya-e08_12n:2004_0	253. Udāharati “bhāva”iccādi. Bhāvo sattā ca, abhāvo asattā ca, teyeva kiccāni tesaṃ	2004	
PA_anya-e08_12n:2004_1	vasena ca, cittā pasiddhahetuviparītā acchariyārahā hetavo tesaṃ vasenāpi ca bhedā	2004	
PA_anya-e08_12n:2004_2	hetuvikappā anantā anavaviyo anavadhayo (?), yato evaṃ tasmā tesaṃ hetūnaṃ idaṃ mukhamattanidassanaṃ,	2004	
PA_anya-e08_12n:2004_3	tasmā tammukhena sakkā hetuvisese pavisitunti.	2004	
PA_anya-e08_12n:2005_0	253. “Bhāvā”iccādi. Bhāvābhāvakiccavasā bhāvaabhāvasaṅkhatasattāasattākriyāvasena	2005	
PA_anya-e08_12n:2005_1	ca, cittahetuvasāpi ca pasiddhahetuno viruddhena acchariyahetūnaṃ pabhedena ca, bhedā	2005	
PA_anya-e08_12n:2005_2	hetuvisesā anantā yasmā apariyantā honti, tasmā idaṃ vakkhamānaṃ tesaṃ hetūnaṃ mukhamattanidassanaṃ	2005	
PA_anya-e08_12n:2005_3	avasesahetūnaṃ ogāhaṇadvāramattassa nidassanaṃ hoti. Bhāvo ca abhāvo cāti ca, teyeva	2005	
PA_anya-e08_12n:2005_4	kiccānīti ca, tesaṃ vaso bhedoti ca, cittā vicittā ca te hetavo cāti ca, tesaṃ vasoti	2005	
PA_anya-e08_12n:2005_5	ca, mukhameva mukhamattaṃ, mukhañca taṃ vā mattaṃ sāmaññañceti ca, tassa nidassanamiti	2005	
PA_anya-e08_12n:2005_6	ca vākyaṃ. Mattasaddo avadhāraṇe sāmaññe vā vattate.	2005	
PA_anya-e08_12n:2007	Paramatthapakāseka-	200	
PA_anya-e08_12n:2008	Rasā sabbamanoharā;	200	
PA_anya-e08_12n:2009	Munino desanā’yaṃ me,	200	
PA_anya-e08_12n:2010	Kāmaṃ toseti mānasaṃ.	201	
PA_anya-e08_12n:2011	Bhāvakicco kārakahetu.	201	
PA_anya-e08_12n:2012_0	254. Udāharati “paramattha”iccādi. Paramatthasabhāvassa nāmarūpādino pakāsoyeva ekaraso	2012	
PA_anya-e08_12n:2012_1	asahāyakiccaṃ yassā sā tādisī. Sabbesaṃ mano haratīti sabbamanoharā munino ayaṃ desanā	2012	
PA_anya-e08_12n:2012_2	me mānasaṃ cittaṃ kāmamekantena tosetīti ayaṃ bhāvakicco kārakahetu santosasattāya kāraṇato.	2012	
PA_anya-e08_12n:2013_0	254. Idāni udāharati “paramattha”iccādinā. Paramatthapakāsekarasā nāmarūpakhandhaāyatanādiuttamatthānaṃ	2013	
PA_anya-e08_12n:2013_1	pakāsanasaṅkhāta asahāyakiccavatī sabbamanoharā vohārānurūpena visayabhāvūpagamanena	2013	
PA_anya-e08_12n:2013_2	sabbesaṃ manoharā munino ayaṃ desanā me mayhaṃ mānasaṃ kāmaṃ ekantena tosetīti. Buddhassa	2013	
PA_anya-e08_12n:2013_3	dhammadesanā pubbe avijjamānassa santosassa sattāsaṅkhātasamuppādaṃ karotīti kārakahetu	2013	
PA_anya-e08_12n:2013_4	nāma hoti. Sā ca desanā “mānasaṃ tosetī”ti ettakena adassetvā “paramatthapakāsekarasā”ti	2013	
PA_anya-e08_12n:2013_5	savisesanaṃ katvā vuttattā alaṅkāroti abhimatā. Eko ca so raso ceti ca, paramatthapakāsoyeva	2013	
PA_anya-e08_12n:2013_6	ekaraso ekakiccamasseti ca viggaho. Bhāvakicco bhāvasaṅkhātaṃ sattākiccaṃ katvā pavatto	2013	
PA_anya-e08_12n:2013_7	kārakahetu janakahetu.	2013	
PA_anya-e08_12n:2015	Dhīrehi saha saṃvāsā, saddhammassā’bhiyogato;	201	
PA_anya-e08_12n:2016	Niggaheni’ndriyānañca, dukkhassu’pasamo siyā.	201	
PA_anya-e08_12n:2017	Abhāvakicco kārakahetu.	201	
PA_anya-e08_12n:2018_0	255. “Dhīrehi”ccādi. Dhīrehi sappaññehi saha saṃvāsā saṃsaggena ca, saddhammassa	2018	
PA_anya-e08_12n:2018_1	sambuddhadesitassa abhiyogato abhyāsena ca, indriyānaṃ cakkhādīnaṃ niggahena visayappavattinirodharūpena	2018	
PA_anya-e08_12n:2018_2	vijayena ca hetunā dukkhassa pañcakkhandhasaṅkhatassa anuppādanirodhasaṅkhāto upasamo	2018	
PA_anya-e08_12n:2018_3	siyā bhaveyyāti ayaṃ abhāvakicco kārakahetu anuppādanirodhasaṅkhātassa abhāvassa kāraṇato.	2018	
PA_anya-e08_12n:2019_0	255. “Dhīrehi”ccādi. Dhīrehi saha saṃvāsā samaggavāsena ca, saddhammassa buddhadesitassa	2019	
PA_anya-e08_12n:2019_1	abhiyogato nirantarābhyāsena ca, indriyānaṃ cakkhuādīnaṃ niggahena rūpādiārammaṇesu	2019	
PA_anya-e08_12n:2019_2	subhādiggahaṇassa nivāraṇena cāti imehi kāraṇehi dukkhassa khandhāyatanādikassa upasamo	2019	
PA_anya-e08_12n:2019_3	anuppādanirodho khandhaparinibbānaṃ vā siyāti. Abhiṇhaso yogoti viggaho. Abhāvakicco	2019	
PA_anya-e08_12n:2019_4	dukkhassa upasamasaṅkhātaṃ asattākiccaṃ katvā pavatto kārakahetu avijjamānasaṅkhātāya	2019	
PA_anya-e08_12n:2019_5	asattāya uppādanato janakahetu nāma. Abhāvo kiccamasseti ca, kārako ca so hetu cāti	2019	
PA_anya-e08_12n:2019_6	ca vākyaṃ. Bhāvakiccopi vuttabyatirekato ñāyati.	2019	
PA_anya-e08_12n:2021	Muninda candasaṃvādi-kantabhāvopasobhinā;	202	
PA_anya-e08_12n:2022	Mukheneva subodhaṃ te, manaṃ pāpābhinissaṭaṃ.	202	
PA_anya-e08_12n:2023	Bhāvakicco ñāpakahetu.	202	
PA_anya-e08_12n:2024_0	256. “Munindi”ccādi. Munindeti āmantanaṃ. Te tava candasaṃvādinā candasadisena kantabhāvena	2024	
PA_anya-e08_12n:2024_1	upasobhinā sobhamānena mukheneva pāpehi rāgādīhi abhinissaṭaṃ byapagataṃ manaṃ cittaṃ	2024	
PA_anya-e08_12n:2024_2	subodhaṃ suṭṭhu viññāyatīti ayaṃ bhāvakicco ñāpakahetu avabodhasattāya ñāpanato.	2024	
PA_anya-e08_12n:2025_0	256. “Muninda”iccādi. He muninda te tava candasaṃvādikantabhāvopasobhinā candakantabhāvasadisena	2025	
PA_anya-e08_12n:2025_1	kantabhāvena sobhamānena mukhena manaṃ tuyhaṃ cittaṃ pāpābhinissaṭaṃ rāgādīhi kilesehi	2025	
PA_anya-e08_12n:2025_2	nikkhantanti subodhaṃ suṭṭhu viññāyatīti. Iha mukhaṃ manakantabhāvasambandhena samannāgataṃ	2025	
PA_anya-e08_12n:2025_3	sayaṃ vijjamānameva kilesāpagamassa avabodhasattaṃ ñāpetīti bhāvakicco ñāpakahetu	2025	
PA_anya-e08_12n:2025_4	nāma jāto. Candena abhedopacārato candalāvaṇyena saṃvādī sadisoti ca, so ca so kantabhāvo	2025	
PA_anya-e08_12n:2025_5	ceti ca, tena upasobhitoti ca, pāpehi abhinissaṭanti ca vākyaṃ.	2025	
PA_anya-e08_12n:2027	Sādhuhatthāravindāni, saṅkocayatite kathaṃ;	202	
PA_anya-e08_12n:2028	Muninda caraṇadvanda-rāgabālātapo phusaṃ.	202	
PA_anya-e08_12n:2029	Ayuttakārī cittahetu.	202	
PA_anya-e08_12n:2030_0	257. “Sādhu”iccādi. Muninda te caraṇānaṃ dvandassa rāgo bālo ca so ātapo ceti rāgabālātapo	2030	
PA_anya-e08_12n:2030_1	taruṇakiraṇasamūho lohitattādinā sādhūnaṃ hatthāravindāni kantādinā phusaṃ visārittenā’masanto	2030	
PA_anya-e08_12n:2030_2	kathaṃ saṅkocayati makulayati, añjalipaṇāmabandhena ayuttametaṃ. Bālātapo hi padumānamummīlanahetu,	2030	
PA_anya-e08_12n:2030_3	ayaṃ tu apubbo bālātapo yo padumāni nimīletīti anucitakāriyakāraṇā ayuttakārī cittahetu,	2030	
PA_anya-e08_12n:2030_4	evaṃvidho viññeyyo bhāvakiccattepīti.	2030	
PA_anya-e08_12n:2031_0	257. “Sādhu”iccādi. He muninda te tava caraṇadvandarāgabālātapo pādayugaḷassa aruṇavaṇṇasaṅkhataabhinavasūriyakiraṇo	2031	
PA_anya-e08_12n:2031_1	sādhuhatthāravindāni sujanānaṃ karapadumāni phusaṃ attano sabbabyāpittā phusanto	2031	
PA_anya-e08_12n:2031_2	kathaṃ saṅkocayati karasampuṭarūpena makulayatīti. Bālātapo nāma padumavikasanaṃ	2031	
PA_anya-e08_12n:2031_3	vinā saṅkocanaṃ na karoti, eso ātapo acchariyo vicittoti gamyamānattā ayuttasaṅkocasattākaraṇato	2031	
PA_anya-e08_12n:2031_4	ayaṃ ayuttakārī cittahetu nāma. Ayuttaṃ karotīti ca, cittañca taṃ hetu cāti ca vākyaṃ.	2031	
PA_anya-e08_12n:2033	Saṅkocayanti jantūnaṃ, pāṇipaṅkeruhāni’ha;	203	
PA_anya-e08_12n:2034	Munindacaraṇadvanda-nakhacandāna’maṃsavo.	203	
PA_anya-e08_12n:2035	Yuttakārī cittahetu.	203	
PA_anya-e08_12n:2036_0	258. “Saṅkocayanti”ccādi. Munindassa pādānaṃ dvande nakhā eva candā kantādinā tesaṃ	2036	
PA_anya-e08_12n:2036_1	aṃsavo kiraṇā iha loke jantūnaṃ sattānaṃ pāṇayo eva paṅkeruhāni kantādinā saṅkocayanti	2036	
PA_anya-e08_12n:2036_2	paṇāmakaraṇasampuṭarūpena milīyantīti milāyayantīti (?) yuttakārī cittahetu candato	2036	
PA_anya-e08_12n:2036_3	paṅkajasaṅkocassa ucitattā. Vuttanayepīti.	2036	
PA_anya-e08_12n:2037_0	258. “Saṅko”iccādi. Munindacaraṇadvandanakhacandānaṃ sambuddhassa pādadvande nakhāvalisaṅkhātānaṃ	2037	
PA_anya-e08_12n:2037_1	candānaṃ aṃsavo raṃsayo iha loke jantūnaṃ pāṇipaṅkeruhāni saṅkocayanti karasampuṭākārena	2037	
PA_anya-e08_12n:2037_2	saṅkocayanti makulaṃ karontīti. Candakiraṇehi kattabbāya eva padumasaṅkocasattāya	2037	
PA_anya-e08_12n:2037_3	katattā ca, pakaticandakiraṇakattabbakiccassa candamarīcisamānaaññādiṭṭhapubbavicitraaṃsūhi	2037	
PA_anya-e08_12n:2037_4	katattā ca ayaṃ yuttakārī cittahetu nāma. Pāṇayo ca te paṅkeruhāni ceti ca, munindassa	2037	
PA_anya-e08_12n:2037_5	caraṇadvandamiti ca, tasmiṃ nakhānīti ca, teva candāti ca vākyaṃ.	2037	
PA_anya-e08_12n:2039	Uddiṭṭhānaṃ padatthānaṃ, anuddeso anudeso (?) yathākkamaṃ;	203	
PA_anya-e08_12n:2040	Saṅkhyāna’miti niddiṭṭhaṃ, yathāsaṅkhyaṃ kamopi ca.	204	
PA_anya-e08_12n:2041_0	259. Kamaṃ vivaritumupakkamati “uddiṭṭhāna”miccādi. Uddiṭṭhānaṃ pubbe vuttānaṃ padatthānaṃ	2041	
PA_anya-e08_12n:2041_1	vatthūnaṃ kesañci yathākkamaṃ uddesakkamānatikkamena anuddeso puna atthantaraniddesanayena	2041	
PA_anya-e08_12n:2041_2	anukathanaṃ kathanaṃ (?) “saṅkhyāna”mityapi ca, “yathāsaṅkhya”mityapi ca niddiṭṭhaṃ	2041	
PA_anya-e08_12n:2041_3	vuttaṃ. Vidheyyattā tesaṃ padhānattamiti tadapekkhāya napuṃsakattaṃ, anuvaditabbattānuddesassāppadhānattamiti	2041	
PA_anya-e08_12n:2041_4	na pulliṅgapariggaho. “Kamo”iccapi niddiṭṭhoti liṅgavipariṇāmo.	2041	
PA_anya-e08_12n:2042_0	259. Idāni kamālaṅkāraṃ uddisati “uddiṭṭhāna”miccādinā. Uddiṭṭhānaṃ paṭhamakathitānaṃ	2042	
PA_anya-e08_12n:2042_1	padatthānaṃ yathākkamaṃ uddiṭṭhakkamamanatikkamma anuddeso atthantaraṃ nissāya punakathanaṃ	2042	
PA_anya-e08_12n:2042_2	“saṅkhyāna”miti ca, “yathāsaṅkhya”miti ca niddiṭṭhaṃ, kamopi ca niddiṭṭho. Ettha	2042	
PA_anya-e08_12n:2042_3	pasiddhaṃ anuddesaṃ pubbaddhena anuvaditvā appasiddhaṃ kamampi kamapariyāyaṃ saṅkhyānayathāsaṅkhyadvayampi	2042	
PA_anya-e08_12n:2042_4	aparaddhena vidadhāti. Ettha vidhātabbaṃ dassetuṃ anuvādassa āhariyamānattā anuvādo	2042	
PA_anya-e08_12n:2042_5	appadhāno, vidhātabbo padhāno. Yañhi vidhātabbaṃ, taṃ padhānaṃ, itaramappadhānanti	2042	
PA_anya-e08_12n:2042_6	iminā kāraṇena vuccati. Tasmā “niddiṭṭha”nti “saṅkhyānaṃ, yathāsaṅkhya”nti dvayaṃ	2042	
PA_anya-e08_12n:2042_7	apekkhāya (tassa appadhānattā) idaṃ padadvayaṃ sīhaḷabyākhyāyaṃ na dissati napuṃsakaṃ	2042	
PA_anya-e08_12n:2042_8	hoti. “Kamo”ti apekkhāya “niddiṭṭho”ti pulliṅgo hoti. Appadhāno anuddesoti nāpekkhati.	2042	
PA_anya-e08_12n:2042_9	Kamamanatikkammāti ca, saṅkhyāya anabhikkamoti ca vākyaṃ.	2042	
PA_anya-e08_12n:2044	Ālāpahāsalīlāhi, muninda vijayā tava;	204	
PA_anya-e08_12n:2045	Kokilā kumudāni co-pasevante vanaṃ jalaṃ.	204	
PA_anya-e08_12n:2046_0	260. Tamudāharati “ālāpi”ccādinā. Muninda tava ālāpahāsā ca tesaṃ līlāhi, uddesoyaṃ.	2046	
PA_anya-e08_12n:2046_1	Vijayā kokilakumudānaṃ parābhavena kokilā karavīkā kumudāni ca, yathoddesamanuddesoyaṃ	2046	
PA_anya-e08_12n:2046_2	vuttāpekkhāya. Vakkhamānāpekkhāya tu ayampi uddesova, “kokilā vanaṃ, kumudāni jala”miti	2046	
PA_anya-e08_12n:2046_3	yathoddesamanuddesoyaṃ. Upasevante iva nissayanti maññe. Iti vatthuto eva sambhavo	2046	
PA_anya-e08_12n:2046_4	iveti parikappate. Yajjevaṃ parikappanāya kathaṃ yathāsaṅkhyanti ce? Atroccate –	2046	
PA_anya-e08_12n:2046_5	yatthālaṅkārantaramapi patīyate. Tatthuddesānurūpānuddesasambhave saṅkhyānamevālaṅkāro	2046	
PA_anya-e08_12n:2046_6	voharīyate tasseva mukhyato vattumicchitattā. Yatthālaṅkārantaraṃ na gamyate, tattha	2046	
PA_anya-e08_12n:2046_7	accantameva kamoti viññeyyaṃ.	2046	
PA_anya-e08_12n:2047_0	260. Udāharati “ālāpi”ccādinā. He muninda te tava ālāpahāsalīlāhi madhurasaralīlāhi	2047	
PA_anya-e08_12n:2047_1	saddhiṃ mandahasitalīlāhi sañjātā vijayā jayahetu kokilā karavīkā ca kumudāni keravāni	2047	
PA_anya-e08_12n:2047_2	ca vanaṃ jalañca kamena upasevante iva nissayaṃ karontīti maññeti. Ettha “ālāpahāsalīlāhī”ti	2047	
PA_anya-e08_12n:2047_3	uddeso, “kokilā kumudānī”ti vuttāpekkhāya anuddeso, “vanaṃ jala”nti vakkhamānāpekkhāya	2047	
PA_anya-e08_12n:2047_4	uddesova hoti, tatvato īdisavijayena kokilādīnaṃ vanādinissayakāraṇābhāvato ivasaddapayogena	2047	
PA_anya-e08_12n:2047_5	niddiṭṭho. Evaṃ sati ayaṃ parikappanā na bhavati. Kasmā? Nānālaṅkārasannipāte sati	2047	
PA_anya-e08_12n:2047_6	yo yo alaṅkāro vattunā icchito, tasseva mukhyato voharīyamānattā. Evaṃ parikappanālaṅkārasaṃsagge	2047	
PA_anya-e08_12n:2047_7	satipi uddesakkamena dassitassa anuddesassa mukhyattā ayaṃ kamālaṅkāro nāma. Īdisaññampi	2047	
PA_anya-e08_12n:2047_8	evameva daṭṭhabbaṃ. Ālāpo ca hāso ceti ca, tesaṃ līlāyoti ca viggaho.	2047	
PA_anya-e08_12n:2049	Siyā piyataraṃ nāma, attharūpassa kassaci;	204	
PA_anya-e08_12n:2050	Piyassā’tisayene’kaṃ, yaṃ hoti paṭipādanaṃ.	205	
PA_anya-e08_12n:2051	261. Piyataramāharati “siyā”iccādinā. Atisayena piyassa kassaci attharūpassa abhidheyyasabhāvassa yaṃ paṭipādanamākhyānaṃ hoti, etaṃ piyataraṃ nāma siyā.	205	
PA_anya-e08_12n:2052_0	261. Idāni piyatarālaṅkāraṃ dasseti “siyā”iccādinā, atisayena piyassa kassaci attharūpassa	2052	
PA_anya-e08_12n:2052_1	abhidheyyasabhāvassa yaṃ paṭipādanaṃ kathanaṃ hoti, etaṃ paṭipādanaṃ piyataraṃ nāma	2052	
PA_anya-e08_12n:2052_2	piyatarālaṅkāro nāma hoti. Atisayena piyanti ca, attho eva rūpaṃ sabhāvoti ca vākyaṃ.	2052	
PA_anya-e08_12n:2054	Pīti yā me samuppannā, santa sandassanā tava;	205	
PA_anya-e08_12n:2055	Kālenā’yaṃ bhave pīti, taveva puna dassanā.	205	
PA_anya-e08_12n:2056_0	262. Udāharati “pīti”ccādi. Santa sappurisa mahāmuni tava sandassanā cakkhupathāpāthamattena	2056	
PA_anya-e08_12n:2056_1	madhurakathāsavanā yā pīti me mama samuppannā, ayaṃ pīti kālena īdisena sukhena sukhaṇane	2056	
PA_anya-e08_12n:2056_2	(?) taveva nāññassa kassaci, ko hi nāmoñño tavādisoti, puna dassanā bhaveyyāti.	2056	
PA_anya-e08_12n:2057_0	262. “Pīti”ccādi. He santa sappurisa tathāgata tava sandassanā mama nette āpāthagamanato	2057	
PA_anya-e08_12n:2057_1	yā pīti me samuppannā, ayaṃ pīti kālena īdisakkhaṇena tayā sadisassa aññassābhāvā	2057	
PA_anya-e08_12n:2057_2	taveva puna dassanā dassanato bhaveti. Ettha pītiyā’tisayahetubhūtaṃ atiiṭṭhārammaṇañca	2057	
PA_anya-e08_12n:2057_3	dassane atigedhañca pakāsanena atipītīti padatthaṃ atipiyaṃ pībhipadatthaṃ (ka.),	2057	
PA_anya-e08_12n:2057_4	pakāsitaṃ hoti. “Ayaṃ pīti bhave”ti pubbakāle uppannapītiyā punāsambhavato taṃsadisāyeva	2057	
PA_anya-e08_12n:2057_5	pīti gahitā yathā “soyeva vaṭṭako vaddhako, tāniyeva osadhānī”ti.	2057	
PA_anya-e08_12n:2059	Vaṇṇiteno’pamānena, vutyā’dhippetavatthuno;	205	
PA_anya-e08_12n:2060	Samāsavutti nāmā’yaṃ, atthasaṅkheparūpato.	206	
PA_anya-e08_12n:2061_0	263. Samāsavuttiṃvattumāha “vaṇṇiteni”ccādi. Vaṇṇitena pasaṃsitena upamānena adhippetassa	2061	
PA_anya-e08_12n:2061_1	manasi nihitassa vatthuno atthassa vutyā kathanena ayaṃ vuttalakkhaṇā samāsavutti	2061	
PA_anya-e08_12n:2061_2	nāma. Kasmā? Atthassa vattumicchitassa saṅkhepo saṅkhipitvā kathanaṃ rūpaṃ sabhāvo,	2061	
PA_anya-e08_12n:2061_3	tasmā tatoyamanvatthasaññā saṅkhepavutti samāsavuttīti katvā. Kasmā? Ayaṃ guṇībhūtā	2061	
PA_anya-e08_12n:2061_4	sakatthā atthantaraṃ vidadhāti, na tu sakatthapadhānā.	2061	
PA_anya-e08_12n:2062_0	263. Idāni samāsavuttiṃ niddisati “vaṇṇite”ccādinā. Vaṇṇitena pasaṃsitena upamānena	2062	
PA_anya-e08_12n:2062_1	upamānavatthunā karaṇabhūtena adhippetavatthuno icchitatthassa vutyā kathanena atthasaṅkheparūpato	2062	
PA_anya-e08_12n:2062_2	vattumicchitatthassa saṅgaharūpattā ayaṃ yathāvuttalakkhaṇā samāsavutti nāma hoti.	2062	
PA_anya-e08_12n:2062_3	Ettha vattumicchitatthaṃ saṅgahetvā manasi katvā tassa upamābhūtatthassa vaṇṇanāya	2062	
PA_anya-e08_12n:2062_4	manasi katassa pakāsanato ayaṃ samāsavutti nāma. Etissā padābhihito sakattho appadhāno,	2062	
PA_anya-e08_12n:2062_5	gammamānattho pana padhāno hoti. Adhippetañca taṃ vatthu ceti ca, samāsena saṅkhepena	2062	
PA_anya-e08_12n:2062_6	vutti kathanamiti ca, saṅkhepoyeva rūpaṃ sarūpanti ca, atthassa saṅkheparūpanti ca viggaho.	2062	
PA_anya-e08_12n:2064	Sā’yaṃ visesyamattena, bhinnā’bhinnavisesanā;	206	
PA_anya-e08_12n:2065	Attheva aparāpya’tthi, bhinnābhinnavisesanā.	206	
PA_anya-e08_12n:2066_0	264. Tassā pabhedaṃ dasseti “sāya”miccādinā. Sā ayaṃ samāsavutti yaṃkiñci vatthu	2066	
PA_anya-e08_12n:2066_1	sāmaññākārappatītaṃ “īdisamidaṃ nāññathā”ti kutoci byavacchijjate kenaci guṇādinā	2066	
PA_anya-e08_12n:2066_2	vavatthāpīyate, taṃ visesyaṃ, tameva mattaṃ visesanabhedabyavacchedato, tena. Bhinnā	2066	
PA_anya-e08_12n:2066_3	atulyā avayavadhammassa samudāye vattanato. Abhinnaṃ tulyākāraṃ visesanaṃ yassaṃ	2066	
PA_anya-e08_12n:2066_4	sā abhinnavisesanāpi attheva. Aparāpyatthi, na kevalaṃ sāyeva. Kīdisī? Bhinnañca	2066	
PA_anya-e08_12n:2066_5	abhinnañca visesanaṃ yassanti bhinnābhinnavisesanā. Visesyaṃ tu bhinnanti.	2066	
PA_anya-e08_12n:2067_0	264. Idāni tassā samāsavuttiyā bhedaṃ dasseti “sāya”miccādinā. Sā ayaṃ samāsavutti	2067	
PA_anya-e08_12n:2067_1	visesyamattena guṇādisadisadhammena karaṇabhūtena kenaci upamānavatthunā manasi kataṃ	2067	
PA_anya-e08_12n:2067_2	“idaṃ upameyyavatthu īdisa”nti sāmaññāvatthato visuṃ katavisesyena bhinnā visuṃ jātā,	2067	
PA_anya-e08_12n:2067_3	tattakena atulyā vā, abhinnavisesanā tulyavisesanayuttā attheva bhinnābhinnavisesanā	2067	
PA_anya-e08_12n:2067_4	atulyatulyavisesanayuttā bhinnavisesyayuttā aparāpi atthi. Evaṃ samāsavutti dvidhā	2067	
PA_anya-e08_12n:2067_5	hoti. Visesyameva mattamiti ca, avayavena sambhavabhedasabhāvassa samudāyepi pavattattā	2067	
PA_anya-e08_12n:2067_6	bhinnāti vuttā. Abhinnāni visesanāni yassamiti ca, bhinnāni ca abhinnāni ceti ca,	2067	
PA_anya-e08_12n:2067_7	tāni visesanāni yassamiti ca viggaho.	2067	
PA_anya-e08_12n:2068	Abhinnavisesana	206	
PA_anya-e08_12n:2070	Visuddhāmatasandāyī,	207	
PA_anya-e08_12n:2071	Pasattharatanālayo;	207	
PA_anya-e08_12n:2072	Gambhīro cā’ya’mambhodhi,	207	
PA_anya-e08_12n:2073	Puññenā’pādito puññenāsādito (sī.) mayā.	207	
PA_anya-e08_12n:2074_0	265. Ubhayamudāharati “visuddha”iccādinā. Ayamambhodhi sāgaro puññena cirānucitakusalamūlena	2074	
PA_anya-e08_12n:2074_1	hetunā mayā āpādito patto, kīdiso? Visuddhaṃ lokavohārato devāsurānaṃ mathane visenāsammissattā	2074	
PA_anya-e08_12n:2074_2	amataṃ pīyūsaṃ sandadātīti visuddhāmatasandāyī, ambhodhi. Visuddhaṃ dosalesenāpyasamphuṭṭhattā	2074	
PA_anya-e08_12n:2074_3	accantanimmalaṃ amataṃ maraṇābhāvena amatasaṅkhātaṃ nibbānadhātuṃ sandadāti upadesakabhāvenāti	2074	
PA_anya-e08_12n:2074_4	visuddhāmatasandāyī, saddhammo. Pasatthāni niravajjattā ratanāni muttāmaṇiādīni,	2074	
PA_anya-e08_12n:2074_5	tesaṃ ālayo pavattiṭṭhānaṃ, ambhodhi. Pasatthāni buddhādīhi anekadhā, vaṇṇitāni ratanāni	2074	
PA_anya-e08_12n:2074_6	sattatiṃsabodhipakkhiyadhammasaṅkhatāni, tesaṃ ālayo, saddhammo. Gambhīro ca agādhattā	2074	
PA_anya-e08_12n:2074_7	sāgaro saddhammo ca ayamāpāditoti pakataṃ. Ayaṃ visesyamattabhinnā abhinnavisesanā	2074	
PA_anya-e08_12n:2074_8	visesyassa ambhodhino vivacchitā saddhammā bhinnattā, visuddhāmatasandāyittādino	2074	
PA_anya-e08_12n:2074_9	ca visesanassa vuttena pakārenābhinnattāti.	2074	
PA_anya-e08_12n:2075_0	265. Idāni udāharati “visuddhā”iccādinā. Visuddhāmatasandāyī lokavohārato devāsurānaṃ	2075	
PA_anya-e08_12n:2075_1	samuddamathane visena amissattā visuddhabhūtapīyūsadāyako, upamābhūtasamuddavaṇṇanāya	2075	
PA_anya-e08_12n:2075_2	buddhiyaṃ vattamānassa saddhammassa pakāsanato visuddhāmatasandāyī kāmāmisādidosalavenāpi	2075	
PA_anya-e08_12n:2075_3	amissitattā atinimmalaṃ jarāmaraṇarahitaṃ nibbānaṃ upadesadānena veneyyānaṃ dāyako,	2075	
PA_anya-e08_12n:2075_4	pasattharatanālayo niddosattā pasatthānaṃ muttāmaṇiādīnaṃ ratanānaṃ pavattiṭṭhānabhūto	2075	
PA_anya-e08_12n:2075_5	samuddapakkhe, saddhammapakkhe pana pasattharatanālayo buddhādīhi pasatthānaṃ sattatiṃsabodhipakkhiyadhammasaṅkhataratanānaṃ	2075	
PA_anya-e08_12n:2075_6	pavattidesabhūto, gambhīro pakatiyāyeva agādho, ekattanayādicatubbidhanayehi gambhīro	2075	
PA_anya-e08_12n:2075_7	ayaṃ ambhodhi ca eso samuddo ca, cittena gahitasaddhammo ca puññena bhavantaropacitakusalakammena	2075	
PA_anya-e08_12n:2075_8	mayā āpādito pattoti visesyabhūtassa ambhodhino vattumicchitasaddhammato bhinnattā	2075	
PA_anya-e08_12n:2075_9	ca, “visuddhāmatasandāyī”ti iccādikānaṃ visesanānaṃ ubhayavisesyepi yathāvuttanayena	2075	
PA_anya-e08_12n:2075_10	abhinnattā ca ayaṃ samāsavutti visesyamattena bhinnā abhinnavisesanā hoti.	20751	
PA_anya-e08_12n:2076	Bhinnābhinnavisesana	207	
PA_anya-e08_12n:2078	Icchitatthapado sāro,	207	
PA_anya-e08_12n:2079	Phalapupphopasobhito;	207	
PA_anya-e08_12n:2080	Sacchāyo’ya’mapubbova,	208	
PA_anya-e08_12n:2081	Kapparukkho samuṭṭhito.	208	
PA_anya-e08_12n:2082_0	266. “Icchite”ccādi. Ayamapubbova vuttaguṇayogena acchariyarūpattā kapparukkho samuṭṭhito,	2082	
PA_anya-e08_12n:2082_1	kīdiso? Icchitaṃ lokiyaṃ yaṃ kiñci atthaṃ padadātīti icchitatthapado, kapparukkho.	2082	
PA_anya-e08_12n:2082_2	Icchitaṃ lokiyalokuttaraṃ yaṃ kiñci atthaṃ padadātīti icchitatthapado, jino. Sāro	2082	
PA_anya-e08_12n:2082_3	seṭṭho, kapparukkho jino ca. Phalāni pupphāni, tehi upasobhito, kapparukkho. Saha	2082	
PA_anya-e08_12n:2082_4	chāyāya candasūriyālokavilomarūpāya vattate sacchāyo, kapparukkho. Jino tu pubbe	2082	
PA_anya-e08_12n:2082_5	vuttāya kāyakantādirūpāya chāyāya yuttoti sacchāyoti. Ayaṃ visesyamattabhinnā bhinnābhinnavisesanā	2082	
PA_anya-e08_12n:2082_6	jinato visesyassa kapparukkhassa bhinnattā, phalapupphopasobhitatthassa kapparukkheyeva	2082	
PA_anya-e08_12n:2082_7	sambhavā, icchitatthapadatthassa sāratāya sacchāyatāya ubhayattheva bhāvato vuttavidhināti.	2082	
PA_anya-e08_12n:2083_0	266. “Icchitatthi”ccādi. Icchitatthapado sattehi icchitānaṃ lokiyaaviññāṇakavatthābharaṇādīnaṃ	2083	
PA_anya-e08_12n:2083_1	dāyako kapparukkhavaṇṇanāya citte patiṭṭhitassa jinapadatthassa kathetukāmatāya icchitatthapado	2083	
PA_anya-e08_12n:2083_2	sattehi patthitānaṃ lokiyalokuttarānaṃ sakalatthānaṃ anurūpavasena tesaṃ tesaṃ sattānaṃ	2083	
PA_anya-e08_12n:2083_3	dāyako, sāro rukkhesu īdisarukkhassābhāvato uttamo, sāro sadevakādisattalokesu tādisasattavisesābhāvato	2083	
PA_anya-e08_12n:2083_4	uttamo, phalapupphopasobhito kappaddumānurūpaphalehi pupphehi ca upasobhito, sacchāyo	2083	
PA_anya-e08_12n:2083_5	candasūriyālokehi āvaraṇīyarukkhacchāyāya samannāgato, sacchāyo nīlapītādichabbidharaṃsijālehi	2083	
PA_anya-e08_12n:2083_6	samannāgato, apubbo pubbe asañjāto ayaṃ kapparukkho eso paccakkho kappapādapo samuṭṭhito	2083	
PA_anya-e08_12n:2083_7	sattānaṃ puññānubhāvena loke pātubhūtoti. Vattumicchitatthajinapadatthato visesyassa	2083	
PA_anya-e08_12n:2083_8	kapparukkhassa bhinnattā ca, icchitatthadānasārabhāvasacchāyasaṅkhatānaṃ visesanānaṃ	2083	
PA_anya-e08_12n:2083_9	ubhayasādhāraṇattā ca, phalapupphopasobhitatāya rukkhasseva visesanattā ca ayaṃ samāsavutti	2083	
PA_anya-e08_12n:2083_10	visesyabhinnāva bhinnābhinnavisesanā hoti. Icchito ca so attho ceti ca, taṃ padadātīti	20831	
PA_anya-e08_12n:2083_11	ca, phalapupphehi upasobhitoti ca, saha chāyāya vattamānoti ca vākyaṃ.	20831	
PA_anya-e08_12n:2085	Sāgarattena saddhammo,	208	
PA_anya-e08_12n:2086	Rukkhatteno’dito jino;	208	
PA_anya-e08_12n:2087	Sabbe sādhāraṇā dhammā,	208	
PA_anya-e08_12n:2088	Pubbatrā’ññatra tu’ttayaṃ.	208	
PA_anya-e08_12n:2089_0	267. Tadubhayaṃ vivarati “sāgaratteni”ccādinā. Saddhammo sambuddhabhāsito sāgarattena	2089	
PA_anya-e08_12n:2089_1	sāgaraguṇasadisattā sāgararūpena uditoti sambandho, kittitoti attho. Jino rukkhattena	2089	
PA_anya-e08_12n:2089_2	yathāvuttanayena udito taṃ patto anupekkhitassa kakkhavuttiyā ambhodhiādisaddānaṃ.	2089	
PA_anya-e08_12n:2089_3	Pakaraṇādinā tu tathā patītyudayo, aññathā kathaṃ ambhodhiādisaddānaṃ dhammādisacchāyakattaṃ	2089	
PA_anya-e08_12n:2089_4	siyā. Bhedo tu ayaṃ pubbatra “visuddhāmatasandāyi”ccādike sabbe ye keci tatropāttā	2089	
PA_anya-e08_12n:2089_5	visuddhāmatasandāyittādayo sādhāraṇā tulyā dhammā visesanāni ubhayatrāpi sambhavā,	2089	
PA_anya-e08_12n:2089_6	aññatra tu anantaravutta “icchitatthapado”iccādo pana tayaṃ sādhāraṇaṃ dvayaṃ sādhāraṇañca	2089	
PA_anya-e08_12n:2089_7	(ka.), asādhāraṇañca visesanaṃ vuttanayeneti.	2089	
PA_anya-e08_12n:2090_0	267. Idāni tehi dvīhi samāsavuttehi vuttatthadvayaṃ pakāseti “sāgari”ccādinā. Sāgarattena	2090	
PA_anya-e08_12n:2090_1	sāgararūpena saddhammo sammāsambuddhena desitapariyattisaddhammo udito kathito, rukkhattena	2090	
PA_anya-e08_12n:2090_2	jino udito. Sāgarakapparukkhādisaddā attano abhidheyyabhūtasāgararukkhādike atthe	2090	
PA_anya-e08_12n:2090_3	mukhyabhāvena apavattitvā buddhiyaṃ pavattaatthassāpi sādhāraṇabhūtavisesanapariggahena	2090	
PA_anya-e08_12n:2090_4	gammamāne vattumicchitasaddhammajinapadattheyeva pakaraṇādito tādisaatthappatītiyāsambhavato	2090	
PA_anya-e08_12n:2090_5	mukhyabhāvena pavattantīti adhippāyo. Tathā hi yadi ete mukhyatthena na pavattanti,	2090	
PA_anya-e08_12n:2090_6	ambhodhikapparukkhasaddā saddhammajinapadatthe kathaṃ pakāsentīti tesu dvīsu udāharaṇesu	2090	
PA_anya-e08_12n:2090_7	pubbatra “visuddhāmatasandāyī”iccādipubbudāharaṇe sabbe dhammā “visuddhāmatasandāyī”ti	2090	
PA_anya-e08_12n:2090_8	sabbe visesanadhammā sādhāraṇā ambhodhisaddhammānaṃ samānā, aññatra tu “icchitatthapado”tiādike	2090	
PA_anya-e08_12n:2090_9	aññasmiṃ udāharaṇe pana tayaṃ “icchitatthapado, sāro, sacchāyo”ti visesanattayaṃ	2090	
PA_anya-e08_12n:2090_10	sādhāraṇaṃ. Phalapupphopasobhitabhāvo pana rukkhāveṇiko, “apubbo”iccādikaṃ visesanameva.	20901	
PA_anya-e08_12n:2090_11	Tathā hi iminā rukkhadhammabhūto koci viseso pakāsito na hotīti visesanattaṃ aññesuyeva vuttaṃ.	20901	
PA_anya-e08_12n:2092	Vatthuno’ññappakārena, ṭhitā vutti tadaññathā;	209	
PA_anya-e08_12n:2093	Parikappīyate yattha, sā hoti parikappanā.	209	
PA_anya-e08_12n:2094_0	268. Parikappanaṃ parikappeti “vatthuno”ccādinā. Vatthuno sajīvassa nijjīvassa vā	2094	
PA_anya-e08_12n:2094_1	vutti avatthā aññappakārena vattumicchitappakārāpekkhāya aññeneva rūpena ṭhitā, tasseva	2094	
PA_anya-e08_12n:2094_2	tato yathāvaṭṭhitappakārato aññathā aññena pakārena parikappīyate yattha vuttiyaṃ,	2094	
PA_anya-e08_12n:2094_3	sā parikappanā hoti, parikappīyate aññathā karīyate vatthuṭṭhiti etissanti katvā.	2094	
PA_anya-e08_12n:2095_0	268. Idāni parikappanaṃ dasseti “vatthuno”iccādinā. Vatthuno yassa kassaci saviññāṇakaaviññāṇakapadatthassa	2095	
PA_anya-e08_12n:2095_1	vutti pavatti aññappakārena kappanīyappakārato aññena vijjamānappakārena ṭhitā pavattamānā,	2095	
PA_anya-e08_12n:2095_2	tadaññathā tato vijjamānappakārato aññenāvijjamānappakārena yattha vuttiyaṃ parikappīyate,	2095	
PA_anya-e08_12n:2095_3	sā parikappanā nāma hoti. Parikappīyate aññathā karīyate vatthuṭṭhiti etissamiti viggaho.	2095	
PA_anya-e08_12n:2097	Upamābbhantarattena, kiriyādivasena ca;	209	
PA_anya-e08_12n:2098	Kameno’dāharissāmi, vividhā parikappanā.	209	
PA_anya-e08_12n:2099	269. Bhedaṃ tassā dasseti “upamā”iccādinā. Upamā abbhantare yassā, tassā bhāvo, tena ca, kiriyādivasena ca vividhā nānappakārā parikappanā idāni kamena udāharissāmi.	209	
PA_anya-e08_12n:2100_0	269. Idāni tassa bhedaṃ dasseti “upamābbhantare”ccādinā. Upamābbhantarattena upamāya	2100	
PA_anya-e08_12n:2100_1	abbhantare vijjamānattā ca kiriyādivasena ca vividhā parikappanā kamena udāharissāmi.	2100	
PA_anya-e08_12n:2100_2	Upamā abbhantare assā parikappanāyeti ca, tassā bhāvoti ca, aneke vidhā pakārā yāsamiti ca viggaho.	2100	
PA_anya-e08_12n:2101	Upamābbhantaraparikappanā	210	
PA_anya-e08_12n:2103	Icchābhaṅgāturā’sīnā,	210	
PA_anya-e08_12n:2104	Tā’tiniccala’maccharā;	210	
PA_anya-e08_12n:2105	Vasaṃ nentīva dhīraṃ taṃ,	210	
PA_anya-e08_12n:2106	Tadā yogābhiyogato.	210	
PA_anya-e08_12n:2107_0	270. Udāharati “icchā”iccādi. Icchābhaṅgena “buddhaṃ bhagavantaṃ vase vattessāmā”ti	2107	
PA_anya-e08_12n:2107_1	bodhimūle katābhilāsavināsena āturā dukkhitā atiniccalasabhāvappattā atiniccalaṃ	2107	
PA_anya-e08_12n:2107_2	nāsikagge nayane katānatāvasena accantamakriyamāsīnā nisinnā tā accharā yoginisaṅkāsā	2107	
PA_anya-e08_12n:2107_3	māraṅganāti yathāvaṭṭhitāya sacetanānaṃ māraṅganālakkhaṇānaṃ māraṅganāvalakkhaṇānaṃ	2107	
PA_anya-e08_12n:2107_4	(ka.) vatthūnaṃ vutti vuttā, sāyamaññathā parikappīyate. Dhīraṃ devaṅganānampi siṅgārabhāvopacaritavilāsātisayenāpi	2107	
PA_anya-e08_12n:2107_5	akampattā. Taṃ bhagavantaṃ. Yogo mantānuṭṭhānaṃ, tattha abhiyogato yuñjanena vasamattano	2107	
PA_anya-e08_12n:2107_6	āyattabhāvaṃ tadā nentīva vahanti maññeti. Ettha iva saddasutiyā upamāsandeho na	2107	
PA_anya-e08_12n:2107_7	kātabbo, savasānayanamakubbantiyo māraṅganā vasaṃ nentīvāti parikappīyante. Hoti ca–	2107	
PA_anya-e08_12n:2108	“Vasaṃ nentīva dhīra”nti, nayane no’pamānatā;	210	
PA_anya-e08_12n:2109	Na hi kattukriyāya’tthi, upamānopameyyatāti.	210	
PA_anya-e08_12n:2110_0	Kriyāparikappattepi ayamupamābbhantarā parikappanā, na kevalakriyāparikappanā māraṅganānamacalopavesanassa	2110	
PA_anya-e08_12n:2110_1	yogābhiyogena sāmyasandassanato, tathābhūtāya copavesanakriyāya dhīrassāpi tādisassa	2110	
PA_anya-e08_12n:2110_2	bhagavato avasānayanattanti parikappanatoti.	2110	
PA_anya-e08_12n:2111_0	270. Idāni udāharati “icchā”iccādinā. Icchābhaṅgāturā ajapālanigrodhamūle nisinnaṃ	2111	
PA_anya-e08_12n:2111_1	bhagavantaṃ “palobhessāmā”ti māraṅganā attanāyeva katāya icchāya anibbattiyā pīḷitā,	2111	
PA_anya-e08_12n:2111_2	atiniccalaṃ hutvā nāsikagge patitadiṭṭhehi samannāgatānaññavuttiyā kriyantaravirahato.	2111	
PA_anya-e08_12n:2111_3	Āsīnā jhāyamānā nisinnā tā accharā yoginisadisā taṇhāaratiragāsaṅkhātā māraṅganāyo	2111	
PA_anya-e08_12n:2111_4	dhīraṃ siṅgārādhippāyena katānekalīlāvilāsenāpi akampamānaṃ taṃ bhagavantaṃ yogābhiyogato	2111	
PA_anya-e08_12n:2111_5	mantajappanasaṅkhātayoge yuñjanena vasaṃ attano vasaṃ tadā attano parājitakāle nentīva	2111	
PA_anya-e08_12n:2111_6	pāpenti maññeti. Ettha pubbaddhena māraṅganāsaṅkhātasajīvapadatthānaṃ vijjamānappakāraṃ	2111	
PA_anya-e08_12n:2111_7	dassitaṃ. Puna aparaddhena tesameva avijjamānayogābhiyogena vasīkaraṇaṃ kappitaṃ.	2111	
PA_anya-e08_12n:2111_8	Māraṅganānaṃ niccalanisajjāya yoginīnaṃ mantajjhayanasadisattā māraṅganānaṃ yoginīnaṃ	2111	
PA_anya-e08_12n:2111_9	upamānopameyyattaṃ sāmatthiyā gamyateti esā upamābbhantaraparikappanā nāma. “Nenti	2111	
PA_anya-e08_12n:2111_10	ivā”ti payoge katepi kriyāparikappanaṃ na hoteva. Icchāya bhaṅgoti ca, tena āturāti	21111	
PA_anya-e08_12n:2111_11	ca, niggataṃ calaṃ calanaṃ asmā āsanasmāti ca, atisayena niccalanti ca, kriyāvisesanaṃ,	21111	
PA_anya-e08_12n:2111_12	yoge abhiyogoti ca vākyaṃ.	21111	
PA_anya-e08_12n:2112	“Nenti ivā”ti idha ivasaddasutiyā upamājotanatthaṃ ceti saṃsayo na kātabbo, sādhammasaṅkhātaguṇavisesassa sambandhe asati kriyāmattassa upamābhāvato. Vuttaṃ hi–	211	
PA_anya-e08_12n:2113	“Vasaṃ nentīva dhīra”nti, nayena no’pamānatā;	211	
PA_anya-e08_12n:2114	Na hi kattukriyāya’tthi, upamānopameyyatāti.	211	
PA_anya-e08_12n:2115_0	“Vasaṃ nentīva dhīra”nti ettha nayane gamyamāne pāpane upamānatā upamānabhāvo natthi,	2115	
PA_anya-e08_12n:2115_1	hi tatheva, kattukriyāya kattusambandhiyā kriyāya upamānopameyyatā upamānabhāvo upameyyabhāvo	2115	
PA_anya-e08_12n:2115_2	natthīti ayaṃ hetthattho.	2115	
PA_anya-e08_12n:2116	Kriyāparikappanā	211	
PA_anya-e08_12n:2118	Gajaṃ māro samāruḷho, yuddhāya’ccanta’munnataṃ;	211	
PA_anya-e08_12n:2119	Magga’manvesati nūna, jinabhīto palāyituṃ.	211	
PA_anya-e08_12n:2120_0	271. “Gaja”miccādi. Yuddhāya accantamatisayena unnatamuccaṃ gajaṃ hatthiṃ samāruḷho	2120	
PA_anya-e08_12n:2120_1	māro vasavattī taṃ jinātīti atthena jinato bhīto palāyituṃ kiñci nilīyanaṭṭhānaṃ	2120	
PA_anya-e08_12n:2120_2	maggaṃ pathaṃ anvesati nūna maññe. Iti kriyāparikappanā ārohanakriyāya maggamanvesanatthanti parikappitattā.	2120	
PA_anya-e08_12n:2121_0	271. “Gaja”miccādi. Yuddhāya yuddhatthaṃ accantaṃ atisayena unnataṃ diyaḍḍhasatayojanāyāmānurūpauccaguṇasamannāgataṃ	2121	
PA_anya-e08_12n:2121_1	gajaṃ girimekhalaṃ samāruḷho māro jinā bhīto palāyituṃ maggaṃ nibbhayaṃ pathaṃ anvesati	2121	
PA_anya-e08_12n:2121_2	nūna gavesati maññe. Yuddhatthaṃ kurumāno gajārohanaṃ maggānvesanatthamiti kavinā	2121	
PA_anya-e08_12n:2121_3	parikappitattā esā kriyāparikappanā nāma. Accantamiti asaṅkhya sasaṅkhyabhāvepi pakaraṇato	2121	
PA_anya-e08_12n:2121_4	ādhikke eva vattati.	2121	
PA_anya-e08_12n:2122	Guṇaparikappanā	212	
PA_anya-e08_12n:2124	Muninda pādadvande te, cārurājīvasundare;	212	
PA_anya-e08_12n:2125	Maññe pāpābhisammadda-jātasoṇena soṇimā.	212	
PA_anya-e08_12n:2126_0	272. Muninda te cāru ca taṃ rājīvaṃ padumañca tamiva sundaraṃ tasmiṃte pādadvande	2126	
PA_anya-e08_12n:2126_1	soṇimā lohitattaguṇo, iti yathāvaṭṭhitā acetanassa lohitattalakkhaṇassa vatthuno	2126	
PA_anya-e08_12n:2126_2	vutti vuttā, sāyamaññathā parikappīyate. Pāpānaṃ kilesārīnaṃ abhisammaddena atisayaṃ	2126	
PA_anya-e08_12n:2126_3	sampisanena jātaṃ soṇaṃ rudhiraṃ, tena jātoti maññe. Iti guṇaparikappanā pādadvandasannihitalohitattaguṇassa	2126	
PA_anya-e08_12n:2126_4	“pāpā…pe… soṇene”ti parikappitattā.	2126	
PA_anya-e08_12n:2127_0	272. “Muninde”ccādi. He muninda te tava cārurājīvasundare manuññapadumasundare pādadvande	2127	
PA_anya-e08_12n:2127_1	soṇimā rattavaṇṇaṃ pāpābhisammaddajātasoṇena maññe saparasantānagatapāpānaṃ sammaddanena	2127	
PA_anya-e08_12n:2127_2	jātena rudhirenāti maññe. Sabbaññuno pāde bhavantarasiddhapuññakammānubhāvena jātarattavaṇṇaṃ	2127	
PA_anya-e08_12n:2127_3	“pāpābhisammaddanenā”ti parikappitattā ayaṃ guṇaparikappanā nāma. Cāru ca taṃ rājīvañcāti	2127	
PA_anya-e08_12n:2127_4	ca, pāpānaṃ abhisammaddoti ca, tena jātañcāti ca, tañca taṃ soṇañcāti ca, soṇassa bhāvoti ca viggaho.	2127	
PA_anya-e08_12n:2129	Maññesaṅke dhuvaṃ nūna-miva’miccevamādihi;	212	
PA_anya-e08_12n:2130	Sā’yaṃ byañjīyate kvāpi, kvāpi vākyena gamyate.	213	
PA_anya-e08_12n:2131_0	273. Vohāratthaṃ parikappanāsūcake sadde dassento āha “maññe”iccādi. Iti evarūpo	2131	
PA_anya-e08_12n:2131_1	saddarāsi ādi yesaṃ “takkemi, parikappemi, cintayāmi, yathe”tyevamādīnaṃ, tehi sāyaṃ	2131	
PA_anya-e08_12n:2131_2	parikappanā kvāpi yathāvutte byañjīyate pakāsīyate, kvāpi katthaci pana vākyena gamyate	2131	
PA_anya-e08_12n:2131_3	maññeiccādīnamabhāvepīti.	2131	
PA_anya-e08_12n:2132_0	273. Vohārasukhatthaṃ parikappanāpakāsake sadde dasseti “maññe”ccādinā. Maññe, saṅke,	2132	
PA_anya-e08_12n:2132_1	dhuvaṃ, nūna, iva, evamādīhi saddehi sāyaṃ parikappanā kvāpi ettha viya katthaci	2132	
PA_anya-e08_12n:2132_2	byañjīyate pakāsīyate, kvāpi katthaci vākyena kriyākārakasambandhasahitapadasamudāyena	2132	
PA_anya-e08_12n:2132_3	gamyate ivādisaddayogābhāvepi kevalaṃ vākyasāmatthiyeneva ñāyate. “Maññe”ccādipadapañcakaṃdvandasamāsena	2132	
PA_anya-e08_12n:2132_4	niddiṭṭhaṃ. Iti evaṃ pakāro saddasamudāyo ādi yesaṃ “takkemi, parikappemi, cintayāmi,	2132	
PA_anya-e08_12n:2132_5	yathā”tiānīnanti viggaho.	2132	
PA_anya-e08_12n:2133	Gammaparikappanā	213	
PA_anya-e08_12n:2135	Dayāsañcārasarasā dayāsañjātasarasā (ka.), dehā nikkhantakantiyo;	213	
PA_anya-e08_12n:2136	Pīṇentā jina te sādhu-janaṃ sarasataṃ nayuṃ.	213	
PA_anya-e08_12n:2137_0	274. Udāharati “dayā”iccādi. Raso sineho, tena saha vattamāno saraso. Deho. Dayāya	2137	
PA_anya-e08_12n:2137_1	karuṇāya sañcāro dukkhitasattavisayā nirantarappavatti, tena saraso, tato. Jina te	2137	
PA_anya-e08_12n:2137_2	dehā sarīrato nikkhantakantiyo sādhujanaṃ pīṇentā tappentā tameva janaṃ sarasataṃ	2137	
PA_anya-e08_12n:2137_3	sapemataṃ nayuṃ pāpesuṃ, tādisaṃ tathāvidhadehanikkhantakantī naṃ sādhujanaṃ pīṇenti.	2137	
PA_anya-e08_12n:2137_4	Gammamānaparikappanāyaṃ yato kantiyo laddhasarasasarīrasaṃsaggā sayampi sarasā iva	2137	
PA_anya-e08_12n:2137_5	attānaṃ sevamānampi sādhujanaṃ sarasataṃ nentīti gamyate.	2137	
PA_anya-e08_12n:2138_0	274. Vākyagammaparikappanamudāharati “daye”ccādinā. He jina te dayāsañcārasarasā	2138	
PA_anya-e08_12n:2138_1	dukkhitasattavisayāya karuṇāya savisaye nirantarappavattiyā sañjātasnehato dehā sarīrato	2138	
PA_anya-e08_12n:2138_2	nikkhantakantiyo dasadisāsu niggatā nīlādichabbaṇṇaraṃsiyo sādhujanaṃ katapuññaṃ	2138	
PA_anya-e08_12n:2138_3	uttamajanaṃ pīṇentā sarasataṃsasnehabhāvaṃ pemasahitattaṃ nayuṃ tameva sādhujanaṃ	2138	
PA_anya-e08_12n:2138_4	pāpesuṃ. “Sarasataṃ nayu”nti ettha “sādhujana”nti sutasambandhena ñāyati. Karuṇāsinehasommadehasaṃsaggato	2138	
PA_anya-e08_12n:2138_5	kantiyo sayampi nissayaguṇato sommabhūtā attānaṃ visayaṃ katvā pavattajanepi muduṃ	2138	
PA_anya-e08_12n:2138_6	karontevāti ivādīnaṃ abhāvepi vākyagammaparikappanā. Ettha acetanānaṃ kantivatthūnaṃ	2138	
PA_anya-e08_12n:2138_7	janapasādasaṅkhātavatthuṭṭhiti “dayāsañcārasarasā ivā”ti evamādiaññappakārena parikappito.	2138	
PA_anya-e08_12n:2138_8	Dayāya sañcāro punappunaṃ pavattīti ca, saha rasena snehena vattamānoti ca, dayāsañcārena	2138	
PA_anya-e08_12n:2138_9	sarasoti ca, nikkhantā ca tā kantiyo ceti ca, sādhu ca so jano ceti ca, sarasassa bhāvoti ca vākyaṃ.	2138	
PA_anya-e08_12n:2140	Ārabhantassa yaṃ kiñci, kattuṃ puññavasā puna;	214	
PA_anya-e08_12n:2141	Sādhanantaralābho yo, taṃ vadanti samāhitaṃ.	214	
PA_anya-e08_12n:2142_0	275. Samāhitaṃ samāharati “ārabhantassi”ccādinā. Yaṃ kiñci kāriyaṃ kattuṃ sattubhaṅgādikaṃ	2142	
PA_anya-e08_12n:2142_1	ārabhantassa sajjībhūtassa yassa kassaci pumuno puññavasā kusalabalena kāraṇena kusalasāmatthiyena	2142	
PA_anya-e08_12n:2142_2	puna sādhyate sādhiyamaneneti sādhanaṃ, tato tameva vā antaramaññaṃ, tassa lābho,	2142	
PA_anya-e08_12n:2142_3	aññakāraṇalābhoti attho. Taṃ samāhitaṃ vadanti, samādhānaṃ samāhitaṃ.	2142	
PA_anya-e08_12n:2143_0	275. Idāni samāhitālaṅkāraṃ dasseti “ārabha”miccādinā. Yaṃ kiñci amittavijayādikaṃ	2143	
PA_anya-e08_12n:2143_1	kattuṃ ārabhantassa yassa puññavasā kusalabalena puna yo sādhanantaralābho tasseva	2143	
PA_anya-e08_12n:2143_2	kāriyasiddhiyā upakārakassa aññasādhanassa yo lābho atthi, taṃ kāraṇalābhaṃ samāhitaṃ	2143	
PA_anya-e08_12n:2143_3	vadanti tasseva kāriyassa samādhānattā patiṭṭhitattā samāhitaṃ iti kavino kathenti.	2143	
PA_anya-e08_12n:2143_4	Sādhyate sādhiyamaneneti ca, tañca taṃ antaramaññañceti ca, tassa lābhoti ca, samādhānamiti ca vākyaṃ.	2143	
PA_anya-e08_12n:2145	Mārāribhaṅgābhimukha-manaso tassa satthuno;	214	
PA_anya-e08_12n:2146	Mahāmahī mahārāvaṃ, ravī’ya’mupakārikā.	214	
PA_anya-e08_12n:2147_0	276. Udāharati “māra”iccādi. Mārārino mārasattuno bhaṅge abhibhave abhimukhaṃ na	2147	
PA_anya-e08_12n:2147_1	parammukhaṃ manaṃ yassa tassa satthuno upakārikā āraddhamārabhaṅgakriyānuggāhikā	2147	
PA_anya-e08_12n:2147_2	mahāmahī ayaṃ mahārāvaṃ mārāridussahaṃ mahānādaṃ ravī akāsi. Idha mārāribhañjanaṃ	2147	
PA_anya-e08_12n:2147_3	kāriyamāraddhaṃ, tassa puññavaseneva mahīrāvo aparaṃ sādhanaṃ samāpannanti lakkhaṇaṃ yojanīyaṃ.	2147	
PA_anya-e08_12n:2148_0	276. “Mārāri”ccādi. Mārāribhaṅgābhimukhamanaso mārasaṅkhātassa sattuno maddane abhimukhacittassa	2148	
PA_anya-e08_12n:2148_1	tassa satthuno upakārikā āraddhamāravijayassa upatthambhikā ayaṃ mahāmahī mahārāvaṃ	2148	
PA_anya-e08_12n:2148_2	mārassa hadayavatthuṃ maddanto maddantī (?) viya sahitumasakkuṇeyyaṃ mahānādaṃ ravī	2148	
PA_anya-e08_12n:2148_3	akāsi. Ettha mārabhaṅgajananaṃ satthūhi āraddhakāriyaṃ, tasseva siddhiyā hetubhūtaṃ	2148	
PA_anya-e08_12n:2148_4	aññakāraṇaṃ nāma mahīrāvo. Māro eva ari sattūti ca, tassa bhaṅgoti ca, tasmiṃ abhimukhaṃ	2148	
PA_anya-e08_12n:2148_5	manaṃ yasseti ca, mahantī ca sā mahī ceti ca viggaho.	2148	
PA_anya-e08_12n:2150	Avatvā’bhimataṃ tassa, siddhiyā dassana’ññathā;	215	
PA_anya-e08_12n:2151	Vadanti taṃ pariyāya-vuttīti sucibuddhayo.	215	
PA_anya-e08_12n:2152_0	277. Pariyāyavuttiṃ paṭipādeti “avatvā”iccādinā. Abhimataṃ kiñci atthaṃ dhanadānādilakkhaṇaṃ	2152	
PA_anya-e08_12n:2152_1	avatvā añjasā vācakabyāpārena anākhyāya tassābhimatassatthassa siddhiyā nipphādanatthaṃ	2152	
PA_anya-e08_12n:2152_2	aññathā aññena pakārena tannibbattianuguṇena yaṃ dassanaṃ vacanaṃ, taṃ sucibuddhayo	2152	
PA_anya-e08_12n:2152_3	pariyāyavuttīti vadanti. Pariyāyena vacanaṃ pariyāyavuttīti.	2152	
PA_anya-e08_12n:2153_0	277. Idāni pariyāyavuttiṃ dasseti “avatvā”iccādinā. Abhimataṃ iṭṭhaṃ dhanadānādisarūpaṃ	2153	
PA_anya-e08_12n:2153_1	dhanadhaññādiṃ (sīhaḷabyākhyāyaṃ) yaṃ kiñci atthaṃ avatvā ujumakathetvā tassa abhimatatthassa	2153	
PA_anya-e08_12n:2153_2	siddhiyā nipphattiyā aññathā vattumicchitatthassānurūpenāññappakārena dassanaṃ yaṃ	2153	
PA_anya-e08_12n:2153_3	kiñci dassanaṃ kathanamatthi, sucibuddhayo pariyāyavuttīti taṃ vadanti. Pariyāyena	2153	
PA_anya-e08_12n:2153_4	vutti kathanamiti ca, suci buddhi yesamiti ca vākyaṃ.	2153	
PA_anya-e08_12n:2155	Vivaṭaṅgaṇanikkhittaṃ, dhana’mārakkhavajjitaṃ;	215	
PA_anya-e08_12n:2156	Dhanakāma yathākāmaṃ, tuvaṃ gaccha yadi’cchasi.	215	
PA_anya-e08_12n:2157_0	278. Udāharati “vivaṭaṅgaṇe”ccādi. Dhanaṃ vivaṭe kenaci anāvaṭattā aṅgaṇe pakāsappadese	2157	
PA_anya-e08_12n:2157_1	nikkhittaṃ atha ca pana ārakkhavajjitaṃ. Dhanaṃ kāmetīti dhanakāmāti āmantanaṃ. Tuvaṃ	2157	
PA_anya-e08_12n:2157_2	yadi icchasi gantuṃ dhanaṃ vā, yathākāmaṃ gaccheti dhanāvaharaṇamicchitamañjasā avatvā	2157	
PA_anya-e08_12n:2157_3	taṃsiddhiyā byājena vadati. Pariyāyavutti.	2157	
PA_anya-e08_12n:2158_0	278. Udāharati “vivaṭa”miccādinā. Dhanaṃ muttāmaṇiādi vivaṭaṅgaṇanikkhittaṃ pākārādiparikkheparahitattā	2158	
PA_anya-e08_12n:2158_1	nirāvaraṇaṭṭhāne yena kenaci ṭhapitaṃ apica ārakkhavajjitaṃ. Bho dhanakāma tuvaṃ	2158	
PA_anya-e08_12n:2158_2	yadicchasi dhanaṃ gamanaṃ vā, yathākāmaṃ gacchāti cittenicchitadhanāvaharaṇavidhānaṃ	2158	
PA_anya-e08_12n:2158_3	“dhanamāharā”ti ujumavatvā evaṃ byājena vuttattā idaṃ pariyāyavutti nāma. Vivaṭañca	2158	
PA_anya-e08_12n:2158_4	taṃ aṅgaṇañceti ca, tasmiṃ nikkhittanti ca, ārakkhena vajjitamiti ca, dhanaṃ kāmetīti	2158	
PA_anya-e08_12n:2158_5	ca, kāmaṃ taṇhaṃ taṃsampayuttaṃ vā cittamanatikkammāti ca vākyaṃ.	2158	
PA_anya-e08_12n:2160	Thutiṃ karoti nindanto, viya taṃ byājavaṇṇanaṃ;	216	
PA_anya-e08_12n:2161	Dosābhāsā guṇā eva, yanti sannidhi’matrahi.	216	
PA_anya-e08_12n:2162_0	279. Byājavaṇṇanaṃ vaṇṇeti “thuti”miccādinā. Nindanto viya dosaṃ nidassento viya	2162	
PA_anya-e08_12n:2162_1	thutiṃ karoti vaṇṇaṃ bhāsati, taṃ byājathutilakkhaṇaṃ byājavaṇṇanaṃ nāma. Kathamettha	2162	
PA_anya-e08_12n:2162_2	guṇā patīyantīti āha “dosi”ccādi. Atra vuttivisese dosā viya ābhāsanti paṭibhanti.	2162	
PA_anya-e08_12n:2162_3	Tādisapadādinā dosābhāsā guṇā eva iddhimantatādayo na dosopi koci sannidhimavaṭṭhānaṃ	2162	
PA_anya-e08_12n:2162_4	yanti. Hīti avadhāraṇe atra byājavaṇṇanamevidaṃ, na nindakamiti.	2162	
PA_anya-e08_12n:2163_0	279. Idāni byājavaṇṇanaṃ dasseti “thuti”ccādinā. Nindanto viya dosaṃ dassento viya	2163	
PA_anya-e08_12n:2163_1	thutiṃ karoti vaṇṇanaṃ karoti, taṃ vaṇṇanākaraṇaṃ byājavaṇṇanaṃ nāma hoti. Nindāsabhāvena	2163	
PA_anya-e08_12n:2163_2	pavattathutittā nindā eveti ce? Atra asmiṃ vuttivisese dosābhāsā dosā viya paṭibhāsamānā	2163	
PA_anya-e08_12n:2163_3	guṇā eva tādisapadappayogena iddhimantatādayo guṇāva sannidhiṃ guṇasabhāvāvaṭṭhānaṃ	2163	
PA_anya-e08_12n:2163_4	yanti pāpuṇantīti. Byājena vaṇṇanamiti ca, dosā iva ābhāsanti paṭibhāsantīti ca vākyaṃ.	2163	
PA_anya-e08_12n:2165	Sañcāletu’malaṃ tvaṃ’si, bhusaṃ kuvalayā’khilaṃ;	216	
PA_anya-e08_12n:2166	Visesaṃ tāvatā nātha, guṇānaṃ te vadāma kiṃ.	216	
PA_anya-e08_12n:2167_0	280. Udāharati “sañcāletu”miccādinā. Nātha tvaṃ akhilaṃ kuvalayaṃ uppalaṃ pathavīvalayañceti	2167	
PA_anya-e08_12n:2167_1	siliṭṭhaṃ sañcāletuṃ bhamayitumito cito ca bhusamaccantaṃ alaṃ samatthopi tāvatā	2167	
PA_anya-e08_12n:2167_2	taṃmattena te guṇānaṃ visesaṃ atisayalakkhaṇaṃ kiṃ kena kāraṇena vadāma. Iha uppalacālanasāmatthiyavibhāvanavasena	2167	
PA_anya-e08_12n:2167_3	nindati, tāva nikhilabhūmaṇḍalasañcālāvikaraṇato paramāya thutiyā saṃyojitoyaṃ bhagavā	2167	
PA_anya-e08_12n:2167_4	mahānubhāvaṃ vicitavāti bhuvanamaṇḍalasikhāmaṇīti. Byājavaṇṇanamīdisamaccantaṃ ramaṇīyaṃ,	2167	
PA_anya-e08_12n:2167_5	tadidañca sabbathā silesamupajīvati.	2167	
PA_anya-e08_12n:2168_0	280. Idāni udāharati “sañcāletu”miccādinā. Nātha tvaṃ akhilaṃ kuvalayaṃ nissesaṃ	2168	
PA_anya-e08_12n:2168_1	nīluppalavanaṃ pathavīmaṇḍalaṃ vā sañcāletuṃ kampetuṃ bhusamatisayena alaṃ samattho,	2168	
PA_anya-e08_12n:2168_2	tāvatā te guṇānaṃ visesamatisayaṃ kiṃ vadāma kathaṃ bhaṇāmāti. Kuvalayasaddassa uppalavisesavācakattā	2168	
PA_anya-e08_12n:2168_3	paṭhamaṃ nindāva, tasseva saddassa pathavīmaṇḍalavācakattā “iddhimato tava idaṃ kiṃ	2168	
PA_anya-e08_12n:2168_4	visesa”nti uttamaguṇavaṇṇanā katā hoti. Īdisā byājavaṇṇanā pasatthā, sā ca sabbathā	2168	
PA_anya-e08_12n:2168_5	silesaṃ nissāya pavattatīti. Kuyā pathaviyā valayaṃ maṇḍalamiti samāso.	2168	
PA_anya-e08_12n:2170	Visesi’cchāyaṃ dabbassa, kriyājātiguṇassa ca;	217	
PA_anya-e08_12n:2171	Vekalladassanaṃ yatra, viseso nāma’yaṃ bhave.	217	
PA_anya-e08_12n:2172_0	281. Visesavuttiṃ vatteti “visesicchāya”miccādinā. Visese atisaye kismiñcipi kāriyavisese	2172	
PA_anya-e08_12n:2172_1	icchāyaṃ dabbādīnaṃ yatra vekallassa abhāvassa dassanaṃ vacanaṃ, ayaṃ viseso nāma	2172	
PA_anya-e08_12n:2172_2	visesavutti nāma bhave.	2172	
PA_anya-e08_12n:2173_0	281. Idāni visesālaṅkāraṃ dasseti “visesi”ccādinā. Visesicchāyaṃ atisaye kāriyavisese	2173	
PA_anya-e08_12n:2173_1	icchāyaṃ sati dabbassa ca kriyājātiguṇassa ca yatra yasmiṃ vuttivisese vekalladassanaṃ	2173	
PA_anya-e08_12n:2173_2	abhāvakathanamatthi, ayaṃ viseso nāma bhave visesavutti nāma siyāti. Vikalassa bhāvoti	2173	
PA_anya-e08_12n:2173_3	ca, tassa dassanamiti ca vākyaṃ.	2173	
PA_anya-e08_12n:2175	Na rathā na ca mātaṅgā, na hayā na padātayo;	217	
PA_anya-e08_12n:2176	Jito mārāri muninā, sambhārāvajjanena hi.	217	
PA_anya-e08_12n:2177	Dabbavisesavutti.	217	
PA_anya-e08_12n:2178	282. Udāharati “na rathā”iccādi. Subodhaṃ. Atra ca vijayopakaraṇacaturaṅgānīkalakkhaṇadabbābhāvena samatiṃsapāramitāsaṅkhatasambhārāvajjanasseva mārārivijayalakkhaṇo viseso vutto.	217	
PA_anya-e08_12n:2179_0	282. “Na rathā”iccādi. Rathā tayo antamaso saparivārānaṃ tiṇṇaṃ rathānaṃ anīkavohārato	2179	
PA_anya-e08_12n:2179_1	tādisā tayo rathā ca natthi. Mātaṅgā tayo vuttanayena anīkasaṅkhātā tayo mātaṅgā	2179	
PA_anya-e08_12n:2179_2	ca natthi. Na hayā tayo tādisā anīkasaṅkhātā tayo assā ca natthi. Padā na antamaso	2179	
PA_anya-e08_12n:2179_3	sāyudhānaṃ catunnaṃ purisānaṃ anīkavohārato tādisā cattāro purisā padā ca natthi.	2179	
PA_anya-e08_12n:2179_4	Tathāpi muninā sambhārāvajjanena hi samatiṃsapāramidhammānaṃ ābhogakaraṇeneva mārāri	2179	
PA_anya-e08_12n:2179_5	mārapaccattiko jito abhibhavito. Iha jayopakaraṇabhāvena ṭhitānaṃ rathānīkādīnaṃ	2179	
PA_anya-e08_12n:2179_6	dabbānaṃ vekallaṃ dassetvā sattuvijayasabhāvānaṃ sambhārānaṃ āvajjanavisesassa vuttattā	2179	
PA_anya-e08_12n:2179_7	esā dabbavisesavutti nāma. Ratho nāma catupurisaparivāro, tādisaṃ rathattayaṃ rathānīkaṃ	2179	
PA_anya-e08_12n:2179_8	nāma. Hatthī pana dvādasapurisaparivāro hoti, tādisaṃ hatthittayaṃ hatthānīkaṃ nāma.	2179	
PA_anya-e08_12n:2179_9	Asso tipurisaparivāro, tādisaṃ hayattayaṃ hayānīkaṃ nāma. Sāyudhā cattāro purisā	2179	
PA_anya-e08_12n:2179_10	padānīkaṃ nāma. Iha rathādīsu ṭhitā viya sīghaṃ pādabalena gantvā yujjhamānā purisā	21791	
PA_anya-e08_12n:2179_11	pādopacārena “pādā”ti vuttā. Rathādīnaṃ pamāṇaṃ tayoti anīkaṭṭhāne dassetvā purisapamāṇassāvuttepi	21791	
PA_anya-e08_12n:2179_12	antamaso cattāro purisā anīkaṃ nāma hontīti pakaraṇato cattāroti ñāyati. No ce? Sāvudhapurisavācakassa	21791	
PA_anya-e08_12n:2179_13	padātisaddassa “padātayo”ti bahuvacanena rūpasambhavato “rathā na, mātaṅgā na, hayā	21791	
PA_anya-e08_12n:2179_14	na, padātayo na” iti sambandho. Dabbavisesavutti dabbena dabbapaṭisedhanato visesakathanaṃ	21791	
PA_anya-e08_12n:2179_15	visesassa vuttīti ca, dabbena dabbapaṭisedhena visesavuttīti ca vākyaṃ. Kriyāvisesavutyādittayampi evameva daṭṭhabbaṃ.	21791	
PA_anya-e08_12n:2181	Na baddhā bhūkuṭineva, phurito dasanacchado;	218	
PA_anya-e08_12n:2182	Mārāribhaṅgañcā’kāsi, munivīro varo sayaṃ.	218	
PA_anya-e08_12n:2183	Kriyāvisesavutti.	218	
PA_anya-e08_12n:2184_0	283. “Na baddhā”iccādi. Bhūkuṭi bhamubhaṅgo kopajanito na baddhā na racitā, dasanacchado	2184	
PA_anya-e08_12n:2184_1	cādharo neva phurito neva kampito kopena. Tathāpi ca varo uttamo munivīro sayaṃ mārārino	2184	
PA_anya-e08_12n:2184_2	bhaṅgaṃ parājayaṃ akāsīti. Bhūkuṭibandhanādikriyāvigamena nibbikāravijayalakkhaṇo viseso dassito.	2184	
PA_anya-e08_12n:2185_0	283. “Na baddhā”iccādi. Bhūkuṭi kopavikārabhūto bhamubhaṅgopi na baddhā na katā,	2185	
PA_anya-e08_12n:2185_1	dasanacchado dantāvaraṇo neva phurito na kampāpito. Tathāpi varo uttamo munivīro	2185	
PA_anya-e08_12n:2185_2	muniguṇavīraguṇayutto tathāgato sayaṃ mārāribhaṅgañca akāsīti. Ettha bhamubhaṅgaracanādikaṃ	2185	
PA_anya-e08_12n:2185_3	kriyaṃ akatvā nibbikārassa mārabhaṅgasabhāvavisesassa nibbikāramārabhaṅgassa (ka.)	2185	
PA_anya-e08_12n:2185_4	vuttattā esā kriyāvisesavutti nāma. Bhūnaṃ kuṭi vaṅkatāti ca, māro eva arīti ca,	2185	
PA_anya-e08_12n:2185_5	tesaṃ bhaṅgoti ca vākyaṃ.	2185	
PA_anya-e08_12n:2187	Na disāsu byattā tatā (sī.) raṃsi,	218	
PA_anya-e08_12n:2188	Nā’loko lokapatthaṭo;	218	
PA_anya-e08_12n:2189	Tathāpya’ndhatamaharaṃ,	218	
PA_anya-e08_12n:2190	Paraṃ sādhusubhāsitaṃ.	219	
PA_anya-e08_12n:2191	Jātivisesavutti.	219	
PA_anya-e08_12n:2192_0	284. “Ni”ccādi. Disāsu dasasu byattā patthaṭā raṃsi na bhavati. Loke sakalasmiṃ patthaṭo	2192	
PA_anya-e08_12n:2192_1	vitthato ālokona bhavati. Tathāpīti visesanicchāyaṃ, tajjātikattābhāvepi sādhūnaṃ	2192	
PA_anya-e08_12n:2192_2	subhāsitaṃ saddhammasaṅkhātaṃ paramaccantameva andhatamaṃ iṭṭhāniṭṭhāvekallato paññācakkhussa	2192	
PA_anya-e08_12n:2192_3	andhakāraṃ mohandhakāraṃ haratīti andhatamaharanti. Raṃsiyā andhakārāpahārasamatthāya	2192	
PA_anya-e08_12n:2192_4	nivattiyā viseso subhāsitassa dassito.	2192	
PA_anya-e08_12n:2193_0	284. “Na disāsu”iccādi. Disāsu byattā patthaṭā raṃsipi natthi, lokapatthaṭo ālokopi	2193	
PA_anya-e08_12n:2193_1	natthi. Tathāpi sādhusubhāsitaṃ saddhammo paramaccantaṃ andhatamaharaṃ atthānatthatīraṇakkhamassa	2193	
PA_anya-e08_12n:2193_2	paññācakkhussa andhakārakamohatamaṃ haraṃ hotīti. Idha andhakāraviddhaṃsane samatthaṃ	2193	
PA_anya-e08_12n:2193_3	raṃsijātyādikaṃ paṭisedhetvā subhāsitassa andhakārāpaharaṇasaṅkhātassa visesassa	2193	
PA_anya-e08_12n:2193_4	vuttattā ayaṃ jātivisesavutti nāma. Loke patthaṭoti ca, andhetīti andho moho, tamasadisattā	2193	
PA_anya-e08_12n:2193_5	andhoyeva tamoti ca, taṃ haratīti ca, sādhūnaṃ subhāsitamiti ca vākyaṃ.	2193	
PA_anya-e08_12n:2195	Na kharaṃ na hi vā thaddhaṃ, muninda vacanaṃ tava;	219	
PA_anya-e08_12n:2196	Tathāpi gāḷhaṃ khanati, nimmūlaṃ janatāmadaṃ.	219	
PA_anya-e08_12n:2197	Guṇavisesavutti.	219	
PA_anya-e08_12n:2198_0	285. “Na khara”miccādi. Muninda tava vacanaṃ na kharaṃ na lūkhaṃ, na thaddhaṃ vā	2198	
PA_anya-e08_12n:2198_1	kaṭhinañca na hi. Tathāpi tādisakharattādiguṇābhāvepi janatāya janasamūhassa madaṃ	2198	
PA_anya-e08_12n:2198_2	gāḷhaṃ daḷhaṃ taṇhaṃ (ka.) katvā nimmūlaṃ khanatīti. Ayosaṅkumhi pasiddhakharattādiguṇanisedhena	2198	
PA_anya-e08_12n:2198_3	munindavacanassa viseso āvikato.	2198	
PA_anya-e08_12n:2199_0	285. “Na khara”miccādi. He muninda tava vacanaṃ kharaṃ kakkasaṃ na hoti, thaddhaṃ	2199	
PA_anya-e08_12n:2199_1	vā na hoti. Tathāpi janatāmadaṃ janasamūhassa jātyādiṃ nissāya pavattaṃ gabbaṃ gāḷhaṃ	2199	
PA_anya-e08_12n:2199_2	daḷhaṃ katvā nimmūlaṃ mūlamasesetvā khanatīti. Khaṇanakkhamaayosaṅkuādīsu labbhamānaṃ	2199	
PA_anya-e08_12n:2199_3	kharattādiguṇaṃ paṭisedhetvā buddhavacanassa madakhaṇanasabhāvasaṅkhātassa visesassa	2199	
PA_anya-e08_12n:2199_4	vuttattā ayaṃ guṇavisesavutti nāma hoti. Natthi mūlamassa khaṇanassāti ca, janānaṃ	2199	
PA_anya-e08_12n:2199_5	samūhoti ca, tāya madoti ca viggaho. “Gāḷhaṃ nimmūla”nti khaṇanakriyāya visesanattā	2199	
PA_anya-e08_12n:2199_6	gāḷhaṃ nimmūlaṃ khaṇanaṃ karotīti yojanā.	2199	
PA_anya-e08_12n:2201	Dassīyate’tidittaṃ …tirittaṃ (ka.) tu,	220	
PA_anya-e08_12n:2202	Sūravīrattanaṃ yahiṃ;	220	
PA_anya-e08_12n:2203	Vadanti viññū vacanaṃ,	220	
PA_anya-e08_12n:2204	Ruḷhāhaṅkāramīdisaṃ.	220	
PA_anya-e08_12n:2205	286. Ruḷhāhaṅkāraṃ vadanti.	220	
PA_anya-e08_12n:2206_0	286. Idāni ruḷhāhaṅkāraṃ dasseti “dassīyate” iccādinā. Sūravīrattanaṃ sūrabhāvavīrabhāvaṃ	2206	
PA_anya-e08_12n:2206_1	atidittaṃ tu atisayena pana dittaṃ yahiṃ vākye dassīyate, īdisaṃ vacanaṃ viññū kavayo	2206	
PA_anya-e08_12n:2206_2	ruḷhāhaṅkāramiti vadantīti. Sūro ca vīro cāti ca, tesaṃ bhāvoti ca, ruḷho uggato	2206	
PA_anya-e08_12n:2206_3	ahaṅkāro ettha vuttiviseseti ca vākyaṃ.	2206	
PA_anya-e08_12n:2208	Dame nandopanandassa,	220	
PA_anya-e08_12n:2209	Kiṃ me byāpāradassanā;	220	
PA_anya-e08_12n:2210	Puttā me pādasambhattā,	221	
PA_anya-e08_12n:2211	Sajjā santeva tādise.	221	
PA_anya-e08_12n:2212_0	287. Udāharati “dame”iccādinā. Nandopanandassa nāgarājassa appameyyamahānubhāvassa	2212	
PA_anya-e08_12n:2212_1	dame damane me mama niravadhisarantippameyyappabhāvānucaritakittinopi parassa byāpāradassanā	2212	
PA_anya-e08_12n:2212_2	payogapaṭipādanena kiṃ payojanaṃ, na kimpi, yato me pādasambhattā pādāvanatā tādise	2212	
PA_anya-e08_12n:2212_3	kammani sajjā baddhakacchā santeva vijjanteva, tatoti yojanīyaṃ.	2212	
PA_anya-e08_12n:2213_0	287. “Dame”ccādi. Nandopanandassa nāgarañño dame damakaraṇe byāpāradassanā bhuvanattaye	2213	
PA_anya-e08_12n:2213_1	pavattamānaānubhāvena ca sampavattitakittisamūhena ca samannāgatassa mayhaṃ tādisapayogadassanena	2213	
PA_anya-e08_12n:2213_2	kiṃ payojanaṃ. Yasmā me pādasambhattā mayhaṃ caraṇāvanatā tādise kicce sajjā sannaddhā	2213	
PA_anya-e08_12n:2213_3	puttā bahavo santi eva, tasmāti. Cetovasitāya sūravīrabhāvo iha atiditto dassito	2213	
PA_anya-e08_12n:2213_4	hoti. Byāpārassa dassanamiti ca, pādesu sambhattāti ca vākyaṃ.	2213	
PA_anya-e08_12n:2215	Sileso vacanā’nekā-	221	
PA_anya-e08_12n:2216	Bhidheyye’kapadāyutaṃ;	221	
PA_anya-e08_12n:2217	Abhinnapadavākyādi-	221	
PA_anya-e08_12n:2218	Vasā tedhā’ya’mīrito.	221	
PA_anya-e08_12n:2219_0	288. Silesaṃ niddisati “sileso”iccādinā. Anekaṃ bhinnamabhidheyyattho yassātyanekābhidheyyaṃ.	2219	
PA_anya-e08_12n:2219_1	Ekena samānena padena sarūpena āyutamanvitaṃ yaṃ vacanaṃ vuttīti anuvaditvā so silesoti	2219	
PA_anya-e08_12n:2219_2	vidhīyate, yena kenaci rūpena upamānopameyyalakkhaṇatthānaṃ silesanato. Ayañcevaṃlakkhaṇo	2219	
PA_anya-e08_12n:2219_3	sileso tedhā īrito. Kathaṃ? Abhinnapadavākyādivasā abhinnamekaṃ padaṃ syādyantatyādyantarūpaṃ	2219	
PA_anya-e08_12n:2219_4	yatra, tameva vākyaṃ vākyalakkhaṇopetattā. Taṃ ādi yesaṃ, tesaṃ vasāti attho.	2219	
PA_anya-e08_12n:2220_0	288. Idāni silesālaṅkāraṃ dasseti “sileso”ccādinā. Anekābhidheyyaṃ ekapadāyutaṃ ubhayattha	2220	
PA_anya-e08_12n:2220_1	sādhāraṇattā tulyena saddarūpena yuttaṃ yaṃ vacanaṃ atthi, so sileso nāma. So pana	2220	
PA_anya-e08_12n:2220_2	yena kenaci sādhammarūpena upamānopameyyabhūtānamatthānaṃ siliṭṭhattā aññamaññaṃ	2220	
PA_anya-e08_12n:2220_3	phusitvā ṭhitattā sileso nāma. Ayaṃ vuttalakkhaṇo sileso abhinnapadavākyādivasā akatavikārānaṃ	2220	
PA_anya-e08_12n:2220_4	syādyantatyādyantapadasamannāgatānaṃ vākyalakkhaṇopetavākyānaṃ pabhedena tedhā īritoti.	2220	
PA_anya-e08_12n:2220_5	Anekamabhidheyyaṃ yasseti ca, ekañca taṃ padañceti ca, tena āyutanti ca, abhinnāni	2220	
PA_anya-e08_12n:2220_6	padāni yasminti ca, tañca taṃ vākyañcāti ca, taṃ ādi yesaṃ abhinnapadavākyānanti	2220	
PA_anya-e08_12n:2220_7	ca, tesaṃ vaso bhedoti ca vākyaṃ.	2220	
PA_anya-e08_12n:2222	Andhantamaharo hārī, samāruḷho mahodayaṃ;	222	
PA_anya-e08_12n:2223	Rājate raṃsimālī’yaṃ, bhagavā bodhayaṃ jane.	222	
PA_anya-e08_12n:2224	Abhinnapadavākyasileso.	222	
PA_anya-e08_12n:2225_0	289. Udāharati “andhantami”ccādi. Ayaṃ bhagavā sūriyo mahāmuni ca. Tattha sūriyo	2225	
PA_anya-e08_12n:2225_1	tāva andhantamaharo pakatiyandhakāropahārī, mahāmuni tu andhakāramohatamāpahārī.	2225	
PA_anya-e08_12n:2225_2	Hārī manuñño sūriyo mahāmuni ca, sūriyo mahodayaṃ mahantaṃ udayaṃ pabbataṃ samāruḷho,	2225	
PA_anya-e08_12n:2225_3	mahāmuni tu mahodayaṃ mahantamabbhudayaṃ sammāsambodhisamadhigamarūpaṃ samāruḷho	2225	
PA_anya-e08_12n:2225_4	patto. Raṃsīnaṃ mālā, sā assa atthīti raṃsimālī, sūriyo mahāmuni ca. Jane bodhayaṃ	2225	
PA_anya-e08_12n:2225_5	niddāpagamanena kilesaniddāpagamanena vā pabodhayanto rājate dibbatīti. Abhinnapadavākyasileso	2225	
PA_anya-e08_12n:2225_6	bhaṅgena vinā yathāvaṭṭhānamubhayattha padayojanato.	2225	
PA_anya-e08_12n:2226_0	289. Idāni udāharati “andha”miccādinā. Mahodayaṃ mahantaṃ udayaṃ pabbataṃ, sabbaññupadavisaṅkhātamahābhivuddhiṃ	2226	
PA_anya-e08_12n:2226_1	vā samāruḷho āruḷho, sampatto vā, andhantamaharo cakkavāḷagabbhe patthaṭapakatighanandhakārassa,	2226	
PA_anya-e08_12n:2226_2	ñāṇalocanassa andhakaraṇato andhakāroti vuttamohassa vā viddhaṃsako, hārī teneva	2226	
PA_anya-e08_12n:2226_3	manuñño raṃsimālī attano raṃsimālāya samannāgato jane pakatiniddāya kilesaniddāya	2226	
PA_anya-e08_12n:2226_4	vā samannāgate satte bodhayaṃ bodhayanto ayaṃ bhagavā divākaro, chahi bhagadhammehi	2226	
PA_anya-e08_12n:2226_5	samannāgato buddho vā rājate dibbatīti. Dvīsu pakkhesu padānaṃ samānabhāvena ṭhitattā	2226	
PA_anya-e08_12n:2226_6	ayaṃ abhinnapadavākyasileso. Andho ca so tamo ceti ca, taṃ haratīti ca, mahanto ca	2226	
PA_anya-e08_12n:2226_7	so udayo pabbato cāti ca, mahanto ca so udayo abbhudayo abhivuddhi cāti ca, raṃsīnaṃ	2226	
PA_anya-e08_12n:2226_8	mālāti ca, sā assa atthīti ca, bhago sirī assa sūriyassa atthīti ca, bhago sirīkāmapayatanādippakāro	2226	
PA_anya-e08_12n:2226_9	assa satthuno atthīti ca viggaho. Abhinnapadavākyasaṅkhāto sileso. Aparopi attho	2226	
PA_anya-e08_12n:2226_10	ettha silissatīti sileso. “Bhinnapadavākyasileso”tiādikampi iminā nayena ñātabbaṃ.	22261	
PA_anya-e08_12n:2228	Sāradāmalakābhāso, samānītaparikkhayo;	222	
PA_anya-e08_12n:2229	Kumudākarasambodho, pīṇeti janataṃ sudhī.	222	
PA_anya-e08_12n:2230	Bhinnapadavākyasileso.	223	
PA_anya-e08_12n:2231_0	290. “Sārade”ccādi. Sudhā assa atthīti sudhī, cando. Sobhanā sabbaññutaññāṇarūpaṃ	2231	
PA_anya-e08_12n:2231_1	buddhi assa atthīti sudhī, sammāsambuddho. Sārado saradakāle sambhūto amalako nimmalo	2231	
PA_anya-e08_12n:2231_2	ābhā sobhā yassa so, cando. Paresaṃ nibbānasāraṃ dadātīti sārado, amalako ābhāso,	2231	
PA_anya-e08_12n:2231_3	amalakassa hatthāmalakasseva vā ābhāso asesañeyyāvabodho yassa so, sammāsambuddho.	2231	
PA_anya-e08_12n:2231_4	Saṃ sammā kamenānīyamānattā ānīto parikkhayo kaṇhapakkho yena so, cando. Samaṃ vūpasamaṃ	2231	
PA_anya-e08_12n:2231_5	ānīto parikkhayo hāni kilesasattukato adhigatakkhayattā yenaso, sammāsambuddho. Kumudākarassa	2231	
PA_anya-e08_12n:2231_6	kumudassa raṃsiyā sambodhi vikāso yassa raṃsiyo sambodhi vikāsa’ssa (ka.) so, cando.	2231	
PA_anya-e08_12n:2231_7	Kuyā pathaviyā mudaṃ pītiṃ karotīti kumudākaro, sambodho catusaccāvabodho yassa so,	2231	
PA_anya-e08_12n:2231_8	sammāsambuddho, janataṃ janasamūhaṃ pīṇetīti. Ayaṃ bhinnapadavākyasileso vuttena	2231	
PA_anya-e08_12n:2231_9	vidhinā padānaṃ bhinnattā.	2231	
PA_anya-e08_12n:2232_0	290. “Sāra”iccādi. Sārado saradakāle sambhūto, veneyyānaṃ nibbānasāradāyako vā, amalakābhāso	2232	
PA_anya-e08_12n:2232_1	nimmalasobho, nimmalaketumālāsamannāgatattā tādisamatthakasobho vā, atha vā sāradāmalakābhāso	2232	
PA_anya-e08_12n:2232_2	saradakāle sañjātanimmalasobho, veneyyānaṃ nibbānasāradāyakanimmalasobho vā, atha	2232	
PA_anya-e08_12n:2232_3	vā sāradaāmalakaābhāso nibbānasāradāyakahatthāmalakasadisañeyyāvabodho. Samānītaparikkhayo	2232	
PA_anya-e08_12n:2232_4	kaṇhapakkhe suṭṭhu kamena ānīto parikkhayo paripuṇṇo vā cando, samasaṅkhatasantiṃ	2232	
PA_anya-e08_12n:2232_5	ānītakilesaparihānisaṅkhātaparikkhayo vā. Kumudākarasambodho kumudavikāsanena samannāgato,	2232	
PA_anya-e08_12n:2232_6	kusaṅkhātapathavīnissitānaṃ janānaṃ pītijananacatusaccāvabodhena samannāgato vā.	2232	
PA_anya-e08_12n:2232_7	Sudhī sudhāsaṅkhātaamatavantatāya tannāmako cando, sundarapaññavantatāya tannāmako	2232	
PA_anya-e08_12n:2232_8	sammāsambuddho vā. Janataṃ janasamūhaṃ pīṇetīti. Ubhayapakkhesu padaṃ bhinditvā atthassa	2232	
PA_anya-e08_12n:2232_9	yojanato ayaṃ bhinnapadavākyasileso. Sarade bhavo sārado, cando. Sāraṃ dadātīti sārado,	2232	
PA_anya-e08_12n:2232_10	bhagavā. “Sārado”ti idaṃ “ābhāso”ti padassa visesanaṃ hoti. Amalakonimmalo ābhāso	22321	
PA_anya-e08_12n:2232_11	assa candassāti ca, kamhi matthake ābhāsoti ca, amalo kābhāso assa satthunoti ca,	22321	
PA_anya-e08_12n:2232_12	sārado amalako ābhāso yassa candassa bhagavato vāti ca, sārado āmalakassa viya ābhāso	22321	
PA_anya-e08_12n:2232_13	ñeyyāvabodho assa bhagavatoti ca, saṃ sammā ānīto parikkhayo kalāhāni aneneti ca,	22321	
PA_anya-e08_12n:2232_14	samaṃ vūpasamaṃ ānīto parikkhayo hāni kilesasattuto yeneti ca, kumudānaṃ ākaroti	22321	
PA_anya-e08_12n:2232_15	ca, tesaṃ sambodho vikāso yasseti ca, mudaṃ pītiṃ karotīti mudākaro. Kuyā pathaviyā	22321	
PA_anya-e08_12n:2232_16	mudākaroti ca, so sambodho catusaccāvabodho yasseti ca, sudhā amataṃ assa candassa	22321	
PA_anya-e08_12n:2232_17	atthīti ca, su sobhanā dhī buddhi assa sambuddhassāti ca viggaho.	22321	
PA_anya-e08_12n:2234	Samāhitattavinayo, ahīnamadamaddano;	223	
PA_anya-e08_12n:2235	Sugato visadaṃ pātu, pāṇinaṃ so vināyako.	223	
PA_anya-e08_12n:2236	Bhinnābhinnapadavākyasileso.	223	
PA_anya-e08_12n:2237_0	291. “Samāhite”ccādi. Saṃ sammā āhito patiṭṭhāpito attassa vinayo vinayanaṃ sabbattha	2237	
PA_anya-e08_12n:2237_1	savisaye appaṭihatacāravasena yassa so, garuḷo. Vinayanaṃ pavivittakāyacittappavattivasena	2237	
PA_anya-e08_12n:2237_2	damanaṃ yassa so, sammāsambuddho. Iti abhinnapadaṃ. Ahīnaṃ sappānaṃ inā nāyakā, tesaṃ	2237	
PA_anya-e08_12n:2237_3	madaṃ maddatīti ahīnamadamaddano, garuḷo. Ahīnānamuttamapurisānampi mahābrahmādīnaṃ	2237	
PA_anya-e08_12n:2237_4	madaṃ maddatīti ahīnamadamaddano, sammāsambuddho. Sundaraṃ gataṃ gamanaṃ samuddaṃ	2237	
PA_anya-e08_12n:2237_5	bhinditvā jalasaṅgamato paṭhamamevauggamanasāmatthiyayogato yassa so, garuḷo. Sundaraṃ	2237	
PA_anya-e08_12n:2237_6	gamanamassa nāgavikkantacārattā sugato, sammāsambuddho. Abhinnapadaṃ. So vīnaṃ pakkhīnaṃ	2237	
PA_anya-e08_12n:2237_7	nāyako, garuḷo. Visaṃ dadātīti visadaṃ pāṇinaṃ nāgalokaṃ pātu ahiṃsanavasena pālayatu,	2237	
PA_anya-e08_12n:2237_8	so vineti veneyyeti vināyako, sammāsambuddho. Pāṇinaṃ sakalasattalokaṃ visadaṃ asallīnaṃ	2237	
PA_anya-e08_12n:2237_9	pātu. Bhinnābhinnapadavākyasilesoyaṃ vuttanayena padānaṃ pana (ka.) ubhayamissattā.	2237	
PA_anya-e08_12n:2238_0	291. “Samāhite”ccādi. Samāhitattavinayo sammā āhitāya ṭhapitāya sarīrassa savisaye	2238	
PA_anya-e08_12n:2238_1	gatiyā samannāgato, sammā āhitena ṭhapitena cittadamanena samannāgato vā, ahīnamadamaddano	2238	
PA_anya-e08_12n:2238_2	nāgarājūnaṃ madamaddano, ahīnānaṃ uttamānaṃ bakabrahmādīnampi madamaddano vā, sugato	2238	
PA_anya-e08_12n:2238_3	pakkhavātavegena samuddajalaṃ dvidhā katvā tasmiṃ jale anekībhūteyeva nāgabhavanaṃ	2238	
PA_anya-e08_12n:2238_4	gantvā nāge gahetvā gamane samatthattā sundaragamano, samantabhaddakaanekappakāragamano	2238	
PA_anya-e08_12n:2238_5	vā, vināyako pakkhīnaṃ nāyako so garuḷarājā visadaṃ ghoravisattā visadāyakaṃ pāṇinaṃ	2238	
PA_anya-e08_12n:2238_6	nāgalokaṃ pātu ahiṃsanavasena pāletu. No ce, vināyako veneyye vinento so sammāsambuddho	2238	
PA_anya-e08_12n:2238_7	pāṇinaṃ sakalasattalokaṃ visadaṃ visāradaṃ katvā pātu ahitāpanayanahitopanayanena	2238	
PA_anya-e08_12n:2238_8	rakkhatūti. Ubhayapakkhesu “ahīnamadamaddano”iccādikehi bhinnehi ca “samāhitattavinayo”iccādikehi	2238	
PA_anya-e08_12n:2238_9	abhinnehi ca padehi samannāgatattā ayaṃ bhinnābhinnapadavākyasileso. Attassa vinayoti	2238	
PA_anya-e08_12n:2238_10	ca, samāhito attavinayo yassa garuḷassa tathāgatassa vāti ca, ahīnaṃ inā nāyakāti	22381	
PA_anya-e08_12n:2238_11	ca, ahīnānaṃ nāgarājūnaṃ madoti ca, hīnehi aññe ahīnā uttamā, tesaṃ madoti ca, taṃ	22381	
PA_anya-e08_12n:2238_12	maddatīti ca, vīnaṃ pakkhīnaṃ nāyakoti ca, veneyyajane vinetīti ca vākyaṃ. Dutiyapakkhe	22381	
PA_anya-e08_12n:2238_13	“visada”nti kriyāvisesanaṃ.	22381	
PA_anya-e08_12n:2240	Viruddhāviruddhābhinna-kammā niyamavā paro;	224	
PA_anya-e08_12n:2241	Niyamakkhepavacano, avirodhi virodhya’pi.	224	
PA_anya-e08_12n:2243	Ocityasamposakādi, sileso padajādi’ti padajātipi (ka.);	224	
PA_anya-e08_12n:2244	Esaṃ nidassanesveva, rūpa’māvibhavissati.	224	
PA_anya-e08_12n:2245_0	292-3. Silesabhedamaññathāpi dassetumāha “viruddha”iccādi. Viruddhāni cāviruddhāni	2245	
PA_anya-e08_12n:2245_1	ca aññamabhinnañca, tāniyeva kammāni kriyāni yesaṃ, te tayo silesā. Niyamo’vadhāraṇamasmiṃ	2245	
PA_anya-e08_12n:2245_2	atthīti niyamavā, paro añño silesopi. Niyamassa akkhepo nisedhanaṃ yassa, taṃ vacanamabhidhānaṃ	2245	
PA_anya-e08_12n:2245_3	yassa, tādisopi. Nāssa virodho atthītyavirodhi, sopi. Virodho asaṅgati ettha vijjatīti	2245	
PA_anya-e08_12n:2245_4	virodhi, sopi. Ocityaṃ samposetīti ocityasamposako, so ādi yassa alaṅkārantaragocarassa	2245	
PA_anya-e08_12n:2245_5	silesassa, so padato jātādisilesopi. Itite parepi silesabhedā santi. Esaṃ yathāvuttānaṃ	2245	
PA_anya-e08_12n:2245_6	nidassanesu payogesveva rūpaṃ sabhāvo lakkhaṇaṃ āvibhavissatīti.	2245	
PA_anya-e08_12n:2246_0	292-3. Avuttasilesavisese dassetuṃ uddisati “viruddhā”iccādi. Viruddhāviruddhābhinnakammā	2246	
PA_anya-e08_12n:2246_1	api ubhayatthassa viruddhena ca aviruddhena ca abhinnena ca kammena samanvitā tayo	2246	
PA_anya-e08_12n:2246_2	silesā ca, paro añño niyamavāpi avadhāraṇena yuttasileso ca, niyamakkhepavacanopi	2246	
PA_anya-e08_12n:2246_3	avadhāraṇassa paṭisedhapakāsakābhidhānasileso ca, avirodhipi ubhayapakkhāvirodhisileso	2246	
PA_anya-e08_12n:2246_4	ca, virodhiapi ubhayatthassa virodhisileso ca, padajādi padena jāto vākyena jāto	2246	
PA_anya-e08_12n:2246_5	ocityasamposakādisilesopīti esaṃ silesānaṃ nidassanesveva nidassanasaṅkhataudāharaṇesveva	2246	
PA_anya-e08_12n:2246_6	rūpaṃ sarūpaṃ tesaṃ lakkhaṇaṃ vā āvibhavissati, nidassiyamānaudāharaṇeneva lakkhaṇassa	2246	
PA_anya-e08_12n:2246_7	gammamānattā visuṃ na kathessāmīti adhippāyo. Viruddhāni ca aviruddhāni ca abhinnañceti	2246	
PA_anya-e08_12n:2246_8	ca, tameva kammaṃ kriyā yesaṃ silesānamiti ca, niyamo avadhāraṇaṃ asmiṃ atthīti ca,	2246	
PA_anya-e08_12n:2246_9	niyamassa akkhepo paṭisedho assa atthīti ca, taṃ vacanaṃ abhidhānaṃ yassa silesassāti	2246	
PA_anya-e08_12n:2246_10	ca, nāssa virodho atthīti ca, ocityaṃ samposetīti ca, so ādi yassa upamāsilesādinoti	22461	
PA_anya-e08_12n:2246_11	ca, padato jātoti ca, so ādi yassa vākyassāti ca viggaho.	22461	
PA_anya-e08_12n:2247	Viruddhakammasilesa	224	
PA_anya-e08_12n:2249	Savase vattayaṃ lokaṃ, akhilaṃ kallaviggaho kalaviggaho (sī.);	224	
PA_anya-e08_12n:2250	Parābhavati mārāri, dhammarājā vijambhate.	225	
PA_anya-e08_12n:2251_0	294. Tato kamena tedassīyanti “savase”iccādi. Akhilaṃ lokaṃ savase vattayaṃ mārāri	2251	
PA_anya-e08_12n:2251_1	dhammarājā ca, kallo manuñño viggaho kalaho yassa mārārino, viggaho sarīrasampadā	2251	
PA_anya-e08_12n:2251_2	yassa dhammarājassa, tesu mārāri parābhavati parābhavamapeti bodhiyaṃ paṭiladdhaparājayavasena,	2251	
PA_anya-e08_12n:2251_3	dhammarājā samantabhaddo tu vijambhate lokattayabyāpisamullapitavijayaddhanipavattivasena	2251	
PA_anya-e08_12n:2251_4	samaṃ bhavatīti ayaṃ viruddhakammasileso parābhavavijambhanānamaññoññavirodhato.	2251	
PA_anya-e08_12n:2252_0	294. Idāni uddesakkamena udāharati “savase”iccādi. Akhilaṃ lokaṃ savase vattayaṃ	2252	
PA_anya-e08_12n:2252_1	anatthe yuñjanato attano vase vattayanto, no ce, sakalalokaṃ hite yuñjanato attano	2252	
PA_anya-e08_12n:2252_2	vase vattayanto kallaviggaho manuññakalaho, no ce, manuññasarīrasampattiyutto mārāri	2252	
PA_anya-e08_12n:2252_3	parābhavati bodhimūle laddhaparājayavasena parābhavaṃ pāpuṇāti, dhammarājā tathāgato	2252	
PA_anya-e08_12n:2252_4	pana vijambhate lokattaye patthaṭajayaghosavasena vijambhatīti. Parābhavanavijambhanakriyānaṃ	2252	
PA_anya-e08_12n:2252_5	aññamaññaviruddhattā ayaṃ viruddhakammasileso nāma. Sassa attano vaso issariyamiti	2252	
PA_anya-e08_12n:2252_6	ca, kallo manuñño viggaho vivādo deho vā yasseti ca vākyaṃ.	2252	
PA_anya-e08_12n:2253	Aviruddhakammasilesa	225	
PA_anya-e08_12n:2255	Sabhāvamadhuraṃ puñña-visesodayasambhavaṃ;	225	
PA_anya-e08_12n:2256	Suṇanti vācaṃ munino, janā passanti cā’mataṃ.	225	
PA_anya-e08_12n:2257_0	295. “Sabhāve”ccādi. Sabhāveneva madhurā piyā vācā, madhuraṃ amataṃ, puññavisesassa	2257	
PA_anya-e08_12n:2257_1	udayo abhivaḍḍhi, tena sambhavo, yassa vā taṃ, munino vācaṃ saddhammasaṅkhātaṃ janā	2257	
PA_anya-e08_12n:2257_2	suṇanti, tassayaṃ amatañca tassa ca nissayaṃ amatanti (ka.) passantīti ayamaviruddhakammasileso	2257	
PA_anya-e08_12n:2257_3	savanadassanānaṃ aviruddhattāti.	2257	
PA_anya-e08_12n:2258_0	295. “Sabhāva”miccādi. Sabhāvamadhuraṃ “vācāmadhuraṃ karissāmī”ti kattabbapayogaṃ	2258	
PA_anya-e08_12n:2258_1	vināpi madhurattā pakatimadhuraṃ, no ce, kenaci paccayena anuppannattā saṅkharavisesaṃ	2258	
PA_anya-e08_12n:2258_2	vināpi pakatipaṇītaṃ, puññavisesodayasambhavaṃ puññavisesadesakassa munino kassaci	2258	
PA_anya-e08_12n:2258_3	kusalavisesassa abhivuddhiyā sambhūtaṃ, no ce, veneyyajanānaṃ nibbānādhippāyena katakusalavisesassa	2258	
PA_anya-e08_12n:2258_4	abhivuddhiyā ārammaṇattena paṭiladdhaṃ munino vācaṃ saddhammasaṅkhātaṃ suṇanti, amataṃ	2258	
PA_anya-e08_12n:2258_5	nibbānañca janā veneyyajanā passantīti. Savanadassanakriyānaṃ aññamaññāviruddhattā	2258	
PA_anya-e08_12n:2258_6	ayaṃ aviruddhakammasileso. Sassa attano bhāvoti ca, tena madhurā, madhuramiti ca,	2258	
PA_anya-e08_12n:2258_7	puññameva visesoti ca, tassodayoti ca, tena sambhavo yasseti ca viggaho.	2258	
PA_anya-e08_12n:2259	Abhinnakammasilesa	225	
PA_anya-e08_12n:2261	Andhakārāpahārāya,	226	
PA_anya-e08_12n:2262	Sabhāvamadhurāya ca;	226	
PA_anya-e08_12n:2263	Mano pīṇeti dhinoti jantūnaṃ,	226	
PA_anya-e08_12n:2264	Jino vācāya bhāya ca.	226	
PA_anya-e08_12n:2265_0	296. “Andhakāre”ccādi. Andhakāraṃ mohasaṅkhātaṃ pakatiandhakāraṃ vā apaharatīti andhakārāpahārā,	2265	
PA_anya-e08_12n:2265_1	vācā, bhā ca. Tāya sabhāvabhāsāya, sobhāya ca jino jantūnaṃ mano cittaṃ pīṇetīti	2265	
PA_anya-e08_12n:2265_2	ayamabhinnakammasileso pīṇanalakkhaṇāyekāya kriyāya vācāya bhāya ca sampannoti.	2265	
PA_anya-e08_12n:2266_0	296. “Andhakārā”iccādi. Andhakārāpahārāya mohandhakāraṃ pakatiandhakāraṃ vā apaharaṇāya	2266	
PA_anya-e08_12n:2266_1	sabhāvamadhurāya ca sabhāvato kaṇṇasukhāya, sabhāvato nettābhirāmāya vācāya bhāya	2266	
PA_anya-e08_12n:2266_2	sarīrakantiyā ca jino jantūnaṃ mano cittaṃ dhinoti pīṇetīti. Pīṇayanasabhāvāya ekāya	2266	
PA_anya-e08_12n:2266_3	kriyāya saddhiṃ karaṇabhūtānaṃ dvinnaṃ vācābhānaṃ yojitattā ayaṃ abhinnakammasileso.	2266	
PA_anya-e08_12n:2266_4	Andhakāra’mapaharatīti ca, sabhāvena madhurāti ca vākyaṃ.	2266	
PA_anya-e08_12n:2267	Niyamavantasilesa	226	
PA_anya-e08_12n:2269	Kesakkhīnaṃva kaṇhattaṃ, samūnaṃyeva vaṅkatā;	226	
PA_anya-e08_12n:2270	Pāṇipādādharānaṃva, munindassā’tirattatā.	227	
PA_anya-e08_12n:2271_0	297. “Kesi”ccādi. Kaṇhattaṃ kesakkhīnaṃyeva, na manasi, kaṇhattaguṇo pāpattañca siliṭṭhaṃ.	2271	
PA_anya-e08_12n:2271_1	Vaṅkatā bhamūnaṃyeva, na ajjhāsaye, vaṅkatānatattaṃ saṭhattañca siliṭṭhaṃ. Atirattatā	2271	
PA_anya-e08_12n:2271_2	pāṇipādādharānaṃyeva, na citte, atirattatāguṇo rāgo ca silissate. “Munindassā”ti	2271	
PA_anya-e08_12n:2271_3	“kaṇhatta”ntiādīsu sabbattha sambandhanīyaṃ. Niyamavā sileso kesakkhīnaṃvāti avadhāraṇappayogāti.	2271	
PA_anya-e08_12n:2272_0	297. “Kesakkhīna”miccādi. Munindassa kaṇhattaṃ kesakkhīnaṃ eva hoti, kaṇhattasaṅkhatamakusalaṃ	2272	
PA_anya-e08_12n:2272_1	na citte. Vaṅkatā bhamūnaṃyeva, najjhāsaye. Atirattatā pāṇipādādharānaṃ eva, na kesuci	2272	
PA_anya-e08_12n:2272_2	vatthūsūti. “Kesakkhīnaṃvā”tiādīsu niyamasaṅkhātaavadhāraṇapadassa vijjamānattā kaṇhabhāvena	2272	
PA_anya-e08_12n:2272_3	saddhiṃ pāpattassa ca, vaṅkaguṇena saddhiṃ sāṭheyyassa ca, rattaguṇena saddhiṃ rāgassa	2272	
PA_anya-e08_12n:2272_4	ca siliṭṭhattā ayaṃ niyamavantasileso nāma. Kesāni ca akkhīni ceti ca, kaṇhassa bhāvoti	2272	
PA_anya-e08_12n:2272_5	ca, vaṅkassa bhāvoti ca, pāṇayo ca pādāni ca adharāni cāti ca, atirattassa bhāvoti ca viggaho.	2272	
PA_anya-e08_12n:2273	Niyamakkhepasilesa	227	
PA_anya-e08_12n:2275	Pāṇipādādharesveva, sārāgo tava dissati;	227	
PA_anya-e08_12n:2276	Dissate so’ya’matha vā, nātha sādhuguṇesvapi.	227	
PA_anya-e08_12n:2277_0	298. “Pāṇi”ccādi. Nātha tava pāṇipādādharesveva sārāgo sobhano rattavaṇṇo dissati,	2277	
PA_anya-e08_12n:2277_1	na citte, sārāgo rattavaṇṇo chandarāgo cāti siliṭṭhaṃ. Ayaṃ niyamo akkhipyate. Atha	2277	
PA_anya-e08_12n:2277_2	vā kathaṃ niyamyate, yato so ayaṃ sārāgo sādhūnaṃ guṇesveva virāgalakkhaṇo dissate	2277	
PA_anya-e08_12n:2277_3	iti. Tasmā kathamavadhārīyatīti niyamakkhepavacano silesoyaṃ.	2277	
PA_anya-e08_12n:2278_0	298. “Pāṇi”ccādi. He nātha tava sārāgo sobhano rattavaṇṇo pāṇipādādharesveva dissati,	2278	
PA_anya-e08_12n:2278_1	citte lobho pana na dissati. Atha vā so ayaṃ sārāgo kattukamyatākusalacchandabhūto	2278	
PA_anya-e08_12n:2278_2	sādhuguṇesvapi sajjanānaṃ sīlādiguṇesupi dissati. “Evā”ti dassitaniyamassa paṭisedhakena	2278	
PA_anya-e08_12n:2278_3	“atha vā”ti vacanena samannāgatattā rattavaṇṇasaṅkhātarāgena lobhassa siliṭṭhattā	2278	
PA_anya-e08_12n:2278_4	ca ayaṃ niyamakkhepavacanasileso. Saṃ sobhano rāgoti viggaho.	2278	
PA_anya-e08_12n:2279	Avirodhisilesa	227	
PA_anya-e08_12n:2281	Salakkhaṇo’tisubhago,	228	
PA_anya-e08_12n:2282	Tejassī niyatodayo;	228	
PA_anya-e08_12n:2283	Lokeso jitasaṃkleso,	228	
PA_anya-e08_12n:2284	Vibhāti samaṇissaro.	228	
PA_anya-e08_12n:2285_0	299. “Salakkhaṇo”iccādi. Saha lakkhaṇena sasarūpena dvattiṃ savarapurisalakkhaṇena	2285	
PA_anya-e08_12n:2285_1	vā vattamāno salakkhaṇo, cando munindo ca, atisubhago so ca, tejassī sūriyo pabhāvisesayutto	2285	
PA_anya-e08_12n:2285_2	ca, niyato patidinamudayo pabhālakkhaṇo yassa so niyatodayo, sūriyo, niyato thiro	2285	
PA_anya-e08_12n:2285_3	udayo sammāsambuddho sambodhirūpo yassa so niyatodayo, munindo, lokeso brahmā munindo	2285	
PA_anya-e08_12n:2285_4	ca, jito saṃkleso jhānarativasena kāyacittābādho yena so, brahmā, jito saṃkleso dasavidho	2285	
PA_anya-e08_12n:2285_5	aggamaggaññāṇalābhā yena so. So maṇīnaṃ issaro upamaṇi uttamamaṇi (?), samaṇānaṃ	2285	
PA_anya-e08_12n:2285_6	issaro munindo vibhātīti yojjaṃ. Ayamavirodhisileso lakkhaṇasubhagādīnamubhayatthāpi abyavahitattā.	2285	
PA_anya-e08_12n:2286_0	299. “Salakkhaṇo”iccādi. Salakkhaṇo lakkhaṇena sahito, atisubhago atisundarāya lakkhiyā	2286	
PA_anya-e08_12n:2286_1	samannāgato, no ce, dvattiṃsamahāpurisalakkhaṇehi sahito ativiya sobhādīhi yutto,	2286	
PA_anya-e08_12n:2286_2	tejassī andhakāravidhamanasaṅkhatamahānubhāvena yutto, niyatodayo patidinaṃ pubbaṇhakāle	2286	
PA_anya-e08_12n:2286_3	niyamitagaganuggamano, no ce, nirantarapavattabuddhatejasā yutto thirasabbaññupadavisaṅkhātābhivuḍḍhiyā	2286	
PA_anya-e08_12n:2286_4	samannāgato, lokeso brahmabhūto, jitasaṃkleso jhānapītiyā vijitakāyacittadaratho,	2286	
PA_anya-e08_12n:2286_5	no ce, tilokassa issarabhūto catutthamaggaññāṇena hatadasavidhasaṃkileso, samaṇissaro	2286	
PA_anya-e08_12n:2286_6	so uttamo maṇi vibhāti sobhati, no ce, samaṇānaṃ issaro vibhāti dibbatīti. “Salakkhaṇo	2286	
PA_anya-e08_12n:2286_7	subhago”iccādikānaṃ dvinnaṃ padānaṃ aviruddhattā ca, paṭhamapāde candena dutiye sūriyena	2286	
PA_anya-e08_12n:2286_8	tatiye brahmunā catutthe maṇinā ca sabbaññupadatthassa siliṭṭhattā ca ayaṃ avirodhisileso	2286	
PA_anya-e08_12n:2286_9	nāma. Saha lakkhaṇena vattamānoti ca, atisobhano bhago sirī vā sirīkāmapayatanādiko	2286	
PA_anya-e08_12n:2286_10	vā assāti ca, tejo assa atthīti ca, niyato udayo asseti ca, lokassa iso issaroti	22861	
PA_anya-e08_12n:2286_11	ca, jito saṃkleso yeneti ca, maṇīnaṃ samaṇānaṃ vā issaroti ca vākyaṃ.	22861	
PA_anya-e08_12n:2287	Virodhisilesa	228	
PA_anya-e08_12n:2289	Asamopi samo loke,	228	
PA_anya-e08_12n:2290	Lokesopi naruttamo;	229	
PA_anya-e08_12n:2291	Sadayopya’dayo pāpe,	229	
PA_anya-e08_12n:2292	Cittā’yaṃ munino gati.	229	
PA_anya-e08_12n:2293_0	300. “Asamopi”ccādi. Natthi samo rājaguṇādīhi assāti asamo, koci rājādi, “asamo”ti	2293	
PA_anya-e08_12n:2293_1	lokekasikhāmaṇibhāvena muni. Tattha yadā asamo rājādi, tadā loke samoti viruddhaṃ	2293	
PA_anya-e08_12n:2293_2	asamattā tassa. Apisaddo virodhaṃ joteti. Pakkhantare tvaviruddhaṃ, loke devadattādīnaṃ	2293	
PA_anya-e08_12n:2293_3	virodhisattānaṃ rāhulādīnaṃ avirodhisattānañca samattā, tatoyevāyaṃ virodhābhāsānañcasā	2293	
PA_anya-e08_12n:2293_4	virodhoyeva. Lokeso brahmā muni ca. Tattha “brahmā naruttamo”ti viruddhaṃ dibbayonittā	2293	
PA_anya-e08_12n:2293_5	tassa. Pakkhantare tvabyāghāto uttamanarattā tassa. Dayo dānaṃ, saha dayenāti sadayo,	2293	
PA_anya-e08_12n:2293_6	koci puriso. Saha dayāya vattatīti sadayo, muni. Tattha puriso dāyako pāpe jane kathamadayoti	2293	
PA_anya-e08_12n:2293_7	virujjhati. Muni pāpe rāgādike adayoti virujjhati. Tasmā munino ayaṃ yathāvuttā gati	2293	
PA_anya-e08_12n:2293_8	pavatti cittā abbhutāti ayaṃ vuttanayena virodhisileso udāhaṭo.	2293	
PA_anya-e08_12n:2294_0	300. “Asamo”iccādi. Asamopi atulyopi koci rājādiko loke samo tulyo, no ce, sadisapuggalarahito	2294	
PA_anya-e08_12n:2294_1	eva rāhulabhadradevadattādisabbaloke anunayapaṭighābhāvena samo hoti. Lokesopi brahmabhūtopi	2294	
PA_anya-e08_12n:2294_2	naruttamo naravaro hoti, no ce, sakalalokādhipati hutvā eva naruttamo. Sadayopi yācakesu	2294	
PA_anya-e08_12n:2294_3	dayasaṅkhātena dānena yuttopi pāpe pāpiṭṭhe adayo dānarahito, no ce, dayāsahito eva	2294	
PA_anya-e08_12n:2294_4	akusale niddayo. Munino ayaṃ gati pavatti cittā vicittāti rājādino asamasamatā ca,	2294	
PA_anya-e08_12n:2294_5	brahmā hutvā uttamanarabhāvo ca, dānasahitassa kassaci purisassa dānarahitabhāvo	2294	
PA_anya-e08_12n:2294_6	ca viruddho hoti. Tasmā rājabrahmapurisehi munino siliṭṭhattā ayaṃ virodhisileso	2294	
PA_anya-e08_12n:2294_7	nāma. Pubbapubbapakkhe virodho aparāparapakkhehi nirākato hoti. Pubbapakkhe apisaddo	2294	
PA_anya-e08_12n:2294_8	virodhaṃ joteti, aparapakkhe avadhāraṇanti. Natthi samo yasseti ca, naro ca so uttamo	2294	
PA_anya-e08_12n:2294_9	ceti ca, saha dayena dayāya vā vattamānoti ca, natthi dayo dayā vā asseti ca viggaho.	2294	
PA_anya-e08_12n:2295	Ocityasamposakapadasilesa	229	
PA_anya-e08_12n:2297	Saṃsāradukkhopahatā-vanatā janatā tvayi;	229	
PA_anya-e08_12n:2298	Sukha’micchita’maccantaṃ, amatandada vindati.	229	
PA_anya-e08_12n:2299_0	301. Udāharati “saṃsāre”ccādi. Saṃsāro abbocchinnaṃ vattamānā khandhapaṭipāṭiyeva	2299	
PA_anya-e08_12n:2299_1	dukkhaṃ dukkhamattādinā, tena upahatā pahaṭā janatā, amataṃ sukhaṃ amataṃ vā nibbānaṃ	2299	
PA_anya-e08_12n:2299_2	dadātīti amatandadāti āmantanaṃ, tvayi avanatā paṇāmavasena icchitamatimataṃ dukkhāpagamanibbattaṃ	2299	
PA_anya-e08_12n:2299_3	kāyikaṃ cetasikañca sukhaṃ accantaṃ vindati paṭilabhatīti. Ettha amataṃ sudhā nibbānañca,	2299	
PA_anya-e08_12n:2299_4	amatandado dukkhopahate sukhayatīti ucitanti “amataṃ dadātī”ti padamadhigate vatthuni	2299	
PA_anya-e08_12n:2299_5	ocityaṃ samposayatīti ocityasamposako padasilesoyaṃ. Ādisaddena “sugandhisobhāsambandhī”tyādyupamāsilesādayo saṅgahitāti.	2299	
PA_anya-e08_12n:2300_0	301. “Saṃsāra”iccādi. Saṃsāradukkhopahatā khandhadhātuāyatanānaṃ nirantarapavattisaṅkhātena	2300	
PA_anya-e08_12n:2300_1	dukkhena upahatā janatā, amatandada he sudhādāyaka no ce, nibbānadāyaka tathāgata	2300	
PA_anya-e08_12n:2300_2	tvayi avanatā paṇamanavasena onatā icchitaṃ abhimataṃ sukhaṃ kāyikacetasikasukhaṃ	2300	
PA_anya-e08_12n:2300_3	accantaṃ atisayena vindati sevatīti. Amatadāyakā dukkhite sukhite karontīti idaṃ	2300	
PA_anya-e08_12n:2300_4	ucitameveti ubhayatthassāpi vācakaṃ “amataṃ dadātī”ti padaṃ tādisajanassa sukhadāne	2300	
PA_anya-e08_12n:2300_5	ocityaṃ posetīti ayaṃ ocityasamposakapadasileso. Saṃsāroyeva dukkhanti ca, tena upahatāti	2300	
PA_anya-e08_12n:2300_6	ca, amataṃ sudhaṃ nibbānaṃ vā dadātīti ca vākyaṃ.	2300	
PA_anya-e08_12n:2302	Guṇayuttehi vatthūhi, samaṃ katvāna kassaci;	230	
PA_anya-e08_12n:2303	Saṃkittanaṃ bhavati yaṃ, sā matā tulyayogitā.	230	
PA_anya-e08_12n:2304_0	302. Tulyayogitaṃ yojayati “guṇe”ccādinā. Guṇo dhammo sādhu asādhu vā, tena yuttehi	2304	
PA_anya-e08_12n:2304_1	vatthūhi saha samaṃ katvāna vatthuto asāmyepi tathābhāvamāropya kassaci purisādino	2304	
PA_anya-e08_12n:2304_2	thutinindatthaṃ yaṃ kittanamākhyānaṃ, sā tulyakkhaṇā tulyayogitā matā, vattumicchitena	2304	
PA_anya-e08_12n:2304_3	guṇena tādisānaṃ tulyayogitāpaṭipādanato tadatthiyena tulyayogitā tathā dvidhā vattati.	2304	
PA_anya-e08_12n:2305_0	302. Idāni tulyayogitālaṅkāraṃ dasseti “guṇayuttehi”iccādinā. Guṇayuttehi sundarāsundarehi	2305	
PA_anya-e08_12n:2305_1	yehi kehici guṇehi yuttehi vatthūhi, samaṃ katvāna tatvato asamānesupi samānattabuddhiyā	2305	
PA_anya-e08_12n:2305_2	āropanaṃ katvā, kassaci purisādino thutiṃ nindaṃ vā nissāya yaṃ saṃkittanaṃ guṇāguṇakathanaṃ	2305	
PA_anya-e08_12n:2305_3	bhavati, sā tulyayogitāti matāti. Guṇehi yuttāti ca, tulyena guṇena saha yogoti ca,	2305	
PA_anya-e08_12n:2305_4	so etesaṃ raṃsimālībhagavantādīnamatthīti ca, tesaṃ bhāvo tulyaguṇasambandhoti ca	2305	
PA_anya-e08_12n:2305_5	viggaho. Ettha tulyaguṇayuttapadatthānaṃ tagguṇasambandhassa tulyayogitābhāvato tappaṭipādako	2305	
PA_anya-e08_12n:2305_6	uttiviseso tadatthiyena tulyayogitāti ñeyyā.	2305	
PA_anya-e08_12n:2307	Sampattasammado loko,	230	
PA_anya-e08_12n:2308	Sampattālokasampado;	230	
PA_anya-e08_12n:2309	Ubhohi raṃsimālī ca,	230	
PA_anya-e08_12n:2310	Bhagavā ca tamonudo.	231	
PA_anya-e08_12n:2311_0	303. Udāharati “sampatte”ccādi. Tamaṃ nudatīti tamonudo. Raṃsimālī sūriyo ca, atha	2311	
PA_anya-e08_12n:2311_1	vā sammāsambuddho cāti ubhohi karaṇabhūtehi hetubhūtehi vā loko sattaloko, sampatto	2311	
PA_anya-e08_12n:2311_2	sammado pīti yena tathāvidho ca, sampatto ālokassa sampadā yena tathāvidho cāpīti.	2311	
PA_anya-e08_12n:2311_3	Ettha pītidānādiguṇayuttena raṃsimālinā samaṃ katvā bhagavato thutivasena kittananti	2311	
PA_anya-e08_12n:2311_4	lakkhaṇaṃ yojanīyaṃ.	2311	
PA_anya-e08_12n:2312_0	303. Idāni udāharati “sampatti”ccādinā. Tamonudo andhakāraṃ paharanto raṃsimālī ca	2312	
PA_anya-e08_12n:2312_1	bhagavā ca ubhohi karaṇabhūtehi hetubhūtehi vā, loko sattaloko sampattasammado paṭiladdhapītiko	2312	
PA_anya-e08_12n:2312_2	ca sampattālokasampadā ca hotīti. Ettha pītidānālokakaraṇasaṅkhātaguṇayuttena sūriyena	2312	
PA_anya-e08_12n:2312_3	tulyaṃ katvā bhagavato thutivasena guṇakathanaṃ hoti. Sampatto sammado pīti yeneti	2312	
PA_anya-e08_12n:2312_4	ca, ālokassa sampadāti ca, sampattā ālokasampadā yeneti ca, tamaṃ nudatīti ca vākyaṃ.	2312	
PA_anya-e08_12n:2312_5	Udāharaṇe adassitepi asādhuguṇayuttena kenaci vatthunā samaṃ katvā kassaci kātabbanindāpi evameva daṭṭhabbā.	2312	
PA_anya-e08_12n:2314	Atthantaraṃ sādhayatā, kiñci taṃsadisaṃ phalaṃ;	231	
PA_anya-e08_12n:2315	Dassīyate asantaṃ vā, santaṃ vā taṃ nidassanaṃ.	231	
PA_anya-e08_12n:2316_0	304. Nidassanaṃ padasseti “atthantara”miccādinā. Atthantaraṃ nidassetabbāpekkhāya	2316	
PA_anya-e08_12n:2316_1	aññaṃ kiñci ucitaṃ kāriyaṃ sādhayatā kenaci vatthunā hetubhūtena, tena atthantareneva	2316	
PA_anya-e08_12n:2316_2	sadisaṃ tulyaṃ phalaṃ kiñci asantaṃ aniṭṭhaṃ vā santaṃ iṭṭhaṃ vā dassīyate paṭipādīyate,	2316	
PA_anya-e08_12n:2316_3	taṃ evaṃlakkhaṇaṃ nidassanaṃ siyā.	2316	
PA_anya-e08_12n:2317_0	304. Idāni nidassanālaṅkāraṃ nidasseti “atthantari”ccādinā. Atthantaraṃ niddisitabbato	2317	
PA_anya-e08_12n:2317_1	aññaṃ ucitakāriyasaṅkhātamattaṃ ucitakicca… (ka.) sādhayatā sādhayantena kenaci vatthunā	2317	
PA_anya-e08_12n:2317_2	taṃsadisaṃ tena atthantarena samānaṃ asantaṃ aniṭṭhaṃ vā santaṃ iṭṭhaṃ vā kiñci phalaṃ	2317	
PA_anya-e08_12n:2317_3	dassīyate vatthūhi paṭipādīyate, taṃ tādisaṃ phalaṃ nidassanaṃ nāmāti. Attho ca so	2317	
PA_anya-e08_12n:2317_4	antaro añño cāti ca, tena atthantarena sadisamiti ca, nidassīyateti ca viggaho.	2317	
PA_anya-e08_12n:2318	Asantaphalanidassana	231	
PA_anya-e08_12n:2320	Udayā samaṇindassa, yanti pāpā parābhavaṃ;	232	
PA_anya-e08_12n:2321	Dhammarājaviruddhānaṃ, sūcayantā dīpayantā (sī.) durantataṃ.	232	
PA_anya-e08_12n:2322_0	305. “Udayā”iccādi. Samaṇindassa mahāmunino udayā pātubhāvena pāpā lobhādayo parābhavaṃ	2322	
PA_anya-e08_12n:2322_1	nidhanaṃ yanti, parābhavantīti vuttaṃ hoti. Udayapubbakena pāpaparābhavanatthantarena	2322	
PA_anya-e08_12n:2322_2	sadisaṃ phalaṃ nidasseti. Kiṃ karontā? Dhammarājā dhammānapeto rājā, munindo cāti	2322	
PA_anya-e08_12n:2322_3	siliṭṭhaṃ, tena viruddhānaṃ, duṭṭho viruddho anto avasānaṃ yassa, tassa bhāvo, taṃ	2322	
PA_anya-e08_12n:2322_4	sūcayantāti dhammarājavirodhahetukaṃ asantaphalametaṃ nidassanaṃ parābhavassāniṭṭhattā.	2322	
PA_anya-e08_12n:2323_0	305. Idāni udāharati “udayā”iccādinā. Samaṇindassa munindassa udayā loke pātubhāvena	2323	
PA_anya-e08_12n:2323_1	pāpā lobhādayo dhammarājaviruddhānaṃ rājadhammehi samannāgatarājūhi, dhammādhipatinā	2323	
PA_anya-e08_12n:2323_2	munindena vā viruddhānaṃ durantataṃ aniṭṭhāvasānataṃ sūcayantā pakāsento parābhavaṃ	2323	
PA_anya-e08_12n:2323_3	parihāniṃ yanti pāpuṇantīti. Ettha pubbaddhena udayapubbako pāpaparābhavanasaṅkhāto	2323	
PA_anya-e08_12n:2323_4	atthantaro dassito, aparaddhena taṃsadisavirodhahetukaṃ durantasaṅkhātaṃ asantaphalaṃ	2323	
PA_anya-e08_12n:2323_5	dasseti. Dhammarājavirodhahetukaṃ asantaphalametaṃ parābhavassāniṭṭhattā. Samaṇānamindoti	2323	
PA_anya-e08_12n:2323_6	ca, dhammena yutto rājāti vā dhammesu rājāti vāti ca, tena viruddhāti ca, duṭṭho	2323	
PA_anya-e08_12n:2323_7	virūpo anto pariyosānaṃ yesamiti ca, tesaṃ bhāvoti ca vākyaṃ.	2323	
PA_anya-e08_12n:2324	Santaphalanidassana	232	
PA_anya-e08_12n:2326	Sironikkhittacaraṇo-	232	
PA_anya-e08_12n:2327	Cchariyāna’mbujāna’yaṃ;	232	
PA_anya-e08_12n:2328	Paramabbhutataṃ loke,	232	
PA_anya-e08_12n:2329	Viññāpeta’ttano jino.	232	
PA_anya-e08_12n:2330_0	306. “Siro”ccādi. Acchariyānaṃ bhagavato caraṇāravindadvandasampaṭiggahaṇatthaṃ pathaviṃ	2330	
PA_anya-e08_12n:2330_1	bhinditvā samuggatānamacchariyaguṇopetānamambujānaṃ sirasi matthake nikkhittā caraṇā	2330	
PA_anya-e08_12n:2330_2	yena so jino. Ambujoparicaraṇanikkhepalakkhaṇenatthantarena sadisaṃ phalaṃ dasseti.	2330	
PA_anya-e08_12n:2330_3	Attano paramacchariyabhāvaṃ viññāpeti. Santaphalamidaṃ nidassanaṃ jinabbhutatthadīpanassa iṭṭhattāti.	2330	
PA_anya-e08_12n:2331_0	306. “Siro”iccādi. Ayaṃ jino acchariyānaṃ attano pādapaṭiggahaṇatthaṃ pathaviṃ bhinditvā	2331	
PA_anya-e08_12n:2331_1	uggatattā accharāpaharaṇayoggānaṃ ambujānaṃ sironikkhittacaraṇo matthake ṭhapitapādo	2331	
PA_anya-e08_12n:2331_2	loke sattaloke attano paramabbhutataṃ atiacchariyaguṇaṃ viññāpeti avabodhetīti. Ettha	2331	
PA_anya-e08_12n:2331_3	acchariyapadumānaṃ matthake caraṇanikkhepasaṅkhātena atthantarena paramabbhutataṃ	2331	
PA_anya-e08_12n:2331_4	viññāpetīti ayaṃ sadisasantaphalaṃ jinabbhutatthadīpanassa iṭṭhattā. Sirasi nikkhittāni	2331	
PA_anya-e08_12n:2331_5	caraṇāni yeneti ca, accharaṃ accharāsaṅghātaṃ arahantīti ca, paramo uttamo abbhuto	2331	
PA_anya-e08_12n:2331_6	guṇo asseti ca, tassa bhāvoti ca viggaho.	2331	
PA_anya-e08_12n:2333	Vibhūtiyāmahantattaṃ, adhippāyassa vā siyā;	233	
PA_anya-e08_12n:2334	Paramukkaṃsataṃ yātaṃ, taṃ mahantatta’mīritaṃ.	233	
PA_anya-e08_12n:2335_0	307. Mahantattamupadasseti “vibhūtiyā”iccādinā. Vibhūtiyā sampattiyā adhippāyassa	2335	
PA_anya-e08_12n:2335_1	vā ajjhāsayassa vā paramukkaṃsataṃ paramātisayabhāvaṃ yātaṃ upagataṃ mahantattaṃ	2335	
PA_anya-e08_12n:2335_2	nāma īritaṃ kathitaṃ.	2335	
PA_anya-e08_12n:2336_0	307. Idāni mahantattālaṅkāraṃ dasseti “vibhūti” iccādinā. Vibhūtiyā sampattiyā vā	2336	
PA_anya-e08_12n:2336_1	adhippāyassa ajjhāsayassa vā paramukkaṃsataṃ atyukkaṃsabhāvaṃ yātaṃ yaṃ mahantattaṃ	2336	
PA_anya-e08_12n:2336_2	siyā, taṃ mahantattamiti īritanti. Mahato bhāvoti ca, paramo ukkaṃso atisayo yasseti	2336	
PA_anya-e08_12n:2336_3	ca, tassa bhāvoti ca vākyaṃ.	2336	
PA_anya-e08_12n:2337	Vibhūtimahantatta	233	
PA_anya-e08_12n:2339	Kirīṭaratanacchāyā-nuviddhātapavāraṇo;	233	
PA_anya-e08_12n:2340	Purā paraṃ siriṃ vindi, bodhisatto’bhinikkhamā.	234	
PA_anya-e08_12n:2341_0	308. Udāharati “kirīṭe”ccādi. Abhinikkhamā purā pubbe bodhisatto māyādeviyā putto	2341	
PA_anya-e08_12n:2341_1	paramukkaṭṭhaṃ anāññasādhāraṇaṃ siriṃ vibhūtiṃ vindi paṭilabhi. Kīdiso? Kirīṭe makuṭe	2341	
PA_anya-e08_12n:2341_2	ratanānaṃ chāyāhi sobhāhi anuviddho churito ātapavāraṇo setacchattaṃ yassa so tādisoti	2341	
PA_anya-e08_12n:2341_3	vibhūtiyā mahantattaṃ vuttaṃ “ātapavāraṇo ratanacchāyānuviddho”ti.	2341	
PA_anya-e08_12n:2342_0	308. Idāni udāharati “kirīṭa”iccādinā. Bodhisatto antimajātiyaṃ mahābodhisatto abhinikkhamā	2342	
PA_anya-e08_12n:2342_1	abhinikkhamanato purā pubbe kirīṭaratanacchāyānuviddhātapavāraṇo moliratanaraṃsīhi	2342	
PA_anya-e08_12n:2342_2	rañjitasetacchatto paramukkaṭṭhaṃ siriṃ vibhūtiṃ vindi anubhavīti. Ettha moliratanakantiyā	2342	
PA_anya-e08_12n:2342_3	setacchattassa oviddhabhāvakathanena vibhūtiyā mahantattaṃ hoti. Kirīṭe ratanānīti	2342	
PA_anya-e08_12n:2342_4	ca, tesaṃ chāyāyoti ca, tāhi anuviddho churito ātapavāraṇo yasseti ca vākyaṃ.	2342	
PA_anya-e08_12n:2343	Adhippāyamahantatta	234	
PA_anya-e08_12n:2345	Satto sambodhiyaṃ bodhi-	234	
PA_anya-e08_12n:2346	Satto sattahitāya so;	234	
PA_anya-e08_12n:2347	Hitvā sneharasābaddha-	234	
PA_anya-e08_12n:2348	Mapi rāhulamātaraṃ.	234	
PA_anya-e08_12n:2349_0	309. “Satto”iccādi. Snehena piyabhāvena jātena rasena rāgena ābaddhamattani rāhulamātaraṃ	2349	
PA_anya-e08_12n:2349_1	bimbādevimpi, kimutaññaṃ yuvatijanaṃ, hitvā anapekkhitvā anāsatto hutvā sattānaṃ	2349	
PA_anya-e08_12n:2349_2	hitāya lokiyalokuttarāya vaḍḍhiyā bodhisatto siddhattho sambodhiyaṃ sabbaññutaññāṇeyeva	2349	
PA_anya-e08_12n:2349_3	satto āsatto, tattheva laggoti adhippāyo. Mahantattamukkaṭṭhaṃ tādisavanitāratanānāsajjanalakkhaṇamālakkhīyatīti.	2349	
PA_anya-e08_12n:2350_0	309. “Satto”iccādi. So bodhisatto sneharasābaddhaṃ piyabhāvasaṅkhātarāgena ābaddhaṃ	2350	
PA_anya-e08_12n:2350_1	rāhulamātaraṃ api bimbādevimpi hitvā sattahitāya sattānaṃ lokiyalokuttaratthāya sambodhiyaṃ	2350	
PA_anya-e08_12n:2350_2	sabbaññutaññāṇeyeva satto laggoti. Tādisaitthiratanepi alaggatākathanena bodhisattassa	2350	
PA_anya-e08_12n:2350_3	ukkaṭṭhajjhāsayamahantattaṃ vuttaṃ hoti. Sammā bujjhati etāyāti ca, bodhiyaṃ satto	2350	
PA_anya-e08_12n:2350_4	laggoti ca, sattānaṃ hitamiti ca, snehena piyabhāvena jāto raso rāgoti ca, tena ābaddhāti ca viggaho.	2350	
PA_anya-e08_12n:2352	Gopetvā vaṇṇanīyaṃ yaṃ,	235	
PA_anya-e08_12n:2353	Kiñci dassīyate paraṃ;	235	
PA_anya-e08_12n:2354	Asamaṃ vā samaṃ tassa,	235	
PA_anya-e08_12n:2355	Yadi sā vañcanā matā.	235	
PA_anya-e08_12n:2356_0	310. Vañcanaṃ vadati “gopetvā”iccādinā, vaṇṇanīyaṃ kiñci vatthuṃ gopetvā niraṃkatvā	2356	
PA_anya-e08_12n:2356_1	tassa vaṇṇanīyassa asamaṃ visamaṃ visadisaṃ paramaññaṃ yaṃ kiñci vatthu yadi dassīyate	2356	
PA_anya-e08_12n:2356_2	kavināti anuvaditvā sā vañcanā matāti vidhīyate.	2356	
PA_anya-e08_12n:2357_0	310. Idāni vañcanālaṅkāraṃ dasseti “gopetvā”iccādinā. Vaṇṇanīyaṃ kiñci vatthuṃ gopetvā	2357	
PA_anya-e08_12n:2357_1	tassa vaṇṇanīyassa samaṃ sadisaṃ vā asamaṃ visadisaṃ vā paraṃ yaṃ kiñci vatthu yadi	2357	
PA_anya-e08_12n:2357_2	dassīyate kavinā, sā vañcanāiti matāti. Vañceti vaṇṇanīyaṃ etāya vuttiyāti vākyaṃ.	2357	
PA_anya-e08_12n:2358	Asamavañcanā	235	
PA_anya-e08_12n:2360	Purato na sahassesu,	236	
PA_anya-e08_12n:2361	Na pañcesu ca tādino;	236	
PA_anya-e08_12n:2362	Māro paresu tasse’saṃ,	236	
PA_anya-e08_12n:2363	Sahassaṃ dasavaḍḍhitaṃ.	236	
PA_anya-e08_12n:2364_0	311. Udāharati “purato”iccādi. Māro kāmo tādino lobhādīsu tādisattā munino purato	2364	
PA_anya-e08_12n:2364_1	sammukhe sahassaṃ isavo assāti sahassesu ca na hoti. Pañca isavo assāti pañcesu ca	2364	
PA_anya-e08_12n:2364_2	na hotīti vaṇṇanīyo mārotra gopyate. Tassa yo tibhuvanaṃ jayī. Paresu aññasattesu	2364	
PA_anya-e08_12n:2364_3	sarāgesu esamisūnaṃ dasavaḍḍhitaṃ dasahi guṇitaṃ sahassaṃ, kathamaññathābhuvanattayaṃ	2364	
PA_anya-e08_12n:2364_4	jayeyyāti māraṃ gopetvā dasasahassopalakkhitavatthantarassa dassitattā asamavañcanāyaṃ.	2364	
PA_anya-e08_12n:2365_0	311. Idāni udāharati “purato”iccādinā. Māro tādino lābhālābhādīsu avikārino tathāgatassa	2365	
PA_anya-e08_12n:2365_1	purato abhimukhe sahassesu ca sahassasaropi na hoti, pañcesu pañca isu ca tādise	2365	
PA_anya-e08_12n:2365_2	ṭhapetvā pañca isu na hoti. Paresu sugatasammukhe īdisesupi aññesu saṃkilesesu tassa	2365	
PA_anya-e08_12n:2365_3	tilokajetuno mārassa esaṃ sarānaṃ dasavaḍḍhitaṃ dasagaṇanāya vaḍḍhitaṃ sahassaṃ hoti	2365	
PA_anya-e08_12n:2365_4	dasasahassaṃ hotīti. Vaṇṇanīyaṃ māraṃ gopetvā dasasahassasaṅkhyāhi gaṇitassa aññassa	2365	
PA_anya-e08_12n:2365_5	sarasaṅkhātavatthuno dassitattā ayaṃ asamavañcanā nāma. Sahassaṃ isavo asseti ca,	2365	
PA_anya-e08_12n:2365_6	pañca isavo asseti ca, dasahi vaḍḍhitanti ca vākyaṃ.	2365	
PA_anya-e08_12n:2366	Samavañcanā	236	
PA_anya-e08_12n:2368	Vivāda’manuyuñjanto,	236	
PA_anya-e08_12n:2369	Munindavadanindunā;	236	
PA_anya-e08_12n:2370	Sampuṇṇo candimā nā’yaṃ;	237	
PA_anya-e08_12n:2371	Chatta’metaṃ manobhuno.	237	
PA_anya-e08_12n:2372	312. “Vivāda”miccādi. Manobhunoti kāmassa. Samavañcanāyaṃ puṇṇacandaṃ niraṃkatvā chattassa dassitattā.	237	
PA_anya-e08_12n:2373_0	312. “Vivāda”iccādi. Munindavadanindunā sabbaññuno mukhacandena vivādaṃ anuyuñjanto	2373	
PA_anya-e08_12n:2373_1	sampuṇṇo ayaṃ paccakkho candimā na hoti. Kiñcarahi etaṃ candamaṇḍalaṃ manobhuno anaṅgassa	2373	
PA_anya-e08_12n:2373_2	ubbhūtiyaṃ chattaṃ samussitasetacchattanti. Vaṇṇanīyaṃ candamaṇḍalaṃ ṭhapetvā tato	2373	
PA_anya-e08_12n:2373_3	aññassa candasadisassa chattassa dassitattā ayaṃ vutti samavañcanā nāma. Munīnaṃ	2373	
PA_anya-e08_12n:2373_4	indoti ca, tassa vadanamiti ca, indusadiso indu, munindavadanameva indūti ca, samantato	2373	
PA_anya-e08_12n:2373_5	puṇṇoti ca, manasi bhūtoti ca viggaho.	2373	
PA_anya-e08_12n:2375	Parānuvattanādīhi, nibbindeni’ha yā katā;	237	
PA_anya-e08_12n:2376	Thutira’ppakate sā’yaṃ, siyā appakatatthuti.	237	
PA_anya-e08_12n:2377_0	313. Appakatatthutiṃ pakāseti “pari”ccādinā. Paresaṃ yesaṃ kesañci anuvattanaṃ sevā,	2377	
PA_anya-e08_12n:2377_1	tamādi yesaṃ tehi nibbindena virattena appakate asannihite buddhivisayeyeva iha kismiñci	2377	
PA_anya-e08_12n:2377_2	vatthumhi katā yā thuti saṃrādhanaṃ, sāyaṃ appakatatthuti siyā.	2377	
PA_anya-e08_12n:2378_0	313. Idāni appakatatthutiṃ dasseti “parānu”ccādinā. Parānuvattanādīhi aññassa yassa	2378	
PA_anya-e08_12n:2378_1	kassaci anuvattanādīhi nibbindena ubbegaṃ pattena appakate anadhigate buddhivisaye	2378	
PA_anya-e08_12n:2378_2	eva iha imasmiṃ kismiñci vatthumhi katā yā thuti saṃrādhanasaṅkhātā pasaṃsā atthi,	2378	
PA_anya-e08_12n:2378_3	sā ayaṃ appakatatthuti nāma siyāti. Paresamanuvattanamiti ca, taṃ ādi yesaṃ parapīḷādīnamiti	2378	
PA_anya-e08_12n:2378_4	ca, na pakatoti ca, rakāro sandhijo, appakate katā thutīti ca vākyaṃ.	2378	
PA_anya-e08_12n:2380	Sukhaṃ jīvanti hariṇā, vanesva’parasevino;	238	
PA_anya-e08_12n:2381	Anāyāsopalābhehi, jaladabbaṅkurādibhi.	238	
PA_anya-e08_12n:2382_0	314. Udāharati “sukha”miccādi. Jalehi dabbaṅkurehi dabbatiṇuggamehi. Ādisaddena tarupallavādīhi.	2382	
PA_anya-e08_12n:2382_1	Kīdisehi? Anāyāsena sevāpariklesādinā vinā upalābhehi pāpuṇitabbehi. Paramaññaṃ kiñci	2382	
PA_anya-e08_12n:2382_2	na sevanti sīleneti aparasevino. Paracittārādhanabyasanaparammukhā hariṇā vanesu	2382	
PA_anya-e08_12n:2382_3	sukhaṃ nirākulaṃ jīvantīti. Ettha rājānuvattanaklesanibbindena sannihitā migavutti pasaṃsitāti.	2382	
PA_anya-e08_12n:2383_0	314. Idāni udāharati “sukha”miccādinā. Hariṇā migā aparasevino vuttiṃ nissāya paraṃ	2383	
PA_anya-e08_12n:2383_1	asevamānā anāyāsopalābhehi parapariggahābhāvato parasevāparissamaṃ vinā labbhanīyehi	2383	
PA_anya-e08_12n:2383_2	jaladabbaṅkurādibhi udakadabbaṅkurarukkhalatāpallavādīhi vanesu icchiticchitāraññesu	2383	
PA_anya-e08_12n:2383_3	sukhaṃ jīvanti sukhajīvanaṃ karontīti. Ettha rājasevābyasanappattena kenaci anadhigatāpi	2383	
PA_anya-e08_12n:2383_4	migajīvikā pasaṃsitā hoti. Paraṃ na sevanti sīlenāti ca, abhāvo āyāsasseti ca, tena	2383	
PA_anya-e08_12n:2383_5	upalabhitabbāti ca, dabbānaṃ aṅkurānīti ca, jalañca dabbaṅkurāni ceti ca, tāni ādi	2383	
PA_anya-e08_12n:2383_6	yesaṃ pallavādīnamiti ca viggaho.	2383	
PA_anya-e08_12n:2385	Uttaraṃ uttaraṃ yattha, pubbapubbavisesanaṃ;	238	
PA_anya-e08_12n:2386	Siyā ekāvalī sā’yaṃ, dvidhā vidhinisedhato.	238	
PA_anya-e08_12n:2387_0	315. Ekāvaliṃ kathayati “uttara”micchādinā. Yattha vuttiyaṃ uttaraṃ uttaraṃ upariṭṭhānamupariṭṭhānaṃ	2387	
PA_anya-e08_12n:2387_1	pubbassa pubbassa visesanaṃ vidhinisedhanavasena ekāvali nāma siyā. Ayaṃ ekāvali	2387	
PA_anya-e08_12n:2387_2	vidhinisedhato vidhivasena nisedhanavasena ca dvidhā.	2387	
PA_anya-e08_12n:2388_0	315. Idāni ekāvaliṃ dasseti “uttara”miccādinā. Yattha uttiyaṃ uttaraṃ uttaraṃ uparūparibhavaṃ	2388	
PA_anya-e08_12n:2388_1	padaṃ pubbapubbavisesanaṃ pubbapubbapadassa vidhinisedhanavasena visesanaṃ hoti,	2388	
PA_anya-e08_12n:2388_2	sā ekāvali nāma siyā. Ayaṃ ekāvali vidhinisedhato vidhinisedhavasena dvidhā hotīti.	2388	
PA_anya-e08_12n:2388_3	Uttaraṃ pubbanti ṭhānūpacārena ṭhānībhūtaṃ padameva vuccati. Pubbassa pubbassa visesanamiti	2388	
PA_anya-e08_12n:2388_4	ca, ekato āvaliyanti saṃvaliyanti padāni etāyāti ca, vidhividhānañca nisedho paṭisedho	2388	
PA_anya-e08_12n:2388_5	cāti ca vākyaṃ. Ettha “uttaraṃ uttara”nti ca “pubbassa pubbassa”iti ca kamena visesanavisesyaguṇena	2388	
PA_anya-e08_12n:2388_6	byāpanicchāyaṃ nibbacanaṃ, visesyaguṇaṃ gammamānameva.	2388	
PA_anya-e08_12n:2389	Vidhiekāvali	238	
PA_anya-e08_12n:2391	Pādā nakhālirucirā,	239	
PA_anya-e08_12n:2392	Nakhālī raṃsibhāsurā;	239	
PA_anya-e08_12n:2393	Raṃsī tamopahāneka …pahāreka (sī.) -	239	
PA_anya-e08_12n:2394	Rasā sobhanti satthuno.	239	
PA_anya-e08_12n:2395	316. Udāharati “pādā”iccādi. Sugammaṃ. Ettha pādādīnaṃ visesyānaṃ nakhālirucirattādividhānena visesanena visesitabbattā ayaṃ vidhiekāvali.	239	
PA_anya-e08_12n:2396_0	316. Idāni udāharati “pādā”iccādinā. Satthuno pādā nakhālirucirā nakhapantīhi manuññā	2396	
PA_anya-e08_12n:2396_1	nakhālī nakhapantiyo raṃsibhāsurā raṃsīhi dibbamānā raṃsī kantiyo tamopahānekarasā	2396	
PA_anya-e08_12n:2396_2	andhakāravidhamane asahāyakiccā hutvā sobhantīti. Ettha pādādīnaṃ pubbapadānaṃ nakhālirucirattādividhāyakehi	2396	
PA_anya-e08_12n:2396_3	uttarauttaravisesanehi visesitattā ayaṃ vidhiekāvali nāma. Nakhānaṃ āli pāḷīti ca,	2396	
PA_anya-e08_12n:2396_4	nakhālīhi rucirāti ca, raṃsīhi bhāsurāti ca, tamaso apahāro apaharaṇamiti ca, so	2396	
PA_anya-e08_12n:2396_5	eko raso kiccaṃ etāsaṃ raṃsīnamiti ca viggaho.	2396	
PA_anya-e08_12n:2397	Nisedhaekāvali	239	
PA_anya-e08_12n:2399	Asantuṭṭho yatī neva,	239	
PA_anya-e08_12n:2400	Santoso nā’layāhato;	240	
PA_anya-e08_12n:2401	Nā’layo yo sajantūnaṃ,	240	
PA_anya-e08_12n:2402	Nā’nantabyasanāvaho.	240	
PA_anya-e08_12n:2403_0	317. “Asantuṭṭho”iccādi. Asantuṭṭho catupaccayasantosavasena yo koci yati nāma neva	2403	
PA_anya-e08_12n:2403_1	siyā. Ālayena taṇhāya āhato ca yo, so santoso nāma na hoti. Yo jantūnaṃ sattānaṃ	2403	
PA_anya-e08_12n:2403_2	anantabyasanāvaho na hoti, so ālayo nāma na bhavatīti. Asantuṭṭhādīnaṃ yatittādinisedhanavasena	2403	
PA_anya-e08_12n:2403_3	visesanānaṃ pavattiyā nisedhaekāvali ayaṃ.	2403	
PA_anya-e08_12n:2404_0	317. “Asantuṭṭho”iccādi. Asantuṭṭho cīvarādīsu catūsu paccayesu dassitadvādasavidhasantosānaṃ	2404	
PA_anya-e08_12n:2404_1	aññatarena asantuṭṭho yati na eva bhikkhu nāma na hoti. Ālayāhato taṇhāya pahato	2404	
PA_anya-e08_12n:2404_2	santoso na hoti. Yo jantūnaṃ anantabyasanāvaho na yo sattānaṃ apariyantapīḷāpāpako	2404	
PA_anya-e08_12n:2404_3	na hoti, so ālayo na hotīti. Asantuṭṭhādīnaṃ yatibhāvādipaṭisedhavasena visesanānaṃ	2404	
PA_anya-e08_12n:2404_4	pavattattā ayaṃ nisedhaekāvali nāma. Asantuṭṭhapadaṃ yatisahitasakalasattasamudāyassa	2404	
PA_anya-e08_12n:2404_5	sādhāraṇabhāvena ṭhitaṃ, yati na bhavatīti yatito aññesu sakalasattasaṅkhātesu avayavesu	2404	
PA_anya-e08_12n:2404_6	patiṭṭhāpanato “asantuṭṭho”ti visesyo, “yati ne”ti idaṃ visesanaṃ. Sesesupi visesanavisesyattaṃ	2404	
PA_anya-e08_12n:2404_7	vuttaniyāmena yathārahaṃ yojetabbaṃ. Na santussatīti ca, ālayena hatoti ca, natthi	2404	
PA_anya-e08_12n:2404_8	anto etesamiti ca, tāni ca tāni byasanāni ceti ca, tāni āvahatīti ca vākyaṃ.	2404	
PA_anya-e08_12n:2406	Yahiṃ bhūsiyabhūsattaṃ, aññamaññaṃ tu vatthunaṃ;	240	
PA_anya-e08_12n:2407	Vināva sadisattaṃ taṃ, aññamaññavibhūsanaṃ.	240	
PA_anya-e08_12n:2408	318. Aññamaññamāha “yahi”miccādinā. Yahiṃ sadisattaṃ vinā eva vatthunaṃ padatthānaṃ aññamaññaṃ bhūsiyabhūsattaṃ, taṃ aññamaññaṃ nāma vibhūsanamalaṅkāroti.	240	
PA_anya-e08_12n:2409_0	318. Idāni aññamaññālaṅkāraṃ dasseti “yahi”miccādinā. Yahiṃ alaṅkāre sadisattaṃ vinā	2409	
PA_anya-e08_12n:2409_1	eva vatthunaṃ aññamaññaṃ tu bhūsiyabhūsattaṃ alaṅkāriyaalaṅkārattaṃ hoti, taṃ aññamaññavibhūsanaṃ	2409	
PA_anya-e08_12n:2409_2	hotīti. Bhūsiyañca bhūsā cāti ca, tāsaṃ bhāvoti ca, aññañca aññañceti ca viggaho.	2409	
PA_anya-e08_12n:2409_3	“Aññamañña”nti ettha chaṭṭhuntaasaṅkhyamabyayaṃ, sasaṅkhye ceti “bhūsiyabhūsatta”nti	2409	
PA_anya-e08_12n:2409_4	imassa visesanaṃ katvā vattabbaṃ. Alaṅkāriyamapekkhāya alaṅkāravatthu ca, tamapekkhāya	2409	
PA_anya-e08_12n:2409_5	alaṅkāriyavatthu ca aññamaññaṃ nāma. Tandīpakālaṅkāropi tadatthiyena tannāmako hoti.	2409	
PA_anya-e08_12n:2411	Byāmaṃsumaṇḍalaṃ tena, muninā lokabandhunā;	241	
PA_anya-e08_12n:2412	Mahantiṃ vindatī kantiṃ, sopi teneva tādisiṃ.	241	
PA_anya-e08_12n:2413	319. Udāharati “byāmaṃsu”iccādinā. Subodhaṃ.	241	
PA_anya-e08_12n:2414_0	319. Idāni udāharati “byāmaṃsu”iccādinā. Byāmaṃsumaṇḍalaṃ byāmapabhāmaṇḍalaṃ lokabandhunā	2414	
PA_anya-e08_12n:2414_1	tena muninā karaṇabhūtena mahantiṃ mahatiṃ pūjanīyaṃ vā kantiṃ sobhaṃ vindati sevati,	2414	
PA_anya-e08_12n:2414_2	sopi muni tena eva byāmaṃsumaṇḍalena tādisiṃ kantiṃ vindatīti. Aññamaññaṃ asadisānaṃ	2414	
PA_anya-e08_12n:2414_3	byāmaṃsumaṇḍalamunisaṅkhātānaṃ dvinnaṃ vatthūnaṃ byāmaṃsumaṇḍalaṃ paṭhamavākye alaṅkāriyaṃ	2414	
PA_anya-e08_12n:2414_4	hoti, munipadattho alaṅkāro hoti. Aparavākye ime dve vipallāsena alaṅkāriyaalaṅkārā	2414	
PA_anya-e08_12n:2414_5	honti. Aṃsūnaṃ maṇḍalamiti ca, byāmaṃ eva aṃsumaṇḍalamiti ca, loko bandhu asseti	2414	
PA_anya-e08_12n:2414_6	ca, sā viya dissatīti ca viggaho.	2414	
PA_anya-e08_12n:2416	Kathanaṃ sahabhāvassa, kriyāya ca guṇassa ca;	241	
PA_anya-e08_12n:2417	Sahavuttīti viññeyyaṃ, tadudāharaṇaṃ yathā.	241	
PA_anya-e08_12n:2418	320. Sahavuttiṃ vadati “kathana”miccādinā. Subodhaṃ.	241	
PA_anya-e08_12n:2419_0	320. Idāni sahavuttiṃ dasseti “kathana”miccādinā. Kriyāya guṇassa cāti dvinnaṃ sahabhāvassa	2419	
PA_anya-e08_12n:2419_1	sahattassa kathanaṃ sahavuttīti viññeyyaṃ. Tadudāharaṇaṃ yathā tassa udāharaṇaṃ evaṃ	2419	
PA_anya-e08_12n:2419_2	vakkhamānanayena daṭṭhabbanti. Saha saddhiṃ bhavanamiti ca, sahabhāvassa vutti kathanamiti	2419	
PA_anya-e08_12n:2419_3	ca, tassa udāharaṇamiti ca viggaho. Sahabhāvo candarasminakhaṃsuādīnaṃ padatthānaṃ.	2419	
PA_anya-e08_12n:2419_4	Evaṃ santepi tesaṃ taṃsahattaṃ yassaṃ kriyāyaṃ guṇe vā bhavatīti sahattaṃ kriyāguṇānaṃ	2419	
PA_anya-e08_12n:2419_5	hotīti katvā “kathanaṃ sahabhāvassa kriyāya ca guṇassa cā”ti vuttaṃ.	2419	
PA_anya-e08_12n:2420	Kriyāsahavutti	242	
PA_anya-e08_12n:2422	Jalanti candaraṃsīhi, samaṃ satthu nakhaṃsavo;	242	
PA_anya-e08_12n:2423	Vijambhati ca candena, samaṃ tammukhacandimā.	242	
PA_anya-e08_12n:2424	321. “Jalanti”iccādi. Samanti saha, tassa satthuno mukhacandimā. Sesaṃ subodhaṃ. Ettha jalanavijambhanānaṃ ubhayasādhāraṇānaṃ kriyānaṃ sahabhāvo vihitoti kriyāsahavutti ayanti.	242	
PA_anya-e08_12n:2425_0	321. Idāni yathāpaṭiññātaudāharaṇaṃ dasseti “jalanti”iccādinā. Satthu satthuno nakhaṃsavo	2425	
PA_anya-e08_12n:2425_1	nakhakiraṇā candaraṃsīhi samaṃ jalanti, tammukhacandimā ca candena samaṃ vijambhatīti.	2425	
PA_anya-e08_12n:2425_2	Ettha ubhayapadatthānaṃ sādhāraṇabhūtajalanavijambhanakriyānaṃ sahabhāvassa vuttattā	2425	
PA_anya-e08_12n:2425_3	esā kriyāsahavutti nāma. Candassa raṃsiyoti ca, nakhānaṃ aṃsavoti ca, tassa satthuno	2425	
PA_anya-e08_12n:2425_4	mukhanti ca, tameva candimasadisattā candimāti ca vākyaṃ. Samaṃiti sahapariyāyo nipāto.	2425	
PA_anya-e08_12n:2426	Guṇasahavutti	242	
PA_anya-e08_12n:2428	Jinodayena malinaṃ, saha dujjanacetasā;	242	
PA_anya-e08_12n:2429	Pāpaṃ disā suvimalā, saha sajjanacetasā.	242	
PA_anya-e08_12n:2430_0	322. “Jinodayena”ccādi. Jinodayena karaṇabhūtena, hetubhūtena vā dujjanacetasā saha	2430	
PA_anya-e08_12n:2430_1	pāpaṃ malinaṃ kiliṭṭhaṃ, sajjanacetasā saha disā dasavidhāpi suvimalā accantanimmalā	2430	
PA_anya-e08_12n:2430_2	suvimalayasomālāvalayitattā sajjanaceto pāpāpagameneti. Ettha malinattassa ca suvimalattassa	2430	
PA_anya-e08_12n:2430_3	ñāyasambandhino sahabhāvo vuttoti ayaṃ guṇasahavutti.	2430	
PA_anya-e08_12n:2431_0	322. “Jino”iccādi. Jinodayena jitamārassa bhagavato pātubhāvena, karaṇabhūtena hetubhūtena	2431	
PA_anya-e08_12n:2431_1	vā pāpaṃ lobhādidhammaṃ dujjanacetasā dujjanānaṃ cittena saha malinaṃ kiliṭṭhaṃ hoti.	2431	
PA_anya-e08_12n:2431_2	Imināyeva jinodayena disā dasa disāyo sajjanacetasā saha suvimalā sajjanacetasantānato	2431	
PA_anya-e08_12n:2431_3	pāpānaṃ apagamena kittimālāya bhuvanattaye patthaṭattā atinimmalāti ubhayapadatthānaṃ	2431	
PA_anya-e08_12n:2431_4	sādhāraṇabhūtamalinabhāvasuvimalabhāvasaṅkhātassa guṇassa sahabhāvassa vuttattā esā	2431	
PA_anya-e08_12n:2431_5	guṇasahavutti nāma. Jinassa udayoti ca, dujjanānaṃ cetoti ca, vigataṃ malaṃ etāhiti	2431	
PA_anya-e08_12n:2431_6	ca, su atisayena vimalāti ca, santo ca te janā ceti ca, tesaṃ cetoti ca vākyaṃ.	2431	
PA_anya-e08_12n:2433	Virodhīnaṃ padatthānaṃ, yattha saṃsaggadassanaṃ;	243	
PA_anya-e08_12n:2434	Samukkaṃsābhidhānatthaṃ, matā sā’yaṃ virodhitā.	243	
PA_anya-e08_12n:2435_0	323. Virodhaṃ vibhāveti “virodhīna”miccādi. Virodhīnaṃ aññamaññaviruddhānaṃ kriyādīnaṃ	2435	
PA_anya-e08_12n:2435_1	yattha vuttivisese saṃsaggassa sannidhino dassanaṃ, kimatthaṃ? Samukkaṃsassa atisayassa	2435	
PA_anya-e08_12n:2435_2	abhidhānatthaṃ kathanatthāya, sā ayaṃ virodhitā virodhīti matā.	2435	
PA_anya-e08_12n:2436_0	323. Idāni virodhālaṅkāraṃ dasseti “virodhīna”miccādinā. Yattha uttivisese samukkaṃsābhidhānatthaṃ	2436	
PA_anya-e08_12n:2436_1	vaṇṇanīyavatthugataadhikakathanāya virodhīnaṃ aññamaññaviruddhānaṃ padatthānaṃ kriyāguṇādīnaṃ	2436	
PA_anya-e08_12n:2436_2	saṃsaggadassanaṃ sanniṭṭhānadassanaṃ sambandhadassanaṃ hoti, sā ayaṃ utti virodhitāti	2436	
PA_anya-e08_12n:2436_3	matāti. Virodho etesaṃ guṇādīnaṃ atthīti ca, saṃsaggassa sambandhassa dassanamiti	2436	
PA_anya-e08_12n:2436_4	ca, samukkaṃsassa adhikassa abhidhānanti ca, virodhīnaṃ bhāvo asaṅgahitoti ca vākyaṃ.	2436	
PA_anya-e08_12n:2436_5	Virodhitādīpakavutti tadatthena tannāmikā hoti.	2436	
PA_anya-e08_12n:2438	Guṇā sabhāvamadhurā, api lokekabandhuno;	243	
PA_anya-e08_12n:2439	Sevitā pāpasevīnaṃ, sampadūsenti sampadūsanti (ka.) mānasaṃ.	243	
PA_anya-e08_12n:2440_0	324. Udāharati “guṇā”iccādi. Lokekabandhuno lokanāthassa sabhāvamadhurā sādhujanasampīṇanekacāturā	2440	
PA_anya-e08_12n:2440_1	api guṇā arahantatādayo sevitā pāpasevīhi tesaṃ pāpasevīnaṃ mānasaṃ sampadūsenti	2440	
PA_anya-e08_12n:2440_2	dosaduṭṭhāpādanavasenāvikaronti “tādiso guṇātisayo tassā”ti. Ettha guṇānaṃ sabhāvamadhurānaṃ	2440	
PA_anya-e08_12n:2440_3	pītivisesuppādanayoggānaṃ sampadūsanena saha virodhoti daṭṭhabbaṃ.	2440	
PA_anya-e08_12n:2441_0	324. Udāharati “guṇā”iccādinā. Lokekabandhuno buddhassa guṇā arahattādayo sabhāvamadhurā	2441	
PA_anya-e08_12n:2441_1	api pakatimadhurā api sevitā pāpasevīhi sevitā samānā pāpasevīnaṃ mānasaṃ sampadūsenti	2441	
PA_anya-e08_12n:2441_2	atisayena kopentīti. Evaṃ hīnādhimuttikehi sahitumasakkuṇeyyo tassa guṇātisayo vattati.	2441	
PA_anya-e08_12n:2441_3	Nanu sabhāvamadhuro guṇo pītiṃ vinā sampadūsanaṃ na kareyya, sampadūsanampi tādisasabhāvamadhuraṃ	2441	
PA_anya-e08_12n:2441_4	vinā na bhaveyyāti aññoññaviruddhānamesaṃ madhuraguṇasampadūsanakriyānaṃ saṃsaggaguṇādhikadassanatthanti	2441	
PA_anya-e08_12n:2441_5	lakkhaṇena yojetabbaṃ. Apisaddo virodhatthe vattate. Sabhāvena madhurāti ca, eko	2441	
PA_anya-e08_12n:2441_6	ca so bandhu cāti ca, lokassa ekabandhūti ca, pāpaṃ sevanti sīlenāti ca vākyaṃ.	2441	
PA_anya-e08_12n:2443	Yassa kassaci dānena, yassa kassaci vatthuno;	244	
PA_anya-e08_12n:2444	Visiṭṭhassa ya’mādānaṃ, parivuttīti sā matā.	244	
PA_anya-e08_12n:2445	325. Parivuttiṃ pavatteti “yassa”iccādinā. Yassa kassacīti paṭiggāhakaṃ dasseti. Visiṭṭhassa yaṃ ādānanti sambandho. Sesaṃ subodhaṃ.	244	
PA_anya-e08_12n:2446_0	325. Idāni parivuttiṃ dasseti “yassa kassaci”ccādinā. Yassa kassaci vatthuno khuddakavatthuno	2446	
PA_anya-e08_12n:2446_1	yassa kassaci paṭiggāhakassa dānena hetubhūtena visiṭṭhassa uttamavatthuno yaṃ ādānaṃ	2446	
PA_anya-e08_12n:2446_2	gahaṇaṃ atthi, sā parivuttīti matāti. Dānaggahaṇaparivuttattā parivutti nāma.	2446	
PA_anya-e08_12n:2448	Purā paresaṃ datvāna, manuññaṃ nayanādikaṃ;	244	
PA_anya-e08_12n:2449	Muninā samanuppattā, dāni sabbaññutāsirī muninda samanuppattā, dāni sabbaññutāsiriṃ (ka.).	244	
PA_anya-e08_12n:2450	326. Udāharati “purā”iccādi. Subodhaṃ. Ettha nayanādidānena sabbaññutāsiriyā ādānanti parivutti ayaṃ.	245	
PA_anya-e08_12n:2451_0	326. Idāni udāharati “purā”iccādinā. Muninā purā pubbe paresaṃ manuññaṃ nayanādikaṃ	2451	
PA_anya-e08_12n:2451_1	datvāna idāni sabbaññutāsirī sabbaññutāsaṅkhātā anaññasādhāraṇā sirī samanupattāti.	2451	
PA_anya-e08_12n:2451_2	Iha yassa dinnaṃ tato eva gahaṇe parivuttisaddassa niruḷhattā nayanādīnaṃ dānena	2451	
PA_anya-e08_12n:2451_3	sabbaññutāsiriyā ādānato, dānābhāve ādānābhāvato ca paṭiggāhakajane avijjamānepi	2451	
PA_anya-e08_12n:2451_4	sabbaññutā vijjamānattena parikappitāti parivutti hoti. Teneva daṇḍiyaṃ–	2451	
PA_anya-e08_12n:2452	“Satthappaharaṇaṃ datvā, bhujena tava rājunaṃ;	245	
PA_anya-e08_12n:2453	Ciraṃ citābhaṭo tesaṃ, yaso kumudapaṇḍaro”ti kābyādāsa 2.356.	245	
PA_anya-e08_12n:2454_0	Imasmiṃ udāharaṇe paccatthikānaṃ āyudhappahāraṃ datvā tava bāhunā tesaṃ rājūnaṃ ciraṃ	2454	
PA_anya-e08_12n:2454_1	rāsikato keravanimmalo yaso ābhaṭoti. Dadāti kammayuttato eva ādānaṃ dassetvā parivuttiphuṭā	2454	
PA_anya-e08_12n:2454_2	katā. Nayanāni ādīni yassa uttamaṅgādinoti ca, sabbaṃ jānātīti ca, tassa bhāvoti ca vākyaṃ.	2454	
PA_anya-e08_12n:2456	Kiñci disvāna viññātā,	245	
PA_anya-e08_12n:2457	Paṭipajjati taṃsamaṃ;	245	
PA_anya-e08_12n:2458	Saṃsayāpagataṃ vatthuṃ,	245	
PA_anya-e08_12n:2459	Yattha so’yaṃ bhamo mato.	245	
PA_anya-e08_12n:2460_0	327. Bhamaṃ sambhāveti “kiñcī”tiādinā. Viññātā puriso kiñci disvā ujjalanādikaṃ disvāna	2460	
PA_anya-e08_12n:2460_1	taṃsamaṃ tassa pure dissamānassa padatthassa sadisamaññaṃ vatthuṃ saṃsayāpagataṃ	2460	
PA_anya-e08_12n:2460_2	asannidhiṃ katvā paṭipajjati jānāti yattha visese, sāyaṃ bhamo mato.	2460	
PA_anya-e08_12n:2461_0	327. Idāni bhamālaṅkāraṃ dasseti “kiñci”iccādinā. Yattha uttivisese viññātā avabodhakārako	2461	
PA_anya-e08_12n:2461_1	kiñci disāvilocanādikaṃ disvāna taṃsamaṃ vatthuṃ tena dissamānavatthunā tulyamaññaṃ	2461	
PA_anya-e08_12n:2461_2	vatthuṃ saṃsayāpagataṃ nissaṃsayaṃ katvā paṭipajjati jānāti, so ayaṃ alaṅkāro bhamoti	2461	
PA_anya-e08_12n:2461_3	matoti. Tena tassa vā samanti ca, saṃsayo apagato etasmāti ca, bhamanaṃ anavaṭṭhānaṃ	2461	
PA_anya-e08_12n:2461_4	vatthūnanti ca viggaho. Saṃsayāpagatanti kriyāvisesanaṃ.	2461	
PA_anya-e08_12n:2463	Samaṃ disāsu’jjalāsu, jinapādanakhaṃsunā;	246	
PA_anya-e08_12n:2464	Passantā abhinandanti, candātapamanā janā.	246	
PA_anya-e08_12n:2465_0	328. Udāharati “sama”miccādi. Jinassa pādesu nakhaṃsunā disāsu sabbāsu samaṃ ekato	2465	
PA_anya-e08_12n:2465_1	ujjalāsu sajotīsu tā ujjalā disā passantā janā, candātapoti mano yesaṃ te tathāvidhā.	2465	
PA_anya-e08_12n:2465_2	Abhinandanti santussantīti.	2465	
PA_anya-e08_12n:2466_0	328. Idāni udāharati “sama”miccādinā. Jinapādanakhaṃsunā karaṇabhūtena disāsu dasasu	2466	
PA_anya-e08_12n:2466_1	samaṃ ekakkhaṇe ujjalāsu tā ujjalā disā passantā janā candātapamanā candātapoti pavattacittā	2466	
PA_anya-e08_12n:2466_2	abhinandantīti. Vijjamānanakhamarīciyaṃ buddhimakatvā candātape buddhiyā pavattāpanato	2466	
PA_anya-e08_12n:2466_3	bhamo nāma. Samanti asaṅkhyaṃ. Candātapoiti mano yesanti vākyaṃ.	2466	
PA_anya-e08_12n:2468	Pavuccate yaṃ nāmādi,	246	
PA_anya-e08_12n:2469	Kavīnaṃ bhāvabodhanaṃ;	246	
PA_anya-e08_12n:2470	Yena kenaci vaṇṇena,	247	
PA_anya-e08_12n:2471	Bhāvonāmā’ya’mīrito.	247	
PA_anya-e08_12n:2472_0	329. Bhāvaṃ bhāveti “pavuccate”ccādinā. Kavīnaṃ bhāvo adhippāyo, taṃ bodhetīti bhāvabodhanaṃ	2472	
PA_anya-e08_12n:2472_1	yaṃ nāmādi. Ādisaddena visesanavākyānaṃ gahaṇaṃ. Yena kenaci nisedhanarūpena ākārena	2472	
PA_anya-e08_12n:2472_2	pavuccate, ayaṃ bhāvo nāma īritoti.	2472	
PA_anya-e08_12n:2473_0	329. Idāni bhāvālaṅkāraṃ dasseti “pavuccate” iccādinā. Kavīnaṃ vattūnaṃ bhāvabodhanaṃ	2473	
PA_anya-e08_12n:2473_1	adhippāyapakāsakaṃ yaṃ nāmādi nāmapadavisesanapadādi yena kenaci vaṇṇena ākārena	2473	
PA_anya-e08_12n:2473_2	sāgarādiatthantaraṃ paṭisedhetvā vā no vā pavuccate, ayaṃ bhāvo nāmāti īritoti. Nāmaṃ	2473	
PA_anya-e08_12n:2473_3	ādi yassa visesanavākyadvayasseti ca, bhāvaṃ bodhetīti ca vākyaṃ. Kavīnaṃ adhippāyasaṅkhātabhāvapakāsako	2473	
PA_anya-e08_12n:2473_4	uttiviseso tadatthena bhāvo nāma, tassa nissayabhūtaṃ nāmādipadasantānaṃ iha nissitopacārena	2473	
PA_anya-e08_12n:2473_5	bhāvo nāmāti īritaṃ.	2473	
PA_anya-e08_12n:2475	Nanu teye’va santā no,	247	
PA_anya-e08_12n:2476	Sāgarā na kulācalā;	247	
PA_anya-e08_12n:2477	Manampi mariyādaṃ ye,	247	
PA_anya-e08_12n:2478	Saṃvaṭṭepi jahanti no.	247	
PA_anya-e08_12n:2479_0	330. Udāharati “nanu”ccādi. Manampīti īsakampi. Mariyādanti attano ācārasīmaṃ, saṃvaṭṭepi	2479	
PA_anya-e08_12n:2479_1	palayakālepi. Sesaṃ subodhaṃ. Ettha na ime pakatisamuddādayo samuddādayo honti, ye	2479	
PA_anya-e08_12n:2479_2	palayakāle attano velānullaṅghanasaṅkhātaṃ acalattasaṅkhātañca mariyādaṃ pariccajanti.	2479	
PA_anya-e08_12n:2479_3	Kiñcarahi santā evete samuddādayo, ye yadi palayakālepi samāpateyyuṃ, tadāpi attano	2479	
PA_anya-e08_12n:2479_4	mariyādaṃ na muñcanti. Koci vipattiṃ patto niratisayaṃ dhīrattamattanovabodhetīti	2479	
PA_anya-e08_12n:2479_5	aññanisedhena kathitaṃ nāmaṃ kavisabhāvaṃ yathāvuttaṃ bodhetīti bhāvoyamiti.	2479	
PA_anya-e08_12n:2480_0	330. Idāni udāharati “nanu”ccādinā. Sāgarā saṃvaṭṭakāle tīramariyādaṃ atikkamentā	2480	
PA_anya-e08_12n:2480_1	pakatisamuddā sāgarā na bhavanti. Kulācalā tādisakāle acalasaṅkhātamariyādamatikkamentā	2480	
PA_anya-e08_12n:2480_2	satta kulapabbatā kulācalā nāma na bhavanti. Kiñcarahi sāgarādayo. Ye sādhavo saṃvaṭṭepi	2480	
PA_anya-e08_12n:2480_3	sabbavatthuvināsakakappavināsakālepi mariyādaṃ attano ācāramariyādaṃ manampi īsakampi	2480	
PA_anya-e08_12n:2480_4	no jahanti. Santā eva te sāgarādayo nāma honti nanūti. Koci byasanaṃ patto attano	2480	
PA_anya-e08_12n:2480_5	anaññasādhāraṇaṃ dhīrattaṃ pakāsetīti iha sāgarādiatthantarapaṭisedharūpena dassitasāgarādinā	2480	
PA_anya-e08_12n:2480_6	vattuno akampanādhippāyaṃ avabodhetīti ayaṃ bhāvālaṅkāro nāma. Mananti appakālavācakamasaṅkhyaṃ. Apīti sambhāvane.	2480	
PA_anya-e08_12n:2482	Aṅgaṅgībhāvā sadisa-balabhāvā ca bandhane;	248	
PA_anya-e08_12n:2483	Saṃsaggo’laṅkatīnaṃ yo, taṃ missanti pavuccati.	248	
PA_anya-e08_12n:2484_0	331. Missaṃ dasseti “aṅga”iccādinā. Aṅgamupakārakaṃ, aṅgī upakāriyaṃ, tesaṃ bhāvo	2484	
PA_anya-e08_12n:2484_1	aṅgaṅgibhāvo sādhiyasādhanattaṃ, tato ca. Sadisaṃ samaṃ balaṃ yesaṃ te, tesaṃ bhāvo	2484	
PA_anya-e08_12n:2484_2	aṅgaṅgibhāvamantarena appadhānabhāvenāvaṭṭhānaṃ tato ca hetuto. Bandhane visaye,	2484	
PA_anya-e08_12n:2484_3	yo alaṅkatīnaṃ saṃsaggo ekattha sannidhānaṃ, taṃ missanti pavuccati.	2484	
PA_anya-e08_12n:2485_0	331. Idāni missālaṅkāraṃ dasseti “aṅgaṅgī”ccādinā. Aṅgaṅgībhāvā upakārakaupakāriyasaṅkhātapaṭipādakapaṭipādanīyasabhāvena	2485	
PA_anya-e08_12n:2485_1	hetubhūtena sadisabalabhāvā ca sādhiyasādhanabhāvaṃ vinā samānabalavantabhāvena ca	2485	
PA_anya-e08_12n:2485_2	bandhane pajjādibandhanavisaye alaṅkatīnaṃ alaṅkārānaṃ yo saṃsaggo sannidhānaṃ, taṃ	2485	
PA_anya-e08_12n:2485_3	missanti pavuccatīti. Aṅgaṃ sādhanaṃ assa sādhiyassa atthīti ca, aṅgañca aṅgī ceti	2485	
PA_anya-e08_12n:2485_4	ca, tesaṃ bhāvo sādhiyasādhanasaṅkhāto sambandhoti ca, sadisaṃ balaṃ yesamalaṅkārānamiti	2485	
PA_anya-e08_12n:2485_5	ca, tesaṃ bhāvo aññamaññanirapekkhatāti ca, missanaṃ missībhavanamiti ca vākyaṃ.	2485	
PA_anya-e08_12n:2486	Aṅgaṅgibhāvamissa	248	
PA_anya-e08_12n:2488	Pasatthā munino pāda-nakharaṃsimahānadī;	248	
PA_anya-e08_12n:2489	Aho gāḷhaṃ nimuggepi, sukhayatye’va te jane.	248	
PA_anya-e08_12n:2490_0	332. Udāharati “pasatthā muni”ccādi. Munino pādesu nakhā tesaṃ raṃsi eva mahānadīsadisattā	2490	
PA_anya-e08_12n:2490_1	mahānadī, sā pasatthā acchariyappattisabbhāvato gāḷhamaccantaṃ nimuggepi te jane	2490	
PA_anya-e08_12n:2490_2	sukhayatyeva, aho acchariyaṃ yato sesanadīvidhuraṃ. “Ayaṃ attani gāḷhaṃ nimuggepi	2490	
PA_anya-e08_12n:2490_3	sukhayatī”ti ettha “nimuggepī”ti samādhino sādhiyattenaṅgitāyāvaṭṭhitassa “pādanakharaṃsimahānadī”ti	2490	
PA_anya-e08_12n:2490_4	rūpakaṃ sādhanattenaṅgatāyāvaṭṭhitanti missamidamalaṅkaraṇaṃ.	2490	
PA_anya-e08_12n:2491_0	332. Idāni udāharati “pasatthā” iccādinā. Munino pasatthā acchariyattā pasaṃsanīyā	2491	
PA_anya-e08_12n:2491_1	pādanakharaṃsimahānadī caraṇanakhakiraṇasaṅkhātamahāgaṅgā gāḷhaṃ atisayena nimuggepi	2491	
PA_anya-e08_12n:2491_2	te jane sādhusappurise sukhayati eva sukhite kato eva. Aho acchariyaṃ sesanadīnamesā	2491	
PA_anya-e08_12n:2491_3	pavatti viruddhāti. Ettha sādhanīyabhāvena aṅgino “nimugge”ti samādhialaṅkārassa	2491	
PA_anya-e08_12n:2491_4	“pādanakharaṃsimahānadī”ti rūpakālaṅkāro sādhanabhāvena aṅganti katvā aṅgāaṅgībhāvena	2491	
PA_anya-e08_12n:2491_5	imesaṃ alaṅkārānaṃ missitā. Pādesu nakhāti ca, tesaṃ raṃsīti ca, mahatī ca sā nadī	2491	
PA_anya-e08_12n:2491_6	ceti ca, mahānadī viya mahānadī pādanakharaṃsiyo eva mahānadīti ca vākyaṃ. Gāḷhanti	2491	
PA_anya-e08_12n:2491_7	kriyāvisesanaṃ. Gāḷhaṃ nimujjanaṃ ye akaṃsu, tepīti yojanā. Sukhasamaṅgino janā sukhite	2491	
PA_anya-e08_12n:2491_8	sukhe karotīti vākyaṃ.	2491	
PA_anya-e08_12n:2492	Sadisabalabhāvamissa	249	
PA_anya-e08_12n:2494	Veso sabhāvamadhuro, rūpaṃ nettarasāyanaṃ;	249	
PA_anya-e08_12n:2495	Madhūvamunino vācā, na sampīṇeti kaṃ janaṃ.	249	
PA_anya-e08_12n:2496	333. “Veso”iccādi subodhaṃ. Idaṃ pana samādhirūpakopamāmissasadisabalanti.	249	
PA_anya-e08_12n:2497_0	333. “Veso”iccādi. Munino sabhāvamadhuro pakatimadhuro veso jināveṇiko buddhaveso	2497	
PA_anya-e08_12n:2497_1	ca nettarasāyanaṃ rūpaṃ lakkhaṇānubyañjanasampannaṃ rūpañca madhūva madhurattena	2497	
PA_anya-e08_12n:2497_2	madhusamānā vācā bhāratī ca kaṃ janaṃ na sampīṇetīti. “Sabhāvamadhuro”ti samādhialaṅkāro	2497	
PA_anya-e08_12n:2497_3	ca, “nettarasāyana”nti rūpakālaṅkāro ca, “madhūvā”ti upamālaṅkāro cāti ime tayo pīṇane	2497	
PA_anya-e08_12n:2497_4	aññamaññāpekkharahitattā tulyabalāti imesaṃ missattaṃ hoti. Sabhāvena madhuroti ca,	2497	
PA_anya-e08_12n:2497_5	rasīyati assādīyatīti ca, raso rasabhūto āyanaṃ gati pavatti assāti rasāyanaṃ, rasavatthu.	2497	
PA_anya-e08_12n:2497_6	Rasāyanamiva rūpaṃ rasāyanaṃ, nettānaṃ rasāyananti ca vākyaṃ.	2497	
PA_anya-e08_12n:2499	Āsī nāma siyā’tthassa,	249	
PA_anya-e08_12n:2500	Iṭṭhassā’sīsanaṃ yathā;	250	
PA_anya-e08_12n:2501	Tilokekagatī nātho,	250	
PA_anya-e08_12n:2502	Pātu loka’mapāyato.	250	
PA_anya-e08_12n:2503_0	334. Āsiṃ dasseti “āsi”ccādinā. Iṭṭhassa abhimatassa vatthuno āsīsanaṃ patthanamityanuvaditvā	2503	
PA_anya-e08_12n:2503_1	āsī nāma siyāti vidhīyate. “Yathe”tyudāharati. Tilokassa lokattayavattino janassa	2503	
PA_anya-e08_12n:2503_2	ekagati asahāyagati paṭisaraṇabhūto nātho lokaṃ sattalokaṃ apāyato pātu pāletūti.	2503	
PA_anya-e08_12n:2503_3	Etthātilasitaṃ pālanamāsīsitanti.	2503	
PA_anya-e08_12n:2504_0	334. Idāni āsīalaṅkāraṃ dasseti “āsī” iccādinā. Iṭṭhassa atthassa icchitavatthuno	2504	
PA_anya-e08_12n:2504_1	āsīsanā patthanā āsī nāma siyā. Yathā tatthodāharaṇamevaṃ. Tilokekagati tibhavassa	2504	
PA_anya-e08_12n:2504_2	asahāyasaraṇabhūto nātho lokasāmi lokaṃ sattalokaṃ apāyato pātu rakkhatūti. Āsī nāma	2504	
PA_anya-e08_12n:2504_3	patthanā, taddīpikāpi utti tannāmikāva hoti. “Tilokekagatī”ti imasmiṃ udāharaṇe pālanaṃ	2504	
PA_anya-e08_12n:2504_4	āsīsitaṃ. Tiṇṇaṃ lokānaṃ samāhāroti ca, ekoyeva gati paṭisaraṇanti ca, tilokassa	2504	
PA_anya-e08_12n:2504_5	ekagatīti ca vākyaṃ.	2504	
PA_anya-e08_12n:2506	Rasappatītijanakaṃ, jāyate yaṃ vibhūsanaṃ;	250	
PA_anya-e08_12n:2507	Rasavantanti taṃ ñeyyaṃ, rasavantavidhānato.	250	
PA_anya-e08_12n:2508_0	335. Rasavantamudāharati “rasa”iccādinā. Yaṃ vibhūsanamalaṅkaraṇaṃ rasābhāsādino	2508	
PA_anya-e08_12n:2508_1	patītijanakaṃ avagamasampādakaṃ jāyate, taṃ vibhūsanaṃ rasavantavidhānato sampādanato	2508	
PA_anya-e08_12n:2508_2	“rasavanta”nti viññeyyaṃ yathā atthappatīti janako saddo “atthavā”ti.	2508	
PA_anya-e08_12n:2509_0	335. Uddese rasīti uddiṭṭharasālaṅkāraṃ dasseti “rasa”iccādinā. Yaṃ vibhūsanaṃ vuttālaṅkārānamantare	2509	
PA_anya-e08_12n:2509_1	yo koci alaṅkāro rasappatītijanakaṃ siṅgārādinavavidharasesu ekassa rasassa vā tasseva	2509	
PA_anya-e08_12n:2509_2	rasābhāsassa vā avabodhanaṃ sampādento jāyate, taṃ vibhūsanaṃ rasavantavidhānato	2509	
PA_anya-e08_12n:2509_3	attano rasasahitabhāvassa pakāsanato rasavantanti rasīti ñeyyanti. Yathā atthappatītijanako	2509	
PA_anya-e08_12n:2509_4	saddo “atthavā”ti vuccati, evaṃ rasappatītijanako alaṅkāro rasavanto “rasī”ti ca	2509	
PA_anya-e08_12n:2509_5	vuccati. Rasassa patīti ca, taṃ janetīti ca, raso assa atthīti ca, rasavato bhāvoti	2509	
PA_anya-e08_12n:2509_6	ca, tassa vidhānaṃ sampādananti ca vākyaṃ.	2509	
PA_anya-e08_12n:2511	Rāgānatabbhutasarojamukhaṃ dharāya,	251	
PA_anya-e08_12n:2512	Pādā tilokaguruno’dhikabaddharāgā;	251	
PA_anya-e08_12n:2513	Ādāya niccasarasena karena gāḷhaṃ,	251	
PA_anya-e08_12n:2514	Sañcumbayanti satatāhitasambhamena.	251	
PA_anya-e08_12n:2515_0	336. Udāharati “rāga”iccādi. Dharāya pathavīaṅganāya rāgena ānataṃ, mukhaṃ. Rāgaṃ	2515	
PA_anya-e08_12n:2515_1	rattavaṇṇaṃ ānataṃ ninnamitaṃ, sarojaṃ. Paṭhame abbhutasarojasadisatāya mukhaṃ, tena	2515	
PA_anya-e08_12n:2515_2	samānādhikaraṇanti rāgānatena samāso. Dutiye tu rāgānatañca taṃ abbhutasarojaṃ pathaviṃ	2515	
PA_anya-e08_12n:2515_3	bhinditvā sirīpādasampaṭiggahaṇatthaṃ uṭṭhahamacchariyapadumañca, tameva tassā mukhasadisattā	2515	
PA_anya-e08_12n:2515_4	mukhanti rāgānatabbhutasarojamukhaṃ. Tilokaguruno sammāsambuddhassa pādā. Kīdisā?	2515	
PA_anya-e08_12n:2515_5	Adhikabandho rāgo anurāgo, rattavaṇṇo vā yesaṃ te, tathāvidhā. Niccamanavarataṃ sarasena	2515	
PA_anya-e08_12n:2515_6	rasavatā karena hatthena, raṃsinā vā gāḷhaṃ ādāya gahetvā satataṃ niccaṃ āhito sambhamo	2515	
PA_anya-e08_12n:2515_7	ādaro, tadabhimukhatā vā, tena sañcumbayanti, nikkhipanti vā. Ettha silesarūpakehi	2515	
PA_anya-e08_12n:2515_8	sambhogasiṅgārarasābhāso janyate. Siṅgāro duvidho vippalambho, sambhogo ceti. Tesu	2515	
PA_anya-e08_12n:2515_9	vippalambhova samaggavaṇṇanādhārattā manoharo, nediso sambhogo. Sambhogābhāse tu	2515	
PA_anya-e08_12n:2515_10	vattabbameva natthi. Tathāpi’hā’dhigataṃ sambhogābhāsodāharaṇaṃ bālappabodhanatthaṃ	25151	
PA_anya-e08_12n:2515_11	kiñci vicāressāma. Tatra pādānaṃ kāmukattaṃ dharāya kāminittañca vākyasāmatthiyā	25151	
PA_anya-e08_12n:2515_12	viññāyate. Saddena vuccamānaṃ puna vuttaṃ siyā. Atra pādānaṃ taṃ viññeyyaṃ, ratyukkaṃsābhāso	25151	
PA_anya-e08_12n:2515_13	yadi kavinā paṭipādetabbo na bhaveyya, tadā gāthāyamananupapannaṃ siyāti evaṃvidhavacanatova	25151	
PA_anya-e08_12n:2515_14	pādā ratyābhāsavantoti gamyate. Ratiyā ālambaṇavibhāvābhāso dharākāmini, rammadesādivisesābhāve	25151	
PA_anya-e08_12n:2515_15	acchariyapadumuggamanābhāvato abbhutasarojasaddasavanena gammamānā rammadesādayo	25151	
PA_anya-e08_12n:2515_16	uddīpanavibhāvābhāsā, byabhicārībhāvābhāsabodhakāni kavivacanāni anubhāvābhāso. Tathā	25151	
PA_anya-e08_12n:2515_17	hi “niccasarasena karena gāḷhaṃ ādāyā”ti karassa sarasatāgāḷhaggahaṇakathanena harisādayo	25151	
PA_anya-e08_12n:2515_18	gamyante. “Satatāhitasambhamenā”ti iminā ussukkattādayo pahīyantīti evaṃ bandhavuttīti	25151	
PA_anya-e08_12n:2515_19	vibhāvādīhi bandhatthābhāsānaṃ manasi yo uppajjati ānandābhāso, so rasābhāso sambhogarasābhāso vuttoti.	25151	
PA_anya-e08_12n:2516_0	336. Idāni udāharaṇaṃ dassento uttaripi dassetabbasiṅgārahassakaruṇādirasuddesassa	2516	
PA_anya-e08_12n:2516_1	anurūpato siṅgārarasayuttameva dasseti “rāgā”iccādinā. Dharāya mahīaṅganāya rāgānatabbhutasarojamukhaṃ	2516	
PA_anya-e08_12n:2516_2	rāgena anurāgena abhimukhaṃ katvā namitaṃ acchariyaguṇopetapadumasadisānanaṃ no ce,	2516	
PA_anya-e08_12n:2516_3	rattavaṇṇaṃ ānataṃ abbhutasarojasaṅkhatamukhaṃ tilokaguruno bhuvanattayānusāsakassa	2516	
PA_anya-e08_12n:2516_4	sammāsambuddhassa pādā adhikabaddharāgā adhikabaddhānurāgavantā no ce, pubbakammena	2516	
PA_anya-e08_12n:2516_5	kataadhikarattavaṇṇā niccasarasena karena satatānurāgayuttena hatthena no ce, avikalattā	2516	
PA_anya-e08_12n:2516_6	satatasampattisahitena kiraṇena gāḷhaṃ ādāya gāḷhaṃ gahetvā no ce, phusitvā satatāhitasambhamena	2516	
PA_anya-e08_12n:2516_7	niccaṃ katādarena no ce, nirantarāhitaabhimukhabhāvena sañcumbayanti cumbanti no	2516	
PA_anya-e08_12n:2516_8	ce, ṭhitikriyāsādhanattena phusantīti.	2516	
PA_anya-e08_12n:2517_0	Rāgena anurāgena ānataṃ abhimukhīkatamiti ca, abbhutañca taṃ sarojañceti ca, tena	2517	
PA_anya-e08_12n:2517_1	sadisatāya abbhutasarojañca taṃ mukhañceti ca, rāgānatañca taṃ abbhutasarojamukhañceti	2517	
PA_anya-e08_12n:2517_2	ca, rāgaṃ rattavaṇṇaṃ ānataṃ ninnamiti ca, tañca taṃ abbhutasarojañceti ca, tameva	2517	
PA_anya-e08_12n:2517_3	tādisamukhasadisattā mukhamiti ca, tilokassa gurūti ca, adhikaṃ katvā baddho, attano	2517	
PA_anya-e08_12n:2517_4	pubbakammena vā kato, rāgo anurāgo rattavaṇṇo vā yesamiti ca, rasena anurāgena sampattiyā	2517	
PA_anya-e08_12n:2517_5	vā saha vattamānoti ca, āhito vihito ca so sambhamo ādaro tadabhimukhabhāvo vā ceti ca viggaho.	2517	
PA_anya-e08_12n:2518_0	Ettha “rāgānatā”tiādikena silesālaṅkārena ca “abbhutasarojamukha”nti rūpakālaṅkārena	2518	
PA_anya-e08_12n:2518_1	ca sambhogasiṅgārarasābhāso uppādīyati. Tādisaṃ itthipurisānaṃ sambhogābhāvena, tadākārena	2518	
PA_anya-e08_12n:2518_2	ca kappitattā rasābhāso nāmāti daṭṭhabbo. Siṅgārassa āyogavippayogasambhogavasena	2518	
PA_anya-e08_12n:2518_3	tividhattepi āyogavippayogadvayaṃ vippalambhamevāti vippalambho, sambhogo ceti duvidho	2518	
PA_anya-e08_12n:2518_4	hoti. Tesu vippalambhova anūnavaṇṇanāya bhūmittā manoharo. Sambhogo pana tādiso na	2518	
PA_anya-e08_12n:2518_5	hoti. Sambhogābhāsopi hīno hoti. Evaṃ sante payogaṃ katvā kurumānāya vaṇṇanāya ucitabhāvena	2518	
PA_anya-e08_12n:2518_6	ihādhigatasambhogasiṅgārarasābhāsena rasibhūtālaṅkārassa udāharaṇe rasābhāso evaṃ	2518	
PA_anya-e08_12n:2518_7	veditabbo. Pādānaṃ kāmukabhāvābhāse ca dharāya kāminībhāvābhāse ca vācakapadena avuttepi	2518	
PA_anya-e08_12n:2518_8	“dharāya pādā tilokaguruno”ti idaṃ ṭhapetvā pāṇidhammapakāsakehi avasesapadehi ñāyate.	2518	
PA_anya-e08_12n:2519_0	Dvinnaṃ aññamaññaṃ ratiābhāso “adhikabaddharāgā rāgānata”nti imehi vutto. Ayaṃ ratiābhāso	2519	
PA_anya-e08_12n:2519_1	idha ṭhāyībhāvo purisaratiyā itthiyā ca, itthiratiyā purisassa ca ālambaṇattā pādakāmukadharākāminiyo	2519	
PA_anya-e08_12n:2519_2	dve aññamaññaṃ ālambaṇavibhāvābhāsā honti. Rammadesādivisesaṃ vinā acchariyapadumodayassa	2519	
PA_anya-e08_12n:2519_3	abhāvato abbhutasarojasaddassa uccāraṇena gammamānā rammadesādayo ratiṃ uddīpayantīti	2519	
PA_anya-e08_12n:2519_4	uddīpanavibhāvābhāsā nāma. “Niccasarasena karena gāḷhamādāyā”ti iminā karassa sarasabhāvassa	2519	
PA_anya-e08_12n:2519_5	ca gāḷhaṃ gahaṇassa ca vuttattā harisādayo ñāyante. “Satatāhitasambhamenā”ti iminā	2519	
PA_anya-e08_12n:2519_6	ussāhādayo ñāyanti. Tattha harisaussāhādayo byabhicārībhāvābhāsā nāma honti. Te byabhicārībhāvābhāse	2519	
PA_anya-e08_12n:2519_7	pakāsentāni yathāvuttakavivacanāni anubhāvābhāsā nāmāti evaṃ bandhe dissamānaṭhāyībhāvabyabhicārībhāvavibhāvaanubhāvehi	2519	
PA_anya-e08_12n:2519_8	atthāvabodhaṃ karontānaṃ paṇḍitānaṃ uppajjamāno yo santosābhāsasaṅkhāto rasābhāso	2519	
PA_anya-e08_12n:2519_9	atthi, so idha sambhogarasābhāsoti kathitoti. Ṭhāyībhāvādayo upari āvibhavissanti.	2519	
PA_anya-e08_12n:2521	Iccā’nugamma purimācariyānubhāvaṃ,	252	
PA_anya-e08_12n:2522	Saṅkhepato nigadito’ya’malaṅkatīnaṃ;	252	
PA_anya-e08_12n:2523	Bhedo’parūpari kavīhi vikappiyānaṃ,	252	
PA_anya-e08_12n:2524	Ko nāma passitu’malaṃ khalu tāsa’mantaṃ.	252	
PA_anya-e08_12n:2525	Iti saṅgharakkhitamahāsāmipādaviracite	252	
PA_anya-e08_12n:2526	Subodhālaṅkāre	252	
PA_anya-e08_12n:2527	Atthālaṅkārāvabodho nāma	252	
PA_anya-e08_12n:2528	Catuttho paricchedo.	252	
PA_anya-e08_12n:2529_0	337. Evamuddesānukkamena yathāpaṭiññātaṃ niṭṭhapetvā idāni nigamanapubbakaṃ bahuttamesaṃ	2529	
PA_anya-e08_12n:2529_1	niddisitumāha “icci”ccādi. Iti iminā vuttappakārena purimānaṃ daṇḍīādīnaṃ ācariyānaṃ	2529	
PA_anya-e08_12n:2529_2	ānubhāvaṃ bandhalakkhaṇāni anugamma anugantvā alaṅkatīnamalaṅkārānaṃ ayaṃ bhedo saṅkhepato	2529	
PA_anya-e08_12n:2529_3	nigadito kathito. Saṅkhepatoti vutto, kasmāti āha “uparūparī”tiādi. Uparūpari dīghakālamārabbha	2529	
PA_anya-e08_12n:2529_4	yāvedāni matthakamatthake kavīhi vikappiyānaṃ pabhediyamānānaṃ tāsamalaṅkatīnaṃ antaṃ	2529	
PA_anya-e08_12n:2529_5	pariyantaṃ passituṃ khalu ekantena ko nāma jano alaṃ samattho.	2529	
PA_anya-e08_12n:2530	Iti mahāsāmināmikāyaṃ subodhālaṅkāraṭīkāyaṃ	253	
PA_anya-e08_12n:2531	Catuttho paricchedo.	253	
PA_anya-e08_12n:2532_0	337. Evaṃ uddesakkamena yathāpaṭiññāte atthālaṅkāre niṭṭhapetvā idāni nigamanamukhena	2532	
PA_anya-e08_12n:2532_1	esaṃ atthālaṅkārānaṃ bahubhāvaṃ dasseti “iccānugamma”iccādinā. Iti yathāvuttanayena	2532	
PA_anya-e08_12n:2532_2	purimācariyānubhāvaṃ pubbakālikānaṃ daṇḍībhaddapāṇādīnaṃ alaṅkārasatthasaṅkhātānubhāvaṃ	2532	
PA_anya-e08_12n:2532_3	anugamma alaṅkatīnaṃ ayaṃ bhedo saṅkhepato nigadito mayā vutto saṅgahito. Kasmāti	2532	
PA_anya-e08_12n:2532_4	ce? Uparūpari dīghakālato paṭṭhāya yāvajjatanā kavīhi racanākattārehi vikappiyānaṃ	2532	
PA_anya-e08_12n:2532_5	anekappakārato kappiyamānattā puthakkariyamānānaṃ tāsamalaṅkatīnaṃ antaṃ pariyantaṃ	2532	
PA_anya-e08_12n:2532_6	passituṃ khalu ekantena ko nāma puggalo alaṃ samatthoti. Saṅgahamanādiyitvā kenāpi	2532	
PA_anya-e08_12n:2532_7	pariyantaṃ adhigantuṃ na sakkāti adhippāyo. Pure bhavāti ca, purimā ca te ācariyā	2532	
PA_anya-e08_12n:2532_8	ceti ca, tesamānubhāvoti ca, visesato asaṅkarato kappiyanti ca vākyaṃ.	2532	
PA_anya-e08_12n:2533	Iti subodhālaṅkāranissaye	253	
PA_anya-e08_12n:2534	Catuttho paricchedo.	253	
PA_anya-e08_12n:2535	5. Bhāvāvabodhapariccheda	253	
PA_anya-e08_12n:2537	Paṭibhānavatā loka-vohāra’manusārinā;	253	
PA_anya-e08_12n:2538	Tato’cityasamullāsa-vedinā kavinā paraṃ.	253	
PA_anya-e08_12n:2539_0	338. Tadeva yathāpaṭiññātamalaṅkāravibhāgaṃ bodhetvā sampati rasavantālaṅkārappasaṅgenādhigataṃ	2539	
PA_anya-e08_12n:2539_1	rasaṃ sakala saṃsāradukkhanissa raṇekanimittavimuttirasekarasavisuddhasaddhammāgamaviggāhasappīṇanoṇatamatīnaṃ	2539	
PA_anya-e08_12n:2539_2	paramasaddhālūnamanadhigatattepi lakkhaṇamattena lokavohārakosallamattapariggahāya	2539	
PA_anya-e08_12n:2539_3	kiñcimattamupadisituṃ na sākallena “paṭibhānavatā”tiādimāha. Paṭibhānaṃ taṃtaṃṭhānānurūpappavattā	2539	
PA_anya-e08_12n:2539_4	paññā. Sā hi sarasaracanāyaccantopakārikā, tatova kabbaṃ “paṭibhāna”nti vuccati.	2539	
PA_anya-e08_12n:2539_5	Tenāha “paṭibhānavatā”ti. Kavinā lokavohārānugantabbo. Yo hi sakalaṃ lokavohāraṃ	2539	
PA_anya-e08_12n:2539_6	nānusarati, so kaviyeva na hoti. Tenāha “lokavohāramanusārinā”ti. Yato ocityaṃ nāma	2539	
PA_anya-e08_12n:2539_7	kavīnaṃ paramaṃ rahassaṃ lokavohārepi ucitaññūyeva pasaṃsīyate, samucitalokavohārānusāreneva	2539	
PA_anya-e08_12n:2539_8	ca vakkhamānānukkamena viracitā racanā sacetanānaṃ rasassādāya sampajjate, tasmā	2539	
PA_anya-e08_12n:2539_9	ocitye samullasattaṃ dittaṃ phuṭameva bandhanaṃ kātuṃ vaṭṭati. Tatovaccantamocityasamullāsavedinā	2539	
PA_anya-e08_12n:2539_10	kavinā bhavitabbaṃ. Tenāha “paraṃ ocityasamullāsavedinā”ti. Sabbañcetaṃ “kavinā”ti	25391	
PA_anya-e08_12n:2539_11	ettha visesanaṃ, “kavinā”ti cetaṃ “nibandhā”ti ettha avutto kattā.	25391	
PA_anya-e08_12n:2540_0	338. Evaṃ yathāpaṭiññātānamalaṅkārānaṃ dassanāvasare rasavantālaṅkārappasaṅgenādhigatanavavidhasiṅgārādirase	2540	
PA_anya-e08_12n:2540_1	sakalasaṃsāradukkhanissaraṇaasahāyakaraṇabhūtavimuttirasena ekarasabhūte atipaṇīte	2540	
PA_anya-e08_12n:2540_2	saddhammāmataraseyeva luddhānaṃ saddhābāhullasuddhasaṃyamānaṃ vimukhepi lakkhaṇamattapariññāṇena	2540	
PA_anya-e08_12n:2540_3	lokavohāresu asammohatthaṃ saṅkhepena dassetukāmo idāni “paṭibhānavatā”iccādimāha.	2540	
PA_anya-e08_12n:2540_4	Paṭibhānavatā sarasaracanāya accantopakāraṭṭhānocitapaññāvisesavatā lokavohāramanusārinā	2540	
PA_anya-e08_12n:2540_5	sakalaloke vohārānurūpamanugatena tato yasmā ocityaṃ nāma hadayato abahi kātabbaṃ,	2540	
PA_anya-e08_12n:2540_6	rahassamiva bandhato viyojanīyaṃ na hoti. Tasmā paramatisayena ocityasamullāsavedinā	2540	
PA_anya-e08_12n:2540_7	ucitabhāvena vattumicchitatthassa uddīpanasseva anurūpappakārena iṭṭhatthassa samullāsanaṃ	2540	
PA_anya-e08_12n:2540_8	dittiṃ jānantena kavinā bandhakārakena nibandhāti sambandho. Paṭibhā paṭibhānanti	2540	
PA_anya-e08_12n:2540_9	paññāyetaṃ nāmaṃ, tato jātakabbassapi paṭibhāti vuccamānattā ayaṃ paññāviseso racanāya	2540	
PA_anya-e08_12n:2540_10	accantopakāroti ñātabbo. Paṭibhānamassatthīti ca, lokassa vohāroti ca, taṃ anugacchati	25401	
PA_anya-e08_12n:2540_11	sīlenāti ca, ocityena samullāsoti ca, taṃ vijānāti sīlenāti ca viggaho.	25401	
PA_anya-e08_12n:2542	Ṭhāyīsambandhino bhāva-vibhāvā sānubhāvakā;	254	
PA_anya-e08_12n:2543	Sampajjanti nibandhā te, rasassādāya sādhunaṃ.	254	
PA_anya-e08_12n:2544_0	339. “Ṭhāyi”ccādi. Ṭhāyino vakkhamānaratyādayo tehi saha sambandho vibhāvādīhi yoge	2544	
PA_anya-e08_12n:2544_1	ratyādīnamassādiyattamānīyamānattā etesamatthīti ṭhāyīsambandhino. Saha anubhāvehi	2544	
PA_anya-e08_12n:2544_2	vakkhamānalakkhaṇehīti sānubhāvakā, bhāvo vibhāvo ca, vakkhamāno bhāvena bhāvābhāsopi	2544	
PA_anya-e08_12n:2544_3	imināva saṅgahito, rasassādāya sampajjantīti sambandho.	2544	
PA_anya-e08_12n:2545_0	339. “Ṭhāyi”ccādi. Ṭhāyīsambandhino ṭhāyīpadena, tena vāccaratihāsādiatthena vā sambandhupagatā	2545	
PA_anya-e08_12n:2545_1	sānubhāvakā vakkhamānānubhāvehi saha pavattā bhāvavibhāvā vakkhamānabhāvavibhāvā	2545	
PA_anya-e08_12n:2545_2	nibandhā vuttaguṇopetakavinā bandhitā ekattha āharitvā dassitā sādhunaṃ issādidosarahitānaṃ	2545	
PA_anya-e08_12n:2545_3	sajjanānaṃ rasassādāya siṅgārādivakkhamānarasassa assādanatthaṃ sampajjanti pavattantīti.	2545	
PA_anya-e08_12n:2545_4	Imāya gāthāya ṭhāyībhāvo byabhicārībhāvo kevalabhāvo vibhāvo anubhāvo raso ceti ime	2545	
PA_anya-e08_12n:2545_5	uddiṭṭhā bhavanti, kathanti ce? Bhāvavibhāvānaṃ “ṭhāyīsambandhino”ti visesanaṃ bhavati,	2545	
PA_anya-e08_12n:2545_6	tena bhāvassa ṭhāyī ca so bhāvo ceti ca ṭhāyīpadena sambandhattā ṭhāyībhāvo ca, puna	2545	
PA_anya-e08_12n:2545_7	byabhicārībhāve sati “ṭhāyībhāvo”ti imassa sādhakattā imasseva ṭhāyībhāvapadassa	2545	
PA_anya-e08_12n:2545_8	payogasāmatthiyena gammamāno byabhicārībhāvo ca, puna ṭhāyīpadena samāsamakatvā visuṃ	2545	
PA_anya-e08_12n:2545_9	dassitabhāvasaddasutiyā ṭhāyībhāvabyabhicārībhāvehi añño bhāvo ca, tathā eva ṭhāyīpadena	2545	
PA_anya-e08_12n:2545_10	vāccaratihāsādiatthassa uppattiuddīpanadvayaṃ vibhūtaṃ katvā sajjetvā ṭhitattā tehi	25451	
PA_anya-e08_12n:2545_11	ratihāsādīhi atthehi sambandhino ālambaṇauddīpanasaṅkhatavividhavibhāvā ca, evameva	25451	
PA_anya-e08_12n:2545_12	sānubhāvakapadena samāyogena dassitānubhāvo ca, “rasassādāyā”ti iminā niddiṭṭharaso	25451	
PA_anya-e08_12n:2545_13	cāti evamime ṭhāyībhāvādayo uddiṭṭhā honti. Ṭhāyinā saha sambandhoti ca, so etesamatthīti	25451	
PA_anya-e08_12n:2545_14	ca, bhāvo ca vibhāvo ceti ca, saha anubhāvehi vattantīti ca, rasassa assādoti ca vākyaṃ.	25451	
PA_anya-e08_12n:2546	Bhāvaadhippāya	254	
PA_anya-e08_12n:2548	Cittavuttivisesā tu, bhāvayanti rase yato;	254	
PA_anya-e08_12n:2549	Ratyādayo tato bhāva-saddena parikittitā.	254	
PA_anya-e08_12n:2550_0	340. Idāni yathāuddiṭṭhesu ṭhāyādīhi bhāvavibhāvānubhāvarasesu paṭhamaṃ bhāvaṃ vibhāvetuṃ	2550	
PA_anya-e08_12n:2550_1	bhāvasaddamanvatthayati “citta”iccādinā. Cittassa vuttiyo ramaṇahasanādiākārena pavattiyo,	2550	
PA_anya-e08_12n:2550_2	tāva visesā visiṭṭhasabhāvatthāti cittavuttivisesā. Ratyādayo ṭhāyībyabhicārīsāttikā.	2550	
PA_anya-e08_12n:2550_3	Tusaddo visese. Yato rase siṅgārādayo bhāvayanti nipphādenti. Tato bhāvasaddena parikittitā	2550	
PA_anya-e08_12n:2550_4	bharatādīhi kathitā. Ettha hi ṇyanto bhūdhātu karaṇe vattate. Yato cāyaṃ na kevalaṃ	2550	
PA_anya-e08_12n:2550_5	karaṇeyeva vattate, atha kho byāpane, paṭipādane ca, tasmāssa paṭibhānaṃ cittaṃ bhāvayanti	2550	
PA_anya-e08_12n:2550_6	byāpenti. Atha vā kavino lokaṭṭhitiñāṇalakkhaṇaṃ adhippāyaṃ bhāvayanti paṭipādentīti	2550	
PA_anya-e08_12n:2550_7	bhāvāti evamettha attho daṭṭhabbo.	2550	
PA_anya-e08_12n:2551_0	340. Idāni uddiṭṭhesu ṭhāyībhāvādīsu ṭhāyīādīnaṃ ṭhāyībhāvādīnaṃ (ka.) tiṇṇaṃ sādhāraṇo	2551	
PA_anya-e08_12n:2551_1	bhāvo nāma esoti dassento anvatthavasena dasseti “citta”iccādi. Cittavuttivisesā	2551	
PA_anya-e08_12n:2551_2	tu cittassa uttari vakkhamānārammaṇahasanasocanādīhi, nibbedādīhi, thambhādīhi ca	2551	
PA_anya-e08_12n:2551_3	ākārehi pavattisaṅkhātā aññamaññaṃ asaṅkarākārasaṅkhātā visesā pana ṭhāyībyabhicārīsāttikā	2551	
PA_anya-e08_12n:2551_4	yato yasmā rase siṅgārādirase bhāvayanti nipphādenti karonti. No ce, rase siṅgārādirasavisaye	2551	
PA_anya-e08_12n:2551_5	paṇḍitānaṃ cittaṃ bhāvayanti byāpanaṃ karonti. No ce, tasmiṃyeva rasavisaye kavino	2551	
PA_anya-e08_12n:2551_6	lokasabhāvaṃ visayaṃ katvā pavattañāṇalakkhaṇaṃ adhippāyaṃ bhāvayanti paṭipādanaṃ	2551	
PA_anya-e08_12n:2551_7	karonti. Tato bhāvasaddena hetukattari nipphannena ratyādayo ratihāsādayo parikittitā	2551	
PA_anya-e08_12n:2551_8	bharatādīhi vuttā hontīti. “Ratyādayo”ti ettha ādisaddena hāsādayo ṭhāyībhāvā ca,	2551	
PA_anya-e08_12n:2551_9	nibbedādayo byabhicārībhāvā ca, thambhapalayādayo sāttikabhāvā ca saṅgahitāti daṭṭhabbā.	2551	
PA_anya-e08_12n:2551_10	Cittassa vuttiyoti ca, tā eva visesāti ca, bhāvo iti saddoti ca vākyaṃ.	25511	
PA_anya-e08_12n:2552	Ṭhāyībhāvaadhippāya	255	
PA_anya-e08_12n:2554	Virodhinā’ññabhāvena,	255	
PA_anya-e08_12n:2555	Yo bhāvo na tirohito;	255	
PA_anya-e08_12n:2556	Sīlena tiṭṭhati’cce’so,	255	
PA_anya-e08_12n:2557	Ṭhāyībhāvoti saddito.	255	
PA_anya-e08_12n:2558_0	341. Ṭhāyādike tividhe bhāve kamenāha “virodhinā”iccādinā. Virodhinā aññena jigucchādinā	2558	
PA_anya-e08_12n:2558_1	bhāvena yo bhāvo ratyādiko na tirohito nacchādito, eso bhāvo anucchijjamānattā eva	2558	
PA_anya-e08_12n:2558_2	tiṭṭhati sīlenāti, ṭhāyī eva bhāvoti ṭhāyībhāvoti saddito kathito. Yo bhāvādīhi ālokitassādaṃ	2558	
PA_anya-e08_12n:2558_3	nīto samānīto, so sāmājikehi assādiyamānattā rasoti vuccati. Vakkhati hi “savibhāva”iccādi.	2558	
PA_anya-e08_12n:2559_0	341. Idāni ṭhāyīādike tividhabhāve kamena niddisati “virodhi”iccādinā. Virodhinā	2559	
PA_anya-e08_12n:2559_1	aññabhāvena ratihāsādīnaṃ viruddhena jigucchādinā aññabhāvena yo bhāvo ratihāsādiko	2559	
PA_anya-e08_12n:2559_2	tirohito na byavahito na hoti, eso viruddhabhāvena abyavahito bhāvo tiṭṭhati sīlenāti	2559	
PA_anya-e08_12n:2559_3	iminā atthena ṭhāyī nāma hotīti katvā ṭhāyībhāvoti saddito kathitoti. Yo vibhāvānubhāvādīhi	2559	
PA_anya-e08_12n:2559_4	assādanīyattaṃ pāpito sabbhehi assādanīyattā rasoti vuccati, so ṭhāyī nāmāti vuccati.	2559	
PA_anya-e08_12n:2559_5	Añño ca so bhāvo ceti ca, tiro kayiritthāti ca, ṭhāyī ca so bhāvo ceti ca viggaho.	2559	
PA_anya-e08_12n:2560	Ṭhāyībhāvappabhedauddesa	256	
PA_anya-e08_12n:2562	Ratihāsā ca soko ca,	256	
PA_anya-e08_12n:2563	Kodhussāhabhaya’mpi ca;	256	
PA_anya-e08_12n:2564	Jigucchāvimhayā ceva,	256	
PA_anya-e08_12n:2565	Samo ca nava ṭhāyino.	256	
PA_anya-e08_12n:2566_0	342. Ratyādīnaṃ navannameva ṭhāyitvaṃ sambhavatītyāha “rati”ccādi. Samo ceti evaṃ	2566	
PA_anya-e08_12n:2566_1	ṭhāyino navāti yojanā. Navevete sakasakavibhāvānubhāvehi samullāsitā visumpi bandhitabbā	2566	
PA_anya-e08_12n:2566_2	kavinā, abhinetabbā ca naṭena, tathā sesabhāvāpi. Tattha yadi panāyaṃ rati asesaitthipurisaguṇayuttānaṃ	2566	
PA_anya-e08_12n:2566_3	itthipurisānaṃ aññamaññaṃ janitā, candādīhi uddīpanavibhāvehi uddīpitā, ussukkatādibādhakehi	2566	
PA_anya-e08_12n:2566_4	anubhāvehi paripositā, sakasakānubhāvasāmatthiyā patīyamānehi anekarūpehi byabhicārīhi	2566	
PA_anya-e08_12n:2566_5	cittatā siyā, tadā tu ṭhāyī rati naṭābhinayena, subandhasavanena vā sabbhehi assādiyamānā	2566	
PA_anya-e08_12n:2566_6	siṅgārarasattamāpajjate. Evaṃ yathāyogaṃ hāsādiṭhāyībhāvānaṃ hassarasādibhāvāpajjane yuttiṃ samanneyya.	2566	
PA_anya-e08_12n:2567_0	342. Ṭhāyībhāvo nāma ratyādayo naveveti dassetuṃ “ratihāsā”tiādimāha. Ratihāsā ca	2567	
PA_anya-e08_12n:2567_1	soko ca kodhussāhabhayampi ca jigucchāvimhayā ceva samo santaguṇo cāti evaṃ ṭhāyino	2567	
PA_anya-e08_12n:2567_2	nava honti. Imesaṃ ratyādīnaṃ navannaṃ sarūpakathanaṃ “siṅgārahassakaruṇā”tiādikāya	2567	
PA_anya-e08_12n:2567_3	uddesagāthāya anantare niddese pākaṭo hoti. Rati ca hāso cāti ca, kodho ca ussāho	2567	
PA_anya-e08_12n:2567_4	ca bhayañceti ca, jigucchā ca vimhayā ceti ca vākyaṃ. Ime nava ca evaṃ byabhicārībhāvasāttikābhāvo	2567	
PA_anya-e08_12n:2567_5	ceti ime yathāsakamanurūpavibhāvānubhāvehi dittaṃ katvā paccekaṃ kavinā bandhitabbā,	2567	
PA_anya-e08_12n:2567_6	naṭena gahetvā dassitabbā ca. Imesu tividhabhāvesu ayaṃ rati asesapumitthiguṇehi	2567	
PA_anya-e08_12n:2567_7	yuttehi naranārīhi aññamaññaṃ uppāditā, candādīhi uddīpanavibhāvehi uddīpitā, ussāhādipakāsakakāyikavācasikapayogasaṅkhātānubhāvena	2567	
PA_anya-e08_12n:2567_8	positā, sakasakānubhāvasāmatthiyehi gammamānānekappakārabyabhicārībhāvehi vicittakatā	2567	
PA_anya-e08_12n:2567_9	hoti. Īdisā’yaṃ rati naṭassa abhinayena ca pasatthabandhasavanena ca sabbhehi assādiyamānasiṅgārādirasattaṃ	2567	
PA_anya-e08_12n:2567_10	pāpuṇātīti viññātabbā. Hāsādīnaṃ sesaṭhāyībhāvānaṃ hassarasādibhāvāpattiyaṃ yutti	25671	
PA_anya-e08_12n:2567_11	evaṃ yathārahaṃ veditabbāti.	25671	
PA_anya-e08_12n:2568	Byabhicārībhāvaadhippāya	256	
PA_anya-e08_12n:2570	Tirobhāvāvibhāvādi-	257	
PA_anya-e08_12n:2571	Visesenā’bhimukhyato;	257	
PA_anya-e08_12n:2572	Yete caranti sīlena,	257	
PA_anya-e08_12n:2573	Te honti byabhicārino.	257	
PA_anya-e08_12n:2574_0	343. Byabhicārino āha “tirobhāva”iccādinā. Tirobhāvo ṭhāyīnaṃ ekassāpi bhāvassa nibbedādino	2574	
PA_anya-e08_12n:2574_1	aciraṭṭhāyitā ca āvibhāvo pākaṭatā ca nānārasanissayattā te ādayo yassa. Ādisaddena	2574	
PA_anya-e08_12n:2574_2	ṭhāyīdhammassa sukhadukkhādirūpassa gahaṇaṃ, sova viseso, tena. Ṭhāyīdhammassa sukhadukkharūpassa	2574	
PA_anya-e08_12n:2574_3	gahaṇaṃ, attano dhammassa sukhadukkharūpassa ṭhāyini samāropanañcābhimukhyaṃ. Tathā	2574	
PA_anya-e08_12n:2574_4	hi ratiyaṃ parisamo sukhānuviddho bhavati, soke dukkhānuviddho. Ratiyaṃ sukhasabhāvāpi	2574	
PA_anya-e08_12n:2574_5	gilānippabhutayo byabhicārino sakammaṃ dukkhamimaṃ samāropayanteva. Tato tena abhimukhabhāvena	2574	
PA_anya-e08_12n:2574_6	ye ete bhāvā sīlena caranti pavattanti, te byabhicārino hontīti.	2574	
PA_anya-e08_12n:2575_0	343. Idāni uddesakkamena byabhicārībhāve lakkhaṇato dasseti “tirobhāvā”iccādinā.	2575	
PA_anya-e08_12n:2575_1	Tirobhāvāvibhāvādivisesena byabhicārībhāvānaṃ attano anekarasaṃ nissāya pavattattā,	2575	
PA_anya-e08_12n:2575_2	lokassa bhinnarucikattā ca kismiñci ṭhāyībhāve byabhicārībhāvānamattano guṇassa līnattañca	2575	
PA_anya-e08_12n:2575_3	kismiñci tasseva guṇassa pākaṭattañcātiādikena visesena abhimukhyato ṭhāyībhāvānaṃ	2575	
PA_anya-e08_12n:2575_4	sukhadukkharūpaṃ attani ca attano sukhadukkharūpaṃ ṭhāyībhāvesu ca āropanasaṅkhātena	2575	
PA_anya-e08_12n:2575_5	abhimukhabhāvena yete bhāvā sīlena caranti pakatiyā pavattanti, te bhāvā byabhicārino	2575	
PA_anya-e08_12n:2575_6	nāma hontīti. Evameva evarūpā (ka.) pīḷā sarūpena eko parisamasaṅkhatabyabhicārībhāvo	2575	
PA_anya-e08_12n:2575_7	ratiyaṃ saguṇena līno sukhānuviddho hutvā, soke saguṇena pākaṭo dukkhānuviddho ca	2575	
PA_anya-e08_12n:2575_8	hutvā pavattate. Evameva sukhasabhāvaratiyaṃ gilānādayo byabhicārino sakiyaṃ dukkhasarūpaṃ	2575	
PA_anya-e08_12n:2575_9	āropentīti katvā tirobhāvavibhāvādivisesena abhimukhaṃ pavattanti. Tirobhavanamiti	2575	
PA_anya-e08_12n:2575_10	ca, āvibhavanamiti ca, tirobhāvo ca āvibhāvo ceti ca, te ādayo yassa ṭhāyībhāvesu	25751	
PA_anya-e08_12n:2575_11	vijjamānānaṃ sukhadukkhasabhāvānaṃ attani āropanasseti ca, soyeva visesoti ca, abhimukhānaṃ	25751	
PA_anya-e08_12n:2575_12	bhāvoti ca viggaho. Byabhicārīpade visaddo visesatthe abhisaddo abhimukhabhāve vattati.	25751	
PA_anya-e08_12n:2576	Byabhicārībhāvappabheda	257	
PA_anya-e08_12n:2578	Nibbedo takkasaṅkā sama-	257	
PA_anya-e08_12n:2579	Dhitijaḷatā dīnatuggālasattaṃ,	257	
PA_anya-e08_12n:2580	Suttaṃ tāso gilānu’ssukaharisa-	258	
PA_anya-e08_12n:2581	Satissāvisādābahitthā.	258	
PA_anya-e08_12n:2582	Cintā gabbā’pamāro’marisamada-	258	
PA_anya-e08_12n:2583	Matummādamohā vibodho,	258	
PA_anya-e08_12n:2584	Niddāvegā sabiḷaṃ maraṇa-	258	
PA_anya-e08_12n:2585	Sacapalābyādhi tettiṃsame’te.	258	
PA_anya-e08_12n:2586_0	344. Te dasseti “nibbedo”iccādinā. Dīnatuggālasattanti dīnatā ca uggatañca ālasattañca,	2586	
PA_anya-e08_12n:2586_1	gilāni ussukaiti ussukkaṃ. Capalaiti cāpallaṃ, saha capalena sacapalo, so cāyaṃ byādhi	2586	
PA_anya-e08_12n:2586_2	ca, maraṇañca sacapalabyādhi ca samāhāre. Tañca saha biḷāya vattatīti sabiḷanti ete	2586	
PA_anya-e08_12n:2586_3	yathāvuttabyabhicārībhāvā tettiṃsa hontīti. Ussāhavatā vīraraso taṃvaseneva assādīyati.	2586	
PA_anya-e08_12n:2586_4	Bhīrunā tu sova bhayānakarasavaseneti lokasabhāvassa anekattā tadatthamete byabhicārino	2586	
PA_anya-e08_12n:2586_5	ekekassarasassa bahavo vaṇṇanīyā, yato taṃvaṇṇanādvārena sabbopi tesu kiñci assādetīti.	2586	
PA_anya-e08_12n:2586_6	Tattha yasmā pana māraṇopagataveridassanamekameva taṅkhaṇeyeva bhinnaṃ pakativasena	2586	
PA_anya-e08_12n:2586_7	bhīruno bhayassa hetu, saṅgāmalolassa tu ussāhanimittaṃ siyā. Tathā naṭena kataṃ	2586	
PA_anya-e08_12n:2586_8	vikatamābharaṇaṃ kriyāvā nīcapakatīnaṃ ṭhāyino hāsassa hetu, gambhīrapakatīnaṃ byabhicārino	2586	
PA_anya-e08_12n:2586_9	hāsassa, tasmā bhāve vaṇṇayatā kavinā bhāvā tathā vaṇṇanīyā, yathocityapariposo siyā.	2586	
PA_anya-e08_12n:2586_10	Ocityabhaṅgo tu mahatā vāyāmena pariharitabbo.	25861	
PA_anya-e08_12n:2587	Tesu nibbedo attāvamānanaṃ. Tassa ca itthīnañca nīcānañca dāliddiyaṃ vibhāvo, yogīnaṃ tu tatvasaṃvedanaṃ vibhāvo, assupatanacintādayo ettha anubhāvā.	258	
PA_anya-e08_12n:2588	Takko vitakkanaṃ. Tassa sandeho vibhāvo, sirokampādi anubhāvo.	258	
PA_anya-e08_12n:2589	Saṅkāya viruddhacaraṇaṃ vibhāvo, kampādayo anubhāvo.	258	
PA_anya-e08_12n:2590	Samo khedo. Tattha gatyādi vibhāvo, sedādi anubhāvo.	259	
PA_anya-e08_12n:2591	Dhiti santoso. Ñāṇādi vibhāvo, anubhāvo bhogālolatādi.	259	
PA_anya-e08_12n:2592	Jaḷatā appaṭipatti. Tassā iṭṭhāniṭṭhadassanādi vibhāvo, animisanayanālocanādi anubhāvo.	259	
PA_anya-e08_12n:2593	Dīnatā cetaso anojatā. Tassā vibhāvo duggatatādi, anubhāvo malinavatthatādi.	259	
PA_anya-e08_12n:2594	Uggatā dāruṇattaṃ. Tassā vibhāvo balavāparādhādi, tassa anubhāvo tajjanādi.	259	
PA_anya-e08_12n:2595	Ālasattassa parisamādi vibhāvo, jimhatādi anubhāvo.	259	
PA_anya-e08_12n:2596	Suttassa niddā vibhāvo, tassādādayo anubhāvo.	259	
PA_anya-e08_12n:2597	Tāso cittakkhobho. Vibhāvo assa gajjitādi, kampanādi anubhāvo.	259	
PA_anya-e08_12n:2598	Āyāsapipāsādi vibhāvo gilāniyā, vivaṇṇatādayo anubhāvo.	259	
PA_anya-e08_12n:2599	Kālakkhamatā ussukaṃ. Vibhāvo tassa ramaṇīyadassanicchādi, anubhāvo turitatādi.	259	
PA_anya-e08_12n:2600	Cetopasādo harito. Tatra ussavādi vibhāvo, assusedādayo anubhāvo.	260	
PA_anya-e08_12n:2601	Sadisadassanādi vibhāvo satiyā, anubhāvo bhamusamunnamanādi.	260	
PA_anya-e08_12n:2602	Paresamukkaṃsāsahanatā issā. Tassā dujjanattagabbādayo vibhāvo, dosakathanāvajānanādayo anubhāvo.	260	
PA_anya-e08_12n:2603	Visādo khedo. Vibhāvo tassa āraddhakāriyāsiddhādi, bādhayatāpādi anubhāvo.	260	
PA_anya-e08_12n:2604	Abahitthā kāyasaṃvaraṇaṃ. Tassā vibhāvo lajjādi, anubhāvo’ññavikriyā.	260	
PA_anya-e08_12n:2605	Cintā iṭṭhālābhādīhi, anubhāvo mukulitanayanādi.	260	
PA_anya-e08_12n:2606	Gabbo abhimāno. Vibhāvossa issariyādi, anubhāvo avajānanādi.	260	
PA_anya-e08_12n:2607	Apamāro gāharukkhādīhi gāharukkhapatanādīhi (?), bhūpātādayo ettha anubhāvo.	260	
PA_anya-e08_12n:2608	Amariso akkhamatā. Vibhāvo assāvamānanādi, sirokampanatajjanādayo anubhāvo.	260	
PA_anya-e08_12n:2609	Mado pamādukkaṃso. Tassa vibhāvo pānaṃ, calamānaṅgavacogatihāsādayo anubhāvo.	260	
PA_anya-e08_12n:2610	Mati kaṅkhacchedo. Upadesādi vibhāvo, mukhavikāsādi ettha anubhāvo.	261	
PA_anya-e08_12n:2611	Asamekkhitakāritā ummādo. Tassa vibhāvo sannipātagahaṇādi, aṭṭhānaruditagītahāsādayo anubhāvo.	261	
PA_anya-e08_12n:2612	Moho bhayādīhi, anubhāvo thambhakampādi.	261	
PA_anya-e08_12n:2613	Durācārādīhi biḷaṃ, adhomukhatādi anubhāvo.	261	
PA_anya-e08_12n:2614	Maraṇaṃ vibhāvaanubhāvehi supasiddhaṃ.	261	
PA_anya-e08_12n:2615	Capalatā rāgadosādīhi, sacchandacaraṇādi anubhāvo. Byādhi pākaṭo.	261	
PA_anya-e08_12n:2616_0	Ye vā panaññe idha niddiṭṭhā cittavuttivisesāpi saṃvijjanti sukhumabhedā, tesu keci	2616	
PA_anya-e08_12n:2616_1	vuttesvantogadhā honti. Yathā hi icchāsabhāvā sabbe kāmā ratiyaṃ antogadhā, tathā	2616	
PA_anya-e08_12n:2616_2	dosappakārā kodhā marisaissādīsvantogadhā, dukkhasabhāvā sokasamabyādhigilāni visādādīsvantogadhā.	2616	
PA_anya-e08_12n:2616_3	Pītyādayo sukhasabhāvā hariseti daṭṭhabbaṃ. Tesu bhayā tāso añño, saṅkā tathā amariso.	2616	
PA_anya-e08_12n:2616_4	Tasmā issā, tathā gilānito samo, niddāya suttaṃ, ussukā capalatā, tathā mohā palayo	2616	
PA_anya-e08_12n:2616_5	vakkhamāno aññoti mantabbaṃ.	2616	
PA_anya-e08_12n:2617_0	344. Idāni te byabhicārībhāve sarūpena dasseti “nibbedo”iccādinā. Nibbedo attanindāsaṅkhato	2617	
PA_anya-e08_12n:2617_1	ca, takkasaṅkā ca, samadhitijaḷatā parisamo santosalakkhaṇā dhiti jaḷatā ca, dīnatuggālasattaṃ	2617	
PA_anya-e08_12n:2617_2	dīnabhāvadāruṇabhāvaalasabhāvā ca, suttaṃ sayanañca, tāso cittakkhobho ca, gilānaparimadditabhāvo	2617	
PA_anya-e08_12n:2617_3	ca, ussukaharisasatissāvisādābahitthā ussāhapitisatiissākhedaākārasaṃvarā ca, cintā	2617	
PA_anya-e08_12n:2617_4	ca, gabbo abhimāno ca, apamāro ca, amarisamadamatummādamohā akkhantipamādādhikkā	2617	
PA_anya-e08_12n:2617_5	kaṅkhacchedaummādamohā ca, vibodho pabodho ca, niddāvegā niddā ca, āvegasaṅkhāto	2617	
PA_anya-e08_12n:2617_6	sambhamo ca, sabiḷaṃ lajjāsahitaṃ maraṇasacapalābyādhi maraṇañca cāpalyasahitā byādhi	2617	
PA_anya-e08_12n:2617_7	ceti. Ete tettiṃsa byabhicārībhāvā nāma honti. Takko ca saṅkā ceti ca, samo ca dhiti	2617	
PA_anya-e08_12n:2617_8	ca jaḷatā ceti ca, dīnatā ca uggo ca alasattañcāti ca, ussukañcahariso ca sati ca	2617	
PA_anya-e08_12n:2617_9	issā ca visādo ca abahitthā ceti ca, amariso ca mado ca mati ca ummādo ca moho ceti	2617	
PA_anya-e08_12n:2617_10	ca, niddā ca āvego ceti ca, saha biḷāya vattatīti ca, saha capalena cāpalyena vattatīti	26171	
PA_anya-e08_12n:2617_11	ca, sacapalo ca so byādhiceti ca, maraṇañca sacapalabyādhi ceti ca vākyaṃ. Maraṇasacapalābyādhīti	26171	
PA_anya-e08_12n:2617_12	samāhāradvando. Tasmā “sabiḷa”nti padaṃ etassa visesanaṃ hoti.	26171	
PA_anya-e08_12n:2618_0	Lokasabhāvassa anekavidhattā ekoyeva vīraraso ussāhavatā vīrarasākārena assādanīyo	2618	
PA_anya-e08_12n:2618_1	hoti, soyeva bhīrunā bhayākārena assādanīyo hoti. Tasmā ekekassa rasassa ime bahū	2618	
PA_anya-e08_12n:2618_2	byabhicārino vaṇṇetabbā honti. Evaṃ sati anekādhippāyako loko tesu kiñci assādeti.	2618	
PA_anya-e08_12n:2618_3	Evaṃ sati bandho sabbajanassa kanto hoti. Tassaṃ bhāvavaṇṇanāyaṃ yasmā māretumāgacchantānaṃ	2618	
PA_anya-e08_12n:2618_4	sattūnaṃ dassanamekameva taṅkhaṇe janādhippāyato bhijjitvā pakatibhīrūnaṃ purisānaṃ	2618	
PA_anya-e08_12n:2618_5	bhayassa ca yuddhalolassa ussāhanassa ca kāraṇaṃ hoti. Evaṃ naṭena hasanatthaṃ katavikatamābharaṇañca	2618	
PA_anya-e08_12n:2618_6	tādisakiriyā ca uttānapakatikānaṃ purisānaṃ ṭhāyīhāsassa ca gambhīrapakatikānaṃ byabhicārīhāsassa	2618	
PA_anya-e08_12n:2618_7	ca hetu bhaveyya. Tasmā bhāve vaṇṇentena kavinā ocityabhaṅgamakatvā sakkaccamocityaṃ	2618	
PA_anya-e08_12n:2618_8	sajjetvā bhāvappakāsakāni savibhāvānubhāvakavivacanāni vaṇṇetabbāni. Ettha bhāvāvabodhakavibhāvādīnaṃ	2618	
PA_anya-e08_12n:2618_9	jānitabbattā tehi tehi bhāvehi saddhiṃ evaṃ veditabbā.	2618	
PA_anya-e08_12n:2619_0	Tesu bhāvesu attāvamānanalakkhaṇo nibbedo. Itthīnaṃ, hīnānaṃ hīnācārānaṃ (ka.) vā	2619	
PA_anya-e08_12n:2619_1	uppajjati ce, dāliddiyaṃ ālambaṇavibhāvo nāma, yogīnaṃ ce, tathāvabodho ālambaṇavibhāvo,	2619	
PA_anya-e08_12n:2619_2	ettha assupatanacintādikaṃ anubhāvo nāma.	2619	
PA_anya-e08_12n:2620	Vitakkassa sandeho uddīpanavibhāvo nāma, sirokampādikaṃ anubhāvo nāma.	262	
PA_anya-e08_12n:2621	Saṅkāya viruddhappavatti uddīpanavibhāvo, kampādiko anubhāvo. Upari “vibhāvo”ti vutte ālambaṇuddīpanesu dvīsu yaṃ yujjati, taṃ gahetabbaṃ.	262	
PA_anya-e08_12n:2622	Khedalakkhaṇassa samassa gamanādikaṃ vibhāvo, sedādi anubhāvo.	262	
PA_anya-e08_12n:2623	Santosalakkhaṇāya dhitiyā ñāṇādi vibhāvo, bhogesu alolabhāvādi anubhāvo.	262	
PA_anya-e08_12n:2624	Ayoggatālakkhaṇāya jaḷatāya iṭṭhāniṭṭhānaṃ ajānanādi vibhāvo, vivaṭanayanehi abhimukhavilokanatādi anubhāvo.	262	
PA_anya-e08_12n:2625	Cittassanittejalakkhaṇāya dīnatāya duggatatādi vibhāvo, malinavatthatādi anubhāvo.	262	
PA_anya-e08_12n:2626	Dāruṇatālakkhaṇassa uggabhāvassātisayāparādhādi vibhāvo, tajjanādi anubhāvo.	262	
PA_anya-e08_12n:2627	Alasattassa aṭṭhānaparisamādi vibhāvo, vaṅkikabhāvo anubhāvo.	262	
PA_anya-e08_12n:2628	Sayanasaṅkhātassa suttassa niddādi vibhāvo, assādādi anubhāvo. Ettha assādanaṃ nāma seyyasukhapassasukhādikaṃ.	262	
PA_anya-e08_12n:2629	Cittakkhobhasaṅkhātassa tāsassa gajjitādi vibhāvo, gajjitaṃ nāma bhayajanakavacanaṃ. Kopena kampanā anubhāvo.	262	
PA_anya-e08_12n:2630	Pīḷāsaṅkhātassa gilānassa āyāsapipāsādi vibhāvo, dubbaṇṇatādi anubhāvo.	263	
PA_anya-e08_12n:2631	Anurūpakālassa anolokanassa ussukkassa rammavatthudassanicchādi vibhāvo, turitatādi anubhāvo.	263	
PA_anya-e08_12n:2632	Cetopasādalakkhaṇassa harisassa maṅgalakīḷādi vibhāvo, santosavacanādi anubhāvo.	263	
PA_anya-e08_12n:2633	Saraṇalakkhaṇāya satiyā saññāṇadassanādi vibhāvo, bhamukkhepādi anubhāvo.	263	
PA_anya-e08_12n:2634	Parasampattiasahanalakkhaṇāya issāya dujjanabhāvagabbādi vibhāvo, dosakathanāvajānanādi anubhavo.	263	
PA_anya-e08_12n:2635	Khedalakkhaṇassa visādassa āraddhakāriyāsiddhikāriyabyāpattiādi vibhāvo, manosantāpādi anubhāvo.	263	
PA_anya-e08_12n:2636	Ākārasaṃvaraṇalakkhaṇāya, rasasabhāvapaṭicchādanalakkhaṇāya vā abahitthayalajjādi vibhāvo, tadaññakriyākaraṇaṃ, adhomukhakaraṇaṃ, pādehi bhūmikhaṇanantiādi anubhāvo.	263	
PA_anya-e08_12n:2637	Cintāya iṭṭhatthālābhādī vibhāvo, makulitanayanādi adhokhittacakkhādi vā anubhāvo.	263	
PA_anya-e08_12n:2638	Gabbassa issariyādi vibhāvo, avajānanādi anubhāvo.	263	
PA_anya-e08_12n:2639	Apamārassa yakkhapīḷādi vibhāvo, bhūmipatanādayo anubhāvo.	263	
PA_anya-e08_12n:2640	Akkhamalakkhaṇassa amarisassa avamānanādi vibhāvo, sirokampanatajjanādi anubhāvo.	264	
PA_anya-e08_12n:2641	Pamādādhikkalakkhaṇassa madassa santosapānaṃ vibhāvo, kampamānahatthapādavacanagamanahāsādī anubhāvo.	264	
PA_anya-e08_12n:2642	Kaṅkhācchedanalakkhaṇāya matiyā upadesādi vibhāvo, mukhasantosādi anubhāvo.	264	
PA_anya-e08_12n:2643	Anupaparikkhakāritālakkhaṇassa ummādassa sannipātajjarayakkhādi vibhāvo, akāraṇarodanahasanādi anubhāvo.	264	
PA_anya-e08_12n:2644	Muyhanalakkhaṇassa mohassa adhikabhayādi vibhāvo, sabhāvānavabodhanādi anubhāvo.	264	
PA_anya-e08_12n:2645	Niddāpagamasaṅkhātassa vibodhassa kālapariṇāmādi ālokasaraṇādi vā vibhāvo, akkhimaddanādi anubhāvo.	264	
PA_anya-e08_12n:2646	Manosampīḷanalakkhaṇāya niddāya kassaci acintanaakaraṇādi vibhāvo, akkhipidahanādi anubhāvo.	264	
PA_anya-e08_12n:2647	Bhayāgamanalakkhaṇassa āvegassa paccatthikadassanādi vibhāvo, utrāsakampādi anubhāvo.	264	
PA_anya-e08_12n:2648	Lajjālakkhaṇāya biḷāya durācārādi vibhāvo, adhomukhatādi anubhāvo.	264	
PA_anya-e08_12n:2649	Maraṇassa satthapahārarogādi vibhāvo, mukhavikārādi anubhāvo.	264	
PA_anya-e08_12n:2650	Cāpallassa rāgadosādi vibhāvo, attano sacchandacaraṇādi anubhāvo.	265	
PA_anya-e08_12n:2651	Byādhiyā vātapittādīnaṃ ussadabhāvādi vibhāvo, nitthunanādi anubhāvo.	265	
PA_anya-e08_12n:2652_0	Imasmiṃ subodhālaṅkāre adassitasukhumabhedā aññāpi cittavuttivisesā santi, tesu icchāsabhāvā	2652	
PA_anya-e08_12n:2652_1	sabbe bhedā kāmaratiyañca, dosapakārā kodhaamarisaissādīsu ca, dukkhasabhāvā sokasamabyādhigilānavisādādīsu	2652	
PA_anya-e08_12n:2652_2	ca, pitiādayo harise ca antogadhāti veditabbā. Evaṃ samānānaṃ saṅgahe satipi tāsato	2652	
PA_anya-e08_12n:2652_3	bhayassa ca, saṅkāya amarissa ca, amarisato issāya ca, gilānato samassa ca, niddāya	2652	
PA_anya-e08_12n:2652_4	suttassa ca, ussukkato capalatāya ca, mohato vakkhamānapalayassa ca pākaṭavisesena	2652	
PA_anya-e08_12n:2652_5	aññathā visuṃ visuṃ dassitanti daṭṭhabbaṃ.	2652	
PA_anya-e08_12n:2653	Sāttikabhāvaadhippāya	265	
PA_anya-e08_12n:2655	Samāhitattappabhavaṃ, sattaṃ teno’papāditā;	265	
PA_anya-e08_12n:2656	Sāttikā’pya’nubhāvatte, visuṃ bhāvābhavanti te.	265	
PA_anya-e08_12n:2657_0	345. Sāttike vadati “samāhite”ccādinā. Samāhito ekaggatābhāvāpādanena katasamādhāno	2657	
PA_anya-e08_12n:2657_1	attā cittaṃ tato pabhavaṃ uppannaṃ yaṃ, taṃ sattaṃ nāma. Tena sattena upapāditā nibbattitā	2657	
PA_anya-e08_12n:2657_2	thambhādayo sāttikā vuccante. Te ca puna anubhāvāpi bhavanti thambhādibhāvasaṃsūcanasabhāvavikārarūpattā.	2657	
PA_anya-e08_12n:2657_3	Tañca “cittavuttivisesattā”iccādinā vakkhati. Tenāha “anubhāvattepī”ti. Evaṃ satyapi	2657	
PA_anya-e08_12n:2657_4	te sāttikā visuṃ puthageva bhāvā bhavanti, vuttanayena cittabhavattavirūpattā tesanti.	2657	
PA_anya-e08_12n:2658_0	345. Idāni uddesakkamenādhigatakevalabhāvasaṅkhātaṃ sāttikābhāvaṃ dasseti “samāhita”iccādinā.	2658	
PA_anya-e08_12n:2658_1	Samāhitattappabhavaṃ ekaggatābhāvāpādanena katasamādhānacittato sambhūtaṃ sattaṃ	2658	
PA_anya-e08_12n:2658_2	nāma hoti. Tena lābhālābhādīsu ekākārassa hetunā thirabhāvena upapāditā nipphāditā	2658	
PA_anya-e08_12n:2658_3	thambhādayo sāttikā nāma bhavanti. Te sāttikā anubhāvattepi cittākārasaṅkhātathambhādipakāsanasabhāvavikārasarūpattā	2658	
PA_anya-e08_12n:2658_4	attano anubhāvatte satipi visuṃ bhāvā bhavanti yathāvutta “cittavuttivisesā tu, bhāvayanti	2658	
PA_anya-e08_12n:2658_5	rase yato”tiādinā bhāvā nāma hontīti. Ime sāttikābhāvānubhāvavasena duvidhā honti.	2658	
PA_anya-e08_12n:2658_6	Samāhito ca so attā ceti ca, tato pabhavamiti ca, santo upasanto ca so attā ceti	2658	
PA_anya-e08_12n:2658_7	ca, sattato bhavantīti ca, sattena uppāditāti ca, anubhāvānaṃ bhāvoti ca vākyaṃ.	2658	
PA_anya-e08_12n:2658_8	Apīti anuggahatthe nipāto.	2658	
PA_anya-e08_12n:2659	Sāttikabhāvappabheda	265	
PA_anya-e08_12n:2661	Thambho palayaromañcā,	266	
PA_anya-e08_12n:2662	Tathā sedassuvepathu;	266	
PA_anya-e08_12n:2663	Vevaṇṇiyaṃ vissaratā,	266	
PA_anya-e08_12n:2664	Bhāvā’ṭṭhe’te tu sāttikā.	266	
PA_anya-e08_12n:2665	346. Te dasseti “thambho”iccādinā. Ettha thambho avissarakāyacittatā. Palayo assāsapassāsamattāvaseso suttāvatthāsabhāvo niddāpabhavo. Subyattalakkhaṇā sesā.	266	
PA_anya-e08_12n:2666_0	346. Idāni sāttike dasseti “thambho”iccādinā. Thambho kāyacittānaṃ avisarabhāvasaṅkhāto	2666	
PA_anya-e08_12n:2666_1	ca palayaromañcā niddāya uppajjamānaassāsapassāsamattātirittasuttāvatthā ca pasādādisambhavo	2666	
PA_anya-e08_12n:2666_2	romuggamo ca tathā evaṃ sedassuvepathu ca bhayādīhi uppajjamānadāho ca santosādīhi	2666	
PA_anya-e08_12n:2666_3	uppajjamānaassu ca kampā ca vevaṇṇiyaṃ virūpatā ca vissaratā virūpasaddatā cāti ete	2666	
PA_anya-e08_12n:2666_4	aṭṭha sāttikā bhāvā nāma honti. Romānaṃ añco uggamoti ca, palayo ca romañco ceti	2666	
PA_anya-e08_12n:2666_5	ca, vepanaṃ kampanamiti ca, sedo ca assu ca vepathu cāti ca, virūpo vaṇṇo asseti	2666	
PA_anya-e08_12n:2666_6	ca, tassa bhāvoti ca, virūpo saro asseti ca, tassa bhāvoti ca vākyaṃ.	2666	
PA_anya-e08_12n:2668	Yadā ratyādayo bhāvā,	266	
PA_anya-e08_12n:2669	Ṭhitisīlā na honti ce;	266	
PA_anya-e08_12n:2670	Tadā sabbepi te bhāvā,	267	
PA_anya-e08_12n:2671	Bhavanti byabhicārino.	267	
PA_anya-e08_12n:2672	347. Na kevalaṃ vuttāyeva byabhicārino, ratyādayopīti āha “yadā”iccādi. Bhavanti byabhicārinoti yathāyogaṃ yathāsambandhaṃ byabhicārino hontīti attho. Sesaṃ subodhaṃ.	267	
PA_anya-e08_12n:2673_0	347. Idāni nibbedādayo viya ratihāsādayopi kismiñci kāle byabhicārinopi hontīti dasseti	2673	
PA_anya-e08_12n:2673_1	“yadā” iccādinā. Ratyādayo ratihāsādayo bhāvā nava ṭhāyībhāvā yadā ṭhitisīlā na honti	2673	
PA_anya-e08_12n:2673_2	ce virodhīhi tehi tehi bhāvantarehi byavahitattā sabhāvato ṭhitisabhāvā yadi na honti,	2673	
PA_anya-e08_12n:2673_3	tadā te bhāvā ratyādayo sabbepi byabhicārino bhavantīti. Yathāsakaṃ byabhicāritānurūpavibhāvānubhāvānaṃ	2673	
PA_anya-e08_12n:2673_4	yogānurūpena byabhicārībhāvā honti. Ratiādi yesaṃ hāsādīnamiti ca, ṭhiti sīlaṃ yesaṃ	2673	
PA_anya-e08_12n:2673_5	ratyādīnamiti ca viggaho.	2673	
PA_anya-e08_12n:2675	Vibhāvo kāraṇaṃ tesu’-	267	
PA_anya-e08_12n:2676	Ppattiyu’ddīpane tathā;	267	
PA_anya-e08_12n:2677	Yo siyā bodhako tesa-	267	
PA_anya-e08_12n:2678	Manubhāvo’ya’mīrito.	267	
PA_anya-e08_12n:2679_0	348. Idāni vibhāvānubhāve dasseti “vibhāvo”iccādinā. Tesaṃ ratyādīnaṃ bhāvānaṃ uppattiyā,	2679	
PA_anya-e08_12n:2679_1	tathā uddīpane ca kāraṇaṃ ālambaṇauddīpanavasena duvidho vibhāvo nāma. Tattha ālambaṇavibhāvo	2679	
PA_anya-e08_12n:2679_2	kantādi, uddīpanavibhāvo candādi. Tesaṃ bodhako ñāpako kāyiko ca vācasiko ca byāpāro	2679	
PA_anya-e08_12n:2679_3	siyā, ayaṃ anubhāvo īrito.	2679	
PA_anya-e08_12n:2680_0	348. Idāni vibhāvānubhāve dasseti “vibhāvo”iccādinā. Tesaṃ ṭhāyībhāvādīnaṃ tiṇṇaṃ	2680	
PA_anya-e08_12n:2680_1	uppattiyā ca tathā uddīpane ca uppannānaṃ dīpane ca kāraṇaṃ ālambaṇauddīpanavasena	2680	
PA_anya-e08_12n:2680_2	duvidho hetu vibhāvo nāma, tesaṃ ṭhāyībhāvādīnaṃ bodhako kāyikavācasiko yo siyā naṭakavīnaṃ	2680	
PA_anya-e08_12n:2680_3	byāpāro atthi, ayaṃ anubhāvoti īritoti. Visesena bhāveti vaḍḍhetīti vibhāvo. Anubhāveti	2680	
PA_anya-e08_12n:2680_4	bodhetīti anubhāvo. Ettha vibhāvo nāma rativisaye naranārīnaṃ aññamaññaṃ ālambaṇavibhāvo,	2680	
PA_anya-e08_12n:2680_5	candarammadesādi uddīpanavibhāvo ceti duvidho. Hāsādīnampi duvidhavibhāvaṃ yathārahaṃ	2680	
PA_anya-e08_12n:2680_6	yojetabbaṃ. Anubhāvo nāma ṭhāyībhāvādīnaṃ tesaṃ tesaṃ bhāvānaṃ pakāsakavācasikabyāpārasaṅkhātakavipayogo	2680	
PA_anya-e08_12n:2680_7	ca kāyikapayogabhūto naṭānaṃ abhinayasaṅkhāto taṃtaṃbhāvasarūpanirūpako ceti duvidho byāpāro.	2680	
PA_anya-e08_12n:2682	Nekahetuṃ manovutti-visesañca vibhāvituṃ;	268	
PA_anya-e08_12n:2683	Bhāvaṃ vibhāvānubhāvā, vaṇṇiyā bandhane phuṭaṃ.	268	
PA_anya-e08_12n:2684_0	349. Vibhāvādivaṇṇanāyameva bhāvavisesāvabodho siyā, aññathā “devadattassa sāssulocanayugaṃ	2684	
PA_anya-e08_12n:2684_1	sañjāta”miti vutte sokā ānandā rogā ceti ko nāma sakkoti kāraṇaṃ nicchituṃ, cittavuttivisesañca	2684	
PA_anya-e08_12n:2684_2	bhāvaṃ vinā vibhāvānubhāvaṃ kavi vaṇṇetuṃ naṭobhinetuṃ sāmajjiko vā viññātuṃ ko sakkotīti	2684	
PA_anya-e08_12n:2684_3	dassetumāha “neka”iccādi. Nekahetuṃ bahuhetuṃ manovuttivisesañca bhāvaṃ vibhāvituṃ	2684	
PA_anya-e08_12n:2684_4	pakāsetuṃ vibhāvānubhāvā vuttalakkhaṇā bandhane sabhāvanirūpakapade phuṭaṃ vaṇṇanīyā,	2684	
PA_anya-e08_12n:2684_5	vibhāvādirūpakeneva avuttampi kiñci patīyate.	2684	
PA_anya-e08_12n:2685_0	349. “Devadattassa cakkhūni assupuṇṇānī”ti vutte sokena santosena rogena vāti yathā	2685	
PA_anya-e08_12n:2685_1	assukāraṇakathanaṃ vinā na jānāti, evaṃ cittassa pavattisaṅkhātā ratihāsādayo te	2685	
PA_anya-e08_12n:2685_2	te bhāvā attano patītiyānurūpaṃ vibhāvānubhāvakathanaṃ vinā kavīhi vaṇṇetabbā, naṭehi	2685	
PA_anya-e08_12n:2685_3	dassetabbā, sabbhehi assādanīyā natthīti ṭhāyīādīnaṃ vaṇṇanameva kātabbanti idāni	2685	
PA_anya-e08_12n:2685_4	anusāsento āha “neka”iccādi. Nekahetuṃ tesaṃ tesaṃ bhāvānaṃ uppatyādo ālambaṇavibhāvādibahukāraṇavantaṃ	2685	
PA_anya-e08_12n:2685_5	manovuttivisesaṃ bhāvañca cittassa pavattivisesasaṅkhātabhāvañca vibhāvituṃ pakāsetuṃ	2685	
PA_anya-e08_12n:2685_6	vibhāvānubhāvā anantaraniddiṭṭhā bandhane rasabhāvappakāsane phuṭaṃ pakāsaṃ katvā	2685	
PA_anya-e08_12n:2685_7	vaṇṇiyā kavinā vaṇṇanīyā hontīti. Na ekoti ca, so hetu asseti ca, manaso vuttīti	2685	
PA_anya-e08_12n:2685_8	ca, tāya visesoti ca, vibhāvo ca anubhāvo ceti ca vākyaṃ.	2685	
PA_anya-e08_12n:2687	Savibhāvānubhāvehi, bhāvā te te yathārahaṃ;	268	
PA_anya-e08_12n:2688	Vaṇṇanīyā yathocityaṃ, lokarūpānugāminā.	268	
PA_anya-e08_12n:2689_0	350. Idāni te bhāvā lokasabhāvānatikkamena vibhāvādīhi vaṇṇanīyāti āha “savibhāve”ccādi.	2689	
PA_anya-e08_12n:2689_1	Saha vibhāvehi savibhāvā, te ca te anubhāvā ca, tehi. Yathārahanti attano sambandhīnaṃ	2689	
PA_anya-e08_12n:2689_2	vasena yathārahaṃ vaṇṇanīyā.	2689	
PA_anya-e08_12n:2690_0	350. Idāni vibhāvānubhāve nissāya vaṇṇanīyā te bhāvā lokasabhāvamanatikkamma kātabbāti	2690	
PA_anya-e08_12n:2690_1	anusāsanto āha “savibhāvā”iccādi. Lokarūpānugāminā lokavohāramanuvattamānena te te	2690	
PA_anya-e08_12n:2690_2	bhāvā ṭhāyībhāvādayo tayo yathocityaṃ ocityānurūpaṃ savibhāvānubhāvehi vibhāvasahitehi	2690	
PA_anya-e08_12n:2690_3	anubhāvehi karaṇabhūtehi yathārahaṃ tehi tehi bhāvehi sambandhīnaṃ vibhāvādīnaṃ vasena	2690	
PA_anya-e08_12n:2690_4	anurūpato vaṇṇanīyā vaṇṇetabbā hontīti. Vibhāvehi saha ye vattantīti ca, te ca te	2690	
PA_anya-e08_12n:2690_5	anubhāvā ceti ca, anatikkamma arahanti ca, anatikkamma ocityamiti ca, lokassa rūpaṃ	2690	
PA_anya-e08_12n:2690_6	sarūpamiti ca, taṃ anugacchati sīlenāti ca viggaho.	2690	
PA_anya-e08_12n:2692	Cittavutti visesattā, mānasā sāttika’ṅgato;	269	
PA_anya-e08_12n:2693	Bahinissaṭasedādi-anubhāvehi vaṇṇiyā.	269	
PA_anya-e08_12n:2694_0	351. Sāttikā kathaṃ vaṇṇanīyāti āha “citte”ccādi. Cittassa vuttiviseso yesaṃ, tesaṃ	2694	
PA_anya-e08_12n:2694_1	bhāvo, tasmā mānasā manasi bhavā sāttikā aṅgato sarīrato bahinissaṭehi niggatehi	2694	
PA_anya-e08_12n:2694_2	sedādīhi anubhāvehi vaṇṇanīyā, na pana sedasalilameva bhāvoti adhippāyo.	2694	
PA_anya-e08_12n:2695_0	351. Evaṃ sāmaññena bhāvavaṇṇanakkamaṃ dassetvā idāni visesena sāttikabhāvavaṇṇanā	2695	
PA_anya-e08_12n:2695_1	īdisāti dasseti “citta”iccādinā. Cittavuttivisesattā cittassa pavattivisesattā mānasā	2695	
PA_anya-e08_12n:2695_2	citte bhavā sāttikābhāvā aṅgato sarīrato bahinissaṭasedādianubhāvehi bahinikkhantasedādīhi	2695	
PA_anya-e08_12n:2695_3	anubhāvehi karaṇabhūtehi vaṇṇiyā vaṇṇanīyā hontīti, aṅgato bahi nissaṭanti visesanena	2695	
PA_anya-e08_12n:2695_4	visiṭṭhabhūtasedādīnameva bhāvānubhāvattaṃ vinā kevalaṃ sedādayo vuttā samānā bhāvādayo	2695	
PA_anya-e08_12n:2695_5	nāma na hontīti adhippāyo. Cittassa vuttīti ca, sā eva viseso yesaṃ sāttikānamiti	2695	
PA_anya-e08_12n:2695_6	ca, tesaṃ bhāvoti ca, manasi bhavāti ca, sedo ādi yesaṃ kheḷādīnamiti ca, nissaṭā	2695	
PA_anya-e08_12n:2695_7	niggatā ca te sedādayo ceti ca, te eva anubhāvāti ca vākyaṃ.	2695	
PA_anya-e08_12n:2696	Rasaadhippāya	269	
PA_anya-e08_12n:2698	Sāmajjikāna’mānando, yo bandhatthānusārinaṃ;	269	
PA_anya-e08_12n:2699	Rasīyatīti taññūhi, raso nāmā’ya’mīrito.	269	
PA_anya-e08_12n:2700_0	352. Idāni “rasassādāya sādhūna”nti vuttattā rase niddisanto āha “sāmajjikāna”miccādi.	2700	
PA_anya-e08_12n:2700_1	Bandhassa attho, tadanussaranti manobhāvanāvasenāti bandhatthānusārino, tesaṃ sāmajjikānaṃ	2700	
PA_anya-e08_12n:2700_2	sabbhānaṃ manasi yo ānando, ayaṃ lokamadhurādiraso viya bandhe siṅgārādi raso nāma	2700	
PA_anya-e08_12n:2700_3	īrito taññūhi rasaññūhi. Kathamityāha “rasīyatī”ti, assādīyatīti attho. Kiñca? Yathā	2700	
PA_anya-e08_12n:2700_4	nānābyañjanasaṅkhatamannaṃ bhuñjamānā rase assādiyanti sumānasā purisā santosañcādhigacchanti,	2700	
PA_anya-e08_12n:2700_5	tathā nānābhinayabyañjite vācaṅgasatthopete ṭhāyībhāve assādenti sumānasāpekkhakā,	2700	
PA_anya-e08_12n:2700_6	tasmā ete nāṭyātipi vuccanti.	2700	
PA_anya-e08_12n:2701_0	352. Idāni “rasassādāya sādhūna”nti vatvā uddiṭṭhakkamena sampattaṃ rasaṃ dasseti	2701	
PA_anya-e08_12n:2701_1	“sāma”iccādinā. Bandhatthānusārinaṃ bandhassa atthānurūpasārīnaṃ buddhiyā pavattānaṃ	2701	
PA_anya-e08_12n:2701_2	sāmajjikānaṃ sabbhānaṃ citte bhavo yo ānando santoso atthi, ayaṃ loke madhurādiraso	2701	
PA_anya-e08_12n:2701_3	viya assādanīyo hotīti atthayuttena “rasīyatī”ti iminā vacanatthena raso nāmāti taññūhirasaññūhi	2701	
PA_anya-e08_12n:2701_4	īrito kathitoti. Samajjāyaṃ niyuttāti ca, bandhassa atthoti ca, taṃ anussarantīti	2701	
PA_anya-e08_12n:2701_5	ca, taṃ jānantīti ca vākyaṃ. Yathā nānābyañjanehi abhisaṅkhatamāhāraṃ paribhuñjantā	2701	
PA_anya-e08_12n:2701_6	sattā lavaṇambilādayo te te rase assādeyyuṃ, santuṭṭhā ca bhaveyyuṃ, evameva nānappakāraabhinayehi	2701	
PA_anya-e08_12n:2701_7	pakāsitavaṇṇanāya aṅgabhūtehi anurūpehi satthehi yutte ṭhāyībhāve issādirahitapaññavantā	2701	
PA_anya-e08_12n:2701_8	assādenti, tasmā ime ṭhāyībhāvā naṭābhinayehi byañjitattā ca sabbhānaṃ santosasaṅkhatarasassa	2701	
PA_anya-e08_12n:2701_9	hetuttā ca naṭarasātipi vuccanti.	2701	
PA_anya-e08_12n:2702	Rasappabheda	270	
PA_anya-e08_12n:2704	Savibhāvānubhāvehi,	270	
PA_anya-e08_12n:2705	Sāttikābyabhicārihi;	270	
PA_anya-e08_12n:2706	Assādiyatta’mānīya-	270	
PA_anya-e08_12n:2707	Māno ṭhāyeva so raso.	270	
PA_anya-e08_12n:2708	353. Ṭhāyīnameva rasattāpattimāha “savibhāve”ccādinā. Ṭhāyeva soti so yathāvutto raso ṭhāyībhāvoyeva, nāññoti attho.	270	
PA_anya-e08_12n:2709_0	353. Idāni ṭhāyībhāvānameva rasasarūpassa pāpuṇanatthaṃ vibhāveti “savibhāvā”iccādinā.	2709	
PA_anya-e08_12n:2709_1	So raso anantaraniddiṭṭho savibhāvānubhāvehi tesaṃ tesaṃ ṭhāyīnaṃ anurūpehi vibhāvasahitehi	2709	
PA_anya-e08_12n:2709_2	anubhāvehi ca, sāttikābyabhicārihi pakāsetabbaṭhāyībhāvasseva anukūlasāttikabhāvabyabhicārībhāvehi	2709	
PA_anya-e08_12n:2709_3	karaṇabhūtehi assādiyattaṃ ānīyamāno kavino sāmatthiyā pāpuṇiyamāno ṭhāyeva ṭhāyībhāvo	2709	
PA_anya-e08_12n:2709_4	evāti kāriyopacārena raso nāmāti veditabboti. Saha bhāvehi pavattantīti ca, savibhāvā	2709	
PA_anya-e08_12n:2709_5	ca te anubhāvā ceti ca, sāttikā ca byabhicārino ceti ca, assādiyassa bhāvoti ca vākyaṃ.	2709	
PA_anya-e08_12n:2711	Siṅgārahassakaruṇā, ruddavīrabhayānakā;	271	
PA_anya-e08_12n:2712	Bībhacchabbhutasantā ca, rasā ṭhāyīna’nukkamā.	271	
PA_anya-e08_12n:2713	354. Tesaṃ nāmavasena vibhāgamāha “siṅgāre”ccādinā. Ṭhāyīnanukkamāti “ratihāsā ca soko cā”tiādinā vuttānaṃ ṭhāyībhāvānaṃ anukkamā, paṭipāṭiyāti attho.	271	
PA_anya-e08_12n:2714_0	354. Rasāvatthāsampattaratihāsādīnaṃ ṭhāyībhāvānaṃ idāni kamena nāmantaraṃ dasseti	2714	
PA_anya-e08_12n:2714_1	“siṅgāra”iccādinā. Ṭhāyīnaṃ heṭṭhā vuttānaṃ ratihāsādiṭhāyībhāvānaṃ anukkamā paṭipāṭiyā	2714	
PA_anya-e08_12n:2714_2	siṅgārahassakaruṇā siṅgāro hasso karuṇā ca ruddavīrabhayānakā ruddo vīro bhayānako	2714	
PA_anya-e08_12n:2714_3	ca bībhacchabbhutasantā ca bibhaccho abbhuto santo ceti nava rasā nāma hontīti. Siṅgāraraso	2714	
PA_anya-e08_12n:2714_4	hassarasotiādinā rasasaddo paccekaṃ yojetabbo. Siṅgāro ca hasso ca karuṇā ceti ca	2714	
PA_anya-e08_12n:2714_5	viggaho. Sesesupi liṅgasamāsā imeyeva. Ime siṅgārādīnaṃ ratyādīhi anaññattā upari	2714	
PA_anya-e08_12n:2714_6	ratyādivivaraṇeyeva ñātabbā.	2714	
PA_anya-e08_12n:2716	Dukkharūpe’ya’mānando,	271	
PA_anya-e08_12n:2717	Kathaṃ nu karuṇādike;	271	
PA_anya-e08_12n:2718	Siyā sotūna’mānando,	271	
PA_anya-e08_12n:2719	Soko vessantarassa hi.	271	
PA_anya-e08_12n:2720_0	355. Sokādirūpokaruṇādi kathaṃ raso siyāti āha “dukkhe”ccādi. Vessantarassa puttadāraviyogā	2720	
PA_anya-e08_12n:2720_1	karuṇā sokarūpo dukkhameva ahosi, sampati pana sotūnaṃ sabbhānaṃ ānandoyevāti etthādhippāyo.	2720	
PA_anya-e08_12n:2721_0	355. Heṭṭhā vuttaraso santosova, sokakodhādilakkhaṇo karuṇāruddādiko kathaṃ raso	2721	
PA_anya-e08_12n:2721_1	nāma bhaveyyāti āsaṅkāyamāha “dukkharūpe”iccādi. Ayaṃ ānando “sāmajjikānamānando”tiādinā	2721	
PA_anya-e08_12n:2721_2	niddiṭṭho dukkharūpe dukkhalakkhaṇe karuṇādike karuṇāruddādike visaye kathaṃ bhaveyyāti	2721	
PA_anya-e08_12n:2721_3	ce, nesa doso hi tatheva vessantarassa bodhisattassa soko puttadāravirahato jātasoko	2721	
PA_anya-e08_12n:2721_4	sotūnaṃ idāni suṇantānaṃ sabbhānaṃ ānando siyā ānandassa kāraṇattā kāriyopacārena	2721	
PA_anya-e08_12n:2721_5	santoso nāma bhaveyyāti. Vattuno sāmatthiyā karuṇārasādikaṃ pāpetvā pakāsiyamānassa	2721	
PA_anya-e08_12n:2721_6	sokādikassa dukkharūpena ṭhitattā suṇantānaṃ pīti uppādiyatevāti adhippāyo. Dukkhaṃ	2721	
PA_anya-e08_12n:2721_7	rūpaṃ sabhāvo yassa karuṇādinoti ca, karuṇā ādi yassa ruddādinoti ca vākyaṃ.	2721	
PA_anya-e08_12n:2722	Ṭhāyībhāvaniddesa	272	
PA_anya-e08_12n:2723	Ratiṭhāyībhāva	272	
PA_anya-e08_12n:2725	Rammadesakalākāla-vesādipaṭisevanā;	272	
PA_anya-e08_12n:2726	Yuvāna’ññoññarattānaṃ, pamodorati ruccate.	272	
PA_anya-e08_12n:2727_0	356. Siṅgārādayo vibhāgato dassetumāha “ramme”ccādi. Tattha “rammadesa”iccādinā uddīpanavibhāvā	2727	
PA_anya-e08_12n:2727_1	dassitā. “Yuvāna”nti iminā ālambaṇavibhāvo. Itthī hi purisassa, puriso itthiyā ālambaṇavibhāvo.	2727	
PA_anya-e08_12n:2727_2	Pamodoti aññamaññābhiramaṇavasena āmodarūpo.	2727	
PA_anya-e08_12n:2728_0	356. Idāni siṅgārādināmake teratyādike kamena niddisati “ramma”iccādinā. Rammadesakalākālavesādipaṭisevanā	2728	
PA_anya-e08_12n:2728_1	ramaṇīyanirāvaraṇasucipavittavāsārahadeso rammagītikādikalā ratijanakavasantādianurūpakālo	2728	
PA_anya-e08_12n:2728_2	mālāgandhādi upasobhitakiriyādi manuññaveso, ādisaddena niddiṭṭhabhāsitamihitādiceti	2728	
PA_anya-e08_12n:2728_3	imesaṃ diṭṭhasutamutādīsu diṭṭhādimattamakatvā paññāya tena tenākārena punappunānubhavanena	2728	
PA_anya-e08_12n:2728_4	aññoññarattānaṃ aññamaññaṃ nimittānubyañjanasaṅkappavasenātirattānaṃ yuvānaṃ taruṇitthi	2728	
PA_anya-e08_12n:2728_5	purisānaṃ pamodo abhiramaṇavasena santoso pīti rati ruccate ruccanato “ratī”ti vuccatīti.	2728	
PA_anya-e08_12n:2728_6	Imasmiṃ pakkhe rakāro sandhijo. Deso ca kalā ca kālo ca veso ceti ca, te ādayo yesamiti	2728	
PA_anya-e08_12n:2728_7	ca, rammā ca te desa…pe… vesādayo ceti ca, tesaṃ paṭi punappunaṃ sevanamiti ca, añño	2728	
PA_anya-e08_12n:2728_8	ca añño ceti ca, tesu rattāti ca vākyaṃ.	2728	
PA_anya-e08_12n:2730	Yutyā bhāvānubhāvā te,	273	
PA_anya-e08_12n:2731	Nibandhā posayanti naṃ;	273	
PA_anya-e08_12n:2732	Sopyā’yogavippayoga-	273	
PA_anya-e08_12n:2733	Sambhogānaṃ vasā tidhā.	273	
PA_anya-e08_12n:2734_0	357. “Yutyā”iccādi. Te yathāvuttā bhāvānubhāvā yutyā ālasiyauggatājigucchāvajjitā	2734	
PA_anya-e08_12n:2734_1	ye saṅkāussukkādayo bhāvā taṃbyañjakā tadanurūpā anubhāvā ca ayogādike siṅgāre yathā	2734	
PA_anya-e08_12n:2734_2	yathā yuñjanti, tādisiyāva yuttiyā nibandhā naṃ ratiṃ samposayanti, soyevamevaṃ posito	2734	
PA_anya-e08_12n:2734_3	siṅgāro nāma raso sampajjate. Sopi tidhāti sambandho. Tattha ayogo nāma pubbe asaṅgatānaṃ	2734	
PA_anya-e08_12n:2734_4	anurāgena saṅgamamicchantānaṃ itthipurisānamasaṅgamo. Atisayaviruḷhapemānamubhinnampi	2734	
PA_anya-e08_12n:2734_5	sileso vippayogo. Balavakāmāvesavisesānaṃ kāmīnaṃ dassanādisamañjanaṃ sambhogo.	2734	
PA_anya-e08_12n:2735_0	357. Idāni ratiyā puṭṭhakāraṇaṃ puṭṭhapayogañca dasseti “yutyā”iccādinā. Te bhāvānubhāvā	2735	
PA_anya-e08_12n:2735_1	niddiṭṭhabyabhicārībhāvesu ratyānurūpabyabhicārībhāvo tappakāsako anubhāvo ceti ime	2735	
PA_anya-e08_12n:2735_2	dve yutyā hetubhūtāya ayogavippayogasambhogasaṅkhatānaṃ tiṇṇaṃ siṅgārānaṃ anukūlatthena	2735	
PA_anya-e08_12n:2735_3	ratiyā viruddhattā ālasiyauggajigucchādike parivajjetvā saṅkāussukkādīnaṃ ratyānukūlabhāvānaṃ	2735	
PA_anya-e08_12n:2735_4	vasena yathāyogaṃ nibandhā kavīhi bandhā naṃ ratiṃ posayanti yathā tappakāsanena	2735	
PA_anya-e08_12n:2735_5	pūrenti sajjenti, evaṃ sajjito ratisiṅgāro nāma raso hoti. Sopi sāmaññena niddiṭṭhasiṅgārarasopi	2735	
PA_anya-e08_12n:2735_6	ayogavippayogasambhogānaṃ siṅgārānaṃ vasā bhedena tidhā bhavatīti. Tattha ayogo nāma	2735	
PA_anya-e08_12n:2735_7	pubbe aññamaññasaṅgamarahitānaṃ abhinavānurāgabalena saṅgamaṃ patthentānaṃ thīpumānaṃ	2735	
PA_anya-e08_12n:2735_8	asaṅgamo. Vippayogo nāma saṅgamātisayena viruḷhapemānaṃ thīpumānaṃ aññamaññavisileso.	2735	
PA_anya-e08_12n:2735_9	Sambhogo nāma balavakāmataṇhāvisesavasena yuttānaṃ kāminikāmukānaṃ aññamaññaṃ dassanādiassādo.	2735	
PA_anya-e08_12n:2735_10	Bhāvo ca anubhāvo ceti ca, ayogo ca vippayogo ca sambhogo ceti ca vākyaṃ.	27351	
PA_anya-e08_12n:2736_0	Imamalaṅkāraṃ karontena ācariyasaṅgharakkhitamahāsāmipādena pana paramamadhurasaddhammāmataluddhasuddhasantānānaṃ	2736	
PA_anya-e08_12n:2736_1	tapodhanānaṃ aññarasāvabodhane payojanābhāvepi lokiyesu tesu tesu vohāresu asammohatthaṃ	2736	
PA_anya-e08_12n:2736_2	siṅgārādinavavidharasānaṃ lakkhaṇamattasseva dassitattā tadanurūpalakkhiyapariggahe	2736	
PA_anya-e08_12n:2736_3	asati lakkhaṇāvabodhassa subyattābhāvato vuttalakkhaṇāvabodhatthaṃ taṃtaṃlakkhaṇakathanānantaraṃ	2736	
PA_anya-e08_12n:2736_4	tassa tassa lakkhiyassa mukhamattaṃ dassetabbaṃ hoti. Heṭṭhā “rāgānatabbhutasarojamukhaṃ	2736	
PA_anya-e08_12n:2736_5	dharāyā”tiādinā niddiṭṭhasambhogasiṅgārarasābhāseneva hasābhāsādīnaṃ aṭṭhannaṃ rasābhāsarūpassa	2736	
PA_anya-e08_12n:2736_6	bhāvābhāsassa, vibhāvābhāsassa, anubhāvābhāsassa ca ñātabbattā siṅgārarasassa lakkhiyamevaṃ veditabbaṃ.	2736	
PA_anya-e08_12n:2737	Gītassarena upakaḍḍhiya nettarasmi-	273	
PA_anya-e08_12n:2738	Bandhaṃ karaṃva vivasañca karaggahena;	273	
PA_anya-e08_12n:2739	Yā tādisepi viniyojayi dukkare maṃ,	273	
PA_anya-e08_12n:2740	Serandatī adhigatā vidhinā mayajjāti.	274	
PA_anya-e08_12n:2741_0	Gītassarena hatthīnaṃ gītikāya piyattā gītikādhaninā upakaḍḍhiya attano samīpaṃ ākaḍḍhitvā	2741	
PA_anya-e08_12n:2741_1	nettarasmibandhaṃ nettasaṅkhātahatthācariyassa rajjunā bandhaṃ karaggahena hatthaggāhena	2741	
PA_anya-e08_12n:2741_2	soṇḍaggahaṇena vivasañca apagataicchācāraṃ paravasaṃ karaṃ iva hatthaṃ iva gītassarena	2741	
PA_anya-e08_12n:2741_3	attano līlopetagītikādhaninā upakaḍḍhiya attano samīpaṃ netvā nettarasmibandhaṃ attano	2741	
PA_anya-e08_12n:2741_4	nayanakantiyā paṭibandhaṃ karaggahena hatthaggāhena vivasañca apagatadhitiṃ mūḷhaṃ	2741	
PA_anya-e08_12n:2741_5	maṃ yā kantā tādisepi dukkare viniyojayi, sā irandatī irandatī nāma nāgamānavikā	2741	
PA_anya-e08_12n:2741_6	mayā ajja vidhinā bhāgyena adhigatā laddhāti.	2741	
PA_anya-e08_12n:2742_0	Ettha gītassaranettarasmikaraggahasaṅkhatāhi imāhi padāvalīhi uddīpanavibhāvo dassito.	2742	
PA_anya-e08_12n:2742_1	Thiyā puriso ca, purisassa thī ca ālambaṇaṃ hotīti “sā irandatī mayā”ti iminā ārammaṇavibhāvo	2742	
PA_anya-e08_12n:2742_2	dassito. “Upakaḍḍhiya bandhaṃ vivasa”nti imehi kāmena uddīpitaṭhāyībhāvasaṅkhatā	2742	
PA_anya-e08_12n:2742_3	rati dassitā. “Tādisepi dukkare viniyojayī”ti imehi ussāhādikā ca “vidhinā adhigatā	2742	
PA_anya-e08_12n:2742_4	mayajjā”ti imehi harisādikā ca byabhicārībhāvā dassitā. Ratiyā viruddhe nibbedaālasiyauggatajigucchādike	2742	
PA_anya-e08_12n:2742_5	byabhicārībhāve vajjetvā vuttappakāravibhāvādike pakāsanto “gītassarene”ccādikā ratippatītiyā	2742	
PA_anya-e08_12n:2742_6	anurūpaṃ payuttā kavippayogā idha anubhāvā nāma honti. Nāṭakādidassanīyasatthe abhinayo	2742	
PA_anya-e08_12n:2742_7	anubhāvo. Rammadesarammakālarammavesādayo tadabhāve ratiyā anuppajjanato sāmatthiyā	2742	
PA_anya-e08_12n:2742_8	gamyā bhavantīti evaṃ lakkhaṇānugatalakkhiyapariggāho sabbattha kātabbo. Evaṃ satibandhatthāvabodhakānaṃ	2742	
PA_anya-e08_12n:2742_9	sabbhānaṃ uppajjamānāyapītiyā kāraṇattā kāriyopacārena eso bandho raso nāma hotīti. Uparipi evameva.	2742	
PA_anya-e08_12n:2743	Hassaṭhāyībhāva	274	
PA_anya-e08_12n:2745	Vikārākatiādīhi,	274	
PA_anya-e08_12n:2746	Attano’tha parassa vā;	274	
PA_anya-e08_12n:2747	Hāso niddā samālasya-	274	
PA_anya-e08_12n:2748	Mucchādibyabhicāribhi;	274	
PA_anya-e08_12n:2749	Paripose siyā hasso,	274	
PA_anya-e08_12n:2750	Bhiyyo’tthipabhutīna so.	275	
PA_anya-e08_12n:2751_0	358. “Vikāre”ccādi. Vikārākati desavayādīnaṃ viparīto kesabandhanādi, so ādi yesaṃ	2751	
PA_anya-e08_12n:2751_1	aññākatyādinaccanādīnaṃ, tehi vibhāvehi hāso cetovikāso, sopi attano sambandhī vā	2751	
PA_anya-e08_12n:2751_2	atha parassa sambandhī vā, tattha yo vibhāvasāmatthiyāyevābhibyattiṃ yāti, so attaṭṭho.	2751	
PA_anya-e08_12n:2751_3	Yo pana vibhāvadassanā uppannāpi purisassa gambhīrattādinā chādito samāno purisantare	2751	
PA_anya-e08_12n:2751_4	hasatyābhibyatto, so paraṭṭho. So hāso niddādīhi byabhicārīhiyeva, anubhāvapakkhe	2751	
PA_anya-e08_12n:2751_5	ādisaddena akkhiphandanādayo gahitā. Paripose sati hasso nāma raso siyā. So hasso	2751	
PA_anya-e08_12n:2751_6	bhiyyo itthipabhutīnaṃ siyāti sambandho. Ettha pabhutisaddena nīcapakatayo saṅgaṇhanti.	2751	
PA_anya-e08_12n:2752_0	358. Idāni hassarasassa posanākāraṃ dassetumāha “vikāra”iccādi. Vikārākatiādīhi desavayoliṅgānaṃ	2752	
PA_anya-e08_12n:2752_1	viparītehi kesabandhagatiṭṭhitiādikehi, naccagītaādikehi ca duvidhehi ākatisaṅkhatehi	2752	
PA_anya-e08_12n:2752_2	hetubhūtehi attano vā atha parassa vā sambandhī so hāso ceto vikāsalakkhaṇo niddāsamālasyamucchādibyabhicāribhi	2752	
PA_anya-e08_12n:2752_3	niddāsamaālasyamucchāakkhiphandanādīhi anubhāvehi sutasambandhena teheva niddāsamālasyamucchāsaṅkhatabyabhicārīhi	2752	
PA_anya-e08_12n:2752_4	karaṇabhūtehi paripose sati hasso hasso nāma raso siyā, so hasso bhiyyo itthipabhutīnaṃ,	2752	
PA_anya-e08_12n:2752_5	nīcapakatīnañca siyāti. Vikārā ca sā ākati ceti ca, so ādi yesanti ca, niddā ca samo	2752	
PA_anya-e08_12n:2752_6	ca ālasyañca mucchā ceti ca, te ādi yesaṃ akkhiphandanādīnaṃ anubhāvānanti ca, te	2752	
PA_anya-e08_12n:2752_7	ca byabhicārino ceti ca, itthī pabhuti yesaṃ nīcapakatīnanti ca vākyaṃ.	2752	
PA_anya-e08_12n:2753	Hassappabheda	275	
PA_anya-e08_12n:2755	Sitamiha vikāsinayanaṃ,	275	
PA_anya-e08_12n:2756	Kiñcā’lakkhiyadijantu taṃ hasitaṃ;	275	
PA_anya-e08_12n:2757	Madhurassaraṃ vihasitaṃ,	275	
PA_anya-e08_12n:2758	Saṃsasirokampamupahasitaṃ.	275	
PA_anya-e08_12n:2760	Apahasitaṃ sañjala’kkhi,	276	
PA_anya-e08_12n:2761	Vikkhittaṅgaṃ bhavatya’tihasitaṃ;	276	
PA_anya-e08_12n:2762	Dve dve hassā kathitā ce’saṃ,	276	
PA_anya-e08_12n:2763	Jeṭṭhe majjhe’dhamepi ca kamaso.	276	
PA_anya-e08_12n:2764_0	359-360. Hasse bhedamāha “sita”miccādinā. Iha hasse vikāsīni nayanāni yassa taṃ sitaṃ,	2764	
PA_anya-e08_12n:2764_1	kiñci ālakkhiyā dijā dantā yassa taṃ hasitaṃ. Evaṃ madhuro saro saddo yassa taṃ vihasitaṃ.	2764	
PA_anya-e08_12n:2764_2	Aṃsasirokampena saha vattamānaṃ upahasitaṃ, saha jalena assunā vattamānāni akkhīni	2764	
PA_anya-e08_12n:2764_3	yassa taṃ apahasitaṃ. Vikkhittāni ito tato pasāritāni aṅgāni yassa taṃ atihasitaṃ	2764	
PA_anya-e08_12n:2764_4	nāma. Esañca sitādīnaṃ majjhe dve dve hassā ādito paṭṭhāya kamaso yathākkamena jeṭṭhe	2764	
PA_anya-e08_12n:2764_5	majjhe adhamepi ca kathitāti sambandho. Purātanehīti viññāyati.	2764	
PA_anya-e08_12n:2765_0	359-360. Idāni hassabhedaṃ dasseti “sita”miccādinā. Iha imasmiṃ hassavisaye vikāsinayanaṃ	2765	
PA_anya-e08_12n:2765_1	vivaṭanayanaṃ sitaṃ nāma. Kiñci ālakkhiyadijaṃ tu kiñci dissamānadantaṃ, taṃ hasitaṃ	2765	
PA_anya-e08_12n:2765_2	nāma. Madhurassaraṃ madhuranādaṃ vihasitaṃ nāma. Saṃsasirokampaṃ aṃsasirokampasahitaṃ	2765	
PA_anya-e08_12n:2765_3	upahasitaṃ nāma. Sajalakkhi assuvilocanasahitaṃ apahasitaṃ nāma. Vikkhittaṅgaṃ aṭṭhāne	2765	
PA_anya-e08_12n:2765_4	pasāraṇavasena vikkhittahatthapādādiavayavavantaṃ atihasitaṃ nāma bhavati. Esaṃ channaṃ	2765	
PA_anya-e08_12n:2765_5	kamaso kamena dve dve jeṭṭhe majjhe adhamepi visaye kathitā purātanehi bhāsitāti.	2765	
PA_anya-e08_12n:2765_6	Vikāsīni nayanāni asseti ca, kiñci īsakaṃ ālakkhiyā dijā yasseti ca, madhuro saro	2765	
PA_anya-e08_12n:2765_7	asseti ca, aṃso ca siro ceti ca, aṃsasiraso kampoti ca, tena saha vattatīti ca, saha	2765	
PA_anya-e08_12n:2765_8	jalena vattamānāni akkhīni yasseti ca, anusvarāgamo. Vikkhittāni aṅgāni yasseti ca	2765	
PA_anya-e08_12n:2765_9	vākyaṃ. Sitahasitadvayaṃ uttame, vihasitaupahasitadvayaṃ majjhime, apahasitaatihasitadvayaṃ	2765	
PA_anya-e08_12n:2765_10	adhame vattate. Evaṃ sitādayo anurūpavibhāvādinā payuttā ime rasā’vatthaṃ pāpuṇantīti adhippāyo.	27651	
PA_anya-e08_12n:2766	Hassarasassa evamudāharaṇaṃ ñātabbaṃ –	276	
PA_anya-e08_12n:2767	Pūjesi kaṇṭhamaṇinā api yo pasanno,	276	
PA_anya-e08_12n:2768	Dhamme purā’samadhuraṃ vidhuraṃ sa hantuṃ;	276	
PA_anya-e08_12n:2769	Gopentiyāpi vacanena thiyā sabhāvaṃ;	276	
PA_anya-e08_12n:2770	Bhattiṃ akāsi pharuse mayi nāgarājāti.	277	
PA_anya-e08_12n:2771_0	Yo purā pubbe dhamme tassa dhammakathane pasanno kaṇṭhamaṇinā api attano anagghakaṇṭhamaṇināpi	2771	
PA_anya-e08_12n:2771_1	taṃ pūjesi, so nāgarājā sabhāvaṃ attano adhippāyaṃ gopentiyā api thiyā vacanena itthiyā	2771	
PA_anya-e08_12n:2771_2	vacanena asamadhuraṃ tulyarahitaṃ vidhuraṃ vidhurapaṇḍitaṃ hantuṃ vināsanatthaṃ pharuse	2771	
PA_anya-e08_12n:2771_3	caṇḍe mayi bhattiṃ akāsīti. Iha ekasmiṃyeva vatthuni nāgarājassa pasādavadhavidhānādiviparītappavatti	2771	
PA_anya-e08_12n:2771_4	ālambaṇavibhāvo, paṭhamaṃ anagghapiyavatthūhi pūjitabhāvo ca bodhisattassa atulyabhāvo	2771	
PA_anya-e08_12n:2771_5	ca itthivacanassa sampaṭicchanabhāvo ca tassādhippāyassa aññātabhāvo ca puṇṇakassa	2771	
PA_anya-e08_12n:2771_6	caṇḍabhāvo ceti imehi sabbavacanehi uddīpanavibhāvo dassito. Imehi uddīpitaṭhāyībhāvasaṅkhato	2771	
PA_anya-e08_12n:2771_7	hāso vākyasāmatthiyā pakāsito hāsavirodhinibbedādivajjitā samālasiyasantosaassuvepathādikā	2771	
PA_anya-e08_12n:2771_8	byabhicārībhāvā sāttikābhāvā ca evaṃ sāmatthiyena dīpitā. Tadanurūpavibhāvādipakāsakā	2771	
PA_anya-e08_12n:2771_9	yathāvuttakavippayogā anubhāvā nāma honti. Hassabhedena majjhime purise vattabbāpi	2771	
PA_anya-e08_12n:2771_10	hasitaupahasitā dve imā daṭṭhabbā.	27711	
PA_anya-e08_12n:2772	Karuṇāṭhāyībhāva	277	
PA_anya-e08_12n:2774	Sokarūpo tu karuṇo-	277	
PA_anya-e08_12n:2775	Niṭṭhapattiṭṭhanāsato;	277	
PA_anya-e08_12n:2776	Tatthā’nubhāvā rudita-	277	
PA_anya-e08_12n:2777	Palayatthambhakādayo;	277	
PA_anya-e08_12n:2778	Visādālasyamaraṇa-	277	
PA_anya-e08_12n:2779	Cintādī byabhicārino.	277	
PA_anya-e08_12n:2780_0	361. “Soke”ccādi. Aniṭṭhassa puttaviyogādino desanikkaḍḍhanādino patti ca iṭṭhassa	2780	
PA_anya-e08_12n:2780_1	dhammassa, dhanādino vā nāso ca tato vibhāvabhūtehi sampanno sokarūpo sokasabhāvo	2780	
PA_anya-e08_12n:2780_2	tu karuṇo raso nāma. Tattha uttamānaṃ soko puttaviyogādianiṭṭhuppattito, dhammādiiṭṭhanāsato	2780	
PA_anya-e08_12n:2780_3	ca jāyate. Nīcānaṃ tu desanikkaḍḍhanādianiṭṭhuppattito, dhanādiiṭṭhanāsato ca, paresaṃ	2780	
PA_anya-e08_12n:2780_4	dhanādināsato tu uttamasseva mahākāruṇikattā, sesaṃ subodhaṃ. Anubhāvo panettha yathocityaṃ nirūpayitabbo.	2780	
PA_anya-e08_12n:2781_0	361. Idāni karuṇārasaposanakkamaṃ dasseti “soka”iccādinā. Aniṭṭhappattiṭṭhanāsato	2781	
PA_anya-e08_12n:2781_1	puttaviyogādino, desacāgādino vā aniṭṭhassa uppatti ca sīlādino, dhanādino vā iṭṭhassa	2781	
PA_anya-e08_12n:2781_2	kantivatthuno vināso cāti imehi ālambaṇavibhāvehi karaṇabhūtehi uppanno sokarūpo	2781	
PA_anya-e08_12n:2781_3	tu sokasabhāvo pana karuṇo karuṇāraso nāma hoti. Tattha karuṇārase ruditapalayatthambhakādayo	2781	
PA_anya-e08_12n:2781_4	rudito palayo thambhotiādayo anubhāvā nāma bhavantīti. Thambhādīnaṃ sarūpo heṭṭhā	2781	
PA_anya-e08_12n:2781_5	vuttova. Visādaālasyamaraṇacintādayo byabhicārino tasmiṃyeva byabhicārino bhavanti.	2781	
PA_anya-e08_12n:2781_6	Iha puttaviyogādianiṭṭhappattiyā ca sīladhammādiiṭṭhanāsanena ca uttamānaṃ soko uppajjati,	2781	
PA_anya-e08_12n:2781_7	desacāgādianiṭṭhappattiyā ca dhanādiiṭṭhanāsanena ca nīcānaṃ. Aññesaṃ dhanādivināsanena	2781	
PA_anya-e08_12n:2781_8	pana mahākaruṇikattā uttamasseva uppajjati. Tasmiṃ visaye so soko sesānaṃ nuppajjati.	2781	
PA_anya-e08_12n:2781_9	Tasmā yathārahaṃ payogo kātabbo. Sokassa rūpo sabhāvoti ca, aniṭṭhassa pattīti ca,	2781	
PA_anya-e08_12n:2781_10	iṭṭhassa nāsoti ca, aniṭṭhappatti ca iṭṭhanāso ceti ca, ruditañca palayo ca thambhako	27811	
PA_anya-e08_12n:2781_11	ceti ca, te ādi yesamiti ca, visādo ca ālasyañca maraṇañca cintā ceti ca, tā ādi	27811	
PA_anya-e08_12n:2781_12	yesamiti ca vākyaṃ. Imassa karuṇārasassa lakkhiyamevaṃ daṭṭhabbaṃ –	27811	
PA_anya-e08_12n:2782	Ākaḍḍhite’kasatarājapurakkhato yo,	278	
PA_anya-e08_12n:2783	Dhammena āsanamalaṃkurute jinova;	278	
PA_anya-e08_12n:2784	So assavālamavalambiya dāni nīto,	278	
PA_anya-e08_12n:2785	Yakkhena lokatilako kurute kimekoti.	278	
PA_anya-e08_12n:2786_0	Yo ekasatarājapurakkhato rājūnaṃ ekasatena parivārito jino iva buddho iva dhammena	2786	
PA_anya-e08_12n:2786_1	madhuradhammakathanena āsanaṃ dhammāsanaṃ alaṃkurute sajjeti, lokatilako lokassa	2786	
PA_anya-e08_12n:2786_2	piyatāya tilakālaṅkārabhūto so vidhurapaṇḍito yakkhena puṇṇakena ākaḍḍhito hutvā	2786	
PA_anya-e08_12n:2786_3	nīto assavālaṃ avalambiya idāni eko kiṃ kuruteti. Ihānītoti dassitapiyavatthuviyogo	2786	
PA_anya-e08_12n:2786_4	sokassa ālambaṇavibhāvo hoti. “Ākaḍḍhitekasatarāje”ccādinā sakalena vākyena uddīpanavibhāvo	2786	
PA_anya-e08_12n:2786_5	dassito, uddīpitasokasaṅkhātaṭhāyībhāvo ca visādālasyacintādiko byabhicārībhāvo ca	2786	
PA_anya-e08_12n:2786_6	ruditapalayathambhakādikā vibhāvādibodhakaanubhāvā ca vākyasāmatthiyena dīpitā honti.	2786	
PA_anya-e08_12n:2787	Ruddaṭhāyībhāva	278	
PA_anya-e08_12n:2789	Kodho macchariyādīhi, pose tāsamadādibhi;	278	
PA_anya-e08_12n:2790	Nayanāruṇatādīhi, ruddo nāma raso bhave.	279	
PA_anya-e08_12n:2791_0	362. “Kodho”iccādi, subodhaṃ. Ettha paṭhamena ādisaddena avikkhepaupahāsādayo vibhāvā	2791	
PA_anya-e08_12n:2791_1	gahitā, dutiyena uggasambhamādayo byabhicārino, tatiyena bhūkuṭipuraṇaoṭṭhanippīḷanādayo anubhāvā.	2791	
PA_anya-e08_12n:2792_0	362. Idāni ruddarasassa posanakkamaṃ dasseti “kodho”iccādinā. Kodho macchariyādīhi	2792	
PA_anya-e08_12n:2792_1	macchariyaavikkhepaupahāsādīhi ālambaṇādīhi vibhāvehi ca hetubhūtehi tāsamadādīhi	2792	
PA_anya-e08_12n:2792_2	tāsamadauggatasambhamādīhi byabhicārībhāvehi ca nayanāruṇatādīhi nettarattasubhaṅgaoṭṭhapīḷanādīhi	2792	
PA_anya-e08_12n:2792_3	anubhāvehi ca karaṇabhūtehi pose sati ruddo nāma raso bhaveti. Macchariyaṃ ādi yesanti	2792	
PA_anya-e08_12n:2792_4	ca, tāso ca mado ceti ca, te ādi yesamiti ca, nayanāni ca tāni aruṇāni cāti ca, tesaṃ	2792	
PA_anya-e08_12n:2792_5	bhāvoti ca, sā ādi yesamiti ca vākyaṃ.	2792	
PA_anya-e08_12n:2793	Ruddarasassa udāharaṇamevaṃ daṭṭhabbaṃ –	279	
PA_anya-e08_12n:2794	Yakkhena bho adhigatosi manussabhakkhe,	279	
PA_anya-e08_12n:2795	Nā’ssassa vāla’mavalamba puraṃ avekkha;	279	
PA_anya-e08_12n:2796	Verambhavātamukhacuṇṇitasabbagatto,	279	
PA_anya-e08_12n:2797	Macco kathaṃ punapi passati jīvalokanti.	279	
PA_anya-e08_12n:2798_0	Bho manussabhakkhena yakkhena adhigatosi gahito asi, assassa vālamavalamba vāladhiṃ	2798	
PA_anya-e08_12n:2798_1	gahetvā idāneva puraṃ avekkha tuyhaṃ nagaraṃ olokehi, tatheva hi verambhavātamukhacuṇṇitasabbagatto	2798	
PA_anya-e08_12n:2798_2	verambhavātassa abhimukhicuṇṇitasakalasarīro macco manusso jīvalokaṃ sattalokaṃ punapi	2798	
PA_anya-e08_12n:2798_3	kathaṃ passatīti. Iha macchariyādivibhāvā ca kodhādisaṅkhāto ṭhāyībhāvo ca vākyasāmatthiyā	2798	
PA_anya-e08_12n:2798_4	dīpitā honti, aparaddhena tāsamadauggatādibyabhicārībhāvā vibhāvitā honti. Samudāyena	2798	
PA_anya-e08_12n:2798_5	nayanāruṇatādayo anubhāvā sūcitā honti.	2798	
PA_anya-e08_12n:2799	Vīraṭhāyībhāva	279	
PA_anya-e08_12n:2801	Patāpavikkamādīhu-ssāho viroti saññito;	280	
PA_anya-e08_12n:2802	Raṇadānadayāyogā, vīro’yaṃ tividho bhave;	280	
PA_anya-e08_12n:2803	Tevā’nubhāvā dhitima-tyādayo byabhicārino.	280	
PA_anya-e08_12n:2804_0	363. “Patāpi”ccādi. Patāpo sattusantāpakārī tejo, vikkamo paramaṇḍalakkamantaṃ, te	2804	
PA_anya-e08_12n:2804_1	ādayo yesaṃ balāvikkhepādīnaṃ paṭipuggalagatānaṃ vibhāvānaṃ, tehi jāto ussāho rasattamāpanno	2804	
PA_anya-e08_12n:2804_2	vīro rasoti saññito, ayaṃ vīro raṇadānadayāyogā tividho bhave yuddhavīro dānavīro	2804	
PA_anya-e08_12n:2804_3	dayāvīroti, te yuddhakaraṇādayo eva tattha anubhāvā bhavanti. Dhitimatiuggatādayo	2804	
PA_anya-e08_12n:2804_4	byabhicārino bhavantīti.	2804	
PA_anya-e08_12n:2805_0	363. Idāni vīrarasabhedaṃ, posanakkamañca dasseti “patāpa”iccādinā. Patāpavikkamādīhi	2805	
PA_anya-e08_12n:2805_1	aññarājūnaṃ daṇḍajatejasaṅkhatapatāpo, tesameva paramaṇḍalakkamanasaṅkhātavikkamo	2805	
PA_anya-e08_12n:2805_2	phalabhedo cetiādīhi uppanno ussāho vīroti vīrarasoti saññito kavīhi ñāto, ayaṃ vīraraso	2805	
PA_anya-e08_12n:2805_3	raṇadānadayāyogā yuddhacāgakaruṇāyogena hetubhūtena tividho bhave. Te eva raṇadānadayā	2805	
PA_anya-e08_12n:2805_4	eva imā anubhāvā nāma honti. Dhitimatyādayo dhitimatiuggatagabbādayo byabhicārino	2805	
PA_anya-e08_12n:2805_5	bhāvā hontīti. Yuddhavīradānavīradayāvīravasena vīraraso tividho hoti. Patāpo ca	2805	
PA_anya-e08_12n:2805_6	vikkamo ceti ca, te ādi yesamiti ca, raṇo ca dānañca dayā ceti ca, tāhi yogoti ca,	2805	
PA_anya-e08_12n:2805_7	tayo vidhā pakārā assāti ca, dhiti ca mati ceti ca, tā ādi yesamiti ca vākyaṃ.	2805	
PA_anya-e08_12n:2806	Vīrarasassa udāharaṇamevaṃ daṭṭhabbaṃ –	280	
PA_anya-e08_12n:2807	Viññāpetvā kuveraṃ sumahati-	280	
PA_anya-e08_12n:2808	Mapi ce’kovakumbhaṇḍasenaṃ,	280	
PA_anya-e08_12n:2809	Uttāsetvā gahetvā maṇiratanavaraṃ	280	
PA_anya-e08_12n:2810	Lakkhamādhāya jūte;	281	
PA_anya-e08_12n:2811	Jetvā korabyarājaṃ sacivaratana-	281	
PA_anya-e08_12n:2812	Muddhacca raññaṃ satamhā,	281	
PA_anya-e08_12n:2813	Etthānetvā’diyissaṃ suyuvatiratanaṃ	281	
PA_anya-e08_12n:2814	Ko mame’ttha’tthi bhāroti.	281	
PA_anya-e08_12n:2815_0	Kuveraṃ vessavaṇamahārājaṃ viññāpetvā bodhetvā sumahatimapi kumbhaṇḍasenaṃ atimahantiṃ	2815	
PA_anya-e08_12n:2815_1	kumbhaṇḍasenaṃ ekova uttāsetvā bhayaṃ janetvā maṇiratanavaraṃ gahetvā jūte akkhakīḷāyaṃ	2815	
PA_anya-e08_12n:2815_2	lakkhaṃ ādhāya ṭhapetvā korabyarājaṃ jetvā raññaṃ satamhā rājasambandhinā satena	2815	
PA_anya-e08_12n:2815_3	sacivaratanaṃ amaccaratanaṃ uddhacca uddharitvā etthānetvā suyuvatiratanaṃ sobhanaitthiratanaṃ	2815	
PA_anya-e08_12n:2815_4	ādiyissaṃ gaṇhissāmi, ettha yathāvuttesu mama ko bhāro atthīti. Ettha “ko mametthatthi	2815	
PA_anya-e08_12n:2815_5	bhāro”ti iminā ussāhasaṅkhāto ṭhāyībhāvo pakāsito. Etassa uppattiuddīpanesu kāraṇabhūtassa	2815	
PA_anya-e08_12n:2815_6	itthiratanassa ādānakhyātanāgarājagatapatāpavikkamādivibhāvo ca, taṃtaṃrūpappakāsakakavivacanasaṅkhātānubhāvo	2815	
PA_anya-e08_12n:2815_7	ca “viññāpetvā”iccādinā vākyasāmatthiyena paṭipādanīyā honti. “Sumahatimapi kumbhaṇḍasenaṃ	2815	
PA_anya-e08_12n:2815_8	eko”ti ca, “raññaṃ satamhā sacivaratanamuddhaccā”ti ca imehi dhitiuggatagabbādayo	2815	
PA_anya-e08_12n:2815_9	ca, “viññāpetvā kuvera”nti ca, “uttāsetvā korabyarāja”nti ca, “etthānetvā iccādayo”ti	2815	
PA_anya-e08_12n:2815_10	ca imehi matyādayo ca byabhicārino bhāvā vibhāvitā honti. Imehi vibhāvānubhāvabyabhicārībhāvehi	28151	
PA_anya-e08_12n:2815_11	yuddhavīraraso positoti daṭṭhabbo. Imināyeva nayena dānavīrādayo viññātabbā.	28151	
PA_anya-e08_12n:2816	Bhayaṭhāyībhāva	281	
PA_anya-e08_12n:2818	Vikārisanasattādi-	281	
PA_anya-e08_12n:2819	Bhayukkaṃso bhayānako;	281	
PA_anya-e08_12n:2820	Sedādayo’nubhāve’ttha,	282	
PA_anya-e08_12n:2821	Tāsādī byabhicārino.	282	
PA_anya-e08_12n:2822_0	364. “Vikāri”ccādi. Vikāri asabhāvappavatto viruddho sano saddo satto ca, te ādayo	2822	
PA_anya-e08_12n:2822_1	yesaṃ suññāraññādīnaṃ itthinīcappakatisambhavantānaṃ, vibhāvānaṃ, guruādīnaṃ vā uttamānaṃ,	2822	
PA_anya-e08_12n:2822_2	tehi jātassa bhayassa, kittimassa vā ukkaṃso bhayānako nāma raso. Ettha sedakampanapādacalanādayo	2822	
PA_anya-e08_12n:2822_3	anubhāvā, tāsādayo byabhicārino.	2822	
PA_anya-e08_12n:2823_0	364. Idāni bhayānakarasassa posanakkamaṃ dasseti “vikāri”ccādinā. Vikārisanasattādibhayukkaṃso	2823	
PA_anya-e08_12n:2823_1	pakativirahena vikāravantehi viruddhehi asanisaddādisaddehi, rakkhasādisattehi vā	2823	
PA_anya-e08_12n:2823_2	vibhāvehi hetubhūtehi sañjāto sābhāviko, kittimo vā bhayapaṭibandho ukkaṃso bhayānakaraso	2823	
PA_anya-e08_12n:2823_3	nāma hoti. Ettha bhayānakarasavisaye sedādayo dāhasarīrakampanādayo anubhāvā kāyikavācasikappayogasaṅkhatā	2823	
PA_anya-e08_12n:2823_4	anubhāvā honti. Tāsādī byabhicārino tāsasaṅkādayo iha byabhicārībhāvā hontīti. Sano	2823	
PA_anya-e08_12n:2823_5	ca satto ceti ca, vikāro etesaṃ atthīti ca, vikārino ca te sanasattā ceti ca, te	2823	
PA_anya-e08_12n:2823_6	ādayo yesaṃ suññāraññādīnamiti ca, tehi jātaṃ bhayamiti ca, majjhe padalopo, tassa	2823	
PA_anya-e08_12n:2823_7	ukkaṃsoti ca, sedo ādi yesaṃ kampanādīnamiti ca, tāso ādi yesaṃ saṅkādīnamiti ca	2823	
PA_anya-e08_12n:2823_8	vākyaṃ. Itthinīcappakatikānaṃ bhayahetu vikārisanasattādi, uttamānaṃ guruādi.	2823	
PA_anya-e08_12n:2824	Ettha lakkhiyamevaṃ veditabbaṃ –	282	
PA_anya-e08_12n:2825	Yaṃ diṭṭhisatthapatanena paripphurantī,	282	
PA_anya-e08_12n:2826	Kumbhaṇḍarakkhasacamū gamitā samantā;	282	
PA_anya-e08_12n:2827	Ācakkavāḷanaga’massagataṃ purīva,	282	
PA_anya-e08_12n:2828	Bhoto muhuṃ muhu’mapassi sa puṇṇako’hanti.	282	
PA_anya-e08_12n:2829_0	Diṭṭhisatthapatanena diṭṭhisallasampātanena paripphurantī kampamānā samantā parisamantato	2829	
PA_anya-e08_12n:2829_1	ācakkavāḷanagaṃ cakkavāḷapabbatāvadhi gamitā palāpitā kumbhaṇḍarakkhasacamū kumbhaṇḍarakkhasānaṃ	2829	
PA_anya-e08_12n:2829_2	senā yaṃ assagataṃ assapiṭṭhe nisinnakaṃ bhoto bhavataṃ tumhākaṃ purī iva puriyā	2829	
PA_anya-e08_12n:2829_3	dassanamiva muhuṃ muhuṃ apassi khaṇe khaṇe apassittha, so ahaṃ puṇṇako nāma yakkhoti.	2829	
PA_anya-e08_12n:2829_4	Ettha “diṭṭhisatthapatanenā”ti diṭṭhisatthāropanena ca “sa puṇṇako aha”nti iminā	2829	
PA_anya-e08_12n:2829_5	ca bhayajananassa hetubhūtaviruddhasattasaṅkhātā vibhāvā niddiṭṭhā, “muhuṃ muhu’mapassī”ti	2829	
PA_anya-e08_12n:2829_6	rasāvatthasampattabhayukkaṃsasaṅkhato ṭhāyībhāvo vibhāvito, “kumbhaṇḍarakkhasacamū	2829	
PA_anya-e08_12n:2829_7	gamitā samantā ācakkavāḷanaga”nti tāsasaṅkādikā byabhicārino bhāvā jotitā. “Paripphurantī”ti	2829	
PA_anya-e08_12n:2829_8	sedakampādayo anubhāvā dassitā honti.	2829	
PA_anya-e08_12n:2830	Jigucchāṭhāyībhāva	283	
PA_anya-e08_12n:2832	Jigucchā rudhirādīhi,	283	
PA_anya-e08_12n:2833	Pūtyādīhi virāgato;	283	
PA_anya-e08_12n:2834	Bībhaccho khobhanu’bbegī,	283	
PA_anya-e08_12n:2835	Kamena karuṇāyuto;	283	
PA_anya-e08_12n:2836	Nāsāvikunanādīhi,	283	
PA_anya-e08_12n:2837	Saṅkādīhi’ssa posanaṃ.	283	
PA_anya-e08_12n:2838_0	365. “Jigucchā”iccādi. Rudhirantādīhi pūtikimiādīhi virāgato ca jātā jigucchā garahā	2838	
PA_anya-e08_12n:2838_1	kamena khobhano ubbegī karuṇāyuto ca bībhaccho bhavati, nāsāvikunanamukhacchadanādīhi	2838	
PA_anya-e08_12n:2838_2	anubhāvehi, saṅkāvegādīhi byabhicārīhi ca assa posanaṃ bhavatīti.	2838	
PA_anya-e08_12n:2839_0	365. Idāni bībhaccharasassa posanakkamaṃ dasseti “jigucchā”iccādinā. Rudhirādīhi	2839	
PA_anya-e08_12n:2839_1	rattantaguṇādīhi ca, pūtyādīhi pūtikimiādīhi ca, virāgato virattabhāvena cāti imehi	2839	
PA_anya-e08_12n:2839_2	tīhi vibhāvehi hetubhūtehi uppajjamānā jigucchā kamena rudhirādīnaṃ tiṇṇaṃ vibhāvānaṃ	2839	
PA_anya-e08_12n:2839_3	paṭipāṭiyā khobhano anavaṭṭhāno asamāhito ubbegī ubbegavā karuṇāyuto sokarūpena sahito	2839	
PA_anya-e08_12n:2839_4	cāti evaṃ bībhaccho raso nāma hoti. Nāsāvikunanādīhi nāsasaṅkocanamukhapidahanādīhi	2839	
PA_anya-e08_12n:2839_5	anubhāvehi ca saṅkādīhi ca saṅkāāvegādīhi byabhicārībhāvehi ca karaṇabhūtehi assa	2839	
PA_anya-e08_12n:2839_6	bībhaccharasassa posanaṃ hotīti. Rudhirādīsu tīsu padesu, khobhanādīsu tīsu ca gamyamānattā	2839	
PA_anya-e08_12n:2839_7	avuttopi casaddo yojetabbo, tasmā khobhanādīhi tīhi yuttova bībhaccharaso nāmāti	2839	
PA_anya-e08_12n:2839_8	daṭṭhabbo. Rudhiraṃ ādi yesaṃ antādīnamiti ca, pūtiādi yesaṃ kimiādīnamiti ca, ubbego	2839	
PA_anya-e08_12n:2839_9	assa bībhacchassa atthīti ca, karuṇena āyutoti ca, nāsāya vikunanaṃ saṅkocanamiti	2839	
PA_anya-e08_12n:2839_10	ca, taṃ ādi yesaṃ mukhacchādanādīnamiti ca, saṅkā ādi yesaṃ āvegādīnamiti ca vākyaṃ.	28391	
PA_anya-e08_12n:2840	Imassa bībhacchassodāharaṇamevaṃ veditabbaṃ –	284	
PA_anya-e08_12n:2841	Yakkhā maccakaraṅkakaṅkanadharā ye nimmitā puṇṇake-	284	
PA_anya-e08_12n:2842	Nu’ttaṃsīkatapāṇipallavadharā hārīkatantoragā;	284	
PA_anya-e08_12n:2843	Littā lohitakuṅkumehi vidhurene’te pivantā vasā-	284	
PA_anya-e08_12n:2844	Majjaṃ sīsakapālapātihi pure dhuttā viyo’pekkhitāti.	284	
PA_anya-e08_12n:2845_0	Puṇṇakena yakkhena nimmitā maccakaraṅkakaṅkanadharā manussaṭṭhisaṅkhātakarabhūsanadhārino	2845	
PA_anya-e08_12n:2845_1	uttaṃsīkatapāṇipallavadharā matthakamālikatahatthatalasaṅkhatapallavadhārino hārīkatantoragā	2845	
PA_anya-e08_12n:2845_2	muttāhārīkatamanussantasaṅkhātauragasampayuttā lohitakuṅkumehi rudhirasaṅkhātakuṅkumakakkehi	2845	
PA_anya-e08_12n:2845_3	littā sīsakapālapātihi sīsakapālasaṅkhātehi sarāvehi vasāmajjaṃ vasāsaṅkhātasuraṃ	2845	
PA_anya-e08_12n:2845_4	pure abhimukhe pivantā ye yakkhā siyuṃ, ete yakkhā vidhurena paṇḍitena dhuttā viya	2845	
PA_anya-e08_12n:2845_5	nagare surādhuttā viya upekkhitā hontīti. Iha “littā lohitakuṅkumehī”ti ca “uttaṃsīkatapāṇipallavadharā”ti	2845	
PA_anya-e08_12n:2845_6	ca “hārīkatantoragā”ti ca imehi cittakkhobhakāraṇabhūto rudhirādivibhāvo ca, “maccakaraṅkakaṅkanaro”ti	2845	
PA_anya-e08_12n:2845_7	ca “sīsakapālapātihi vasāmajjaṃ pivantā”ti ca imehi ubbegavantasabhāvassa hetubhūto	2845	
PA_anya-e08_12n:2845_8	pūtyādivibhāvo ca pakāsito. Karuṇāyutasabhāvassa kāraṇabhūtavirajjanavibhāvo ca nāsāvikunanādianubhāvo	2845	
PA_anya-e08_12n:2845_9	ca saṅkāvegādibyabhicārībhāvo ca bībhacchasaṅkhātaṭhāyībhāvo cāti ime sabbe vākyasāmatthiyena gammāti veditabbā.	2845	
PA_anya-e08_12n:2846	Vimhayaṭhāyībhāva	284	
PA_anya-e08_12n:2848	Atilokapadatthehi,	284	
PA_anya-e08_12n:2849	Vimhayo’yaṃ raso’bbhuto;	284	
PA_anya-e08_12n:2850	Tassā’nubhāvā sedassu-	285	
PA_anya-e08_12n:2851	Sādhuvādādayo siyuṃ;	285	
PA_anya-e08_12n:2852	Tāsāvegadhitippaññā,	285	
PA_anya-e08_12n:2853	Honte’ttha byabhicārino.	285	
PA_anya-e08_12n:2854_0	366. “Ati”ccādi. Atilokehi lokātivuttīhi māyādibbagehārāmādīhi padatthehi jāto ayaṃ	2854	
PA_anya-e08_12n:2854_1	vimhayo cittavikārasaṅkhāto ṭhāyībhāvo abbhuto raso nāma. Sedaassusādhuvādaromañcādayo	2854	
PA_anya-e08_12n:2854_2	tassa anubhāvā siyuṃ, tāsādayo byabhicārino hontīti.	2854	
PA_anya-e08_12n:2855_0	366. Idāni vimhayarasassa posanakkamaṃ dasseti “ati”iccādinā. Atilokapadatthehi lokaṭṭhitimatikkamma	2855	
PA_anya-e08_12n:2855_1	pavattehi māyādibbabhavanaārāmavimānādipadatthehi hetubhūtehi uppajjamāno ayaṃ vimhayo	2855	
PA_anya-e08_12n:2855_2	cittabyāpanasaṅkhāto ṭhāyībhāvo abbhuto raso abbhutaraso nāma bhave, sedassusādhuvādādayo	2855	
PA_anya-e08_12n:2855_3	tassa abbhutarasassa anubhāvā siyuṃ, tāsāvegadhitippaññā ettha abbhutarasavisaye	2855	
PA_anya-e08_12n:2855_4	byabhicārino bhāvā hontīti. Atikkantā lokamiti ca, te ca te padatthā ceti ca, sādhuiti	2855	
PA_anya-e08_12n:2855_5	vādoti ca, sedo ca assu ca sādhuvādo ceti ca, te ādi yesaṃ romañcādīnamiti ca, tāso	2855	
PA_anya-e08_12n:2855_6	ca āvego ca dhiti ca paññā ceti ca vākyaṃ.	2855	
PA_anya-e08_12n:2856	Imassa abbhutarasassodāharaṇamevaṃ daṭṭhabbaṃ –	285	
PA_anya-e08_12n:2857	Sa puṇṇakenā’haṭanekabhiṃsane-	285	
PA_anya-e08_12n:2858	Sva’ho naṭeneva suniccalo’calā;	285	
PA_anya-e08_12n:2859	Nipātito tena avaṃsiropataṃ,	285	
PA_anya-e08_12n:2860	Asantasaṃ taṃ mini diṭṭhiyaṭṭhiyāti.	286	
PA_anya-e08_12n:2861_0	So vidhurapaṇḍito puṇṇakena yakkhena naṭena iva anekavikāradassanakena nāṭakena viya	2861	
PA_anya-e08_12n:2861_1	āhaṭanekabhiṃsanesu bhayattamānītānekavidhabhiṃsanesu vattamānesu suniccalo tena	2861	
PA_anya-e08_12n:2861_2	puṇṇakena acalā saṭṭhiyojanubbedhakāḷāgiripabbatamatthakato nipātito avaṃsiropataṃ	2861	
PA_anya-e08_12n:2861_3	adhosīsaṃ patanto asantasaṃ evaṃ appatiṭṭhepi anuttasanto taṃ pabbataṃ diṭṭhiyaṭṭhiyā	2861	
PA_anya-e08_12n:2861_4	mini pamāṇamakāsi, aho acchariyanti. Ettha bhayahetumhi sati bhītiyā ca tattha parijānanābhāvassa	2861	
PA_anya-e08_12n:2861_5	ca lokasabhāvattā tamatikkamma bhayakaraṇe asantāsassa ca diṭṭhiyā pabbataminanassa	2861	
PA_anya-e08_12n:2861_6	ca pavattabhāvakathanena lokātikkantapadatthasaṅkhāto vibhāvo “asantasaṃ taṃ mini	2861	
PA_anya-e08_12n:2861_7	diṭṭhiyaṭṭhiyā”ti iminā pakāsito. “Aho”ti vacanena, tassa sāmatthiyena ca sādhuvādasedaassuādayo	2861	
PA_anya-e08_12n:2861_8	anubhāvā vibhāvitā. Tāsaāvegadhiticcādibyabhicārībhāvā, vimhayasaṅkhātaṭhāyībhāvo	2861	
PA_anya-e08_12n:2861_9	ca samuditavākyasāmatthiyena jotito.	2861	
PA_anya-e08_12n:2862	Samaṭhāyībhāva	286	
PA_anya-e08_12n:2864	Ṭhāyībhāvo samo mettā-	286	
PA_anya-e08_12n:2865	Dayāmodādisambhavo;	286	
PA_anya-e08_12n:2866	Bhāvādīhi tadu’kkaṃso,	286	
PA_anya-e08_12n:2867	Santo santanisevito.	286	
PA_anya-e08_12n:2868	Iti saṅgharakkhitamahāsāmipādaviracite	286	
PA_anya-e08_12n:2869	Subodhālaṅkāre	286	
PA_anya-e08_12n:2870	Rasabhāvāvabodho nāma pañcamo paricchedo.	287	
PA_anya-e08_12n:2871	Subodhālaṅkāro samatto.	287	
PA_anya-e08_12n:2872	367. “Ṭhāyi”ccādi. Mettādisambhavo samo upasamasaṅkhāto ṭhāyībhāvo bhavati, tadanurūpehi bhāvānubhāvehi tassa ukkaṃso yassa, so santo nāma raso bhavati, so ca santanisevitoti.	287	
PA_anya-e08_12n:2873	Iti subodhālaṅkāre mahāsāmināmikāyaṃ ṭīkāyaṃ	287	
PA_anya-e08_12n:2874	Rasabhāvāvabodho pañcamo paricchedo.	287	
PA_anya-e08_12n:2875_0	367. Idāni santarasassa posanakkamaṃ dasseti “ṭhāyi”ccādinā. Mettādayāmodādisambhavo	2875	
PA_anya-e08_12n:2875_1	mettākaruṇāpītiādivibhāvehi sambhūto samo kāyacittopasamo ṭhāyībhāvo nāma hoti, bhāvādīhi	2875	
PA_anya-e08_12n:2875_2	byabhicārībhāvādīhi karaṇabhūtehi, apica tassa samassa anurūpehi byabhicārībhāvānubhāvehi	2875	
PA_anya-e08_12n:2875_3	tadukkaṃso tassa ṭhāyībhāvassa ukkaṃsayutto santanisevito sādhūhi sevito santo santaraso	2875	
PA_anya-e08_12n:2875_4	nāma hotīti. Mettā ca dayā ca modo ceti ca, te ādayo yesamiti ca, tehi sambhavo yasseti	2875	
PA_anya-e08_12n:2875_5	ca, tassa ukkaṃso assa santasseti ca, sataṃ nisevitoti ca vākyaṃ.	2875	
PA_anya-e08_12n:2876	Assa santarasassodāharaṇamevaṃ daṭṭhabbaṃ –	287	
PA_anya-e08_12n:2877	Entesu kesarikarīsva’pi veṭhayante,	287	
PA_anya-e08_12n:2878	Nāge nagaṃ madagaje viya veḷugumbaṃ;	287	
PA_anya-e08_12n:2879	Yakkhe vicālayati nocali īsakampi,	287	
PA_anya-e08_12n:2880	Santiṃ gatova vidhuro madhurāpi bhāvoti.	288	
PA_anya-e08_12n:2881_0	Kesarikarīsu sīhahatthīsu entesu api bhiṃsanākārena samīpamāgacchantesupi nāge veṭhayantepi	2881	
PA_anya-e08_12n:2881_1	nāgesu sarīraṃ veṭhayantesupi. Jātyāpekkhāyekavacanaṃ, veḷugumbaṃ madagaje viya vicālayati	2881	
PA_anya-e08_12n:2881_2	madagaḷitahatthimhi cālente iva yakkhe puṇṇake nagaṃ kāḷāgiripabbataṃ vicālayatipi	2881	
PA_anya-e08_12n:2881_3	anekappakāre cālentepi vidhuro paṇḍito santiṃ gatova nibbānaṃ ālambaṇakaraṇavasena	2881	
PA_anya-e08_12n:2881_4	sampatto viya phalasamāpattisamāpanno iva atha vā diṭṭhadhammanibbānasaṅkhatanirodhasamāpattisamāpanno	2881	
PA_anya-e08_12n:2881_5	viya īsakampi appakampi madhurā bhāvā api madhurasabhāvatopi no cali, nisinnaṭṭhānato	2881	
PA_anya-e08_12n:2881_6	pagevāti adhippāyo. Ettha dhāvanarodanakampanādīnaṃ karaṇabhūtaṃ sīhādīnamāgamanaṃ	2881	
PA_anya-e08_12n:2881_7	nāgaveṭhanaṃ pabbatakampanantiādīsu vattamānesupi nibbikārattena santiṃ gatoti iminā	2881	
PA_anya-e08_12n:2881_8	santarasassa pakatibhūte uddese dassito navamo ṭhāyībhāvo dassito hoti, etassa uppattiuddīpanānaṃ	2881	
PA_anya-e08_12n:2881_9	kāraṇabhūtā mettādayāmodādivibhāvā sāmatthiyā dassitā hontīti. Dhitimatisatiādayo	2881	
PA_anya-e08_12n:2881_10	tadanurūpabyabhicārībhāvā ca tādisānubhāvā ca “entesu veṭhayante vicālayatī”ti iminā,	28811	
PA_anya-e08_12n:2881_11	sakalavākyasāmatthiyena ca pakāsitāti daṭṭhabbā.	28811	
PA_anya-e08_12n:2882	Iti subodhālaṅkāranissaye	288	
PA_anya-e08_12n:2883	Rasabhāvāvabodho nāma pañcamo paricchedo.	288	
PA_anya-e08_12n:2884	Subodhālaṅkāraṭīkā samattā.	288	
