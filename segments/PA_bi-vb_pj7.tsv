segmentnr	original	folio	analyzed
PA_bi-vb_pj7:0.1	Theravāda Vinaya	0	
PA_bi-vb_pj7:0.2	Bhikkhunivibhaṅga	0	
PA_bi-vb_pj7:0.3	Pārājikakaṇḍa	0	
PA_bi-vb_pj7:0.4	7. Ukkhittānuvattikāsikkhāpada	0	
PA_bi-vb_pj7:1.1	Tena samayena buddho bhagavā sāvatthiyaṁ viharati jetavane anāthapiṇḍikassa ārāme.	1	
PA_bi-vb_pj7:1.2	Tena kho pana samayena thullanandā bhikkhunī samaggena saṅghena ukkhittaṁ ariṭṭhaṁ bhikkhuṁ gaddhabādhipubbaṁ anuvattati.	1	
PA_bi-vb_pj7:1.3	Yā tā bhikkhuniyo appicchā …pe… tā ujjhāyanti khiyyanti vipācenti—	1	
PA_bi-vb_pj7:1.4	“kathañhi nāma ayyā thullanandā samaggena saṅghena ukkhittaṁ ariṭṭhaṁ bhikkhuṁ gaddhabādhipubbaṁ anuvattissatī”ti …pe…	1	
PA_bi-vb_pj7:1.5	“saccaṁ kira, bhikkhave, thullanandā bhikkhunī samaggena saṅghena ukkhittaṁ ariṭṭhaṁ bhikkhuṁ gaddhabādhipubbaṁ anuvattatī”ti?	1	
PA_bi-vb_pj7:1.6	“Saccaṁ, bhagavā”ti.	1	
PA_bi-vb_pj7:1.7	Vigarahi buddho bhagavā …pe…	1	
PA_bi-vb_pj7:1.8	kathañhi nāma, bhikkhave, thullanandā bhikkhunī samaggena saṅghena ukkhittaṁ ariṭṭhaṁ bhikkhuṁ gaddhabādhipubbaṁ anuvattissati.	1	
PA_bi-vb_pj7:1.9	Netaṁ, bhikkhave, appasannānaṁ vā pasādāya …pe…	1	
PA_bi-vb_pj7:1.10	evañca pana, bhikkhave, bhikkhuniyo imaṁ sikkhāpadaṁ uddisantu—	1	
PA_bi-vb_pj7:1.11.1_0	“Yā pana bhikkhunī samaggena saṅghena ukkhittaṁ bhikkhuṁ dhammena vinayena satthusāsanena	1	
PA_bi-vb_pj7:1.11.1_1	anādaraṁ appaṭikāraṁ akatasahāyaṁ tamanuvatteyya, sā bhikkhunī bhikkhunīhi evamassa vacanīyā—	1	
PA_bi-vb_pj7:1.12	‘eso kho, ayye, bhikkhu samaggena saṅghena ukkhitto dhammena vinayena satthusāsanena anādaro appaṭikāro akatasahāyo, māyye, etaṁ bhikkhuṁ anuvattī’ti.	1	
PA_bi-vb_pj7:1.13	Evañca sā bhikkhunī bhikkhunīhi vuccamānā tatheva paggaṇheyya, sā bhikkhunī bhikkhunīhi yāvatatiyaṁ samanubhāsitabbā tassa paṭinissaggāya.	1	
PA_bi-vb_pj7:1.14	Yāvatatiyañce samanubhāsiyamānā taṁ paṭinissajjeyya, iccetaṁ kusalaṁ.	1	
PA_bi-vb_pj7:1.15	No ce paṭinissajjeyya, ayampi pārājikā hoti asaṁvāsā ukkhittānuvattikā”ti.	1	
PA_bi-vb_pj7:2.1.1	Yā panāti	2	
PA_bi-vb_pj7:2.1.2	yā yādisā …pe…	2	
PA_bi-vb_pj7:2.1.3	bhikkhunīti	2	
PA_bi-vb_pj7:2.1.4	…pe… ayaṁ imasmiṁ atthe adhippetā bhikkhunīti.	2	
PA_bi-vb_pj7:2.1.5	Samaggo nāma saṅgho	2	
PA_bi-vb_pj7:2.1.6	samānasaṁvāsako samānasīmāyaṁ ṭhito.	2	
PA_bi-vb_pj7:2.1.7	Ukkhitto nāma	2	
PA_bi-vb_pj7:2.1.8	āpattiyā adassane vā appaṭikamme vā appaṭinissagge vā ukkhitto.	2	
PA_bi-vb_pj7:2.1.9	Dhammena vinayenāti	2	
PA_bi-vb_pj7:2.1.10	yena dhammena yena vinayena.	2	
PA_bi-vb_pj7:2.1.11	Satthusāsanenāti	2	
PA_bi-vb_pj7:2.1.12	jinasāsanena buddhasāsanena.	2	
PA_bi-vb_pj7:2.1.13	Anādaro nāma	2	
PA_bi-vb_pj7:2.1.14	saṅghaṁ vā gaṇaṁ vā puggalaṁ vā kammaṁ vā nādiyati.	2	
PA_bi-vb_pj7:2.1.15	Appaṭikāro nāma	2	
PA_bi-vb_pj7:2.1.16	ukkhitto anosārito.	2	
PA_bi-vb_pj7:2.1.17	Akatasahāyo nāma	2	
PA_bi-vb_pj7:2.1.18	samānasaṁvāsakā bhikkhū vuccanti sahāyā.	2	
PA_bi-vb_pj7:2.1.19	So tehi saddhiṁ natthi, tena vuccati akatasahāyoti.	2	
PA_bi-vb_pj7:2.1.20	Tamanuvatteyyāti	2	
PA_bi-vb_pj7:2.1.21	yaṁdiṭṭhiko so hoti yaṅkhantiko yaṁruciko, sāpi taṁdiṭṭhikā hoti taṅkhantikā taṁrucikā.	2	
PA_bi-vb_pj7:2.1.22	Sā bhikkhunīti	2	
PA_bi-vb_pj7:2.1.23	yā sā ukkhittānuvattikā bhikkhunī.	2	
PA_bi-vb_pj7:2.1.24	Bhikkhunīhīti	2	
PA_bi-vb_pj7:2.1.25	aññāhi bhikkhunīhi. Yā passanti yā suṇanti tāhi vattabbā—	2	
PA_bi-vb_pj7:2.1.26	“eso kho, ayye, bhikkhu samaggena saṅghena ukkhitto dhammena vinayena satthusāsanena anādaro appaṭikāro akatasahāyo.	2	
PA_bi-vb_pj7:2.1.27	Māyye, etaṁ bhikkhuṁ anuvattī”ti.	2	
PA_bi-vb_pj7:2.1.28	Dutiyampi vattabbā.	2	
PA_bi-vb_pj7:2.1.29	Tatiyampi vattabbā.	2	
PA_bi-vb_pj7:2.1.30	Sace paṭinissajjati, iccetaṁ kusalaṁ;	2	
PA_bi-vb_pj7:2.1.31	no ce paṭinissajjati, āpatti dukkaṭassa.	2	
PA_bi-vb_pj7:2.1.32	Sutvā na vadanti, āpatti dukkaṭassa.	2	
PA_bi-vb_pj7:2.1.33	Sā bhikkhunī saṅghamajjhampi ākaḍḍhitvā vattabbā—	2	
PA_bi-vb_pj7:2.1.34	“eso kho, ayye, bhikkhu samaggena saṅghena ukkhitto dhammena vinayena satthusāsanena anādaro appaṭikāro akatasahāyo.	2	
PA_bi-vb_pj7:2.1.35	Māyye, etaṁ bhikkhuṁ anuvattīti.	2	
PA_bi-vb_pj7:2.1.36	Dutiyampi vattabbā.	2	
PA_bi-vb_pj7:2.1.37	Tatiyampi vattabbā.	2	
PA_bi-vb_pj7:2.1.38	Sace paṭinissajjati, iccetaṁ kusalaṁ.	2	
PA_bi-vb_pj7:2.1.39	No ce paṭinissajjati, āpatti dukkaṭassa.	2	
PA_bi-vb_pj7:2.1.40	Sā bhikkhunī samanubhāsitabbā.	2	
PA_bi-vb_pj7:2.1.41	Evañca pana, bhikkhave, samanubhāsitabbā.	2	
PA_bi-vb_pj7:2.1.42	Byattāya bhikkhuniyā paṭibalāya saṅgho ñāpetabbo—	2	
PA_bi-vb_pj7:2.1.43	‘Suṇātu me, ayye, saṅgho.	2	
PA_bi-vb_pj7:2.1.44	Ayaṁ itthannāmā bhikkhunī samaggena saṅghena ukkhittaṁ bhikkhuṁ dhammena vinayena satthusāsanena anādaraṁ appaṭikāraṁ akatasahāyaṁ tamanuvattati, sā taṁ vatthuṁ na paṭinissajjati.	2	
PA_bi-vb_pj7:2.1.45	Yadi saṅghassa pattakallaṁ, saṅgho itthannāmaṁ bhikkhuniṁ samanubhāseyya tassa vatthussa paṭinissaggāya.	2	
PA_bi-vb_pj7:2.1.46	Esā ñatti.	2	
PA_bi-vb_pj7:2.1.47	Suṇātu me, ayye, saṅgho.	2	
PA_bi-vb_pj7:2.1.48	Ayaṁ itthannāmā bhikkhunī samaggena saṅghena ukkhittaṁ bhikkhuṁ dhammena vinayena satthusāsanena anādaraṁ appaṭikāraṁ akatasahāyaṁ tamanuvattati.	2	
PA_bi-vb_pj7:2.1.49	Sā taṁ vatthuṁ na paṭinissajjati.	2	
PA_bi-vb_pj7:2.1.50	Saṅgho itthannāmaṁ bhikkhuniṁ samanubhāsati tassa vatthussa paṭinissaggāya.	2	
PA_bi-vb_pj7:2.1.51	Yassā ayyāya khamati itthannāmāya bhikkhuniyā samanubhāsanā tassa vatthussa paṭinissaggāya, sā tuṇhassa;	2	
PA_bi-vb_pj7:2.1.52	yassā nakkhamati, sā bhāseyya.	2	
PA_bi-vb_pj7:2.1.53	Dutiyampi etamatthaṁ vadāmi …pe…	2	
PA_bi-vb_pj7:2.1.54	tatiyampi etamatthaṁ vadāmi …pe….	2	
PA_bi-vb_pj7:2.1.55	Samanubhaṭṭhā saṅghena itthannāmā bhikkhunī tassa vatthussa paṭinissaggāya.	2	
PA_bi-vb_pj7:2.1.56	Khamati saṅghassa, tasmā tuṇhī, evametaṁ dhārayāmī’”ti.	2	
PA_bi-vb_pj7:2.1.57	Ñattiyā dukkaṭaṁ,	2	
PA_bi-vb_pj7:2.1.58	dvīhi kammavācāhi thullaccayā,	2	
PA_bi-vb_pj7:2.1.59	kammavācā pariyosāne āpatti pārājikassa.	2	
PA_bi-vb_pj7:2.1.60	Ayampīti	2	
PA_bi-vb_pj7:2.1.61	purimāyo upādāya vuccati.	2	
PA_bi-vb_pj7:2.1.62	Pārājikā hotīti	2	
PA_bi-vb_pj7:2.1.63_0	seyyathāpi nāma puthusilā dvedhā bhinnā appaṭisandhikā hoti, evameva bhikkhunī yāvatatiyaṁ	2	
PA_bi-vb_pj7:2.1.63_1	samanubhāsanāya na paṭinissajjantī assamaṇī hoti asakyadhītā. Tena vuccati pārājikā hotīti.	2	
PA_bi-vb_pj7:2.1.64	Asaṁvāsāti	2	
PA_bi-vb_pj7:2.1.65	saṁvāso nāma ekakammaṁ ekuddeso samasikkhatā. Eso saṁvāso nāma.	2	
PA_bi-vb_pj7:2.1.66	So tāya saddhiṁ natthi. Tena vuccati asaṁvāsāti.	2	
PA_bi-vb_pj7:2.2.1	Dhammakamme dhammakammasaññā na paṭinissajjati, āpatti pārājikassa.	2	
PA_bi-vb_pj7:2.2.2	Dhammakamme vematikā na paṭinissajjati, āpatti pārājikassa.	2	
PA_bi-vb_pj7:2.2.3	Dhammakamme adhammakammasaññā na paṭinissajjati, āpatti pārājikassa.	2	
PA_bi-vb_pj7:2.2.4	Adhammakamme dhammakammasaññā, āpatti dukkaṭassa.	2	
PA_bi-vb_pj7:2.2.5	Adhammakamme vematikā, āpatti dukkaṭassa.	2	
PA_bi-vb_pj7:2.2.6	Adhammakamme adhammakammasaññā, āpatti dukkaṭassa.	2	
PA_bi-vb_pj7:2.3.1	Anāpatti—	2	
PA_bi-vb_pj7:2.3.2	asamanubhāsantiyā,	2	
PA_bi-vb_pj7:2.3.3	paṭinissajjantiyā,	2	
PA_bi-vb_pj7:2.3.4	ummattikāya …pe…,	2	
PA_bi-vb_pj7:2.3.7	ādikammikāyāti.	2	
PA_bi-vb_pj7:2.3.8	Tatiyapārājikaṁ samattaṁ.	2	
