segmentnr	original	folio	analyzed
PA_mn_38:0.1	Majjhima Nikāya 38	0	
PA_mn_38:0.2	Mahātaṇhāsaṅkhayasutta	0	
PA_mn_38:1.1	Evaṁ me sutaṁ—	1	
PA_mn_38:1.2	ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	1	
PA_mn_38:2.1	Tena kho pana samayena sātissa nāma bhikkhuno kevaṭṭaputtassa evarūpaṁ pāpakaṁ diṭṭhigataṁ uppannaṁ hoti:	2	
PA_mn_38:2.2	“tathāhaṁ bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati anaññan”ti.	2	
PA_mn_38:3.1	Assosuṁ kho sambahulā bhikkhū:	3	
PA_mn_38:3.2	“sātissa kira nāma bhikkhuno kevaṭṭaputtassa evarūpaṁ pāpakaṁ diṭṭhigataṁ uppannaṁ:	3	
PA_mn_38:3.3	‘tathāhaṁ bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati, anaññan’”ti.	3	
PA_mn_38:3.4	Atha kho te bhikkhū yena sāti bhikkhu kevaṭṭaputto tenupasaṅkamiṁsu; upasaṅkamitvā sātiṁ bhikkhuṁ kevaṭṭaputtaṁ etadavocuṁ:	3	
PA_mn_38:3.5	“saccaṁ kira te, āvuso sāti, evarūpaṁ pāpakaṁ diṭṭhigataṁ uppannaṁ:	3	
PA_mn_38:3.6	‘tathāhaṁ bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati, anaññan’”ti?	3	
PA_mn_38:3.7	“Evaṁ byā kho ahaṁ, āvuso, bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati, anaññan”ti.	3	
PA_mn_38:3.8	Atha kho te bhikkhū sātiṁ bhikkhuṁ kevaṭṭaputtaṁ etasmā pāpakā diṭṭhigatā vivecetukāmā samanuyuñjanti samanugāhanti samanubhāsanti:	3	
PA_mn_38:3.9	“mā evaṁ, āvuso sāti, avaca, mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya.	3	
PA_mn_38:3.10	Anekapariyāyenāvuso sāti, paṭiccasamuppannaṁ viññāṇaṁ vuttaṁ bhagavatā, aññatra paccayā natthi viññāṇassa sambhavo”ti.	3	
PA_mn_38:3.11	Evampi kho sāti bhikkhu kevaṭṭaputto tehi bhikkhūhi samanuyuñjiyamāno samanugāhiyamāno samanubhāsiyamāno tadeva pāpakaṁ diṭṭhigataṁ thāmasā parāmāsā abhinivissa voharati:	3	
PA_mn_38:3.12	“evaṁ byā kho ahaṁ, āvuso, bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati anaññan”ti.	3	
PA_mn_38:4.1_0	Yato kho te bhikkhū nāsakkhiṁsu sātiṁ bhikkhuṁ kevaṭṭaputtaṁ etasmā pāpakā diṭṭhigatā	4	
PA_mn_38:4.1_1	vivecetuṁ, atha kho te bhikkhū yena bhagavā tenupasaṅkamiṁsu; upasaṅkamitvā bhagavantaṁ	4	
PA_mn_38:4.1_2	abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ:	4	
PA_mn_38:4.2	“sātissa nāma, bhante, bhikkhuno kevaṭṭaputtassa evarūpaṁ pāpakaṁ diṭṭhigataṁ uppannaṁ:	4	
PA_mn_38:4.3	‘tathāhaṁ bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati, anaññan’ti.	4	
PA_mn_38:4.4	Assumha kho mayaṁ, bhante, sātissa kira nāma bhikkhuno kevaṭṭaputtassa evarūpaṁ pāpakaṁ diṭṭhigataṁ uppannaṁ:	4	
PA_mn_38:4.5	‘tathāhaṁ bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati, anaññan’ti.	4	
PA_mn_38:4.6	Atha kho mayaṁ, bhante, yena sāti bhikkhu kevaṭṭaputto tenupasaṅkamimha; upasaṅkamitvā sātiṁ bhikkhuṁ kevaṭṭaputtaṁ etadavocumha:	4	
PA_mn_38:4.7	‘saccaṁ kira te, āvuso sāti, evarūpaṁ pāpakaṁ diṭṭhigataṁ uppannaṁ:	4	
PA_mn_38:4.8	“tathāhaṁ bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati, anaññan”’ti?	4	
PA_mn_38:4.9	Evaṁ vutte, bhante, sāti bhikkhu kevaṭṭaputto amhe etadavoca:	4	
PA_mn_38:4.10	‘evaṁ byā kho ahaṁ, āvuso, bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati, anaññan’ti.	4	
PA_mn_38:4.11	Atha kho mayaṁ, bhante, sātiṁ bhikkhuṁ kevaṭṭaputtaṁ etasmā pāpakā diṭṭhigatā vivecetukāmā samanuyuñjimha samanugāhimha samanubhāsimha:	4	
PA_mn_38:4.12	‘mā evaṁ, āvuso sāti, avaca, mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya.	4	
PA_mn_38:4.13	Anekapariyāyenāvuso sāti, paṭiccasamuppannaṁ viññāṇaṁ vuttaṁ bhagavatā, aññatra paccayā natthi viññāṇassa sambhavo’ti.	4	
PA_mn_38:4.14	Evampi kho, bhante, sāti bhikkhu kevaṭṭaputto amhehi samanuyuñjiyamāno samanugāhiyamāno samanubhāsiyamāno tadeva pāpakaṁ diṭṭhigataṁ thāmasā parāmasā abhinivissa voharati:	4	
PA_mn_38:4.15	‘evaṁ byā kho ahaṁ, āvuso, bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati, anaññan’ti.	4	
PA_mn_38:4.16	Yato kho mayaṁ, bhante, nāsakkhimha sātiṁ bhikkhuṁ kevaṭṭaputtaṁ etasmā pāpakā diṭṭhigatā vivecetuṁ, atha mayaṁ etamatthaṁ bhagavato ārocemā”ti.	4	
PA_mn_38:5.1	Atha kho bhagavā aññataraṁ bhikkhuṁ āmantesi:	5	
PA_mn_38:5.2	“ehi tvaṁ bhikkhu, mama vacanena sātiṁ bhikkhuṁ kevaṭṭaputtaṁ āmantehi:	5	
PA_mn_38:5.3	‘satthā taṁ, āvuso sāti, āmantetī’”ti.	5	
PA_mn_38:5.4	“Evaṁ, bhante”ti kho so bhikkhu bhagavato paṭissutvā yena sāti bhikkhu kevaṭṭaputto tenupasaṅkami; upasaṅkamitvā sātiṁ bhikkhuṁ kevaṭṭaputtaṁ etadavoca:	5	
PA_mn_38:5.5	“satthā taṁ, āvuso sāti, āmantetī”ti.	5	
PA_mn_38:5.6_0	“Evamāvuso”ti kho sāti bhikkhu kevaṭṭaputto tassa bhikkhuno paṭissutvā yena bhagavā	5	
PA_mn_38:5.6_1	tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ	5	
PA_mn_38:5.6_2	nisinnaṁ kho sātiṁ bhikkhuṁ kevaṭṭaputtaṁ bhagavā etadavoca:	5	
PA_mn_38:5.7	“saccaṁ kira te, sāti, evarūpaṁ pāpakaṁ diṭṭhigataṁ uppannaṁ:	5	
PA_mn_38:5.8	‘tathāhaṁ bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati, anaññan’”ti?	5	
PA_mn_38:5.9	“Evaṁ byā kho ahaṁ, bhante, bhagavatā dhammaṁ desitaṁ ājānāmi yathā tadevidaṁ viññāṇaṁ sandhāvati saṁsarati, anaññan”ti.	5	
PA_mn_38:5.10	“Katamaṁ taṁ, sāti, viññāṇan”ti?	5	
PA_mn_38:5.11	“Yvāyaṁ, bhante, vado vedeyyo tatra tatra kalyāṇapāpakānaṁ kammānaṁ vipākaṁ paṭisaṁvedetī”ti.	5	
PA_mn_38:5.12	“Kassa nu kho nāma tvaṁ, moghapurisa, mayā evaṁ dhammaṁ desitaṁ ājānāsi?	5	
PA_mn_38:5.13	Nanu mayā, moghapurisa, anekapariyāyena paṭiccasamuppannaṁ viññāṇaṁ vuttaṁ, aññatra paccayā natthi viññāṇassa sambhavoti?	5	
PA_mn_38:5.14	Atha ca pana tvaṁ, moghapurisa, attanā duggahitena amhe ceva abbhācikkhasi, attānañca khaṇasi, bahuñca apuññaṁ pasavasi.	5	
PA_mn_38:5.15	Tañhi te, moghapurisa, bhavissati dīgharattaṁ ahitāya dukkhāyā”ti.	5	
PA_mn_38:6.1	Atha kho bhagavā bhikkhū āmantesi:	6	
PA_mn_38:6.2	“Taṁ kiṁ maññatha, bhikkhave,	6	
PA_mn_38:6.3	api nāyaṁ sāti bhikkhu kevaṭṭaputto usmīkatopi imasmiṁ dhammavinaye”ti?	6	
PA_mn_38:6.4	“Kiñhi siyā, bhante?	6	
PA_mn_38:6.5	No hetaṁ, bhante”ti.	6	
PA_mn_38:6.6	Evaṁ vutte, sāti bhikkhu kevaṭṭaputto tuṇhībhūto maṅkubhūto pattakkhandho adhomukho pajjhāyanto appaṭibhāno nisīdi.	6	
PA_mn_38:6.7	Atha kho bhagavā sātiṁ bhikkhuṁ kevaṭṭaputtaṁ tuṇhībhūtaṁ maṅkubhūtaṁ pattakkhandhaṁ adhomukhaṁ pajjhāyantaṁ appaṭibhānaṁ viditvā sātiṁ bhikkhuṁ kevaṭṭaputtaṁ etadavoca:	6	
PA_mn_38:6.8	“paññāyissasi kho tvaṁ, moghapurisa, etena sakena pāpakena diṭṭhigatena.	6	
PA_mn_38:6.9	Idhāhaṁ bhikkhū paṭipucchissāmī”ti.	6	
PA_mn_38:7.1	Atha kho bhagavā bhikkhū āmantesi:	7	
PA_mn_38:7.2	“tumhepi me, bhikkhave, evaṁ dhammaṁ desitaṁ ājānātha yathāyaṁ sāti bhikkhu kevaṭṭaputto attanā duggahitena amhe ceva abbhācikkhati, attānañca khaṇati, bahuñca apuññaṁ pasavatī”ti?	7	
PA_mn_38:7.3	“No hetaṁ, bhante.	7	
PA_mn_38:7.4	Anekapariyāyena hi no, bhante, paṭiccasamuppannaṁ viññāṇaṁ vuttaṁ bhagavatā, aññatra paccayā natthi viññāṇassa sambhavo”ti.	7	
PA_mn_38:7.5	“Sādhu sādhu, bhikkhave.	7	
PA_mn_38:7.6	Sādhu kho me tumhe, bhikkhave, evaṁ dhammaṁ desitaṁ ājānātha.	7	
PA_mn_38:7.7	Anekapariyāyena hi vo, bhikkhave, paṭiccasamuppannaṁ viññāṇaṁ vuttaṁ mayā, aññatra paccayā natthi viññāṇassa sambhavo”ti.	7	
PA_mn_38:7.8	Atha ca panāyaṁ sāti bhikkhu kevaṭṭaputto attanā duggahitena amhe ceva abbhācikkhati, attānañca khaṇati, bahuñca apuññaṁ pasavati.	7	
PA_mn_38:7.9	Tañhi tassa moghapurisassa bhavissati dīgharattaṁ ahitāya dukkhāya.	7	
PA_mn_38:8.1	“Yaṁ yadeva, bhikkhave, paccayaṁ paṭicca uppajjati viññāṇaṁ, tena teneva viññāṇantveva saṅkhyaṁ gacchati.	8	
PA_mn_38:8.2	Cakkhuñca paṭicca rūpe ca uppajjati viññāṇaṁ, cakkhuviññāṇantveva saṅkhyaṁ gacchati;	8	
PA_mn_38:8.3	sotañca paṭicca sadde ca uppajjati viññāṇaṁ, sotaviññāṇantveva saṅkhyaṁ gacchati;	8	
PA_mn_38:8.4	ghānañca paṭicca gandhe ca uppajjati viññāṇaṁ, ghānaviññāṇantveva saṅkhyaṁ gacchati;	8	
PA_mn_38:8.5	jivhañca paṭicca rase ca uppajjati viññāṇaṁ, jivhāviññāṇantveva saṅkhyaṁ gacchati;	8	
PA_mn_38:8.6	kāyañca paṭicca phoṭṭhabbe ca uppajjati viññāṇaṁ, kāyaviññāṇantveva saṅkhyaṁ gacchati;	8	
PA_mn_38:8.7	manañca paṭicca dhamme ca uppajjati viññāṇaṁ, manoviññāṇantveva saṅkhyaṁ gacchati.	8	
PA_mn_38:8.8	Seyyathāpi, bhikkhave, yaṁ yadeva paccayaṁ paṭicca aggi jalati tena teneva saṅkhyaṁ gacchati.	8	
PA_mn_38:8.9	Kaṭṭhañca paṭicca aggi jalati, kaṭṭhaggitveva saṅkhyaṁ gacchati;	8	
PA_mn_38:8.10	sakalikañca paṭicca aggi jalati, sakalikaggitveva saṅkhyaṁ gacchati;	8	
PA_mn_38:8.11	tiṇañca paṭicca aggi jalati, tiṇaggitveva saṅkhyaṁ gacchati;	8	
PA_mn_38:8.12	gomayañca paṭicca aggi jalati, gomayaggitveva saṅkhyaṁ gacchati;	8	
PA_mn_38:8.13	thusañca paṭicca aggi jalati, thusaggitveva saṅkhyaṁ gacchati;	8	
PA_mn_38:8.14	saṅkārañca paṭicca aggi jalati, saṅkāraggitveva saṅkhyaṁ gacchati.	8	
PA_mn_38:8.15	Evameva kho, bhikkhave, yaṁ yadeva paccayaṁ paṭicca uppajjati viññāṇaṁ, tena teneva saṅkhyaṁ gacchati.	8	
PA_mn_38:8.16	Cakkhuñca paṭicca rūpe ca uppajjati viññāṇaṁ, cakkhuviññāṇantveva saṅkhyaṁ gacchati;	8	
PA_mn_38:8.17	sotañca paṭicca sadde ca uppajjati viññāṇaṁ, sotaviññāṇantveva saṅkhyaṁ gacchati,	8	
PA_mn_38:8.18	ghānañca paṭicca gandhe ca uppajjati viññāṇaṁ, ghānaviññāṇantveva saṅkhyaṁ gacchati,	8	
PA_mn_38:8.19	jivhañca paṭicca rase ca uppajjati viññāṇaṁ, jivhāviññāṇantveva saṅkhyaṁ gacchati.	8	
PA_mn_38:8.20	Kāyañca paṭicca phoṭṭhabbe ca uppajjati viññāṇaṁ, kāyaviññāṇantveva saṅkhyaṁ gacchati.	8	
PA_mn_38:8.21	Manañca paṭicca dhamme ca uppajjati viññāṇaṁ, manoviññāṇantveva saṅkhyaṁ gacchati.	8	
PA_mn_38:9.1	Bhūtamidanti, bhikkhave, passathā”ti?	9	
PA_mn_38:9.2	“Evaṁ, bhante”.	9	
PA_mn_38:9.3	“Tadāhārasambhavanti, bhikkhave, passathā”ti?	9	
PA_mn_38:9.4	“Evaṁ, bhante”.	9	
PA_mn_38:9.5	“Tadāhāranirodhā yaṁ bhūtaṁ, taṁ nirodhadhammanti, bhikkhave, passathā”ti?	9	
PA_mn_38:9.6	“Evaṁ, bhante”.	9	
PA_mn_38:10.1	“Bhūtamidaṁ nossūti, bhikkhave, kaṅkhato uppajjati vicikicchā”ti?	10	
PA_mn_38:10.2	“Evaṁ, bhante”.	10	
PA_mn_38:10.3	“Tadāhārasambhavaṁ nossūti, bhikkhave, kaṅkhato uppajjati vicikicchā”ti?	10	
PA_mn_38:10.4	“Evaṁ, bhante”.	10	
PA_mn_38:10.5	“Tadāhāranirodhā yaṁ bhūtaṁ, taṁ nirodhadhammaṁ nossūti, bhikkhave, kaṅkhato uppajjati vicikicchā”ti?	10	
PA_mn_38:10.6	“Evaṁ, bhante”.	10	
PA_mn_38:11.1	“Bhūtamidanti, bhikkhave, yathābhūtaṁ sammappaññāya passato yā vicikicchā sā pahīyatī”ti?	11	
PA_mn_38:11.2	“Evaṁ, bhante”.	11	
PA_mn_38:11.3	“Tadāhārasambhavanti, bhikkhave, yathābhūtaṁ sammappaññāya passato yā vicikicchā sā pahīyatī”ti?	11	
PA_mn_38:11.4	“Evaṁ, bhante”.	11	
PA_mn_38:11.5	“Tadāhāranirodhā yaṁ bhūtaṁ, taṁ nirodhadhammanti, bhikkhave, yathābhūtaṁ sammappaññāya passato yā vicikicchā sā pahīyatī”ti?	11	
PA_mn_38:11.6	“Evaṁ, bhante”.	11	
PA_mn_38:12.1	“Bhūtamidanti, bhikkhave, itipi vo ettha nibbicikicchā”ti?	12	
PA_mn_38:12.2	“Evaṁ, bhante”.	12	
PA_mn_38:12.3	“Tadāhārasambhavanti, bhikkhave, itipi vo ettha nibbicikicchā”ti?	12	
PA_mn_38:12.4	“Evaṁ, bhante”.	12	
PA_mn_38:12.5	“Tadāhāranirodhā yaṁ bhūtaṁ taṁ nirodhadhammanti, bhikkhave, itipi vo ettha nibbicikicchā”ti?	12	
PA_mn_38:12.6	“Evaṁ, bhante”.	12	
PA_mn_38:13.1	“Bhūtamidanti, bhikkhave, yathābhūtaṁ sammappaññāya sudiṭṭhan”ti?	13	
PA_mn_38:13.2	“Evaṁ, bhante”.	13	
PA_mn_38:13.3	“Tadāhārasambhavanti, bhikkhave, yathābhūtaṁ sammappaññāya sudiṭṭhan”ti?	13	
PA_mn_38:13.4	“Evaṁ, bhante”.	13	
PA_mn_38:13.5	“Tadāhāranirodhā yaṁ bhūtaṁ taṁ nirodhadhammanti, bhikkhave, yathābhūtaṁ sammappaññāya sudiṭṭhan”ti?	13	
PA_mn_38:13.6	“Evaṁ, bhante”.	13	
PA_mn_38:14.1_0	“Imañce tumhe, bhikkhave, diṭṭhiṁ evaṁ parisuddhaṁ evaṁ pariyodātaṁ allīyetha kelāyetha	14	
PA_mn_38:14.1_1	dhanāyetha mamāyetha, api nu me tumhe, bhikkhave, kullūpamaṁ dhammaṁ desitaṁ ājāneyyātha	14	
PA_mn_38:14.1_2	nittharaṇatthāya no gahaṇatthāyā”ti?	14	
PA_mn_38:14.2	“No hetaṁ, bhante”.	14	
PA_mn_38:14.3_0	“Imañce tumhe, bhikkhave, diṭṭhiṁ evaṁ parisuddhaṁ evaṁ pariyodātaṁ na allīyetha	14	
PA_mn_38:14.3_1	na kelāyetha na dhanāyetha na mamāyetha, api nu me tumhe, bhikkhave, kullūpamaṁ dhammaṁ	14	
PA_mn_38:14.3_2	desitaṁ ājāneyyātha nittharaṇatthāya no gahaṇatthāyā”ti?	14	
PA_mn_38:14.4	“Evaṁ, bhante”.	14	
PA_mn_38:15.1	“Cattārome, bhikkhave, āhārā bhūtānaṁ vā sattānaṁ ṭhitiyā, sambhavesīnaṁ vā anuggahāya.	15	
PA_mn_38:15.2	Katame cattāro?	15	
PA_mn_38:15.3	Kabaḷīkāro āhāro oḷāriko vā sukhumo vā, phasso dutiyo, manosañcetanā tatiyā, viññāṇaṁ catutthaṁ.	15	
PA_mn_38:16.1	Ime ca, bhikkhave, cattāro āhārā kiṁnidānā kiṁsamudayā kiṁjātikā kiṁpabhavā?	16	
PA_mn_38:16.2	Ime cattāro āhārā taṇhānidānā taṇhāsamudayā taṇhājātikā taṇhāpabhavā.	16	
PA_mn_38:16.3	Taṇhā cāyaṁ, bhikkhave, kiṁnidānā kiṁsamudayā kiṁjātikā kiṁpabhavā?	16	
PA_mn_38:16.4	Taṇhā vedanānidānā vedanāsamudayā vedanājātikā vedanāpabhavā.	16	
PA_mn_38:16.5	Vedanā cāyaṁ, bhikkhave, kiṁnidānā kiṁsamudayā kiṁjātikā kiṁpabhavā?	16	
PA_mn_38:16.6	Vedanā phassanidānā phassasamudayā phassajātikā phassapabhavā.	16	
PA_mn_38:16.7	Phasso cāyaṁ, bhikkhave, kiṁnidāno kiṁsamudayo kiṁjātiko kiṁpabhavo?	16	
PA_mn_38:16.8	Phasso saḷāyatananidāno saḷāyatanasamudayo saḷāyatanajātiko saḷāyatanapabhavo.	16	
PA_mn_38:16.9	Saḷāyatanañcidaṁ, bhikkhave, kiṁnidānaṁ kiṁsamudayaṁ kiṁjātikaṁ kiṁpabhavaṁ?	16	
PA_mn_38:16.10	Saḷāyatanaṁ nāmarūpanidānaṁ nāmarūpasamudayaṁ nāmarūpajātikaṁ nāmarūpapabhavaṁ.	16	
PA_mn_38:16.11	Nāmarūpañcidaṁ, bhikkhave, kiṁnidānaṁ kiṁsamudayaṁ kiṁjātikaṁ kiṁpabhavaṁ?	16	
PA_mn_38:16.12	Nāmarūpaṁ viññāṇanidānaṁ viññāṇasamudayaṁ viññāṇajātikaṁ viññāṇapabhavaṁ.	16	
PA_mn_38:16.13	Viññāṇañcidaṁ, bhikkhave, kiṁnidānaṁ kiṁsamudayaṁ kiṁjātikaṁ kiṁpabhavaṁ?	16	
PA_mn_38:16.14	Viññāṇaṁ saṅkhāranidānaṁ saṅkhārasamudayaṁ saṅkhārajātikaṁ saṅkhārapabhavaṁ.	16	
PA_mn_38:16.15	Saṅkhārā cime, bhikkhave, kiṁnidānā kiṁsamudayā kiṁjātikā kiṁpabhavā?	16	
PA_mn_38:16.16	Saṅkhārā avijjānidānā avijjāsamudayā avijjājātikā avijjāpabhavā.	16	
PA_mn_38:17.1	Iti kho, bhikkhave, avijjāpaccayā saṅkhārā,	17	
PA_mn_38:17.2	saṅkhārapaccayā viññāṇaṁ,	17	
PA_mn_38:17.3	viññāṇapaccayā nāmarūpaṁ,	17	
PA_mn_38:17.4	nāmarūpapaccayā saḷāyatanaṁ,	17	
PA_mn_38:17.5	saḷāyatanapaccayā phasso,	17	
PA_mn_38:17.6	phassapaccayā vedanā,	17	
PA_mn_38:17.7	vedanāpaccayā taṇhā,	17	
PA_mn_38:17.8	taṇhāpaccayā upādānaṁ,	17	
PA_mn_38:17.9	upādānapaccayā bhavo,	17	
PA_mn_38:17.10	bhavapaccayā jāti,	17	
PA_mn_38:17.11	jātipaccayā jarāmaraṇaṁ sokaparidevadukkhadomanassupāyāsā sambhavanti.	17	
PA_mn_38:17.12	Evametassa kevalassa dukkhakkhandhassa samudayo hoti.	17	
PA_mn_38:18.1	Jātipaccayā jarāmaraṇanti iti kho panetaṁ vuttaṁ;	18	
PA_mn_38:18.2	jātipaccayā nu kho, bhikkhave, jarāmaraṇaṁ, no vā, kathaṁ vā ettha hotī”ti?	18	
PA_mn_38:18.3	“Jātipaccayā, bhante, jarāmaraṇaṁ;	18	
PA_mn_38:18.4	evaṁ no ettha hoti—	18	
PA_mn_38:18.5	jātipaccayā jarāmaraṇan”ti.	18	
PA_mn_38:18.6	“Bhavapaccayā jātīti iti kho panetaṁ vuttaṁ;	18	
PA_mn_38:18.7	bhavapaccayā nu kho, bhikkhave, jāti, no vā, kathaṁ vā ettha hotī”ti?	18	
PA_mn_38:18.8	“Bhavapaccayā, bhante, jāti;	18	
PA_mn_38:18.9	evaṁ no ettha hoti—	18	
PA_mn_38:18.10	bhavapaccayā jātī”ti.	18	
PA_mn_38:18.11	“Upādānapaccayā bhavoti iti kho panetaṁ vuttaṁ;	18	
PA_mn_38:18.12	upādānapaccayā nu kho, bhikkhave, bhavo, no vā, kathaṁ vā ettha hotī”ti?	18	
PA_mn_38:18.13	“Upādānapaccayā, bhante, bhavo;	18	
PA_mn_38:18.14	evaṁ no ettha hoti—	18	
PA_mn_38:18.15	upādānapaccayā bhavo”ti.	18	
PA_mn_38:18.16	“Taṇhāpaccayā upādānanti iti kho panetaṁ vuttaṁ, taṇhāpaccayā nu kho, bhikkhave, upādānaṁ, no vā, kathaṁ vā ettha hotī”ti?	18	
PA_mn_38:18.17	“Taṇhāpaccayā, bhante, upādānaṁ;	18	
PA_mn_38:18.18	evaṁ no ettha hoti—	18	
PA_mn_38:18.19	taṇhāpaccayā upādānan”ti.	18	
PA_mn_38:18.20	“Vedanāpaccayā taṇhāti iti kho panetaṁ vuttaṁ;	18	
PA_mn_38:18.21	vedanāpaccayā nu kho, bhikkhave, taṇhā, no vā, kathaṁ vā ettha hotī”ti?	18	
PA_mn_38:18.22	“Vedanāpaccayā, bhante, taṇhā;	18	
PA_mn_38:18.23	evaṁ no ettha hoti—	18	
PA_mn_38:18.24	vedanāpaccayā taṇhā”ti.	18	
PA_mn_38:18.25	“Phassapaccayā vedanāti iti kho panetaṁ vuttaṁ;	18	
PA_mn_38:18.26	phassapaccayā nu kho, bhikkhave, vedanā, no vā, kathaṁ vā ettha hotī”ti?	18	
PA_mn_38:18.27	“Phassapaccayā, bhante, vedanā;	18	
PA_mn_38:18.28	evaṁ no ettha hoti—	18	
PA_mn_38:18.29	phassapaccayā vedanā”ti.	18	
PA_mn_38:18.30	“Saḷāyatanapaccayā phassoti iti kho panetaṁ vuttaṁ;	18	
PA_mn_38:18.31	saḷāyatanapaccayā nu kho, bhikkhave, phasso, no vā, kathaṁ vā ettha hotī”ti?	18	
PA_mn_38:18.32	“Saḷāyatanapaccayā, bhante, phasso;	18	
PA_mn_38:18.33	evaṁ no ettha hoti—	18	
PA_mn_38:18.34	saḷāyatanapaccayā phasso”ti.	18	
PA_mn_38:18.35	“Nāmarūpapaccayā saḷāyatananti iti kho panetaṁ vuttaṁ;	18	
PA_mn_38:18.36	nāmarūpapaccayā nu kho, bhikkhave, saḷāyatanaṁ, no vā, kathaṁ vā ettha hotī”ti?	18	
PA_mn_38:18.37	“Nāmarūpapaccayā, bhante, saḷāyatanaṁ;	18	
PA_mn_38:18.38	evaṁ no ettha hoti—	18	
PA_mn_38:18.39	nāmarūpapaccayā saḷāyatanan”ti.	18	
PA_mn_38:18.40	“Viññāṇapaccayā nāmarūpanti iti kho panetaṁ vuttaṁ;	18	
PA_mn_38:18.41	viññāṇapaccayā nu kho, bhikkhave, nāmarūpaṁ, no vā, kathaṁ vā ettha hotī”ti?	18	
PA_mn_38:18.42	“Viññāṇapaccayā, bhante, nāmarūpaṁ;	18	
PA_mn_38:18.43	evaṁ no ettha hoti—	18	
PA_mn_38:18.44	viññāṇapaccayā nāmarūpan”ti.	18	
PA_mn_38:18.45	“Saṅkhārapaccayā viññāṇanti iti kho panetaṁ vuttaṁ;	18	
PA_mn_38:18.46	saṅkhārapaccayā nu kho, bhikkhave, viññāṇaṁ, no vā, kathaṁ vā ettha hotī”ti?	18	
PA_mn_38:18.47	“Saṅkhārapaccayā, bhante, viññāṇaṁ;	18	
PA_mn_38:18.48	evaṁ no ettha hoti—	18	
PA_mn_38:18.49	saṅkhārapaccayā viññāṇan”ti.	18	
PA_mn_38:18.50	“Avijjāpaccayā saṅkhārāti iti kho panetaṁ vuttaṁ;	18	
PA_mn_38:18.51	avijjāpaccayā nu kho, bhikkhave, saṅkhārā, no vā, kathaṁ vā ettha hotī”ti?	18	
PA_mn_38:18.52	“Avijjāpaccayā, bhante, saṅkhārā;	18	
PA_mn_38:18.53	evaṁ no ettha hoti—	18	
PA_mn_38:18.54	avijjāpaccayā saṅkhārā”ti.	18	
PA_mn_38:19.1	“Sādhu, bhikkhave.	19	
PA_mn_38:19.2	Iti kho, bhikkhave, tumhepi evaṁ vadetha, ahampi evaṁ vadāmi—	19	
PA_mn_38:19.3	imasmiṁ sati idaṁ hoti, imassuppādā idaṁ uppajjati, yadidaṁ—	19	
PA_mn_38:19.4	avijjāpaccayā saṅkhārā,	19	
PA_mn_38:19.5	saṅkhārapaccayā viññāṇaṁ,	19	
PA_mn_38:19.6	viññāṇapaccayā nāmarūpaṁ,	19	
PA_mn_38:19.7	nāmarūpapaccayā saḷāyatanaṁ,	19	
PA_mn_38:19.8	saḷāyatanapaccayā phasso,	19	
PA_mn_38:19.9	phassapaccayā vedanā,	19	
PA_mn_38:19.10	vedanāpaccayā taṇhā,	19	
PA_mn_38:19.11	taṇhāpaccayā upādānaṁ,	19	
PA_mn_38:19.12	upādānapaccayā bhavo,	19	
PA_mn_38:19.13	bhavapaccayā jāti,	19	
PA_mn_38:19.14	jātipaccayā jarāmaraṇaṁ sokaparidevadukkhadomanassupāyāsā sambhavanti.	19	
PA_mn_38:19.15	Evametassa kevalassa dukkhakkhandhassa samudayo hoti.	19	
PA_mn_38:20.1	Avijjāya tveva asesavirāganirodhā saṅkhāranirodho,	20	
PA_mn_38:20.2	saṅkhāranirodhā viññāṇanirodho,	20	
PA_mn_38:20.3	viññāṇanirodhā nāmarūpanirodho,	20	
PA_mn_38:20.4	nāmarūpanirodhā saḷāyatananirodho,	20	
PA_mn_38:20.5	saḷāyatananirodhā phassanirodho,	20	
PA_mn_38:20.6	phassanirodhā vedanānirodho,	20	
PA_mn_38:20.7	vedanānirodhā taṇhānirodho,	20	
PA_mn_38:20.8	taṇhānirodhā upādānanirodho,	20	
PA_mn_38:20.9	upādānanirodhā bhavanirodho,	20	
PA_mn_38:20.10	bhavanirodhā jātinirodho,	20	
PA_mn_38:20.11	jātinirodhā jarāmaraṇaṁ sokaparidevadukkhadomanassupāyāsā nirujjhanti.	20	
PA_mn_38:20.12	Evametassa kevalassa dukkhakkhandhassa nirodho hoti.	20	
PA_mn_38:21.1	Jātinirodhā jarāmaraṇanirodhoti iti kho panetaṁ vuttaṁ;	21	
PA_mn_38:21.2	jātinirodhā nu kho, bhikkhave, jarāmaraṇanirodho, no vā, kathaṁ vā ettha hotī”ti?	21	
PA_mn_38:21.3	“Jātinirodhā, bhante, jarāmaraṇanirodho;	21	
PA_mn_38:21.4	evaṁ no ettha hoti—	21	
PA_mn_38:21.5	jātinirodhā jarāmaraṇanirodho”ti.	21	
PA_mn_38:21.6	“Bhavanirodhā jātinirodhoti iti kho panetaṁ vuttaṁ;	21	
PA_mn_38:21.7	bhavanirodhā nu kho, bhikkhave, jātinirodho, no vā, kathaṁ vā ettha hotī”ti?	21	
PA_mn_38:21.8	“Bhavanirodhā, bhante, jātinirodho;	21	
PA_mn_38:21.9	evaṁ no ettha hoti—	21	
PA_mn_38:21.10	bhavanirodhā jātinirodho”ti.	21	
PA_mn_38:21.11	“Upādānanirodhā bhavanirodhoti iti kho panetaṁ vuttaṁ;	21	
PA_mn_38:21.12	upādānanirodhā nu kho, bhikkhave, bhavanirodho, no vā, kathaṁ vā ettha hotī”ti?	21	
PA_mn_38:21.13	“Upādānanirodhā, bhante, bhavanirodho;	21	
PA_mn_38:21.14	evaṁ no ettha hoti—	21	
PA_mn_38:21.15	upādānanirodhā bhavanirodho”ti.	21	
PA_mn_38:21.16	“Taṇhānirodhā upādānanirodhoti iti kho panetaṁ vuttaṁ;	21	
PA_mn_38:21.17	taṇhānirodhā nu kho, bhikkhave, upādānanirodho, no vā, kathaṁ vā ettha hotī”ti?	21	
PA_mn_38:21.18	“Taṇhānirodhā, bhante, upādānanirodho;	21	
PA_mn_38:21.19	evaṁ no ettha hoti—	21	
PA_mn_38:21.20	taṇhānirodhā upādānanirodho”ti.	21	
PA_mn_38:21.21	“Vedanānirodhā taṇhānirodhoti iti kho panetaṁ vuttaṁ;	21	
PA_mn_38:21.22	vedanānirodhā nu kho, bhikkhave, taṇhānirodho, no vā, kathaṁ vā ettha hotī”ti?	21	
PA_mn_38:21.23	“Vedanānirodhā, bhante, taṇhānirodho;	21	
PA_mn_38:21.24	evaṁ no ettha hoti—	21	
PA_mn_38:21.25	vedanānirodhā taṇhānirodho”ti.	21	
PA_mn_38:21.26	“Phassanirodhā vedanānirodhoti iti kho panetaṁ vuttaṁ;	21	
PA_mn_38:21.27	phassanirodhā nu kho, bhikkhave, vedanānirodho, no vā, kathaṁ vā ettha hotī”ti?	21	
PA_mn_38:21.28	“Phassanirodhā, bhante, vedanānirodho;	21	
PA_mn_38:21.29	evaṁ no ettha hoti—	21	
PA_mn_38:21.30	phassanirodhā vedanānirodho”ti.	21	
PA_mn_38:21.31	“Saḷāyatananirodhā phassanirodhoti iti kho panetaṁ vuttaṁ;	21	
PA_mn_38:21.32	saḷāyatananirodhā nu kho, bhikkhave, phassanirodho, no vā, kathaṁ vā ettha hotīti?	21	
PA_mn_38:21.33	Saḷāyatananirodhā, bhante, phassanirodho;	21	
PA_mn_38:21.34	evaṁ no ettha hoti—	21	
PA_mn_38:21.35	saḷāyatananirodhā phassanirodho”ti.	21	
PA_mn_38:21.36	“Nāmarūpanirodhā saḷāyatananirodhoti iti kho panetaṁ vuttaṁ;	21	
PA_mn_38:21.37	nāmarūpanirodhā nu kho, bhikkhave, saḷāyatananirodho, no vā, kathaṁ vā ettha hotī”ti?	21	
PA_mn_38:21.38	“Nāmarūpanirodhā, bhante, saḷāyatananirodho;	21	
PA_mn_38:21.39	evaṁ no ettha hoti—	21	
PA_mn_38:21.40	nāmarūpanirodhā saḷāyatananirodho”ti.	21	
PA_mn_38:21.41	“Viññāṇanirodhā nāmarūpanirodhoti iti kho panetaṁ vuttaṁ;	21	
PA_mn_38:21.42	viññāṇanirodhā nu kho, bhikkhave, nāmarūpanirodho, no vā, kathaṁ vā ettha hotī”ti?	21	
PA_mn_38:21.43	“Viññāṇanirodhā, bhante, nāmarūpanirodho;	21	
PA_mn_38:21.44	evaṁ no ettha hoti—	21	
PA_mn_38:21.45	viññāṇanirodhā nāmarūpanirodho”ti.	21	
PA_mn_38:21.46	“Saṅkhāranirodhā viññāṇanirodhoti iti kho panetaṁ vuttaṁ;	21	
PA_mn_38:21.47	saṅkhāranirodhā nu kho, bhikkhave, viññāṇanirodho, no vā, kathaṁ vā ettha hotī”ti?	21	
PA_mn_38:21.48	“Saṅkhāranirodhā, bhante, viññāṇanirodho;	21	
PA_mn_38:21.49	evaṁ no ettha hoti—	21	
PA_mn_38:21.50	saṅkhāranirodhā viññāṇanirodho”ti.	21	
PA_mn_38:21.51	“Avijjānirodhā saṅkhāranirodhoti iti kho panetaṁ vuttaṁ;	21	
PA_mn_38:21.52	avijjānirodhā nu kho, bhikkhave, saṅkhāranirodho, no vā, kathaṁ vā ettha hotī”ti?	21	
PA_mn_38:21.53	“Avijjānirodhā, bhante, saṅkhāranirodho;	21	
PA_mn_38:21.54	evaṁ no ettha hoti—	21	
PA_mn_38:21.55	avijjānirodhā saṅkhāranirodho”ti.	21	
PA_mn_38:22.1	“Sādhu, bhikkhave.	22	
PA_mn_38:22.2	Iti kho, bhikkhave, tumhepi evaṁ vadetha, ahampi evaṁ vadāmi—	22	
PA_mn_38:22.3	imasmiṁ asati idaṁ na hoti, imassa nirodhā idaṁ nirujjhati, yadidaṁ—	22	
PA_mn_38:22.4	avijjānirodhā saṅkhāranirodho,	22	
PA_mn_38:22.5	saṅkhāranirodhā viññāṇanirodho,	22	
PA_mn_38:22.6	viññāṇanirodhā nāmarūpanirodho,	22	
PA_mn_38:22.7	nāmarūpanirodhā saḷāyatananirodho,	22	
PA_mn_38:22.8	saḷāyatananirodhā phassanirodho,	22	
PA_mn_38:22.9	phassanirodhā vedanānirodho,	22	
PA_mn_38:22.10	vedanānirodhā taṇhānirodho,	22	
PA_mn_38:22.11	taṇhānirodhā upādānanirodho,	22	
PA_mn_38:22.12	upādānanirodhā bhavanirodho,	22	
PA_mn_38:22.13	bhavanirodhā jātinirodho,	22	
PA_mn_38:22.14	jātinirodhā jarāmaraṇaṁ sokaparidevadukkhadomanassupāyāsā nirujjhanti.	22	
PA_mn_38:22.15	Evametassa kevalassa dukkhakkhandhassa nirodho hoti.	22	
PA_mn_38:23.1	Api nu tumhe, bhikkhave, evaṁ jānantā evaṁ passantā pubbantaṁ vā paṭidhāveyyātha:	23	
PA_mn_38:23.2_0	‘ahesumha nu kho mayaṁ atītamaddhānaṁ, nanu kho ahesumha atītamaddhānaṁ, kiṁ nu kho	23	
PA_mn_38:23.2_1	ahesumha atītamaddhānaṁ, kathaṁ nu kho ahesumha atītamaddhānaṁ, kiṁ hutvā kiṁ ahesumha	23	
PA_mn_38:23.2_2	nu kho mayaṁ atītamaddhānan’”ti?	23	
PA_mn_38:23.3	“No hetaṁ, bhante”.	23	
PA_mn_38:23.4	“Api nu tumhe, bhikkhave, evaṁ jānantā evaṁ passantā aparantaṁ vā paṭidhāveyyātha—	23	
PA_mn_38:23.5_0	bhavissāma nu kho mayaṁ anāgatamaddhānaṁ, nanu kho bhavissāma anāgatamaddhānaṁ, kiṁ	23	
PA_mn_38:23.5_1	nu kho bhavissāma anāgatamaddhānaṁ, kathaṁ nu kho bhavissāma anāgatamaddhānaṁ, kiṁ	23	
PA_mn_38:23.5_2	hutvā kiṁ bhavissāma nu kho mayaṁ anāgatamaddhānan”ti?	23	
PA_mn_38:23.6	“No hetaṁ, bhante”.	23	
PA_mn_38:24.1	“Api nu tumhe, bhikkhave, evaṁ jānantā evaṁ passantā etarahi vā paccuppannamaddhānaṁ ajjhattaṁ kathaṅkathī assatha—	24	
PA_mn_38:24.2	ahaṁ nu khosmi, no nu khosmi, kiṁ nu khosmi, kathaṁ nu khosmi, ayaṁ nu kho satto kuto āgato, so kuhiṁ gāmī bhavissatī”ti?	24	
PA_mn_38:24.3	“No hetaṁ, bhante”.	24	
PA_mn_38:24.4	“Api nu tumhe, bhikkhave, evaṁ jānantā evaṁ passantā evaṁ vadeyyātha—	24	
PA_mn_38:24.5	satthā no garu, satthugāravena ca mayaṁ evaṁ vademā”ti?	24	
PA_mn_38:24.6	“No hetaṁ, bhante”.	24	
PA_mn_38:24.7	“Api nu tumhe, bhikkhave, evaṁ jānantā evaṁ passantā evaṁ vadeyyātha—	24	
PA_mn_38:24.8	samaṇo evamāha, samaṇā ca nāma mayaṁ evaṁ vademā”ti?	24	
PA_mn_38:24.9	“No hetaṁ, bhante”.	24	
PA_mn_38:24.10	“Api nu tumhe, bhikkhave, evaṁ jānantā evaṁ passantā aññaṁ satthāraṁ uddiseyyāthā”ti?	24	
PA_mn_38:24.11	“No hetaṁ, bhante”.	24	
PA_mn_38:24.12	“Api nu tumhe, bhikkhave, evaṁ jānantā evaṁ passantā yāni tāni puthusamaṇabrāhmaṇānaṁ vata kotūhalamaṅgalāni tāni sārato paccāgaccheyyāthā”ti?	24	
PA_mn_38:24.13	“No hetaṁ, bhante”.	24	
PA_mn_38:24.14	“Nanu, bhikkhave, yadeva tumhākaṁ sāmaṁ ñātaṁ sāmaṁ diṭṭhaṁ sāmaṁ viditaṁ, tadeva tumhe vadethā”ti.	24	
PA_mn_38:24.15	“Evaṁ, bhante”.	24	
PA_mn_38:25.1	“Sādhu, bhikkhave, upanītā kho me tumhe, bhikkhave, iminā sandiṭṭhikena dhammena akālikena ehipassikena opaneyyikena paccattaṁ veditabbena viññūhi.	25	
PA_mn_38:25.2	Sandiṭṭhiko ayaṁ, bhikkhave, dhammo akāliko ehipassiko opaneyyiko paccattaṁ veditabbo viññūhi—	25	
PA_mn_38:25.3	iti yantaṁ vuttaṁ, idametaṁ paṭicca vuttanti.	25	
PA_mn_38:26.1	Tiṇṇaṁ kho pana, bhikkhave, sannipātā gabbhassāvakkanti hoti.	26	
PA_mn_38:26.2	Idha mātāpitaro ca sannipatitā honti, mātā ca na utunī hoti, gandhabbo ca na paccupaṭṭhito hoti, neva tāva gabbhassāvakkanti hoti.	26	
PA_mn_38:26.3	Idha mātāpitaro ca sannipatitā honti, mātā ca utunī hoti, gandhabbo ca na paccupaṭṭhito hoti, neva tāva gabbhassāvakkanti hoti.	26	
PA_mn_38:26.4	Yato ca kho, bhikkhave, mātāpitaro ca sannipatitā honti, mātā ca utunī hoti, gandhabbo ca paccupaṭṭhito hoti—evaṁ tiṇṇaṁ sannipātā gabbhassāvakkanti hoti.	26	
PA_mn_38:27.1	Tamenaṁ, bhikkhave, mātā nava vā dasa vā māse gabbhaṁ kucchinā pariharati mahatā saṁsayena garubhāraṁ.	27	
PA_mn_38:27.2	Tamenaṁ, bhikkhave, mātā navannaṁ vā dasannaṁ vā māsānaṁ accayena vijāyati mahatā saṁsayena garubhāraṁ.	27	
PA_mn_38:27.3	Tamenaṁ jātaṁ samānaṁ sakena lohitena poseti.	27	
PA_mn_38:27.4	Lohitañhetaṁ, bhikkhave, ariyassa vinaye yadidaṁ mātuthaññaṁ.	27	
PA_mn_38:28.1	Sa kho so, bhikkhave, kumāro vuddhimanvāya indriyānaṁ paripākamanvāya	28	
PA_mn_38:28.2	yāni tāni kumārakānaṁ kīḷāpanakāni tehi kīḷati, seyyathidaṁ—vaṅkakaṁ ghaṭikaṁ mokkhacikaṁ ciṅgulakaṁ pattāḷhakaṁ rathakaṁ dhanukaṁ.	28	
PA_mn_38:29.1	Sa kho so, bhikkhave, kumāro vuddhimanvāya indriyānaṁ paripākamanvāya	29	
PA_mn_38:29.2	pañcahi kāmaguṇehi samappito samaṅgībhūto paricāreti—	29	
PA_mn_38:29.3	cakkhuviññeyyehi rūpehi iṭṭhehi kantehi manāpehi piyarūpehi kāmūpasaṁhitehi rajanīyehi,	29	
PA_mn_38:29.4	sotaviññeyyehi saddehi …	29	
PA_mn_38:29.5	ghānaviññeyyehi gandhehi …	29	
PA_mn_38:29.6	jivhāviññeyyehi rasehi …	29	
PA_mn_38:29.7	kāyaviññeyyehi phoṭṭhabbehi iṭṭhehi kantehi manāpehi piyarūpehi kāmūpasaṁhitehi rajanīyehi.	29	
PA_mn_38:30.1	So cakkhunā rūpaṁ disvā piyarūpe rūpe sārajjati, appiyarūpe rūpe byāpajjati, anupaṭṭhitakāyasati ca viharati parittacetaso.	30	
PA_mn_38:30.2	Tañca cetovimuttiṁ paññāvimuttiṁ yathābhūtaṁ nappajānāti yatthassa te pāpakā akusalā dhammā aparisesā nirujjhanti.	30	
PA_mn_38:30.3	So evaṁ anurodhavirodhaṁ samāpanno yaṁ kiñci vedanaṁ vedeti sukhaṁ vā dukkhaṁ vā adukkhamasukhaṁ vā, so taṁ vedanaṁ abhinandati abhivadati ajjhosāya tiṭṭhati.	30	
PA_mn_38:30.4	Tassa taṁ vedanaṁ abhinandato abhivadato ajjhosāya tiṭṭhato uppajjati nandī.	30	
PA_mn_38:30.5	Yā vedanāsu nandī tadupādānaṁ, tassupādānapaccayā bhavo, bhavapaccayā jāti, jātipaccayā jarāmaraṇaṁ sokaparidevadukkhadomanassupāyāsā sambhavanti.	30	
PA_mn_38:30.6	Evametassa kevalassa dukkhakkhandhassa samudayo hoti.	30	
PA_mn_38:30.7	Sotena saddaṁ sutvā …pe…	30	
PA_mn_38:30.8	ghānena gandhaṁ ghāyitvā …pe…	30	
PA_mn_38:30.9	jivhāya rasaṁ sāyitvā …pe…	30	
PA_mn_38:30.10	kāyena phoṭṭhabbaṁ phusitvā …pe…	30	
PA_mn_38:30.11	manasā dhammaṁ viññāya piyarūpe dhamme sārajjati, appiyarūpe dhamme byāpajjati, anupaṭṭhitakāyasati ca viharati parittacetaso.	30	
PA_mn_38:30.12	Tañca cetovimuttiṁ paññāvimuttiṁ yathābhūtaṁ nappajānāti yatthassa te pāpakā akusalā dhammā aparisesā nirujjhanti.	30	
PA_mn_38:30.13	So evaṁ anurodhavirodhaṁ samāpanno yaṁ kiñci vedanaṁ vedeti sukhaṁ vā dukkhaṁ vā adukkhamasukhaṁ vā, so taṁ vedanaṁ abhinandati abhivadati ajjhosāya tiṭṭhati.	30	
PA_mn_38:30.14	Tassa taṁ vedanaṁ abhinandato abhivadato ajjhosāya tiṭṭhato uppajjati nandī.	30	
PA_mn_38:30.15	Yā vedanāsu nandī tadupādānaṁ, tassupādānapaccayā bhavo, bhavapaccayā jāti, jātipaccayā jarāmaraṇaṁ sokaparidevadukkhadomanassupāyāsā sambhavanti.	30	
PA_mn_38:30.16	Evametassa kevalassa dukkhakkhandhassa samudayo hoti.	30	
PA_mn_38:31.1	Idha, bhikkhave, tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā.	31	
PA_mn_38:31.2	So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti.	31	
PA_mn_38:31.3	So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ;	31	
PA_mn_38:31.4	kevalaparipuṇṇaṁ parisuddhaṁ brahmacariyaṁ pakāseti.	31	
PA_mn_38:32.1	Taṁ dhammaṁ suṇāti gahapati vā gahapatiputto vā aññatarasmiṁ vā kule paccājāto.	32	
PA_mn_38:32.2	So taṁ dhammaṁ sutvā tathāgate saddhaṁ paṭilabhati.	32	
PA_mn_38:32.3	So tena saddhāpaṭilābhena samannāgato iti paṭisañcikkhati:	32	
PA_mn_38:32.4	‘sambādho gharāvāso rajāpatho, abbhokāso pabbajjā.	32	
PA_mn_38:32.5	Nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ.	32	
PA_mn_38:32.6	Yannūnāhaṁ kesamassuṁ ohāretvā, kāsāyāni vatthāni acchādetvā, agārasmā anagāriyaṁ pabbajeyyan’”ti.	32	
PA_mn_38:32.7_0	So aparena samayena appaṁ vā bhogakkhandhaṁ pahāya, mahantaṁ vā bhogakkhandhaṁ pahāya,	32	
PA_mn_38:32.7_1	appaṁ vā ñātiparivaṭṭaṁ pahāya, mahantaṁ vā ñātiparivaṭṭaṁ pahāya, kesamassuṁ ohāretvā,	32	
PA_mn_38:32.7_2	kāsāyāni vatthāni acchādetvā, agārasmā anagāriyaṁ pabbajati.	32	
PA_mn_38:33.1_0	So evaṁ pabbajito samāno bhikkhūnaṁ sikkhāsājīvasamāpanno pāṇātipātaṁ pahāya pāṇātipātā	33	
PA_mn_38:33.1_1	paṭivirato hoti, nihitadaṇḍo nihitasattho lajjī dayāpanno sabbapāṇabhūtahitānukampī viharati.	33	
PA_mn_38:33.2	Adinnādānaṁ pahāya adinnādānā paṭivirato hoti, dinnādāyī dinnapāṭikaṅkhī athenena sucibhūtena attanā viharati.	33	
PA_mn_38:33.3	Abrahmacariyaṁ pahāya brahmacārī hoti, ārācārī virato methunā gāmadhammā.	33	
PA_mn_38:33.4	Musāvādaṁ pahāya musāvādā paṭivirato hoti, saccavādī saccasandho theto paccayiko avisaṁvādako lokassa.	33	
PA_mn_38:33.5_0	Pisuṇaṁ vācaṁ pahāya pisuṇāya vācāya paṭivirato hoti—ito sutvā na amutra akkhātā	33	
PA_mn_38:33.5_1	imesaṁ bhedāya, amutra vā sutvā na imesaṁ akkhātā amūsaṁ bhedāya. Iti bhinnānaṁ vā	33	
PA_mn_38:33.5_2	sandhātā, sahitānaṁ vā anuppadātā samaggārāmo samaggarato samagganandī, samaggakaraṇiṁ vācaṁ bhāsitā hoti.	33	
PA_mn_38:33.6	Pharusaṁ vācaṁ pahāya pharusāya vācāya paṭivirato hoti—yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṁ vācaṁ bhāsitā hoti.	33	
PA_mn_38:33.7	Samphappalāpaṁ pahāya samphappalāpā paṭivirato hoti, kālavādī bhūtavādī atthavādī dhammavādī vinayavādī, nidhānavatiṁ vācaṁ bhāsitā kālena, sāpadesaṁ pariyantavatiṁ atthasaṁhitaṁ.	33	
PA_mn_38:33.8	So bījagāmabhūtagāmasamārambhā paṭivirato hoti,	33	
PA_mn_38:33.9	ekabhattiko hoti rattūparato, virato vikālabhojanā.	33	
PA_mn_38:33.10	Naccagītavāditavisūkadassanā paṭivirato hoti,	33	
PA_mn_38:33.11	mālāgandhavilepanadhāraṇamaṇḍanavibhūsanaṭṭhānā paṭivirato hoti,	33	
PA_mn_38:33.12	uccāsayanamahāsayanā paṭivirato hoti,	33	
PA_mn_38:33.13	jātarūparajatapaṭiggahaṇā paṭivirato hoti,	33	
PA_mn_38:33.14	āmakadhaññapaṭiggahaṇā paṭivirato hoti,	33	
PA_mn_38:33.15	āmakamaṁsapaṭiggahaṇā paṭivirato hoti,	33	
PA_mn_38:33.16	itthikumārikapaṭiggahaṇā paṭivirato hoti,	33	
PA_mn_38:33.17	dāsidāsapaṭiggahaṇā paṭivirato hoti,	33	
PA_mn_38:33.18	ajeḷakapaṭiggahaṇā paṭivirato hoti,	33	
PA_mn_38:33.19	kukkuṭasūkarapaṭiggahaṇā paṭivirato hoti,	33	
PA_mn_38:33.20	hatthigavāssavaḷavapaṭiggahaṇā paṭivirato hoti,	33	
PA_mn_38:33.21	khettavatthupaṭiggahaṇā paṭivirato hoti,	33	
PA_mn_38:33.22	dūteyyapahiṇagamanānuyogā paṭivirato hoti,	33	
PA_mn_38:33.23	kayavikkayā paṭivirato hoti,	33	
PA_mn_38:33.24	tulākūṭakaṁsakūṭamānakūṭā paṭivirato hoti,	33	
PA_mn_38:33.25	ukkoṭanavañcananikatisāciyogā paṭivirato hoti,	33	
PA_mn_38:33.26	chedanavadhabandhanaviparāmosaālopasahasākārā paṭivirato hoti.	33	
PA_mn_38:34.1	So santuṭṭho hoti kāyaparihārikena cīvarena kucchiparihārikena piṇḍapātena. So yena yeneva pakkamati samādāyeva pakkamati.	34	
PA_mn_38:34.2	Seyyathāpi nāma pakkhī sakuṇo yena yeneva ḍeti sapattabhārova ḍeti;	34	
PA_mn_38:34.3	evameva bhikkhu santuṭṭho hoti kāyaparihārikena cīvarena, kucchiparihārikena piṇḍapātena. So yena yeneva pakkamati samādāyeva pakkamati.	34	
PA_mn_38:34.4	So iminā ariyena sīlakkhandhena samannāgato ajjhattaṁ anavajjasukhaṁ paṭisaṁvedeti.	34	
PA_mn_38:35.1	So cakkhunā rūpaṁ disvā na nimittaggāhī hoti nānubyañjanaggāhī.	35	
PA_mn_38:35.2_0	Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā	35	
PA_mn_38:35.2_1	dhammā anvāssaveyyuṁ tassa saṁvarāya paṭipajjati, rakkhati cakkhundriyaṁ, cakkhundriye saṁvaraṁ āpajjati.	35	
PA_mn_38:35.3	Sotena saddaṁ sutvā …pe…	35	
PA_mn_38:35.4	ghānena gandhaṁ ghāyitvā …pe…	35	
PA_mn_38:35.5	jivhāya rasaṁ sāyitvā …pe…	35	
PA_mn_38:35.6	kāyena phoṭṭhabbaṁ phusitvā …pe…	35	
PA_mn_38:35.7	manasā dhammaṁ viññāya na nimittaggāhī hoti nānubyañjanaggāhī.	35	
PA_mn_38:35.8_0	Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā	35	
PA_mn_38:35.8_1	dhammā anvāssaveyyuṁ tassa saṁvarāya paṭipajjati, rakkhati manindriyaṁ manindriye saṁvaraṁ āpajjati.	35	
PA_mn_38:35.9	So iminā ariyena indriyasaṁvarena samannāgato ajjhattaṁ abyāsekasukhaṁ paṭisaṁvedeti.	35	
PA_mn_38:36.1_0	So abhikkante paṭikkante sampajānakārī hoti, ālokite vilokite sampajānakārī hoti,	36	
PA_mn_38:36.1_1	samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti,	36	
PA_mn_38:36.1_2	asite pīte khāyite sāyite sampajānakārī hoti, uccārapassāvakamme sampajānakārī hoti,	36	
PA_mn_38:36.1_3	gate ṭhite nisinne sutte jāgarite bhāsite tuṇhībhāve sampajānakārī hoti.	36	
PA_mn_38:37.1_0	So iminā ca ariyena sīlakkhandhena samannāgato, imāya ca ariyāya santuṭṭhiyā samannāgato,	37	
PA_mn_38:37.1_1	iminā ca ariyena indriyasaṁvarena samannāgato, iminā ca ariyena satisampajaññena samannāgato,	37	
PA_mn_38:37.2	vivittaṁ senāsanaṁ bhajati—araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ.	37	
PA_mn_38:38.1	So pacchābhattaṁ piṇḍapātapaṭikkanto nisīdati pallaṅkaṁ ābhujitvā, ujuṁ kāyaṁ paṇidhāya, parimukhaṁ satiṁ upaṭṭhapetvā.	38	
PA_mn_38:38.2	So abhijjhaṁ loke pahāya vigatābhijjhena cetasā viharati, abhijjhāya cittaṁ parisodheti;	38	
PA_mn_38:38.3	byāpādapadosaṁ pahāya abyāpannacitto viharati, sabbapāṇabhūtahitānukampī, byāpādapadosā cittaṁ parisodheti;	38	
PA_mn_38:38.4	thinamiddhaṁ pahāya vigatathinamiddho viharati ālokasaññī, sato sampajāno, thinamiddhā cittaṁ parisodheti;	38	
PA_mn_38:38.5	uddhaccakukkuccaṁ pahāya anuddhato viharati ajjhattaṁ vūpasantacitto, uddhaccakukkuccā cittaṁ parisodheti;	38	
PA_mn_38:38.6	vicikicchaṁ pahāya tiṇṇavicikiccho viharati akathaṅkathī kusalesu dhammesu, vicikicchāya cittaṁ parisodheti.	38	
PA_mn_38:39.1	So ime pañca nīvaraṇe pahāya cetaso upakkilese paññāya dubbalīkaraṇe,	39	
PA_mn_38:39.2	vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.	39	
PA_mn_38:39.3	Puna caparaṁ, bhikkhave, bhikkhu vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ …pe…	39	
PA_mn_38:39.4	tatiyaṁ jhānaṁ …pe…	39	
PA_mn_38:39.5	catutthaṁ jhānaṁ upasampajja viharati.	39	
PA_mn_38:40.1	So cakkhunā rūpaṁ disvā piyarūpe rūpe na sārajjati, appiyarūpe rūpe na byāpajjati, upaṭṭhitakāyasati ca viharati appamāṇacetaso.	40	
PA_mn_38:40.2	Tañca cetovimuttiṁ paññāvimuttiṁ yathābhūtaṁ pajānāti yatthassa te pāpakā akusalā dhammā aparisesā nirujjhanti.	40	
PA_mn_38:40.3	So evaṁ anurodhavirodhavippahīno yaṁ kiñci vedanaṁ vedeti, sukhaṁ vā dukkhaṁ vā adukkhamasukhaṁ vā, so taṁ vedanaṁ nābhinandati nābhivadati nājjhosāya tiṭṭhati.	40	
PA_mn_38:40.4	Tassa taṁ vedanaṁ anabhinandato anabhivadato anajjhosāya tiṭṭhato yā vedanāsu nandī sā nirujjhati.	40	
PA_mn_38:40.5	Tassa nandīnirodhā upādānanirodho, upādānanirodhā bhavanirodho, bhavanirodhā jātinirodho, jātinirodhā jarāmaraṇaṁ sokaparidevadukkhadomanassupāyāsā nirujjhanti.	40	
PA_mn_38:40.6	Evametassa kevalassa dukkhakkhandhassa nirodho hoti.	40	
PA_mn_38:41.1	Sotena saddaṁ sutvā …pe…	41	
PA_mn_38:41.2	ghānena gandhaṁ ghāyitvā …pe…	41	
PA_mn_38:41.3	jivhāya rasaṁ sāyitvā …pe…	41	
PA_mn_38:41.4	kāyena phoṭṭhabbaṁ phusitvā …pe…	41	
PA_mn_38:41.5	manasā dhammaṁ viññāya piyarūpe dhamme na sārajjati, appiyarūpe dhamme na byāpajjati, upaṭṭhitakāyasati ca viharati appamāṇacetaso,	41	
PA_mn_38:41.6	tañca cetovimuttiṁ paññāvimuttiṁ yathābhūtaṁ pajānāti yatthassa te pāpakā akusalā dhammā aparisesā nirujjhanti.	41	
PA_mn_38:41.7	So evaṁ anurodhavirodhavippahīno yaṁ kiñci vedanaṁ vedeti, sukhaṁ vā dukkhaṁ vā adukkhamasukhaṁ vā, so taṁ vedanaṁ nābhinandati nābhivadati nājjhosāya tiṭṭhati.	41	
PA_mn_38:41.8	Tassa taṁ vedanaṁ anabhinandato anabhivadato anajjhosāya tiṭṭhato yā vedanāsu nandī sā nirujjhati.	41	
PA_mn_38:41.9	Tassa nandīnirodhā upādānanirodho, upādānanirodhā bhavanirodho, bhavanirodhā jātinirodho, jātinirodhā jarāmaraṇaṁ sokaparidevadukkhadomanassupāyāsā nirujjhanti.	41	
PA_mn_38:41.10	Evametassa kevalassa dukkhakkhandhassa nirodho hoti.	41	
PA_mn_38:41.11	Imaṁ kho me tumhe, bhikkhave, saṅkhittena taṇhāsaṅkhayavimuttiṁ dhāretha, sātiṁ pana bhikkhuṁ kevaṭṭaputtaṁ mahātaṇhājālataṇhāsaṅghāṭappaṭimukkan”ti.	41	
PA_mn_38:41.12	Idamavoca bhagavā.	41	
PA_mn_38:41.13	Attamanā te bhikkhū bhagavato bhāsitaṁ abhinandunti.	41	
PA_mn_38:41.14	Mahātaṇhāsaṅkhayasuttaṁ niṭṭhitaṁ aṭṭhamaṁ.	41	
