segmentnr	original	folio	analyzed
PA_bu-vb_pc2:0.1	Theravāda Vinaya	0	
PA_bu-vb_pc2:0.2	Mahāvibhaṅga	0	
PA_bu-vb_pc2:0.3	Pācittiyakaṇḍa	0	
PA_bu-vb_pc2:0.4	Musāvādavagga	0	
PA_bu-vb_pc2:0.5	2. Omasavādasikkhāpada	0	
PA_bu-vb_pc2:1.1.1	Tena samayena buddho bhagavā sāvatthiyaṁ viharati jetavane anāthapiṇḍikassa ārāme.	1	
PA_bu-vb_pc2:1.1.2	Tena kho pana samayena chabbaggiyā bhikkhū pesalehi bhikkhūhi saddhiṁ bhaṇḍantā pesale bhikkhū omasanti—	1	
PA_bu-vb_pc2:1.1.3	jātiyāpi, nāmenapi, gottenapi, kammenapi, sippenapi, ābādhenapi, liṅgenapi, kilesenapi, āpattiyāpi; hīnenapi akkosena khuṁsenti vambhenti.	1	
PA_bu-vb_pc2:1.1.4	Ye te bhikkhū appicchā …pe… te ujjhāyanti khiyyanti vipācenti—	1	
PA_bu-vb_pc2:1.1.5	“kathañhi nāma chabbaggiyā bhikkhū pesalehi bhikkhūhi saddhiṁ bhaṇḍantā pesale bhikkhū omasissanti—	1	
PA_bu-vb_pc2:1.1.6	jātiyāpi, nāmenapi, gottenapi, kammenapi, sippenapi, ābādhenapi, liṅgenapi, kilesenapi, āpattiyāpi; hīnenapi akkosena khuṁsessanti vambhessantī”ti.	1	
PA_bu-vb_pc2:1.1.7	Atha kho te bhikkhū chabbaggiye bhikkhū anekapariyāyena vigarahitvā bhagavato etamatthaṁ ārocesuṁ …pe…	1	
PA_bu-vb_pc2:1.1.8	“saccaṁ kira tumhe, bhikkhave, pesalehi bhikkhūhi saddhiṁ bhaṇḍantā pesale bhikkhū omasatha—jātiyāpi …pe… hīnenapi akkosena khuṁsetha vambhethā”ti?	1	
PA_bu-vb_pc2:1.1.9	“Saccaṁ, bhagavā”ti.	1	
PA_bu-vb_pc2:1.1.10	Vigarahi buddho bhagavā …pe…	1	
PA_bu-vb_pc2:1.1.11	“kathañhi nāma tumhe, moghapurisā, pesalehi bhikkhūhi saddhiṁ bhaṇḍantā pesale bhikkhū omasissatha—	1	
PA_bu-vb_pc2:1.1.12	jātiyāpi …pe… hīnenapi akkosena khuṁsessatha vambhessatha.	1	
PA_bu-vb_pc2:1.1.13	Netaṁ, moghapurisā, appasannānaṁ vā pasādāya …pe…	1	
PA_bu-vb_pc2:1.1.14	vigarahitvā …pe…	1	
PA_bu-vb_pc2:1.1.15	dhammiṁ kathaṁ katvā bhikkhū āmantesi—	1	
PA_bu-vb_pc2:1.2.1	“Bhūtapubbaṁ, bhikkhave, takkasilāyaṁ aññatarassa brāhmaṇassa nandivisālo nāma balībaddo ahosi.	1	
PA_bu-vb_pc2:1.2.2	Atha kho, bhikkhave, nandivisālo balībaddo taṁ brāhmaṇaṁ etadavoca—	1	
PA_bu-vb_pc2:1.2.3	‘gaccha tvaṁ, brāhmaṇa, seṭṭhinā saddhiṁ sahassena abbhutaṁ karohi—	1	
PA_bu-vb_pc2:1.2.4	mayhaṁ balībaddo sakaṭasataṁ atibaddhaṁ pavaṭṭessatī’ti.	1	
PA_bu-vb_pc2:1.2.5	Atha kho, bhikkhave, so brāhmaṇo seṭṭhinā saddhiṁ sahassena abbhutaṁ akāsi—	1	
PA_bu-vb_pc2:1.2.6	mayhaṁ balībaddo sakaṭasataṁ atibaddhaṁ pavaṭṭessatīti.	1	
PA_bu-vb_pc2:1.2.7	Atha kho, bhikkhave, so brāhmaṇo sakaṭasataṁ atibandhitvā nandivisālaṁ balībaddaṁ yuñjitvā etadavoca—	1	
PA_bu-vb_pc2:1.2.8	‘gaccha, kūṭa, vahassu, kūṭā’ti.	1	
PA_bu-vb_pc2:1.2.9	Atha kho, bhikkhave, nandivisālo balībaddo tattheva aṭṭhāsi.	1	
PA_bu-vb_pc2:1.2.10	Atha kho, bhikkhave, so brāhmaṇo sahassena parājito pajjhāyi.	1	
PA_bu-vb_pc2:1.2.11	Atha kho, bhikkhave, nandivisālo balībaddo taṁ brāhmaṇaṁ etadavoca—	1	
PA_bu-vb_pc2:1.2.12	‘kissa tvaṁ, brāhmaṇa, pajjhāyasī’ti?	1	
PA_bu-vb_pc2:1.2.13	‘Tathā hi panāhaṁ, bho, tayā sahassena parājito’ti.	1	
PA_bu-vb_pc2:1.2.14	‘Kissa pana maṁ tvaṁ, brāhmaṇa, akūṭaṁ kūṭavādena pāpesi?	1	
PA_bu-vb_pc2:1.2.15	Gaccha tvaṁ, brāhmaṇa, seṭṭhinā saddhiṁ dvīhi sahassehi abbhutaṁ karohi—	1	
PA_bu-vb_pc2:1.2.16	“mayhaṁ balībaddo sakaṭasataṁ atibaddhaṁ pavaṭṭessatī”’ti.	1	
PA_bu-vb_pc2:1.2.17	‘Mā ca maṁ akūṭaṁ kūṭavādena pāpesī’ti.	1	
PA_bu-vb_pc2:1.2.18	Atha kho, bhikkhave, so brāhmaṇo seṭṭhinā saddhiṁ dvīhi sahassehi abbhutaṁ akāsi—	1	
PA_bu-vb_pc2:1.2.19	‘mayhaṁ balībaddo sakaṭasataṁ atibaddhaṁ pavaṭṭessatī’ti.	1	
PA_bu-vb_pc2:1.2.20	Atha kho, bhikkhave, so brāhmaṇo sakaṭasataṁ atibandhitvā nandivisālaṁ balībaddaṁ yuñjitvā etadavoca—	1	
PA_bu-vb_pc2:1.2.21	‘gaccha, bhadra, vahassu, bhadrā’ti.	1	
PA_bu-vb_pc2:1.2.22	Atha kho, bhikkhave, nandivisālo balībaddo sakaṭasataṁ atibaddhaṁ pavaṭṭesi.	1	
PA_bu-vb_pc2:1.2.23	Manāpameva bhāseyya,	1	
PA_bu-vb_pc2:1.2.24	nāmanāpaṁ kudācanaṁ;	1	
PA_bu-vb_pc2:1.2.25	Manāpaṁ bhāsamānassa,	1	
PA_bu-vb_pc2:1.2.26	garuṁ bhāraṁ udabbahi;	1	
PA_bu-vb_pc2:1.2.27	Dhanañca naṁ alābhesi,	1	
PA_bu-vb_pc2:1.2.28	tena cattamano ahūti.	1	
PA_bu-vb_pc2:1.2.29	Tadāpi me, bhikkhave, amanāpā khuṁsanā vambhanā.	1	
PA_bu-vb_pc2:1.2.30	Kimaṅgaṁ pana etarahi manāpā bhavissati khuṁsanā vambhanā?	1	
PA_bu-vb_pc2:1.2.31	Netaṁ, bhikkhave, appasannānaṁ vā pasādāya …pe…	1	
PA_bu-vb_pc2:1.2.32	evañca pana, bhikkhave, imaṁ sikkhāpadaṁ uddiseyyātha—	1	
PA_bu-vb_pc2:1.2.33.1	“Omasavāde pācittiyan”ti.	1	
PA_bu-vb_pc2:2.1.1	Omasavādo nāma	2	
PA_bu-vb_pc2:2.1.2	dasahi ākārehi omasati— jātiyāpi, nāmenapi, gottenapi, kammenapi, sippenapi, ābādhenapi, liṅgenapi, kilesenapi, āpattiyāpi, akkosenapi.	2	
PA_bu-vb_pc2:2.1.3.1	Jāti nāma	2	
PA_bu-vb_pc2:2.1.4	dve jātiyo— hīnā ca jāti ukkaṭṭhā ca jāti.	2	
PA_bu-vb_pc2:2.1.5	Hīnā nāma jāti—	2	
PA_bu-vb_pc2:2.1.6	caṇḍālajāti, venajāti, nesādajāti, rathakārajāti, pukkusajāti. Esā hīnā nāma jāti.	2	
PA_bu-vb_pc2:2.1.7	Ukkaṭṭhā nāma jāti—	2	
PA_bu-vb_pc2:2.1.8	khattiyajāti, brāhmaṇajāti. Esā ukkaṭṭhā nāma jāti.	2	
PA_bu-vb_pc2:2.1.9	Nāmaṁ nāma	2	
PA_bu-vb_pc2:2.1.10	dve nāmāni— hīnañca nāmaṁ ukkaṭṭhañca nāmaṁ.	2	
PA_bu-vb_pc2:2.1.11	Hīnaṁ nāma nāmaṁ—	2	
PA_bu-vb_pc2:2.1.12	avakaṇṇakaṁ, javakaṇṇakaṁ, dhaniṭṭhakaṁ, saviṭṭhakaṁ, kulavaḍḍhakaṁ, tesu tesu vā pana janapadesu oññātaṁ avaññātaṁ hīḷitaṁ paribhūtaṁ acittīkataṁ, etaṁ hīnaṁ nāma nāmaṁ.	2	
PA_bu-vb_pc2:2.1.13	Ukkaṭṭhaṁ nāma nāmaṁ—	2	
PA_bu-vb_pc2:2.1.14	buddhappaṭisaṁyuttaṁ, dhammappaṭisaṁyuttaṁ, saṅghappaṭisaṁyuttaṁ, tesu tesu vā pana janapadesu anoññātaṁ anavaññātaṁ ahīḷitaṁ aparibhūtaṁ cittīkataṁ, etaṁ ukkaṭṭhaṁ nāma nāmaṁ.	2	
PA_bu-vb_pc2:2.1.15	Gottaṁ nāma	2	
PA_bu-vb_pc2:2.1.16	dve gottāni— hīnañca gottaṁ ukkaṭṭhañca gottaṁ.	2	
PA_bu-vb_pc2:2.1.17	Hīnaṁ nāma gottaṁ—	2	
PA_bu-vb_pc2:2.1.18	kosiyagottaṁ, bhāradvājagottaṁ, tesu tesu vā pana janapadesu oññātaṁ avaññātaṁ hīḷitaṁ paribhūtaṁ acittīkataṁ, etaṁ hīnaṁ nāma gottaṁ.	2	
PA_bu-vb_pc2:2.1.19	Ukkaṭṭhaṁ nāma gottaṁ—	2	
PA_bu-vb_pc2:2.1.20	gotamagottaṁ, moggallānagottaṁ, kaccānagottaṁ, vāsiṭṭhagottaṁ, tesu tesu vā pana janapadesu anoññātaṁ anavaññātaṁ ahīḷitaṁ aparibhūtaṁ cittīkataṁ, etaṁ ukkaṭṭhaṁ nāma gottaṁ.	2	
PA_bu-vb_pc2:2.1.21	Kammaṁ nāma	2	
PA_bu-vb_pc2:2.1.22	dve kammāni— hīnañca kammaṁ ukkaṭṭhañca kammaṁ.	2	
PA_bu-vb_pc2:2.1.23	Hīnaṁ nāma kammaṁ—	2	
PA_bu-vb_pc2:2.1.24	koṭṭhakakammaṁ, pupphachaḍḍakakammaṁ, tesu tesu vā pana janapadesu oññātaṁ avaññātaṁ hīḷitaṁ paribhūtaṁ acittīkataṁ, etaṁ hīnaṁ nāma kammaṁ.	2	
PA_bu-vb_pc2:2.1.25	Ukkaṭṭhaṁ nāma kammaṁ—	2	
PA_bu-vb_pc2:2.1.26	kasi, vaṇijjā, gorakkhā, tesu tesu vā pana janapadesu anoññātaṁ anavaññātaṁ ahīḷitaṁ aparibhūtaṁ cittīkataṁ. Etaṁ ukkaṭṭhaṁ nāma kammaṁ.	2	
PA_bu-vb_pc2:2.1.27	Sippaṁ nāma	2	
PA_bu-vb_pc2:2.1.28	dve sippāni— hīnañca sippaṁ ukkaṭṭhañca sippaṁ.	2	
PA_bu-vb_pc2:2.1.29	Hīnaṁ nāma sippaṁ—	2	
PA_bu-vb_pc2:2.1.30_0	naḷakārasippaṁ, kumbhakārasippaṁ, pesakārasippaṁ, cammakārasippaṁ, nahāpitasippaṁ,	2	
PA_bu-vb_pc2:2.1.30_1	tesu tesu vā pana janapadesu oññātaṁ avaññātaṁ hīḷitaṁ paribhūtaṁ acittīkataṁ. Etaṁ hīnaṁ nāma sippaṁ.	2	
PA_bu-vb_pc2:2.1.31	Ukkaṭṭhaṁ nāma sippaṁ—	2	
PA_bu-vb_pc2:2.1.32	muddā, gaṇanā, lekhā, tesu tesu vā pana janapadesu anoññātaṁ anavaññātaṁ ahīḷitaṁ aparibhūtaṁ cittīkataṁ, etaṁ ukkaṭṭhaṁ nāma sippaṁ.	2	
PA_bu-vb_pc2:2.1.33	Sabbepi ābādhā hīnā,	2	
PA_bu-vb_pc2:2.1.34	api ca madhumeho ābādho ukkaṭṭho.	2	
PA_bu-vb_pc2:2.1.35	Liṅgaṁ nāma	2	
PA_bu-vb_pc2:2.1.36	dve liṅgāni— hīnañca liṅgaṁ ukkaṭṭhañca liṅgaṁ.	2	
PA_bu-vb_pc2:2.1.37	Hīnaṁ nāma liṅgaṁ—	2	
PA_bu-vb_pc2:2.1.38	atidīghaṁ, atirassaṁ, atikaṇhaṁ, accodātaṁ, etaṁ hīnaṁ nāma liṅgaṁ.	2	
PA_bu-vb_pc2:2.1.39	Ukkaṭṭhaṁ nāma liṅgaṁ—	2	
PA_bu-vb_pc2:2.1.40	nātidīghaṁ, nātirassaṁ, nātikaṇhaṁ, nāccodātaṁ. Etaṁ ukkaṭṭhaṁ nāma liṅgaṁ.	2	
PA_bu-vb_pc2:2.1.42	Sabbepi kilesā hīnā.	2	
PA_bu-vb_pc2:2.1.43	Sabbāpi āpattiyo hīnā.	2	
PA_bu-vb_pc2:2.1.44	Api ca sotāpattisamāpatti ukkaṭṭhā.	2	
PA_bu-vb_pc2:2.1.45	Akkoso nāma	2	
PA_bu-vb_pc2:2.1.46	dve akkosā— hīno ca akkoso ukkaṭṭho ca akkoso.	2	
PA_bu-vb_pc2:2.1.47	Hīno nāma akkoso—	2	
PA_bu-vb_pc2:2.1.48_0	oṭṭhosi, meṇḍosi, goṇosi, gadrabhosi, tiracchānagatosi, nerayikosi; natthi tuyhaṁ	2	
PA_bu-vb_pc2:2.1.48_1	sugati, duggatiyeva tuyhaṁ pāṭikaṅkhāti, yakārena vā bhakārena vā, kāṭakoṭacikāya	2	
PA_bu-vb_pc2:2.1.48_2	vā, eso hīno nāma akkoso.	2	
PA_bu-vb_pc2:2.1.49	Ukkaṭṭho nāma akkoso—	2	
PA_bu-vb_pc2:2.1.50	paṇḍitosi, byattosi, medhāvīsi, bahussutosi, dhammakathikosi, natthi tuyhaṁ duggati, sugatiyeva tuyhaṁ pāṭikaṅkhāti, eso ukkaṭṭho nāma akkoso.	2	
PA_bu-vb_pc2:2.2.1_0	Upasampanno upasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti,	2	
PA_bu-vb_pc2:2.2.1_1	caṇḍālaṁ venaṁ nesādaṁ rathakāraṁ pukkusaṁ— “caṇḍālosi, venosi, nesādosi, rathakārosi,	2	
PA_bu-vb_pc2:2.2.1_2	pukkusosī”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.2_0	Upasampanno upasampannaṁ khuṁsetukāmo vambhetukāmo maṅkukattukāmo hīnena ukkaṭṭhaṁ	2	
PA_bu-vb_pc2:2.2.2_1	vadeti, khattiyaṁ brāhmaṇaṁ— “caṇḍālosi, venosi, nesādosi, rathakārosi, pukkusosī”ti	2	
PA_bu-vb_pc2:2.2.2_2	bhaṇati, āpatti vācāya, vācāya pācittiyassa.	2	
PA_bu-vb_pc2:2.2.3_0	Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena hīnaṁ	2	
PA_bu-vb_pc2:2.2.3_1	vadeti, caṇḍālaṁ venaṁ nesādaṁ rathakāraṁ pukkusaṁ— “khattiyosi, brāhmaṇosī”ti bhaṇati,	2	
PA_bu-vb_pc2:2.2.3_2	āpatti vācāya, vācāya pācittiyassa.	2	
PA_bu-vb_pc2:2.2.4_0	Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena ukkaṭṭhaṁ	2	
PA_bu-vb_pc2:2.2.4_1	vadeti, khattiyaṁ brāhmaṇaṁ— “khattiyosi, brāhmaṇosī”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.5.1	Upasampanno upasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti, avakaṇṇakaṁ javakaṇṇakaṁ dhaniṭṭhakaṁ saviṭṭhakaṁ kulavaḍḍhakaṁ—	2	
PA_bu-vb_pc2:2.2.6	“avakaṇṇakosi, javakaṇṇakosi, dhaniṭṭhakosi, saviṭṭhakosi, kulavaḍḍhakosī”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.7_0	Upasampanno upasampannaṁ khuṁsetukāmo vambhetukāmo maṅkukattukāmo hīnena ukkaṭṭhaṁ	2	
PA_bu-vb_pc2:2.2.7_1	vadeti, buddharakkhitaṁ dhammarakkhitaṁ saṅgharakkhitaṁ— “avakaṇṇakosi, javakaṇṇakosi,	2	
PA_bu-vb_pc2:2.2.7_2	dhaniṭṭhakosi, saviṭṭhakosi, kulavaḍḍhakosī”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.8_0	Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena hīnaṁ	2	
PA_bu-vb_pc2:2.2.8_1	vadeti, avakaṇṇakaṁ javakaṇṇakaṁ dhaniṭṭhakaṁ saviṭṭhakaṁ kulavaḍḍhakaṁ— “buddharakkhitosi,	2	
PA_bu-vb_pc2:2.2.8_2	dhammarakkhitosi, saṅgharakkhitosī”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.9_0	Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena ukkaṭṭhaṁ	2	
PA_bu-vb_pc2:2.2.9_1	vadeti, buddharakkhitaṁ dhammarakkhitaṁ saṅgharakkhitaṁ— “buddharakkhitosi, dhammarakkhitosi,	2	
PA_bu-vb_pc2:2.2.9_2	saṅgharakkhitosī”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.10.1	Upasampanno upasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti, kosiyaṁ bhāradvājaṁ— “kosiyosi, bhāradvājosī”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.11_0	Upasampanno upasampannaṁ khuṁsetukāmo vambhetukāmo maṅkukattukāmo hīnena ukkaṭṭhaṁ	2	
PA_bu-vb_pc2:2.2.11_1	vadeti, gotamaṁ moggallānaṁ kaccānaṁ vāsiṭṭhaṁ— “kosiyosi, bhāradvājosī”ti bhaṇati,	2	
PA_bu-vb_pc2:2.2.11_2	āpatti vācāya, vācāya pācittiyassa.	2	
PA_bu-vb_pc2:2.2.12_0	Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena hīnaṁ	2	
PA_bu-vb_pc2:2.2.12_1	vadeti, kosiyaṁ bhāradvājaṁ— “gotamosi, moggallānosi, kaccānosi, vāsiṭṭhosī”ti bhaṇati,	2	
PA_bu-vb_pc2:2.2.12_2	āpatti vācāya, vācāya pācittiyassa.	2	
PA_bu-vb_pc2:2.2.13_0	Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena ukkaṭṭhaṁ	2	
PA_bu-vb_pc2:2.2.13_1	vadeti, gotamaṁ moggallānaṁ kaccānaṁ vāsiṭṭhaṁ— “gotamosi, moggallānosi, kaccānosi,	2	
PA_bu-vb_pc2:2.2.13_2	vāsiṭṭhosī”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.14.1_0	Upasampanno upasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti,	2	
PA_bu-vb_pc2:2.2.14.1_1	koṭṭhakaṁ pupphachaḍḍakaṁ— “koṭṭhakosi, pupphachaḍḍakosī”ti bhaṇati, āpatti vācāya,	2	
PA_bu-vb_pc2:2.2.14.1_2	vācāya pācittiyassa.	2	
PA_bu-vb_pc2:2.2.15	Upasampanno upasampannaṁ khuṁsetukāmo vambhetukāmo maṅkukattukāmo hīnena ukkaṭṭhaṁ vadeti, kassakaṁ vāṇijaṁ gorakkhaṁ—	2	
PA_bu-vb_pc2:2.2.16	“koṭṭhakosi, pupphachaḍḍakosī”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.17_0	Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena hīnaṁ	2	
PA_bu-vb_pc2:2.2.17_1	vadeti, koṭṭhakaṁ pupphachaḍḍakaṁ— “kassakosi, vāṇijosi, gorakkhosī”ti bhaṇati, āpatti	2	
PA_bu-vb_pc2:2.2.17_2	vācāya, vācāya pācittiyassa.	2	
PA_bu-vb_pc2:2.2.18_0	Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena ukkaṭṭhaṁ	2	
PA_bu-vb_pc2:2.2.18_1	vadeti, kassakaṁ vāṇijaṁ gorakkhaṁ— “kassakosi, vāṇijosi, gorakkhosī”ti bhaṇati,	2	
PA_bu-vb_pc2:2.2.18_2	āpatti vācāya, vācāya pācittiyassa.	2	
PA_bu-vb_pc2:2.2.19.1_0	Upasampanno upasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti,	2	
PA_bu-vb_pc2:2.2.19.1_1	naḷakāraṁ kumbhakāraṁ pesakāraṁ cammakāraṁ nahāpitaṁ— “naḷakārosi, kumbhakārosi,	2	
PA_bu-vb_pc2:2.2.19.1_2	pesakārosi, cammakārosi, nahāpitosī”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.20_0	Upasampanno upasampannaṁ khuṁsetukāmo vambhetukāmo maṅkukattukāmo hīnena ukkaṭṭhaṁ	2	
PA_bu-vb_pc2:2.2.20_1	vadeti, muddikaṁ gaṇakaṁ lekhakaṁ— “naḷakārosi, kumbhakārosi, pesakārosi, cammakārosi,	2	
PA_bu-vb_pc2:2.2.20_2	nahāpitosī”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.21_0	Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena hīnaṁ	2	
PA_bu-vb_pc2:2.2.21_1	vadeti, naḷakāraṁ kumbhakāraṁ pesakāraṁ cammakāraṁ nahāpitaṁ— “muddikosi, gaṇakosi,	2	
PA_bu-vb_pc2:2.2.21_2	lekhakosī”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.22_0	Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena ukkaṭṭhaṁ	2	
PA_bu-vb_pc2:2.2.22_1	vadeti, muddikaṁ gaṇakaṁ lekhakaṁ— “muddikosi, gaṇakosi, lekhakosī”ti bhaṇati, āpatti	2	
PA_bu-vb_pc2:2.2.22_2	vācāya, vācāya pācittiyassa.	2	
PA_bu-vb_pc2:2.2.23.1_0	Upasampanno upasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti,	2	
PA_bu-vb_pc2:2.2.23.1_1	kuṭṭhikaṁ gaṇḍikaṁ kilāsikaṁ sosikaṁ apamārikaṁ— “kuṭṭhikosi, gaṇḍikosi, kilāsikosi,	2	
PA_bu-vb_pc2:2.2.23.1_2	sosikosi, apamārikosī”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.24_0	Upasampanno upasampannaṁ khuṁsetukāmo vambhetukāmo maṅkukattukāmo hīnena ukkaṭṭhaṁ	2	
PA_bu-vb_pc2:2.2.24_1	vadeti, madhumehikaṁ— “kuṭṭhikosi, gaṇḍikosi, kilāsikosi, sosikosi, apamārikosī”ti	2	
PA_bu-vb_pc2:2.2.24_2	bhaṇati, āpatti vācāya, vācāya pācittiyassa.	2	
PA_bu-vb_pc2:2.2.25_0	Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena hīnaṁ	2	
PA_bu-vb_pc2:2.2.25_1	vadeti, kuṭṭhikaṁ gaṇḍikaṁ kilāsikaṁ sosikaṁ apamārikaṁ— “madhumehikosī”ti bhaṇati,	2	
PA_bu-vb_pc2:2.2.25_2	āpatti vācāya, vācāya pācittiyassa.	2	
PA_bu-vb_pc2:2.2.26	Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena ukkaṭṭhaṁ vadeti, madhumehikaṁ— “madhumehikosī”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.27.1_0	Upasampanno upasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti,	2	
PA_bu-vb_pc2:2.2.27.1_1	atidīghaṁ atirassaṁ atikaṇhaṁ accodātaṁ— “atidīghosi, atirassosi, atikaṇhosi, accodātosī”ti	2	
PA_bu-vb_pc2:2.2.27.1_2	bhaṇati, āpatti vācāya, vācāya pācittiyassa.	2	
PA_bu-vb_pc2:2.2.28_0	Upasampanno upasampannaṁ khuṁsetukāmo vambhetukāmo maṅkukattukāmo hīnena ukkaṭṭhaṁ	2	
PA_bu-vb_pc2:2.2.28_1	vadeti, nātidīghaṁ nātirassaṁ nātikaṇhaṁ nāccodātaṁ— “atidīghosi, atirassosi, atikaṇhosi,	2	
PA_bu-vb_pc2:2.2.28_2	accodātosī”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.29_0	Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena hīnaṁ	2	
PA_bu-vb_pc2:2.2.29_1	vadeti, atidīghaṁ atirassaṁ atikaṇhaṁ accodātaṁ— “nātidīghosi, nātirassosi, nātikaṇhosi,	2	
PA_bu-vb_pc2:2.2.29_2	nāccodātosī”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.30_0	Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena ukkaṭṭhaṁ	2	
PA_bu-vb_pc2:2.2.30_1	vadeti, nātidīghaṁ nātirassaṁ nātikaṇhaṁ nāccodātaṁ— “nātidīghosi, nātirassosi, nātikaṇhosi,	2	
PA_bu-vb_pc2:2.2.30_2	nāccodātosī”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.31.1_0	Upasampanno upasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti,	2	
PA_bu-vb_pc2:2.2.31.1_1	rāgapariyuṭṭhitaṁ dosapariyuṭṭhitaṁ mohapariyuṭṭhitaṁ— “rāgapariyuṭṭhitosi, dosapariyuṭṭhitosi,	2	
PA_bu-vb_pc2:2.2.31.1_2	mohapariyuṭṭhitosī”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.32_0	Upasampanno upasampannaṁ khuṁsetukāmo vambhetukāmo maṅkukattukāmo hīnena ukkaṭṭhaṁ	2	
PA_bu-vb_pc2:2.2.32_1	vadeti, vītarāgaṁ vītadosaṁ vītamohaṁ— “rāgapariyuṭṭhitosi, dosapariyuṭṭhitosi, mohapariyuṭṭhitosī”ti	2	
PA_bu-vb_pc2:2.2.32_2	bhaṇati, āpatti vācāya, vācāya pācittiyassa.	2	
PA_bu-vb_pc2:2.2.33_0	Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena hīnaṁ	2	
PA_bu-vb_pc2:2.2.33_1	vadeti, rāgapariyuṭṭhitaṁ dosapariyuṭṭhitaṁ mohapariyuṭṭhitaṁ— “vītarāgosi, vītadososi,	2	
PA_bu-vb_pc2:2.2.33_2	vītamohosī”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.34_0	Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena ukkaṭṭhaṁ	2	
PA_bu-vb_pc2:2.2.34_1	vadeti, vītarāgaṁ vītadosaṁ vītamohaṁ— “vītarāgosi, vītadososi, vītamohosī”ti bhaṇati,	2	
PA_bu-vb_pc2:2.2.34_2	āpatti vācāya, vācāya pācittiyassa.	2	
PA_bu-vb_pc2:2.2.35.1_0	Upasampanno upasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti,	2	
PA_bu-vb_pc2:2.2.35.1_1	pārājikaṁ ajjhāpannaṁ saṅghādisesaṁ ajjhāpannaṁ thullaccayaṁ ajjhāpannaṁ pācittiyaṁ	2	
PA_bu-vb_pc2:2.2.35.1_2	ajjhāpannaṁ pāṭidesanīyaṁ ajjhāpannaṁ dukkaṭaṁ ajjhāpannaṁ dubbhāsitaṁ ajjhāpannaṁ—	2	
PA_bu-vb_pc2:2.2.35.1_3	“pārājikaṁ ajjhāpannosi, saṅghādisesaṁ ajjhāpannosi, thullaccayaṁ ajjhāpannosi, pācittiyaṁ	2	
PA_bu-vb_pc2:2.2.35.1_4	ajjhāpannosi, pāṭidesanīyaṁ ajjhāpannosi, dukkaṭaṁ ajjhāpannosi, dubbhāsitaṁ ajjhāpannosī”ti	2	
PA_bu-vb_pc2:2.2.35.1_5	bhaṇati, āpatti vācāya, vācāya pācittiyassa.	2	
PA_bu-vb_pc2:2.2.36_0	Upasampanno upasampannaṁ khuṁsetukāmo vambhetukāmo maṅkukattukāmo hīnena ukkaṭṭhaṁ	2	
PA_bu-vb_pc2:2.2.36_1	vadeti, sotāpannaṁ— “pārājikaṁ ajjhāpannosi …pe… dubbhāsitaṁ ajjhāpannosī”ti bhaṇati,	2	
PA_bu-vb_pc2:2.2.36_2	āpatti vācāya, vācāya pācittiyassa.	2	
PA_bu-vb_pc2:2.2.37_0	Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena hīnaṁ	2	
PA_bu-vb_pc2:2.2.37_1	vadeti, pārājikaṁ ajjhāpannaṁ …pe… dubbhāsitaṁ ajjhāpannaṁ— “sotāpannosī”ti bhaṇati,	2	
PA_bu-vb_pc2:2.2.37_2	āpatti vācāya, vācāya pācittiyassa.	2	
PA_bu-vb_pc2:2.2.38	Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena ukkaṭṭhaṁ vadeti, sotāpannaṁ— “sotāpannosī”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.39.1_0	Upasampanno upasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti,	2	
PA_bu-vb_pc2:2.2.39.1_1	oṭṭhaṁ meṇḍaṁ goṇaṁ gadrabhaṁ tiracchānagataṁ nerayikaṁ— “oṭṭhosi, meṇḍosi, goṇosi,	2	
PA_bu-vb_pc2:2.2.39.1_2	gadrabhosi, tiracchānagatosi, nerayikosi, natthi tuyhaṁ sugati, duggati yeva tuyhaṁ	2	
PA_bu-vb_pc2:2.2.39.1_3	pāṭikaṅkhā”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.40_0	Upasampanno upasampannaṁ khuṁsetukāmo vambhetukāmo maṅkukattukāmo hīnena ukkaṭṭhaṁ	2	
PA_bu-vb_pc2:2.2.40_1	vadeti, paṇḍitaṁ byattaṁ medhāviṁ bahussutaṁ dhammakathikaṁ— “oṭṭhosi, meṇḍosi, goṇosi,	2	
PA_bu-vb_pc2:2.2.40_2	gadrabhosi, tiracchānagatosi, nerayikosi, natthi tuyhaṁ sugati, duggatiyeva tuyhaṁ	2	
PA_bu-vb_pc2:2.2.40_3	pāṭikaṅkhā”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.41_0	Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena hīnaṁ	2	
PA_bu-vb_pc2:2.2.41_1	vadeti, oṭṭhaṁ meṇḍaṁ goṇaṁ gadrabhaṁ tiracchānagataṁ nerayikaṁ— “paṇḍitosi, byattosi,	2	
PA_bu-vb_pc2:2.2.41_2	medhāvīsi, bahussutosi, dhammakathikosi, natthi tuyhaṁ duggati, sugatiyeva tuyhaṁ	2	
PA_bu-vb_pc2:2.2.41_3	pāṭikaṅkhā”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.2.42_0	Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena ukkaṭṭhaṁ	2	
PA_bu-vb_pc2:2.2.42_1	vadeti, paṇḍitaṁ byattaṁ medhāviṁ bahussutaṁ dhammakathikaṁ— “paṇḍitosi, byattosi,	2	
PA_bu-vb_pc2:2.2.42_2	medhāvīsi, bahussutosi, dhammakathikosi, natthi tuyhaṁ duggati, sugati yeva tuyhaṁ	2	
PA_bu-vb_pc2:2.2.42_3	pāṭikaṅkhā”ti bhaṇati, āpatti vācāya, vācāya pācittiyassa.	2	
PA_bu-vb_pc2:2.3.1	Upasampanno upasampannaṁ khuṁsetukāmo vambhetukāmo maṅkukattukāmo evaṁ vadeti, “santi idhekacce caṇḍālā venā nesādā rathakārā pukkusā”ti bhaṇati, āpatti vācāya, vācāya dukkaṭassa.	2	
PA_bu-vb_pc2:2.3.2	Upasampanno upasampannaṁ khuṁsetukāmo vambhetukāmo maṅkukattukāmo evaṁ vadeti, “santi idhekacce khattiyā, brāhmaṇā”ti bhaṇati, āpatti vācāya, vācāya dukkaṭassa.	2	
PA_bu-vb_pc2:2.3.3	Upasampanno upasampannaṁ khuṁsetukāmo vambhetukāmo maṅkukattukāmo evaṁ vadeti, “santi idhekacce avakaṇṇakā javakaṇṇakā dhaniṭṭhakā saviṭṭhakā kulavaḍḍhakā”ti bhaṇati …pe….	2	
PA_bu-vb_pc2:2.3.4	“Santi idhekacce buddharakkhitā dhammarakkhitā saṅgharakkhitā”ti bhaṇati …pe….	2	
PA_bu-vb_pc2:2.3.5	“Santi idhekacce kosiyā bhāradvājā”ti bhaṇati …pe….	2	
PA_bu-vb_pc2:2.3.6	“Santi idhekacce gotamā moggallānā kaccānā vāsiṭṭhā”ti bhaṇati …pe….	2	
PA_bu-vb_pc2:2.3.7	“Santi idhekacce koṭṭhakā pupphachaḍḍakā”ti bhaṇati …pe….	2	
PA_bu-vb_pc2:2.3.8	“Santi idhekacce kassakā vāṇijā gorakkhā”ti bhaṇati …pe….	2	
PA_bu-vb_pc2:2.3.9	“Santi idhekacce naḷakārā kumbhakārā pesakārā cammakārā nahāpitā”ti bhaṇati …pe….	2	
PA_bu-vb_pc2:2.3.10	“Santi idhekacce muddikā gaṇakā lekhakā”ti bhaṇati …pe….	2	
PA_bu-vb_pc2:2.3.11	“Santi idhekacce kuṭṭhikā gaṇḍikā kilāsikā sosikā apamārikā”ti bhaṇati …pe….	2	
PA_bu-vb_pc2:2.3.12	“Santi idhekacce madhumehikā”ti bhaṇati …pe….	2	
PA_bu-vb_pc2:2.3.13	“Santi idhekacce atidīghā atirassā atikaṇhā accodātā”ti bhaṇati …pe….	2	
PA_bu-vb_pc2:2.3.14	“Santi idhekacce nātidīghā nātirassā nātikaṇhā nāccodātā”ti bhaṇati …pe….	2	
PA_bu-vb_pc2:2.3.15	“Santi idhekacce rāgapariyuṭṭhitā dosapariyuṭṭhitā mohapariyuṭṭhitā”ti bhaṇati …pe….	2	
PA_bu-vb_pc2:2.3.16	“Santi idhekacce vītarāgā vītadosā vītamohā”ti bhaṇati …pe….	2	
PA_bu-vb_pc2:2.3.17	“Santi idhekacce pārājikaṁ ajjhāpannā …pe….	2	
PA_bu-vb_pc2:2.3.18	dubbhāsitaṁ ajjhāpannā”ti bhaṇati …pe….	2	
PA_bu-vb_pc2:2.3.19	“Santi idhekacce sotāpannā”ti bhaṇati …pe….	2	
PA_bu-vb_pc2:2.3.20	“Santi idhekacce oṭṭhā meṇḍā goṇā gadrabhā tiracchānagatā nerayikā, natthi tesaṁ sugati, duggatiyeva tesaṁ pāṭikaṅkhā”ti bhaṇati, āpatti vācāya, vācāya dukkaṭassa.	2	
PA_bu-vb_pc2:2.3.21_0	Upasampanno upasampannaṁ khuṁsetukāmo vambhetukāmo maṅkukattukāmo evaṁ vadeti, “santi	2	
PA_bu-vb_pc2:2.3.21_1	idhekacce paṇḍitā byattā, medhāvī bahussutā dhammakathikā, natthi tesaṁ duggati,	2	
PA_bu-vb_pc2:2.3.21_2	sugatiyeva tesaṁ pāṭikaṅkhā”ti bhaṇati, āpatti vācāya, vācāya dukkaṭassa.	2	
PA_bu-vb_pc2:2.4.1	Upasampanno upasampannaṁ khuṁsetukāmo vambhetukāmo maṅkukattukāmo evaṁ vadeti, “ye nūna caṇḍālā venā nesādā rathakārā pukkusā”ti bhaṇati, āpatti vācāya, vācāya dukkaṭassa …pe….	2	
PA_bu-vb_pc2:2.4.2	Upasampanno upasampannaṁ khuṁsetukāmo vambhetukāmo maṅkukattukāmo evaṁ vadeti, “ye nūna paṇḍitā byattā medhāvī bahussutā dhammakathikā”ti bhaṇati, āpatti vācāya, vācāya dukkaṭassa.	2	
PA_bu-vb_pc2:2.5.1	Upasampanno upasampannaṁ khuṁsetukāmo vambhetukāmo maṅkukattukāmo evaṁ vadeti, “na mayaṁ caṇḍālā venā nesādā rathakārā pukkusā”ti bhaṇati …pe….	2	
PA_bu-vb_pc2:2.5.2	“Na mayaṁ paṇḍitā byattā medhāvī bahussutā dhammakathikā, natthamhākaṁ duggati, sugatiyeva amhākaṁ pāṭikaṅkhā”ti bhaṇati. Āpatti vācāya, vācāya dukkaṭassa.	2	
PA_bu-vb_pc2:2.6.1	Upasampanno anupasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti …pe…	2	
PA_bu-vb_pc2:2.6.2	hīnena ukkaṭṭhaṁ vadeti …pe…	2	
PA_bu-vb_pc2:2.6.3	ukkaṭṭhena hīnaṁ vadeti …pe…	2	
PA_bu-vb_pc2:2.6.4_0	ukkaṭṭhena ukkaṭṭhaṁ vadeti, paṇḍitaṁ byattaṁ medhāviṁ bahussutaṁ dhammakathikaṁ—	2	
PA_bu-vb_pc2:2.6.4_1	“paṇḍitosi, byattosi, medhāvīsi, bahussutosi, dhammakathikosi, natthi tuyhaṁ duggati,	2	
PA_bu-vb_pc2:2.6.4_2	sugatiyeva tuyhaṁ pāṭikaṅkhā”ti bhaṇati, āpatti vācāya, vācāya dukkaṭassa.	2	
PA_bu-vb_pc2:2.6.5	Upasampanno anupasampannaṁ khuṁsetukāmo vambhetukāmo maṅkukattukāmo evaṁ vadeti, “santi idhekacce caṇḍālā venā nesādā rathakārā pukkusā”ti bhaṇati …pe….	2	
PA_bu-vb_pc2:2.6.6	“Santi idhekacce paṇḍitā byattā medhāvī bahussutā dhammakathikā, natthi tesaṁ duggati, sugatiyeva tesaṁ pāṭikaṅkhā”ti bhaṇati, āpatti vācāya, vācāya dukkaṭassa.	2	
PA_bu-vb_pc2:2.6.7	Upasampanno anupasampannaṁ khuṁsetukāmo vambhetukāmo maṅkukattukāmo evaṁ vadeti, “ye nūna caṇḍālā venā nesādā rathakārā pukkusā”ti bhaṇati …pe….	2	
PA_bu-vb_pc2:2.6.8	“Ye nūna paṇḍitā byattā medhāvī bahussutā dhammakathikā”ti bhaṇati, āpatti vācāya, vācāya dukkaṭassa.	2	
PA_bu-vb_pc2:2.6.9	Upasampanno anupasampannaṁ khuṁsetukāmo vambhetukāmo maṅkukattukāmo evaṁ vadeti, “na mayaṁ caṇḍālā venā nesādā rathakārā pukkusā”ti bhaṇati …pe….	2	
PA_bu-vb_pc2:2.6.10	“Na mayaṁ paṇḍitā byattā medhāvī bahussutā dhammakathikā, natthamhākaṁ duggati, sugatiyeva amhākaṁ pāṭikaṅkhā”ti bhaṇati. Āpatti vācāya, vācāya dukkaṭassa.	2	
PA_bu-vb_pc2:2.7.1_0	Upasampanno upasampannaṁ na khuṁsetukāmo na vambhetukāmo na maṅkukattukāmo, davakamyatā	2	
PA_bu-vb_pc2:2.7.1_1	hīnena hīnaṁ vadeti, caṇḍālaṁ venaṁ nesādaṁ rathakāraṁ pukkusaṁ— “caṇḍālosi, venosi,	2	
PA_bu-vb_pc2:2.7.1_2	nesādosi, rathakārosi, pukkusosī”ti bhaṇati, āpatti vācāya, vācāya dubbhāsitassa.	2	
PA_bu-vb_pc2:2.7.2_0	Upasampanno upasampannaṁ na khuṁsetukāmo na vambhetukāmo na maṅkukattukāmo, davakamyatā	2	
PA_bu-vb_pc2:2.7.2_1	hīnena ukkaṭṭhaṁ vadeti, khattiyaṁ brāhmaṇaṁ— “caṇḍālosi, venosi, nesādosi, rathakārosi,	2	
PA_bu-vb_pc2:2.7.2_2	pukkusosī”ti bhaṇati, āpatti vācāya, vācāya dubbhāsitassa.	2	
PA_bu-vb_pc2:2.7.3_0	Upasampanno upasampannaṁ na khuṁsetukāmo na vambhetukāmo na maṅkukattukāmo, davakamyatā	2	
PA_bu-vb_pc2:2.7.3_1	ukkaṭṭhena hīnaṁ vadeti, caṇḍālaṁ venaṁ nesādaṁ rathakāraṁ pukkusaṁ— “khattiyosi,	2	
PA_bu-vb_pc2:2.7.3_2	brāhmaṇosī”ti bhaṇati, āpatti vācāya, vācāya dubbhāsitassa.	2	
PA_bu-vb_pc2:2.7.4_0	Upasampanno upasampannaṁ na khuṁsetukāmo na vambhetukāmo na maṅkukattukāmo, davakamyatā	2	
PA_bu-vb_pc2:2.7.4_1	ukkaṭṭhena ukkaṭṭhaṁ vadeti, khattiyaṁ brāhmaṇaṁ— “khattiyosi, brāhmaṇosī”ti bhaṇati,	2	
PA_bu-vb_pc2:2.7.4_2	āpatti vācāya, vācāya dubbhāsitassa.	2	
PA_bu-vb_pc2:2.7.5	Upasampanno upasampannaṁ na khuṁsetukāmo na vambhetukāmo na maṅkukattukāmo, davakamyatā hīnena hīnaṁ vadeti …pe…	2	
PA_bu-vb_pc2:2.7.6	hīnena ukkaṭṭhaṁ vadeti …pe…	2	
PA_bu-vb_pc2:2.7.7	ukkaṭṭhena hīnaṁ vadeti …pe…	2	
PA_bu-vb_pc2:2.7.8	ukkaṭṭhena ukkaṭṭhaṁ vadeti, paṇḍitaṁ byattaṁ medhāviṁ bahussutaṁ dhammakathikaṁ—	2	
PA_bu-vb_pc2:2.7.9	“paṇḍitosi, byattosi, medhāvīsi, bahussutosi, dhammakathikosi, natthi tuyhaṁ duggati, sugatiyeva tuyhaṁ pāṭikaṅkhā”ti bhaṇati, āpatti vācāya, vācāya dubbhāsitassa.	2	
PA_bu-vb_pc2:2.7.10.1	Upasampanno upasampannaṁ na khuṁsetukāmo na vambhetukāmo na maṅkukattukāmo, davakamyatā evaṁ vadeti, “santi idhekacce caṇḍālā venā nesādā rathakārā pukkusā”ti bhaṇati …pe….	2	
PA_bu-vb_pc2:2.7.11	“Santi idhekacce paṇḍitā byattā medhāvī bahussutā dhammakathikā, natthi tesaṁ duggati, sugatiyeva tesaṁ pāṭikaṅkhā”ti bhaṇati, āpatti vācāya, vācāya dubbhāsitassa.	2	
PA_bu-vb_pc2:2.7.12	Upasampanno upasampannaṁ na khuṁsetukāmo na vambhetukāmo na maṅkukattukāmo, davakamyatā evaṁ vadeti, “ye nūna caṇḍālā venā nesādā rathakārā pukkusā”ti bhaṇati …pe….	2	
PA_bu-vb_pc2:2.7.13	“Ye nūna paṇḍitā byattā medhāvī bahussutā dhammakathikā”ti bhaṇati, āpatti vācāya, vācāya dubbhāsitassa.	2	
PA_bu-vb_pc2:2.7.14	Upasampanno upasampannaṁ na khuṁsetukāmo na vambhetukāmo na maṅkukattukāmo, davakamyatā evaṁ vadeti, “na mayaṁ caṇḍālā venā nesādā rathakārā pukkusā”ti bhaṇati …pe….	2	
PA_bu-vb_pc2:2.7.15	“Na mayaṁ paṇḍitā byattā medhāvī bahussutā dhammakathikā, natthamhākaṁ duggati, sugatiyeva amhākaṁ pāṭikaṅkhā”ti bhaṇati. Āpatti vācāya, vācāya dubbhāsitassa.	2	
PA_bu-vb_pc2:2.8.1	Upasampanno anupasampannaṁ na khuṁsetukāmo na vambhetukāmo na maṅkukattukāmo, davakamyatā hīnena hīnaṁ vadeti …pe…	2	
PA_bu-vb_pc2:2.8.2	hīnena ukkaṭṭhaṁ vadeti …pe…	2	
PA_bu-vb_pc2:2.8.3	ukkaṭṭhena hīnaṁ vadeti …pe…	2	
PA_bu-vb_pc2:2.8.4	ukkaṭṭhena ukkaṭṭhaṁ vadeti, paṇḍitaṁ byattaṁ medhāviṁ bahussutaṁ dhammakathikaṁ—	2	
PA_bu-vb_pc2:2.8.5	“paṇḍitosi, byattosi, medhāvīsi, bahussutosi dhammakathikosi, natthi tuyhaṁ duggati, sugatiyeva tuyhaṁ pāṭikaṅkhā”ti bhaṇati, āpatti vācāya, vācāya dubbhāsitassa.	2	
PA_bu-vb_pc2:2.8.6	Upasampanno anupasampannaṁ na khuṁsetukāmo na vambhetukāmo na maṅkukattukāmo, davakamyatā evaṁ vadeti, “santi idhekacce caṇḍālā venā nesādā rathakārā pukkusā”ti bhaṇati …pe….	2	
PA_bu-vb_pc2:2.8.7	“Santi idhekacce paṇḍitā byattā medhāvī bahussutā dhammakathikā, natthi tesaṁ duggati, sugatiyeva tesaṁ pāṭikaṅkhā”ti bhaṇati, āpatti vācāya, vācāya dubbhāsitassa.	2	
PA_bu-vb_pc2:2.8.8	Upasampanno anupasampannaṁ na khuṁsetukāmo na vambhetukāmo na maṅkukattukāmo, davakamyatā evaṁ vadeti, “ye nūna caṇḍālā venā nesādā rathakārā pukkusā”ti bhaṇati …pe….	2	
PA_bu-vb_pc2:2.8.9	“Ye nūna paṇḍitā byattā medhāvī bahussutā dhammakathikā”ti bhaṇati, āpatti vācāya, vācāya dubbhāsitassa.	2	
PA_bu-vb_pc2:2.8.10	Upasampanno anupasampannaṁ na khuṁsetukāmo na vambhetukāmo na maṅkukattukāmo, davakamyatā evaṁ vadeti, “na mayaṁ caṇḍālā venā nesādā rathakārā pukkusā”ti bhaṇati …pe….	2	
PA_bu-vb_pc2:2.8.11	“Na mayaṁ paṇḍitā byattā medhāvī bahussutā dhammakathikā, natthamhākaṁ duggati, sugatiyeva amhākaṁ pāṭikaṅkhā”ti bhaṇati, āpatti vācāya, vācāya dubbhāsitassa.	2	
PA_bu-vb_pc2:2.9.1	Anāpatti—	2	
PA_bu-vb_pc2:2.9.2	atthapurekkhārassa,	2	
PA_bu-vb_pc2:2.9.3	dhammapurekkhārassa,	2	
PA_bu-vb_pc2:2.9.4	anusāsanipurekkhārassa,	2	
PA_bu-vb_pc2:2.9.5	ummattakassa,	2	
PA_bu-vb_pc2:2.9.6	khittacittassa,	2	
PA_bu-vb_pc2:2.9.7	vedanāṭṭassa,	2	
PA_bu-vb_pc2:2.9.8	ādikammikassāti.	2	
PA_bu-vb_pc2:2.9.9	Omasavādasikkhāpadaṁ niṭṭhitaṁ dutiyaṁ.	2	
