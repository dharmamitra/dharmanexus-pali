segmentnr	original	folio	analyzed
PA_tika-s01_01t:0	Namo tassa bhagavato arahato sammāsambuddhassa	0	
PA_tika-s01_01t:1	Dīghanikāye	0	
PA_tika-s01_01t:2	Sīlakkhandhavaggaṭīkā	0	
PA_tika-s01_01t:3	Ganthārambhakathāvaṇṇanā	0	
PA_tika-s01_01t:4_0	Saṃvaṇṇanārambhe ratanattayavandanā saṃvaṇṇetabbassa dhammassa pabhavanissayavisuddhipaṭivedanatthaṃ,	4	
PA_tika-s01_01t:4_1	taṃ pana dhammasaṃvaṇṇanāsu viññūnaṃ bahumānuppādanatthaṃ, taṃ sammadeva tesaṃ uggahadhāraṇādikkamaladdhabbāya	4	
PA_tika-s01_01t:4_2	sammāpaṭipattiyā sabbahitasukhanipphādanatthaṃ. Atha vā maṅgalabhāvato, sabbakiriyāsu	4	
PA_tika-s01_01t:4_3	pubbakiccabhāvato, paṇḍitehi sammācaritabhāvato, āyatiṃ paresaṃ diṭṭhānugatiāpajjanato	4	
PA_tika-s01_01t:4_4	ca saṃvaṇṇanāyaṃ ratanattayapaṇāmakiriyā. Atha vā ratanattayapaṇāmakaraṇaṃ pūjanīyapūjāpuññavisesanibbattanatthaṃ,	4	
PA_tika-s01_01t:4_5	taṃ attano yathāladdhasampattinimittakassa kammassa balānuppādanatthaṃ, antarā ca	4	
PA_tika-s01_01t:4_6	tassa asaṅkocanatthaṃ, tadubhayaṃ anantarāyena aṭṭhakathāya parisamāpanatthaṃ. Idameva	4	
PA_tika-s01_01t:4_7	ca payojanaṃ ācariyena idhādhippetaṃ. Tathā hi vakkhati – “iti me pasannamatino…pe…	4	
PA_tika-s01_01t:4_8	tassānubhāvenā”ti. Vatthuttayapūjā hi niratisayapuññakkhettasambuddhiyā aparimeyyappabhāvo	4	
PA_tika-s01_01t:4_9	puññātisayoti bahuvidhantarāyepi lokasannivāse antarāyanibandhanasakalasaṃkilesaviddhaṃsanāya	4	
PA_tika-s01_01t:4_10	pahoti, bhayādiupaddavañca nivāreti. Yathāha –	41	
PA_tika-s01_01t:5	“Pūjārahe pūjayato, buddhe yadi va sāvake”tiādi, tathā –	0	
PA_tika-s01_01t:6	“Ye bhikkhave buddhe pasannā, agge te pasannā. Agge kho pana pasannānaṃ aggo vipāko hotī”tiādi.	0	
PA_tika-s01_01t:7	“Buddhoti kittayantassa, kāye bhavati yā pīti;	0	
PA_tika-s01_01t:8	Varameva hi sā pīti, kasiṇenapi jambudīpassa.	0	
PA_tika-s01_01t:9	Dhammoti…pe… saṅghoti…pe… dīpassā”ti. ;	0	
PA_tika-s01_01t:10	Tathā –	1	
PA_tika-s01_01t:11	“Yasmiṃ, mahānāma, samaye ariyasāvako tathāgataṃ anussarati, nevassa tasmiṃ samaye rāgapariyuṭṭhitaṃ cittaṃ hoti, na dosa…pe… na mohapariyuṭṭhitaṃ cittaṃ hotī”tiādi,	1	
PA_tika-s01_01t:12	“Araññe rukkhamūle vā…pe…	1	
PA_tika-s01_01t:13	Bhayaṃ vā chambhitattaṃ vā,	1	
PA_tika-s01_01t:14	Lomahaṃso na hessatī”ti. ca	1	
PA_tika-s01_01t:15_0	Tattha yassa vatthuttayassa vandanaṃ kattukāmo, tassa guṇātisayayogasandassanatthaṃ	15	
PA_tika-s01_01t:15_1	“karuṇāsītalahadaya”ntiādinā gāthattayamāha. Guṇātisayayogena hi vandanārahabhāvo,	15	
PA_tika-s01_01t:15_2	vandanārahe ca katā vandanā yathādhippetappayojanaṃ sādhetīti. Tattha yassā desanāya	15	
PA_tika-s01_01t:15_3	saṃvaṇṇanaṃ kattukāmo, sā na vinayadesanā viya karuṇāppadhānā, nāpi abhidhammadesanā	15	
PA_tika-s01_01t:15_4	viya paññāppadhānā, atha kho karuṇāpaññāppadhānāti tadubhayappadhānameva tāva sammāsambuddhassa	15	
PA_tika-s01_01t:15_5	thomanaṃ kātuṃ taṃmūlakattā sesaratanānaṃ “karuṇāsītalahadaya”ntiādi vuttaṃ.	15	
PA_tika-s01_01t:16_0	Tattha kiratīti karuṇā, paradukkhaṃ vikkhipati, apanetīti attho. Atha vā kiṇātīti	16	
PA_tika-s01_01t:16_1	karuṇā, paradukkhe sati kāruṇikaṃ hiṃsati, vibādhatīti attho, paradukkhe sati sādhūnaṃ	16	
PA_tika-s01_01t:16_2	kampanaṃ hadayakhedaṃ karotīti vā karuṇā. Atha vā kamiti sukhaṃ, taṃ rundhatīti karuṇā.	16	
PA_tika-s01_01t:16_3	Esā hi paradukkhāpanayanakāmatālakkhaṇā, attasukhanirapekkhatāya kāruṇikānaṃ sukhaṃ	16	
PA_tika-s01_01t:16_4	rundhati vibandhatīti. Karuṇāya sītalaṃ karuṇāsītalaṃ, karuṇāsītalaṃ hadayaṃ assāti	16	
PA_tika-s01_01t:16_5	karuṇāsītalahadayo, taṃ karuṇāsītalahadayaṃ. Tattha kiñcāpi paresaṃ hitopasaṃhārasukhādiaparihānicchanasabhāvatāya,	16	
PA_tika-s01_01t:16_6	byāpādāratīnaṃ ujuvipaccanīkatāya ca sattasantānagatasantāpavicchedanākārappavattiyā	16	
PA_tika-s01_01t:16_7	mettāmuditānampi cittasītalabhāvakāraṇatā upalabbhati, tathāpi dukkhāpanayanākārappavattiyā	16	
PA_tika-s01_01t:16_8	parūpatāpāsahanarasā avihiṃsābhūtā karuṇā visesena bhagavato cittassa cittapassaddhi	16	
PA_tika-s01_01t:16_9	viya sītībhāvanimittanti vuttaṃ “karuṇāsītalahadaya”nti. Karuṇāmukhena vā mettāmuditānampi	16	
PA_tika-s01_01t:16_10	hadayasītalabhāvakāraṇatā vuttāti daṭṭhabbaṃ.	161	
PA_tika-s01_01t:17_0	Atha vā asādhāraṇañāṇavisesanibandhanabhūtā sātisayaṃ niravasesañca sabbaññutaññāṇaṃ	17	
PA_tika-s01_01t:17_1	viya savisayabyāpitāya mahākaruṇābhāvaṃ upagatā karuṇāva bhagavato atisayena hadayasītalabhāvahetūti	17	
PA_tika-s01_01t:17_2	āha “karuṇāsītalahadaya”nti. Atha vā satipi mettāmuditānaṃ sātisaye hadayasītībhāvanibandhanatte	17	
PA_tika-s01_01t:17_3	sakalabuddhaguṇavisesakāraṇatāya tāsampi kāraṇanti karuṇāva bhagavato hadayasītalabhāvakāraṇaṃ	17	
PA_tika-s01_01t:17_4	vuttā. Karuṇānidānā hi sabbepi buddhaguṇā. Karuṇānubhāvanibbāpiyamānasaṃsāradukkhasantāpassa	17	
PA_tika-s01_01t:17_5	hi bhagavato paradukkhāpanayanakāmatāya anekānipi asaṅkheyyāni kappānaṃ akilantarūpasseva	17	
PA_tika-s01_01t:17_6	niravasesabuddhakaradhammasambharaṇaniyatassa samadhigatadhammādhipateyyassa ca sannihitesupi	17	
PA_tika-s01_01t:17_7	sattasaṅkhārasamupanītahadayūpatāpanimittesu na īsakampi cittasītībhāvassaññathattamahosīti.	17	
PA_tika-s01_01t:17_8	Etasmiñca atthavikappe tīsupi avatthāsu bhagavato karuṇā saṅgahitāti daṭṭhabbaṃ.	17	
PA_tika-s01_01t:18_0	Pajānātīti paññā, yathāsabhāvaṃ pakārehi paṭivijjhatīti attho. Paññāva ñeyyāvaraṇappahānato	18	
PA_tika-s01_01t:18_1	pakārehi dhammasabhāvāvajotanaṭṭhena pajjototi paññāpajjoto, savāsanappahānato visesena	18	
PA_tika-s01_01t:18_2	hataṃ samugghāṭitaṃ vihataṃ, paññāpajjotena vihataṃ paññāpajjotavihataṃ. Muyhanti	18	
PA_tika-s01_01t:18_3	tena, sayaṃ vā muyhati, mohanamattameva vā tanti moho, avijjā, sveva visayasabhāvapaṭicchādanato	18	
PA_tika-s01_01t:18_4	andhakārasarikkhatāya tamo viyāti tamo, paññāpajjotavihato mohatamo etassāti paññāpajjotavihatamohatamo,	18	
PA_tika-s01_01t:18_5	taṃ paññāpajjotavihatamohatamaṃ. Sabbesampi hi khīṇāsavānaṃ satipi paññāpajjotena	18	
PA_tika-s01_01t:18_6	avijjāndhakārassa vihatabhāve saddhādhimuttehi viya diṭṭhippattānaṃ sāvakehi, paccekasambuddhehi	18	
PA_tika-s01_01t:18_7	ca savāsanappahānena sammāsambuddhānaṃ kilesappahānassa viseso vijjatīti sātisayena	18	
PA_tika-s01_01t:18_8	avijjāppahānena bhagavantaṃ thomento āha “paññāpajjotavihatamohatama”nti.	18	
PA_tika-s01_01t:19_0	Atha vā antarena paropadesaṃ attano santāne accantaṃ avijjāndhakāravigamassa nibbattitattā,	19	
PA_tika-s01_01t:19_1	tattha ca sabbaññutāya, balesu ca vasībhāvassa samadhigatattā, parasantatiyañca dhammadesanātisayānubhāvena	19	
PA_tika-s01_01t:19_2	sammadeva tassa pavattitattā bhagavāva visesato mohatamavigamena thometabboti āha	19	
PA_tika-s01_01t:19_3	“paññāpajjotavihatamohatama”nti. Imasmiñca atthavikappe “paññāpajjoto”ti padena bhagavato	19	
PA_tika-s01_01t:19_4	paṭivedhapaññā viya desanāpaññāpi sāmaññaniddesena ekasesanayena vā saṅgahitāti daṭṭhabbaṃ.	19	
PA_tika-s01_01t:20_0	Atha vā bhagavato ñāṇassa ñeyyapariyantikattā sakalañeyyadhammasabhāvābodhanasamatthena	20	
PA_tika-s01_01t:20_1	anāvaraṇañāṇasaṅkhātena paññāpajjotena sabbañeyyadhammasabhāvacchādakassa mohandhakārassa	20	
PA_tika-s01_01t:20_2	vidhamitattā anaññasādhāraṇo bhagavato mohatamavināsoti katvā vuttaṃ “paññāpajjotavihatamohatama”nti.	20	
PA_tika-s01_01t:20_3	Ettha ca mohatamavidhamanante adhigatattā anāvaraṇañāṇaṃ kāraṇūpacārena sakasantāne	20	
PA_tika-s01_01t:20_4	mohatamavidhamanaṃ daṭṭhabbaṃ. Abhinīhārasampattiyā savāsanappahānameva hi kilesānaṃ	20	
PA_tika-s01_01t:20_5	“ñeyyāvaraṇappahāna”nti, parasantāne pana mohatamavidhamanassa kāraṇabhāvato anāvaraṇañāṇaṃ	20	
PA_tika-s01_01t:20_6	“mohatamavidhamana”nti vuccatīti.	20	
PA_tika-s01_01t:21_0	Kiṃ pana kāraṇaṃ avijjāvigghāto yeveko pahānasampattivasena bhagavato thomanānimittaṃ	21	
PA_tika-s01_01t:21_1	gayhati, na pana sātisayaniravasesakilesappahānanti? Tappahānavacaneneva tadekaṭṭhatāya	21	
PA_tika-s01_01t:21_2	sakalasaṃkilesagaṇasamugghātajotitabhāvato. Na hi so tādiso kileso atthi, yo niravasesaavijjāppahānena	21	
PA_tika-s01_01t:21_3	na pahīyatīti. Atha vā vijjā viya sakalakusaladhammasamuppattiyā niravasesākusaladhammanibbattiyā,	21	
PA_tika-s01_01t:21_4	saṃsārappavattiyā ca avijjā padhānakāraṇanti tabbigghātavacanena sakalasaṃkilesagaṇasamugghāto	21	
PA_tika-s01_01t:21_5	vuttoyeva hotīti vuttaṃ “paññāpajjotavihatamohatama”nti.	21	
PA_tika-s01_01t:22_0	Narā ca amarā ca narāmarā, saha narāmarehīti sanarāmaro, sanarāmaro ca so loko cāti	22	
PA_tika-s01_01t:22_1	sanarāmaraloko, tassa garuti sanarāmaralokagaru, taṃ sanarāmaralokagaruṃ. Etena devamanussānaṃ	22	
PA_tika-s01_01t:22_2	viya tadavasiṭṭhasattānampi yathārahaṃ guṇavisesāvahato bhagavato upakāritaṃ dasseti.	22	
PA_tika-s01_01t:22_3	Na cettha padhānāpadhānabhāvo codetabbo. Añño hi saddakkamo, añño atthakkamo. Edisesu	22	
PA_tika-s01_01t:22_4	hi samāsapadesu padhānampi appadhānaṃ viya niddisīyati yathā – “sarājikāya parisāyā”ti.	22	
PA_tika-s01_01t:22_5	Kāmañcettha sattasaṅkhārabhājanavasena tividho loko, garubhāvassa pana adhippetattā	22	
PA_tika-s01_01t:22_6	garukaraṇasamatthasseva yujjanato sattalokassavasena attho gahetabbo. So hi lokiyanti	22	
PA_tika-s01_01t:22_7	ettha puññapāpāni tabbipāko cāti “loko”ti vuccati. Amaraggahaṇena cettha upapattidevā adhippetā.	22	
PA_tika-s01_01t:23_0	Atha vā samūhattho loka-saddo samudāyavasena lokīyati paññāpīyatīti. Saha narehīti	23	
PA_tika-s01_01t:23_1	sanarā, sanarā ca te amarā ceti sanarāmarā, tesaṃ lokoti sanarāmaralokoti purimanayeneva	23	
PA_tika-s01_01t:23_2	yojetabbaṃ. Amara-saddena cettha visuddhidevāpi saṅgayhanti. Te hi maraṇābhāvato	23	
PA_tika-s01_01t:23_3	paramatthato amarā. Narāmarānaṃyeva ca gahaṇaṃ ukkaṭṭhaniddesavasena, yathā – “satthā	23	
PA_tika-s01_01t:23_4	devamanussāna”nti. Tathā hi sabbānatthapariharaṇapubbaṅgamāya niravasesahitasukhavidhānatapparāya	23	
PA_tika-s01_01t:23_5	niratisayāya payogasampattiyā sadevamanussāya pajāya accantupakāritāya, aparimitanirupamappabhāvaguṇavisesasamaṅgitāya	23	
PA_tika-s01_01t:23_6	ca sabbasattuttamo bhagavā aparimāṇāsu lokadhātūsu aparimāṇānaṃ sattānaṃ uttamaṃ	23	
PA_tika-s01_01t:23_7	gāravaṭṭhānaṃ, tena vuttaṃ – “sanarāmaralokagaru”nti.	23	
PA_tika-s01_01t:24_0	Sobhanaṃ gataṃ gamanaṃ etassāti sugato. Bhagavato hi veneyyajanupasaṅkamanaṃ ekantena	24	
PA_tika-s01_01t:24_1	tesaṃ hitasukhanipphādanato sobhanaṃ, tathā lakkhaṇānubyañjana paṭimaṇḍitarūpakāyatāyadutavilambita-	24	
PA_tika-s01_01t:24_2	khalitānukaḍḍhananippīḷanukkuṭikakuṭilākulatādidosarahitaṃ vilāsitarājahaṃsavasabhavāraṇamigarājagamanaṃ	24	
PA_tika-s01_01t:24_3	kāyagamanaṃ ñāṇagamanañca vipulanimmalakaruṇāsativīriyādiguṇavisesasahitamabhinīhārato	24	
PA_tika-s01_01t:24_4	yāva mahābodhi anavajjatāya sobhanamevāti.	24	
PA_tika-s01_01t:25_0	Atha vā sayambhuñāṇena sakalampi lokaṃ pariññābhisamayavasena parijānanto ñāṇena	25	
PA_tika-s01_01t:25_1	sammā gato avagatoti sugato. Tathā lokasamudayaṃ pahānābhisamayavasena pajahanto	25	
PA_tika-s01_01t:25_2	anuppattidhammataṃ āpādento sammā gato atītoti sugato. Lokanirodhaṃ nibbānaṃ sacchikiriyābhisamayavasena	25	
PA_tika-s01_01t:25_3	sammā gato adhigatoti sugato. Lokanirodhagāminipaṭipadaṃ bhāvanābhisamayavasena sammā	25	
PA_tika-s01_01t:25_4	gato paṭipannoti sugato. Sotāpattimaggena ye kilesā pahīnā, te kilese na puneti,	25	
PA_tika-s01_01t:25_5	na pacceti, na paccāgacchatīti sugatotiādinā nayena ayamattho vibhāvetabbo. Atha	25	
PA_tika-s01_01t:25_6	vā sundaraṃ ṭhānaṃ sammāsambodhiṃ nibbānameva vā gato adhigatoti sugato. Yasmā vā	25	
PA_tika-s01_01t:25_7	bhūtaṃ tacchaṃ atthasañhitaṃ vineyyānaṃ yathārahaṃ kālayuttameva ca dhammaṃ bhāsati,	25	
PA_tika-s01_01t:25_8	tasmā sammā gadatīti sugato, da-kārassa ta-kāraṃ katvā. Iti sobhanagamanatādīhi sugato, taṃ sugataṃ.	25	
PA_tika-s01_01t:26_0	Puññapāpakammehi upapajjanavasena gantabbato gatiyo, upapattibhavavisesā. Tā pana	26	
PA_tika-s01_01t:26_1	nirayādivasena pañcavidhā, tāhi sakalassāpi bhavagāmikammassa ariyamaggādhigamena	26	
PA_tika-s01_01t:26_2	avipākārahabhāvakaraṇena nivattitattā bhagavā pañcahipi gatīhi suṭṭhu mutto visaṃyuttoti	26	
PA_tika-s01_01t:26_3	āha – “gativimutta”nti. Etena bhagavato katthacipi gatiyā apariyāpannataṃ dasseti,	26	
PA_tika-s01_01t:26_4	yato bhagavā “devātidevo”ti vuccati, tenevāha –	26	
PA_tika-s01_01t:27	“Yena devūpapatyassa, gandhabbo vā vihaṅgamo;	2	
PA_tika-s01_01t:28	Yakkhattaṃ yena gaccheyyaṃ, manussattañca abbaje;	2	
PA_tika-s01_01t:29	Te mayhaṃ āsavā khīṇā, viddhastā vinaḷīkatā”ti. ;	2	
PA_tika-s01_01t:30_0	Taṃtaṃgatisaṃvattanakānañhi kammakilesānaṃ aggamaggena bodhimūleyeva suppahīnattā	30	
PA_tika-s01_01t:30_1	natthi bhagavato gatipariyāpannatāti accantameva bhagavā sabbabhavayonigativiññāṇaṭṭhitisattāvāsasattanikāyehi	30	
PA_tika-s01_01t:30_2	suparimutto, taṃ gativimuttaṃ. Vandeti namāmi, thomemīti vā attho.	30	
PA_tika-s01_01t:31_0	Atha vā gativimuttanti anupādisesanibbānadhātuppattiyā bhagavantaṃ thometi. Ettha	31	
PA_tika-s01_01t:31_1	hi dvīhākārehi bhagavato thomanā veditabbā – attahitasampattito, parahitapaṭipattito	31	
PA_tika-s01_01t:31_2	ca. Tesu attahitasampatti anāvaraṇañāṇādhigamato, savāsanānaṃ sabbesaṃ kilesānaṃ	31	
PA_tika-s01_01t:31_3	accantappahānato, anupādisesanibbānappattito ca veditabbā. Parahitapaṭipatti lābhasakkārādinirapekkhacittassa	31	
PA_tika-s01_01t:31_4	sabbadukkhaniyyānikadhammadesanāto, viruddhesupi niccaṃ hitajjhāsayato, ñāṇaparipākakālāgamanato	31	
PA_tika-s01_01t:31_5	ca. Sā panettha āsayato payogato ca duvidhā parahitapaṭipatti, tividhā ca attahitasampatti	31	
PA_tika-s01_01t:31_6	pakāsitā hoti. Kathaṃ? “Karuṇāsītalahadaya”nti etena āsayato parahitapaṭipatti, sammā	31	
PA_tika-s01_01t:31_7	gadanatthena sugata-saddena payogato parahitapaṭipatti, “paññāpajjotavihatamohatamaṃ	31	
PA_tika-s01_01t:31_8	gativimutta”nti etehi catusaccapaṭivedhatthena ca sugata-saddena tividhāpi attahitasampatti,	31	
PA_tika-s01_01t:31_9	avasiṭṭhena, “paññāpajjotavihatamohatama”nti etena ca sabbāpi attahitasampattiparahitapaṭipatti pakāsitā hotīti.	31	
PA_tika-s01_01t:32_0	Atha vā tīhākārehi bhagavato thomanā veditabbā – hetuto, phalato, upakārato ca. Tattha	32	
PA_tika-s01_01t:32_1	hetu mahākaruṇā, sā paṭhamapadena nidassitā. Phalaṃ catubbidhaṃ – ñāṇasampadā, pahānasampadā,	32	
PA_tika-s01_01t:32_2	ānubhāvasampadā, rūpakāyasampadā cāti. Tāsu ñāṇappahānasampadā dutiyapadena saccappaṭivedhatthena	32	
PA_tika-s01_01t:32_3	ca sugata-saddena pakāsitā honti. Ānubhāvasampadā tatiyapadena, rūpakāyasampadā yathāvuttakāyagamanasobhanatthena	32	
PA_tika-s01_01t:32_4	sugata-saddena, lakkhaṇānubyañjanapāripūriyā vinā tadabhāvato. Upakāro antaraṃ abāhiraṃ	32	
PA_tika-s01_01t:32_5	karitvā tividhayānamukhena vimuttidhammadesanā, so sammā gadanatthena sugata-saddena	32	
PA_tika-s01_01t:32_6	pakāsito hotīti veditabbaṃ.	32	
PA_tika-s01_01t:33_0	Tattha “karuṇāsītalahadaya”nti etena sammāsambodhiyā mūlaṃ dasseti. Mahākaruṇāsañcoditamānaso	33	
PA_tika-s01_01t:33_1	hi bhagavā saṃsārapaṅkato sattānaṃ samuddharaṇatthaṃ katābhinīhāro anupubbena pāramiyo	33	
PA_tika-s01_01t:33_2	pūretvā anuttaraṃ sammāsambodhiṃ adhigatoti karuṇā sammāsambodhiyā mūlaṃ. “Paññāpajjotavihatamohatama”nti	33	
PA_tika-s01_01t:33_3	etena sammāsambodhiṃ dasseti. Anāvaraṇañāṇapadaṭṭhānañhi maggañāṇaṃ, maggañāṇapadaṭṭhānañca	33	
PA_tika-s01_01t:33_4	anāvaraṇañāṇaṃ “sammāsambodhī”ti vuccatīti. Sammā gadanatthena sugata-saddena sammāsambodhiyā	33	
PA_tika-s01_01t:33_5	paṭipattiṃ dasseti, līnuddhaccapatiṭṭhānāyūhanakāmasukhallikattakilamathānuyoga-	33	
PA_tika-s01_01t:33_6	sassatucchedābhinivesādiantadvayarahitāya karuṇāpaññāpariggahitāya majjhimāya paṭipattiyā	33	
PA_tika-s01_01t:33_7	pakāsanato sugata-saddassa. Itarehi sammāsambodhiyā padhānāppadhānabhedaṃ payojanaṃ	33	
PA_tika-s01_01t:33_8	dasseti. Saṃsāramahoghato sattasantāraṇañcettha padhānaṃ payojanaṃ, tadaññamappadhānaṃ.	33	
PA_tika-s01_01t:33_9	Tesu padhānena parahitappaṭipattiṃ dasseti, itarena attahitasampattiṃ, tadubhayena	33	
PA_tika-s01_01t:33_10	attahitāya paṭipannādīsu catūsu puggalesu bhagavato catutthapuggalabhāvaṃ dasseti.	331	
PA_tika-s01_01t:33_11	Tena ca anuttaradakkhiṇeyyabhāvaṃ uttamavandanīyabhāvaṃ, attano ca vandanakiriyāya	331	
PA_tika-s01_01t:33_12	khettaṅgatabhāvaṃ dasseti.	331	
PA_tika-s01_01t:34_0	Ettha ca karuṇāggahaṇena lokiyesu mahaggatabhāvappattāsādhāraṇaguṇadīpanato bhagavato	34	
PA_tika-s01_01t:34_1	sabbalokiyaguṇasampatti dassitā hoti, paññāggahaṇena sabbaññutaññāṇapadaṭṭhānamaggañāṇadīpanato	34	
PA_tika-s01_01t:34_2	sabbalokuttaraguṇasampatti. Tadubhayaggahaṇasiddho hi attho “sanarāmaralokagaru”ntiādinā	34	
PA_tika-s01_01t:34_3	vipañcīyatīti. Karuṇāggahaṇena ca upagamanaṃ nirupakkilesaṃ dasseti, paññāggahaṇena	34	
PA_tika-s01_01t:34_4	apagamanaṃ. Tathā karuṇāggahaṇena lokasamaññānurūpaṃ bhagavato pavattiṃ dasseti,	34	
PA_tika-s01_01t:34_5	lokavohāravisayattā karuṇāya, paññāggahaṇena samaññāyānavidhāvanaṃ. Sabhāvānavabodhena	34	
PA_tika-s01_01t:34_6	hi dhammānaṃ samaññaṃ atidhāvitvā sattādiparāmasanaṃ hotīti. Tathā karuṇāggahaṇena	34	
PA_tika-s01_01t:34_7	mahākaruṇāsamāpattivihāraṃ dasseti, paññāggahaṇena tīsu kālesu appaṭihatañāṇaṃ, catusaccañāṇaṃ,	34	
PA_tika-s01_01t:34_8	catuppaṭisambhidāñāṇaṃ, catuvessārajjañāṇaṃ. Karuṇāggahaṇena mahākaruṇāsamāpattiñāṇassa	34	
PA_tika-s01_01t:34_9	gahitattā sesāsādhāraṇañāṇāni, cha abhiññā, aṭṭhasu parisāsu akampanañāṇāni, dasa	34	
PA_tika-s01_01t:34_10	balāni, cuddasa buddhañāṇāni, soḷasa ñāṇacariyā, aṭṭhārasa buddhadhammā, catucattārīsa	341	
PA_tika-s01_01t:34_11	ñāṇavatthūni, sattasattati ñāṇavatthūnīti evamādīnaṃ anekesaṃ paññāppabhedānaṃ vasena ñāṇacāraṃ dasseti.	341	
PA_tika-s01_01t:35_0	Tathā karuṇāggahaṇena caraṇasampattiṃ, paññāggahaṇena vijjāsampattiṃ. Karuṇāggahaṇena	35	
PA_tika-s01_01t:35_1	sattādhipatitā, paññāggahaṇena dhammādhipatitā. Karuṇāggahaṇena lokanāthabhāvo, paññāggahaṇena	35	
PA_tika-s01_01t:35_2	attanāthabhāvo. Tathā karuṇāggahaṇena pubbakāribhāvo, paññāggahaṇena kataññutā. Tathā	35	
PA_tika-s01_01t:35_3	karuṇāggahaṇena aparantapatā, paññāggahaṇena anattantapatā. Karuṇāggahaṇena vā buddhakaradhammasiddhi,	35	
PA_tika-s01_01t:35_4	paññāggahaṇena buddhabhāvasiddhi. Tathā karuṇāggahaṇena paresaṃ tāraṇaṃ, paññāggahaṇena	35	
PA_tika-s01_01t:35_5	sayaṃ tāraṇaṃ. Tathā karuṇāggahaṇena sabbasattesu anuggahacittatā, paññāggahaṇena	35	
PA_tika-s01_01t:35_6	sabbadhammesu virattacittatā dassitā hoti. Sabbesañca buddhaguṇānaṃ karuṇā ādi, tannidānabhāvato.	35	
PA_tika-s01_01t:35_7	Paññā pariyosānaṃ, tato uttarikaraṇīyābhāvato. Iti ādipariyosānadassanena sabbe buddhaguṇā	35	
PA_tika-s01_01t:35_8	dassitā honti. Tathā karuṇāggahaṇena sīlakkhandhapubbaṅgamo samādhikkhandho dassito	35	
PA_tika-s01_01t:35_9	hoti. Karuṇānidānañhi sīlaṃ, tato pāṇātipātādiviratippavattito, sā ca jhānattayasampayoginīti.	35	
PA_tika-s01_01t:35_10	Paññāvacanena paññākkhandho. Sīlañca sabbabuddhaguṇānamādi, samādhi majjhe, paññā	351	
PA_tika-s01_01t:35_11	pariyosānanti. Evampi ādimajjhapariyosānakalyāṇā sabbe buddhaguṇā dassitā honti,	351	
PA_tika-s01_01t:35_12	nayato dassitattā. Eso eva hi niravasesato buddhaguṇānaṃ dassanupāyo, yadidaṃ nayaggāhaṇaṃ.	351	
PA_tika-s01_01t:35_13	Aññathā ko nāma samattho bhagavato guṇe anupadaṃ niravasesato dassetuṃ. Tenevāha –	351	
PA_tika-s01_01t:36	“Buddhopi buddhassa bhaṇeyya vaṇṇaṃ,	3	
PA_tika-s01_01t:37	Kappampi ce aññamabhāsamāno;	3	
PA_tika-s01_01t:38	Khīyetha kappo ciradīghamantare,	3	
PA_tika-s01_01t:39	Vaṇṇo na khīyetha tathāgatassā”ti. ;	3	
PA_tika-s01_01t:40	Teneva ca āyasmatā sāriputtattherenāpi buddhaguṇaparicchedanaṃ pati anuyuttena “no hetaṃ bhante”ti paṭikkhipitvā, “api ca me bhante dhammanvayo vidito”ti vuttaṃ.	4	
PA_tika-s01_01t:41_0	Evaṃ saṅkhepena sakalasabbaññuguṇehi bhagavantaṃ abhitthavitvā idāni saddhammaṃ thometuṃ	41	
PA_tika-s01_01t:41_1	“buddhopī”tiādimāha. Tattha buddhoti kattuniddeso. Buddhabhāvanti kammaniddeso. Bhāvetvā,	41	
PA_tika-s01_01t:41_2	sacchikatvāti ca pubbakālakiriyāniddeso. Yanti aniyamato kammaniddeso. Upagatoti	41	
PA_tika-s01_01t:41_3	aparakālakiriyāniddeso. Vandeti kiriyāniddeso, tanti niyamanaṃ. Dhammanti vandanakiriyāya	41	
PA_tika-s01_01t:41_4	kammaniddeso. Gatamalaṃ, anuttaranti ca tabbisesanaṃ.	41	
PA_tika-s01_01t:42_0	Tattha buddha-saddassa tāva “bujjhitā saccānīti buddho, bodhetā pajāyāti buddho”tiādinā	42	
PA_tika-s01_01t:42_1	niddesanayena attho veditabbo. Atha vā savāsanāya aññāṇaniddāya accantavigamato,	42	
PA_tika-s01_01t:42_2	buddhiyā vā vikasitabhāvato buddhavāti buddho, jāgaraṇavikasanatthavasena. Atha vā	42	
PA_tika-s01_01t:42_3	kassacipi ñeyyadhammassa anavabuddhassa abhāvena ñeyyavisesassa kammabhāvena aggahaṇato	42	
PA_tika-s01_01t:42_4	kammavacanicchāya abhāvena avagamanatthavaseneva kattuniddeso labbhatīti buddhavāti	42	
PA_tika-s01_01t:42_5	buddho, yathā “dikkhito na dadātī”ti, atthato pana pāramitāparibhāvito sayambhūñāṇena	42	
PA_tika-s01_01t:42_6	saha vāsanāya vihataviddhastaniravasesakileso mahākaruṇāsabbaññutaññāṇādiaparimeyya	42	
PA_tika-s01_01t:42_7	guṇagaṇādhāro khandhasantāno buddho. Yathāha –	42	
PA_tika-s01_01t:43	“Buddhoti yo so bhagavā sayambhū anācariyako pubbe ananussutesu dhammesu sāmaṃ saccāni abhisambujjhi, tattha ca sabbaññutaṃ patto, balesu ca vasībhāva”nti.	4	
PA_tika-s01_01t:44_0	Api-saddo sambhāvane, tena “evaṃ guṇavisesayutto sopi nāma bhagavā”ti vakkhamānaguṇe	44	
PA_tika-s01_01t:44_1	dhamme sambhāvanaṃ dīpeti. Buddhabhāvanti sammāsambodhiṃ. Bhāvetvāti uppādetvā, vaḍḍhetvā	44	
PA_tika-s01_01t:44_2	ca. Sacchikatvāti paccakkhaṃ katvā. Upagatoti patto, adhigatoti attho, etassa “buddhabhāva”nti	44	
PA_tika-s01_01t:44_3	etena sambandho. Gatamalanti vigatamalaṃ, niddosanti attho. Vandeti paṇamāmi, thomemi	44	
PA_tika-s01_01t:44_4	vā. Anuttaranti uttararahitaṃ, lokuttaranti attho. Dhammanti yathānusiṭṭhaṃ paṭipajjamāne	44	
PA_tika-s01_01t:44_5	apāyato ca, saṃsārato ca apatamāne katvā dhārayatīti dhammo.	44	
PA_tika-s01_01t:45_0	Ayañhettha saṅkhepattho – evaṃ vividhaguṇasamannāgato buddhopi bhagavā yaṃ ariyasaṅkhātaṃ	45	
PA_tika-s01_01t:45_1	dhammaṃ bhāvetvā, phalanibbānasaṅkhātaṃ pana sacchikatvā anuttaraṃ sammāsambodhiṃ	45	
PA_tika-s01_01t:45_2	adhigato, tametaṃ buddhānampi buddhabhāvahetubhūtaṃ sabbadosamalarahitaṃ attano uttaritarābhāvena	45	
PA_tika-s01_01t:45_3	anuttaraṃ paṭivedhasaddhammaṃ namāmīti. Pariyattisaddhammassāpi tappakāsanattā idha	45	
PA_tika-s01_01t:45_4	saṅgaho daṭṭhabbo. Atha vā “abhidhammanayasamuddaṃ bhāvetvā adhigacchi, tīṇi piṭakāni	45	
PA_tika-s01_01t:45_5	sammasī”ti ca aṭṭhakathāyaṃ vuttattā pariyattidhammassāpi sacchikiriyāsammasanapariyāyo	45	
PA_tika-s01_01t:45_6	labbhatīti sopi idha vutto yevāti daṭṭhabbo. Tathā “yaṃ dhammaṃ bhāvetvā, sacchikatvā”ti	45	
PA_tika-s01_01t:45_7	ca vuttattā buddhakaradhammabhūtāhi pāramitāhi saha pubbabhāge adhisīlasikkhādayopi	45	
PA_tika-s01_01t:45_8	idha dhamma-saddena saṅgahitāti veditabbā. Tāpi hi vigatapaṭipakkhatāya vigatamalā,	45	
PA_tika-s01_01t:45_9	anaññasādhāraṇatāya anuttarā cāti. Tathā hi sattānaṃ sakalavaṭṭadukkhanissaraṇāya	45	
PA_tika-s01_01t:45_10	katamahābhinīhāro mahākaruṇādhivāsapesalajjhāsayo paññāvisesapariyodātanimmalānaṃ	451	
PA_tika-s01_01t:45_11	dānadamasaññamādīnaṃ uttamadhammānaṃ satasahassādhikāni kappānaṃ cattāri asaṅkheyyāni	451	
PA_tika-s01_01t:45_12	sakkaccaṃ nirantaraṃ niravasesaṃ bhāvanāpaccakkhakaraṇehi kammādīsu adhigatavasībhāvo,	451	
PA_tika-s01_01t:45_13	acchariyācinteyyamahānubhāvo, adhisīlaadhicittānaṃ paramukkaṃsapāramippatto bhagavā	451	
PA_tika-s01_01t:45_14	paccayākāre catuvīsatikoṭisatasahassamukhena mahāvajirañāṇaṃ pesetvā anuttaraṃ sammāsambodhiṃ abhisambuddhoti.	451	
PA_tika-s01_01t:46_0	Ettha ca “bhāvetvā”ti etena vijjāsampadāya dhammaṃ thometi, ‘sacchikatvā’ti etena	46	
PA_tika-s01_01t:46_1	vimuttisampadāya. Tathā paṭhamena jhānasampadāya, dutiyena vimokkhasampadāya. Paṭhamena	46	
PA_tika-s01_01t:46_2	vā samādhisampadāya, dutiyena samāpattisampadāya. Atha vā paṭhamena khayañāṇabhāvena,	46	
PA_tika-s01_01t:46_3	dutiyena anuppādañāṇabhāvena. Purimena vā vijjūpamatāya, dutiyena vajirūpamatāya.	46	
PA_tika-s01_01t:46_4	Purimena vā virāgasampattiyā, dutiyena nirodhasampattiyā. Tathā paṭhamena niyyānabhāvena,	46	
PA_tika-s01_01t:46_5	dutiyena nissaraṇabhāvena. Paṭhamena vā hetubhāvena, dutiyena asaṅkhatabhāvena. Paṭhamena	46	
PA_tika-s01_01t:46_6	vā dassanabhāvena, dutiyena vivekabhāvena. Paṭhamena vā adhipatibhāvena, dutiyena	46	
PA_tika-s01_01t:46_7	amatabhāvena dhammaṃ thometi. Atha vā “yaṃ dhammaṃ bhāvetvā buddhabhāvaṃ upagato”ti	46	
PA_tika-s01_01t:46_8	etena svākkhātatāya dhammaṃ thometi, “sacchikatvā”ti etena sandiṭṭhikatāya. Tathā	46	
PA_tika-s01_01t:46_9	purimena akālikatāya, pacchimena ehipassikatāya. Purimena vā opaneyyikatāya, pacchimena	46	
PA_tika-s01_01t:46_10	paccattaṃ veditabbatāya dhammaṃ thometi.	461	
PA_tika-s01_01t:47_0	“Gatamala”nti iminā saṃkilesābhāvadīpanena dhammassa parisuddhataṃ dasseti, “anuttara”nti	47	
PA_tika-s01_01t:47_1	etena aññassa visiṭṭhassa abhāvadīpanena vipulaparipuṇṇataṃ. Paṭhamena vā pahānasampadaṃ	47	
PA_tika-s01_01t:47_2	dhammassa dasseti, dutiyena pabhāvasampadaṃ. Bhāvetabbatāya vā dhammassa gatamalabhāvo	47	
PA_tika-s01_01t:47_3	yojetabbo. Bhāvanāguṇena hi so dosānaṃ samugghātako hotīti. Sacchikātabbabhāvena	47	
PA_tika-s01_01t:47_4	anuttarabhāvo yojetabbo. Sacchikiriyānibbattito hi taduttarikaraṇīyābhāvato anaññasādhāraṇatāya	47	
PA_tika-s01_01t:47_5	anuttaroti. Tathā “bhāvetvā”ti etena saha pubbabhāgasīlādīhi sekkhā sīlasamādhipaññākkhandhā	47	
PA_tika-s01_01t:47_6	dassitā honti, “sacchikatvā”ti etena saha asaṅkhatāya dhātuyā asekkhā sīlasamādhipaññākkhandhā dassitā hontīti.	47	
PA_tika-s01_01t:48_0	Evaṃ saṅkhepeneva sabbadhammaguṇehi saddhammaṃ abhitthavitvā, idāni ariyasaṅghaṃ	48	
PA_tika-s01_01t:48_1	thometuṃ “sugatassā”tiādimāha. Tattha sugatassāti sambandhaniddeso, tassa “puttāna”nti	48	
PA_tika-s01_01t:48_2	etena sambandho. Orasānanti puttavisesanaṃ. Mārasenamathanānanti orasaputtabhāve	48	
PA_tika-s01_01t:48_3	kāraṇaniddeso, tena kilesappahānameva bhagavato orasaputtabhāvakāraṇaṃ anujānātīti	48	
PA_tika-s01_01t:48_4	dasseti. Aṭṭhannanti gaṇanaparicchedaniddeso, tena ca satipi tesaṃ sattavisesabhāvena	48	
PA_tika-s01_01t:48_5	anekasatasahassasaṅkhyabhāve imaṃ gaṇanaparicchedaṃ nātivattantīti dasseti, maggaṭṭhaphalaṭṭhabhāvānativattanato.	48	
PA_tika-s01_01t:48_6	Samūhanti samudāyaniddeso. Ariyasaṅghanti guṇavisiṭṭhasaṅghātabhāvaniddeso, tena	48	
PA_tika-s01_01t:48_7	asatipi ariyapuggalānaṃ kāyasāmaggiyaṃ ariyasaṅghabhāvaṃ dasseti, diṭṭhisīlasāmaññena	48	
PA_tika-s01_01t:48_8	saṃhatabhāvato. Tattha urasi bhavā jātā, saṃvaddhā ca orasā. Yathā hi sattānaṃ orasaputtā	48	
PA_tika-s01_01t:48_9	attajātatāya pitusantakassa dāyajjassa visesena bhāgino honti, evametepi ariyapuggalā	48	
PA_tika-s01_01t:48_10	sammāsambuddhassa savanante ariyāya jātiyā jātatāya bhagavato santakassa vimuttisukhassa,	481	
PA_tika-s01_01t:48_11	ariyadhammaratanassa ca ekantabhāginoti orasā viya orasā. Atha vā bhagavato dhammadesanānubhāvena	481	
PA_tika-s01_01t:48_12	ariyabhūmiṃ okkamamānā, okkantā ca ariyasāvakā bhagavato urovāyāmajanitābhijātatāya	481	
PA_tika-s01_01t:48_13	nippariyāyena “orasaputtā”ti vattabbataṃ arahanti. Sāvakehi pavattiyamānāpi hi dhammadesanā	481	
PA_tika-s01_01t:48_14	bhagavato “dhammadesanā” icceva vuccati, taṃmūlakattā, lakkhaṇādivisesābhāvato ca.	481	
PA_tika-s01_01t:49_0	Yadipi ariyasāvakānaṃ ariyamaggādhigamasamaye bhagavato viya tadantarāyakaraṇatthaṃ	49	
PA_tika-s01_01t:49_1	devaputtamāro, māravāhinī vā na ekantena apasādeti, tehi pana apasādetabbatāya kāraṇe	49	
PA_tika-s01_01t:49_2	vimathite tepi vimathitā eva nāma hontīti āha – “mārasenamathanāna”nti. Imasmiṃ panatthe	49	
PA_tika-s01_01t:49_3	‘māramārasenamathanāna’nti vattabbe “mārasenamathanāna”nti ekadesasarūpekaseso katoti	49	
PA_tika-s01_01t:49_4	daṭṭhabbaṃ. Atha vā khandhābhisaṅkhāramārānaṃ viya devaputtamārassāpi guṇamāraṇe	49	
PA_tika-s01_01t:49_5	sahāyabhāvūpagamanato kilesabalakāyo “senā”ti vuccati. Yathāha – “kāmā te paṭhamā	49	
PA_tika-s01_01t:49_6	senā”tiādi. Sā ca tehi diyaḍḍhasahassabhedā, anantabhedā vā kilesavāhinī satidhammavicayavīriyasamathādiguṇapaharaṇehi	49	
PA_tika-s01_01t:49_7	odhiso vimathitā, vihatā, viddhastā cāti mārasenamathanā, ariyasāvakā. Etena tesaṃ	49	
PA_tika-s01_01t:49_8	bhagavato anujātaputtataṃ dasseti.	49	
PA_tika-s01_01t:50_0	Ārakattā kilesehi, anaye na iriyanato, aye ca iriyanato ariyā, niruttinayena. Atha	50	
PA_tika-s01_01t:50_1	vā sadevakena lokena “saraṇa”nti araṇīyato upagantabbato, upagatānañca tadatthasiddhito	50	
PA_tika-s01_01t:50_2	ariyā, ariyānaṃ saṅghoti ariyasaṅgho, ariyo ca so, saṅgho cāti vā ariyasaṅgho, taṃ	50	
PA_tika-s01_01t:50_3	ariyasaṅghaṃ. Bhagavato aparabhāge buddhadhammaratanānampi samadhigamo saṅgharatanādhīnoti	50	
PA_tika-s01_01t:50_4	assa ariyasaṅghassa bahūpakārataṃ dassetuṃ idheva “sirasā vande”ti vuttanti daṭṭhabbaṃ.	50	
PA_tika-s01_01t:51_0	Ettha ca “sugatassa orasānaṃ puttāna”nti etena ariyasaṅghassa pabhavasampadaṃ dasseti,	51	
PA_tika-s01_01t:51_1	“mārasenamathanāna”nti etena pahānasampadaṃ, sakalasaṃkilesappahānadīpanato. “Aṭṭhannampi	51	
PA_tika-s01_01t:51_2	samūha”nti etena ñāṇasampadaṃ, maggaṭṭhaphalaṭṭhabhāvadīpanato. “Ariyasaṅgha”nti	51	
PA_tika-s01_01t:51_3	etena pabhavasampadaṃ dasseti, sabbasaṅghānaṃ aggabhāvadīpanato. Atha vā “sugatassa	51	
PA_tika-s01_01t:51_4	orasānaṃ puttāna”nti ariyasaṅghassa visuddhanissayabhāvadīpanaṃ, “mārasenamathanāna”nti	51	
PA_tika-s01_01t:51_5	sammāujuñāyasāmīcippaṭipannabhāvadīpanaṃ, “aṭṭhannampi samūha”nti āhuneyyādibhāvadīpanaṃ,	51	
PA_tika-s01_01t:51_6	“ariyasaṅgha”nti anuttarapuññakkhettabhāvadīpanaṃ. Tathā “sugatassa orasānaṃ puttāna”nti	51	
PA_tika-s01_01t:51_7	etena ariyasaṅghassa lokuttarasaraṇagamanasabbhāvaṃ dīpeti. Lokuttarasaraṇagamanena	51	
PA_tika-s01_01t:51_8	hi te bhagavato orasaputtā jātā. “Mārasenamathanāna”nti etena abhinīhārasampadāsiddhaṃ	51	
PA_tika-s01_01t:51_9	pubbabhāge sammāpaṭipattiṃ dasseti. Katābhinīhārā hi sammā paṭipannā māraṃ, māraparisaṃ	51	
PA_tika-s01_01t:51_10	vā abhivijinanti. “Aṭṭhannampi samūha”nti etena viddhastavipakkhe sekkhāsekkhadhamme	511	
PA_tika-s01_01t:51_11	dasseti, puggalādhiṭṭhānena maggaphaladhammānaṃ pakāsitattā. “Ariyasaṅgha”nti aggadakkhiṇeyyabhāvaṃ	511	
PA_tika-s01_01t:51_12	dasseti. Saraṇagamanañca sāvakānaṃ sabbaguṇānamādi, sapubbabhāgappaṭipadā sekkhā	511	
PA_tika-s01_01t:51_13	sīlakkhandhādayo majjhe, asekkhā sīlakkhandhādayo pariyosānanti ādimajjhapariyosānakalyāṇā	511	
PA_tika-s01_01t:51_14	saṅkhepato sabbe ariyasaṅghaguṇā pakāsitā honti.	511	
PA_tika-s01_01t:52_0	Evaṃ gāthāttayena saṅkhepato sakalaguṇasaṅkittanamukhena ratanattayassa paṇāmaṃ katvā,	52	
PA_tika-s01_01t:52_1	idāni taṃ nipaccakāraṃ yathādhippete payojane pariṇāmento “iti me”tiādimāha. Tattha	52	
PA_tika-s01_01t:52_2	ratijananaṭṭhena ratanaṃ, buddhadhammasaṅghā. Tesañhi “itipi so bhagavā”tiādinā yathābhūtaguṇe	52	
PA_tika-s01_01t:52_3	āvajjantassa amatādhigamahetubhūtaṃ anappakaṃ pītipāmojjaṃ uppajjati. Yathāha –	52	
PA_tika-s01_01t:53_0	“Yasmiṃ, mahānāma, samaye ariyasāvako tathāgataṃ anussarati, nevassa tasmiṃ samaye	53	
PA_tika-s01_01t:53_1	rāgapariyuṭṭhitaṃ cittaṃ hoti, na dosapariyuṭṭhitaṃ cittaṃ hoti, na mohapariyuṭṭhitaṃ	53	
PA_tika-s01_01t:53_2	cittaṃ hoti, ujugatamevassa tasmiṃ samaye cittaṃ hoti tathāgataṃ ārabbha. Ujugatacitto	53	
PA_tika-s01_01t:53_3	kho pana, mahānāma, ariyasāvako labhati atthavedaṃ, labhati dhammavedaṃ, labhati	53	
PA_tika-s01_01t:53_4	dhammūpasaṃhitaṃ pāmojjaṃ, pamuditassa pīti jāyatī”tiādi.	53	
PA_tika-s01_01t:54	Cittīkatādibhāvo vā ratanaṭṭho. Vuttañhetaṃ –	5	
PA_tika-s01_01t:55	“Cittīkataṃ mahagghañca, atulaṃ dullabhadassanaṃ;	5	
PA_tika-s01_01t:56	Anomasattaparibhogaṃ, ratanaṃ tena vuccatī”ti. ;	5	
PA_tika-s01_01t:57_0	Cittīkatabhāvādayo ca anaññasādhāraṇā buddhādīsu eva labbhantīti. Vandanāva vandanāmayaṃ,	57	
PA_tika-s01_01t:57_1	yathā “dānamayaṃ, sīlamaya”nti. Vandanā cettha kāyavācācittehi tiṇṇaṃ ratanānaṃ guṇaninnatā,	57	
PA_tika-s01_01t:57_2	thomanā vā. Pujjabhavaphalanibbattanato puññaṃ, attano santānaṃ puṇātīti vā. Suvihatantarāyoti	57	
PA_tika-s01_01t:57_3	suṭṭhu vihatantarāyo, etena attano pasādasampattiyā, rattanattayassa ca khettabhāvasampattiyā	57	
PA_tika-s01_01t:57_4	taṃ puññaṃ atthappakāsanassa upaghātakaupaddavānaṃ vihanane samatthanti dasseti.	57	
PA_tika-s01_01t:57_5	Hutvāti pubbakālakiriyā, tassa “atthaṃ pakāsayissāmī”ti etena sambandho. Tassāti	57	
PA_tika-s01_01t:57_6	yaṃ ratanattayavandanāmayaṃ puññaṃ, tassa. Ānubhāvenāti balena.	57	
PA_tika-s01_01t:58_0	Evaṃ ratanattayassa nipaccakārakaraṇe payojanaṃ dassetvā, idāni yassā dhammadesanāya	58	
PA_tika-s01_01t:58_1	atthaṃ saṃvaṇṇetukāmo, tassā tāva guṇābhitthavanavasena upaññāpanatthaṃ “dīghassā”tiādi	58	
PA_tika-s01_01t:58_2	vuttaṃ. Tattha dīghasuttaṅkitassāti dīghappamāṇasuttalakkhitassa, etena “dīgho”ti	58	
PA_tika-s01_01t:58_3	ayaṃ imassa āgamassa atthānugatā samaññāti dasseti. Nanu ca suttāniyeva āgamo, kassa	58	
PA_tika-s01_01t:58_4	pana suttehi aṅkananti? Saccametaṃ paramatthato, suttāni pana upādāyapaññatto āgamo.	58	
PA_tika-s01_01t:58_5	Yathā hi atthabyañjanasamudāye “sutta”nti vohāro, evaṃ suttasamudāye “āgamo”ti vohāro.	58	
PA_tika-s01_01t:58_6	Paṭiccasamuppādādinipuṇatthasabbhāvato nipuṇassa. Āgamissanti ettha, etena, etasmā	58	
PA_tika-s01_01t:58_7	vā attatthaparatthādayoti āgamo, āgamo ca so varo cāti āgamavaro, āgamasammatehi	58	
PA_tika-s01_01t:58_8	vā varoti āgamavaro, tassa. Buddhānaṃ anubuddhā buddhānubuddhā, buddhānaṃ saccapaṭivedhaṃ	58	
PA_tika-s01_01t:58_9	anugamma paṭividdhasaccā aggasāvakādayo ariyā. Tehi atthasaṃvaṇṇanāvasena, guṇasaṃvaṇṇanāvasena	58	
PA_tika-s01_01t:58_10	ca saṃvaṇṇitassa. Atha vā buddhā ca anubuddhā ca buddhānubuddhāti yojetabbaṃ. Sammāsambuddheneva	581	
PA_tika-s01_01t:58_11	hi tiṇṇampi piṭakānaṃ atthavaṇṇanākkamo bhāsito, yā “pakiṇṇakadesanā”ti vuccati,	581	
PA_tika-s01_01t:58_12	tato saṅgāyanādivasena sāvakehīti ācariyā vadanti.	581	
PA_tika-s01_01t:59_0	Saddhāvahaguṇassāti buddhādīsu pasādāvahasampattikassa. Ayañhi āgamo brahmajālādīsu	59	
PA_tika-s01_01t:59_1	sīladiṭṭhādīnaṃ anavasesaniddesādivasena, mahāpadānādīsu purimabuddhānampi guṇaniddesādivasena,	59	
PA_tika-s01_01t:59_2	pāthikasuttādīsu titthiye nimadditvā appaṭivattiyasīhanāda nadanādivasena, anuttariyasuttādīsu	59	
PA_tika-s01_01t:59_3	ca visesato buddhaguṇavibhāvanena ratanattaye sātisayappasādaṃ āvahati. Saṃvaṇṇanāsu	59	
PA_tika-s01_01t:59_4	cāyaṃ ācariyassa pakati, yā taṃtaṃsaṃvaṇṇanāsu ādito tassa tassa saṃvaṇṇetabbassa	59	
PA_tika-s01_01t:59_5	dhammassa visesaguṇakittanena thomanā. Tathā hi papañcasūdanīsāratthappakāsinīmanorathapūraṇīsu	59	
PA_tika-s01_01t:59_6	aṭṭhasālinīādīsu ca yathākkamaṃ “paravādamathanassa ñāṇappabhedajananassa dhammakathikapuṅgavānaṃ	59	
PA_tika-s01_01t:59_7	vicittappaṭibhānajananassa tassa gambhīrañāṇehi ogāḷhassa abhiṇhaso nānānayavicittassa	59	
PA_tika-s01_01t:59_8	abhidhammassā”tiādinā thomanā katā.	59	
PA_tika-s01_01t:60_0	Attho kathīyati etāyāti atthakathā, sā eva aṭṭhakathā, ttha-kārassa ṭṭha-kāraṃ katvā,	60	
PA_tika-s01_01t:60_1	yathā “dukkhassa pīḷanaṭṭho”ti. Ādito tiādimhi paṭhamasaṅgītiyaṃ. Chaḷabhiññatāya	60	
PA_tika-s01_01t:60_2	paramena cittavasībhāvena samannāgatattā, jhānādīsu pañcavidhavasitāsabbhāvato ca	60	
PA_tika-s01_01t:60_3	vasino, therā mahākassapādayo. Tesaṃ satehi pañcahi. Yāti yā aṭṭhakathā. Saṅgītāti	60	
PA_tika-s01_01t:60_4	atthaṃ pakāsetuṃ yuttaṭṭhāne “ayaṃ etassa attho, ayaṃ etassa attho”ti saṅgahetvā	60	
PA_tika-s01_01t:60_5	vuttā. Anusaṅgītā ca yasattherādīhi pacchāpi dutiyatatiyasaṅgītīsu, iminā attano	60	
PA_tika-s01_01t:60_6	saṃvaṇṇanāya āgamanasuddhiṃ dasseti.	60	
PA_tika-s01_01t:61_0	Sīhassa lānato gahaṇato sīhaḷo, sīhakumāro. Taṃvaṃsajātatāya tambapaṇṇidīpe khattiyānaṃ,	61	
PA_tika-s01_01t:61_1	tesaṃ nivāsatāya tambapaṇṇidīpassa ca sīhaḷabhāvo veditabbo. Ābhatāti jambudīpato	61	
PA_tika-s01_01t:61_2	ānītā. Athāti pacchā. Aparabhāge hi asaṅkaratthaṃ sīhaḷabhāsāya aṭṭhakathā ṭhapitāti.	61	
PA_tika-s01_01t:61_3	Tenassa mūlaṭṭhakathā sabbasādhāraṇā na hotīti idaṃ atthappakāsanaṃ ekantena karaṇīyanti	61	
PA_tika-s01_01t:61_4	dasseti. Tenevāha – “dīpavāsīnamatthāyā”ti. Tattha dīpavāsīnanti jambudīpavāsīnaṃ.	61	
PA_tika-s01_01t:61_5	Dīpavāsīnanti vā sīhaḷadīpavāsīnaṃ atthāya sīhaḷabhāsāya ṭhapitāti yojanā.	61	
PA_tika-s01_01t:62_0	Apanetvānāti kañcukasadisaṃ sīhaḷabhāsaṃ apanetvā. Tatoti aṭṭhakathāto. Ahanti attānaṃ	62	
PA_tika-s01_01t:62_1	niddisati. Manoramaṃ bhāsanti māgadhabhāsaṃ. Sā hi sabhāvaniruttibhūtā paṇḍitānaṃ	62	
PA_tika-s01_01t:62_2	manaṃ ramayatīti. Tenevāha – “tantinayānucchavika”nti, pāḷigatiyā anulomikaṃ pāḷibhāsāyānuvidhāyininti	62	
PA_tika-s01_01t:62_3	attho. Vigatadosanti asabhāvaniruttibhāsantararahitaṃ.	62	
PA_tika-s01_01t:63_0	Samayaṃ avilomentoti siddhantaṃ avirodhento, etena atthadosābhāvamāha. Aviruddhattā	63	
PA_tika-s01_01t:63_1	eva hi theravādāpi idha pakāsiyissanti. Theravaṃsapadīpānanti thirehi sīlakkhandhādīhi	63	
PA_tika-s01_01t:63_2	samannāgatattā therā, mahākassapādayo. Tehi āgatā ācariyaparamparā theravaṃso, tappariyāpannā	63	
PA_tika-s01_01t:63_3	hutvā āgamādhigamasampannattā paññāpajjotena tassa samujjalanato theravaṃsapadīpā,	63	
PA_tika-s01_01t:63_4	mahāvihāravāsino therā, tesaṃ. Vividhehi ākārehi nicchīyatīti vinicchayo, gaṇṭhiṭṭhānesu	63	
PA_tika-s01_01t:63_5	khīlamaddanākārena pavattā vimaticchedakathā. Suṭṭhu nipuṇo saṇho vinicchayo etesanti	63	
PA_tika-s01_01t:63_6	sunipuṇavinicchayā. Atha vā vinicchinotīti vinicchayo, yathāvuttavisayaṃ ñāṇaṃ. Suṭṭhu	63	
PA_tika-s01_01t:63_7	nipuṇo cheko vinicchayo etesanti sunipuṇavinicchayā, etena mahākassapāditheraparamparābhato,	63	
PA_tika-s01_01t:63_8	tatoyeva ca aviparīto saṇhasukhumo mahāvihāravāsīnaṃ vinicchayoti tassa pamāṇabhūtataṃ dasseti.	63	
PA_tika-s01_01t:64_0	Sujanassa cāti ca-saddo sampiṇḍanattho, tena na kevalaṃ jambudīpavāsīnameva atthāya,	64	
PA_tika-s01_01t:64_1	atha kho sādhujanatosanatthañcāti dasseti, tena ca tambapaṇṇidīpavāsīnampi atthāyāti	64	
PA_tika-s01_01t:64_2	ayamattho siddho hoti, uggahaṇādisukaratāya tesampi bahupakārattā. Ciraṭṭhitatthanti	64	
PA_tika-s01_01t:64_3	ciraṭṭhitiatthaṃ, cirakālaṭṭhitiyāti attho. Idañhi atthappakāsanaṃ aviparītabyañjanasunikkhepassa	64	
PA_tika-s01_01t:64_4	atthasunayassa ca upāyabhāvato saddhammassa ciraṭṭhitiyā saṃvattati. Vuttañhetaṃ bhagavatā –	64	
PA_tika-s01_01t:65	“Dveme, bhikkhave, dhammā saddhammassa ṭhitiyā asammosāya anantaradhānāya saṃvattanti. Katame dve? Sunikkhattañca padabyañjanaṃ, attho ca sunīto”ti.	6	
PA_tika-s01_01t:66_0	Yaṃ atthavaṇṇanaṃ kattukāmo, tassā mahattaṃ pariharituṃ “sīlakathā”tiādi vuttaṃ.	66	
PA_tika-s01_01t:66_1	Tenevāha – “na taṃ idha vicārayissāmī”ti. Atha vā yaṃ aṭṭhakathaṃ kattukāmo, tadekadesabhāvena	66	
PA_tika-s01_01t:66_2	visuddhimaggo ca gahetabboti kathikānaṃ upadesaṃ karonto tattha vicāritadhamme uddesavasena	66	
PA_tika-s01_01t:66_3	dasseti “sīlakathā” tiādinā. Tattha sīlakathāti cārittavārittādivasena sīlavitthārakathā.	66	
PA_tika-s01_01t:66_4	Dhutadhammāti piṇḍapātikaṅgādayo terasa kilesadhunanakadhammā. Kammaṭṭhānāni sabbānīti	66	
PA_tika-s01_01t:66_5	pāḷiyaṃ āgatāni aṭṭhatiṃsa, aṭṭhakathāyaṃ dveti niravasesāni yogakammassa bhāvanāya	66	
PA_tika-s01_01t:66_6	pavattiṭṭhānāni. Cariyāvidhānasahitoti rāgacaritādīnaṃ sabhāvādividhānena sahito.	66	
PA_tika-s01_01t:66_7	Jhānāni cattāri rūpāvacarajjhānāni, samāpattiyo catasso arūpasamāpattiyo. Aṭṭhapi	66	
PA_tika-s01_01t:66_8	vā paṭiladdhamattāni jhānāni, samāpajjanavasībhāvappattiyā samāpattiyo. Jhānāni vā	66	
PA_tika-s01_01t:66_9	rūpārūpāvacarajjhānāni, samāpattiyo phalasamāpattinirodhasamāpattiyo.	66	
PA_tika-s01_01t:67	Lokiyalokuttarabhedā cha abhiññāyo sabbā abhiññāyo. Ñāṇavibhaṅgādīsu āgatanayena ekavidhādinā paññāya saṅkaletvā sampiṇḍetvā nicchayo paññāsaṅkalananicchayo.	6	
PA_tika-s01_01t:68_0	Paccayadhammānaṃ hetādīnaṃ paccayuppannadhammānaṃ hetupaccayādibhāvo paccayākāro,	68	
PA_tika-s01_01t:68_1	tassa desanā paccayākāradesanā, paṭiccasamuppādakathāti attho. Sā pana ghanavinibbhogassa	68	
PA_tika-s01_01t:68_2	sudukkaratāya saṇhasukhumā, nikāyantaraladdhisaṅkararahitā, ekattanayādisahitā ca	68	
PA_tika-s01_01t:68_3	tattha vicāritāti āha – “suparisuddhanipuṇanayā”ti. Paṭisambhidādīsu āgatanayaṃ avissajjetvāva	68	
PA_tika-s01_01t:68_4	vicāritattā avimuttatanti maggā.	68	
PA_tika-s01_01t:69	Iti pana sabbanti iti-saddo parisamāpane, pana-saddo vacanālaṅkāre, etaṃ sabbanti attho. Idhāti imissā aṭṭhakathāyaṃ. Na vicārayissāmi, punaruttibhāvatoti adhippāyo.	6	
PA_tika-s01_01t:70_0	Idāni tasseva avicāraṇassa ekantakāraṇaṃ niddhārento “majjhe visuddhimaggo”tiādimāha.	70	
PA_tika-s01_01t:70_1	Tattha “majjhe ṭhatvā”ti etena majjhebhāvadīpanena visesato catunnaṃ āgamānaṃ sādhāraṇaṭṭhakathā	70	
PA_tika-s01_01t:70_2	visuddhimaggo, na sumaṅgalavilāsinīādayo viya asādhāraṇaṭṭhakathāti dasseti. “Visesato”ti	70	
PA_tika-s01_01t:70_3	idaṃ vinayābhidhammānampi visuddhimaggo yathārahaṃ atthavaṇṇanā hoti yevāti katvā vuttaṃ.	70	
PA_tika-s01_01t:71_0	Iccevāti iti eva. Tampīti visuddhimaggampi. Etāyāti sumaṅgalavilāsiniyā. Ettha ca	71	
PA_tika-s01_01t:71_1	“sīhaḷadīpaṃ ābhatā”tiādinā atthappakāsanassa nimittaṃ dasseti, “dīpavāsīnamatthāya,	71	
PA_tika-s01_01t:71_2	sujanassa ca tuṭṭhatthaṃ, ciraṭṭhitatthañca dhammassā”ti etena payojanaṃ, avasiṭṭhena	71	
PA_tika-s01_01t:71_3	karaṇappakāraṃ. Sīlakathādīnaṃ avicāraṇampi hi idha karaṇappakāro evāti.	71	
PA_tika-s01_01t:72	Ganthārambhakathāvaṇṇanā niṭṭhitā.	7	
PA_tika-s01_01t:73	Nidānakathāvaṇṇanā	7	
PA_tika-s01_01t:74_0	Vibhāgavantānaṃ sabhāvavibhāvanaṃ vibhāgadassanavaseneva hotīti paṭhamaṃ tāva vaggasuttavasena	74	
PA_tika-s01_01t:74_1	vibhāgaṃ dassetuṃ “tattha dīghāgamo nāmā”tiādimāha. Tattha tatthāti “dīghassa āgamavarassa	74	
PA_tika-s01_01t:74_2	atthaṃ pakāsayissāmī”ti yadidaṃ vuttaṃ, tasmiṃ vacane. Yassa atthaṃ pakāsayissāmīti	74	
PA_tika-s01_01t:74_3	paṭiññātaṃ, so dīghāgamo nāma vaggasuttavasena evaṃ vibhāgoti attho. Atha vā tatthāti	74	
PA_tika-s01_01t:74_4	“dīghāgamanissitamattha”nti etasmiṃ vacane. Yo dīghāgamo vutto, so vaggādivasena	74	
PA_tika-s01_01t:74_5	edisoti attho. Attano saṃvaṇṇanāya paṭhamamahāsaṅgītiyaṃ nikkhittānukkameneva pavattabhāvadassanatthaṃ	74	
PA_tika-s01_01t:74_6	“tassa vaggesu…pe… vuttaṃ nidānamādī”ti āha. Kasmā pana catūsu āgamesu dīghāgamo	74	
PA_tika-s01_01t:74_7	paṭhamaṃ saṅgīto, tattha ca sīlakkhandhavaggo ādito nikkhitto, tasmiñca brahmajālanti?	74	
PA_tika-s01_01t:74_8	Nāyamanuyogo katthacipi na pavattati, api ca saddhāvahaguṇato dīghanikāyo paṭhamaṃ	74	
PA_tika-s01_01t:74_9	saṅgīto. Saddhā hi kusaladhammānaṃ bījaṃ. Yathāha – “saddhā bījaṃ tapo vuṭṭhī”ti,	74	
PA_tika-s01_01t:74_10	saddhāvahaguṇatā cassa dassitāyeva. Kiñca katipayasuttasaṅgahato, appaparimāṇato	741	
PA_tika-s01_01t:74_11	ca gahaṇadhāraṇādisukhato. Tathāhesa catuttiṃsasuttasaṅgaho catusaṭṭhibhāṇavāraparimāṇo	741	
PA_tika-s01_01t:74_12	ca. Sīlakathābāhullato pana sīlakkhandhavaggo paṭhamaṃ nikkhitto. Sīlañhi sāsanassa	741	
PA_tika-s01_01t:74_13	ādi, sīlapatiṭṭhānattā sabbaguṇānaṃ. Tenevāha – “tasmā tiha, tvaṃ bhikkhu, ādimeva	741	
PA_tika-s01_01t:74_14	visodhehi kusalesu dhammesu. Ko cādi kusalānaṃ dhammānaṃ? Sīlañca suvisuddha”ntiādi.	741	
PA_tika-s01_01t:74_15	Etena cassa vaggassa anvatthasaññatā vuttā hoti. Diṭṭhiviniveṭhanakathābhāvato pana	741	
PA_tika-s01_01t:74_16	suttantapiṭakassa niravasesadiṭṭhivibhajanaṃ brahmajālaṃ paṭhamaṃ nikkhittanti daṭṭhabbaṃ.	741	
PA_tika-s01_01t:74_17	Tepiṭake hi buddhavacane brahmajālasadisaṃ diṭṭhigatāni niggumbaṃ nijjaṭaṃ katvā	741	
PA_tika-s01_01t:74_18	vibhattasuttaṃ natthīti.	741	
PA_tika-s01_01t:75	Paṭhamamahāsaṅgītikathāvaṇṇanā	7	
PA_tika-s01_01t:76_0	Yassā paṭhamamahāsaṅgītiyaṃ nikkhittānukkamena saṃvaṇṇanaṃ kattukāmo, taṃ, tassā	76	
PA_tika-s01_01t:76_1	ca tantiāruḷhāya idha vacane kāraṇaṃ dassento “paṭhamamahāsaṅgīti…pe… veditabbā”ti	76	
PA_tika-s01_01t:76_2	āha. Tattha yathāpaccayaṃ tattha tattha desitattā, paññattattā ca vippakiṇṇānaṃ dhammavinayānaṃ	76	
PA_tika-s01_01t:76_3	saṅgahetvā gāyanaṃ kathanaṃ saṅgīti, etena taṃtaṃsikkhāpadānaṃ suttānañca ādipariyosānesu,	76	
PA_tika-s01_01t:76_4	antarantarā ca sambandhavasena ṭhapitaṃ saṅgītikāravacanaṃ saṅgahitaṃ hoti. Mahāvisayattā,	76	
PA_tika-s01_01t:76_5	pūjanīyattā ca mahatī saṅgīti mahāsaṅgīti, paṭhamā mahāsaṅgīti paṭhamamahāsaṅgīti,	76	
PA_tika-s01_01t:76_6	tassā pavattikālo paṭhamamahāsaṅgītikālo, tasmiṃ paṭhamamahāsaṅgītikāle. Nidānanti	76	
PA_tika-s01_01t:76_7	ca desanaṃ desakālādivasena aviditaṃ viditaṃ katvā nidassetīti nidānaṃ. Sattānaṃ	76	
PA_tika-s01_01t:76_8	dassanānuttariyasaraṇādipaṭilābhahetubhūtāsu vijjamānāsupi aññāsu bhagavato kiriyāsu	76	
PA_tika-s01_01t:76_9	“buddho bodheyya”nti paṭiññāya anulomato veneyyānaṃ maggaphalappattīnaṃ hetubhūtā	76	
PA_tika-s01_01t:76_10	kiriyā nippariyāyena buddhakiccanti āha – “dhammacakkappavattanañhi ādiṃ katvā”ti.	761	
PA_tika-s01_01t:76_11	Tattha saddhindriyādidhammoyeva pavattanaṭṭhena cakkanti dhammacakkaṃ. Atha vā cakkanti	761	
PA_tika-s01_01t:76_12	āṇā, dhammato anapetattā dhammañca taṃ cakkañcāti dhammacakkaṃ, dhammena ñāyena cakkantipi	761	
PA_tika-s01_01t:76_13	dhammacakkaṃ. Yathāha –	761	
PA_tika-s01_01t:77	“Dhammañca pavatteti cakkañcāti dhammacakkaṃ, cakkañca pavatteti dhammañcāti dhammacakkaṃ, dhammena pavattetīti dhammacakkaṃ, dhammacariyāya pavattetīti dhammacakka”ntiādi.	7	
PA_tika-s01_01t:78_0	“Katabuddhakicce”ti etena buddhakattabbassa kassacipi asesitabhāvaṃ dasseti. Nanu	78	
PA_tika-s01_01t:78_1	ca sāvakehi vinītāpi vineyyā bhagavatāyeva vinītā honti, yato sāvakabhāsitaṃ suttaṃ	78	
PA_tika-s01_01t:78_2	“buddhavacana”nti vuccati, sāvakavineyyā ca na tāva vinītāti? Nāyaṃ doso tesaṃ vinayanupāyassa	78	
PA_tika-s01_01t:78_3	sāvakesu ṭhapitattā. Tenevāha –	78	
PA_tika-s01_01t:79_0	“Na tāvāhaṃ, pāpima, parinibbāyissāmi, yāva me bhikkhū na sāvakā bhavissanti viyattā	79	
PA_tika-s01_01t:79_1	vinītā visāradā bahussutā dhammadharā…pe… uppannaṃ parappavādaṃ saha dhammena suniggahitaṃ	79	
PA_tika-s01_01t:79_2	niggahetvā sappāṭihāriyaṃ dhammaṃ desessa”ntiādi.	79	
PA_tika-s01_01t:80_0	“Kusinārāya”ntiādi bhagavato parinibbutadesakālavisesadassanaṃ “aparinibbuto bhagavā”ti	80	
PA_tika-s01_01t:80_1	gāhassa micchābhāvadassanatthaṃ, loke jātasaṃvaddhabhāvadassanatthañca. Tathā hi	80	
PA_tika-s01_01t:80_2	manussabhāvassa supākaṭakaraṇatthaṃ mahābodhisattā carimabhave dārapariggahādīnipi	80	
PA_tika-s01_01t:80_3	karontīti. Upādīyate kammakilesehīti upādi, vipākakkhandhā kaṭattā ca rūpaṃ. So pana	80	
PA_tika-s01_01t:80_4	upādi kilesābhisaṅkhāramāranimmathanena nibbānappattiyaṃ anossaṭṭho, idha khandhamaccumāranimmathanena	80	
PA_tika-s01_01t:80_5	ossaṭṭho nissesitoti ayaṃ anupādisesā, nibbānadhātu. Nibbānadhātūti cettha nibbutimattaṃ	80	
PA_tika-s01_01t:80_6	adhippetaṃ, itthambhūtalakkhaṇe cāyaṃ karaṇaniddeso. “Dhātubhājanadivase”ti idaṃ	80	
PA_tika-s01_01t:80_7	na “sannipatitāna”nti etassa visesanaṃ, ussāhajananassa pana visesanaṃ, “dhātubhājanadivase	80	
PA_tika-s01_01t:80_8	bhikkhūnaṃ ussāhaṃ janesī”ti. Dhātubhājanadivasato hi purimapurimataradivasesu bhikkhū	80	
PA_tika-s01_01t:80_9	samāgatāti. Atha vā dhātubhājanadivase sannipatitānaṃ kāyasāmaggīvasena sahitānanti	80	
PA_tika-s01_01t:80_10	attho. Saṅghassa thero saṅghatthero, so pana saṅgho kiṃ parimāṇānanti āha – “sattannaṃ	801	
PA_tika-s01_01t:80_11	bhikkhusatasahassāna”nti. Niccasāpekkhatāya hi edisesu samāso hotiyeva, yathā – “devadattassa garukula”nti.	801	
PA_tika-s01_01t:81_0	Āyasmā mahākassapo puna dullabhabhāvaṃ maññamāno bhikkhūnaṃ ussāhaṃ janesīti sambandho.	81	
PA_tika-s01_01t:81_1	“Dhātubhājanadivase sannipatitāna”nti idaṃ “bhikkhūnaṃ ussāhaṃ janesī”ti ettha “bhikkhūna”nti	81	
PA_tika-s01_01t:81_2	imināpi padena sambandhanīyaṃ. Subhaddena vuḍḍhapabbajitena vuttavacanamanussarantoti	81	
PA_tika-s01_01t:81_3	sambandho. Tattha anussaranto dhammasaṃvegavasenāti adhippāyo. “Saddhammaṃ antaradhāpeyyuṃ	81	
PA_tika-s01_01t:81_4	saṅgāyeyyaṃ…pe… ciraṭṭhitikaṃ tassa kimaññaṃ āṇaṇyaṃ bhavissatī”ti etesaṃ padānaṃ	81	
PA_tika-s01_01t:81_5	“iti cintayanto”ti etena sambandho. Tathā “yañcāha”nti etassa “anuggahito pasaṃsito”ti	81	
PA_tika-s01_01t:81_6	etena sambandho. Yaṃ pāpabhikkhūti ettha yanti nipātamattaṃ, kāraṇaniddeso vā, yena	81	
PA_tika-s01_01t:81_7	kāraṇena antaradhāpeyyuṃ, tadetaṃ kāraṇaṃ vijjatīti attho, addhaniyanti addhānamaggagāmi,	81	
PA_tika-s01_01t:81_8	addhānakkhamanti attho.	81	
PA_tika-s01_01t:82_0	Yañcāhanti ettha yanti yasmā, yena kāraṇenāti vuttaṃ hoti, kiriyāparāmasanaṃ vā etaṃ,	82	
PA_tika-s01_01t:82_1	tena “anuggahito pasaṃsito”ti ettha anuggaṇhanaṃ pasaṃsanañca parāmasati. “Cīvare	82	
PA_tika-s01_01t:82_2	sādhāraṇaparibhogenā”ti ettha “attanā samasamaṭṭhapanenā”ti idha attanā-saddaṃ ānetvā	82	
PA_tika-s01_01t:82_3	cīvare attanā sādhāraṇaparibhogenāti yojetabbaṃ. Yassa yena hi sambandho dūraṭṭhampi	82	
PA_tika-s01_01t:82_4	ca tassa tanti atha vā bhagavatā cīvare sādhāraṇaparibhogena bhagavatā anuggahitoti	82	
PA_tika-s01_01t:82_5	yojanīyaṃ, etassāpi hi karaṇaniddesassa sahayogakattutthajotakattasambhavato. Yāvadeti	82	
PA_tika-s01_01t:82_6	yāvadeva, yattakaṃ kālaṃ, yattake vā samāpattivihāre, abhiññāvihāre vā ākaṅkhanto	82	
PA_tika-s01_01t:82_7	viharāmi ceva voharāmi ca, tathā kassapopīti attho. Idañca navānupubbavihārachaḷabhiññabhāvasāmaññena	82	
PA_tika-s01_01t:82_8	thutimattaṃ vuttanti daṭṭhabbaṃ. Na hi āyasmā mahākassapo bhagavā viya devasikaṃ	82	
PA_tika-s01_01t:82_9	catuvīsatikoṭisatasahassasaṅkhyā samāpattiyo samāpajjati, yamakapāṭihāriyādivasena	82	
PA_tika-s01_01t:82_10	vā abhiññāyo vaḷañjetīti. Tenevāha – “navānupubbavihārachaḷabhiññāppabhede”ti. Tassa	821	
PA_tika-s01_01t:82_11	kimaññaṃ āṇaṇyaṃ bhavissati, aññatra dhammavinayasaṅgāyanāti adhippāyo. “Nanu maṃ	821	
PA_tika-s01_01t:82_12	bhagavā”tiādinā vuttamevatthaṃ upamāvasena vibhāveti.	821	
PA_tika-s01_01t:83_0	Tato paranti tato bhikkhūnaṃ ussāhajananato parato. Pure adhammo dippatīti apināma	83	
PA_tika-s01_01t:83_1	dibbati, yāva adhammo dhammaṃ paṭibāhituṃ samattho hoti, tato puretaramevāti attho.	83	
PA_tika-s01_01t:83_2	Āsanne anicchite hi ayaṃ pure-saddo. Dippatīti ca dippissati. Puresaddasanniyogena	83	
PA_tika-s01_01t:83_3	hi anāgatatthe ayaṃ vattamānappayogo, yathā – “purā vassati devo”ti.	83	
PA_tika-s01_01t:84_0	“Sakalanavaṅgasatthusāsanapariyattidhare…pe… ekūnapañcasate pariggahesī”ti etena	84	
PA_tika-s01_01t:84_1	sukkhavipassakakhīṇāsavapariyantānaṃ yathāvuttapuggalānaṃ satipi āgamādhigamasabbhāve	84	
PA_tika-s01_01t:84_2	saha paṭisambhidāhi pana tevijjādiguṇayuttānaṃ āgamādhigamasampattiyā ukkaṃsagatattā	84	
PA_tika-s01_01t:84_3	saṅgītiyā bahupakārataṃ dasseti. Idaṃ vuttaṃ saṅgītikkhandhake, apaccakkhaṃ nāma	84	
PA_tika-s01_01t:84_4	natthi paguṇappavattibhāvato, samantapāsādikāyaṃ pana “asammukhā paṭiggahitaṃ nāma	84	
PA_tika-s01_01t:84_5	natthī”ti vuttaṃ, taṃ “dve sahassāni bhikkhuto”ti vuttampi bhagavato santike paṭiggahitamevāti	84	
PA_tika-s01_01t:84_6	katvā vuttaṃ. Caturāsītisahassānīti dhammakkhandhe sandhāyāha. Pavattinoti paguṇāni.	84	
PA_tika-s01_01t:84_7	Ānandattherassa navappāyāya parisāya vibbhamanena mahākassapatthero evamāha – “na	84	
PA_tika-s01_01t:84_8	vāyaṃ kumārako mattamaññāsī”ti. Tattha mattanti pamāṇaṃ. Chandā āgamanaṃ viyāti padavibhāgo.	84	
PA_tika-s01_01t:84_9	“Kiñcāpi sekkho”ti idaṃ na sekkhānaṃ agatigamanasabbhāvena vuttaṃ, asekkhānameva	84	
PA_tika-s01_01t:84_10	pana uccinitattāti daṭṭhabbaṃ. Paṭhamamaggeneva hi cattāri agatigamanāni pahīyantīti.	841	
PA_tika-s01_01t:84_11	“Abhabbo chandā…pe… agatiṃ gantu”nti ca dhammasaṅgītiyā tassa yogyabhāvadassanena	841	
PA_tika-s01_01t:84_12	vijjamānaguṇakathanaṃ. Pariyattoti adhīto.	841	
PA_tika-s01_01t:85_0	Gāvo caranti etthāti gocaro, gocaro viya gocaro, bhikkhācaraṇaṭṭhānaṃ. Visabhāgapuggalo	85	
PA_tika-s01_01t:85_1	subhaddasadiso. Sattipañjaranti sattikhaggādihatthehi purisehi mallarājūnaṃ bhagavato	85	
PA_tika-s01_01t:85_2	dhātuārakkhakaraṇaṃ sandhāyāha. Taṃ palibodhaṃ chinditvā taṃ karaṇīyaṃ karotūti saṅgāhakena	85	
PA_tika-s01_01t:85_3	chinditabbaṃ chinditvā ekantakaraṇīyaṃ karotūti attho. Mahājananti bahujanaṃ. Gandhakuṭiṃ	85	
PA_tika-s01_01t:85_4	vanditvā paribhogacetiyabhāvatoti adhippāyo. Yathā tanti yathā aññopi yathāvuttasabhāvo,	85	
PA_tika-s01_01t:85_5	evanti attho. Saṃvejesīti “nanu bhagavatā paṭikacceva akkhātaṃ – ‘sabbeheva piyehi	85	
PA_tika-s01_01t:85_6	manāpehi nānābhāvo vinābhāvo”’tiādinā saṃvegaṃ janesi. Ussannadhātukanti upacitadosaṃ.	85	
PA_tika-s01_01t:85_7	Bhesajjamattāti appakaṃ bhesajjaṃ. Appattho hi ayaṃ mattā-saddo, “mattāsukhapariccāgo”tiādīsu	85	
PA_tika-s01_01t:85_8	viya. Dutiyadivaseti devatāya saṃvejitadivasato, jetavanavihāraṃ paviṭṭhadivasato	85	
PA_tika-s01_01t:85_9	vā dutiyadivase. Āṇāva cakkaṃ āṇācakkaṃ.	85	
PA_tika-s01_01t:86_0	Etadagganti eso aggo. Liṅgavipallāsena hi ayaṃ niddeso. Yadidanti ca yo ayaṃ, yadidaṃ	86	
PA_tika-s01_01t:86_1	khandhapañcakanti vā yojetabbaṃ. “Paṭhamaṃ āvuso upāli pārājikaṃ kattha paññatta”nti	86	
PA_tika-s01_01t:86_2	kasmā vuttaṃ, nanu tassa saṅgītiyā purimakāle paṭhamabhāvo na yuttoti? No na yutto,	86	
PA_tika-s01_01t:86_3	bhagavatā paññattānukkamena pātimokkhuddesānukkamena ca paṭhamabhāvassa siddhattā.	86	
PA_tika-s01_01t:86_4	Yebhuyyena hi tīṇi piṭakāni bhagavato dharamānakāle ṭhitānukkameneva saṅgītāni, visesato	86	
PA_tika-s01_01t:86_5	vinayābhidhammapiṭakānīti daṭṭhabbaṃ. “Vatthumpi pucchī”tiādi ‘kattha paññatta’ntiādinā	86	
PA_tika-s01_01t:86_6	dassitena saha tadavasiṭṭhampi saṅgahetvā dassanavasena vuttaṃ. Paṭhamapārājiketi	86	
PA_tika-s01_01t:86_7	paṭhamapārājikapāḷiyaṃ, tenevāha – “na hi tathāgatā ekabyañjanampi niratthakaṃ vadantī”ti.	86	
PA_tika-s01_01t:87_0	Jātakādike khuddakanikāyapariyāpanne, yebhuyyena ca dhammaniddesabhūte tādise abhidhammapiṭake	87	
PA_tika-s01_01t:87_1	saṅgaṇhituṃ yuttaṃ, na pana dīghanikāyādippakāre suttantapiṭake, nāpi paññattiniddesabhūte	87	
PA_tika-s01_01t:87_2	vinayapiṭaketi dīghabhāṇakā “jātakādīnaṃ abhidhammapiṭake saṅgaho”ti vadanti. Cariyāpiṭakabuddhavaṃsānañcettha	87	
PA_tika-s01_01t:87_3	aggahaṇaṃ, jātakagatikattā. Majjhimabhāṇakā pana “aṭṭhuppattivasena desitānaṃ jātakādīnaṃ	87	
PA_tika-s01_01t:87_4	yathānulomadesanābhāvato tādise suttantapiṭake saṅgaho yutto, na pana sabhāvadhammaniddesabhūte	87	
PA_tika-s01_01t:87_5	yathādhammasāsane abhidhammapiṭake”ti jātakādīnaṃ suttantapiṭakapariyāpannataṃ kathayanti.	87	
PA_tika-s01_01t:87_6	Tattha ca yuttaṃ vicāretvā gahetabbaṃ.	87	
PA_tika-s01_01t:88_0	Evaṃ nimittapayojanakāladesakārakakaraṇappakārehi paṭhamaṃ saṅgītiṃ dassetvā idāni	88	
PA_tika-s01_01t:88_1	tattha vavatthāpitasiddhesu dhammavinayesu nānappakārakosallatthaṃ ekavidhādibhede	88	
PA_tika-s01_01t:88_2	dassetuṃ “evameta”ntiādimāha. Tattha vimuttirasanti vimuttiguṇaṃ, vimuttisampattikaṃ	88	
PA_tika-s01_01t:88_3	vā, aggaphalanipphādanato, vimuttikiccaṃ vā, kilesānaṃ accantaṃ vimuttisampādanato.	88	
PA_tika-s01_01t:88_4	Keci pana “vimuttiassāda”nti vadanti.	88	
PA_tika-s01_01t:89_0	Kiñcāpi avisesena sabbampi buddhavacanaṃ kilesavinayanena vinayo, yathānusiṭṭhaṃ	89	
PA_tika-s01_01t:89_1	paṭipajjamāne apāyapatanādito dhāraṇena dhammo, idhādhippete pana dhammavinaye niddhāretuṃ	89	
PA_tika-s01_01t:89_2	“tattha vinayapiṭaka”ntiādimāha. Avasesaṃ buddhavacanaṃ dhammo, khandhādivasena sabhāvadhammadesanābāhullato.	89	
PA_tika-s01_01t:89_3	Atha vā yadipi dhammoyeva vinayopi, pariyattiyādibhāvato, vinayasaddasannidhāne pana	89	
PA_tika-s01_01t:89_4	bhinnādhikaraṇabhāvena payutto dhamma-saddo vinayatantividhuraṃ tantiṃ dīpeti yathā	89	
PA_tika-s01_01t:89_5	“puññañāṇasambhārā, gobalibaddha”nti ca.	89	
PA_tika-s01_01t:90_0	“Anekajātisaṃsāra”nti ayaṃ gāthā bhagavatā attano sabbaññutañāṇapadaṭṭhānaṃ arahattappattiṃ	90	
PA_tika-s01_01t:90_1	paccavekkhantena ekūnavīsatimassa paccavekkhaṇañāṇassa anantaraṃ bhāsitā. Tenāha	90	
PA_tika-s01_01t:90_2	“idaṃ paṭhamabuddhavacana”nti. Idaṃ kira sabbabuddhehi avijahitaṃ udānaṃ. Ayamassa	90	
PA_tika-s01_01t:90_3	saṅkhepattho – ahaṃ imassa attabhāvagehassa kārakaṃ taṇhāvaḍḍhakiṃ gavesanto yena	90	
PA_tika-s01_01t:90_4	ñāṇena taṃ daṭṭhuṃ sakkā, tassa bodhiñāṇassatthāya dīpaṅkarapādamūle katābhinīhāro	90	
PA_tika-s01_01t:90_5	ettakaṃ kālaṃ anekajātisaṃsāraṃ anekajātisatasahassasaṅkhyaṃ saṃsāravaṭṭaṃ anibbisaṃ	90	
PA_tika-s01_01t:90_6	taṃ ñāṇaṃ avindanto alabhantoyeva sandhāvissaṃ saṃsariṃ. Yasmā jarāvyādhimaraṇamissatāya	90	
PA_tika-s01_01t:90_7	jāti nāmesā punappunaṃ upagantuṃ dukkhā, na ca sā tasmiṃ adiṭṭhe nivattati, tasmā	90	
PA_tika-s01_01t:90_8	taṃ gavesanto sandhāvissanti attho. Diṭṭhosīti idāni mayā sabbaññutañāṇaṃ paṭivijjhantena	90	
PA_tika-s01_01t:90_9	diṭṭho asi. Puna gehanti puna imaṃ attabhāvasaṅkhātaṃ mama gehaṃ. Na kāhasi na karissasi.	90	
PA_tika-s01_01t:90_10	Tava sabbā avasesākilesaphāsukā mayā bhaggā. Imassa tayā katassa attabhāvagehassa	901	
PA_tika-s01_01t:90_11	kūṭaṃ avijjāsaṅkhātaṃ kaṇṇikamaṇḍalaṃ visaṅkhataṃ viddhaṃsitaṃ. Visaṅkhāraṃ nibbānaṃ	901	
PA_tika-s01_01t:90_12	ārammaṇakaraṇavasena gataṃ anupaviṭṭhaṃ idāni mama cittaṃ, ahañca taṇhānaṃ khayasaṅkhātaṃ	901	
PA_tika-s01_01t:90_13	arahattamaggaṃ ajjhagā adhigato pattosmīti. Ayaṃ manasā pavattitadhammānamādi. “Yadā	901	
PA_tika-s01_01t:90_14	have pātubhavanti dhammā”ti ayaṃ pana vācāya pavattitadhammānaṃ ādīti vadanti. Antojappanavasena	901	
PA_tika-s01_01t:90_15	kira bhagavā “anekajātisaṃsāra”ntiādimāha. “Pāṭipadadivase”ti idaṃ “sabbaññubhāvappattassā”ti	901	
PA_tika-s01_01t:90_16	na etena sambandhitabbaṃ, “paccavekkhantassa uppannā”ti etena pana sambandhitabbaṃ.	901	
PA_tika-s01_01t:90_17	Visākhapuṇṇamāyameva hi bhagavā paccūsasamaye sabbaññutaṃ pattoti.	901	
PA_tika-s01_01t:91_0	Vayadhammāti aniccalakkhaṇamukhena dukkhānattalakkhaṇampi saṅkhārānaṃ vibhāveti “yadaniccaṃ	91	
PA_tika-s01_01t:91_1	taṃ dukkhaṃ, yaṃ dukkhaṃ tadanattā”ti vacanato. Lakkhaṇattayavibhāvananayeneva ca	91	
PA_tika-s01_01t:91_2	tadārammaṇaṃ vipassanaṃ dassento sabbatitthiyānaṃ avisayabhūtaṃ buddhāveṇikaṃ catusaccakammaṭṭhānādhiṭṭhānaṃ	91	
PA_tika-s01_01t:91_3	aviparītaṃ nibbānagāminippaṭipadaṃ pakāsetīti daṭṭhabbaṃ. Idāni tattha sammāpaṭipattiyaṃ	91	
PA_tika-s01_01t:91_4	niyojeti “appamādena sampādethā”ti. Atha vā “vayadhammā saṅkhārā”ti etena saṅkhepena	91	
PA_tika-s01_01t:91_5	saṃvejetvā “appamādena sampādethā”ti saṅkhepeneva niravasesaṃ sammāpaṭipattiṃ dasseti.	91	
PA_tika-s01_01t:91_6	Appamādapadañhi sikkhāttayasaṅgahitaṃ kevalaparipuṇṇaṃ sāsanaṃ pariyādiyitvā tiṭṭhatīti.	91	
PA_tika-s01_01t:92_0	Paṭhamasaṅgītiyaṃ asaṅgītaṃ saṅgītikkhandhakakathāvatthuppakaraṇādi. Keci pana “subhasuttampi	92	
PA_tika-s01_01t:92_1	paṭhamasaṅgītiyaṃ asaṅgīta”nti vadanti, taṃ pana na yujjati. Paṭhamasaṅgītito puretarameva	92	
PA_tika-s01_01t:92_2	hi āyasmatā ānandena jetavane viharantena subhassa māṇavassa bhāsitanti.	92	
PA_tika-s01_01t:93	Daḷhikammasithilīkaraṇappayojanā yathākkamaṃ pakatisāvajjapaṇṇattisāvajjesu sikkhāpadesu. Tenāti vividhanayattādinā. Etanti vividhavisesanayattāti gāthāvacanaṃ. Etassāti vinayassa.	9	
PA_tika-s01_01t:94_0	Attatthaparatthādibhedeti yo taṃ suttaṃ sajjhāyati, suṇāti, vāceti, cinteti, deseti	94	
PA_tika-s01_01t:94_1	ca, suttena saṅgahito sīlādiattho tassāpi hoti, tena parassa sādhetabbato parassāpi	94	
PA_tika-s01_01t:94_2	hotīti, tadubhayaṃ taṃ suttaṃ sūceti dīpeti. Tathā diṭṭhadhammikasamparāyikaṃ lokiyalokuttarañcāti	94	
PA_tika-s01_01t:94_3	evamādibhede atthe ādi-saddena saṅgaṇhāti. Attha-saddo cāyaṃ hitapariyāyavacanaṃ,	94	
PA_tika-s01_01t:94_4	na bhāsitatthavacanaṃ, yadi siyā, suttaṃ attanopi bhāsitatthaṃ sūceti, parassāpīti	94	
PA_tika-s01_01t:94_5	ayamattho vutto siyā. Suttena ca yo attho pakāsito so tasseva hotīti, na tena parattho	94	
PA_tika-s01_01t:94_6	sūcito hoti, tena sūcetabbassa paratthassa nivattetabbassa abhāvā atthagahaṇañca	94	
PA_tika-s01_01t:94_7	na kattabbaṃ. Attatthaparatthavinimmuttassa bhāsitatthassa abhāvā ādiggahaṇañca na	94	
PA_tika-s01_01t:94_8	kattabbaṃ. Tasmā yathāvuttassa hitapariyāyassa atthassa sutte asambhavato suttadhārassa	94	
PA_tika-s01_01t:94_9	puggalassa vasena attatthaparatthā vuttā.	94	
PA_tika-s01_01t:95_0	Atha vā suttaṃ anapekkhitvā ye attatthādayo atthappabhedā vuttā “na haññadatthatthipasaṃsalābhā”ti	95	
PA_tika-s01_01t:95_1	etassa padassa niddese “attattho, parattho, ubhayattho, diṭṭhadhammiko attho, samparāyiko	95	
PA_tika-s01_01t:95_2	attho, uttāno attho, gambhīro attho, gūḷho attho, paṭicchanno attho, neyyo attho,	95	
PA_tika-s01_01t:95_3	nīto attho, anavajjo attho, nikkileso attho, vodāno attho, paramattho”ti te suttaṃ	95	
PA_tika-s01_01t:95_4	sūcetīti attho. Imasmiṃ atthavikappe attha-saddo bhāsitatthapariyāyopi hoti. Ettha	95	
PA_tika-s01_01t:95_5	hi purimakā pañca atthappabhedā hitapariyāyā, tato pare cha bhāsitatthabhedā, pacchimakā	95	
PA_tika-s01_01t:95_6	pana ubhayasabhāvā. Tattha duradhigamatāya vibhāvane aladdhagādho gambhīro. Na vivaṭo	95	
PA_tika-s01_01t:95_7	gūḷho. Mūludakādayo viya paṃsunā akkharasannivesādinā tirohito paṭicchanno. Niddhāretvā	95	
PA_tika-s01_01t:95_8	ñāpetabbo neyyo. Yathārutavasena veditabbo nīto. Anavajjanikkilesavodānā pariyāyavasena	95	
PA_tika-s01_01t:95_9	vuttā, kusalavipākakiriyādhammavasena vā. Paramattho nibbānaṃ, dhammānaṃ aviparītasabhāvo	95	
PA_tika-s01_01t:95_10	eva vā. Atha vā “attanā ca appiccho hotī”ti attatthaṃ, “appicchākathañca paresaṃ	951	
PA_tika-s01_01t:95_11	kattā hotī”ti paratthaṃ sūceti. Evaṃ “attanā ca pāṇātipātā paṭivirato hotī”tiādi	951	
PA_tika-s01_01t:95_12	suttāni yojetabbāni. Vinayābhidhammehi ca visesetvā sutta-saddassa attho vattabbo.	951	
PA_tika-s01_01t:95_13	Tasmā veneyyajjhāsayavasappavattāya desanāya attahitaparahitatādīni sātisayaṃ pakāsitāni	951	
PA_tika-s01_01t:95_14	hoti tapparabhāvato, na āṇādhammasabhāvavasappavattāyāti idameva ca “atthānaṃ sūcanato sutta”nti vuttaṃ.	951	
PA_tika-s01_01t:96_0	Sutte ca āṇādhammasabhāvā ca veneyyajjhāsayaṃ anuvattanti, na vinayābhidhammesu viya	96	
PA_tika-s01_01t:96_1	veneyyajjhāsayo āṇādhammasabhāve. Tasmā veneyyānaṃ ekantahitapaṭilābhasaṃvattanikā	96	
PA_tika-s01_01t:96_2	suttantadesanā hotīti “suvuttā cetthā”tiādi vuttaṃ. Pasavatīti phalati. “Suttāṇā”ti	96	
PA_tika-s01_01t:96_3	etassa atthaṃ pakāsetuṃ “suṭṭhu ca ne tāyatī”ti vuttaṃ. Attatthādividhānesu ca suttassa	96	
PA_tika-s01_01t:96_4	pamāṇabhāvo, attatthādīnañca saṅgāhakattaṃ yojetabbaṃ tadatthappakāsanapadhānattā	96	
PA_tika-s01_01t:96_5	suttassa. Vinayābhidhammehi visesanañca yojetabbaṃ. Etanti “atthānaṃ sūcanato”tiādikaṃ	96	
PA_tika-s01_01t:96_6	atthavacanaṃ. Etassāti suttassa.	96	
PA_tika-s01_01t:97_0	Abhikkamantīti ettha abhi-saddo kamanakiriyāya vuddhibhāvaṃ atirekataṃ dīpeti, abhiññātā	97	
PA_tika-s01_01t:97_1	abhilakkhitāti ettha ñāṇalakkhaṇakiriyānaṃ supākaṭatāvisesaṃ, abhikkantenāti ettha	97	
PA_tika-s01_01t:97_2	kantiyā adhikattaṃ visiṭṭhatanti yuttaṃ kiriyāvisesakattā upasaggassa. Abhirājā abhivinayeti	97	
PA_tika-s01_01t:97_3	pana pūjitaparicchinnesu rājavinayesu abhi-saddo pavattatīti kathametaṃ yujjeyyāti?	97	
PA_tika-s01_01t:97_4	Pūjanaparicchedanakiriyādīpanato, tāhi ca kiriyāhi rājavinayānaṃ yuttattā. Ettha	97	
PA_tika-s01_01t:97_5	hi atimālādīsu ati-saddo viya, abhi-saddo yathā saha sādhanena kiriyaṃ vadatīti abhirājaabhivinaya-saddā	97	
PA_tika-s01_01t:97_6	siddhā, evaṃ abhidhammasadde abhi-saddo saha sādhanena vuḍḍhiyādikiriyaṃ dīpetīti	97	
PA_tika-s01_01t:97_7	ayamattho dassitoti daṭṭhabbo.	97	
PA_tika-s01_01t:98_0	Bhāvanāpharaṇavuḍḍhīhi vuḍḍhimantopi dhammā vuttā. Ārammaṇādīhīti ārammaṇasampayuttakammadvārapaṭipadādīhi.	98	
PA_tika-s01_01t:98_1	Avisiṭṭhanti aññamaññavisiṭṭhesu vinayasuttābhidhammesu avisiṭṭhaṃ samānaṃ. Taṃ piṭakasaddanti	98	
PA_tika-s01_01t:98_2	attho. Yathāvuttenāti “evaṃ duvidhatthenā”tiādinā vuttappakārena.	98	
PA_tika-s01_01t:99_0	Kathetabbānaṃ atthānaṃ desakāyattena āṇādividhinā atisajjanaṃ pabodhanaṃ desanā.	99	
PA_tika-s01_01t:99_1	Sāsitabbapuggalagatena yathāparādhādisāsitabbabhāvena anusāsanaṃ vinayanaṃ sāsanaṃ.	99	
PA_tika-s01_01t:99_2	Kathetabbassa saṃvarāsaṃvarādino atthassa kathanaṃ vacanapaṭibaddhatākaraṇaṃ kathā.	99	
PA_tika-s01_01t:99_3	Kathīyati vā etthāti kathā. Saṃvarāsaṃvarassa kathā saṃvarāsaṃvarakathā. Esa nayo	99	
PA_tika-s01_01t:99_4	itaresupi. Bheda-saddo visuṃ visuṃ yojetabbo “desanābhedaṃ sāsanabhedaṃ kathābhedañca	99	
PA_tika-s01_01t:99_5	yathārahaṃ paridīpaye”ti. Bhedanti ca nānattanti attho. Sikkhā ca pahānāni ca gambhīrabhāvo	99	
PA_tika-s01_01t:99_6	ca sikkhāppahānagambhīrabhāvaṃ, tañca paridīpaye. Ettha yathāti upārambhanissaraṇadhammakosarakkhaṇahetupariyāpuṇanaṃ	99	
PA_tika-s01_01t:99_7	suppaṭipatti duppaṭipattīti etehi pakārehi. Āṇaṃ paṇetuṃ arahatīti āṇāraho sammāsambuddhattā.	99	
PA_tika-s01_01t:99_8	Vohāraparamatthānampi sabbhāvato āha āṇābāhullatoti. Ito paresupi eseva nayo. Pacurāparādhā	99	
PA_tika-s01_01t:99_9	seyyasakādayo. Ajjhāsayo āsayova atthato diṭṭhi, ñāṇañca. Vuttañcetaṃ –	99	
PA_tika-s01_01t:100	“Sassatucchedadiṭṭhi ca, khanti cevānulomike;	10	
PA_tika-s01_01t:101	Yathābhūtañca yaṃ ñāṇaṃ, etaṃ āsayasaddita”nti. ;	10	
PA_tika-s01_01t:102_0	Anusayā kāmarāgabhavarāgadiṭṭhipaṭighavicikicchāmānāvijjāvasena satta anāgatā kilesā,	102	
PA_tika-s01_01t:102_1	atītā paccuppannā ca tatheva vuccanti. Na hi kālabhedena dhammānaṃ sabhāvabhedo atthīti.	102	
PA_tika-s01_01t:102_2	Cariyāti cha mūlacariyā, antarabhedena anekavidhā, saṃsaggavasena tesaṭṭhi honti.	102	
PA_tika-s01_01t:102_3	Te pana amhehi asammohantaradhānasuttaṭīkāyaṃ vibhāgato dassitā, atthikehi tato gahetabbā.	102	
PA_tika-s01_01t:102_4	Atha vā cariyāti caritaṃ, taṃ sucaritaduccaritavasena duvidhaṃ. Adhimutti nāma sattānaṃ	102	
PA_tika-s01_01t:102_5	pubbaparicayavasena abhiruci, sā duvidhā hīnapaṇītabhedena. Ghanavinibbhogābhāvato	102	
PA_tika-s01_01t:102_6	diṭṭhimānataṇhāvasena “ahaṃ mamā”ti saññino. Mahanto saṃvaro asaṃvaro. Buddhiattho	102	
PA_tika-s01_01t:102_7	hi aya’makāro yathā “asekkhā dhammā”ti.	102	
PA_tika-s01_01t:103_0	Tīsupi cetesu ete dhammatthadesanā paṭivedhāti ettha tantiattho tantidesanā tantiatthapaṭivedho	103	
PA_tika-s01_01t:103_1	ca tantivisayā hontīti vinayapiṭakādīnaṃ atthadesanāpaṭivedhādhārabhāvo yutto, piṭakāni	103	
PA_tika-s01_01t:103_2	pana tanti yevāti tesaṃ dhammādhārabhāvo kathaṃ yujjeyyāti? Tantisamudāyassa avayavatantiyā	103	
PA_tika-s01_01t:103_3	ādhārabhāvato. Avayavassa hi samudāyo ādhārabhāvena vuccati, yathā – “rukkhe sākhā”ti.	103	
PA_tika-s01_01t:103_4	Dhammādīnañca dukkhogāhabhāvato tehi vinayādayo gambhīrāti vinayādīnañca catubbidho	103	
PA_tika-s01_01t:103_5	gambhīrabhāvo vutto. Tasmā dhammādayo eva dukkhogāhattā gambhīrā, na vinayādayoti	103	
PA_tika-s01_01t:103_6	na codetabbametaṃ samukhena, visayavisayīmukhena ca vinayādīnaṃyeva gambhīrabhāvassa	103	
PA_tika-s01_01t:103_7	vuttattā. Dhammo hi vinayādayo, tesaṃ visayo attho, dhammatthavisayā ca desanāpaṭivedhoti.	103	
PA_tika-s01_01t:103_8	Tattha paṭivedhassa dukkarabhāvato dhammatthānaṃ, desanāñāṇassa dukkarabhāvato desanāya	103	
PA_tika-s01_01t:103_9	ca dukkhogāhabhāvo veditabbo, paṭivedhassa pana uppādetuṃ asakkuṇeyyattā, tabbisayañāṇuppattiyā	103	
PA_tika-s01_01t:103_10	ca dukkarabhāvato dukkhogāhatā veditabbā.	1031	
PA_tika-s01_01t:104_0	“Hetumhi ñāṇaṃ dhammapaṭisambhidā”ti etena vacanena dhammassa hetubhāvo kathaṃ ñātabboti?	104	
PA_tika-s01_01t:104_1	“Dhammapaṭisambhidā”ti etassa samāsapadassa avayavapadatthaṃ dassentena “hetumhi	104	
PA_tika-s01_01t:104_2	ñāṇa”nti vuttattā. “Dhamme paṭisambhidā”ti ettha hi “dhamme”ti etassa atthaṃ dassentena	104	
PA_tika-s01_01t:104_3	“hetumhī”ti vuttaṃ, “paṭisambhidā”ti etassa ca atthaṃ dassentena “ñāṇa”nti. Tasmā	104	
PA_tika-s01_01t:104_4	hetudhamma-saddā ekatthā, ñāṇapaṭisambhidā-saddā cāti imamatthaṃ vadantena sādhito	104	
PA_tika-s01_01t:104_5	dhammassa hetubhāvo, atthassa hetuphalabhāvo ca evameva daṭṭhabbo.	104	
PA_tika-s01_01t:105_0	Yathādhammanti cettha dhamma-saddo hetuṃ hetuphalañca sabbaṃ saṅgaṇhāti. Sabhāvavācako	105	
PA_tika-s01_01t:105_1	hesa, na pariyattihetubhāvavācako, tasmā yathādhammanti yo yo avijjāsaṅkhārādidhammo,	105	
PA_tika-s01_01t:105_2	tasmiṃ tasminti attho. Dhammānurūpaṃ vā yathādhammaṃ. Desanāpi hi paṭivedho viya	105	
PA_tika-s01_01t:105_3	aviparītasavisayavibhāvanato dhammānurūpaṃ pavattati, yato ‘aviparītābhilāpo’ti vuccati.	105	
PA_tika-s01_01t:105_4	Dhammābhilāpoti atthabyañjanako aviparītābhilāpo, etena “tatra dhammaniruttābhilāpe	105	
PA_tika-s01_01t:105_5	ñāṇaṃ niruttipaṭisambhidā”ti ettha vuttaṃ sabhāvadhammaniruttiṃ dasseti, saddasabhāvattā	105	
PA_tika-s01_01t:105_6	desanāya. Tathā hi niruttipaṭisambhidāya parittārammaṇādibhāvo paṭisambhidāvibhaṅgapāḷiyaṃ	105	
PA_tika-s01_01t:105_7	vutto. Aṭṭhakathāyañca “taṃ sabhāvaniruttiṃ saddaṃ ārammaṇaṃ katvā”tiādinā saddārammaṇatā	105	
PA_tika-s01_01t:105_8	dassitā. “Imassa atthassa ayaṃ saddo vācako”ti vacanavacanīye vavatthapetvā taṃtaṃvacanīya	105	
PA_tika-s01_01t:105_9	vibhāvanavasena pavattito hi saddo desanāti. “Anulomādivasena vā kathana”nti etena	105	
PA_tika-s01_01t:105_10	tassā dhammaniruttiyā abhilāpaṃ kathanaṃ tassa vacanassa pavattanaṃ dasseti. “Adhippāyo”ti	1051	
PA_tika-s01_01t:105_11	etena “desanāti paññattī”ti etaṃ vacanaṃ dhammaniruttābhilāpaṃ sandhāya vuttaṃ, na	1051	
PA_tika-s01_01t:105_12	tabbinimuttaṃ paññattiṃ sandhāyāti dasseti.	1051	
PA_tika-s01_01t:106_0	Nanu ca “dhammo tantī”ti imasmiṃ pakkhe dhammassa saddasabhāvattā dhammadesanānaṃ	106	
PA_tika-s01_01t:106_1	viseso na siyāti? Na, tesaṃ tesaṃ atthānaṃ bodhakabhāvena ñāto, uggahaṇādivasena	106	
PA_tika-s01_01t:106_2	ca pubbe vavatthāpito saddappabandho dhammo, pacchā paresaṃ avabodhanatthaṃ pavattito	106	
PA_tika-s01_01t:106_3	tadatthappakāsako saddo desanāti. Atha vā yathāvuttasaddasamuṭṭhāpako cittuppādo	106	
PA_tika-s01_01t:106_4	desanā, musāvādādayo viya. “Vacanassa pavattana”nti ca yathāvuttacittuppādavasena	106	
PA_tika-s01_01t:106_5	yujjati. So hi vacanaṃ pavatteti, tañca tena pavattīyati desīyati. “So ca lokiyalokuttaro”ti	106	
PA_tika-s01_01t:106_6	evaṃ vuttaṃ abhisamayaṃ yena pakārena abhisameti, yaṃ abhisameti, yo ca tassa sabhāvo,	106	
PA_tika-s01_01t:106_7	tehi pākaṭaṃ kātuṃ “visayato asammohato ca atthānurūpaṃ dhammesū”tiādimāha. Tattha	106	
PA_tika-s01_01t:106_8	hi visayato atthādianurūpaṃ dhammādīsu avabodho avijjādidhammasaṅkhārādiatthatadubhayapaññāpanārammaṇo	106	
PA_tika-s01_01t:106_9	lokiyo abhisamayo, asammohato atthādianurūpaṃ dhammādīsu avabodho nibbānārammaṇo	106	
PA_tika-s01_01t:106_10	maggasampayutto yathāvuttadhammatthapaññattīsu sammohaviddhaṃsano lokuttaro abhisamayoti.	1061	
PA_tika-s01_01t:106_11	Abhisamayato aññampi paṭivedhatthaṃ dassetuṃ “tesaṃ tesaṃ vā”tiādimāha. ‘Paṭivedhanaṃ	1061	
PA_tika-s01_01t:106_12	paṭivedho’ti iminā hi vacanatthena abhisamayo, ‘paṭivijjhīyatīti paṭivedho’ti iminā	1061	
PA_tika-s01_01t:106_13	taṃtaṃrūpādidhammānaṃ aviparītasabhāvo ca “paṭivedho”ti vuccatīti.	1061	
PA_tika-s01_01t:107_0	Yathāvuttehi dhammādīhi piṭakānaṃ gambhīrabhāvaṃ dassetuṃ “idāni yasmā etesu piṭakesū”tiādimāha.	107	
PA_tika-s01_01t:107_1	Yo cetthāti etesu taṃtaṃpiṭakagatesu dhammādīsu yo paṭivedho, etesu ca piṭakesu tesaṃ	107	
PA_tika-s01_01t:107_2	tesaṃ dhammānaṃ yo aviparītasabhāvoti yojetabbaṃ. Dukkhogāhatā ca avijjāsaṅkhārādīnaṃ	107	
PA_tika-s01_01t:107_3	dhammatthānaṃ duppaṭivijjhatāya, tesaṃ paññāpanassa dukkarabhāvato taṃdesanāya, paṭivedhanasaṅkhātassa	107	
PA_tika-s01_01t:107_4	paṭivedhassa uppādanavisayikaraṇānaṃ asakkuṇeyyattā, aviparītasabhāvasaṅkhātassa	107	
PA_tika-s01_01t:107_5	paṭivedhassa duviññeyyatāya eva veditabbā.	107	
PA_tika-s01_01t:108_0	Yanti yaṃ pariyattiduggahaṇaṃ sandhāya vuttaṃ. Atthanti bhāsitatthaṃ, payojanatthañca.	108	
PA_tika-s01_01t:108_1	Na upaparikkhantīti na vicārenti. Na nijjhānaṃ khamantīti nijjhānapaññaṃ nakkhamanti,	108	
PA_tika-s01_01t:108_2	nijjhāyitvā paññāya disvā rocetvā gahetabbā na hontīti adhippāyo. Itīti evaṃ etāya	108	
PA_tika-s01_01t:108_3	pariyattiyā. Vādappamokkhānisaṃsā attano upari parehi āropitavādassa niggahassa pamokkhappayojanā	108	
PA_tika-s01_01t:108_4	hutvā dhammaṃ pariyāpuṇanti, vādappamokkhā vā nindāpamokkhā. Yassa catthāyāti yassa	108	
PA_tika-s01_01t:108_5	ca sīlādipūraṇassa anupādāvimokkhassa vā atthāya dhammaṃ pariyāpuṇanti ñāyena pariyāpuṇantīti	108	
PA_tika-s01_01t:108_6	adhippāyo. Assāti assa dhammassa. Nānubhontīti na vindanti. Tesaṃ te dhammā duggahitattā	108	
PA_tika-s01_01t:108_7	upārambhamānadabbamakkhapalāsādihetubhāvena dīgharattaṃ ahitāya dukkhāya saṃvattanti.	108	
PA_tika-s01_01t:108_8	Bhaṇḍāgāre niyutto bhaṇḍāgāriko, bhaṇḍāgāriko viya bhaṇḍāgāriko, dhammaratanānupālako.	108	
PA_tika-s01_01t:108_9	Aññatthaṃ anapekkhitvā bhaṇḍāgārikasseva sato pariyatti bhaṇḍāgārikapariyatti.	108	
PA_tika-s01_01t:109_0	“Tāsaṃyevā”ti avadhāraṇaṃ pāpuṇitabbānaṃ chaḷabhiññācatuppaṭisambhidādīnaṃ vinaye	109	
PA_tika-s01_01t:109_1	pabhedavacanābhāvaṃ sandhāya vuttaṃ. Verañjakaṇḍe hi tisso vijjāva vibhattā. Dutiye	109	
PA_tika-s01_01t:109_2	pana “tāsaṃyevā”ti avadhāraṇaṃ catasso paṭisambhidā apekkhitvā kataṃ, na tisso vijjā.	109	
PA_tika-s01_01t:109_3	Tā hi chasu abhiññāsu antogadhāti sutte vibhattā yevāti.	109	
PA_tika-s01_01t:110_0	Duggahitaṃ gaṇhāti, “tathāhaṃ bhagavatā dhammaṃ desitaṃ ājānāmi, yathā tadevidaṃ	110	
PA_tika-s01_01t:110_1	viññāṇaṃ sandhāvati saṃsarati anañña”ntiādinā. Dhammacintanti dhammasabhāvavicāraṇaṃ,	110	
PA_tika-s01_01t:110_2	“cittuppādamatteneva dānaṃ hoti, sayameva cittaṃ attano ārammaṇaṃ hoti, sabbaṃ cittaṃ	110	
PA_tika-s01_01t:110_3	asabhāvadhammārammaṇa”nti ca evamādi. Tesanti tesaṃ piṭakānaṃ.	110	
PA_tika-s01_01t:111_0	Etanti etaṃ buddhavacanaṃ. Atthānulomato anulomiko. Anulomikataṃyeva vibhāvetuṃ “kasmā	111	
PA_tika-s01_01t:111_1	panā”tiādi vuttaṃ. Ekanikāyampīti ekasamūhampi. Poṇikā cikkhallikā ca khattiyā, tesaṃ	111	
PA_tika-s01_01t:111_2	nivāso poṇikanikāyo cikkhallikanikāyo ca.	111	
PA_tika-s01_01t:112_0	Navappabhedanti ettha kathaṃ navappabhedaṃ? Sagāthakañhi suttaṃ geyyaṃ, niggāthakañca	112	
PA_tika-s01_01t:112_1	suttaṃ veyyākaraṇaṃ, tadubhayavinimuttañca suttaṃ udānādivisesasaññārahitaṃ natthi,	112	
PA_tika-s01_01t:112_2	yaṃ suttaṅgaṃ siyā, maṅgalasuttādīnañca suttaṅgasaṅgaho na siyā, gāthābhāvato, dhammapadādīnaṃ	112	
PA_tika-s01_01t:112_3	viya, geyyaṅgasaṅgaho vā siyā, sagāthakattā, sagāthavaggassa viya, tathā ubhatovibhaṅgādīsu	112	
PA_tika-s01_01t:112_4	sagāthakappadesānanti? Vuccate –	112	
PA_tika-s01_01t:113	“Suttanti sāmaññavidhi, visesavidhayo pare;	11	
PA_tika-s01_01t:114	Sanimittā niruḷhattā sahatāññena nāññato”. ;	11	
PA_tika-s01_01t:115_0	Sabbassāpi hi buddhavacanassa suttanti ayaṃ sāmaññavidhi. Tenevāha āyasmā mahākaccāno	115	
PA_tika-s01_01t:115_1	nettiyaṃ – “navavidhasuttantapariyeṭṭhī”ti. “Ettakaṃ tassa bhagavato suttāgataṃ suttapariyāpannaṃ,	115	
PA_tika-s01_01t:115_2	sakavāde pañcasuttasatānī”ti evamādi ca etassa atthassa sādhakaṃ.	115	
PA_tika-s01_01t:116_0	Visesavidhayo pare sanimittā tadekadesesu geyyādayo visesavidhayo tena tena nimittena	116	
PA_tika-s01_01t:116_1	patiṭṭhitā. Tathā hi geyyassa sagāthakattaṃ tabbhāvanimittaṃ. Lokepi hi sasilokaṃ	116	
PA_tika-s01_01t:116_2	sagāthakaṃ cuṇṇiyaganthaṃ ‘geyya’nti vadanti. Gāthāvirahe pana sati pucchaṃ katvā	116	
PA_tika-s01_01t:116_3	vissajjanabhāvo veyyākaraṇassa tabbhāvanimittaṃ. Pucchāvissajjanañhi ‘byākaraṇa’nti	116	
PA_tika-s01_01t:116_4	vuccati, byākaraṇameva veyyākaraṇaṃ. Evaṃ sante sagāthakādīnampi pucchaṃ katvā vissajjanavasena	116	
PA_tika-s01_01t:116_5	pavattānaṃ veyyākaraṇabhāvo āpajjatīti? Nāpajjati, geyyādisaññānaṃ anokāsabhāvato,	116	
PA_tika-s01_01t:116_6	‘gāthāvirahe satī’ti visesitattā ca. Tathā hi dhammapadādīsu kevalaṃ gāthābandhesu,	116	
PA_tika-s01_01t:116_7	sagāthakattepi somanassañāṇamayikagāthāyuttesu, ‘vuttañheta’ntiādivacanasambandhesu,	116	
PA_tika-s01_01t:116_8	abbhutadhammapaṭisaṃyuttesu ca suttavisesesu yathākkamaṃ gāthāudānaitivuttakaabbhutadhammasaññā	116	
PA_tika-s01_01t:116_9	patiṭṭhitā, tathā satipi gāthābandhabhāve bhagavato atītāsu jātīsu cariyānubhāvappakāsakesu	116	
PA_tika-s01_01t:116_10	jātakasaññā, satipi pañhāvissajjanabhāve, sagāthakatte ca kesuci suttantesu vedassa	1161	
PA_tika-s01_01t:116_11	labhāpanato vedallasaññā patiṭṭhitāti evaṃ tena tena sagāthakattādinā nimittena tesu	1161	
PA_tika-s01_01t:116_12	tesu suttavisesesu geyyādisaññā patiṭṭhitāti visesavidhayo suttaṅgato pare geyyādayo.	1161	
PA_tika-s01_01t:116_13	Yaṃ panettha geyyaṅgādinimittarahitaṃ, taṃ suttaṅgaṃ visesasaññāparihārena sāmaññasaññāya	1161	
PA_tika-s01_01t:116_14	pavattanatoti. Nanu ca sagāthakaṃ suttaṃ geyyaṃ, niggāthakaṃ suttaṃ veyyākaraṇanti	1161	
PA_tika-s01_01t:116_15	suttaṅgaṃ na sambhavatīti codanā tadavatthā vāti? Na tadavatthā, sodhitattā. Sodhitañhi	1161	
PA_tika-s01_01t:116_16	pubbe gāthāvirahe sati pucchāvissajjanabhāvo veyyākaraṇassa tabbhāvanimittanti.	1161	
PA_tika-s01_01t:117_0	Yañca vuttaṃ – “gāthābhāvato maṅgalasuttādīnaṃ suttaṅgasaṅgaho na siyā”ti, taṃ na,	117	
PA_tika-s01_01t:117_1	niruḷhattā. Niruḷho hi maṅgalasuttādīnaṃ suttabhāvo. Na hi tāni dhammapadabuddhavaṃsādayo	117	
PA_tika-s01_01t:117_2	viya gāthābhāvena paññātāni, atha kho suttabhāvena. Teneva hi aṭṭhakathāyaṃ “suttanāmaka”nti	117	
PA_tika-s01_01t:117_3	nāmaggahaṇaṃ kataṃ. Yañca pana vuttaṃ – “sagāthakattā geyyaṅgasaṅgaho siyā”ti, tadapi	117	
PA_tika-s01_01t:117_4	natthi, yasmā sahatāññena. Saha gāthāhīti hi sagāthakaṃ. Sahabhāvo nāma atthato aññena	117	
PA_tika-s01_01t:117_5	hoti, na ca maṅgalasuttādīsu kathāvinimutto koci suttapadeso atthi, yo ‘saha gāthāhī’ti	117	
PA_tika-s01_01t:117_6	vucceyya, na ca samudāyo nāma koci atthi, yadapi vuttaṃ – “ubhatovibhaṅgādīsu sagāthakappadesānaṃ	117	
PA_tika-s01_01t:117_7	geyyaṅgasaṅgaho siyā”ti tadapi na, aññato. Aññā eva hi tā gāthā jātakādipariyāpannattā.	117	
PA_tika-s01_01t:117_8	Ato na tāhi ubhatovibhaṅgādīnaṃ geyyaṅgabhāvoti. Evaṃ suttādīnaṃ aṅgānaṃ aññamaññasaṅkarābhāvo veditabbo.	117	
PA_tika-s01_01t:118_0	“Ayaṃ dhammo…pe… ayaṃ vinayo, imāni caturāsīti dhammakkhandhasahassānī”ti buddhavacanaṃ	118	
PA_tika-s01_01t:118_1	dhammavinayādibhedena vavatthapetvā saṅgāyantena mahākassapappamukhena vasigaṇena	118	
PA_tika-s01_01t:118_2	anekacchariyapātubhāvapaṭimaṇḍitāya saṅgītiyā imassa dīghāgamassa paṭhamamajjhimabuddhavacanādibhāvo	118	
PA_tika-s01_01t:118_3	vavatthāpitoti dasseti, “evametaṃ abhedato”tiādinā.	118	
PA_tika-s01_01t:119	Nidānakathāvaṇṇanā niṭṭhitā.	11	
PA_tika-s01_01t:120	1. Brahmajālasuttavaṇṇanā	12	
PA_tika-s01_01t:121	Paribbājakakathāvaṇṇanā	12	
PA_tika-s01_01t:122	Evaṃ paṭhamamahāsaṅgītiṃ dassetvā yadatthaṃ sā idha dassitā, idāni taṃ nigamanavasena dassetuṃ “imissā”tiādimāha.	12	
PA_tika-s01_01t:123_0	1. Ettāvatā ca brahmajālassa sādhāraṇato bāhiranidānaṃ dassetvā idāni abbhantaranidānaṃ	123	
PA_tika-s01_01t:123_1	saṃvaṇṇetuṃ “tattha eva”ntiādi vuttaṃ. Atha vā chahi ākārehi saṃvaṇṇanā kātabbā sambandhato	123	
PA_tika-s01_01t:123_2	padato padavibhāgato padatthato anuyogato parihārato cāti. Tattha sambandho nāma	123	
PA_tika-s01_01t:123_3	desanāsambandho. Yaṃ lokiyā “ummugghāto”ti vadanti. So pana pāḷiyā nidānapāḷivasena,	123	
PA_tika-s01_01t:123_4	nidānapāḷiyā pana saṅgītivasena veditabboti paṭhamamahāsaṅgītiṃ dassentena nidānapāḷiyā	123	
PA_tika-s01_01t:123_5	sambandhassa dassitattā padādivasena saṃvaṇṇanaṃ karonto “evanti nipātapada”ntiādimāha.	123	
PA_tika-s01_01t:123_6	“Metiādīnī”ti ettha antarā-sadda-ca-saddānaṃ nipātapadabhāvo, vattabbo, na vā vattabbo	123	
PA_tika-s01_01t:123_7	tesaṃ nayaggahaṇena gahitattā, tadavasiṭṭhānaṃ āpaṭi-saddānaṃ ādi-saddena saṅgaṇhanato.	123	
PA_tika-s01_01t:123_8	“Padavibhāgo”ti padānaṃ viseso, na pana padaviggaho. Atha vā padāni ca padavibhāgo	123	
PA_tika-s01_01t:123_9	ca padavibhāgo, padaviggaho ca padavibhāgo ca padavibhāgoti vā ekasesavasena padapadaviggahāpi	123	
PA_tika-s01_01t:123_10	padavibhāga saddena vuttāti veditabbaṃ. Tattha padaviggaho “bhikkhūnaṃ saṅgho”tiādibhedesu padesu daṭṭhabbo.	1231	
PA_tika-s01_01t:124_0	Atthatoti padatthato. Taṃ pana padatthaṃ atthuddhārakkamena paṭhamaṃ evaṃ-saddassa	124	
PA_tika-s01_01t:124_1	dassento “evaṃsaddo tāvā”tiādimāha. Avadhāraṇādīti ettha ādi-saddena idamatthapucchāparimāṇādiatthānaṃ	124	
PA_tika-s01_01t:124_2	saṅgaho daṭṭhabbo. Tathā hi “evaṃgatāni, evaṃvidho, evamākāro”tiādīsu idaṃ-saddassa	124	
PA_tika-s01_01t:124_3	atthe evaṃ-saddo. Gata-saddo hi pakārapariyāyo, tathā vidhākāra-saddā ca. Tathā hi	124	
PA_tika-s01_01t:124_4	vidhayuttagata-sadde lokiyā pakāratthe vadanti. “Evaṃ nu kho, na nu kho, kiṃ nu kho,	124	
PA_tika-s01_01t:124_5	kathaṃ nu kho”ti, “evaṃ su te sunhātā suvilittā kappitakesamassu, āmuttamālābharaṇā	124	
PA_tika-s01_01t:124_6	odātavatthavasanā pañcahi kāmaguṇehi samappitā samaṅgībhūtā paricārenti, seyyathāpi	124	
PA_tika-s01_01t:124_7	tvaṃ etarahi sācariyakoti? No hidaṃ bho gotamā”ti ca ādīsu pucchāyaṃ. “Evaṃ lahuparivattaṃ,	124	
PA_tika-s01_01t:124_8	evaṃ āyupariyanto”ti ca ādīsu parimāṇe. Nanu ca “evaṃ nu kho, evaṃ su te, evaṃ āyupariyanto”ti	124	
PA_tika-s01_01t:124_9	ettha evaṃ-saddena pucchanākāraparimāṇākārānaṃ vuttattā ākārattho eva evaṃ-saddo	124	
PA_tika-s01_01t:124_10	ti? Na, visesasabbhāvato. Ākāramattavācako hettha ākāratthoti adhippeto, yathā “evaṃ	1241	
PA_tika-s01_01t:124_11	byākhotiādīsu pana na ākāravisesavācako evañca katvā “evaṃ jātena maccenā”tiādīni	1241	
PA_tika-s01_01t:124_12	upamādīsu udāharaṇāni upapannāni honti. Tathā hi “yathāpi…pe… bahu”nti? Ettha puppharāsiṭṭhāniyato	1241	
PA_tika-s01_01t:124_13	manussupapattisappurisūpanissayasaddhammasavanayonisomanasikārabhogasampattiādidānādipuññakiriyāhetusamudāyato	1241	
PA_tika-s01_01t:124_14	sobhāsugandhatādiguṇayogato mālāguṇasadisiyo pahūtā puññakiriyā maritabbasabhāvatāya	1241	
PA_tika-s01_01t:124_15	maccena sattena kattabbāti joditattā puppharāsimālāguṇāva upamā, tesaṃ upamākāro	1241	
PA_tika-s01_01t:124_16	yathā-saddena aniyamato vuttoti evaṃ-saddo upamākāranigamanatthoti vattuṃ yuttaṃ.	1241	
PA_tika-s01_01t:124_17	So pana upamākāro niyamiyamāno atthato upamāva hotīti āha “upamāyaṃ āgato”ti.	1241	
PA_tika-s01_01t:125_0	Tathā evaṃ iminā ākārena “abhikkamitabba”ntiādinā upadisiyamānāya samaṇasāruppāya	125	
PA_tika-s01_01t:125_1	ākappasampattiyā yo tattha upadisanākāro, so atthato upadesoyevāti vuttaṃ “evaṃ te…pe…	125	
PA_tika-s01_01t:125_2	upadese”ti. Tathā evametaṃ bhagavā, evametaṃ sugatāti ettha ca bhagavatā yathāvuttamatthaṃ	125	
PA_tika-s01_01t:125_3	aviparītato jānantehi kataṃ tattha saṃvijjamānaguṇānaṃ pakārehi haṃsanaṃ udaggatākaraṇaṃ	125	
PA_tika-s01_01t:125_4	sampahaṃsanaṃ, yo tattha sampahaṃsanākāroti yojetabbaṃ. Evamevaṃ panāyanti ettha	125	
PA_tika-s01_01t:125_5	garahaṇākāroti yojetabbaṃ. So ca garahaṇākāro “vasalī”tiādi khuṃsanasaddasannidhānato	125	
PA_tika-s01_01t:125_6	idha evaṃ-saddena pakāsitoti viññāyati. Yathā cettha, evaṃ upamākārādayopi upamādivasena	125	
PA_tika-s01_01t:125_7	vuttānaṃ puppharāsiādisaddānaṃ sannidhānatoti daṭṭhabbaṃ. Evañca vadehīti “yathāhaṃ	125	
PA_tika-s01_01t:125_8	vadāmi, evaṃ samaṇaṃ ānandaṃ vadehī”ti vadanākāro idāni vattabbo evaṃ-saddena nidassīyatīti	125	
PA_tika-s01_01t:125_9	nidassanattho vutto. Evaṃ noti etthāpi tesaṃ yathāvuttadhammānaṃ ahitadukkhāvahabhāve	125	
PA_tika-s01_01t:125_10	sanniṭṭhānajananatthaṃ anumatiggahaṇavasena “saṃvattanti, no vā, kathaṃ vā ettha	1251	
PA_tika-s01_01t:125_11	hotī”ti pucchāya katāya “evaṃ no ettha hotī”ti vuttattā tadākārasanniṭṭhānaṃ evaṃ-saddena	1251	
PA_tika-s01_01t:125_12	vibhāvitanti viññāyati, so pana tesaṃ dhammānaṃ ahitāya dukkhāya saṃvattanākāro niyamiyamāno	1251	
PA_tika-s01_01t:125_13	avadhāraṇattho hotīti āha “evaṃ no ettha hotīti ādīsu avadhāraṇe”ti. Evaṃ bhanteti	1251	
PA_tika-s01_01t:125_14	pana dhammassa sādhukaṃ savanamanasikāre sanniyojitehi bhikkhūhi attano tattha ṭhitabhāvassa	1251	
PA_tika-s01_01t:125_15	paṭijānanavasena vuttattā ettha evaṃ-saddo vacanasampaṭicchanattho vutto, tena evaṃ	1251	
PA_tika-s01_01t:125_16	bhante, sādhu bhante, suṭṭhu bhanteti vuttaṃ hoti.	1251	
PA_tika-s01_01t:126_0	Nānānayanipuṇanti ekattanānattaabyāpāraevaṃdhammatāsaṅkhātā, nandiyāvaṭṭa tipukkhalasīhavikkīḷitaaṅkusadisālocanasaṅkhātā	126	
PA_tika-s01_01t:126_1	vā ādhārādibhedavasena nānāvidhā nayā nānānayā, nayā vā pāḷigatiyo, tā ca paññattianupaññattiādivasena	126	
PA_tika-s01_01t:126_2	saṃkilebhāgiyādilokiyāditadubhayavomissatādivasena kusalādivasena khandhādivasena	126	
PA_tika-s01_01t:126_3	saṅgahādivasena samayavimuttādivasena ṭhapanādivasena kusalamūlādivasena tikapaṭṭhānādivasena	126	
PA_tika-s01_01t:126_4	ca nānappakārāti nānānayā, tehi nipuṇaṃ saṇhasukhumanti nānānayanipuṇaṃ. Āsayova	126	
PA_tika-s01_01t:126_5	ajjhāsayo, te ca sassatādibhedena, tattha ca apparajakkhatādivasena anekā, attajjhāsayādayo	126	
PA_tika-s01_01t:126_6	eva vā samuṭṭhānaṃ uppattihetu etassāti anekajjhāsayasamuṭṭhānaṃ. Atthabyañjanasampannanti	126	
PA_tika-s01_01t:126_7	atthabyañjanaparipuṇṇaṃ upanetabbābhāvato, saṅkāsanapakāsanavivaraṇavibhajanauttānīkaraṇapaññattivasena	126	
PA_tika-s01_01t:126_8	chahi atthapadehi, akkharapadabyañjanākāraniruttiniddesavasena chahi byañjanapadehi	126	
PA_tika-s01_01t:126_9	ca samannāgatanti vā attho daṭṭhabbo.	126	
PA_tika-s01_01t:127_0	Vividhapāṭihāriyanti ettha pāṭihāriyapadassa vacanatthaṃ “paṭipakkhaharaṇato rāgādikilesāpanayanato	127	
PA_tika-s01_01t:127_1	pāṭihāriya”nti vadanti. Bhagavato pana paṭipakkhā rāgādayo na santi, ye haritabbā.	127	
PA_tika-s01_01t:127_2	Puthujjanānampi vigatūpakkilese aṭṭhaguṇasamannāgate citte hatapaṭipakkhe iddhividhaṃ	127	
PA_tika-s01_01t:127_3	pavattati, tasmā tattha pavattavohārena ca na sakkā idha “pāṭihāriya”nti vattuṃ.	127	
PA_tika-s01_01t:127_4	Sace pana mahākāruṇikassa bhagavato veneyyagatā ca kilesā paṭipakkhā, tesaṃ haraṇato	127	
PA_tika-s01_01t:127_5	“pāṭihāriya”nti vuttaṃ, evaṃ sati yuttametaṃ. Atha vā bhagavato ca sāsanassa ca paṭipakkhā	127	
PA_tika-s01_01t:127_6	titthiyā, tesaṃ haraṇato pāṭihāriyaṃ. Te hi diṭṭhiharaṇavasena, diṭṭhippakāsane asamatthabhāvena	127	
PA_tika-s01_01t:127_7	ca iddhiādesanānusāsanīhi haritā apanītā hontīti. “Paṭī”ti vā ayaṃ saddo “pacchā”ti	127	
PA_tika-s01_01t:127_8	etassa atthaṃ bodheti “tasmiṃ paṭipaviṭṭhamhi, añño āgañchi brāhmaṇo”tiādīsu viya,	127	
PA_tika-s01_01t:127_9	tasmā samāhite citte, vigatūpakkilese ca katakiccena pacchā haritabbaṃ pavattetabbanti	127	
PA_tika-s01_01t:127_10	paṭihāriyaṃ, attano vā upakkilesesu catutthajjhānamaggehi haritesu pacchā haraṇaṃ	1271	
PA_tika-s01_01t:127_11	paṭihāriyaṃ. Iddhiādesanānusāsaniyo ca vigatūpakkilesena, katakiccena ca sattahitatthaṃ	1271	
PA_tika-s01_01t:127_12	puna pavattetabbā, haritesu ca attano upakkilesesu parasattānaṃ upakkilesaharaṇāni	1271	
PA_tika-s01_01t:127_13	hontīti paṭihāriyāni bhavanti. Paṭihāriyameva pāṭihāriyaṃ. Paṭihāriye vā iddhiādesanānusāsanīsamudāye	1271	
PA_tika-s01_01t:127_14	bhavaṃ ekekaṃ “pāṭihāriya”nti vuccati. Paṭihāriyaṃ vā catutthajjhānaṃ maggo ca paṭipakkhaharaṇato,	1271	
PA_tika-s01_01t:127_15	tattha jātaṃ, tasmiṃ vā nimittabhūte, tato vā āgatanti pāṭihāriyaṃ. Tassa pana iddhiādibhedena	1271	
PA_tika-s01_01t:127_16	visayabhedena ca bahuvidhassa bhagavato desanāya labbhamānattā āha “vividhapāṭihāriya”nti.	1271	
PA_tika-s01_01t:128_0	Na aññathāti bhagavato sammukhā sutākārato na aññathāti attho, na pana bhagavato	128	
PA_tika-s01_01t:128_1	desitākārato. Acinteyyānubhāvā hi bhagavato desanā. Evañca katvā “sabbappakārena	128	
PA_tika-s01_01t:128_2	ko samattho viññātu”nti idaṃ vacanaṃ samatthitaṃ hoti. Dhāraṇabaladassanañca na virujjhati	128	
PA_tika-s01_01t:128_3	sutākārāvirajjhanassa adhippetattā. Na hettha atthantaratāparihāro dvinnampi atthānaṃ	128	
PA_tika-s01_01t:128_4	ekavisayattā, itarathā thero bhagavato desanāya sabbathā paṭiggahaṇe samattho asamattho cāti āpajjeyyāti.	128	
PA_tika-s01_01t:129_0	“Yo paro na hoti, so attā”ti evaṃ vuttāya niyakajjhattasaṅkhātāya sasantatiyaṃ vattanato	129	
PA_tika-s01_01t:129_1	tividhopi me-saddo kiñcāpi ekasmiṃyeva atthe dissati, karaṇasampadānasāminiddesavasena	129	
PA_tika-s01_01t:129_2	pana vijjamānabhedaṃ sandhāyāha “me-saddo tīsu atthesu dissatī”ti.	129	
PA_tika-s01_01t:130_0	Kiñcāpi upasaggo kiriyaṃ viseseti, jotakabhāvato pana satipi tasmiṃ suta-saddo eva	130	
PA_tika-s01_01t:130_1	taṃ tamatthaṃ anuvadatīti anupasaggassa suta-saddassa atthuddhāre saupasaggassa gahaṇaṃ	130	
PA_tika-s01_01t:130_2	na virujjhatīti dassento “saupasaggo ca anupasaggo cā”ti āha. Assāti suta-saddassa.	130	
PA_tika-s01_01t:130_3	Kammabhāvasādhanāni idha suta-sadde sambhavantīti vuttaṃ “upadhāritanti vā upadhāraṇanti	130	
PA_tika-s01_01t:130_4	vā attho”ti. Mayāti atthe satīti yadā mesaddassa kattuvasena karaṇaniddeso, tadāti	130	
PA_tika-s01_01t:130_5	attho. Mamāti atthe satīti yadā sambandhavasena sāminiddeso, tadā.	130	
PA_tika-s01_01t:131_0	Sutasaddasannidhāne payuttena evaṃsaddena savanakiriyājotakena bhavitabbanti vuttaṃ	131	
PA_tika-s01_01t:131_1	“evanti sotaviññāṇādiviññāṇakiccanidassana”nti. Ādi-saddena sampaṭicchanādīnaṃ pañcadvārikaviññāṇānaṃ	131	
PA_tika-s01_01t:131_2	tadabhinihaṭānañca manodvārikaviññāṇānaṃ gahaṇaṃ veditabbaṃ. Sabbesampi vākyānaṃ	131	
PA_tika-s01_01t:131_3	evakāratthasahitattā “suta”nti etassa sutaṃ evāti ayamattho labbhatīti āha “assavanabhāvapaṭikkhepato”ti,	131	
PA_tika-s01_01t:131_4	etena avadhāraṇena nirākataṃ dasseti. Yathā ca sutaṃ sutaṃ evāti niyametabbaṃ, taṃ	131	
PA_tika-s01_01t:131_5	sammā sutaṃ hotīti āha “anūnādhikāviparītaggahaṇanidassana”nti. Atha vā “saddantaratthāpohanavasena	131	
PA_tika-s01_01t:131_6	saddo atthaṃ vadatī”ti sutanti asutaṃ na hotīti ayametassa atthoti vuttaṃ “assavanabhāvapaṭikkhepato”ti,	131	
PA_tika-s01_01t:131_7	iminā diṭṭhādivinivattanaṃ karoti. Idaṃ vuttaṃ hoti. Na idaṃ mayā diṭṭhaṃ, na sayambhuñāṇena	131	
PA_tika-s01_01t:131_8	sacchikataṃ, atha kho sutaṃ, tañca kho sammadevāti. Tenevāha “anūnādhikāviparītaggahaṇanidassana”nti.	131	
PA_tika-s01_01t:131_9	Avadhāraṇatthe vā evaṃ-sadde ayaṃ atthayojanā karīyatīti tadapekkhassa suta-saddassa	131	
PA_tika-s01_01t:131_10	ayamattho vutto “assavanabhāvapaṭikkhepato”ti. Teneva āha “anūnādhikāviparītaggahaṇanidassana”nti.	1311	
PA_tika-s01_01t:131_11	Savanasaddo cettha kammattho veditabbo suyyatīti.	1311	
PA_tika-s01_01t:132_0	Evaṃ savanahetusuṇantapuggalasavanavisesavasena padattayassa ekena pakārena atthayojanaṃ	132	
PA_tika-s01_01t:132_1	dassetvā idāni pakārantarehipi taṃ dassetuṃ “tathā eva”ntiādi vuttaṃ. Tattha tassāti	132	
PA_tika-s01_01t:132_2	yā sā bhagavato sammukhā dhammassavanākārena pavattā manodvāraviññāṇavīthi, tassā.	132	
PA_tika-s01_01t:132_3	Sā hi nānappakārena ārammaṇe pavattituṃ samatthā. Tathā ca vuttaṃ “sotadvārānusārenā”ti.	132	
PA_tika-s01_01t:132_4	Nānappakārenāti vakkhamānānaṃ anekavihitānaṃ byañjanatthaggahaṇānānākārena, etena	132	
PA_tika-s01_01t:132_5	imissā yojanāya ākārattho evaṃ-saddo gahitoti dīpeti. Pavattibhāvappakāsananti pavattiyā	132	
PA_tika-s01_01t:132_6	atthibhāvappakāsanaṃ. “Sutanti dhammappakāsana”nti yasmiṃ ārammaṇe vuttappakārā viññāṇavīthi	132	
PA_tika-s01_01t:132_7	nānappakārena pavattā, tassa dhammattā vuttaṃ, na sutasaddassa dhammatthattā. Vuttassevatthassa	132	
PA_tika-s01_01t:132_8	pākaṭīkaraṇaṃ “ayañhetthā”tiādi. Tattha viññāṇavīthiyāti karaṇatthe karaṇavacanaṃ. Mayāti katthuatthe.	132	
PA_tika-s01_01t:133_0	“Evanti niddisitabbappakāsana”nti nidassanatthaṃ evaṃ-saddaṃ gahetvā vuttaṃ nidassetabbassa	133	
PA_tika-s01_01t:133_1	niddisitabbattābhāvābhāvato, tena evaṃ-saddena sakalampi suttaṃ paccāmaṭṭhanti dasseti.	133	
PA_tika-s01_01t:133_2	Suta-saddassa kiriyāsaddattā, savanakiriyāya ca sādhāraṇaviññāṇappabandhapaṭibaddhattā	133	
PA_tika-s01_01t:133_3	tattha ca puggalavohāroti vuttaṃ “sutanti puggalakiccappakāsana”nti. Na hi puggalavohārarahite	133	
PA_tika-s01_01t:133_4	dhammappabandhe savanakiriyā labbhatīti.	133	
PA_tika-s01_01t:134_0	“Yassa cittasantānassā”tiādipi ākāratthameva evaṃ-saddaṃ gahetvā purimayojanāya aññathā	134	
PA_tika-s01_01t:134_1	atthayojanaṃ dassetuṃ vuttaṃ. Tattha ākārapaññattīti upādāpaññatti eva, dhammānaṃ	134	
PA_tika-s01_01t:134_2	pavattiākārupādānavasena tathā vuttā. “Sutanti visayaniddeso”ti sotabbabhūto dhammo	134	
PA_tika-s01_01t:134_3	savanakiriyākattupuggalassa savanakiriyāvasena pavattiṭṭhānanti katvā vuttaṃ. Cittasantānavinimuttassa	134	
PA_tika-s01_01t:134_4	paramatthato kassaci kattu abhāvepi saddavohārena buddhiparikappitabhedavacanicchāya	134	
PA_tika-s01_01t:134_5	cittasantānato aññaṃ viya taṃsamaṅgiṃ katvā vuttaṃ “cittasantānena taṃsamaṅgino”ti.	134	
PA_tika-s01_01t:134_6	Savanakiriyāvisayopi sotabbadhammo savanakiriyāvasena pavattacittasantānassa idha	134	
PA_tika-s01_01t:134_7	paramatthato kattubhāvato, savanavasena cittappavattiyā eva vā savanakiriyābhāvato	134	
PA_tika-s01_01t:134_8	taṃkiriyākattu ca visayo hotīti katvā vuttaṃ “taṃsamaṅgino kattu visaye”ti. Sutākārassa	134	
PA_tika-s01_01t:134_9	ca therassa sammānicchitabhāvato āha “gahaṇasanniṭṭhāna”nti, etena vā avadhāraṇatthaṃ	134	
PA_tika-s01_01t:134_10	evaṃ-saddaṃ gahetvā ayaṃ atthayojanā katāti daṭṭhabbaṃ.	1341	
PA_tika-s01_01t:135_0	Pubbe sutānaṃ nānāvihitānaṃ suttasaṅkhātānaṃ atthabyañjanānaṃ upadhāritarūpassa ākārassa	135	
PA_tika-s01_01t:135_1	nidassanassa avadhāraṇassa vā pakāsanasabhāvo evaṃ-saddoti tadākārādiupadhāraṇassa	135	
PA_tika-s01_01t:135_2	puggalapaññattiyā upādānabhūtadhammappabandhabyāpāratāya vuttaṃ “evanti puggalakiccaniddeso”ti.	135	
PA_tika-s01_01t:135_3	Savanakiriyā pana puggalavādinopi viññāṇanirapekkhā natthīti visesato viññāṇabyāpāroti	135	
PA_tika-s01_01t:135_4	āha “sutanti viññāṇakiccaniddeso”ti. Meti saddappavattiyā ekanteneva sattavisayattā,	135	
PA_tika-s01_01t:135_5	viññāṇakiccassa ca tattheva samodahitabbato “meti ubhayakiccayuttapuggalaniddeso”ti	135	
PA_tika-s01_01t:135_6	vuttaṃ. Avijjamānapaññattivijjamānapaññattisabhāvā yathākkamaṃ evaṃ-sadda suta-saddānaṃ	135	
PA_tika-s01_01t:135_7	atthāti te tathārūpapaññattiupādānabyāpārabhāvena dassento āha “evanti puggalakiccaniddeso.	135	
PA_tika-s01_01t:135_8	Sutanti viññāṇakiccaniddeso”ti. Ettha ca karaṇakiriyākattukammavisesappakāsanavasena	135	
PA_tika-s01_01t:135_9	puggalabyāpāvisayapuggalabyāpāranidassanavasena gahaṇākāragāhakatabbisayavisesaniddesavasena	135	
PA_tika-s01_01t:135_10	kattukaraṇa byāpārakattuniddesavasena ca dutiyādayo catasso atthayojanā dassitāti daṭṭhabbaṃ.	1351	
PA_tika-s01_01t:136_0	Sabbassāpi saddādhigamanīyassa atthassa paññattimukheneva paṭipajjitabbattā, sabbapaññattīnañca	136	
PA_tika-s01_01t:136_1	vijjamānādivasena chasu paññattibhedesu antogadhattā tesu “eva”ntiādīnaṃ paññattīnaṃ	136	
PA_tika-s01_01t:136_2	sarūpaṃ niddhārento āha “evanti ca meti cā”tiādi. Tattha evanti ca meti ca vuccamānassa	136	
PA_tika-s01_01t:136_3	atthassa ākārādino, dhammānañca asallakkhaṇabhāvato avijjamānapaññattibhāvoti āha	136	
PA_tika-s01_01t:136_4	“saccikaṭṭhaparamatthavasena avijjamānapaññattī”ti. Tattha saccikaṭṭhaparamatthavasenāti	136	
PA_tika-s01_01t:136_5	bhūtatthauttamatthavasena. Idaṃ vuttaṃ hotiyo māyāmarīciādayo viya abhūtattho, anussavādīhi	136	
PA_tika-s01_01t:136_6	gahetabbo viya anuttamattho ca na hoti, so rūpasaddādisabhāvo ruppanānubhavanādisabhāvo	136	
PA_tika-s01_01t:136_7	vā attho “saccikaṭṭho, paramattha cā”ti vuccati, na tathā evaṃ meti padānamatthoti,	136	
PA_tika-s01_01t:136_8	etamevatthaṃ pākaṭataraṃ kātuṃ “kiñhettha ta”ntiādi vuttaṃ. Sutanti pana saddāyatanaṃ	136	
PA_tika-s01_01t:136_9	sandhāyāha “vijjamānapaññattī”ti. Teneva hi “yañhi tamettha sotena upaladdha”nti	136	
PA_tika-s01_01t:136_10	vuttaṃ, “sotadvārānusārena upaladdha”nti pana vutte atthabyañjanādisabbaṃ labbhati.	1361	
PA_tika-s01_01t:136_11	Taṃ taṃ upādāya vattabbatoti sotapathaṃ āgate dhamme upādāya tesaṃ upadhāritākārādino	1361	
PA_tika-s01_01t:136_12	paccāmasanavasena “eva”nti, sasantatipariyāpanne khandhe upādāya “me”ti vattabbattāti	1361	
PA_tika-s01_01t:136_13	attho. Diṭṭhādisabhāvarahite saddāyatane pavattamānopi sutavohāro “dutiyaṃ tatiya”ntiādiko	1361	
PA_tika-s01_01t:136_14	viya paṭhamādīni diṭṭhamutaviññāte apekkhitvā pavattoti āha “diṭṭhādīni upanidhāya	1361	
PA_tika-s01_01t:136_15	vattabbato”ti. Asutaṃ na hotīti hi “suta”nti pakāsito yamatthoti.	1361	
PA_tika-s01_01t:137_0	Attanā paṭividdhā suttassa pakāravisesā “eva”nti therena paccāmaṭṭhāti āha “asammohaṃ	137	
PA_tika-s01_01t:137_1	dīpetī”ti. “Nānappakārapaṭivedhasamattho hotī”ti etena vakkhamānassa suttassa nānappakārataṃ	137	
PA_tika-s01_01t:137_2	duppaṭivijjhatañca dasseti. “Sutassa asammosaṃ dīpetī”ti sutākārassa yāthāvato dassiyamānattā	137	
PA_tika-s01_01t:137_3	vuttaṃ. Asammohenāti sammohābhāvena, paññāya eva vā savanakālasambhūtāya taduttarakālapaññāsiddhi,	137	
PA_tika-s01_01t:137_4	evaṃ asammosenāti etthāpi vattabbaṃ. Byañjanānaṃ paṭivijjhitabbo ākāro nātigambhīro,	137	
PA_tika-s01_01t:137_5	yathāsutadhāraṇameva tattha karaṇīyanti satiyā byāpāro adhiko, paññā tattha guṇībhūtāti	137	
PA_tika-s01_01t:137_6	vuttaṃ “paññāpubbaṅgamāyā”tiādi paññāya pubbaṅgamāti katvā. Pubbaṅgamatā cettha padhānabhāvo	137	
PA_tika-s01_01t:137_7	“manopubbaṅgamā”tiādīsu viya, pubbaṅgamatāya vā cakkhuviññāṇādīsu āvajjanādīnaṃ viya	137	
PA_tika-s01_01t:137_8	appadhānatte paññā pubbaṅgamā etissāti ayampi attho yujjati, evaṃ “satipubbaṅgamāyā”ti	137	
PA_tika-s01_01t:137_9	etthāpi vuttanayānusārena yathāsambhavamattho veditabbo. Atthabyañjanasampannassāti	137	
PA_tika-s01_01t:137_10	atthabyañjanaparipuṇṇassa, saṅkāsanapakāsanavivaraṇavibhajanauttānīkaraṇapaññattivasena	1371	
PA_tika-s01_01t:137_11	chahi atthapadehi, akkharapadabyañjanākāraniruttiniddesavasena chahi byañjanapadehi	1371	
PA_tika-s01_01t:137_12	ca samannāgatassāti vā attho daṭṭhabbo.	1371	
PA_tika-s01_01t:138_0	Yonisomanasikāraṃ dīpetīti evaṃ-saddena vuccamānānaṃ ākāranidassanāvadhāraṇatthānaṃ	138	
PA_tika-s01_01t:138_1	aviparītasaddhammavisayattāti adhippāyo. “Avikkhepaṃ dīpetī”ti “brahmajālaṃ kattha	138	
PA_tika-s01_01t:138_2	bhāsita”ntiādi pucchāvasena pakaraṇappattassa vakkhamānassa suttassa savanaṃ samādhānamantarena	138	
PA_tika-s01_01t:138_3	na sambhavatīti katvā vuttaṃ. “Vikkhittacittassā”tiādi tassevatthassa samatthanavasena	138	
PA_tika-s01_01t:138_4	vuttaṃ. Sabbasampattiyāti atthabyañjanadesakapayojanādisampattiyā. Aviparītasaddhammavisayehi	138	
PA_tika-s01_01t:138_5	viya ākāranidassanāvadhāraṇatthehi yonisomanasikārassa, saddhammassavanena viya ca	138	
PA_tika-s01_01t:138_6	avikkhepassa yathā yonisomanasikārena phalabhūtena attasammāpaṇidhipubbekatapuññatānaṃ	138	
PA_tika-s01_01t:138_7	siddhi vuttā tadavinābhāvato, evaṃ avikkhepena phalabhūtena kāraṇabhūtānaṃ saddhammassavanasappurisūpanissayānaṃ	138	
PA_tika-s01_01t:138_8	siddhi dassetabbā siyā assutavato, sappurisūpanissayarahitassa ca tadabhāvato.	138	
PA_tika-s01_01t:139_0	“Na hi vikkhittacitto”tiādinā samatthanavacanena pana avikkhepena kāraṇabhūtena sappurisūpanissayena	139	
PA_tika-s01_01t:139_1	ca phalabhūtassa saddhammassavanassa siddhi dassitā. Ayaṃ panettha adhippāyo yutto	139	
PA_tika-s01_01t:139_2	siyāsaddhammassavanasappurisūpanissayā na ekantena avikkhepassa kāraṇaṃ bāhiraṅgattā,	139	
PA_tika-s01_01t:139_3	avikkhepo pana sappurisūpanissayo viya saddhammassavanassa ekantakāraṇanti. Evampi	139	
PA_tika-s01_01t:139_4	avikkhepena sappurisūpanissayasiddhijotanā na samatthitāva, no na samatthitā vikkhittacittānaṃ	139	
PA_tika-s01_01t:139_5	sappurisapayirupāsanābhāvassa atthasiddhattā. Ettha ca purimaṃ phalena kāraṇassa	139	
PA_tika-s01_01t:139_6	siddhidassanaṃ nadīpūrena viya upari vuṭṭhisabbhāvassa, dutiyaṃ kāraṇena phalassa	139	
PA_tika-s01_01t:139_7	siddhidassanaṃ daṭṭhabbaṃ ekantena vassinā viya meghavuṭṭhānena vuṭṭhippavattiyā.	139	
PA_tika-s01_01t:140_0	Bhagavato vacanassa atthabyañjanapabhedaparicchedavasena sakalasāsanasampattiogāhanākāro	140	
PA_tika-s01_01t:140_1	niravasesaparahitapāripūrikāraṇanti vuttaṃ “evaṃ bhaddako ākāro”ti. Yasmā na hotīti	140	
PA_tika-s01_01t:140_2	sambandho. Pacchimacakkadvayasampattinti attasammāpaṇidhipubbekatapuññatāsaṅkhātaṃ	140	
PA_tika-s01_01t:140_3	guṇadvayaṃ. Aparāparaṃ vuttiyā cettha cakkabhāvo, caranti etehi sattā sampattibhavesūti	140	
PA_tika-s01_01t:140_4	vā. Ye sandhāya vuttaṃ “cattārimāni bhikkhave cakkāni, yehi samannāgatānaṃ devamanussānaṃ	140	
PA_tika-s01_01t:140_5	catucakkaṃ vattatī”tiādi. Purimapacchimabhāvo cettha desanākkamavasena daṭṭhabbo.	140	
PA_tika-s01_01t:140_6	Pacchimacakkadvayasiddhiyāti pacchimacakkadvayassa atthitāya. Sammāpaṇihitatto pubbe	140	
PA_tika-s01_01t:140_7	ca katapuñño suddhāsayo hoti tadasuddhihetūnaṃ kilesānaṃ dūrībhāvatoti āha “āsayasuddhi	140	
PA_tika-s01_01t:140_8	siddhā hotī”ti. Tathā hi vuttaṃ “sammāpaṇihitaṃ cittaṃ, seyyaso naṃ tato kare”ti,	140	
PA_tika-s01_01t:140_9	“katapuññosi tvaṃ ānanda, padhānaṃ anuyuñja khippaṃ hohisi anāsavoti ca. Tenevāha	140	
PA_tika-s01_01t:140_10	“āsayasuddhiyā adhigamabyattisiddhī”ti. Payogasuddhiyāti yonisomanasikārapubbaṅgamassa	1401	
PA_tika-s01_01t:140_11	dhammassavanapayogassa visadabhāvena. Tathā cāha “āgamabyattisiddhī”ti. Sabbassa	1401	
PA_tika-s01_01t:140_12	vā kāyavacīpayogassa niddosabhāvena. Parisuddhakāyavacīpayogo hi vippaṭisārābhāvato	1401	
PA_tika-s01_01t:140_13	avikkhittacitto pariyattiyaṃ visārado hotīti.	1401	
PA_tika-s01_01t:141_0	“Nānappakārapaṭivedhadīpakenā”tiādinā atthabyañjanesu therassa evaṃ-sadda suta-saddānaṃ	141	
PA_tika-s01_01t:141_1	asammohāsammosadīpanato catupaṭisambhidāvasena atthayojanaṃ dasseti. Tattha “sotabbappabhedapaṭivedhadīpakenā”ti	141	
PA_tika-s01_01t:141_2	etena ayaṃ suta-saddo evaṃ-saddasannidhānato, vakkhamānāpekkhāya vā sāmaññeneva sotabbadhammavisesaṃ	141	
PA_tika-s01_01t:141_3	āmasatīti dasseti. Manodiṭṭhikaraṇāpariyattidhammānaṃ anupekkhanasuppaṭivedhā visesato	141	
PA_tika-s01_01t:141_4	manasikārapaṭibaddhāti te vuttanayena yonisomanasikāradīpakena evaṃ-saddena yojetvā,	141	
PA_tika-s01_01t:141_5	savanadhāraṇavacīparicayā pariyattidhammānaṃ visesena sotāvadhānapaṭibaddhāti te	141	
PA_tika-s01_01t:141_6	avikkhepadīpakena suta-saddena yojetvā dassento sāsanasampattiyā dhammassavane ussāhaṃ	141	
PA_tika-s01_01t:141_7	janeti. Tattha dhammāti pariyattidhammā. Manasānupekkhitāti “idha sīlaṃ kathitaṃ,	141	
PA_tika-s01_01t:141_8	idha samādhi, idha paññā, ettakā ettha anusandhiyo”tiādinā nayena manasā anupekkhitā.	141	
PA_tika-s01_01t:141_9	Diṭṭhiyā suppaṭividdhāti nijjhānakkhantibhūtāya, ñātapariññāsaṅkhātāya vā diṭṭhiyā	141	
PA_tika-s01_01t:141_10	tattha tattha vuttarūpārūpadhamme “iti rūpaṃ, ettakaṃ rūpa”ntiādinā suṭṭhu vavatthapetvā paṭividdhā.	1411	
PA_tika-s01_01t:142_0	“Sakalena vacanenā”ti pubbe tīhi padehi visuṃ visuṃ yojitattā vuttaṃ. Asappurisabhūminti	142	
PA_tika-s01_01t:142_1	akataññutaṃ “idhekacco pāpabhikkhu tathāgatappaveditaṃ dhammavinayaṃ pariyāpuṇitvā	142	
PA_tika-s01_01t:142_2	attano dahatī”ti evaṃ vuttaṃ anariyavohārāvatthaṃ. Sā eva anariyavohārāvatthā asaddhammo.	142	
PA_tika-s01_01t:142_3	Nanu ca ānandattherassa “mamedaṃ vacana”nti adhimānassa, mahākassapattherādīnañca	142	
PA_tika-s01_01t:142_4	tadāsaṅkāya abhāvato asappurisabhūmisamatikkamādivacanaṃ niratthakaṃ ti? Nayidaṃ	142	
PA_tika-s01_01t:142_5	evaṃ “evaṃ me suta”nti vadantena ayampi attho vibhāvitoti dassanato. Keci pana “devatānaṃ	142	
PA_tika-s01_01t:142_6	parivitakkāpekkhaṃ tathāvacananti edisī codanā anavakāsā”ti vadanti. Tasmiṃ kira	142	
PA_tika-s01_01t:142_7	khaṇe ekaccānaṃ devatānaṃ evaṃ cetaso parivitakko udapādi “tathāgato ca parinibbuto,	142	
PA_tika-s01_01t:142_8	ayañca āyasmā desanākusalo, idāni dhammaṃ deseti, sakyakulappasuto tathāgatassa bhātā	142	
PA_tika-s01_01t:142_9	cūḷapituputto, kiṃ nu kho sayaṃ sacchikata dhammaṃ deseti, udāhu bhagavatoyeva vacanaṃ	142	
PA_tika-s01_01t:142_10	yathāsuta”nti. Evaṃ tadāsaṅkitappakārato asappurisabhūmisamokkamādito atikkamādi	1421	
PA_tika-s01_01t:142_11	vibhāvitanti. Attano adahantoti “mameta”nti attani aṭṭhapento. Appetīti nidasseti.	1421	
PA_tika-s01_01t:142_12	Diṭṭhadhammikasamparāyikaparamatthesu yathārahaṃ satte netīti netti, dhammoyeva netti dhammanetti.	1421	
PA_tika-s01_01t:143_0	Daḷhataraniviṭṭhā vicikicchā kaṅkhā. Nātisaṃsappanaṃ matibhedamattaṃ vimati. Assaddhiyaṃ	143	
PA_tika-s01_01t:143_1	vināseti bhagavato desitattā, sammukhā cassa paṭiggahitattā, khalitaduruttādiggahaṇadosābhāvato	143	
PA_tika-s01_01t:143_2	ca. Ettha ca paṭhamādayo tisso atthayojanā ākārādiatthesu aggahitavisesameva evaṃ-saddaṃ	143	
PA_tika-s01_01t:143_3	gahetvā dassitā, tato parā tisso ākāratthameva evaṃ-saddaṃ gahetvā vibhāvitā. Pacchimā	143	
PA_tika-s01_01t:143_4	pana tisso yathākkamaṃ ākāratthaṃ nidassanatthaṃ avadhāraṇatthañca evaṃ-saddaṃ gahetvā	143	
PA_tika-s01_01t:143_5	yojitāti daṭṭhabbaṃ.	143	
PA_tika-s01_01t:144_0	Eka-saddo aññaseṭṭhāsahāyasaṅkhyadīsu dissati. Tathāhesa “sassato attā ca loko ca,	144	
PA_tika-s01_01t:144_1	idameva saccaṃ moghamaññanti ittheke abhivadantī”tiādīsu aññatthe dissati, “cetaso	144	
PA_tika-s01_01t:144_2	ekodibhāva”ntiādīsu seṭṭhatthe, “eko vūpakaṭṭho”tiādīsu asahāye, “ekova kho bhikkhave	144	
PA_tika-s01_01t:144_3	khaṇo ca samayo ca brahmacariyavāsāyā”tiādīsu saṅkhyayaṃ, idhāpi saṅkhyayanti dassento	144	
PA_tika-s01_01t:144_4	āha “ekanti gaṇanaparicchedaniddeso”ti. Kālañca samayañcāti yuttakālañca paccayasāmaggiñca.	144	
PA_tika-s01_01t:144_5	Khaṇoti okāso. Tathāgatuppādādiko hi maggabrahmacariyassa okāso tappaccayapaṭilābhahetuttā.	144	
PA_tika-s01_01t:144_6	Khaṇo eva ca samayo. Yo “khaṇo”ti ca “samayo”ti ca vuccati, so eko vāti hi attho.	144	
PA_tika-s01_01t:144_7	Mahāsamayoti mahāsamūho. Samayopi khoti sikkhāpadapūraṇassa hetupi. Samayappavādaketi	144	
PA_tika-s01_01t:144_8	diṭṭhippavādake. Tattha hi nisinnā titthiyā attano attano samayaṃ pavadantīti. Atthābhisamayāti	144	
PA_tika-s01_01t:144_9	hitapaṭilābhā. Abhisametabboti abhisamayo, abhisamayo atthoti abhisamayaṭṭhoti pīḷana	144	
PA_tika-s01_01t:144_10	ādīni abhisametabbabhāvena ekībhāvaṃ upanetvā vuttāni. Abhisamayassa vā paṭivedhassa	1441	
PA_tika-s01_01t:144_11	visayabhūtabhāvo abhisamayaṭṭhoti tāneva tathā ekattena vuttāni. Tattha pīḷanaṃ dukkhasaccassa	1441	
PA_tika-s01_01t:144_12	taṃ samaṅgīno hiṃsanaṃ avipphārikatākaraṇaṃ. Santāpodukkhadukkhatādivasena santāpanaṃ paridahaṇaṃ.	1441	
PA_tika-s01_01t:145_0	Tattha sahakārīkāraṇaṃ sannijjha sameti samavetīti samayo, samavāyo. Sameti samāgacchati	145	
PA_tika-s01_01t:145_1	maggabrahmacariyamettha tadādhārapuggalehīti samayo, khaṇo. Sameti ettha, etenava	145	
PA_tika-s01_01t:145_2	saṃgacchati satto, sabhāvadhammo vā sahajātādīhi, uppādādīhi vāti samayo, kālo. Dhammappavattimattatāya	145	
PA_tika-s01_01t:145_3	atthato abhūtopi hi kālo dhammappavattiyā adhikaraṇaṃ, karaṇaṃ viya ca kappanāmattasiddhena	145	
PA_tika-s01_01t:145_4	rūpena voharīyatīti. Samaṃ, saha vā avayavānaṃ ayanaṃ pavatti avaṭṭhānanti samayo,	145	
PA_tika-s01_01t:145_5	samūho, yathā “samudāyo”ti. Avayavasahāvaṭṭhānameva hi samūhoti. Avasesapaccayānaṃ	145	
PA_tika-s01_01t:145_6	samāgame eti phalaṃ etasmā uppajjati pavattati cāti samayo, hetu yathā “samudayo”ti.	145	
PA_tika-s01_01t:145_7	Sameti saṃyojanabhāvato sambandho eti attano visaye pavattati, daḷhaggahaṇabhāvato	145	
PA_tika-s01_01t:145_8	vā saṃyuttā ayanti pavattanti sattā yathābhinivesaṃ etenāti samayo, diṭṭhi. Diṭṭhisaṃyojanena	145	
PA_tika-s01_01t:145_9	hi sattā ativiya bajjhantīti. Samiti saṅgati samodhānanti samayo, paṭilābho. Samassa	145	
PA_tika-s01_01t:145_10	yānaṃ, sammā vā yānaṃ apagamoti samayo, pahānaṃ. Abhimukhaṃ ñāṇena etabbo abhisametabboti	1451	
PA_tika-s01_01t:145_11	abhisamayo, dhammānaṃ aviparīto sabhāvo. Abhimukhabhāvena sammā eti gacchati bujjhatīti	1451	
PA_tika-s01_01t:145_12	abhisamayo, dhammānaṃ yathābhūtasabhāvāvabodho. Evaṃ tasmiṃ tasmiṃ atthe samaya-saddassa	1451	
PA_tika-s01_01t:145_13	pavatti veditabbā. Samaya-saddassa atthuddhāre abhisamaya-saddassa udāharaṇaṃ vuttanayeneva	1451	
PA_tika-s01_01t:145_14	veditabbaṃ. Assāti samaya-saddassa. Kālo attho samavāyādīnaṃ atthānaṃ idha asambhavato	1451	
PA_tika-s01_01t:145_15	desadesakaparisānaṃ viya suttassa nidānabhāvena kālassa apadisitabbato ca.	1451	
PA_tika-s01_01t:146_0	Kasmā panettha aniyāmitavaseneva kālo niddiṭṭho, na utusaṃvaccharādivasena niyametvāti	146	
PA_tika-s01_01t:146_1	āha “tattha kiñcāpī”tiādi. Utusaṃvaccharādivasena niyamaṃ akatvā samaya-saddassa	146	
PA_tika-s01_01t:146_2	vacane ayampi guṇo laddho hotīti dassento “ye vā ime”tiādimāha. Sāmaññajotanā hi	146	
PA_tika-s01_01t:146_3	visese avatiṭṭhatīti. Tattha diṭṭhadhammasukhavihārasamayo devasikaṃ jhānasamāpattīhi	146	
PA_tika-s01_01t:146_4	vītināmanakālo, visesato sattasattāhāni. Pakāsāti dasasahassilokadhātuyā pakampanaobhāsapātubhāvādīhi	146	
PA_tika-s01_01t:146_5	pākaṭā. Yathāvuttappabhedesuyeva samayesu ekadesaṃ pakārantarehi saṅgahetvā dassetuṃ	146	
PA_tika-s01_01t:146_6	“yo cāya”ntiādimāha. Tathā hi ñāṇakiccasamayo attahitapaṭipattisamayo ca abhisambodhisamayo.	146	
PA_tika-s01_01t:146_7	Ariyatuṇhibhāvasamayo diṭṭhadhammasukhavihārasamayo. Karuṇākiccaparahitapaṭipattidhammikathāsamayo desanāsamayeva.	146	
PA_tika-s01_01t:147_0	Karaṇavacanena niddeso kato yathāti sambandho. Tatthāti abhidhammavinayesu. Tathāti	147	
PA_tika-s01_01t:147_1	bhummakaraṇehi. Adhikaraṇattha ādhārattho. Bhāvo nāma kiriyā, kiriyāya kiriyantaralakkhaṇaṃ	147	
PA_tika-s01_01t:147_2	bhāvenabhāvalakkhaṇaṃ. Tattha yathā kālo sabhāvadhammaparicchinno sayaṃ paramatthato	147	
PA_tika-s01_01t:147_3	avijjamānopi ādhārabhāvena paññāto taṅkhaṇappavattānaṃ tato pubbe parato ca abhāvato	147	
PA_tika-s01_01t:147_4	“pubbaṇhe jāto, sāyanhe gacchatī”ti, ca ādīsu, samūho ca avayavavinimutto avijjamānopi	147	
PA_tika-s01_01t:147_5	kappanāmattasiddho avayavānaṃ ādhārabhāvena paññāpīyati “rukkhe sākhā, yavarāsiyaṃ	147	
PA_tika-s01_01t:147_6	sambhūto”tiādīsu, evaṃ idhāpīti dassento āha “adhikaraṇañhi…pe… dhammāna”nti. Yasmiṃ	147	
PA_tika-s01_01t:147_7	kāle, dhammapuñje vā kāmāvacaraṃ kusalaṃ cittaṃ uppannaṃ hoti, tasmiṃyeva kāle, dhammapuñje	147	
PA_tika-s01_01t:147_8	ca phassādayopi hontīti ayañhi tattha attho. Yathā ca gāvīsu duyhamānāsu gato, duddhāsu	147	
PA_tika-s01_01t:147_9	āgatoti dohanakiriyāya gamanakiriyā lakkhīyati, evaṃ idhāpi “yasmiṃ samaye, tasmiṃ	147	
PA_tika-s01_01t:147_10	samaye”ti ca vutte satīti ayamattho viññāyamāno eva hoti padatthassa sattāvirahābhavatoti	1471	
PA_tika-s01_01t:147_11	samayassa sattākiriyāya cittassa uppādakiriyā, phassādīnaṃ bhavanakiriyā ca lakkhīyati.	1471	
PA_tika-s01_01t:147_12	Yasmiṃ samayeti yasmiṃ navame khaṇe, yonisomanasikārādihetumhi, paccayasamavāye vā	1471	
PA_tika-s01_01t:147_13	sati kāmāvacaraṃ kusalaṃ cittaṃ uppannaṃ hoti, tasmiṃyeva khaṇe, hetumhi, paccayasamavāye	1471	
PA_tika-s01_01t:147_14	ca sati phassādayopi hontīti ubhayattha samaya-sadde bhummaniddeso kato lakkhaṇabhūtabhāvayuttoti	1471	
PA_tika-s01_01t:147_15	dassento āha “khaṇa…pe… lakkhīyatī”ti.	1471	
PA_tika-s01_01t:148_0	Hetuattho karaṇattho ca sambhavati “annena vasati, ajjhenena vasati, pharasunā chindati,	148	
PA_tika-s01_01t:148_1	kudālena khaṇatī”tiādīsu viya. Vītikkamañhi sutvā bhikkhusaṅghaṃ sannipātāpetvā otiṇṇavatthukaṃ	148	
PA_tika-s01_01t:148_2	puggalaṃ paṭipucchitvā, vigarahitvā ca taṃ taṃ vatthuṃ otiṇṇakālaṃ anatikkamitvā	148	
PA_tika-s01_01t:148_3	teneva kālena sikkhāpadāni paññapento bhagavā viharati sikkhāpadapaññattihetuñca	148	
PA_tika-s01_01t:148_4	apekkhamāno tatiyapārājikādīsu viyāti.	148	
PA_tika-s01_01t:149_0	Accantameva ārambhato paṭṭhāya yāva desanāniṭṭhānaṃ parahitapaṭipattisaṅkhātena karuṇāvihārena.	149	
PA_tika-s01_01t:149_1	Tadatthajotanatthanti accantasaṃyogatthajotanatthaṃ. Upayogavacananiddeso kato yathā “māsaṃ ajjhetī”ti.	149	
PA_tika-s01_01t:150	Porāṇāti aṭṭhakathācariyā. Abhilāpamattabhedoti vacanamattena viseso. Tena suttavinayesu vibhattibyatayo katoti dasseti.	15	
PA_tika-s01_01t:151	Seṭṭhanti seṭṭhavācakaṃ vacanaṃ seṭṭhanti vuttaṃ seṭṭhaguṇasahacaraṇato. Tathā uttamanti etthāpi. Gāravayuttoti garubhāvayutto garuguṇayogato, garukaraṇārahatāya vā gāravayutto.	15	
PA_tika-s01_01t:152	Vuttoyeva na pana idha vattabbo visuddhimaggassa imissā aṭṭhakathāya ekadesabhāvatoti adhippāyo.	15	
PA_tika-s01_01t:153_0	Apica bhage vani, vamīti vā bhagavā, bhage sīlādiguṇe vani bhaji sevi, te vā vineyyasantānesu	153	
PA_tika-s01_01t:153_1	“kathaṃ nu kho uppajjeyyu”nti vani yāci patthayīti bhagavā, bhagaṃ vā siriṃ, issariyaṃ,	153	
PA_tika-s01_01t:153_2	yasañca vami khelapiṇḍaṃ viya chaḍḍayīti bhagavā. Tathā hi bhagavā hatthagataṃ siriṃ,	153	
PA_tika-s01_01t:153_3	catuddīpissariyaṃ, cakkavattisampattisannissayañca sattaratanasamujjalaṃ yasaṃ anapekkho	153	
PA_tika-s01_01t:153_4	pariccajīti. Atha vā bhāni nāma nakkhattāni, tehi samaṃ gacchanti pavattantīti bhagā,	153	
PA_tika-s01_01t:153_5	sineruyugandharādigatā bhājanalokasobhā. Te bhagavā vami tappaṭibaddhachandarāgappahānena	153	
PA_tika-s01_01t:153_6	pajahatīti evampi bhage vamīti bhagavā.	153	
PA_tika-s01_01t:154_0	“Dhammasarīraṃ paccakkhaṃ karotī”ti “yo vo ānanda mayā dhammo ca vinayo ca desito	154	
PA_tika-s01_01t:154_1	paññatto, so vo mamaccayena satthā”ti vacanato dhammassa satthubhāvapariyāyo vijjatīti katvā vuttaṃ.	154	
PA_tika-s01_01t:155_0	Vajirasaṅghātasamānakāyo parehi abhejjasarīrattā. Na hi bhagavato rūpakāye kenaci	155	
PA_tika-s01_01t:155_1	antarāyo sakkā kātunti. Desanāsampattiṃ niddisati vakkhamānassa sakalasuttassa “eva”nti	155	
PA_tika-s01_01t:155_2	niddisanato. Sāvakasampattiṃ niddisati paṭisambhidāppattena pañcasu ṭhānesu bhagavatā	155	
PA_tika-s01_01t:155_3	etadagge ṭhapitena mayā mahāsāvakena sutaṃ, tañca kho mayāva sutaṃ, na anussavitaṃ,	155	
PA_tika-s01_01t:155_4	na paramparābhatanti imassatthassa dīpanato. Kālasampattiṃ niddisati “bhagavā”ti	155	
PA_tika-s01_01t:155_5	padassa sannidhāne payuttassa samaya-saddassa kālassa buddhuppādapaṭimaṇḍitabhāvadīpanato.	155	
PA_tika-s01_01t:155_6	Buddhuppādaparamā hi kālasampadā. Tenetaṃ vuccati –	155	
PA_tika-s01_01t:156	“Kappakasāye kaliyuge, buddhuppādo aho mahacchariyaṃ;	15	
PA_tika-s01_01t:157	Hutāvahamajjhe jātaṃ, samuditamakarandamaravinda”nti.	15	
PA_tika-s01_01t:158	Bhagavāti desakasampattiṃ niddisati guṇavisiṭṭhasattuttamagāravādhivacanato.	15	
PA_tika-s01_01t:159_0	Vijjantarikāyāti vijjuniccharaṇakkhaṇe. Antaratoti hadaye. Antarāti ārabbha nipphattīnaṃ	159	
PA_tika-s01_01t:159_1	vemajjhe. Antarikāyāti antarāḷe. Ettha ca “tadantaraṃ ko jāneyya, etesaṃ antarā kappā,	159	
PA_tika-s01_01t:159_2	gaṇanāto asaṅkhiyā, antarantarā kathaṃ opātetī”ti ca ādīsu viya kāraṇavemajjhesu	159	
PA_tika-s01_01t:159_3	vattamānā antarā-saddā eva udāharitabbā siyuṃ, na pana cittakhaṇavivaresu vattamānā	159	
PA_tika-s01_01t:159_4	antarantarikā-saddā. Antarā-saddassa hi ayaṃ atthuddhāroti. Ayaṃ panettha adhippāyo	159	
PA_tika-s01_01t:159_5	siyā – yesu atthesu antarā-saddo vattati, tesu antarasaddopi vattatīti samānatthattā	159	
PA_tika-s01_01t:159_6	antarā-saddatthe vattamāno antara-saddo udāhaṭo, antarā-saddo eva vā “yassantarato”ti	159	
PA_tika-s01_01t:159_7	ettha gāthāsukhatthaṃ rassaṃ katvā vuttoti daṭṭhabbaṃ. Antarā-saddo eva pana ika-saddena	159	
PA_tika-s01_01t:159_8	padaṃ vaḍḍhetvā “antarikā”ti vuttoti evamettha udāharaṇodāharitabbānaṃ virodhābhāvo	159	
PA_tika-s01_01t:159_9	daṭṭhabbo. Ayojiyamāne upayogavacanaṃ na pāpuṇāti sāmivacanassa pasaṅge antarā-saddayogena	159	
PA_tika-s01_01t:159_10	upayogavacanassa icchitattā. Tenevāha “antarāsaddena yuttattā upayogavacanaṃ kata”nti.	1591	
PA_tika-s01_01t:160_0	“Niyato sambodhiparāyaṇo, aṭṭhānametaṃ bhikkhave anavakāso, yaṃ diṭṭhisampanno puggalo	160	
PA_tika-s01_01t:160_1	sañcicca pāṇaṃ jīvitā voropeyya, “netaṃ ṭhānaṃ vijjatī” tiādivacanato diṭṭhisīlānaṃ	160	
PA_tika-s01_01t:160_2	niyatasabhāvattā sotāpannāpi aññamaññaṃ diṭṭhisīlasāmaññena saṃhatā, pageva sakadāgāmiādayo.	160	
PA_tika-s01_01t:160_3	“Tathārūpāya diṭṭhiyā diṭṭhisāmaññagato viharati, tathārūpesu sīlesu sīlasāmaññagato	160	
PA_tika-s01_01t:160_4	viharatī”ti vacanato puthujjanānampi diṭṭhisīlasāmaññena saṃhatabhāvo labbhatiyeva.	160	
PA_tika-s01_01t:161_0	Suppiyopi khoti ettha kho-saddo avadhāraṇattho “assosi kho”tiādīsu viya. Tena addhānamaggapaṭipanno	161	
PA_tika-s01_01t:161_1	ahosiyeva, nāssa maggapaṭipattiyā koci antarāyo ahosīti ayamattho dīpito hoti. Tatrāti	161	
PA_tika-s01_01t:161_2	vā kālassa paṭiniddeso. Sopi hi “ekaṃ samaya”nti pubbe adhikato. Yañhi samayaṃ bhagavā	161	
PA_tika-s01_01t:161_3	antarā rājagahañca nāḷandañca addhānamaggapaṭipanno, tasmiṃyeva samaye suppiyopi	161	
PA_tika-s01_01t:161_4	taṃ maggaṃ paṭipanno avaṇṇaṃ bhāsati, brahmadatto ca vaṇṇaṃ bhāsatīti. Pariyāyati	161	
PA_tika-s01_01t:161_5	parivattatīti pariyāyo, vāro. Pariyāyeti desetabbamatthaṃ paṭipādetīti pariyāyo,	161	
PA_tika-s01_01t:161_6	desanā. Pariyāyati attano phalaṃ pariggahetvā pavattatīti pariyāyo, kāraṇanti evaṃ	161	
PA_tika-s01_01t:161_7	pariyāya-saddassa vārādīsu pavatti veditabbā. Kāraṇenāti kāraṇapatirūpakena. Tathā	161	
PA_tika-s01_01t:161_8	hi vakkhati “akāraṇameva kāraṇanti vatvā”ti. Kasmā panettha “avaṇṇaṃ bhāsatī”ti,	161	
PA_tika-s01_01t:161_9	“vaṇṇaṃ bhāsatī”ti ca vattamānakālaniddeso kato, nanu saṅgītikālato so avaṇṇavaṇṇānaṃ	161	
PA_tika-s01_01t:161_10	bhāsitakālo atītoti? Saccametaṃ, “addhānamaggapaṭipanno hotī”ti ettha hoti-saddo	1611	
PA_tika-s01_01t:161_11	viya atītakālattho bhāsati-saddo ca daṭṭhabbo. Atha vā yasmiṃ kāle tehi avaṇṇo vaṇṇo	1611	
PA_tika-s01_01t:161_12	ca bhāsīyati, taṃ apekkhitvā evaṃ vuttaṃ. Evañca katvā “tatrāti kālassa paṭiniddeso”ti	1611	
PA_tika-s01_01t:161_13	idañca vacanaṃ samatthitaṃ hoti.	1611	
PA_tika-s01_01t:162_0	Akāraṇanti ayuttiṃ, anupapattinti attho. Na hi arasarūpatādayo dosā bhagavati saṃvijjanti,	162	
PA_tika-s01_01t:162_1	dhammasaṅghānañca durakkhātaduppaṭipannatādayoti. Akāraṇanti vā yuttakāraṇarahitaṃ,	162	
PA_tika-s01_01t:162_2	paṭiññāmattanti adhippāyo. Imasmiñca atthe kāraṇanti vatvāti kāraṇaṃ vāti vatvāti	162	
PA_tika-s01_01t:162_3	attho. Arasarūpādīnañcettha jātivuḍḍhesu abhivādanādisāmīcikammākaraṇaṃ kāraṇaṃ,	162	
PA_tika-s01_01t:162_4	tathā uttarimanussadhammālamariyañāṇadassanābhāvassa sundarikāmaguṇādinavabodho,	162	
PA_tika-s01_01t:162_5	saṃsārassa ādikoṭiyā apaññāyanapaṭiññā, abyākatavatthubyākaraṇanti evamādayo, tathā	162	
PA_tika-s01_01t:162_6	asabbaññutādīnaṃ kamāvabodhādayo yathārahaṃ niddhāretabbā. Tathā tathāti jātivuḍḍhānaṃ	162	
PA_tika-s01_01t:162_7	anabhivādanādiākārena.	162	
PA_tika-s01_01t:163	Avaṇṇaṃ bhāsamānoti avaṇṇaṃbhāsanahetu. Hetuattho hi ayaṃ māna-saddo. Anayabyasanaṃ pāpuṇissati ekantamahāsāvajjattā ratanattayopavādassa. Tenevāha –	16	
PA_tika-s01_01t:164	“Yo nindiyaṃ pasaṃsati,	16	
PA_tika-s01_01t:165	Taṃ vā nindati yo pasaṃsiyo;	16	
PA_tika-s01_01t:166	Vicināti mukhena so kaliṃ,	16	
PA_tika-s01_01t:167	Kalinā tena sukhaṃ na vindatī”ti.	16	
PA_tika-s01_01t:168_0	“Amhākaṃ ācariyo”tiādinā brahmadattassa saṃveguppattiṃ, attano ācariye kāruññappavattiñca	168	
PA_tika-s01_01t:168_1	dassetvā kiñcāpi antevāsinā ācariyassa anukūlena bhavitabbaṃ, ayaṃ pana paṇḍitajātikattā	168	
PA_tika-s01_01t:168_2	na edisesu taṃ anuvattatīti, idāni tassa kammassakataññāṇappavattiṃ dassento “ācariye	168	
PA_tika-s01_01t:168_3	kho panā”tiādimāha. Vaṇṇaṃ bhāsituṃ āraddho “apināmāyaṃ ettakenāpi ratanattayāvaṇṇato	168	
PA_tika-s01_01t:168_4	orameyyā”ti. Vaṇṇīyatīti vaṇṇo, guṇo. Vaṇṇanaṃ guṇasaṅkittananti vaṇṇo, pasaṃsā.	168	
PA_tika-s01_01t:168_5	Saṃññūḷhāti ganthitā, nibandhitāti attho. Atitthena pakkhando dhammakathikoti na	168	
PA_tika-s01_01t:168_6	vattabbo aparimāṇaguṇattā buddhādīnaṃ, niravasesānañca tesaṃ idha pakāsanaṃ pāḷisaṃvaṇṇanāyeva	168	
PA_tika-s01_01t:168_7	sampajjatīti. Anussavādīti ettha ādi-saddena ākāraparivitakkadiṭṭhinijjhānakkhantiyo	168	
PA_tika-s01_01t:168_8	saṅgaṇhāti. Attano thāmena vaṇṇaṃ abhāsi, na pana buddhādīnaṃ guṇānurūpanti adhippāyo.	168	
PA_tika-s01_01t:168_9	Asaṅkhyayyāparimitappabhedā hi buddhādīnaṃ guṇā. Vuttañhetaṃ –	168	
PA_tika-s01_01t:169	“Buddhopi buddhassa bhaṇeyya vaṇṇaṃ,	16	
PA_tika-s01_01t:170	Kappampi ce aññamabhāsamāno;	17	
PA_tika-s01_01t:171	Khīyetha kappo ciradīghamantare,	17	
PA_tika-s01_01t:172	Vaṇṇo na khīyetha tathāgatassā”ti.	17	
PA_tika-s01_01t:173	Idhāpi vakkhati “appamattakaṃ kho paneta”ntiādi.	17	
PA_tika-s01_01t:174	Iti ha teti ettha itīti vuttappakāraparāmasanaṃ. Ha-kāro nipātamattanti āha “evaṃ te”ti.	17	
PA_tika-s01_01t:175_0	Iriyāpathānubandhanena anubandhā honti, na pana sammāpaṭipattianubandhanenāti adhippāyo.	175	
PA_tika-s01_01t:175_1	Tasmiṃ kāleti yasmiṃ saṃvacchare utumhi māse pakkhe vā bhagavā taṃ addhānamaggaṃ	175	
PA_tika-s01_01t:175_2	paṭipanno, tasmiṃ kāle. Teneva hi kiriyāvicchedadassanavasena “rājagahe piṇḍāya caratī”ti	175	
PA_tika-s01_01t:175_3	vattamānakālaniddeso kato. Soti evaṃ rājagahe vasamāno bhagavā. Taṃ divasanti yaṃ	175	
PA_tika-s01_01t:175_4	divasaṃ addhānamaggapaṭipanno, taṃ divasaṃ. Taṃ addhānaṃ paṭipanno nāḷandāyaṃ veneyyānaṃ	175	
PA_tika-s01_01t:175_5	vividha hitasukhanipphattiṃ ākaṅkhamāno imissā ca aṭṭhuppattiyā tividhasīlālaṅkataṃ	175	
PA_tika-s01_01t:175_6	nānāvidhakuhanalapanādimicchājīvaviddhaṃsanaṃ dvāsaṭṭhidiṭṭhijālaviniveṭhanaṃ dasasahassilokadhātupakampanaṃ	175	
PA_tika-s01_01t:175_7	brahmajālasuttantaṃ desessāmīti. Ettāvatā “kasmā pana bhagavā taṃ addhānaṃ paṭipanno”ti	175	
PA_tika-s01_01t:175_8	codanā visodhitā hoti. “Kasmā ca suppiyo anubandho”ti ayaṃ pana codanā “bhagavato	175	
PA_tika-s01_01t:175_9	taṃ maggaṃ paṭipannabhāvaṃ ajānanto”ti etena visodhitā hoti. Na hi so bhagavantaṃ	175	
PA_tika-s01_01t:175_10	daṭṭhumeva icchatīti. Tenevāha “sace pana jāneyya, nānubandheyyā”ti.	1751	
PA_tika-s01_01t:176_0	Nīlapītalohitodātamañjiṭṭhapabhassaravasena “chabbaṇṇarasmiyo. “Samantā asītihatthappamāṇe”ti	176	
PA_tika-s01_01t:176_1	tāsaṃ rasmīnaṃ pakatiyā pavattiṭṭhānavasena vuttaṃ. “Tasmiṃ kira samaye”ti ca tasmiṃ	176	
PA_tika-s01_01t:176_2	addhānagamanasamaye buddhasiriyā anigūhitabhāvadassanatthaṃ vuttaṃ. Na hi tadā tassā	176	
PA_tika-s01_01t:176_3	nigūhane pakkusātiabhigamanādīsu viya kiñcipi kāraṇaṃ atthīti. Ratanāveḷaṃ ratanavaṭaṃsakaṃ.	176	
PA_tika-s01_01t:176_4	Cīnapiṭṭhacuṇṇaṃ sindhanacuṇṇaṃ.	176	
PA_tika-s01_01t:177_0	Byāmappabhāparikkhepavilāsinī ca assa bhagavato lakkhaṇamālāti mahāpurisalakkhaṇāni	177	
PA_tika-s01_01t:177_1	aññamaññapaṭibaddhattā evamāha. Dvattiṃsāya candamaṇḍalānaṃ mālā kenaci ganthetvā	177	
PA_tika-s01_01t:177_2	ṭhapitā yadi siyāti parikappanavasenāha “ganthetvā ṭhapitadvattiṃsacandamālāyā”ti.	177	
PA_tika-s01_01t:177_3	Siriṃ abhibhavantī ivāti sambandho. Esa nayo sūriyamālāyātiādīsupi. Mahātherāti mahāsāvake	177	
PA_tika-s01_01t:177_4	sandhāyāha. Evaṃ gacchantaṃ bhagavantaṃ bhikkhū ca disvā atha attano parisaṃ avalokesīti	177	
PA_tika-s01_01t:177_5	sambandho. “Yasmā panesā”tiādinā “kasmā ca so ratanattayassa avaṇṇaṃ bhāsatī”ti codanaṃ	177	
PA_tika-s01_01t:177_6	visodheti. Itīti evaṃ, vuttappakārenāti attho. Imehi dvīhīti lābhaparivārahāniṃ nigamanavasena	177	
PA_tika-s01_01t:177_7	dasseti. Bhagavato virodhānunayābhāvavīmaṃsanatthaṃ ete avaṇṇaṃ vaṇṇañca bhāsantīti	177	
PA_tika-s01_01t:177_8	apare. “Mārena anvāviṭṭhā evaṃ karontī”ti ca vadanti.	177	
PA_tika-s01_01t:178_0	2. Ambalaṭṭhikāya avidūre bhavattā uyyānaṃ ambalaṭṭhikā yathā “varuṇānagaraṃ, godāgāmo”ti.	178	
PA_tika-s01_01t:178_1	Keci pana “ambalaṭṭhikāti yathāvuttanayeneva ekagāmo”ti vadanti. Tesaṃ mate ambalaṭṭhikāyanti	178	
PA_tika-s01_01t:178_2	samīpatthe bhummavacanaṃ. Rājāgārakaṃ vessavaṇamahārājadevāyatananti eke. Bahuparissayoti	178	
PA_tika-s01_01t:178_3	bahupaddavo. “Saddhiṃ antevāsinā brahmadattena māṇavenā”ti vuttaṃ sīhaḷaṭṭhakathāyaṃ.	178	
PA_tika-s01_01t:178_4	Tañca kho pāḷi āruḷhavaseneva, na pana tadā suppiyassa parisāya abhāvato. Kasmā panettha	178	
PA_tika-s01_01t:178_5	brahmadattoyeva pāḷi āruḷho, na suppiyassa parisāti? Payojanābhāvato. Yathā cetaṃ,	178	
PA_tika-s01_01t:178_6	evaṃ aññampi edisaṃ payojanābhāvato saṅgītikārehi na saṅgahitanti daṭṭhabbaṃ. Keci	178	
PA_tika-s01_01t:178_7	pana “vuttanti pāḷiyaṃ vutta”nti vadanti, taṃ na yujjati pāḷiāruḷhavasena pāḷiyaṃ	178	
PA_tika-s01_01t:178_8	vuttanti āpajjanato. Tasmā yathāvuttanayenevettha attho gahetabbo. Parivāretvā nisinno hotīti sambandho.	178	
PA_tika-s01_01t:179_0	3. Kathādhammoti kathāsabhāvo, kathādhammo upaparikkhāvidhīti keci. Nīyatīti nayo,	179	
PA_tika-s01_01t:179_1	attho. Saddasatthaṃ anugato nayo saddanayo. Tattha hi anabhiṇhavuttike acchariya-saddo	179	
PA_tika-s01_01t:179_2	icchito. Tenevāha “andhassa pabbatārohaṇaṃ viyā”ti. Accharāyogganti acchariyanti	179	
PA_tika-s01_01t:179_3	niruttinayo, so pana yasmā porāṇaṭṭhakathāyaṃ āgato, tasmā āha “aṭṭhakathānayoti.	179	
PA_tika-s01_01t:179_4	Yāvañcidaṃ suppaṭividitāti sambandho, tassa yattakaṃ suṭṭhu paṭividitā, taṃ ettakanti	179	
PA_tika-s01_01t:179_5	na sakkā amhehi paṭivijjhituṃ, akkhātuṃ vāti attho. Tenevāha “tena suppaṭividitatāya	179	
PA_tika-s01_01t:179_6	appameyyataṃ dassetī”ti.	179	
PA_tika-s01_01t:180_0	Pakatatthapaṭiniddeso taṃ-saddoti tassa “bhagavatā”tiādīhi padehi samānādhikaraṇabhāvena	180	
PA_tika-s01_01t:180_1	vuttassa yena abhisambuddhabhāvena bhagavā pakato supākaṭo ca hoti, taṃ abhisambuddhabhāvaṃ	180	
PA_tika-s01_01t:180_2	saddhiṃ āgamanapaṭipadāya atthabhāvena dassento “yo so…pe… abhisambuddho”ti āha.	180	
PA_tika-s01_01t:180_3	Satipi ñāṇadassana-saddānaṃ idha paññāvevacanabhāve tena tena visesena nesaṃ savisayavisesappavattidassanatthaṃ	180	
PA_tika-s01_01t:180_4	asādhāraṇañāṇavisesavasena vijjattayavasena vijjābhiññānāvaraṇavasena sabbaññutaññāṇamaṃsacakkhuvasena	180	
PA_tika-s01_01t:180_5	paṭivedhadesanāñāṇavasena ca tadatthaṃ yojetvā dassento “tesaṃ tesa”ntiādimāha. Tattha	180	
PA_tika-s01_01t:180_6	āsayānusayaṃ jānatāāsayānusayañāṇena. Sabbañeyyadhammaṃ passatā sabbaññutānāvaraṇañāṇehi.	180	
PA_tika-s01_01t:181_0	Pubbenivāsādīhīti pubbenivāsāsavakkhayañāṇehi. Paṭivedhapaññāyāti ariyamaggapaññāya.	181	
PA_tika-s01_01t:181_1	Arīnanti kilesārīnaṃ, pañcavidhamārānaṃ vā, sāsanapaccatthikānaṃ vā aññatitthiyānaṃ,	181	
PA_tika-s01_01t:181_2	tesaṃ hananaṃ pāṭihāriyehi abhibhavanaṃ, appaṭibhānatākaraṇaṃ, ajjhupekkhanañca.	181	
PA_tika-s01_01t:181_3	Kesivinayasuttañcettha nidassanaṃ.	181	
PA_tika-s01_01t:182_0	Tathā ṭhānāṭhānādīni jānatā, yathākammūpage satte passatā, savāsanānaṃ āsavānaṃ khīṇattā	182	
PA_tika-s01_01t:182_1	arahatā, abhiññeyyādibhede dhamme abhiññeyyādito aviparītāvabodhato sammāsambuddhena.	182	
PA_tika-s01_01t:182_2	Atha vā tīsu kālesu appaṭihatañāṇatāya jānatā, tiṇṇampi kammānaṃ ñāṇānuparivattito	182	
PA_tika-s01_01t:182_3	nisammakāritāya passatā, davādīnampi abhāvasādhikāya pahānasampadāya arahatā, chandādīnaṃ	182	
PA_tika-s01_01t:182_4	ahānihetubhūtāya aparikkhayapaṭibhānasādhikāya sabbaññutāya sammāsambuddhenāti evaṃ	182	
PA_tika-s01_01t:182_5	dasabalaṭṭhārasāveṇikabuddhadhammehipi yojanā veditabbā.	182	
PA_tika-s01_01t:183_0	Yadipi hīnakalyāṇabhedena duvidhāva adhimutti pāḷiyaṃ vuttā, pavattiākāravasena pana	183	
PA_tika-s01_01t:183_1	anekabhedabhinnāti āha “nānādhimuttikatā”ti. Sā pana adhimutti ajjhāsayadhātu, tadapi	183	
PA_tika-s01_01t:183_2	tathā tathā dassanaṃ khamanaṃ rocanañcāti āha “nānājjhāsayatā…pe… rucitā”ti. Nānādhimuttikatañāṇenāti	183	
PA_tika-s01_01t:183_3	cettha sabbaññutañāṇaṃ adhippetaṃ, na dasabalañāṇanti āha “sabbaññutañāṇenā”ti. Iti	183	
PA_tika-s01_01t:183_4	ha meti ettha evaṃ-saddattho iti-saddo, ha-kāro nipātamattaṃ saralopo ca katoti dassetuṃ	183	
PA_tika-s01_01t:183_5	vuttaṃ “evaṃ ime”ti.	183	
PA_tika-s01_01t:184_0	4. Arahattamaggena samugghātaṃ kataṃ, yato “natthi abyāvaṭamano”ti buddhadhammesu	184	
PA_tika-s01_01t:184_1	vuccati. Vītināmetvā phalasamāpattīhi. Nivāsetvā vihāranivāsanaparivattanavasena.	184	
PA_tika-s01_01t:184_2	“Kadāci ekako”tiādi tesaṃ tesaṃ vineyyānaṃ vinayanānukūlaṃ bhagavato upasaṅkamadassanaṃ.	184	
PA_tika-s01_01t:184_3	Pādanikkhepasamaye bhūmiyā samabhāvāpatti suppatiṭṭhitapādatāya nissandaphalaṃ, na	184	
PA_tika-s01_01t:184_4	iddhinimmānaṃ. “Ṭhapitamatte dakkhiṇapāde”ti buddhānaṃ sabbadakkhiṇatāya vuttaṃ.	184	
PA_tika-s01_01t:184_5	Arahatte patiṭṭhahantīti sambandho.	184	
PA_tika-s01_01t:185_0	Dullabhā sampattīti satipi manussattapaṭilābhe patirūpadesavāsaindriyāvekallasaddhāpaṭilābhādayo	185	
PA_tika-s01_01t:185_1	guṇā dullabhāti attho. Cātumahārājikabhavananti cātumahārājikadevaloke suññavimānāni	185	
PA_tika-s01_01t:185_2	gacchantīti attho. Esa nayo tāvatiṃsabhavanādīsupi. Kālayuttanti imissā velāya imassa	185	
PA_tika-s01_01t:185_3	evaṃ vattabbanti taṃtaṃkālānurūpaṃ. Samayayuttanti tasseva vevacanaṃ, aṭṭhuppattianurūpaṃ	185	
PA_tika-s01_01t:185_4	vā. Atha vā samayayuttanti hetūdāharaṇasahitaṃ. Kālena sāpadesañhi bhagavā dhammaṃ	185	
PA_tika-s01_01t:185_5	deseti. Utuṃ gaṇhapeti, na pana malaṃ pakkhāletīti adhippāyo. Na hi bhagavato kāye	185	
PA_tika-s01_01t:185_6	rajojallaṃ upalimpatīti.	185	
PA_tika-s01_01t:186_0	Kilāsubhāvo kilamatho. Sīhaseyyaṃ kappeti sarīrassa kilāsubhāvamocanatthanti yojetabbaṃ.	186	
PA_tika-s01_01t:186_1	“Buddhacakkhunā lokaṃ voloketī”ti idaṃ pacchimayāme bhagavato bahulaāciṇṇavasena	186	
PA_tika-s01_01t:186_2	vuttaṃ. Appekadā avasiṭṭhabalañāṇehi sabbaññutañāṇena ca bhagavā tamatthaṃ sādhetīti.	186	
PA_tika-s01_01t:186_3	“Ime diṭṭhiṭṭhānā”tiādidesanā sīhanādo. Tesaṃ “vedanāpaccayā taṇhā” tiādinā paccayākāraṃ	186	
PA_tika-s01_01t:186_4	samodhānetvā. “Sineruṃ ukkhipanto viya nabhaṃ paharanto viya cā”ti idaṃ brahmajāladesanāya	186	
PA_tika-s01_01t:186_5	anaññasādhāraṇattā sudukkaratādassanatthaṃ vuttaṃ. Etanti “yena, tenā”ti etaṃ padadvayaṃ.	186	
PA_tika-s01_01t:186_6	Yenāti vā hetumhi karaṇavacanaṃ, yena kāraṇena so maṇḍalamāḷo upasaṅkamitabbo, tena	186	
PA_tika-s01_01t:186_7	kāraṇena upasaṅkamīti attho, kāraṇaṃ pana “ime bhikkhū”tiādinā aṭṭhakathāyaṃ vuttaṃeva.	186	
PA_tika-s01_01t:186_8	Kaṭṭhanti nisīdanayogyaṃ dārukkhandhaṃ.	186	
PA_tika-s01_01t:187_0	Purimoti “katamāya nu bhavathā”ti evaṃ vutto attho. Kā ca pana voti ettha ca-saddo	187	
PA_tika-s01_01t:187_1	byatireke. Tena yathāpucchitāya kathāya vakkhamānaṃ vippakatabhāvaṃ joteti. Pana-saddo	187	
PA_tika-s01_01t:187_2	vacanālaṅkāro. Yāya hi kathāya te bhikkhū sannisinnā, sā eva antarākathābhūtā vippakatā	187	
PA_tika-s01_01t:187_3	visesena puna pucchīyatīti. Aññāti antarāsaddassa atthamāha. Aññatthe hi ayaṃ antarā-saddo	187	
PA_tika-s01_01t:187_4	“bhūmantaraṃ samayantara”ntiādīsu viya. Antarāti vā vemajjheti attho. Nanu ca tehi	187	
PA_tika-s01_01t:187_5	bhikkhūhi sā kathā yathādhippāyaṃ “iti ha me”tiādinā niṭṭhapitā yevāti? Na niṭṭhāpitā	187	
PA_tika-s01_01t:187_6	bhagavato upasaṅkamanena upacchinnattā. Yadi hi bhagavā tasmiṃ khaṇe na upasaṅkameyya	187	
PA_tika-s01_01t:187_7	bhiyyopi tappaṭibaddhāyeva kathā pavatteyyuṃ, bhagavato upasaṅkamanena pana na pavattesuṃ.	187	
PA_tika-s01_01t:187_8	Tenevāha ayaṃ kho…pe… anuppatto”ti. Kasmā panettha dhammavinayasaṅgahe kariyamāne	187	
PA_tika-s01_01t:187_9	nidānavacanaṃ, nanu bhagavato vacanameva saṅgahetabbanti? Vuccatedesanāya ṭhitiasammosasaddheyyabhāvasampādanatthaṃ.	187	
PA_tika-s01_01t:187_10	Kāladesadesakavatthudhammapaṭiggāhakapaṭibaddhā hi desanā ciraṭṭhitikā hoti, asammosadhammā	1871	
PA_tika-s01_01t:187_11	saddheyyā ca. Desakālakattusotunimittehi upanibandho viya vohāravinicchayo, teneva	1871	
PA_tika-s01_01t:187_12	cāyasmatā mahākassapena “brahmajālaṃ āvuso ānanda kattha bhāsita”ntiādinā desādipucchāsu	1871	
PA_tika-s01_01t:187_13	katāsu tāsaṃ vissajjanaṃ karontena dhammabhaṇḍāgārikena nidānaṃ bhāsitanti tayidamāha	1871	
PA_tika-s01_01t:187_14	“kāla…pe… nidānaṃ bhāsita”nti.	1871	
PA_tika-s01_01t:188_0	Apica satthusiddhiyā nidānavacanaṃ. Tathāgatassa hi bhagavato pubbaracanānumānāgamatakkābhāvato	188	
PA_tika-s01_01t:188_1	sammāsambuddhattasiddhi. Sammāsambuddhabhāvena hissa pubbaracanādīnaṃ abhāvo sabbattha	188	
PA_tika-s01_01t:188_2	appaṭihatañāṇacāratāya, ekappamāṇattā ca ñeyyadhammesu. Tathā ācariyamuṭṭhidhammamacchariyasatthusāvakānurodhābhāvato	188	
PA_tika-s01_01t:188_3	khīṇāsavattasiddhi. Khīṇā savatāya hissa ācariyamuṭṭhiādīnaṃ abhāvo, visuddhā ca	188	
PA_tika-s01_01t:188_4	parānuggahappavatti. Iti desakadosabhūtānaṃ diṭṭhicārittasampattidūsakānaṃ avijjātaṇhānaṃ	188	
PA_tika-s01_01t:188_5	abhāvasūcakehi, ñāṇappahānasampadābhi byañjanakehi ca sambuddhavisuddhabhāvehi purimavesārajjadvayasiddhi,	188	
PA_tika-s01_01t:188_6	tato eva ca antarāyikaniyyānikadhammesu sammohābhāvasiddhito pacchimavesārajjadvayasiddhīti	188	
PA_tika-s01_01t:188_7	bhagavato catuvesārajjasamannāgamo, attahitaparahitappaṭipatti ca pakāsitā hoti nidānavacanena	188	
PA_tika-s01_01t:188_8	sampattaparisāya ajjhāsayānurūpaṃ ṭhānuppattikappaṭibhānena dhammadesanādīpanato,	188	
PA_tika-s01_01t:188_9	“jānatā passatā”tiādi vacanato ca. Tena vuttaṃ “satthusiddhiyā nidānavacana”nti.	188	
PA_tika-s01_01t:189_0	Tathā satthusiddhiyā nidānavacanaṃ. Ñāṇakaruṇāpariggahitasabbakiriyassa hi bhagavato	189	
PA_tika-s01_01t:189_1	natthi niratthikā pavatti, attahitatthā vā, tasmā paresaṃyeva atthāya pavattasabbakiriyassa	189	
PA_tika-s01_01t:189_2	sammāsambuddhassa sakalampi kāyavacīmanokammaṃ satthubhūtaṃ, na kabyaracanādisāsanabhūtaṃ.	189	
PA_tika-s01_01t:189_3	Tena vuttaṃ “satthusiddhiyā nidānavacana”nti. Apica satthuno pamāṇabhūtatāvibhāvanena	189	
PA_tika-s01_01t:189_4	sāsanassa pamāṇabhāvasiddhiyā nidānavacanaṃ. “Bhagavatā”ti hi iminā tathāgatassa	189	
PA_tika-s01_01t:189_5	guṇavisiṭṭhasattuttamādibhāvadīpanena, “jānatā”tiādinā āsayānusayañāṇādipayogadīpanena	189	
PA_tika-s01_01t:189_6	ca ayamattho sādhito hoti. Idamettha nidānavacanapayojanassa mukhamattadassanaṃ.	189	
PA_tika-s01_01t:189_7	Ko hi samattho buddhānubuddhena dhammabhaṇḍāgārikena bhāsitassa nidānassa payojanāni	189	
PA_tika-s01_01t:189_8	niravasesato vibhāvetunti.	189	
PA_tika-s01_01t:190	Nidānavaṇṇanā niṭṭhitā.	19	
PA_tika-s01_01t:191_0	5. Nikkhittassāti desitassa. Desanāpi hi desetabbassa sīlādiatthassa vineyyasantānesu	191	
PA_tika-s01_01t:191_1	nikkhipanato “nikkhepo”ti vuccati. Tattha yathā anekasataanekasahassabhedānipi suttantāni	191	
PA_tika-s01_01t:191_2	saṃkilesabhāgiyādisāsanappaṭṭhānanayena soḷasavidhataṃ nātivattanti, evaṃ attajjhāsayādisuttanikkhepavasena	191	
PA_tika-s01_01t:191_3	catubbidhabhāvanti āha “cattāro suttanikkhepā”ti. Kāmañcettha attajjhāsayassa, aṭṭhuppattiyā	191	
PA_tika-s01_01t:191_4	ca parajjhāsayapucchāhi saddhiṃ saṃsaggabhedo sambhavati ajjhāsayapucchānusandhisabbhāvato,	191	
PA_tika-s01_01t:191_5	attajjhāsayaaṭṭhuppattīnaṃ pana aññamaññaṃ saṃsaggo natthīti nayidha niravaseso vitthāranayo	191	
PA_tika-s01_01t:191_6	sambhavati, tasmā “cattāro suttanikkhepā”ti vuttaṃ. Atha vā yadipi aṭṭhuppattiyā	191	
PA_tika-s01_01t:191_7	ajjhāsayena siyā saṃsaggabhedo, tadantogadhattā pana sesanikkhepānaṃ mūlanikkhepavasena	191	
PA_tika-s01_01t:191_8	cattārova dassitāti daṭṭhabbaṃ. So panāyaṃ suttanikkhepo sāmaññabhāvato paṭhamaṃ	191	
PA_tika-s01_01t:191_9	vicāretabbo, tasmiṃ vicārite yassā aṭṭhuppattiyā idaṃ suttaṃ nikkhittaṃ, tassā vibhāgavasena	191	
PA_tika-s01_01t:191_10	“mamaṃ vā bhikkhave”tiādinā, “appamattakaṃ kho paneta”ntiādinā, “atthi bhikkhave”tiādinā	1911	
PA_tika-s01_01t:191_11	ca pavattānaṃ suttānaṃ suttapadesānaṃ vaṇṇanā vuccamānā taṃtaṃanusandhidassanasukhatāya	1911	
PA_tika-s01_01t:191_12	suviññeyyā hotīti āha “suttanikkhepaṃ vicāretvā vuccamānā pākaṭā hotī”ti.	1911	
PA_tika-s01_01t:192_0	“Suttanikkhepā”tiādīsu nikkhipanaṃ nikkhepo, suttassa nikkhepo suttassa kathanaṃ	192	
PA_tika-s01_01t:192_1	suttanikkhepo, suttadesanāti attho. Nikkhipīyatīti vā nikkhepo, suttaṃyeva nikkhepo	192	
PA_tika-s01_01t:192_2	suttanikkhepo. Attano ajjhāsayo attajjhāsayo, so assa atthi suttadesanākāraṇabhūtoti	192	
PA_tika-s01_01t:192_3	attajjhāsayo. Attano ajjhāsayo etassāti vā attajjhāsayo. Parajjhāsayoti etthāpi eseva	192	
PA_tika-s01_01t:192_4	nayo. Pucchāya vaso pucchāvaso, so etassa atthīti pucchavasiko. Araṇīyato attho,	192	
PA_tika-s01_01t:192_5	suttadesanāya vatthu. Atthassa uppatti atthuppatti, atthuppattiyeva aṭṭhuppatti,	192	
PA_tika-s01_01t:192_6	sā etassa atthīti aṭṭhuppattiko. Atha vā nikkhipīyati suttaṃ etenāti suttanikkhepo,	192	
PA_tika-s01_01t:192_7	attajjhāsayādi eva. Etasmiṃ pana atthavikappe attano ajjhāsayo attajjhāsayo, paresaṃ	192	
PA_tika-s01_01t:192_8	ajjhāsayo parajjhāsayo, pucchīyatīti pucchā, pucchitabbo attho. Sotabbavasappavattaṃ	192	
PA_tika-s01_01t:192_9	dhammappaṭiggāhakānaṃ vacanaṃ pucchāvasikā, tadeva nikkhepasaddāpekkhāya pulliṅgavasena	192	
PA_tika-s01_01t:192_10	vuttaṃ “pucchāvasiko”ti. Tathā aṭṭhuppattiyeva “aṭṭhuppattiko”ti evampettha attho veditabbo.	1921	
PA_tika-s01_01t:193_0	Ettha ca paresaṃ indriyaparipākādikāraṇanirapekkhatā attajjhāsayassa visuṃ nikkhepabhāvo	193	
PA_tika-s01_01t:193_1	yutto. Tenevāha “kevalaṃ attano ajjhāsayeneva kathetī”ti. Parajjhāsayapucchāvasikānaṃ	193	
PA_tika-s01_01t:193_2	pana paresaṃ ajjhāsayapucchānaṃ desanānimittabhūtānaṃ uppattiyaṃ pavattitānaṃ kathaṃ	193	
PA_tika-s01_01t:193_3	aṭṭhuppattiyaṃ anavarodho, pucchāvasikaaṭṭhuppattikānaṃ vā parajjhāsayānurodhena	193	
PA_tika-s01_01t:193_4	pavattitadesanattā kathaṃ parajjhāsaye anavarodhoti na codetabbametaṃ. Paresañhi	193	
PA_tika-s01_01t:193_5	abhinīhāraparipucchādivinimuttasseva suttadesanākāraṇuppādassa aṭṭhuppattibhāvena	193	
PA_tika-s01_01t:193_6	gahitattā parajjhāsayapucchāvasikānaṃ visuṃ gahaṇaṃ. Tathā hi dhammadāyādasuttādīnaṃ	193	
PA_tika-s01_01t:193_7	āmisuppādādidesanānimittaṃ “aṭṭhuppattī”ti vuccati. Paresaṃ pucchaṃ vinā ajjhāsayameva	193	
PA_tika-s01_01t:193_8	nimittaṃ katvā desito parajjhāsayo, pucchāvasena desito pucchāvasikoti pākaṭo yamatthoti.	193	
PA_tika-s01_01t:193_9	Attano ajjhāsayeneva kathesi dhammatantiṭhapanatthanti daṭṭhabbaṃ. Sammappadhānasuttantahārakoti	193	
PA_tika-s01_01t:193_10	anupubbena niddiṭṭhānaṃ saṃyuttake sammappadhānapaṭisaṃyuttānaṃ suttānaṃ āvaḷi, tathā	1931	
PA_tika-s01_01t:193_11	iddhipādahārakādi. Vimuttiparipācanīyā dhammā saddhindriyādayo. Abhinīhāranti paṇidhānaṃ.	1931	
PA_tika-s01_01t:194_0	Vaṇṇāvaṇṇeti ettha “acchariyaṃ āvuso”tiādinā bhikkhusaṅghena vutto vaṇṇopi saṅgahito,	194	
PA_tika-s01_01t:194_1	taṃ pana aṭṭhuppattiṃ katvā “atthi bhikkhave aññe ca dhammā”tiādinā upari desanaṃ	194	
PA_tika-s01_01t:194_2	ārabhissatīti. “Mamaṃ vā bhikkhave pare vaṇṇaṃ bhāseyyu”nti imissā desanāya brahmadattena	194	
PA_tika-s01_01t:194_3	vuttavaṇṇo aṭṭhuppattīti katvā vuttaṃ “antevāsī vaṇṇaṃ. Iti imaṃ vaṇṇāvaṇṇaṃ aṭṭhuppattiṃ	194	
PA_tika-s01_01t:194_4	katvā”ti. Vā-saddo upamānasamuccayasaṃsayavavassaggapadapūraṇavikappādīsu bahūsu	194	
PA_tika-s01_01t:194_5	atthesu dissati. Tathā hesa “paṇḍito vāpi tena so”tiādīsu upamāne dissati, sadisabhāveti	194	
PA_tika-s01_01t:194_6	attho. “Taṃ vāpi dhīrā muni vedayantī”tiādīsu samuccaye, “ke vā ime, kassa vā”tiādīsu	194	
PA_tika-s01_01t:194_7	saṃsaye, “ayaṃ vā imesaṃ samaṇabrāhmaṇānaṃ sabbabālo sabbamūḷho”tiādīsu vavassagge,	194	
PA_tika-s01_01t:194_8	“na vāyaṃ kumārako mattamaññāsī”tiādīsu padapūraṇe, “ye hi keci bhikkhave samaṇā	194	
PA_tika-s01_01t:194_9	vā brāhmaṇā vā”tiādīsu vikappe, idhāyaṃ vikappeyevāti dassento āha “vā-saddo vikappanattho”ti.	194	
PA_tika-s01_01t:194_10	Para-saddo attheva aññatthe “ahañceva kho pana dhammaṃ deseyyaṃ, pare ca me na ājāneyyu”ntiādīsu	1941	
PA_tika-s01_01t:194_11	atthi adhike “indriyaparopariyattañāṇa”ntiādīsu atthi pacchābhāge “parato āgamissatī”tiādīsu.	1941	
PA_tika-s01_01t:194_12	Atthi paccanīkabhāve “uppannaṃ parappavādaṃ saha dhammena suniggahitaṃ niggahetvā”tiādīsu.	1941	
PA_tika-s01_01t:194_13	Idhāpi paccanīkabhāveti dassento āha “pareti paṭiviruddhā”ti.	1941	
PA_tika-s01_01t:195_0	Īdisesupīti ettha pi-saddo sambhāvane, tena ratanattayanimittampi akusalacittappavatti	195	
PA_tika-s01_01t:195_1	na kātabbā, pageva vaṭṭāmisalokāmisanimittanti dasseti. Sabhāvadhammato aññassa kattuabhāvajotanatthaṃ	195	
PA_tika-s01_01t:195_2	āhanatīti kattuatthe āghātasaddaṃ dasseti, tattha āhanatīti hiṃsati vibādhati, upatāpeti	195	
PA_tika-s01_01t:195_3	cāti attho. Āhanati etena, āhananamattaṃ vā āghātoti karaṇabhāvatthāpi sambhavantiyeva.	195	
PA_tika-s01_01t:195_4	Evaṃ avayavabhedanena āghāta-saddassa atthaṃ vatvā idāni tattha pariyāyenapi atthaṃ	195	
PA_tika-s01_01t:195_5	dassento “kopassetaṃ adhivacana”nti āha. Ayañca nayo “appaccayo anabhiraddhī”tiādīsupi	195	
PA_tika-s01_01t:195_6	yathāsambhavaṃ vattabbo. Appatītā honti tenāti pākaṭapariyāyena appaccaya-saddassa	195	
PA_tika-s01_01t:195_7	atthadassanaṃ, taṃmukhena pana na pacceti tenāti appaccayoti daṭṭhabbaṃ. Abhirādhayatīti	195	
PA_tika-s01_01t:195_8	sādhayati. Dvīhīti āghātaanabhiraddhipadehi. Ekenāti appaccayapadena. Sesānanti saññāviññāṇakkhandhānaṃ,	195	
PA_tika-s01_01t:195_9	saññāviññāṇaavasiṭṭhasaṅkhārakkhandhasaṅkhātānaṃ vā. Karaṇanti uppādanaṃ. Āghātādīnañhi	195	
PA_tika-s01_01t:195_10	pavattiyā paccayasamavāyanaṃ idha “karaṇa”nti vuttaṃ, taṃ pana atthato uppādanameva.	1951	
PA_tika-s01_01t:195_11	Anuppādanañhi sandhāya bhagavatā “na karaṇīyā”ti vuttanti. Paṭikkhittameva ekuppādekavatthukekārammaṇekanirodhabhāvato.	1951	
PA_tika-s01_01t:196_0	Tatthāti tasmiṃ manopadose. Tumhanti “tumhāka”nti iminā samānattho eko saddo “yathā	196	
PA_tika-s01_01t:196_1	amhāka”nti iminā samānattho “amha”nti ayaṃ saddo. Yathāha, “tasmā hi amhaṃ daharā	196	
PA_tika-s01_01t:196_2	na miyyare”ti. “Antarāyo”ti idaṃ manopadosassa akaraṇīyatāya kāraṇavacanaṃ. Yasmā	196	
PA_tika-s01_01t:196_3	tumhākaṃyeva ca bhaveyya tena kopādinā paṭhamajjhānādīnaṃ antarāyo, tasmā te kopādipariyāyena	196	
PA_tika-s01_01t:196_4	vuttā āghātādayo na karaṇīyāti attho. Tena nāhaṃ “sabbaññū”ti issarabhāvena tumhe	196	
PA_tika-s01_01t:196_5	tato nivāremi, atha kho iminā nāma kāraṇenāti dasseti. Taṃ pana kāraṇavacanaṃ yasmā	196	
PA_tika-s01_01t:196_6	ādīnavavibhāvanaṃ hoti, tasmā āha “ādīnavaṃ dassento”ti. “Api nu tumhe”tiādinā manopadoso	196	
PA_tika-s01_01t:196_7	na kālantarabhāvinoyeva hitasukhassa antarāyakaro, atha kho taṅkhaṇappavattirahassapi	196	
PA_tika-s01_01t:196_8	hitasukhassa antarāyakaroti manopadose ādīnavaṃ daḷhataraṃ katvā dasseti. Yesaṃ kesañci	196	
PA_tika-s01_01t:196_9	“pare”tiādīsu viya na paṭiviruddhānaṃyevāti attho. Tenevāha “kupito”tiādi.	196	
PA_tika-s01_01t:197_0	Andhatamanti andhabhāvakaratamaṃ. Yanti yattha. Bhummatthe hi etaṃ paccattavacanaṃ.	197	
PA_tika-s01_01t:197_1	Yasmiṃ kāle kodho sahate naraṃ, andhatamaṃ tadā hotīti sambandho. Yanti vā kāraṇavacanaṃ,	197	
PA_tika-s01_01t:197_2	yasmā kodho uppajjamāno naraṃ abhibhavati, tasmā andhatamaṃ tadā hoti, yadā kodhoti	197	
PA_tika-s01_01t:197_3	attho yaṃtaṃsaddānaṃ ekantasambandhibhāvato. Atha vā yanti kiriyāya parāmasanaṃ.	197	
PA_tika-s01_01t:197_4	Kodho sahateti yadetaṃ kodhassa sahanaṃ abhibhavanaṃ, etaṃ andhakāratamabhavananti	197	
PA_tika-s01_01t:197_5	attho. Atha vā yaṃ naraṃ kodho sahate abhibhavati, tassa andhatamaṃ tadā hoti, tato	197	
PA_tika-s01_01t:197_6	ca kuddho atthaṃ na jānāti, kuddho dhammaṃ na passatīti. Antaratoti abbhantarato, cittato vā.	197	
PA_tika-s01_01t:198_0	“Idañcidañca kāraṇa”nti iminā sabbaññū eva amhākaṃ satthā aviparītadhammadesanattā,	198	
PA_tika-s01_01t:198_1	svākkhāto dhammo ekantaniyyānikattā, suppaṭipanno saṅgho saṃkilesarahitattāti imamatthaṃ	198	
PA_tika-s01_01t:198_2	dasseti. “Idañcidañca kāraṇa”nti etena ca “na sabbaññū”tiādivacanaṃ abhūtaṃ atacchanti	198	
PA_tika-s01_01t:198_3	nibbeṭhitaṃ hoti. Dutiyaṃ padanti “ataccha”nti padaṃ. Paṭhamassāti “abhūta”nti padassa.	198	
PA_tika-s01_01t:198_4	Catutthañcāti “na ca panetaṃ amhesu saṃvijjatī”ti padaṃ. Tatiyassāti “natthi cetaṃ	198	
PA_tika-s01_01t:198_5	amhesū”ti padassa. Avaṇṇeyevāti kāraṇapatirūpakaṃ vatvā dosapatiṭṭhāpanavasena nindane	198	
PA_tika-s01_01t:198_6	eva. Na sabbatthāti kevalaṃ akkosanakhuṃsanavambhanādīsu na ekantena nibbeṭhanaṃ	198	
PA_tika-s01_01t:198_7	kātabbanti attho. Vuttamevatthaṃ “yadi hī”tiādinā pākaṭaṃ katvā dasseti.	198	
PA_tika-s01_01t:199_0	6. Ānandanti pamodanti etena dhammena taṃsamaṅgino sattāti ānanda-saddassa karaṇatthataṃ	199	
PA_tika-s01_01t:199_1	dasseti. Sobhanaṃ mano assāti sumano, sobhanaṃ vā mano sumano, tassa bhāvo somanassanti	199	
PA_tika-s01_01t:199_2	tadaññadhammānampi sampayuttānaṃ somanassabhāvo āpajjatīti? Nāpajjati ruḷhīsaddattā	199	
PA_tika-s01_01t:199_3	yathā “paṅkaja”nti dassento “cetasikasukhassetaṃ adhivacana”nti āha. Ubbilayatīti	199	
PA_tika-s01_01t:199_4	ubbilaṃ, bhindati purimāvatthāya visesaṃ āpajjatīti attho. Ubbilameva ubbilāvitaṃ,	199	
PA_tika-s01_01t:199_5	tassa bhāvo ubbilāvitattaṃ. Yāya uppannāya kāyacittaṃ vātapūritabhastā viya uddhumāyanākārappattaṃ	199	
PA_tika-s01_01t:199_6	hoti, tassā gehassitāya odaggiyapītiyā etaṃ adhivacanaṃ. Tenevāha “uddhaccāvahāyā”tiādi.	199	
PA_tika-s01_01t:199_7	Idhāpi “kiñcāpi tesaṃ bhikkhūnaṃ ubbilāvitameva natthi, atha kho āyatiṃ kulaputtānaṃ	199	
PA_tika-s01_01t:199_8	edisesupi ṭhānesu akusaluppattiṃ paṭisedhento dhammanettiṃ ṭhapetī”ti, “dvīhi padehi	199	
PA_tika-s01_01t:199_9	saṅkhārakkhandho, ekena vedanākkhandho vutto”ti ettha “tesaṃ vasena sesānampi sampayuttadhammānaṃ	199	
PA_tika-s01_01t:199_10	karaṇaṃ paṭikkhittamevā”ti ca aṭṭhakathāyaṃ, “pi-saddo sambhāvane”tiādinā idha ca	1991	
PA_tika-s01_01t:199_11	vuttanayena attho yathāsambhavaṃ veditabbo. “Tumhaṃyevassa tena antarāyo”ti etthāpi	1991	
PA_tika-s01_01t:199_12	“antarāyoti ida”ntiādinā heṭṭhā avaṇṇapakkhe vuttanayena attho veditabbo.	1991	
PA_tika-s01_01t:200_0	Kasmā panetanti ca vakkhamānaṃyeva atthaṃ manasi katvā codeti. Ācariyo “saccaṃ vaṇṇita”nti	200	
PA_tika-s01_01t:200_1	tamatthaṃ paṭijānitvā “taṃ pana nekkhammanissita”ntiādinā pariharati. Tattha etanti	200	
PA_tika-s01_01t:200_2	ānandādīnaṃ akaraṇīyatāvacanaṃ. Nanu bhagavatā vaṇṇitanti sambandho. Kasiṇenāti kasiṇatāya	200	
PA_tika-s01_01t:200_3	sakalabhāvena. Keci pana “jambudīpassāti karaṇe sāmivacana”nti vadanti, tesaṃ matena	200	
PA_tika-s01_01t:200_4	kasiṇajambudīpa-saddānaṃ samānādhikaraṇabhāvo daṭṭhabbo. Tasmāti yasmā gehassitapītisomanassaṃ	200	
PA_tika-s01_01t:200_5	jhānādīnaṃ antarāyakaraṃ, tasmā. Vuttañhetaṃ bhagavatā “somanassaṃ pāhaṃ devānaṃ	200	
PA_tika-s01_01t:200_6	inda duvidhena vadāmi sevitabbampi asevitabbampī”ti. “Ayañhī”tiādi yena sampayuttā	200	
PA_tika-s01_01t:200_7	pīti antarāyakarī, taṃ dassanatthaṃ vuttaṃ. Tattha “idañhi lobhasahagataṃ pītisomanassa”nti	200	
PA_tika-s01_01t:200_8	vattabbaṃ siyā, pītiggahaṇena pana somanassampi gahitameva hoti somanassarahitāya	200	
PA_tika-s01_01t:200_9	pītiyā abhāvatoti pītiyeva gahitāti daṭṭhabbaṃ. Atha vā sevitabbāsevitabbavibhāgavacanato	200	
PA_tika-s01_01t:200_10	somanassassa pākaṭo antarāyakarabhāvo, na tathā pītiyāti pītiyeva lobhasahagatattena	2001	
PA_tika-s01_01t:200_11	visesetvā vuttā. “Luddho attha”ntiādigāthānaṃ “kuddho attha”ntiādi gāthāsu viya attho daṭṭhabbo.	2001	
PA_tika-s01_01t:201_0	“Mamaṃ vā bhikkhave pare vaṇṇaṃ bhāseyyuṃ, dhammassa vā vaṇṇaṃ bhāseyyuṃ, saṅghassa	201	
PA_tika-s01_01t:201_1	vā vaṇṇaṃ bhāseyyuṃ, tatra ce tumhe assatha ānandino sumanā ubbilāvitā, api nu tumhe	201	
PA_tika-s01_01t:201_2	paresaṃ subhāsitadubbhāsitaṃ ājāneyyāthāti. No hetaṃ bhante”ti ayaṃ tatiyavāro, so	201	
PA_tika-s01_01t:201_3	desanākāle nīharitvā desetabbapuggalābhāvato desanāya anāgatopi tadatthasambhavato	201	
PA_tika-s01_01t:201_4	atthato āgatoyevāti daṭṭhabbo yathā taṃ kathāvatthupakaraṇaṃ vitthāravasenāti adhippāyo.	201	
PA_tika-s01_01t:201_5	“Atthato āgato yevā”ti etena saṃvaṇṇanākāle tathā bujjhanakasattānaṃ vasena so vāro	201	
PA_tika-s01_01t:201_6	ānetvā vattabboti dasseti. “Yatheva hī”tiādinā tamevatthasambhavaṃ vibhāveti. Vuttanayenāti	201	
PA_tika-s01_01t:201_7	“tatra tumhehīti tasmiṃ vaṇṇe tumhehī”tiādinā, “dutiyaṃ padaṃ paṭhamassa padassa,	201	
PA_tika-s01_01t:201_8	catutthañca tatiyassa vevacana”ntiādinā ca vuttanayena.	201	
PA_tika-s01_01t:202	Cūḷasīlavaṇṇanā	20	
PA_tika-s01_01t:203_0	7. Nivatto amūlakattā vissajjetabbatābhāvato. Anuvattatiyeva vissajjetabbatāya adhikatabhāvato.	203	
PA_tika-s01_01t:203_1	Anusandhiṃ dassessati “atthi bhikkhave”tiādinā. Oranti vā aparabhāgo “orato bhogaṃ,	203	
PA_tika-s01_01t:203_2	oraṃ pāra”ntiādīsu viya. Atha vā heṭṭhāattho ora-saddo “oraṃ āgamanāya ye paccayā,	203	
PA_tika-s01_01t:203_3	te orambhāgiyāni saṃyojanānī”tiādīsu viya. Sīlañhi samādhipaññāyo apekkhitvā aparabhāgo,	203	
PA_tika-s01_01t:203_4	heṭṭhābhūtañca hotīti. Sīlamattakanti ettha matta-saddo appakattho vā “bhesajjamattā”tiādīsu	203	
PA_tika-s01_01t:203_5	viya. Visesanivattiattho vā “avitakkavicāramattā dhammā, manomattā dhātu manodhātū”ti	203	
PA_tika-s01_01t:203_6	ca ādīsu viya. “Appamattakaṃ, oramattaka”nti padadvayena sāmaññato vuttoyeva hi attho	203	
PA_tika-s01_01t:203_7	sīlamattakanti visesavasena vutto. Atha vā sīlenapi tadekadesasseva saṅgahaṇatthaṃ	203	
PA_tika-s01_01t:203_8	appakatthavācako, visesanivattiattho eva vā “sīlamattaka”nti ettha matta-saddo vutto.	203	
PA_tika-s01_01t:203_9	Tathā hi indriyasaṃvarapaccayasannissitasīlāni idha desanaṃ anāruḷhāni. Na hi tāni	203	
PA_tika-s01_01t:203_10	pātimokkhaājīvapārisuddhisīlāni viya sabbaputhujjanesu pākaṭānīti. “Ussāhaṃ katvā”ti	2031	
PA_tika-s01_01t:203_11	etena “vadamāno”ti ettha sattiatthaṃ māna-saddaṃ dasseti.	2031	
PA_tika-s01_01t:204_0	Alaṅkaraṇaṃ vibhūsanaṃ alaṅkāro, kuṇḍalādipasādhanaṃ vā. Ūnaṭṭhānapūraṇaṃ maṇḍanaṃ.	204	
PA_tika-s01_01t:204_1	Maṇḍaneti maṇḍanahetu. Atha vā maṇḍatīti maṇḍano, maṇḍanajātiko puriso. Bahuvacanatthe	204	
PA_tika-s01_01t:204_2	ca idaṃ ekavacanaṃ, maṇḍanasīlesūti attho. Paripūrakārīti ettha iti-saddo ādiattho,	204	
PA_tika-s01_01t:204_3	pakārattho vā, tena sakalampi sīlathomana suttaṃ dasseti. Candananti candanasahacaraṇato	204	
PA_tika-s01_01t:204_4	candanagandho, tathā tagarādīsupi. Satañca gandhoti ettha gandho viyāti gandhoti	204	
PA_tika-s01_01t:204_5	vutto sīlanibandhano thutighoso. Sīlañhi kittiyā nimittaṃ. Yathāha “sīlavato sīlasampannassa	204	
PA_tika-s01_01t:204_6	kalyāṇo kittisaddo abbhuggacchatī”ti. Pavāyatīti pakāsati. Gandhāva gandhajātā.	204	
PA_tika-s01_01t:205_0	“Appakaṃ bahuka”nti idaṃ pārāpāraṃ viya aññamaññaṃ upanidhāya vuccatīti āha “upariguṇe	205	
PA_tika-s01_01t:205_1	upanidhāyā”ti. Sīlañhīti ettha hi-saddo hetuattho, tena idaṃ dasseti “yasmā sīlaṃ	205	
PA_tika-s01_01t:205_2	kiñcāpi patiṭṭhābhāvena samādhissa bahukāraṃ, pabhāvādiguṇavisese panassa upanidhāya	205	
PA_tika-s01_01t:205_3	kalampi na upeti, tathā samādhi ca paññāyā”ti. Tenevāha “tasmā”tiādi. Idāni “katha”nti	205	
PA_tika-s01_01t:205_4	pucchitvā samādhissa ānubhāvaṃ vitthārato vibhāveti. “Abhi…pe… mūle”ti idaṃ yamakapāṭihāriyassa	205	
PA_tika-s01_01t:205_5	supākaṭabhāvadassanatthaṃ, aññehi bodhimūlañātisamāgamādīsu katapāṭihāriyehi visesanatthañca	205	
PA_tika-s01_01t:205_6	vuttaṃ. Yamakapāṭihāriyakaraṇatthāya hi bhagavato citte uppanne tadanucchavikaṃ ṭhānaṃ	205	
PA_tika-s01_01t:205_7	icchitabbanti ratanamaṇḍapādi sakkassa devarañño āṇāya vissakammunā nimmitanti vadanti,	205	
PA_tika-s01_01t:205_8	bhagavatāva nimmitanti apare. “Yo koci evarūpaṃ pāṭihāriyaṃ kātuṃ samattho atthi	205	
PA_tika-s01_01t:205_9	ce, āgacchatū”ti codanāsadisattā vuttaṃ “attādānaparidīpana”nti. Tattha attādānaṃ	205	
PA_tika-s01_01t:205_10	anuyogo, titthiyānaṃ tathā kātuṃ asamatthattā, “karissāmā”ti pubbe uṭṭhitattā titthiyaparimaddanaṃ.	2051	
PA_tika-s01_01t:206	Uparimakāyatotiādi paṭisambhidāmagge.	20	
PA_tika-s01_01t:207	Tatthāyaṃ pāḷiseso –	20	
PA_tika-s01_01t:208_0	“Heṭṭhimakāyato aggikkhandho pavattati, uparimakāyato udakadhārā pavattati. Puratthimakāyato	208	
PA_tika-s01_01t:208_1	aggi, pacchimakāyato udakaṃ. Pacchimakāyato aggi, puratthimakāyato udakaṃ. Dakkhiṇaakkhito	208	
PA_tika-s01_01t:208_2	aggi, vāmaakkhito udakaṃ. Vāmaakkhito aggi, dakkhiṇaakkhito udakaṃ. Dakkhiṇakaṇṇasotato	208	
PA_tika-s01_01t:208_3	aggi, vāmakaṇṇasotato udakaṃ. Vāmakaṇṇasotato aggi, dakkhiṇakaṇṇasotato udakaṃ. Dakkhiṇanāsikāsotato	208	
PA_tika-s01_01t:208_4	aggi, vāmanāsikāsotato udakaṃ. Vāmanāsikāsotato aggi, dakkhiṇanāsikāsotato udakaṃ.	208	
PA_tika-s01_01t:208_5	Dakkhiṇaaṃsakūṭato aggi, vāmaaṃsakūṭato udakaṃ. Vāmaaṃsakūṭato aggi, dakkhiṇaaṃsakūṭato	208	
PA_tika-s01_01t:208_6	udakaṃ. Dakkhiṇahatthato aggi, vāmahatthato udakaṃ. Vāmahatthato aggi, dakkhiṇahatthato	208	
PA_tika-s01_01t:208_7	udakaṃ. Dakkhiṇapassato aggi, vāmapassato udakaṃ. Vāmapassato aggi, dakkhiṇapassato	208	
PA_tika-s01_01t:208_8	udakaṃ. Dakkhiṇapādato aggi, vāmapādato udakaṃ. Vāmapādato aggi, dakkhiṇapādato udakaṃ.	208	
PA_tika-s01_01t:208_9	Aṅgulaṅgulehi aggi, aṅgulantarikāhi udakaṃ. Aṅgulantarikāhi aggi, aṅgulaṅgulehi udakaṃ.	208	
PA_tika-s01_01t:208_10	Ekekalomato aggi, ekekalomato udakaṃ. Lomakūpato lomakūpato aggikkhandho pavattati,	2081	
PA_tika-s01_01t:208_11	lomakūpato lomakūpato udakadhārā pavattatī”ti.	2081	
PA_tika-s01_01t:209	Aṭṭhakathāyaṃ pana “ekekalomakūpato”ti āgataṃ.	20	
PA_tika-s01_01t:210_0	“Channaṃ vaṇṇānanti ādinayappavatta”nti etthāpi nīlānaṃ pītakānaṃ lohitakānaṃ odātānaṃ	210	
PA_tika-s01_01t:210_1	mañjiṭṭhānaṃ pabhassarānanti ayaṃ pāḷiseso. “Suvaṇṇavaṇṇā rasmiyo”ti idaṃ tāsaṃ yebhuyyatāya	210	
PA_tika-s01_01t:210_2	vuttaṃ. Vitthāretabbanti etthāpi “satthā tiṭṭhati, nimmito caṅkamati vā nisīdati	210	
PA_tika-s01_01t:210_3	vā seyyaṃ vā kappetī”tiādinā catūsu iriyāpathesu ekekamūlakā satthuvasena cattāro,	210	
PA_tika-s01_01t:210_4	nimmitavasena cattāroti sabbeva aṭṭha vāre vitthāretabbaṃ.	210	
PA_tika-s01_01t:211_0	Madhupāyāsanti madhusittaṃ pāyāsaṃ. Attā mitto majjhatto verīti catūsu sīmasambhedavasena	211	
PA_tika-s01_01t:211_1	caturaṅgasamannāgataṃ mettākammaṭṭhānaṃ. “Caturaṅgasamannāgata”nti idaṃ pana “vīriyādhiṭṭhāna”nti	211	
PA_tika-s01_01t:211_2	etenāpi yojetabbaṃ. Tattha “kāmaṃ taco ca nhāru cā”tiādipāḷi vasena caturaṅgasamannāgatatā	211	
PA_tika-s01_01t:211_3	veditabbā. “Kicchaṃ vatāyaṃ loko āpanno”tiādinā jarāmaraṇamukhena paccayākāre ñāṇaṃ	211	
PA_tika-s01_01t:211_4	otāretvā. Ānāpānacatutthajjhānanti etthāpi “sabbabuddhānaṃ āciṇṇa”nti padaṃ vibhattivipariṇāmaṃ	211	
PA_tika-s01_01t:211_5	katvā yojetabbaṃ. Tampi hi sabbabuddhānaṃ āciṇṇamevāti vadanti. Chattiṃsakoṭisatasahassamukhena	211	
PA_tika-s01_01t:211_6	mahāvajirañāṇagabbhaṃ gaṇhāpento vipassanaṃ vaḍḍhetvā. Dvattiṃsadoṇagaṇhanappamāṇaṃ	211	
PA_tika-s01_01t:211_7	kuṇḍaṃ kolambo. Daribhāgo kandaro. Cakkavāḷapādesu mahāsamuddo cakkavāḷamahāsamuddo.	211	
PA_tika-s01_01t:212_0	“Duve puthujjanā”tiādi puthujjane labbhamānavibhāgadassanatthaṃ vuttaṃ, na mūlapariyāyavaṇṇanādīsu	212	
PA_tika-s01_01t:212_1	viya puthujjanavisesaniddhāraṇatthaṃ. Sabbopi hi puthujjano bhagavato upari guṇe	212	
PA_tika-s01_01t:212_2	vibhāvetuṃ na sakkoti, tiṭṭhatu puthujjano, sāvakapaccekabuddhānampi avisayā buddhaguṇā.	212	
PA_tika-s01_01t:212_3	Tathā hi vakkhati “sotāpannā”tiādi. Vācuggatakaraṇaṃ uggaho. Atthaparipucchanaṃ paripucchā.	212	
PA_tika-s01_01t:212_4	Aṭṭhakathāvasena atthassa savanaṃ savanaṃ. Byañjanatthānaṃ sunikkhepasudassanena	212	
PA_tika-s01_01t:212_5	dhammassa pariharaṇaṃ dhāraṇaṃ. Evaṃ sutadhātaparicitānaṃ manasānupekkhanaṃ paccavekkhaṇaṃ.	212	
PA_tika-s01_01t:212_6	Bahūnaṃ nānappakārānaṃ kilesānaṃ sakkāyadiṭṭhiyā ca avihatattā tā janenti, tāhi vā	212	
PA_tika-s01_01t:212_7	janitāti puthujjanā. Avighātameva vā jana-saddo vadati. Puthu satthārānaṃ mukhullokikāti	212	
PA_tika-s01_01t:212_8	ettha puthū janā satthupaṭiññā etesanti puthujjanāti vacanattho. Puthu…pe… avuṭṭhitāti	212	
PA_tika-s01_01t:212_9	ettha janetabbā, jāyanti vā etthāti janā, gatiyo. Puthū janā etesanti puthujjanā.	212	
PA_tika-s01_01t:212_10	Ito pare jāyanti etehīti janā, abhisaṅkhārādayo. Te etesaṃ puthū vijjantīti puthujjanā.	2121	
PA_tika-s01_01t:212_11	Abhisaṅkharaṇādi attho eva vā jana-saddo daṭṭhabbo. Kāmarāgabhavarāgadiṭṭhiavijjā	2121	
PA_tika-s01_01t:212_12	oghā. Rāgaggiādayo santāpā. Teyeva, sabbepi vā kilesā pariḷāhā. Puthu pañcasu kāmaguṇesu	2121	
PA_tika-s01_01t:212_13	rattāti ettha jāyatīti jano, rāgo gedhoti evaṃ ādiko. Puthu jano etesanti puthujjanā,	2121	
PA_tika-s01_01t:212_14	puthūsu vā janā jātā rattāti evaṃ rāgādiattho eva vā jana-saddo daṭṭhabbo. Palibuddhāti	2121	
PA_tika-s01_01t:212_15	sambuddhā, upaddutā vā. “Puthūnaṃ gaṇanapathamatītāna”ntiādinā puthū janā puthujjanāti dasseti.	2121	
PA_tika-s01_01t:213_0	Yehi guṇavisesehi nimittabhūtehi bhagavati tathāgata-saddo pavatto, taṃdassanatthaṃ	213	
PA_tika-s01_01t:213_1	“aṭṭhahi kāraṇehi bhagavā tathāgato”tiādimāha. Guṇanemittakāneva hi bhagavato sabbāni nāmāni. Yathāha –	213	
PA_tika-s01_01t:214	“Asaṅkhyeyyāni nāmāni, saguṇena mahesino;	21	
PA_tika-s01_01t:215	Guṇena nāmamuddheyyaṃ, api nāmasahassato”ti. ;	21	
PA_tika-s01_01t:216_0	Tathā āgatoti ettha ākāraniyamanavasena opammasampaṭipādanattho tathā-saddo. Sāmaññajotanāya	216	
PA_tika-s01_01t:216_1	visesāvaṭṭhānato paṭipadāgamanattho āgata-saddo, na ñāṇagamanattho “tathalakkhaṇaṃ	216	
PA_tika-s01_01t:216_2	āgato”tiādīsu viya, nāpi kāyagamanādiattho “āgato kho mahāsamaṇo, māgadhānaṃ giribbaja”ntiādīsu	216	
PA_tika-s01_01t:216_3	viya. Tattha yadākāraniyamanavasena opammasampaṭipādanattho tathā-saddo, taṃ karuṇāpadhānattā	216	
PA_tika-s01_01t:216_4	mahākaruṇāmukhena purimabuddhānaṃ āgamanapaṭipadaṃ udāharaṇavasena sāmaññato dassento	216	
PA_tika-s01_01t:216_5	yaṃtaṃsaddānaṃ ekantasambandhabhāvato “yathā sabbaloka…pe… āgatā”ti āha. Taṃ pana	216	
PA_tika-s01_01t:216_6	paṭipadaṃ mahāpadānasuttādīsu sambahulaniddesena supākaṭānaṃ āsannānañca vipassīādīnaṃ	216	
PA_tika-s01_01t:216_7	channaṃ sammāsambuddhānaṃ vasena nidassento “yathā vipassī bhagavā”tiādimāha. Tattha	216	
PA_tika-s01_01t:216_8	yena abhinīhārenāti manussattaliṅgasampattihetusatthāradassanapabbajjāabhiññādiguṇasampattiadhikārachandānaṃ	216	
PA_tika-s01_01t:216_9	vasena aṭṭhaṅgasamannāgatena kāyappaṇidhānamahāpaṇidhānena. Sabbesañhi buddhānaṃ	216	
PA_tika-s01_01t:216_10	kāyappaṇidhānaṃ imināva abhinīhārena samijjhatīti. Evaṃ mahābhinīhāravasena “tathāgato”ti	2161	
PA_tika-s01_01t:216_11	padassa atthaṃ dassetvā idāni pāramīpūraṇavasena dassetuṃ “yathā vipassī bhagavā…pe…	2161	
PA_tika-s01_01t:216_12	kassapo bhagavā dānapāramiṃ pūretvā”tiādimāha.	2161	
PA_tika-s01_01t:217_0	Ettha ca suttantikānaṃ mahābodhiyānapaṭipadāya kosallajananatthaṃ pāramīsu ayaṃ vitthārakathā	217	
PA_tika-s01_01t:217_1	– kā panetā pāramiyo? Kenaṭṭhena pāramiyo? Katividhā cetā? Ko tāsaṃ kamo? Kāni lakkhaṇarasapaccupaṭṭhānapadaṭṭhānāni?	217	
PA_tika-s01_01t:217_2	Ko paccayo? Ko saṃkileso? Kiṃ vodānaṃ? Ko paṭipakkho? Kā paṭipatti? Ko vibhāgo? Ko	217	
PA_tika-s01_01t:217_3	saṅgaho? Ko sampādanūpāyo? Kittakena kālena sampādanaṃ? Ko ānisaṃso? Kiṃ cetāsaṃ phalanti?	217	
PA_tika-s01_01t:218	Tatridaṃ vissajjanaṃ – kā panetā pāramiyoti. Taṇhāmānādīhi anupahatā karuṇūpāyakosallapariggahitā dānādayo guṇā pāramiyo.	21	
PA_tika-s01_01t:219_0	Kenaṭṭhena pāramiyoti dānasīlādiguṇavisesayogena sattuttamatāya paramā mahāsattā	219	
PA_tika-s01_01t:219_1	bodhisattā, tesaṃ bhāvo, kammaṃ vā pāramī, dānādikiriyā. Atha vā paratīti paramo,	219	
PA_tika-s01_01t:219_2	dānādiguṇānaṃ pūrako pālako ca bodhisatto. Paramassa ayaṃ, paramassa vā bhāvo, kammaṃ	219	
PA_tika-s01_01t:219_3	vā pāramī, dānādikiriyāva. Atha vā paraṃ sattaṃ attani mavati bandhati guṇavisesayogena,	219	
PA_tika-s01_01t:219_4	paraṃ vā adhikataraṃ majjati sujjhati saṃkilesamalato, paraṃ vā seṭṭhaṃ nibbānaṃ	219	
PA_tika-s01_01t:219_5	visesena mayati gacchati, paraṃ vā lokaṃ pamāṇabhūtena ñāṇavisesena idhalokaṃ viya	219	
PA_tika-s01_01t:219_6	munāti paricchindati, paraṃ vā ativiya sīlādiguṇagaṇaṃ attano santāne minoti pakkhipati,	219	
PA_tika-s01_01t:219_7	paraṃ vā attabhūtato dhammakāyato aññaṃ, paṭipakkhaṃ vā tadanatthakaraṃ kilesacoragaṇaṃ	219	
PA_tika-s01_01t:219_8	mināti hiṃsatīti paramo, mahāsatto. “Paramassa aya”ntiādi vuttanayeneva yojetabbaṃ.	219	
PA_tika-s01_01t:219_9	Pāre vā nibbāne majjati sujjhati satte ca sodheti, tattha vā satte mavati bandhati	219	
PA_tika-s01_01t:219_10	yojeti, taṃ vā mayati gacchati gameti ca, munāti vā taṃ yāthāvato, tattha vā satte	2191	
PA_tika-s01_01t:219_11	minoti pakkhipati, kilesāriṃ vā sattānaṃ tattha mināti hiṃsatīti pāramī, mahāpuriso.	2191	
PA_tika-s01_01t:219_12	Tassa bhāvo, kammaṃ vā pāramitā, dānādikiriyāva. Iminā nayena pāramīnaṃ saddattho veditabbo.	2191	
PA_tika-s01_01t:220	Katividhāti saṅkhepato dasavidhā, tā pana pāḷiyaṃ sarūpato āgatāyeva. Yathāha –	22	
PA_tika-s01_01t:221	“Vicinanto tadā dakkhiṃ, paṭhamaṃ dānapārami”ntiādi.	22	
PA_tika-s01_01t:222	Yathā cāha –	22	
PA_tika-s01_01t:223_0	“Kati nu kho bhante buddhakārakā dhammā? Dasa kho sāriputta buddhakārakā dhammā.	223	
PA_tika-s01_01t:223_1	Katame dasa? Dānaṃ kho sāriputta buddhakārako dhammo, sīlaṃ nekkhammaṃ paññā vīriyaṃ	223	
PA_tika-s01_01t:223_2	khanti saccamadhiṭṭhānaṃ mettā upekkhā buddhakārako dhammo, ime kho sāriputta dasa	223	
PA_tika-s01_01t:223_3	buddhakārakā dhammāti. Idamavoca bhagavā, idaṃ vatvāna sugato athāparaṃ etadavoca satthā –	223	
PA_tika-s01_01t:224	‘Dānaṃ sīlañca nekkhammaṃ, paññā vīriyena pañcamaṃ;	22	
PA_tika-s01_01t:225	Khanti saccaṃ adhiṭṭhānaṃ, mettupekkhāti te dasā’ti”.	22	
PA_tika-s01_01t:226	Keci pana “chabbidhā”ti vadanti, taṃ etāsaṃ saṅgahavasena vuttaṃ. So pana saṅgaho parato āvibhavissati.	22	
PA_tika-s01_01t:227_0	Ko tāsaṃ kamoti ettha kamo nāma desanākkamo, so ca paṭhamasamādānahetuko, samādānaṃ	227	
PA_tika-s01_01t:227_1	pavicayahetukaṃ, iti yathā ādimhi pavicitā samādinnā ca, tathā desitā. Tattha ca	227	
PA_tika-s01_01t:227_2	dānaṃ sīlassa bahūpakāraṃ sukarañcāti taṃ ādimhi vuttaṃ. Dānaṃ sīlapariggahitaṃ mahapphalaṃ	227	
PA_tika-s01_01t:227_3	hoti mahānisaṃsanti dānānantaraṃ sīlaṃ vuttaṃ. Sīlaṃ nekkhammapariggahitaṃ, nekkhammaṃ	227	
PA_tika-s01_01t:227_4	paññāpariggahitaṃ, paññā vīriyapariggahitā, vīriyaṃ khantipariggahitaṃ, khanti saccapariggahitā,	227	
PA_tika-s01_01t:227_5	saccaṃ adhiṭṭhānapariggahitaṃ, adhiṭṭhānaṃ mettāpariggahitaṃ, mettā upekkhāpariggahitā	227	
PA_tika-s01_01t:227_6	mahapphalā hoti mahānisaṃsāti mettānantaraṃ upekkhā vuttā. Upekkhā pana karuṇāpariggahitā,	227	
PA_tika-s01_01t:227_7	karuṇā ca upekkhāpariggahitāti veditabbā. Kathaṃ pana mahākāruṇikā bodhisattā sattesu	227	
PA_tika-s01_01t:227_8	upekkhakā hontīti? Upekkhitabbayuttesu kañci kālaṃ upekkhakā honti, na pana sabbattha,	227	
PA_tika-s01_01t:227_9	sabbadā cāti keci. Apare pana na sattesu upekkhakā, sattakatesu pana vippakāresu upekkhakā hontīti.	227	
PA_tika-s01_01t:228_0	Aparo nayo – pacurajanesupi pavattiyā sabbasattasādhāraṇattā, appaphalattā, sukarattā	228	
PA_tika-s01_01t:228_1	ca ādimhi dānaṃ vuttaṃ. Sīlenadāyakapaṭiggāhakasuddhito, parānuggahaṃ vatvā parapīḷānivattivacanato,	228	
PA_tika-s01_01t:228_2	kiriyadhammaṃ vatvā akiriyadhammavacanato, bhogasampattihetuṃ vatvā bhavasampattihetuvacanato	228	
PA_tika-s01_01t:228_3	ca dānassa anantaraṃ sīlaṃ vuttaṃ. Nekkhammena sīlasampattisiddhito, kāyavacīsucaritaṃ	228	
PA_tika-s01_01t:228_4	vatvā manosucaritavacanato, visuddhasīlassa sukheneva jhānasamijjhanato, kammāparādhappahānena	228	
PA_tika-s01_01t:228_5	payogasuddhiṃ vatvā kilesāparādhappahānena āsayasuddhivacanato, vītikkamappahānena	228	
PA_tika-s01_01t:228_6	cittassa pariyuṭṭhānappahānavacanato ca sīlassa anantaraṃ nekkhammaṃ vuttaṃ. Paññāya	228	
PA_tika-s01_01t:228_7	nekkhammassa siddhiparisuddhito, jhānābhāve paññābhāvavacanato. Samādhipadaṭṭhānā	228	
PA_tika-s01_01t:228_8	hi paññā, paññāpaccupaṭṭhāno ca samādhi. Samathanimittaṃ vatvā upekkhānimittavacanato,	228	
PA_tika-s01_01t:228_9	parahitajjhānena parahitakaraṇūpāyakosallavacanato ca nekkhammassa anantaraṃ paññā	228	
PA_tika-s01_01t:228_10	vuttā. Vīriyārambhena paññākiccasiddhito, sattasuññatādhammanijjhānakkhantiṃ vatvā	2281	
PA_tika-s01_01t:228_11	sattahitāya ārambhassa acchariyatāvacanato, upekkhānimittaṃ vatvā paggahanimittavacanato,	2281	
PA_tika-s01_01t:228_12	nisammakāritaṃ vatvā uṭṭhānavacanato ca. Nisammakārino hi uṭṭhānaṃ phalavisesamāvahatīti	2281	
PA_tika-s01_01t:228_13	paññāya anantaraṃ vīriyaṃ vuttaṃ.	2281	
PA_tika-s01_01t:229_0	Vīriyena titikkhāsiddhito. Vīriyavā hi āraddhavīriyattā sattasaṅkhārehi upanītaṃ	229	
PA_tika-s01_01t:229_1	dukkhaṃ abhibhuyya viharati vīriyassa titikkhālaṅkārabhāvato. Vīriyavato hi titikkhā	229	
PA_tika-s01_01t:229_2	sobhati. Paggahanimittaṃ vatvā samathanimittavacanato, accārambhena uddhaccadosappahānavacanato.	229	
PA_tika-s01_01t:229_3	Dhammanijjhānakkhantiyā hi uddhaccadoso pahīyati. Vīriyavato sātaccakaraṇavacanato.	229	
PA_tika-s01_01t:229_4	Khantibahulo hi anuddhato sātaccakārī hoti. Appamādavato parahitakiriyārambhe paccupakārataṇhābhāvavacanato.	229	
PA_tika-s01_01t:229_5	Yāthāvato dhammanijjhāne hi sati taṇhā na hoti. Parahitārambhe paramepi parakatadukkhasahanabhāvavacanato	229	
PA_tika-s01_01t:229_6	ca vīriyassa anantaraṃ khanti vuttā. Saccena khantiyā cirādhiṭṭhānato, apakārino	229	
PA_tika-s01_01t:229_7	apakārakhantiṃ vatvā tadupakārakaraṇe avisaṃvādavacanato, khantiyā apavādavācāvikampanena	229	
PA_tika-s01_01t:229_8	bhūtavāditāya avijahanavacanato, sattasuññatādhammanijjhānakkhantiṃ vatvā tadupabrūhitañāṇasaccavacanato	229	
PA_tika-s01_01t:229_9	ca khantiyā anantaraṃ saccaṃ vuttaṃ. Adhiṭṭhānena saccasiddhito. Acalādhiṭṭhānassa	229	
PA_tika-s01_01t:229_10	hi virati sijjhati. Avisaṃvāditaṃ vatvā tattha acalabhāvavacanato. Saccasandho hi	2291	
PA_tika-s01_01t:229_11	dānādīsu paṭiññānurūpaṃ niccalova pavattati. Ñāṇasaccaṃ vatvā sambhāresu pavattiniṭṭhāpanavacanato.	2291	
PA_tika-s01_01t:229_12	Yathābhūtañāṇavā hi bodhisambhāresu adhitiṭṭhati, te ca niṭṭhāpeti paṭipakkhehi akampiyabhāvatoti	2291	
PA_tika-s01_01t:229_13	saccassa anantaraṃ adhiṭṭhānaṃ vuttaṃ. Mettāya parahitakaraṇasamādānādhiṭṭhānasiddhito,	2291	
PA_tika-s01_01t:229_14	adhiṭṭhānaṃ vatvā hitūpasaṃhāravacanato. Bodhisambhāre hi adhitiṭṭhamāno mettāvihārī	2291	
PA_tika-s01_01t:229_15	hoti. Acalādhiṭṭhānassa samādānāvikopanato, samādānasambhavato ca adhiṭṭhānassa anantaraṃ	2291	
PA_tika-s01_01t:229_16	mettā vuttā. Upekkhāya mettāvisuddhito, sattesu hitūpasaṃhāraṃ vatvā tadaparādhesu	2291	
PA_tika-s01_01t:229_17	udāsīnatāvacanato, mettābhāvanaṃ vatvā tannissandabhāvanāvacanato, “hitakāmasattepi	2291	
PA_tika-s01_01t:229_18	upekkhako”ti acchariyaguṇabhāvavacanato ca mettāya anantaraṃ upekkhā vuttāti evametāsaṃ kamo veditabbo.	2291	
PA_tika-s01_01t:230_0	Kāni lakkhaṇarasapaccupaṭṭhānapadaṭṭhānānīti? Ettha avisesena tāva sabbāpi pāramiyo	230	
PA_tika-s01_01t:230_1	parānuggahalakkhaṇā, paresaṃ upakārakaraṇarasā, avikampanarasā vā, hitesitāpaccupaṭṭhānā,	230	
PA_tika-s01_01t:230_2	buddhattapaccupaṭṭhānā vā, mahākaruṇāpadaṭṭhānā, karuṇūpāyakosallapadaṭṭhānā vā.	230	
PA_tika-s01_01t:231_0	Visesena pana yasmā karuṇūpāyakosallapariggahitā attupakaraṇapariccāgacetanā dānapāramitā.	231	
PA_tika-s01_01t:231_1	Karuṇūpāyakosallapariggahitaṃ kāyavacīsucaritaṃ atthato akattabbavirati, kattabbakaraṇacetanādayo	231	
PA_tika-s01_01t:231_2	ca sīlapāramitā. Karuṇūpāyakosallapariggahito ādīnavadassanapubbaṅgamo kāmabhavehi	231	
PA_tika-s01_01t:231_3	nikkhamanacittuppādo nekkhammapāramitā. Karuṇūpāyakosallapariggahito dhammānaṃ sāmaññavisesalakkhaṇāvabodho	231	
PA_tika-s01_01t:231_4	paññāpāramitā. Karuṇūpāyakosallapariggahito kāyacittehi parahitārambho vīriyapāramitā.	231	
PA_tika-s01_01t:231_5	Karuṇūpāyakosallapariggahitaṃ sattasaṅkhārāparādhasahanaṃ adosappadhāno tadākārappavatto	231	
PA_tika-s01_01t:231_6	cittuppādo khantipāramitā. Karuṇūpāyakosallapariggahitaṃ viraticetanādibhedaṃ avisaṃvādanaṃ	231	
PA_tika-s01_01t:231_7	saccapāramitā. Karuṇūpāyakosallapariggahitaṃ acalasamādānādhiṭṭhānaṃ tadākārappavatto	231	
PA_tika-s01_01t:231_8	cittuppādo adhiṭṭhānapāramitā. Karuṇūpāyakosallapariggahito lokassa hitūpasaṃhāro	231	
PA_tika-s01_01t:231_9	atthato abyāpādo mettāpāramitā. Karuṇūpāyakosallapariggahitā anunayapaṭighaviddhaṃsinī	231	
PA_tika-s01_01t:231_10	iṭṭhāniṭṭhesu sattasaṅkhāresu samappavatti upekkhāpāramitā.	2311	
PA_tika-s01_01t:232_0	Tasmā pariccāgalakkhaṇaṃ dānaṃ, deyyadhamme lobhaviddhaṃsanarasaṃ, anāsattipaccupaṭṭhānaṃ,	232	
PA_tika-s01_01t:232_1	bhavavibhavasampattipaccupaṭṭhānaṃ vā, pariccajitabbavatthupadaṭṭhānaṃ. Sīlanalakkhaṇaṃ	232	
PA_tika-s01_01t:232_2	sīlaṃ, samādhānalakkhaṇaṃ, patiṭṭhānalakkhaṇañcāti vuttaṃ hoti. Dussīlyaviddhaṃsanarasaṃ,	232	
PA_tika-s01_01t:232_3	anavajjarasaṃ vā, soceyyapaccupaṭṭhānaṃ, hirottappapadaṭṭhānaṃ. Kāmato bhavato ca	232	
PA_tika-s01_01t:232_4	nikkhamanalakkhaṇaṃ nekkhammaṃ, tadādīnavavibhāvanarasaṃ, tato eva vimukhabhāvapaccupaṭṭhānaṃ,	232	
PA_tika-s01_01t:232_5	saṃvegapadaṭṭhānaṃ. Yathāsabhāvapaṭivedhalakkhaṇā paññā, akkhalitapaṭivedhalakkhaṇā	232	
PA_tika-s01_01t:232_6	vā kusalissāsakhittausupaṭivedho viya, visayobhāsanarasā padīpo viya, asammohapaccupaṭṭhānā	232	
PA_tika-s01_01t:232_7	araññagatasudesako viya, samādhipadaṭṭhānā, catusaccapadaṭṭhānā vā. Ussāhalakkhaṇaṃ	232	
PA_tika-s01_01t:232_8	vīriyaṃ, upatthambhanarasaṃ, asaṃsīdanapaccupaṭṭhānaṃ, vīriyārambhavatthu padaṭṭhānaṃ,	232	
PA_tika-s01_01t:232_9	saṃvegapadaṭṭhānaṃ vā. Khamanalakkhaṇā khanti, iṭṭhāniṭṭhasahanarasā, adhivāsanapaccupaṭṭhānā,	232	
PA_tika-s01_01t:232_10	avirodhapaccupaṭṭhānā vā, yathābhūtadassanapadaṭṭhānā. Avisaṃvādanalakkhaṇaṃ saccaṃ,	2321	
PA_tika-s01_01t:232_11	yāthāvavibhāvanarasaṃ [yathāsabhāvavibhāvanarasaṃ ], sādhutāpaccupaṭṭhānaṃ, soraccapadaṭṭhānaṃ.	2321	
PA_tika-s01_01t:232_12	Bodhisambhāresu adhiṭṭhānalakkhaṇaṃ adhiṭṭhānaṃ, tesaṃ paṭipakkhābhibhavanarasaṃ,	2321	
PA_tika-s01_01t:232_13	tattha acalatāpaccupaṭṭhānaṃ, bodhisambhārapadaṭṭhānaṃ. Hitākārappavattilakkhaṇā	2321	
PA_tika-s01_01t:232_14	mettā, hitūpasaṃhārarasā, āghātavinayanarasā vā, sommabhāvapaccupaṭṭhānā, sattānaṃ	2321	
PA_tika-s01_01t:232_15	manāpabhāvadassanapadaṭṭhānā. Majjhattākārappavattilakkhaṇā upekkhā, samabhāvadassanarasā,	2321	
PA_tika-s01_01t:232_16	paṭighānunayavūpasamapaccupaṭṭhānā, kammassakatāpaccavekkhaṇapadaṭṭhānā. Ettha ca	2321	
PA_tika-s01_01t:232_17	karuṇūpāyakosallapariggahitatā dānādīnaṃ pariccāgādilakkhaṇassa visesanabhāvena vattabbā,	2321	
PA_tika-s01_01t:232_18	yato tāni pāramīsaṅkhyaṃ labhantīti.	2321	
PA_tika-s01_01t:233_0	Ko paccayoti abhinīhāro paccayo. Yo hi ayaṃ “manussattaṃ liṅgasampattī”tiādi aṭṭhadhammasamodhānasampādito	233	
PA_tika-s01_01t:233_1	“tiṇṇo tāreyyaṃ, mutto moceyyaṃ, buddho bodheyyaṃ, suddho sodheyyaṃ, danto dameyyaṃ,	233	
PA_tika-s01_01t:233_2	santo sameyyaṃ, assattho assāseyyaṃ, parinibbuto parinibbāpeyya”ntiādinā pavatto	233	
PA_tika-s01_01t:233_3	abhinīhāro, so avisesena sabbapāramīnaṃ paccayo. Tappavattiyā hi uddhaṃ pāramīnaṃ	233	
PA_tika-s01_01t:233_4	pavicayupaṭṭhānasamādānādhiṭṭhānanipphattiyo mahāpurisānaṃ sambhavanti.	233	
PA_tika-s01_01t:234_0	Yathā ca abhinīhāro, evaṃ mahākaruṇā, upāyakosallañca. Tattha upāyakosallaṃ nāma	234	
PA_tika-s01_01t:234_1	dānādīnaṃ bodhisambhārabhāvassa nimittabhūtā paññā, yāhi karuṇūpāyakosallatāhi mahāpurisānaṃ	234	
PA_tika-s01_01t:234_2	attasukhanirapekkhatā, nirantaraṃ parahitakaraṇapasutatā, sudukkarehipi mahābodhisattacaritehi	234	
PA_tika-s01_01t:234_3	visādābhāvo, pasādasambuddhidassanasavanānussaraṇāvatthāsupi sattānaṃ hitasukhapaṭilābhahetubhāvo	234	
PA_tika-s01_01t:234_4	ca sampajjati. Tathā hi paññāya buddhabhāvasiddhi, karuṇāya buddhakammasiddhi. Paññāya	234	
PA_tika-s01_01t:234_5	sayaṃ tarati, karuṇāya pare tāreti. Paññāya paradukkhaṃ parijānāti, karuṇāya paradukkhapaṭikāraṃ	234	
PA_tika-s01_01t:234_6	ārabhati. Paññāya ca dukkhe nibbindati, karuṇāya dukkhaṃ sampaṭicchati. Tathā paññāya	234	
PA_tika-s01_01t:234_7	parinibbānābhimukho hoti, karuṇāya taṃ na pāpuṇāti. Tathā karuṇāya saṃsārābhimukho	234	
PA_tika-s01_01t:234_8	hoti, paññāya tatra nābhiramati. Paññāya ca sabbattha virajjati, karuṇānugatattā	234	
PA_tika-s01_01t:234_9	na ca na sabbesaṃ anuggahāya pavatto, karuṇāya sabbepi anukampati, paññānugatattā	234	
PA_tika-s01_01t:234_10	na ca na sabbattha virattacitto. Paññāya ca ahaṃkāramamaṃkārābhāvo, karuṇāya ālasiyadīnatābhāvo.	2341	
PA_tika-s01_01t:234_11	Tathā paññākaruṇāhi yathākkamaṃ attaparanāthatā, dhīravīrabhāvo, anattantapaaparantapatā,	2341	
PA_tika-s01_01t:234_12	attahitaparahitanipphatti, nibbhayābhiṃsanakabhāvo, dhammādhipatilokādhipatitā, kataññupubbakāribhāvo,	2341	
PA_tika-s01_01t:234_13	mohataṇhāvigamo, vijjācaraṇasiddhi, balavesārajjanipphattīti sabbassāpi pāramitāphalassa	2341	
PA_tika-s01_01t:234_14	visesena upāyabhāvato paññākaruṇā pāramīnaṃ paccayo. Idañca dvayaṃ pāramīnaṃ viya	2341	
PA_tika-s01_01t:234_15	paṇidhānassāpi paccayo.	2341	
PA_tika-s01_01t:235	Tathā ussāhaummaṅgaavatthānahitacariyā ca pāramīnaṃ paccayoti veditabbā, yā buddhabhāvassa uppattiṭṭhānatāya “buddhabhūmiyo”ti pavuccanti. Yathāha –	23	
PA_tika-s01_01t:236_0	“Kati pana bhante buddhabhūmiyo? Catasso kho sāriputta buddhabhūmiyo. Katamā catasso?	236	
PA_tika-s01_01t:236_1	Ussāho ca hoti vīriyaṃ, umaṅgo ca hoti paññābhāvanā, avatthānañca hoti adhiṭṭhānaṃ,	236	
PA_tika-s01_01t:236_2	mettābhāvanā ca hoti hitacariyā. Imā kho sāriputta catasso buddhabhūmiyo”ti.	236	
PA_tika-s01_01t:237	Tathā nekkhammapavivekaalobhādosāmohanissaraṇappabhedā cha ajjhāsayā. Vuttañhetaṃ –	23	
PA_tika-s01_01t:238_0	“Nekkhammajjhāsayā ca bodhisattā kāme dosadassāvino, paviveka…pe… saṅgaṇikāya, alobha…pe…	238	
PA_tika-s01_01t:238_1	lobhe, adosa…pe… dose, amoha…pe… mohe, nissaraṇajjhāsayā ca bodhisattā sabbabhavesu dosadassāvino”ti.	238	
PA_tika-s01_01t:239_0	Tasmā ete bodhisattānaṃ cha ajjhāsayā dānādīnaṃ paccayāti veditabbā. Na hi lobhādīsu	239	
PA_tika-s01_01t:239_1	ādīnavadassanena, alobhādiadhikabhāvena ca vinā dānādipāramiyo sambhavanti. Alobhādīnañhi	239	
PA_tika-s01_01t:239_2	adhikabhāvena pariccāgādininnacittatā alobhajjhāsayāditāti. Yathā cete, evaṃ dānajjhāsayatādayopi. Yathāha –	239	
PA_tika-s01_01t:240_0	“Kati pana bhante bodhāya carantānaṃ bodhisattānaṃ ajjhāsayā? Dasa kho sāriputta	240	
PA_tika-s01_01t:240_1	bodhāya carantānaṃ bodhisattānaṃ ajjhāsayā. Katame dasa? Dānajjhāsayā sāriputta bodhisattā	240	
PA_tika-s01_01t:240_2	macchere dosadassāvino, sīla…pe… upekkhajjhāsayā sāriputta bodhisattā sukhadukkhesu dosadassāvino”ti.	240	
PA_tika-s01_01t:241_0	Etesu hi maccheraasaṃvarakāmavicikicchākosajjaakkhantivisaṃvādaanadhiṭṭhānabyāpāda-	241	
PA_tika-s01_01t:241_1	sukhadukkhasaṅkhātesu ādīnavadassanapubbaṅgamā dānādininnacittatāsaṅkhātā dānajjhāsayatādayo	241	
PA_tika-s01_01t:241_2	dānādipāramīnaṃ nibbattiyā kāraṇanti. Tathā apariccāgapariccāgādīsu yathākkamaṃ ādīnavānisaṃsapaccavekkhaṇā	241	
PA_tika-s01_01t:241_3	dānādipāramīnaṃ paccayo.	241	
PA_tika-s01_01t:242_0	Tatthāyaṃ paccavekkhaṇāvidhi – khettavatthuhiraññasuvaṇṇagomahiṃsadāsidāsaputtadārādipariggahabyāsattacittānaṃ	242	
PA_tika-s01_01t:242_1	sattānaṃ khettādīnaṃ vatthukāmabhāvena bahupatthanīyabhāvato, rājacorādisādhāraṇabhāvato,	242	
PA_tika-s01_01t:242_2	vivādādhiṭṭhānato, sapattakaraṇato, nissārato, paṭilābhaparipālanesu paraviheṭhanahetuto,	242	
PA_tika-s01_01t:242_3	vināsanimittañca sokādianekavihitabyasanāvahato, tadāsattinidānañca maccheramalapariyuṭṭhitacittānaṃ	242	
PA_tika-s01_01t:242_4	apāyūpapattisambhavatoti evaṃ vividhavipulānatthāvahā ete atthā nāma, tesaṃ pariccāgoyeveko	242	
PA_tika-s01_01t:242_5	sotthibhāvoti pariccāge appamādo karaṇīyo.	242	
PA_tika-s01_01t:243_0	Apica “yācako yācamāno attano guyhassa ācikkhanato mayhaṃ vissāsiko”ti ca “pahāya	243	
PA_tika-s01_01t:243_1	gamanīyaṃ attano santakaṃ gahetvā paralokaṃ yāhīti mayhaṃ upadesako”ti ca “āditte	243	
PA_tika-s01_01t:243_2	viya agāre maraṇagginā āditte loke tato mayhaṃ santakassa apavāhakasahāyo”ti ca “apavāhitassa	243	
PA_tika-s01_01t:243_3	cassa nijjhāyanikkhepaṭṭhānabhūto”ti ca “dānasaṅkhāte kalyāṇakammasmiṃ sahāyabhāvato,	243	
PA_tika-s01_01t:243_4	sabbasampattīnaṃ aggabhūtāya paramadullabhāya buddhabhūmiyā sampattihetubhāvato ca	243	
PA_tika-s01_01t:243_5	paramo kalyāṇamitto”ti ca paccavekkhitabbaṃ.	243	
PA_tika-s01_01t:244_0	Tathā “uḷāre kammani anenāhaṃ sambhāvito, tasmā sā sambhāvanā avitathā kātabbā”ti	244	
PA_tika-s01_01t:244_1	ca “ekantabheditāya jīvitassa ayācitenapi mayā dātabbaṃ, pageva yācitenā”ti ca “uḷārajjhāsayehi	244	
PA_tika-s01_01t:244_2	gavesitvāpi dātabbo, sayamevāgato mama puññenā”ti ca “yācakassa dānāpadesena mayhamevāyamanuggaho”ti	244	
PA_tika-s01_01t:244_3	ca “ahaṃ viya ayaṃ sabbopi loko mayā anuggahetabbo”ti ca “asati yācake kathaṃ mayhaṃ	244	
PA_tika-s01_01t:244_4	dānapāramī pūreyyā”ti ca “yācakānamevatthāya mayā sabbo pariggahetabbo”ti ca “ayācitvā	244	
PA_tika-s01_01t:244_5	mama santakaṃ yācakā sayameva kadā gaṇheyyu”nti ca “kathamahaṃ yācakānaṃ piyo cassaṃ	244	
PA_tika-s01_01t:244_6	manāpo”ti ca “kathaṃ vā te mayhaṃ piyā cassu manāpā”ti ca “kathaṃ vāhaṃ dadamāno,	244	
PA_tika-s01_01t:244_7	datvāpi ca attamano assaṃ pamudito pītisomanassajāto”ti ca “kathaṃ vā me yācakā bhaveyyuṃ,	244	
PA_tika-s01_01t:244_8	uḷāro ca dānajjhāsayo”ti ca “kathaṃ vāhamayācitoyeva yācakānaṃ hadayamaññāya dadeyya”nti	244	
PA_tika-s01_01t:244_9	ca “sati dhane yācake ca apariccāgo mahatī mayhaṃ vañcanā”ti ca “kathaṃ vāhaṃ attano	244	
PA_tika-s01_01t:244_10	aṅgāni jīvitaṃ vāpi yācakānaṃ pariccajeyya”nti ca paccavekkhitabbaṃ.	2441	
PA_tika-s01_01t:245_0	Apica “attho nāmāyaṃ nirapekkhaṃ dāyakaṃ anugacchati yathā taṃ nirapekkhaṃ khepakaṃ	245	
PA_tika-s01_01t:245_1	kiṭako”ti atthe nirapekkhatāya cittaṃ uppādetabbaṃ. Yācamāno pana yadi piyapuggalo	245	
PA_tika-s01_01t:245_2	hoti, “piyo maṃ yācatī”ti somanassaṃ uppādetabbaṃ. Atha udāsīnapuggalo hoti, “ayaṃ	245	
PA_tika-s01_01t:245_3	maṃ yācamāno addhā iminā pariccāgena mitto hotī”ti somanassaṃ uppādetabbaṃ. Dadantopi	245	
PA_tika-s01_01t:245_4	hi yācakānaṃ piyo hotīti. Atha pana verīpuggalo yācati, “paccatthiko maṃ yācati,	245	
PA_tika-s01_01t:245_5	ayaṃ maṃ yācamāno addhā iminā pariccāgena verīpi piyo mitto hotī”ti visesato somanassaṃ	245	
PA_tika-s01_01t:245_6	uppādetabbaṃ. Evaṃ piyapuggale viya majjhattaverīpuggalesupi mettāpubbaṅgamaṃ karuṇaṃ	245	
PA_tika-s01_01t:245_7	upaṭṭhapetvāva dātabbaṃ.	245	
PA_tika-s01_01t:246_0	Sace panassa cirakālaparibhāvitattā lobhassa deyyadhammavisayā lobhadhammā uppajjeyyuṃ,	246	
PA_tika-s01_01t:246_1	tena bodhisattapaṭiññena iti paṭisañcikkhitabbaṃ “nanu tayā sappurisa sambodhāya	246	
PA_tika-s01_01t:246_2	abhinīhāraṃ karontena sabbasattānaṃ upakāratthāya ayaṃ kāyo nissaṭṭho, tappariccāgamayañca	246	
PA_tika-s01_01t:246_3	puññaṃ, tattha nāma te bāhirepi vatthusmiṃ atisaṅgappavatti hatthisinānasadisī hoti,	246	
PA_tika-s01_01t:246_4	tasmā tayā na katthaci saṅgo uppādetabbo. Seyyathāpi nāma mahato bhesajjarukkhassa	246	
PA_tika-s01_01t:246_5	tiṭṭhato mūlaṃ mūlatthikā haranti, papaṭikaṃ, tacaṃ, khandhaṃ, viṭapaṃ, sāraṃ, sākhaṃ,	246	
PA_tika-s01_01t:246_6	palāsaṃ, pupphaṃ, phalaṃ phalatthikā haranti, na tassa rukkhassa ‘mayhaṃ santakaṃ	246	
PA_tika-s01_01t:246_7	ete harantī”ti vitakkasamudācāro hoti, evameva sabbalokahitāya ussukkamāpajjantena	246	
PA_tika-s01_01t:246_8	mayā mahādukkhe akataññuke niccāsucimhi kāye paresaṃ upakārāya viniyujjamāne aṇumattopi	246	
PA_tika-s01_01t:246_9	micchāvitakko na uppādetabbo, ko vā ettha viseso ajjhattikabāhiresu mahābhūtesu ekantabhedanavikiraṇaviddhaṃsanadhammesu,	246	
PA_tika-s01_01t:246_10	kevalaṃ pana sammohavijambhitametaṃ, yadidaṃ ‘etaṃ mama, esohamasmi, eso me attā’ti	2461	
PA_tika-s01_01t:246_11	abhiniveso. Tasmā bāhiresu viya ajjhattikesupi karacaraṇanayanādīsu, maṃsādīsu ca	2461	
PA_tika-s01_01t:246_12	anapekkhena hutvā ‘taṃtadatthikā harantū’ti nissaṭṭhacittena bhavitabba”nti. Evaṃ	2461	
PA_tika-s01_01t:246_13	paṭisañcikkhato cassa bodhāya pahitattassa kāyajīvitesu nirapekkhassa appakasireneva	2461	
PA_tika-s01_01t:246_14	kāyavacīmanokammāni suvisuddhāni honti. So visuddhakāyavacīmanokammanto visuddhājīvo	2461	
PA_tika-s01_01t:246_15	ñāyapaṭipattiyaṃ ṭhito, āyāpāyupāyakosallasamannāgamena bhiyyoso mattāya deyyadhammapariccāgena,	2461	
PA_tika-s01_01t:246_16	abhayadānasaddhammadānehi ca sabbasatte anuggaṇhituṃ samattho hotīti. Ayaṃ tāva dānapāramiyaṃ paccavekkhaṇānayo.	2461	
PA_tika-s01_01t:247_0	Sīlapāramiyaṃ pana evaṃ paccavekkhitabbaṃ – idañhi sīlaṃ nāma gaṅgodakādīhi visodhetuṃ	247	
PA_tika-s01_01t:247_1	asakkuṇeyyassa dosamalassa vikkhālanajalaṃ, haricandanādīhi vinetuṃ asakkuṇeyyarāgādipariḷāhavinayanaṃ,	247	
PA_tika-s01_01t:247_2	hāramakuṭakuṇḍalādīhi pacurajanālaṅkārehi asādhāraṇo sādhūnaṃ alaṅkāraviseso, sabbadisāvāyanato	247	
PA_tika-s01_01t:247_3	akittimo, sabbakālānurūpo ca surabhigandho, khattiyamahāsālādīhi devatāhi ca vandanīyādibhāvāvahanato	247	
PA_tika-s01_01t:247_4	paramo vasīkaraṇamanto, cātumahārājikādi devalokārohanasopānapanti, jhānābhiññānaṃ	247	
PA_tika-s01_01t:247_5	adhigamupāyo, nibbānamahānagarassa sampāpakamaggo, sāvakabodhipaccekabodhisammāsambodhīnaṃ	247	
PA_tika-s01_01t:247_6	patiṭṭhānabhūmi, yaṃ yaṃ vā panicchitaṃ patthitaṃ, tassa tassa samijjhanūpāyabhāvato	247	
PA_tika-s01_01t:247_7	cintāmaṇikapparukkhādike ca atiseti. Vuttañhetaṃ bhagavatā “ijjhati bhikkhave sīlavato	247	
PA_tika-s01_01t:247_8	cetopaṇidhi visuddhattā”ti. Aparampi vuttaṃ “ākaṅkheyya ce bhikkhave bhikkhu sabrahmacārīnaṃ	247	
PA_tika-s01_01t:247_9	piyo ca assaṃ manāpo ca garu ca bhāvanīyo cāti, sīlesvevassa paripūrakārī”tiādi,	247	
PA_tika-s01_01t:247_10	tathā “avippaṭisāratthāni kho ānanda kusalāni sīlānī”ti, “pañcime gahapatayo ānisaṃsā	2471	
PA_tika-s01_01t:247_11	sīlavato sīlasampadāyā”ti suttānañca vasena sīlassa guṇā paccavekkhitabbā, tathā	2471	
PA_tika-s01_01t:247_12	aggikkhandhopamasuttādīnaṃ vasena sīlavirahe ādīnavā.	2471	
PA_tika-s01_01t:248_0	Pītisomanassanimittato, attānuvādaparānuvādadaṇḍaduggatibhayābhāvato, viññūhi pāsaṃsabhāvato,	248	
PA_tika-s01_01t:248_1	avippaṭisārahetuto, sotthiṭṭhānato, abhijanasāpateyyādhipateyyāyurūpaṭṭhānabandhumittasampattīnaṃ	248	
PA_tika-s01_01t:248_2	atisayanato ca sīlaṃ paccavekkhitabbaṃ. Sīlavato hi attano sīlasampadāhetu mahantaṃ	248	
PA_tika-s01_01t:248_3	pītisomanassaṃ uppajjati “kataṃ vata mayā kusalaṃ, kataṃ kalyāṇaṃ, kataṃ bhīruttāṇa”nti.	248	
PA_tika-s01_01t:248_4	Tathā sīlavato attā na upavadati, na pare viññū, daṇḍaduggatibhayānaṃ sambhavoyeva	248	
PA_tika-s01_01t:248_5	natthi, “sīlavā purisapuggalo kalyāṇadhammo”ti viññūnaṃ pāsaṃso hoti. Tathā sīlavato	248	
PA_tika-s01_01t:248_6	yvāyaṃ “kataṃ vata mayā pāpaṃ, kataṃ luddaṃ, kataṃ kibbisa”nti dussīlassa vippaṭisāro	248	
PA_tika-s01_01t:248_7	uppajjati, so na hoti. Sīlañca nāmetaṃ appamādādhiṭṭhānato, bhogabyasanādiparihāramukhena	248	
PA_tika-s01_01t:248_8	mahato atthassa sādhanato, maṅgalabhāvato ca paramaṃ sotthiṭṭhānaṃ, nihīnajaccopi	248	
PA_tika-s01_01t:248_9	sīlavā khattiyamahāsālādīnaṃ pūjanīyo hotīti kulasampattiṃ atiseti sīlasampadā, “taṃ	248	
PA_tika-s01_01t:248_10	kiṃ maññasi mahārāja, idha te assa puriso dāso kammakaro”tiādi vacanañcettha sādhakaṃ.	2481	
PA_tika-s01_01t:248_11	Corādīhi asādhāraṇato, paralokānugamanato, mahapphalabhāvato, samathādiguṇādhiṭṭhānato	2481	
PA_tika-s01_01t:248_12	ca bāhiradhanaṃ atiseti sīlaṃ, paramassa cittissariyassa adhiṭṭhānabhāvato khattiyādīnaṃ	2481	
PA_tika-s01_01t:248_13	issariyaṃ atiseti sīlaṃ. Sīlanimittañhi taṃtaṃsattanikāyesu sattānaṃ issariyaṃ vassasatadīghappamāṇato	2481	
PA_tika-s01_01t:248_14	jīvitato ekāhampi sīlavato jīvitassa visiṭṭhatāvacanato, sati ca jīvite sikkhānikkhepassa	2481	
PA_tika-s01_01t:248_15	maraṇatāvacanato sīlaṃ jīvitato visiṭṭhataraṃ. Verīnampi manuññabhāvāvahanato, jarārogavipattīhi	2481	
PA_tika-s01_01t:248_16	anabhibhavanīyato ca rūpasampattiṃ atiseti sīlaṃ. Pāsādahammiyādiṭṭhānavisese, rājayuvarājasenāpatiādiṭṭhānavisese	2481	
PA_tika-s01_01t:248_17	ca atiseti sīlaṃ sukhavisesādhiṭṭhānabhāvato. Sabhāvasiniddhe santikāvacarepi bandhujane	2481	
PA_tika-s01_01t:248_18	mittajane ca atiseti ekantahitasampādanato, paralokānugamanato ca. “Na taṃ mātā pitā	2481	
PA_tika-s01_01t:248_19	kayirā”tiādi vacanañcettha sādhakaṃ. Tathā hatthiassarathādibhedehi, mantāgadasotthānappayogehi	2481	
PA_tika-s01_01t:248_20	ca durārakkhaṃ attānaṃ ārakkhabhāvena sīlameva visiṭṭhataraṃ attādhīnato, aparādhīnato,	2482	
PA_tika-s01_01t:248_21	mahāvisayato ca. Tenevāha “dhammo have rakkhati dhammacāri”ntiādi. Evamanekaguṇasamannāgataṃ	2482	
PA_tika-s01_01t:248_22	sīlanti paccavekkhantassa aparipuṇṇā ceva sīlasampadā pāripūriṃ gacchati aparisuddhā ca pārisuddhiṃ.	2482	
PA_tika-s01_01t:249_0	Sace panassa dīgharattaṃ paricayena sīlapaṭipakkhā dhammā dosādayo antarantarā uppajjeyyuṃ,	249	
PA_tika-s01_01t:249_1	tena bodhisattapaṭiññena evaṃ paṭisañcikkhitabbaṃ “nanu tayā sambodhāya paṇidhānaṃ	249	
PA_tika-s01_01t:249_2	kataṃ, sīlavikalena ca na sakkā lokiyāpi sampattiyo pāpuṇituṃ, pageva lokuttarā,	249	
PA_tika-s01_01t:249_3	sabbasampattīnaṃ pana aggabhūtāya sammāsambodhiyā adhiṭṭhānabhūtena sīlena paramukkaṃsagatena	249	
PA_tika-s01_01t:249_4	bhavitabbaṃ. Tasmā ‘kikīva aṇḍa’ntiādinā vuttanayena sammā sīlaṃ parirakkhantena	249	
PA_tika-s01_01t:249_5	suṭṭhu tayā pesalena bhavitabbaṃ. Api ca tayā dhammadesanāya yānattaye sattānaṃ avatāraṇaparipācanāni	249	
PA_tika-s01_01t:249_6	kātabbāni, sīlavikalassa ca vacanaṃ na paccetabbaṃ hoti asappāyāhāravicārassa viya	249	
PA_tika-s01_01t:249_7	vejjassa tikicchanaṃ, tasmā kathāhaṃ saddheyyo hutvā sattānaṃ avatāraṇaparipācanāni	249	
PA_tika-s01_01t:249_8	kareyya”nti sabhāvaparisuddhasīlena bhavitabbaṃ. Kiñca “jhānādiguṇavisesayogena me	249	
PA_tika-s01_01t:249_9	sattānaṃ upakārakaraṇasamatthatā, paññāpāramīādiparipūraṇañca, jhānādayo ca guṇā	249	
PA_tika-s01_01t:249_10	sīlapārisuddhiṃ vinā na sambhavantī”ti sammadeva sīlaṃ parisodhetabbaṃ.	2491	
PA_tika-s01_01t:250_0	Tathā “sambādho gharāvāso rajopatho”tiādinā gharāvāse “aṭṭhikaṅkalūpamā kāmā”tiādinā,	250	
PA_tika-s01_01t:250_1	“mātāpi puttena vivadatī”tiādinā ca kāmesu “seyyathāpi puriso iṇaṃ ādāya kammante	250	
PA_tika-s01_01t:250_2	payojeyyā”tiādinā kāmacchandādīsu ādīnavadassanapubbaṅgamā vuttavipariyāyena “abbhokāso	250	
PA_tika-s01_01t:250_3	pabbajjā”tiādinā pabbajjādīsu ānisaṃsapaṭisaṅkhāvasena nekkhammapāramiyaṃ paccavekkhaṇā	250	
PA_tika-s01_01t:250_4	veditabbā. Ayamettha saṅkhepattho, vitthāro pana dukkhakkhandha vīmaṃsasuttādi vasena	250	
PA_tika-s01_01t:250_5	dukkhakkhandhaāsivisopamasuttādivasena veditabbo.	250	
PA_tika-s01_01t:251_0	Tathā “paññāya vinā dānādayo dhammā na visujjhanti, yathāsakaṃ byāpārasamatthā ca	251	
PA_tika-s01_01t:251_1	na hontī”ti paññāguṇā manasi kātabbā. Yatheva hi jīvitena vinā sarīrayantaṃ na sobhati,	251	
PA_tika-s01_01t:251_2	na ca attano kiriyāsu paṭipattisamatthaṃ hoti, yathā ca cakkhādīni indriyāni viññāṇena	251	
PA_tika-s01_01t:251_3	vinā yathāsakaṃ visayesu kiccaṃ kātuṃ nappahonti, evaṃ saddhādīni indriyāni paññāya	251	
PA_tika-s01_01t:251_4	vinā sakiccapaṭipattiyaṃ asamatthānīti pariccāgādipaṭipattiyaṃ paññā padhānakāraṇaṃ.	251	
PA_tika-s01_01t:251_5	Ummīlitapaññācakkhukā hi mahāsattā attano aṅgapaccaṅgānipi datvā anattukkaṃsakā,	251	
PA_tika-s01_01t:251_6	aparavambhakā ca honti, bhesajjarukkhā viya vikapparahitā kālattayepi somanassajātā.	251	
PA_tika-s01_01t:251_7	Paññāvasena upāyakosallayogato pariccāgo parahitappavattiyā dānapāramibhāvaṃ upeti.	251	
PA_tika-s01_01t:251_8	Attatthañhi dānaṃ vuḍḍhisadisaṃ hoti.	251	
PA_tika-s01_01t:252_0	Tathā paññāya abhāvena taṇhādisaṃkilesāviyogato sīlassa visuddhiyeva na sambhavati,	252	
PA_tika-s01_01t:252_1	kuto sabbaññuguṇādhiṭṭhānabhāvo. Paññavā eva ca gharāvāse kāmaguṇesu saṃsāre ca ādīnavaṃ,	252	
PA_tika-s01_01t:252_2	pabbajjāya jhānasamāpattiyaṃ nibbāne ca ānisaṃsaṃ suṭṭhu sallakkhento pabbajitvā	252	
PA_tika-s01_01t:252_3	jhānasamāpattiyo nibbattetvā nibbānaninno, pare ca tattha patiṭṭhapetīti.	252	
PA_tika-s01_01t:253_0	Vīriyañca paññārahitaṃ yadicchitamatthaṃ na sādheti durārambhabhāvato. Varameva hi	253	
PA_tika-s01_01t:253_1	anārambho durārambhato, paññāsahitena pana vīriyena na kiñci duradhigamaṃ upāyapaṭipattito.	253	
PA_tika-s01_01t:253_2	Tathā paññavā eva parāpakārādiadhivāsakajātiyo hoti, na duppañño. Paññāvirahitassa	253	
PA_tika-s01_01t:253_3	ca parehi upanītā apakārā khantiyā paṭipakkhameva anubrūhenti, paññavato pana te	253	
PA_tika-s01_01t:253_4	khantisampattiyā paribrūhanavasena assā thirabhāvāya saṃvattanti. Paññavā eva tīṇi	253	
PA_tika-s01_01t:253_5	saccāni tesaṃ kāraṇāni paṭipakkhe ca yathābhūtaṃ jānitvā paresaṃ avisaṃvādako hoti.	253	
PA_tika-s01_01t:253_6	Tathā paññābalena attānaṃ upatthambhetvā dhitisampadāya sabbapāramīsu acalasamādānādhiṭṭhāno	253	
PA_tika-s01_01t:253_7	hoti, paññavā eva ca piyamajjhattaverīvibhāgaṃ akatvā sabbattha hitūpasaṃhārakusalo	253	
PA_tika-s01_01t:253_8	hoti. Tathā paññāvasena lābhādilokadhammasannipāte nibbikāratāya majjhatto hoti.	253	
PA_tika-s01_01t:253_9	Evaṃ sabbāsaṃ pāramīnaṃ paññāva pārisuddhihetūti paññāguṇā paccavekkhitabbā.	253	
PA_tika-s01_01t:254_0	Apica paññāya vinā na dassanasampatti, antarena ca diṭṭhisampadaṃ na sīlasampadā,	254	
PA_tika-s01_01t:254_1	sīladiṭṭhisampadārahitassa na samādhisampadā, asamāhitena ca na sakkā attahitamattampi	254	
PA_tika-s01_01t:254_2	sādhetuṃ, pageva ukkaṃsagataṃ parahitanti parahitāya paṭipannena “nanu tayā sakkaccaṃ	254	
PA_tika-s01_01t:254_3	paññāpārisuddhiyaṃ āyogo karaṇīyo”ti bodhisattena attā ovaditabbo. Paññānubhāvena	254	
PA_tika-s01_01t:254_4	hi mahāsatto caturadhiṭṭhānādhiṭṭhito catūhi saṅgahavatthūhi lokaṃ anuggaṇhanto satte	254	
PA_tika-s01_01t:254_5	niyyānikamagge avatāreti, indriyāni ca nesaṃ paripāceti. Tathā paññābalena khandhāyatanādīsu	254	
PA_tika-s01_01t:254_6	pavicayabahulo pavattinivattiyo yāthāvato parijānanto dānādayo guṇe visesanibbedhabhāgiyabhāvaṃ	254	
PA_tika-s01_01t:254_7	nayanto bodhisattasikkhāya paripūrakārī hotīti evamādinā anekākāravokāre paññāguṇe	254	
PA_tika-s01_01t:254_8	vavatthapetvā paññāpāramī anubrūhetabbā.	254	
PA_tika-s01_01t:255_0	Tathā dissamānapārānipi lokiyāni kammāni nihīnavīriyena pāpuṇituṃ asakkuṇeyyāni,	255	
PA_tika-s01_01t:255_1	agaṇitakhedena pana āraddhavīriyena duradhigamaṃ nāma natthi. Nihīnavīriyo hi “saṃsāramahoghato	255	
PA_tika-s01_01t:255_2	sabbasatte santāressāmī”ti ārabhitumeva na sakkuṇoti. Majjhimo ārabhitvā antarāvosānamāpajjati.	255	
PA_tika-s01_01t:255_3	Ukkaṭṭhavīriyo pana attasukhanirapekkho ārambhapāraṃ adhigacchatīti vīriyasampatti	255	
PA_tika-s01_01t:255_4	paccavekkhitabbā. Apica “yassa attanoyeva saṃsārapaṅkato samuddharaṇatthamārambho,	255	
PA_tika-s01_01t:255_5	tassāpi vīriyassa sithilabhāvena manorathānaṃ matthakappatti na sakkā sambhāvetuṃ,	255	
PA_tika-s01_01t:255_6	pageva sadevakassa lokassa samuddharaṇatthaṃ katābhinīhārenā”ti ca “rāgādīnaṃ dosagaṇānaṃ	255	
PA_tika-s01_01t:255_7	mattamahāgajānaṃ viya dunnivārayabhāvato, tannidānānañca kammasamādānānaṃ ukkhittāsikavadhakasadisabhāvato,	255	
PA_tika-s01_01t:255_8	tannimittānañca duggatīnaṃ sabbadā vivaṭamukhabhāvato, tattha niyojakānañca pāpamittānaṃ	255	
PA_tika-s01_01t:255_9	sadā sannihitabhāvato, tadovādakāritāya ca bālassa puthujjanabhāvassa sati sambhave	255	
PA_tika-s01_01t:255_10	yuttaṃ sayameva saṃsāradukkhato nissaritu”nti ca “micchāvitakkā vīriyānubhāvena dūrī	2551	
PA_tika-s01_01t:255_11	bhavantī”ti ca “yadi pana sambodhi attādhīnena vīriyena sakkā samadhigantuṃ, kimettha	2551	
PA_tika-s01_01t:255_12	dukkara”nti ca evamādinā nayena vīriyassa guṇāpaccavekkhitabbā.	2551	
PA_tika-s01_01t:256_0	Tathā “khanti nāmāyaṃ niravasesaguṇapaṭipakkhassa kodhassa vidhamanato guṇasampādane	256	
PA_tika-s01_01t:256_1	sādhūnamappaṭihatamāyudhaṃ, parābhibhavane samatthānaṃ alaṅkāro, samaṇabrāhmaṇānaṃ	256	
PA_tika-s01_01t:256_2	balasampadā, kodhaggivinayanī udakadhārā, kalyāṇassa kittisaddassa sañjātideso, pāpapuggalānaṃ	256	
PA_tika-s01_01t:256_3	vacīvisavūpasamakaro mantāgado, saṃvare ṭhitānaṃ paramā dhīrapakati, gambhīrāsayatāya	256	
PA_tika-s01_01t:256_4	sāgaro, dosamahāsāgarassa velā, apāyadvārassa pidhānakavāṭaṃ, devabrahmalokānaṃ ārohaṇasopānaṃ,	256	
PA_tika-s01_01t:256_5	sabbaguṇānaṃ adhivāsanabhūmi, uttamā kāyavacīmanovisuddhī”ti manasi kātabbaṃ. Api	256	
PA_tika-s01_01t:256_6	ca “ete sattā khantisampattiyā abhāvato idha ceva tapanti, paraloke ca tapanīyadhammānuyogato”ti	256	
PA_tika-s01_01t:256_7	ca “yadipi parāpakāranimittaṃ dukkhaṃ uppajjati, tassa pana dukkhassa khettabhūto	256	
PA_tika-s01_01t:256_8	attabhāvo, bījabhūtañca kammaṃ mayāva abhisaṅkhata”nti ca “tassa dukkhassa āṇaṇyakāraṇameta”nti	256	
PA_tika-s01_01t:256_9	ca “apakārake asati kathaṃ mayhaṃ khantisampadā sambhavatī”ti ca “yadipāyaṃ etarahi	256	
PA_tika-s01_01t:256_10	apakārako, ayaṃ nāma pubbe anena mayhaṃ upakāro kato”ti ca “apakāro eva vā khantinimittatāya	2561	
PA_tika-s01_01t:256_11	upakāro”ti ca “sabbepime sattā mayhaṃ puttasadisā, puttakatāparādhesu ca ko kujjhissatī”ti	2561	
PA_tika-s01_01t:256_12	ca “yena kodhabhūtāvesena ayaṃ mayhaṃ aparajjhati, so kodhabhūtāveso mayā vinetabbo”ti	2561	
PA_tika-s01_01t:256_13	ca “yena apakārena idaṃ mayhaṃ dukkhaṃ uppannaṃ, tassa ahampi nimitta”nti ca “yehi	2561	
PA_tika-s01_01t:256_14	dhammehi aparādho kato, yattha ca kato, sabbepi te tasmiṃyeva khaṇe niruddhā, kassidāni	2561	
PA_tika-s01_01t:256_15	kena kodho kātabbo”ti ca “anattatāya sabbadhammānaṃ ko kassa aparajjhatī”ti ca paccavekkhantena	2561	
PA_tika-s01_01t:256_16	khantisampadā brūhetabbā.	2561	
PA_tika-s01_01t:257_0	Yadi panassa dīgharattaṃ paricayena parāpakāranimittako kodho cittaṃ pariyādāya tiṭṭheyya,	257	
PA_tika-s01_01t:257_1	iti paṭisañcikkhitabbaṃ “khanti nāmesā parāpakārassa paṭipakkhapaṭipattīnaṃ paccupakārakāraṇa”nti	257	
PA_tika-s01_01t:257_2	ca “apakāro ca mayhaṃ dukkhuppādanena dukkhupanisāya saddhāya, sabbaloke anabhiratisaññāya	257	
PA_tika-s01_01t:257_3	ca paccayo”ti ca “indriyapakatiresā, yadidaṃ iṭṭhāniṭṭhavisayasamāyogo, tattha aniṭṭhavisayasamāyogo	257	
PA_tika-s01_01t:257_4	mayhaṃ na siyāti taṃ kutettha labbhā”ti ca “kodhavasiko satto kodhena ummatto vikkhittacitto,	257	
PA_tika-s01_01t:257_5	tattha kiṃ paccapakārenā”ti ca “sabbe pime sattā sammāsambuddhena orasaputtā viya	257	
PA_tika-s01_01t:257_6	paripālitā, tasmā na tattha mayā cittakopopi kātabbo”ti ca “aparādhake ca sati guṇe	257	
PA_tika-s01_01t:257_7	guṇavati mayā na kopo kātabbo”ti ca “asati guṇe visesena karuṇāyitabbo”ti ca “kopena	257	
PA_tika-s01_01t:257_8	ca mayhaṃ guṇayasā nihīyantī”ti ca “kujjhanena mayhaṃ dubbaṇṇadukkhaseyyādayo sapattakantā	257	
PA_tika-s01_01t:257_9	āgacchantī”ti ca “kodho ca nāmāyaṃ sabbāhitakārako sabbahitavināsako balavā paccatthiko”ti	257	
PA_tika-s01_01t:257_10	ca “sati ca khantiyā na koci paccatthiko”ti ca “aparādhakena aparādhanimittaṃ yaṃ	2571	
PA_tika-s01_01t:257_11	āyatiṃ laddhabbaṃ dukkhaṃ, sati ca khantiyā mayhaṃ tadabhāvo”ti ca “cintanena kujjhantena	2571	
PA_tika-s01_01t:257_12	ca mayā paccatthikoyeva anuvattito hotī”ti ca “kodhe ca mayā khantiyā abhibhūte tassa	2571	
PA_tika-s01_01t:257_13	dāsabhūto paccatthiko sammadeva abhibhūto hotī”ti ca “kodhanimittaṃ khantiguṇapariccāgo	2571	
PA_tika-s01_01t:257_14	mayhaṃ na yutto”ti ca “sati ca kodhe guṇavirodhini (guṇavirodhapaccanīdhamme cariyā.	2571	
PA_tika-s01_01t:257_15	aṭṭha. pakiṇṇakakathāyaṃ) kiṃ me sīlādidhammā pāripūriṃ gaccheyyuṃ, asati ca tesu	2571	
PA_tika-s01_01t:257_16	kathāhaṃ sattānaṃ upakārabahulo paṭiññānurūpaṃ uttamaṃ sampattiṃ pāpuṇissāmī”ti ca	2571	
PA_tika-s01_01t:257_17	“khantiyā ca sati bahiddhā vikkhepābhāvato samāhitassa sabbe saṅkhārā aniccato dukkhato	2571	
PA_tika-s01_01t:257_18	sabbe dhammā anattato nibbānañca asaṅkhatāmatasantapaṇītādibhāvato nijjhānaṃ khamanti	2571	
PA_tika-s01_01t:257_19	‘buddhadhammā ca acinteyyāparimeyyapabhāvā’ti”, tato ca “anulomiyaṃ khantiyaṃ ṭhito	2571	
PA_tika-s01_01t:257_20	‘kevalā ime ca attattaniyabhāvarahitā dhammamattā yathāsakaṃ paccayehi uppajjanti	2572	
PA_tika-s01_01t:257_21	vayanti, na kutoci āgacchanti, na kuhiñci gacchanti, na ca katthaci patiṭṭhitā, na	2572	
PA_tika-s01_01t:257_22	cettha koci kassaci byāpāro’ti ahaṃkāramamaṃkārānadhiṭṭhānatā nijjhānaṃ khamati,	2572	
PA_tika-s01_01t:257_23	yena bodhisatto bodhiyā niyato anāvattidhammo hotī”ti evamādinā khantipāramiyaṃ paccavekkhaṇā veditabbā.	2572	
PA_tika-s01_01t:258_0	Tathā “saccena vinā sīlādīnaṃ asambhavato, paṭiññānurūpaṃ paṭipattiyā abhāvato ca	258	
PA_tika-s01_01t:258_1	saccadhammātikkame ca sabbapāpadhammānaṃ samosaraṇato, asaccasandhassa appaccayikabhāvato,	258	
PA_tika-s01_01t:258_2	āyatiñca anādeyyavacanatāvahanato, sampannasaccassa ca sabbaguṇādhiṭṭhānabhāvato,	258	
PA_tika-s01_01t:258_3	saccādhiṭṭhānena sabbabodhisambhārānaṃ pārisuddhipāripūrisamanvāyato, sabhāvadhammāvisaṃvādanena	258	
PA_tika-s01_01t:258_4	sabbabodhisambhārakiccakaraṇato, bodhisattapaṭipattiyā ca parinipphattito”tiādinā	258	
PA_tika-s01_01t:258_5	saccapāramiyā sampattiyo paccavekkhitabbā.	258	
PA_tika-s01_01t:259_0	Tathā “dānādīsu daḷhasamādānaṃ, tampaṭipakkhasannipāte ca nesaṃ acalāvatthānaṃ, tattha	259	
PA_tika-s01_01t:259_1	ca thirabhāvaṃ vinā na dānādisambhārā sambodhinimittā sambhavantī”tiādinā adhiṭṭhāne	259	
PA_tika-s01_01t:259_2	guṇā paccavekkhitabbā.	259	
PA_tika-s01_01t:260_0	Tathā “attahitamatte avatiṭṭhantenāpi sattesu hitacittataṃ vinā na sakkā idhalokaparalokasampattiyo	260	
PA_tika-s01_01t:260_1	pāpuṇituṃ, pageva sabbasatte nibbānasampattiyaṃ patiṭṭhāpetukāmenā”ti ca “pacchā	260	
PA_tika-s01_01t:260_2	sabbasattānaṃ lokuttarasampattiṃ ākaṅkhantena idāni lokiyasampattiṃ ākaṅkhā yuttarūpā”ti	260	
PA_tika-s01_01t:260_3	ca “idāni āsayamattena paresaṃ hitasukhūpasaṃhāraṃ kātuṃ asakkonto kadā payogena	260	
PA_tika-s01_01t:260_4	taṃ sādhessāmī”ti ca “idāni mayā hitasukhūpasaṃhārena saṃvaddhitā pacchā dhammasaṃvibhāgasahāyā	260	
PA_tika-s01_01t:260_5	mayhaṃ bhavissantī”ti ca “etehi vinā na mayhaṃ bodhisambhārā sambhavanti, tasmā sabbabuddhaguṇavibhūtinipphattikāraṇattā	260	
PA_tika-s01_01t:260_6	mayhaṃ ete paramaṃ puññakkhettaṃ anuttaraṃ kusalāyatanaṃ uttamaṃ gāravaṭṭhāna”nti	260	
PA_tika-s01_01t:260_7	ca “savisesaṃ sattesu sabbesu hitajjhāsayatā paccupaṭṭhapetabbā, kiñca karuṇādhiṭṭhānatopi	260	
PA_tika-s01_01t:260_8	sabbasattesu mettā anubrūhetabbā. Vimariyādīkatena hi cetasā sattesu hitasukhūpasaṃhāraniratassa	260	
PA_tika-s01_01t:260_9	tesaṃ ahitadukkhāpanayanakāmatā balavatī uppajjati daḷhamūlā, karuṇā ca sabbesaṃ	260	
PA_tika-s01_01t:260_10	buddhakārakadhammānamādi caraṇaṃ patiṭṭhā mūlaṃ mukhaṃ pamukha”nti evamādinā mettāya	2601	
PA_tika-s01_01t:260_11	guṇā paccavekkhitabbā.	2601	
PA_tika-s01_01t:261_0	Tathā “upekkhāya abhāve sattehi katā vippakārā cittassa vikāraṃ uppādeyyuṃ, sati	261	
PA_tika-s01_01t:261_1	ca cittavikāre dānādisambhārānaṃ sambhavoyeva natthī”ti ca “mettāsinehena sinehite	261	
PA_tika-s01_01t:261_2	citte upekkhāya vinā sambhārānaṃ pārisuddhi na hotī”ti ca “anupekkhako sambhāresu	261	
PA_tika-s01_01t:261_3	puññasambhāraṃ tabbipākañca sattahitatthaṃ pariṇāmetuṃ na sakkotī”ti ca “upekkhāya	261	
PA_tika-s01_01t:261_4	abhāve deyyapaṭiggāhakesu vibhāgaṃ akatvā pariccajituṃ na sakkotī”ti ca “upekkhārahitena	261	
PA_tika-s01_01t:261_5	jīvitaparikkhārānaṃ jīvitassa ca antarāyaṃ amanasikaritvā saṃvaravisodhanaṃ kātuṃ	261	
PA_tika-s01_01t:261_6	na sakkā”ti ca “upekkhāvasena aratiratisahasseva nekkhammabalasiddhito, upapattito	261	
PA_tika-s01_01t:261_7	ikkhanavaseneva sabbasambhārakiccanipphattito, accāraddhassa vīriyassa anupekkhane	261	
PA_tika-s01_01t:261_8	padhānakiccākaraṇato, upekkhatoyeva titikkhānijjhānasambhavato, upekkhāvasena sattasaṅkhārānaṃ	261	
PA_tika-s01_01t:261_9	avisaṃvādanato, lokadhammānaṃ ajjhupekkhanena samādinnadhammesu acalādhiṭṭhānasiddhito,	261	
PA_tika-s01_01t:261_10	parāpakārādīsu anābhogavaseneva mettāvihāranipphattitoti sabbabodhisambhārānaṃ samādānādhiṭṭhānapāripūrinipphattiyo	2611	
PA_tika-s01_01t:261_11	upekkhānubhāvena sampajjantī”ti evaṃ ādinā nayena upekkhāpāramī paccavekkhitabbā.	2611	
PA_tika-s01_01t:261_12	Evaṃ apariccāgapariccāgādīsu yathākkamaṃ ādīnavānisaṃsapaccavekkhaṇā dānādipāramīnaṃ	2611	
PA_tika-s01_01t:261_13	paccayoti veditabbā.	2611	
PA_tika-s01_01t:262_0	Tathā saparikkhārā pañcadasa caraṇadhammā pañca ca abhiññāyo. Tattha caraṇadhammā	262	
PA_tika-s01_01t:262_1	nāma sīlasaṃvaro, indriyesu guttadvāratā, bhojane mattaññutā, jāgariyānuyogo, satta	262	
PA_tika-s01_01t:262_2	saddhammā, cattāri jhānāni ca. Tesu sīlādīnaṃ catunnaṃ terasapi dhutadhammā, appicchatādayo	262	
PA_tika-s01_01t:262_3	ca parikkhāro. Saddhammesu saddhāya buddhadhammasaṅghasīlacāgadevatūpasamānussati-	262	
PA_tika-s01_01t:262_4	lūkhapuggalaparivajjanasiniddhapuggalasevanapasādanīya- dhammapaccavekkhaṇatadadhimuttatā	262	
PA_tika-s01_01t:262_5	parikkhāro, hirottappānaṃ akusalādīnavapaccavekkhaṇaapāyādīnavapaccavekkhaṇakusaladhammupatthambhana-	262	
PA_tika-s01_01t:262_6	bhāvapaccavekkhaṇahirottappa rahitapuggalaparivajjanahirottappasampannapuggalasevanatadadhimuttatā,	262	
PA_tika-s01_01t:262_7	bāhusaccassa pubbayogaparipucchakabhāvasaddhammābhiyogaanavajjavijjāṭṭhānādi- paricayaparipakkindriyatākilesadūrībhāvaappassutaparivajjanabahussutasevanatadadhimuttatā,	262	
PA_tika-s01_01t:262_8	vīriyassa apāyabhayapaccavekkhaṇagamanavīthipaccavekkhaṇadhammamahattapaccavekkhaṇa-	262	
PA_tika-s01_01t:262_9	thinamiddhavinodanakusītapuggalaparivajjanaāraddhavīriyapuggala- sevanasammappadhānapaccavekkhaṇatadadhimuttatā,	262	
PA_tika-s01_01t:262_10	satiyā satisampajaññamuṭṭhassatipuggalaparivajjanaupaṭṭhitassatipuggalasevanatadadhimuttatā,	2621	
PA_tika-s01_01t:262_11	paññāya paripucchakabhāvavatthuvisadakiriyāindriyasamattapaṭipādanaduppañña- puggalaparivajjanapaññavantapuggalasevanagambhīrañāṇacariyapacca-	2621	
PA_tika-s01_01t:262_12	vekkhaṇatadadhimuttatā, catunnaṃ jhānānaṃ sīlādicatukkaṃ aṭṭhatiṃsāya ārammaṇesu	2621	
PA_tika-s01_01t:262_13	pubbabhāgabhāvanā, āvajjanādivasībhāvakaraṇañca parikkhāro. Tattha sīlādīhi payogasuddhiyā	2621	
PA_tika-s01_01t:262_14	sattānaṃ abhayadāne, āsayasuddhiyā āmisadāne, ubhayasuddhiyā ca dhammadāne samattho	2621	
PA_tika-s01_01t:262_15	hotītiādinā caraṇādīnaṃ dānādisambhārānaṃ paccayabhāvo yathārahaṃ niddhāretabbo,	2621	
PA_tika-s01_01t:262_16	ativitthārabhayena na niddhārayimha. Evaṃ sampatticakkādayopi dānādīnaṃ paccayoti veditabbā.	2621	
PA_tika-s01_01t:263_0	Ko saṃkilesoti avisesena taṇhādīhi parāmaṭṭhabhāvo pāramīnaṃ saṃkileso, visesena	263	
PA_tika-s01_01t:263_1	deyyapaṭiggāhakavikappā dānapāramiyā saṃkileso, sattakālavikappā sīlapāramiyā, kāmabhavatadupasamesu	263	
PA_tika-s01_01t:263_2	abhiratianabhirativikappā nekkhammapāramiyā, “ahaṃ mamā”ti vikappā paññāpāramiyā,	263	
PA_tika-s01_01t:263_3	līnuddhaccavikappā vīriyapāramiyā, attaparavikappā khantipāramiyā, adiṭṭhādīsu diṭṭhādivikappā	263	
PA_tika-s01_01t:263_4	saccapāramiyā, bodhisambhāratabbipakkhesu dosaguṇavikappā adhiṭṭhānapāramiyā, hitāhitavikappā	263	
PA_tika-s01_01t:263_5	mettāpāramiyā, iṭṭhāniṭṭhavikappā upekkhāpāramiyā saṃkilesoti veditabbo.	263	
PA_tika-s01_01t:264_0	Kiṃ vodānanti taṇhādīhi anupaghāto, yathāvuttavikappaviraho ca etāsaṃ vodānanti veditabbaṃ.	264	
PA_tika-s01_01t:264_1	Anupahatā hi taṇhāmānadiṭṭhikodhūpanāhamakkhapalāsaissāmacchariyamāyāsāṭheyyathambhasārambha-	264	
PA_tika-s01_01t:264_2	madapamādādīhi kilesehi deyyapaṭiggāhakavikappādirahitā ca dānādipāramiyo parisuddhā	264	
PA_tika-s01_01t:264_3	pabhassarā bhavantīti.	264	
PA_tika-s01_01t:265_0	Ko paṭipakkhoti avisesena sabbepi kilesā sabbepi akusalā dhammā etāsaṃ paṭipakkho,	265	
PA_tika-s01_01t:265_1	visesena pana pubbe vuttā maccherādayoti veditabbā. Apica deyyapaṭiggāhakadānaphalesu	265	
PA_tika-s01_01t:265_2	alobhādosāmohaguṇayogato lobhadosamohapaṭipakkhaṃ dānaṃ, kāyādidosavaṅkāpagamanato	265	
PA_tika-s01_01t:265_3	lobhādipaṭipakkhaṃ sīlaṃ, kāmasukhaparūpaghātaattakilamathaparivajjanato dosattayapaṭipakkhaṃ	265	
PA_tika-s01_01t:265_4	nekkhammaṃ, lobhādīnaṃ andhīkaraṇato, ñāṇassa ca anandhīkaraṇato lobhādipaṭipakkhā	265	
PA_tika-s01_01t:265_5	paññā, alīnānuddhatañāyārambhavasena lobhādipaṭipakkhaṃ vīriyaṃ, iṭṭhāniṭṭhasuññatānaṃ	265	
PA_tika-s01_01t:265_6	khamanato lobhādipaṭipakkhā khanti, satipi paresaṃ upakāre apakāre ca yathābhūtappavattiyā	265	
PA_tika-s01_01t:265_7	lobhādipaṭipakkhaṃ saccaṃ, lokadhamme abhibhuyya yathāsamādinnesu sambhāresu acalanato	265	
PA_tika-s01_01t:265_8	lobhādipaṭipakkhaṃ adhiṭṭhānaṃ, nīvaraṇavivekato lobhādipaṭipakkhā mettā, iṭṭhāniṭṭhesu	265	
PA_tika-s01_01t:265_9	anunayapaṭighaviddhaṃsanato, samappavattito ca lobhādipaṭipakkhā upekkhāti daṭṭhabbaṃ.	265	
PA_tika-s01_01t:266_0	Kā paṭipattīti sukhūpakaraṇasarīrajīvitapariccāgena bhayāpanūdanena dhammopadesena	266	
PA_tika-s01_01t:266_1	ca bahudhā sattānaṃ anuggahakaraṇaṃ dāne paṭipatti. Tatthāyaṃ vitthāranayo – “imināhaṃ	266	
PA_tika-s01_01t:266_2	dānena sattānaṃ āyuvaṇṇasukhabalapaṭibhānādisampattiṃ ramaṇīyaṃ aggaphalasampattiṃ	266	
PA_tika-s01_01t:266_3	nipphādeyya”nti annadānaṃ deti, tathā sattānaṃ kammakilesapipāsavūpasamāya pānaṃ	266	
PA_tika-s01_01t:266_4	deti, tathā suvaṇṇavaṇṇatāya, hirottappālaṅkārassa ca nipphattiyā vatthāni deti,	266	
PA_tika-s01_01t:266_5	tathā iddhividhassa ceva nibbānasukhassa ca nipphattiyā yānaṃ deti, tathā sīlagandhanipphattiyā	266	
PA_tika-s01_01t:266_6	gandhaṃ, buddhaguṇasobhānipphattiyā mālāvilepanaṃ, bodhimaṇḍāsananipphattiyā āsanaṃ,	266	
PA_tika-s01_01t:266_7	tathāgataseyyānipphattiyā seyyaṃ, saraṇabhāvanipphattiyā āvasathaṃ, pañcacakkhupaṭilābhāya	266	
PA_tika-s01_01t:266_8	padīpeyyaṃ deti. Byāmappabhānipphattiyā rūpadānaṃ, brahmassaranipphattiyā saddadānaṃ,	266	
PA_tika-s01_01t:266_9	sabbalokassa piyabhāvāya rasadānaṃ, buddhasukhumālabhāvāya phoṭṭhabbadānaṃ, ajarāmaraṇabhāvāya	266	
PA_tika-s01_01t:266_10	bhesajjadānaṃ, kilesadāsabyavimocanatthaṃ dāsānaṃ bhujissatādānaṃ, saddhammābhiratiyā	2661	
PA_tika-s01_01t:266_11	anavajjakhiḍḍāratihetudānaṃ, sabbepi satte ariyāya jātiyā attano puttabhāvūpanayanāya	2661	
PA_tika-s01_01t:266_12	puttadānaṃ, sakalassa lokassa patibhāvūpagamanāya dāradānaṃ, subhalakkhaṇasampattiyā	2661	
PA_tika-s01_01t:266_13	suvaṇṇamaṇimuttāpavāḷādidānaṃ, anubyañjanasampattiyā nānāvidhavibhūsanadānaṃ, saddhammakosādhigamāya	2661	
PA_tika-s01_01t:266_14	vittakosadānaṃ, dhammarājabhāvāya rajjadānaṃ, jhānādisampattiyā ārāmuyyānādivanadānaṃ,	2661	
PA_tika-s01_01t:266_15	cakkaṅkitehi pādehi bodhimaṇḍūpasaṅkamanāya caraṇadānaṃ, caturoghanittharaṇāya sattānaṃ	2661	
PA_tika-s01_01t:266_16	saddhammahatthadānatthaṃ hatthadānaṃ, saddhindriyādipaṭilābhāya kaṇṇanāsādidānaṃ,	2661	
PA_tika-s01_01t:266_17	samantacakkhupaṭilābhāya cakkhudānaṃ, “dassanasavanānussaraṇapāricariyādīsu sabbakālaṃ	2661	
PA_tika-s01_01t:266_18	sabbasattānaṃ hitasukhāvaho, sabbalokena ca upajīvitabbo me kāyo bhaveyyā”ti maṃsalohitādidānaṃ,	2661	
PA_tika-s01_01t:266_19	“sabbalokuttamo bhaveyya”nti uttamaṅgadānaṃ deti.	2661	
PA_tika-s01_01t:267_0	Evaṃ dadanto ca na anesanāya deti, na paropaghātena, na bhayena, na lajjāya, na dakkhiṇeyyarosanena,	267	
PA_tika-s01_01t:267_1	na paṇīte sati lūkhaṃ, na attukkaṃsanena, na paravambhanena, na phalābhikaṅkhāya,	267	
PA_tika-s01_01t:267_2	na yācakajigucchāya, na acittīkārena deti, atha kho sakkaccaṃ deti, sahatthena deti,	267	
PA_tika-s01_01t:267_3	kālena deti, cittiṃ katvā deti, avibhāgena deti, tīsu kālesu somanassito deti. Tatoyeva	267	
PA_tika-s01_01t:267_4	datvā na pacchānutāpī hoti, na paṭiggāhakavasena mānāvamānaṃ karoti, paṭiggāhakānaṃ	267	
PA_tika-s01_01t:267_5	piyasamudācāro hoti vadaññū yācayogo saparivāradāyī. Tañca dānasampattiṃ sakalalokahitasukhāya	267	
PA_tika-s01_01t:267_6	pariṇāmeti, attano ca akuppāya vimuttiyā, aparikkhayassa chandassa, aparikkhayassa	267	
PA_tika-s01_01t:267_7	vīriyassa, aparikkhayassa samādhānassa, aparikkhayassa ñāṇassa, aparikkhayāya sammāsambodhiyā	267	
PA_tika-s01_01t:267_8	pariṇāmeti. Imañca dānapāramiṃ paṭipajjantena mahāsattena jīvite, bhogesu ca aniccasaññā	267	
PA_tika-s01_01t:267_9	paccupaṭṭhapetabbā, sattesu ca mahākaruṇā. Evañhi bhoge gahetabbasāraṃ gaṇhanto ādittasmā	267	
PA_tika-s01_01t:267_10	viya agārasmā sabbaṃ sāpateyyaṃ, attānañca bahi nīharanto na kiñci seseti, niravasesato	2671	
PA_tika-s01_01t:267_11	nissajjatiyeva. Ayaṃ tāva dānapāramiyā paṭipattikkamo.	2671	
PA_tika-s01_01t:268_0	Sīlapāramiyā pana yasmā sabbaññusīlālaṅkārehi satte alaṅkaritukāmena attanoyeva tāva	268	
PA_tika-s01_01t:268_1	sīlaṃ visodhetabbaṃ, tasmā sattesu tathā dayāpannacittena bhavitabbaṃ, yathā supinantenapi	268	
PA_tika-s01_01t:268_2	na āghāto uppajjeyya. Parūpakāraniratatāya parasantako alagaddo viya na parāmasitabbo.	268	
PA_tika-s01_01t:268_3	Abrahmacariyatopi ārācārī, sattavidhamethuna saṃyogavirato, pageva paradāragamanato.	268	
PA_tika-s01_01t:268_4	Saccaṃ hitaṃ piyaṃ parimitameva ca kālena dhammiṃ kathaṃ bhāsitā hoti, anabhijjhālu	268	
PA_tika-s01_01t:268_5	abyāpanno aviparītadassano sammāsambuddhe niviṭṭhasaddho niviṭṭhapemo. Iti caturāpāyavaṭṭadukkhapathehi	268	
PA_tika-s01_01t:268_6	akusalakammapathehi, akusaladhammehi ca oramitvā saggamokkhapathesu kusalakammapathesu	268	
PA_tika-s01_01t:268_7	patiṭṭhitassa suddhāsayapayogatāya yathābhipatthitā sattānaṃ hitasukhūpasañhitā manorathā	268	
PA_tika-s01_01t:268_8	sīghaṃ abhinipphajjanti.	268	
PA_tika-s01_01t:269_0	Tattha hiṃsānivattiyā sabbasattānaṃ abhayadānaṃ deti, appakasireneva mettābhāvanaṃ	269	
PA_tika-s01_01t:269_1	sampādeti, ekādasa mettānisaṃse adhigacchati, appābādho hoti appātaṅko dīghāyuko	269	
PA_tika-s01_01t:269_2	sukhabahulo, lakkhaṇavisese pāpuṇāti, dosavāsanañca samucchindati. Tathā adinnādānanivattiyā	269	
PA_tika-s01_01t:269_3	corādiasādhāraṇe uḷāre bhoge adhigacchati, anāsaṅkanīyo piyo manāpo vissasanīyo,	269	
PA_tika-s01_01t:269_4	vibhavasampattīsu alaggacitto pariccāgasīlo, lobhavāsanañca samucchindati. Abrahmacariyanivattiyā	269	
PA_tika-s01_01t:269_5	alobho hoti santakāyacitto, sattānaṃ piyo hoti manāpo aparisaṅkanīyo, kalyāṇo cassa	269	
PA_tika-s01_01t:269_6	kittisaddo abbhuggacchati, alaggacitto hoti mātugāmesu aluddhāsayo, nekkhammabahulo,	269	
PA_tika-s01_01t:269_7	lakkhaṇavisese adhigacchati, lobhavāsanañca samucchindati.	269	
PA_tika-s01_01t:270_0	Musāvādanivattiyā sattānaṃ pamāṇabhūto hoti paccayiko theto ādeyyavacano devatānaṃ	270	
PA_tika-s01_01t:270_1	piyo manāpo surabhigandhamukho ārakkhiyakāyavacīsamācāro, lakkhaṇavisese ca adhigacchati,	270	
PA_tika-s01_01t:270_2	kilesavāsanañca samucchindati. Pesuññanivattiyā parūpakkamehi abhejjakāyo hoti abhejjaparivāro,	270	
PA_tika-s01_01t:270_3	saddhamme ca abhijjanakasaddho, daḷhamitto bhavantaraparicitānampi sattānaṃ ekantapiyo,	270	
PA_tika-s01_01t:270_4	asaṃkilesabahulo. Pharusavācānivattiyā sattānaṃ piyo hoti manāpo sukhasīlo madhuravacano	270	
PA_tika-s01_01t:270_5	sambhāvanīyo, aṭṭhaṅgasamannāgato cassa saro nibbattati. Samphappalāpanivattiyā ca	270	
PA_tika-s01_01t:270_6	sattānaṃ piyo hoti manāpo garubhāvanīyo ca ādeyyavacano ca parimitālāpo, mahesakkho	270	
PA_tika-s01_01t:270_7	ca hoti mahānubhāvo, ṭhānuppattikena paṭibhānena pañhānaṃ byākaraṇakusalo, buddhabhūmiyañca	270	
PA_tika-s01_01t:270_8	ekāya eva vācāya anekabhāsānaṃ sattānaṃ anekesaṃ pañhānaṃ byākaraṇasamattho hoti.	270	
PA_tika-s01_01t:271_0	Anabhijjhālutāya icchitalābhī hoti, uḷāresu ca bhogesu ruciṃ paṭilabhati, khattiyamahāsālādīnaṃ	271	
PA_tika-s01_01t:271_1	sammato hoti, paccatthikehi anabhibhavanīyo, indriyavekallaṃ na pāpuṇāti, appaṭipuggalo	271	
PA_tika-s01_01t:271_2	ca hoti. Abyāpādena piyadassano hoti sattānaṃ sambhāvanīyo, parahitābhinanditāya	271	
PA_tika-s01_01t:271_3	ca satte appakasireneva pasādeti, alūkhasabhāvo ca hoti mettāvihārī, mahesakkho ca	271	
PA_tika-s01_01t:271_4	hoti mahānubhāvo. Micchādassanābhāvena kalyāṇe sahāye paṭilabhati, sīsacchedampi	271	
PA_tika-s01_01t:271_5	pāpuṇanto pāpakammaṃ na karoti, kammassakatādassanato akotūhalamaṅgaliko ca hoti,	271	
PA_tika-s01_01t:271_6	saddhamme cassa saddhā patiṭṭhitā hoti mūlajātā, saddahati ca tathāgatānaṃ bodhiṃ,	271	
PA_tika-s01_01t:271_7	samayantaresu nābhiramati ukkāraṭṭhāne viya rājahaṃso, lakkhaṇattayaparijānanakusalo	271	
PA_tika-s01_01t:271_8	hoti, ante ca anāvaraṇañāṇalābhī, yāva bodhiṃ na pāpuṇāti, tāva tasmiṃ tasmiṃ sattanikāye	271	
PA_tika-s01_01t:271_9	ukkaṭṭhukkaṭṭho ca hoti, uḷāruḷārasampattiyo pāpuṇāti.	271	
PA_tika-s01_01t:272_0	“Iti hidaṃ sīlaṃ nāma sabbasampattīnaṃ adhiṭṭhānaṃ, sabbabuddhaguṇānaṃ pabhavabhūmi,	272	
PA_tika-s01_01t:272_1	sabbabuddhakaradhammānamādi caraṇaṃ mukhaṃ pamukha”nti bahumānaṃ uppādetvā kāyavacīsaṃyame,	272	
PA_tika-s01_01t:272_2	indriyadamane, ājīvasampadāya, paccayaparibhoge ca satisampajaññabalena appamattena	272	
PA_tika-s01_01t:272_3	lābhasakkārasilokaṃ mittamukhapaccatthikaṃ viya sallakkhetvā “kikīva aṇḍa”ntiādinā	272	
PA_tika-s01_01t:272_4	vuttanayena sakkaccaṃ sīlaṃ sampādetabbaṃ. Ayamettha saṅkhepo, vitthāro pana visuddhimagge	272	
PA_tika-s01_01t:272_5	vuttanayena veditabbo. Tañca panetaṃ sīlaṃ na attano duggatiparikilesavimuttiyā,	272	
PA_tika-s01_01t:272_6	sugatiyampi, na rajjasampattiyā, nacakkavatti-nadeva-nasakka-namāra-nabrahmasampattiyā,	272	
PA_tika-s01_01t:272_7	nāpi attano tevijjatādihetu, na paccekabodhiyā, atha kho sabbaññubhāvena sabbasattānaṃ	272	
PA_tika-s01_01t:272_8	anuttarasīlālaṅkārasampādanatthamevāti pariṇāmetabbaṃ.	272	
PA_tika-s01_01t:273_0	Tathā sakalasaṃkilesanivāsaṭṭhānatāya, puttadārādīhi mahāsambādhatāya, kasivaṇijjādinānāvidhakammantādhiṭṭhānabyākulatāya	273	
PA_tika-s01_01t:273_1	ca gharāvāsassa nekkhammasukhādīnaṃ anokāsataṃ, kāmānañca “satthadhārālaggamadhubindu	273	
PA_tika-s01_01t:273_2	viya ca avaleyhamānā parittassādā vipulānatthānubandhā”ti ca “vijjulatobhāsena gahetabbaṃ	273	
PA_tika-s01_01t:273_3	naccaṃ viya parittakālopalabbhā, ummattakālaṅkāro viya viparītasaññāya anubhavitabbā,	273	
PA_tika-s01_01t:273_4	karīsāvacchādanasukhaṃ viya paṭikārabhūtā, udakatemitaṅguliyā ussāvakodakapānaṃ viya	273	
PA_tika-s01_01t:273_5	atittikarā, chātajjhattabhojanaṃ viya sābādhā, balisāmisaṃ viya byasanasannipātakāraṇā,	273	
PA_tika-s01_01t:273_6	aggisantāpo viya kālattayepi dukkhuppattihetubhūtā, makkaṭālepo viya bandhanimittā	273	
PA_tika-s01_01t:273_7	ghātakāvacchādanakimilayo viya anatthacchādanā, sapattagāmavāso viya bhayaṭṭhānabhūtā,	273	
PA_tika-s01_01t:273_8	paccatthikaposako viya kilesamārādīnaṃ āmisabhūtā, chaṇasampattiyo viya vipariṇāmadukkhā,	273	
PA_tika-s01_01t:273_9	koṭaraggi viya antodāhakā, purāṇakūpāvalambabīraṇamadhupiṇḍaṃ viya anekādīnavā, loṇūdakapānaṃ	273	
PA_tika-s01_01t:273_10	viya pipāsahetubhūtā, surāmerayaṃ viya nīcajanasevitā, appassādatāya aṭṭhikaṅkalūpamā”tiādinā	2731	
PA_tika-s01_01t:273_11	ca nayena ādīnavaṃ sallakkhetvā tabbipariyāyena nekkhamme ānisaṃsaṃ passantena nekkhammapavivekaupasamasukhādīsu	2731	
PA_tika-s01_01t:273_12	ninnapoṇapabbhāracittena nekkhammapāramī pūretabbā.	2731	
PA_tika-s01_01t:274_0	Tathā yasmā paññā āloko viya andhakārena, mohena saha na vattati, tasmā mohakāraṇāni	274	
PA_tika-s01_01t:274_1	tāva bodhisattena parivajjitabbāni. Tatthimāni mohakāraṇāni – arati tandī vijambhitā	274	
PA_tika-s01_01t:274_2	ālasiyaṃ gaṇasaṅgaṇikārāmatā niddāsīlatā anicchayasīlatā ñāṇasmiṃ akutūhalatā micchādhimāno	274	
PA_tika-s01_01t:274_3	aparipucchakatā kāyassa na sammāparihāro asamāhitacittatā duppaññānaṃ puggalānaṃ	274	
PA_tika-s01_01t:274_4	sevanā paññavantānaṃ apayirupāsanā attaparibhavo micchāvikappo viparītābhiniveso	274	
PA_tika-s01_01t:274_5	kāyadaḷhībahulatā asaṃvegasīlatā pañca nīvaraṇāni. Saṅkhepato ye vā pana dhamme āsevato	274	
PA_tika-s01_01t:274_6	anuppannā paññā na uppajjati, uppannā parihāyati, iti imāni sammohakāraṇāni parivajjantena	274	
PA_tika-s01_01t:274_7	bāhusacce jhānādīsu ca yogo karaṇīyo.	274	
PA_tika-s01_01t:275_0	Tatthāyaṃ bāhusaccassa visayavibhāgo – pañca khandhā dvādasāyatanāni, aṭṭhārasa dhātuyo	275	
PA_tika-s01_01t:275_1	cattāri saccāni bāvīsatindriyāni dvādasapadiko paṭiccasamuppādo, tathā satipaṭṭhānādayo	275	
PA_tika-s01_01t:275_2	kusalādidhammappakārabhedā ca. Yāni ca loke anavajjāni vijjaṭṭhānāni, ye ca sattānaṃ	275	
PA_tika-s01_01t:275_3	hitasukhavidhānayogyā byākaraṇavisesā. Iti evaṃ pakāraṃ sakalameva sutavisayaṃ upāyakosallapubbaṅgamāya	275	
PA_tika-s01_01t:275_4	paññāya sativīriyupatthambhakāraṇāya sādhukaṃ uggahaṇasavanadhāraṇaparicayaparipucchāhi	275	
PA_tika-s01_01t:275_5	ogāhetvā tattha ca paresaṃ patiṭṭhapanena sutamayā paññā nibbattetabbā, tathā khandhādīnaṃ	275	
PA_tika-s01_01t:275_6	sabhāvadhammānaṃ ākāraparivitakkanamukhena te nijjhānaṃ khamāpentena cintāmayā, khandhādīnaṃyeva	275	
PA_tika-s01_01t:275_7	pana salakkhaṇasāmaññalakkhaṇapariggahavasena lokiyaṃ pariññaṃ nibbattentena pubbabhāgabhāvanāpaññā	275	
PA_tika-s01_01t:275_8	sampādetabbā. Evañhi “nāmarūpamattamidaṃ yathārahaṃ paccayehi uppajjati ceva nirujjhati	275	
PA_tika-s01_01t:275_9	ca, na ettha koci kattā vā kāretā vā, hutvā abhāvaṭṭhena aniccaṃ, udayabbayapaṭipīḷanaṭṭhena	275	
PA_tika-s01_01t:275_10	dukkhaṃ, avasavattanaṭṭhena anattā”ti ajjhattikabāhire dhamme nibbisesaṃ parijānanto	2751	
PA_tika-s01_01t:275_11	tattha āsaṅgaṃ pajahitvā, pare ca tattha taṃ jahāpetvā kevalaṃ karuṇāvaseneva yāva	2751	
PA_tika-s01_01t:275_12	na buddhaguṇā hatthatalaṃ āgacchanti, tāva yānattaye satte avatāraṇaparipācanehi	2751	
PA_tika-s01_01t:275_13	patiṭṭhāpento, jhānavimokkhasamādhisamāpattiyo ca vasībhāvaṃ pāpento paññāya ativiya	2751	
PA_tika-s01_01t:275_14	matthakaṃ pāpuṇātīti.	2751	
PA_tika-s01_01t:276_0	Tathā sammāsambodhiyā katābhinīhārena mahāsattena “ko nu ajja puññañāṇasambhāro upacito,	276	
PA_tika-s01_01t:276_1	kiñca mayā kataṃ parahita”nti divase divase paccavekkhantena sattahitatthaṃ ussāho	276	
PA_tika-s01_01t:276_2	karaṇīyo, sabbesampi sattānaṃ upakārāya attano kāyaṃ jīvitañca ossajjitabbaṃ, sabbepi	276	
PA_tika-s01_01t:276_3	sattā anodhiso mettāya karuṇāya ca pharitabbā, yā kāci sattānaṃ dukkhuppatti, sabbā	276	
PA_tika-s01_01t:276_4	sā attani pāṭikaṅkhitabbā, sabbesañca sattānaṃ puññaṃ abbhanumoditabbaṃ, buddhamahantatā	276	
PA_tika-s01_01t:276_5	abhiṇhaṃ paccavekkhitabbā, yañca kiñci kammaṃ karoti kāyena vācāya vā, taṃ sabbaṃ	276	
PA_tika-s01_01t:276_6	bodhininnacittapubbaṅgamaṃ kātabbaṃ. Iminā hi upāyena bodhisattānaṃ aparimeyyo puññabhāgo	276	
PA_tika-s01_01t:276_7	upacīyati. Apica sattānaṃ paribhogatthaṃ paripālanatthañca attano sarīraṃ jīvitañca	276	
PA_tika-s01_01t:276_8	pariccajitvā khuppipāsāsītuṇhavātātapādidukkhapaṭikāro pariyesitabbo. Yañca yathāvuttadukkhapaṭikārajaṃ	276	
PA_tika-s01_01t:276_9	sukhaṃ attanā paṭilabhati, tathā ramaṇīyesu ārāmuyyānapāsādatalādīsu, araññāyatanesu	276	
PA_tika-s01_01t:276_10	ca kāyacittasantāpābhāvena abhinibbutattā sukhaṃ vindati, yañca suṇāti buddhānubuddhapaccekabuddhabodhisattānaṃ	2761	
PA_tika-s01_01t:276_11	diṭṭhadhammasukhavihārabhūtaṃ jhānasamāpattisukhaṃ, taṃ sabbaṃ sattesu anodhiso upasaṃharati.	2761	
PA_tika-s01_01t:276_12	Ayaṃ tāva asamāhitabhūmiyaṃ nayo.	2761	
PA_tika-s01_01t:277_0	Samāhito pana attanā yathānubhūtaṃ visesādhigamanibbattaṃ pītipassaddhisukhaṃ sabbasattesu	277	
PA_tika-s01_01t:277_1	adhimuccati, tathā mahati saṃsāradukkhe, tannimittabhūte ca kilesābhisaṅkhāradukkhe	277	
PA_tika-s01_01t:277_2	nimuggaṃ sattanikāyaṃ disvā tatthapi chedanabhedanaphālanapisanaggisantāpādijanitā	277	
PA_tika-s01_01t:277_3	dukkhā tibbā kharā kaṭukā vedanā nirantaraṃ cirakālaṃ vediyante nārake, aññamaññaṃ	277	
PA_tika-s01_01t:277_4	kujjhanasantāpanaviheṭhanahiṃsanaparādhīnatādīhi dukkhaṃ anubhavante tiracchāne,	277	
PA_tika-s01_01t:277_5	jotimālā’kulasarīre uddhabāhuviravante ukkāmukhe khuppipāsādīhi ḍayhamāne ca vantakheḷādiāhāre	277	
PA_tika-s01_01t:277_6	ca mahādukkhaṃ vedayamāne pete ca pariyeṭṭhimūlakaṃ mahantaṃ anayabyasanaṃ pāpuṇante	277	
PA_tika-s01_01t:277_7	hatthacchedādikāraṇayogena dubbaṇṇaduddasikadaliddatādibhāvena khuppipāsādiyogena	277	
PA_tika-s01_01t:277_8	balavantehi abhibhavanīyato, paresaṃ vahanato, parādhīnato ca nārake pete tiracchāne	277	
PA_tika-s01_01t:277_9	ca atisayante apāyadukkhanibbisesaṃ dukkhaṃ anubhavante manusse ca tathā visayavisaparibhogavikkhittacittatāya	277	
PA_tika-s01_01t:277_10	rāgādipariyuṭṭhānena ḍayhamāne vāyuvegasamuṭṭhitajālāsamiddhasukkhakaṭṭhasannipāte	2771	
PA_tika-s01_01t:277_11	aggikkhandhe viya anupasantapariḷāhavuttike anihataparādhīne kāmāvacaradeve ca mahatā	2771	
PA_tika-s01_01t:277_12	vāyāmena vidūramākāsaṃ vigāhitasakuntā viya, balavantehi khittasarā viya ca “satipi	2771	
PA_tika-s01_01t:277_13	cirappavattiyaṃ anaccantikatāya pātapariyosānā anatikkantajātijarāmaraṇā evā”ti rūpāvacarārūpāvacaradeve	2771	
PA_tika-s01_01t:277_14	ca passantena mettāya karuṇāya ca anodhiso sattā pharitabbā. Evaṃ kāyena vācāya manasā	2771	
PA_tika-s01_01t:277_15	ca bodhisambhāre nirantaraṃ upacinantena ussāho pavattetabbo.	2771	
PA_tika-s01_01t:278_0	Apica “acinteyyāparimitavipuloḷāravimalanirupamanirupakkilesaguṇanicayanidānabhūtassa	278	
PA_tika-s01_01t:278_1	buddhabhāvassa ussakkitvā sampahaṃsanayogyaṃ vīriyaṃ nāma acinteyyānubhāvameva. Yaṃ	278	
PA_tika-s01_01t:278_2	na pacurajanā sotumpi sakkuṇanti, pageva paṭipajjituṃ. Tathā hi tividhā abhinīhāracittuppatti,	278	
PA_tika-s01_01t:278_3	catasso buddhabhūmiyo, cattāri saṅgahavatthūni, karuṇokāsatā, buddhadhammesu nijjhānakkhanti,	278	
PA_tika-s01_01t:278_4	sabbadhammesu nirupalepo, sabbasattesu puttasaññā, saṃsāradukkhehi aparikhedo, sabbadeyyadhammapariccāgo,	278	
PA_tika-s01_01t:278_5	tena ca niratimānatā, adhisīlasikkhādiadhiṭṭhānaṃ, tattha ca acalatā, kusalakiriyāsu	278	
PA_tika-s01_01t:278_6	pītipāmojjaṃ, vivekaninnacittatā, jhānānuyogo, anavajjasutena atitti, yathāsutassa	278	
PA_tika-s01_01t:278_7	dhammassa paresaṃ hitajjhāsayena desanā, sattānaṃ ñāye nivesanaṃ, ārambhadaḷhatā,	278	
PA_tika-s01_01t:278_8	dhīravīrabhāvo, parāpavādaparāpakāresu vikārābhāvo, saccādhiṭṭhānaṃ, samāpattīsu	278	
PA_tika-s01_01t:278_9	vasībhāvo, abhiññāsu balappatti, lakkhaṇattayāvabodho, satipaṭṭhānādīsu abhiyogena	278	
PA_tika-s01_01t:278_10	lokuttaramaggasambhārasambharaṇaṃ, navalokuttarāvakkantī”ti evamādikā sabbā bodhisambhārapaṭipatti	2781	
PA_tika-s01_01t:278_11	vīriyānubhāveneva samijjhatīti abhinīhārato yāva mahābodhi anossajjantena sakkaccaṃ	2781	
PA_tika-s01_01t:278_12	nirantaraṃ vīriyaṃ sampādetabbaṃ. Sampajjamāne ca vīriye khantiādayo dānādayo ca	2781	
PA_tika-s01_01t:278_13	sabbepi bodhisambhārā tadadhīnavuttitāya sampannā eva hontīti. Khantiādīsupi iminā	2781	
PA_tika-s01_01t:278_14	nayena paṭipatti veditabbā.	2781	
PA_tika-s01_01t:279_0	Iti sattānaṃ sukhūpakaraṇapariccāgena bahudhā anuggahakaraṇaṃ dānena paṭipatti, sīlena	279	
PA_tika-s01_01t:279_1	tesaṃ jīvitasāpateyyadārarakkhaabhedapiyahitavacanāvihiṃsādikaraṇāni, nekkhammena	279	
PA_tika-s01_01t:279_2	nesaṃ āmisapaṭiggahaṇadhammadānādinā anekadhā hitacariyā, paññāya tesaṃ hitakaraṇūpāyakosallaṃ,	279	
PA_tika-s01_01t:279_3	vīriyena tattha ussāhārambhaasaṃhīrāni, khantiyā tadaparādhasahanaṃ, saccena tesaṃ	279	
PA_tika-s01_01t:279_4	avañcanatadupakārakiriyāsamādānāvisaṃvādanādi, adhiṭṭhānena tadupakārakaraṇe anatthasampātepi	279	
PA_tika-s01_01t:279_5	acalanaṃ, mettāya tesaṃ hitasukhānucintanaṃ, upekkhāya tesaṃ upakārāpakāresu vikārānāpattīti	279	
PA_tika-s01_01t:279_6	evaṃ aparimāṇe satte ārabbha anukampitasabbasattassa bodhisattassa puthujjanehi asādhāraṇo	279	
PA_tika-s01_01t:279_7	aparimāṇo puññañāṇasambhārūpacayo ettha paṭipattīti veditabbaṃ. Yo cetāsaṃ paccayo	279	
PA_tika-s01_01t:279_8	vutto, tassa ca sakkaccaṃ sampādanaṃ.	279	
PA_tika-s01_01t:280_0	Ko vibhāgoti dasa pāramiyo, dasa upapāramiyo, dasa paramatthapāramiyoti samattiṃsa	280	
PA_tika-s01_01t:280_1	pāramiyo. Tattha katābhinīhārassa bodhisattassa parahitakaraṇābhininnaāsayappayogassa	280	
PA_tika-s01_01t:280_2	kaṇhadhammavokiṇṇā sukkadhammā pāramiyo, tehi avokiṇṇā sukkā dhammā upapāramiyo,	280	
PA_tika-s01_01t:280_3	akaṇhā asukkā paramatthapāramiyoti keci. Samudāgamanakālesu pūriyamānā pāramiyo,	280	
PA_tika-s01_01t:280_4	bodhisattabhūmiyaṃ puṇṇā upapāramiyo, buddhabhūmiyaṃ sabbākāraparipuṇṇā paramatthapāramiyo.	280	
PA_tika-s01_01t:280_5	Bodhisattabhūmiyaṃ vā parahitakaraṇato pāramiyo, attahitakaraṇato upapāramiyo, buddhabhūmiyaṃ	280	
PA_tika-s01_01t:280_6	balavesārajjasamadhigamena ubhayahitaparipūraṇato paramatthapāramiyoti evaṃ ādimajjhapariyosānesu	280	
PA_tika-s01_01t:280_7	paṇidhānārambhapariniṭṭhānesu tesaṃ vibhāgoti apare. Dosupasamakaruṇāpakatikānaṃ	280	
PA_tika-s01_01t:280_8	bhavasukhavimuttisukhaparamasukhappattānaṃ puññūpacayabhedato tabbibhāgoti aññe.	280	
PA_tika-s01_01t:281_0	Lajjāsatimānāpassayānaṃ lokuttaradhammādhipatīnaṃ sīlasamādhipaññāgarukānaṃ tāritataritatārayitūnaṃ	281	
PA_tika-s01_01t:281_1	anubuddhapaccekabuddhasammāsambuddhānaṃ pāramī, upapāramī, paramatthapāramīti bodhittayappattito	281	
PA_tika-s01_01t:281_2	yathāvuttavibhāgoti keci. Cittapaṇidhito yāva vacīpaṇidhi, tāva pavattā sambhārā	281	
PA_tika-s01_01t:281_3	pāramiyo, vacīpaṇidhito yāva kāyapaṇidhi, tāva pavattā upapāramiyo, kāyapaṇidhito	281	
PA_tika-s01_01t:281_4	pabhuti paramatthapāramiyoti apare. Aññe pana “parapuññānumodanavasena pavattā sambhārā	281	
PA_tika-s01_01t:281_5	pāramiyo, paresaṃ kārāpanavasena pavattā upapāramiyo, sayaṃ karaṇavasena pavattā	281	
PA_tika-s01_01t:281_6	paramatthapāramiyo”ti vadanti. Tathā bhavasukhāvaho puññañāṇasambhāro pāramī, attano	281	
PA_tika-s01_01t:281_7	nibbānasukhāvaho upapāramī, paresaṃ tadubhayasukhāvaho paramatthapāramīti eke.	281	
PA_tika-s01_01t:282_0	Puttadāradhanādiupakaraṇapariccāgo pana dānapāramī, attano aṅgapariccāgo dānaupapāramī,	282	
PA_tika-s01_01t:282_1	attano jīvitapariccāgo dānaparamatthapāramī. Tathā puttadārādikassa tividhassapi	282	
PA_tika-s01_01t:282_2	hetu avītikkamanavasena tisso sīlapāramiyo, tesu eva tividhesu vatthūsu ālayaṃ upacchinditvā	282	
PA_tika-s01_01t:282_3	nikkhamanavasena tisso nekkhammapāramiyo, upakaraṇaṅgajīvitataṇhaṃ samūhanitvā sattānaṃ	282	
PA_tika-s01_01t:282_4	hitāhitavinicchayakaraṇavasena tisso paññāpāramiyo, yathāvuttabhedānaṃ pariccāgādīnaṃ	282	
PA_tika-s01_01t:282_5	vāyamanavasena tisso vīriyapāramiyo, upakaraṇaṅgajīvitantarāyakarānaṃ khamanavasena	282	
PA_tika-s01_01t:282_6	tisso khantipāramiyo, upakaraṇaṅgajīvitahetu saccāpariccāgavasena tisso saccapāramiyo,	282	
PA_tika-s01_01t:282_7	dānādipāramiyo akuppādhiṭṭhānavaseneva samijjhantīti upakaraṇādivināsepi acalādhiṭṭhānavasena	282	
PA_tika-s01_01t:282_8	tisso adhiṭṭhānapāramiyo, upakaraṇādiupaghātakesupi sattesu mettāya avijahanavasena	282	
PA_tika-s01_01t:282_9	tisso mettāpāramiyo, yathāvuttavatthuttayassa upakārāpakāresu sattasaṅkhāresu majjhattatāpaṭilābhavasena	282	
PA_tika-s01_01t:282_10	tisso upekkhāpāramiyoti evamādinā etāsaṃ vibhāgo veditabbo.	2821	
PA_tika-s01_01t:283_0	Ko saṅgahoti ettha pana yathā etā vibhāgato tiṃsavidhāpi dānapāramīādibhāvato dasavidhā,	283	
PA_tika-s01_01t:283_1	evaṃ dānasīlakhantivīriyajhānapaññāsabhāvena chabbidhā. Etāsu hi nekkhammapāramī	283	
PA_tika-s01_01t:283_2	sīlapāramiyā saṅgahitā tassā pabbajjābhāve, nīvaraṇavivekabhāve pana jhānapāramiyā,	283	
PA_tika-s01_01t:283_3	kusaladhammabhāve chahipi saṅgahitā. Saccapāramī sīlapāramiyā ekadesoyeva vacīsaccaviratisaccapakkhe,	283	
PA_tika-s01_01t:283_4	ñāṇasaccapakkhe pana paññāpāramiyā saṅgahitā. Mettāpāramī jhānapāramiyā eva, upekkhāpāramī	283	
PA_tika-s01_01t:283_5	jhānapaññāpāramīhi, adhiṭṭhānapāramī sabbāhipi saṅgahitāti.	283	
PA_tika-s01_01t:284_0	Etesañca dānādīnaṃ channaṃ guṇānaṃ aññamaññaṃ sambandhānaṃ pañcadasayugaḷādīni pañcadasayugaḷādisādhakāni	284	
PA_tika-s01_01t:284_1	honti – seyyathidaṃ? Dānasīlayugaḷena parahitāhitānaṃ karaṇākaraṇayugaḷasiddhi, dānakhantiyugaḷena	284	
PA_tika-s01_01t:284_2	alobhādosayugaḷasiddhi, dānavīriyayugaḷena cāgasutayugaḷasiddhi, dānajhānayugaḷena	284	
PA_tika-s01_01t:284_3	kāmadosappahānayugaḷasiddhi, dānapaññāyugaḷena ariyayānadhurayugaḷasiddhi, sīlakhantidvayena	284	
PA_tika-s01_01t:284_4	payogāsayasuddhidvayasiddhi, sīlavīriyadvayena bhāvanādvayasiddhi, sīlajhānadvayena	284	
PA_tika-s01_01t:284_5	dussīlyapariyuṭṭhānappahānadvayasiddhi, sīlapaññādvayena dānadvayasiddhi, khantivīriyayugaḷena	284	
PA_tika-s01_01t:284_6	khamātejadvayasiddhi, khantijhānayugaḷena virodhānurodhappahānayugaḷasiddhi, khantipaññāyugaḷena	284	
PA_tika-s01_01t:284_7	suññatākhantipaṭivedhadukasiddhi, vīriyajhānadukena paggāhāvikkhepadukasiddhi, vīriyapaññādukena	284	
PA_tika-s01_01t:284_8	saraṇadukasiddhi, jhānapaññādukena yānadukasiddhi. Dānasīlakhantittikena lobhadosamohappahānattikasiddhi,	284	
PA_tika-s01_01t:284_9	dānasīlavīriyattikena bhogajīvitakāyasārādānattikasiddhi, dānasīlajhānattikena puññakiriyavatthuttikasiddhi,	284	
PA_tika-s01_01t:284_10	dānasīlapaññātikena āmisābhayadhammadānattikasiddhīti evaṃ itarehipi tikehi catukkādīhi	2841	
PA_tika-s01_01t:284_11	ca yathāsambhavaṃ tikāni catukkādīni ca yojetabbāni.	2841	
PA_tika-s01_01t:285_0	Evaṃ chabbidhānampi pana imāsaṃ pāramīnaṃ catūhi adhiṭṭhānehi saṅgaho veditabbo.	285	
PA_tika-s01_01t:285_1	Sabbapāramīnaṃ samūhasaṅgahato hi cattāri adhiṭṭhānāni. Seyyathidaṃ – saccādhiṭṭhānaṃ,	285	
PA_tika-s01_01t:285_2	cāgādhiṭṭhānaṃ, upasamādhiṭṭhānaṃ, paññādhiṭṭhānanti. Tattha adhitiṭṭhati etena,	285	
PA_tika-s01_01t:285_3	ettha vā adhitiṭṭhati, adhiṭṭhānamattameva vā tanti adhiṭṭhānaṃ. Saccañca taṃ adhiṭṭhānañca,	285	
PA_tika-s01_01t:285_4	saccassa vā adhiṭṭhānaṃ, saccaṃ adhiṭṭhānaṃ etassāti vā saccādhiṭṭhānaṃ. Evaṃ sesesupi.	285	
PA_tika-s01_01t:285_5	Tattha avisesato tāva lokuttaraguṇe katābhinīhārassa anukampitasabbasattassa mahāsattassa	285	
PA_tika-s01_01t:285_6	pariññānurūpaṃ sabbapāramipariggahato saccādhiṭṭhānaṃ, tesaṃ paṭipakkhapariccāgato	285	
PA_tika-s01_01t:285_7	cāgādhiṭṭhānaṃ, sabbapāramitāguṇehi upasamato upasamādhiṭṭhānaṃ, tehiyeva parahitopāyakosallato	285	
PA_tika-s01_01t:285_8	paññādhiṭṭhānaṃ. Visesato pana “atthikajanaṃ avisaṃvādetvā dassāmī”ti paṭijānato,	285	
PA_tika-s01_01t:285_9	paṭiññaṃ avisaṃvādetvā dānato, dānaṃ avisaṃvādetvā anumodanato, macchariyādipaṭipakkhapariccāgato,	285	
PA_tika-s01_01t:285_10	deyyapaṭiggāhakadānadeyyadhammakkhayesu lobhadosamohabhayavūpasamato, yathārahaṃ	2851	
PA_tika-s01_01t:285_11	yathākālaṃ yathāvidhānañca dānato, paññuttarato ca kusaladhammānaṃ caturadhiṭṭhānapadaṭṭhānaṃ	2851	
PA_tika-s01_01t:285_12	dānaṃ. Tathā saṃvarasamādānassa avītikkamato, dussīlyapariccāgato, duccaritavūpasamato,	2851	
PA_tika-s01_01t:285_13	paññuttarato ca caturadhiṭṭhānapadaṭṭhānaṃ sīlaṃ. Yathāpaṭiññaṃ khamanato, parāparādhavikappapariccāgato,	2851	
PA_tika-s01_01t:285_14	kodhapariyuṭṭhānavūpasamato, paññuttarato ca caturadhiṭṭhānapadaṭṭhānā khanti. Paṭiññānurūpaṃ	2851	
PA_tika-s01_01t:285_15	parahitakaraṇato, visādapariccāgato, akusaladhammānaṃ vūpasamato, paññuttarato ca	2851	
PA_tika-s01_01t:285_16	caturadhiṭṭhānapadaṭṭhānaṃ vīriyaṃ. Paṭiññānurūpaṃ lokahitānucintanato, nīvaraṇapariccāgato,	2851	
PA_tika-s01_01t:285_17	cittavūpasamato, paññuttarato ca caturadhiṭṭhānapadaṭṭhānaṃ jhānaṃ. Yathāpaṭiññaṃ	2851	
PA_tika-s01_01t:285_18	parahitūpāyakosallato, anupāyakiriyāpariccāgato, mohajapariḷāhavūpasamato, sabbaññutāpaṭilābhato	2851	
PA_tika-s01_01t:285_19	ca caturadhiṭṭhānapadaṭṭhānā paññā.	2851	
PA_tika-s01_01t:286_0	Tattha ñeyyapaṭiññānuvidhānehi saccādhiṭṭhānaṃ, vatthukāmakilesakāmapariccāgehi cāgādhiṭṭhānaṃ,	286	
PA_tika-s01_01t:286_1	dosadukkhavūpasamehi upasamādhiṭṭhānaṃ, anubodhapaṭivedhehi paññādhiṭṭhānaṃ. Tividhasaccapariggahitaṃ	286	
PA_tika-s01_01t:286_2	dosattayavirodhi saccādhiṭṭhānaṃ, tividhacāgapariggahitaṃ dosattayavirodhi cāgādhiṭṭhānaṃ,	286	
PA_tika-s01_01t:286_3	tividhavūpasamapariggahitaṃ dosattayavirodhi upasamādhiṭṭhānaṃ, tividhañāṇapariggahitaṃ	286	
PA_tika-s01_01t:286_4	dosattayavirodhi paññādhiṭṭhānaṃ. Saccādhiṭṭhānapariggahitāni cāgūpasamapaññādhiṭṭhānāni	286	
PA_tika-s01_01t:286_5	avisaṃvādanato, paṭiññānuvidhānato ca. Cāgādhiṭṭhānapariggahitāni saccūpasamapaññādhiṭṭhānāni	286	
PA_tika-s01_01t:286_6	paṭipakkhapariccāgato, sabbapariccāgaphalattā ca. Upasamādhiṭṭhānapariggahitāni saccacāgapaññādhiṭṭhānāni	286	
PA_tika-s01_01t:286_7	kilesapariḷāhūpasamato, kāmūpasamato, kāmapariḷāhūpasamato ca. Paññādhiṭṭhānapariggahitāni	286	
PA_tika-s01_01t:286_8	saccacāgūpasamādhiṭṭhānāni ñāṇapubbaṅgamato, ñāṇānuparivattanato cāti evaṃ sabbāpi	286	
PA_tika-s01_01t:286_9	pāramiyo saccappabhāvitā cāgaparibyañjitā upasamopabrūhitā paññāparisuddhā. Saccañhi	286	
PA_tika-s01_01t:286_10	etāsaṃ janakahetu, cāgo pariggāhakahetu, upasamo parivuḍḍhihetu, paññā pārisuddhihetu.	2861	
PA_tika-s01_01t:286_11	Tathā ādimhi saccādhiṭṭhānaṃ saccapaṭiññattā, majjhe cāgādhiṭṭhānaṃ katapaṇidhānassa	2861	
PA_tika-s01_01t:286_12	parahitāya attapariccāgato, ante upasamādhiṭṭhānaṃ sabbūpasamapariyosānattā, ādimajjhapariyosānesu	2861	
PA_tika-s01_01t:286_13	paññādhiṭṭhānaṃ tasmiṃ sati sambhavato, asati abhāvato, yathāpaṭiññañca bhāvato.	2861	
PA_tika-s01_01t:287_0	Tattha mahāpurisā attahitaparahitakarehi garupiyabhāvakarehi saccacāgādhiṭṭhānehi	287	
PA_tika-s01_01t:287_1	gihibhūtā āmisadānena pare anuggaṇhanti. Tathā attahitaparahitakarehi garupiyabhāvakarehi	287	
PA_tika-s01_01t:287_2	upasamapaññādhiṭṭhānehi ca pabbajitabhūtā dhammadānena pare anuggaṇhanti.	287	
PA_tika-s01_01t:288_0	Tattha antimabhave bodhisattassa caturadhiṭṭhānaparipūraṇaṃ. Paripuṇṇacaturadhiṭṭhānassa	288	
PA_tika-s01_01t:288_1	hi carimakabhavūpapattīti eke. Tatra hi gabbhokkantiṭhitiabhinikkhamanesu paññādhiṭṭhānasamudāgamena	288	
PA_tika-s01_01t:288_2	sato sampajāno saccādhiṭṭhānapāripūriyā sampatijāto uttarābhimukho sattapadavītihārena	288	
PA_tika-s01_01t:288_3	gantvā sabbā disā oloketvā saccānuparivattinā vacasā “aggohamasmi lokassa, jeṭṭho…pe…	288	
PA_tika-s01_01t:288_4	seṭṭhohamasmi lokassā”ti tikkhattuṃ sīhanādaṃ nadi, upasamādhiṭṭhānasamudāgamena	288	
PA_tika-s01_01t:288_5	jiṇṇāturamatapabbajitadassāvino catudhammapadesakovidassa yobbanārogyajīvitasampattimadānaṃ	288	
PA_tika-s01_01t:288_6	upasamo, cāgādhiṭṭhānasamudāgamena mahato ñātiparivaṭṭassa hatthagatassa ca cakkavattirajjassa	288	
PA_tika-s01_01t:288_7	anapekkhapariccāgoti.	288	
PA_tika-s01_01t:289_0	Dutiye ṭhāne abhisambodhiyaṃ caturadhiṭṭhānaṃ paripuṇṇanti keci. Tattha hi yathāpaṭiññaṃ	289	
PA_tika-s01_01t:289_1	saccādhiṭṭhānasamudāgamena catunnaṃ ariyasaccānaṃ abhisamayo, tato hi saccādhiṭṭhānaṃ	289	
PA_tika-s01_01t:289_2	paripuṇṇaṃ. Cāgādhiṭṭhānasamudāgamena sabbakilesopakkilesapariccāgo, tato hi cāgādhiṭṭhānaṃ	289	
PA_tika-s01_01t:289_3	paripuṇṇaṃ. Upasamādhiṭṭhānasamudāgamena paramūpasamasampatti, tato hi upasamādhiṭṭhānaṃ	289	
PA_tika-s01_01t:289_4	paripuṇṇaṃ. Paññādhiṭṭhānasamudāgamena anāvaraṇañāṇapaṭilābho, tato hi paññādhiṭṭhānaṃ	289	
PA_tika-s01_01t:289_5	paripuṇṇanti, taṃ asiddhaṃ abhisambodhiyāpi paramatthabhāvato.	289	
PA_tika-s01_01t:290_0	Tatiye ṭhāne dhammacakkappavattane caturadhiṭṭhānaṃ paripuṇṇanti aññe. Tattha hi	290	
PA_tika-s01_01t:290_1	saccādhiṭṭhānasamudāgatassa dvādasahi ākārehi ariyasaccadesanāya saccādhiṭṭhānaṃ	290	
PA_tika-s01_01t:290_2	paripuṇṇaṃ, cāgādhiṭṭhānasamudāgatassa saddhammamahāyāgakaraṇena cāgādhiṭṭhānaṃ paripuṇṇaṃ.	290	
PA_tika-s01_01t:290_3	Upasamādhiṭṭhānasamudāgatassa sayaṃ upasantassa paresaṃ upasamanena upasamādhiṭṭhānaṃ	290	
PA_tika-s01_01t:290_4	paripuṇṇaṃ, paññādhiṭṭhānasamudāgatassa vineyyānaṃ āsayādiparijānanena paññādhiṭṭhānaṃ	290	
PA_tika-s01_01t:290_5	paripuṇṇanti, tadapi asiddhaṃ apariyositattā buddhakiccassa.	290	
PA_tika-s01_01t:291_0	Catutthe ṭhāne parinibbāne caturadhiṭṭhānaparipuṇṇanti apare. Tatra hi parinibbutattā	291	
PA_tika-s01_01t:291_1	paramatthasaccasampattiyā saccādhiṭṭhānaparipūraṇaṃ, sabbūpadhipaṭinissaggena cāgādhiṭṭhānaparipūraṇaṃ,	291	
PA_tika-s01_01t:291_2	sabbasaṅkhārūpasamena upasamādhiṭṭhānaparipūraṇaṃ, paññāpayojanapariniṭṭhānena paññādhiṭṭhānaparipūraṇanti.	291	
PA_tika-s01_01t:292_0	Tatra mahāpurisassa visesena mettākhette abhijātiyaṃ saccādhiṭṭhānasamudāgatassa	292	
PA_tika-s01_01t:292_1	saccādhiṭṭhānaparipūraṇamabhibyattaṃ, visesena karuṇākhette abhisambodhiyaṃ paññādhiṭṭhānasamudāgatassa	292	
PA_tika-s01_01t:292_2	paññādhiṭṭhānaparipūraṇamabhibyattaṃ, visesena muditākhette dhammacakkappavattane	292	
PA_tika-s01_01t:292_3	cāgādhiṭṭhānasamudāgatassa cāgādhiṭṭhānaparipūraṇamabhibyattaṃ, visesena upekkhākhette	292	
PA_tika-s01_01t:292_4	parinibbāne upasamādhiṭṭhānasamudāgatassa upasamādhiṭṭhānaparipūraṇamabhibyattanti daṭṭhabbaṃ.	292	
PA_tika-s01_01t:293_0	Tatrapi saccādhiṭṭhānasamudāgatassa saṃvāsena sīlaṃ veditabbaṃ, cāgādhiṭṭhānasamudāgatassa	293	
PA_tika-s01_01t:293_1	saṃvohārena soceyyaṃ veditabbaṃ, upasamādhiṭṭhānasamudāgatassa āpadāsu thāmo veditabbo,	293	
PA_tika-s01_01t:293_2	paññādhiṭṭhānasamudāgatassa sākacchāya paññā veditabbā. Evaṃ sīlājīvacittadiṭṭhivisuddhiyo veditabbā.	293	
PA_tika-s01_01t:294_0	Tathā saccādhiṭṭhānasamudāgamena dosā agatiṃ na gacchati avisaṃvādanato, cāgādhiṭṭhānasamudāgamena	294	
PA_tika-s01_01t:294_1	lobhā agatiṃ na gacchati anabhisaṅgato, upasamādhiṭṭhānasamudāgamena bhayā agatiṃ	294	
PA_tika-s01_01t:294_2	na gacchati anaparādhato, paññādhiṭṭhānasamudāgamena mohā agatiṃ na gacchati yathābhūtāvabodhato.	294	
PA_tika-s01_01t:295_0	Tathā paṭhamena aduṭṭho adhivāseti, dutiyena aluddho paṭisevati, tatiyena abhīto	295	
PA_tika-s01_01t:295_1	parivajjeti, catutthena asammūḷho vinodeti. Paṭhamena nekkhammasukhappatti, itarehi	295	
PA_tika-s01_01t:295_2	pavivekaupasamasambodhisukhappattiyo hontīti daṭṭhabbā. Tathā vivekajapītisukhasamādhijapītisukhaappītijakāyasukhasatipārisuddhijaupekkhāsukhappattiyo	295	
PA_tika-s01_01t:295_3	etehi catūhi yathākkamaṃ hontīti. Evamanekaguṇānubandhehi catūhi adhiṭṭhānehi sabbapāramisamūhasaṅgaho	295	
PA_tika-s01_01t:295_4	veditabbo. Yathā ca catūhi adhiṭṭhānehi sabbapāramisaṅgaho, evaṃ karuṇāpaññāhipīti	295	
PA_tika-s01_01t:295_5	daṭṭhabbaṃ. Sabbopi hi bodhisambhāro karuṇāpaññāhi saṅgahito. Karuṇāpaññāpariggahitā	295	
PA_tika-s01_01t:295_6	hi dānādiguṇā mahābodhisambhārā bhavanti buddhattasiddhipariyosānāti evametāsaṃ saṅgaho veditabbo.	295	
PA_tika-s01_01t:296_0	Ko sampādanūpāyoti sakalassāpi puññādisambhārassa sammāsambodhiṃ, uddissa anavasesasambharaṇaṃ	296	
PA_tika-s01_01t:296_1	avekallakāritāyogena, tattha ca sakkaccakāritā ādarabahumānayogena, sātaccakāritā	296	
PA_tika-s01_01t:296_2	nirantarapayogena, cirakālādiyogo ca antarā avosānāpajjanenāti caturaṅgayogo etāsaṃ	296	
PA_tika-s01_01t:296_3	sampādanūpāyo. Apica samāsato katābhinīhārassa attani sinehassa pariyādānaṃ, paresu	296	
PA_tika-s01_01t:296_4	ca sinehassa parivaḍḍhanaṃ etāsaṃ sampādanūpāyo. Sammāsambodhisamadhigamāya hi katamahāpaṇidhānassa	296	
PA_tika-s01_01t:296_5	mahāsattassa yāthāvato parijānanena sabbesu dhammesu anupalittassa attani sineho	296	
PA_tika-s01_01t:296_6	parikkhayaṃ pariyādānaṃ gacchati, mahākaruṇāsamāyogavasena pana piye putte viya sabbasatte	296	
PA_tika-s01_01t:296_7	sampassamānassa tesu mettāsineho parivaḍḍhati. Tato ca taṃtadāvatthānurūpamattaparasantānesu	296	
PA_tika-s01_01t:296_8	lobhadosamohavigamena vidūrīkatamacchariyādibodhisambhārapaṭipakkho mahāpuriso dānapiyavacanaatthacariyāsamānattatāsaṅkhātehi	296	
PA_tika-s01_01t:296_9	catūhi saṅgahavatthūhi caturadhiṭṭhānānugatehi accantaṃ janassa saṅgahakaraṇavasena	296	
PA_tika-s01_01t:296_10	upari yānattaye avatāraṇaṃ paripācanañca karoti. Mahāsattānañhi mahāpaññā mahākaruṇā	2961	
PA_tika-s01_01t:296_11	ca dānena alaṅkatā; dānaṃ piyavacanena; piyavacanaṃ atthacariyāya; atthacariyā samānattatāya	2961	
PA_tika-s01_01t:296_12	alaṅkatā saṅgahitā ca. Sabbabhūtattabhūtassa hi bodhisattassa sabbattha samānasukhadukkhatāya	2961	
PA_tika-s01_01t:296_13	samānattatāsiddhi. Buddhabhūto pana teheva saṅgahavatthūhi caturadhiṭṭhānaparipūritābhibuddhehi	2961	
PA_tika-s01_01t:296_14	janassa accantikasaṅgahakaraṇena abhivinayanaṃ karoti. Dānañhi sammāsambuddhānaṃ	2961	
PA_tika-s01_01t:296_15	cāgādhiṭṭhānena paripūritābhibuddhaṃ; piyavacanaṃ saccādhiṭṭhānena; atthacariyā paññādhiṭṭhānena;	2961	
PA_tika-s01_01t:296_16	samānattatā upasamādhiṭṭhānena paripūritābhibuddhā. Tathāgatānañhi sabbasāvakapaccekabuddhehi	2961	
PA_tika-s01_01t:296_17	samānattatā parinibbāne. Tatra hi tesaṃ avisesato ekībhāvo. Tenevāha “natthi vimuttiyā nānatta”nti.	2961	
PA_tika-s01_01t:297	Honti cettha –	29	
PA_tika-s01_01t:298	“Sacco cāgī upasanto, paññavā anukampako,	29	
PA_tika-s01_01t:299	Sambhatasabbasambhāro, kaṃ nāmatthaṃ na sādhaye.	29	
PA_tika-s01_01t:300	Mahākāruṇiko satthā, hitesī ca upekkhako,	30	
PA_tika-s01_01t:301	Nirapekkho ca sabbattha, aho acchariyo jino.	30	
PA_tika-s01_01t:302	Viratto sabbadhammesu, sattesu ca upekkhako,	30	
PA_tika-s01_01t:303	Sadā sattahite yutto, aho acchariyo jino.	30	
PA_tika-s01_01t:304	Sabbadā sabbasattānaṃ, hitāya ca sukhāya ca,	30	
PA_tika-s01_01t:305	Uyyutto akilāsū ca, aho acchariyo jino”ti. ;	30	
PA_tika-s01_01t:306_0	Kittakena kālena sampādananti heṭṭhimena tāva paricchedena cattāri asaṅkhyeyyāni	306	
PA_tika-s01_01t:306_1	kappasatasahassañca, majjhimena aṭṭhāsaṅkhyeyyāni kappasatasahassañca, uparimena	306	
PA_tika-s01_01t:306_2	soḷasāsaṅkhyeyyāni kappasatasahassañca, ete ca bhedā yathākkamaṃ paññādhikasaddhādhikavīriyādhikavasena	306	
PA_tika-s01_01t:306_3	ñātabbā. Paññādhikānañhi saddhā mandā hoti, paññā tikkhā. Saddhādhikānaṃ paññā majjhimā	306	
PA_tika-s01_01t:306_4	hoti, vīriyādhikānaṃ paññā mandā. Paññānubhāvena ca sammāsambodhi abhigantabbāti	306	
PA_tika-s01_01t:306_5	aṭṭhakathāyaṃ vuttaṃ. Avisesena pana vimuttiparipācanīyānaṃ dhammānaṃ tikkhamajjhimamudubhāvena	306	
PA_tika-s01_01t:306_6	tayopete bhedā yuttāti vadanti. Tividhā hi bodhisattā abhinīhārakkhaṇe bhavanti ugghaṭitaññūvipañcitaññūneyyabhedena.	306	
PA_tika-s01_01t:306_7	Tesu ugghaṭitaññū sammāsambuddhassa sammukhā catuppadikaṃ gāthaṃ suṇanto tatiyapade	306	
PA_tika-s01_01t:306_8	apariyositeyeva chaabhiññāhi saha paṭisambhidāhi arahattaṃ pattuṃ samatthupanissayo	306	
PA_tika-s01_01t:306_9	hoti, dutiyo satthu sammukhā catuppadikaṃ gāthaṃ suṇanto apariyositeyeva catutthapade	306	
PA_tika-s01_01t:306_10	chahi abhiññāhi arahattaṃ pattuṃ samatthupanissayo hoti, itaro bhagavato sammukhā	3061	
PA_tika-s01_01t:306_11	catuppadikaṃ gāthaṃ sutvā pariyositāya gāthāya chahi abhiññāhi arahattaṃ pattuṃ samatthupanissayo	3061	
PA_tika-s01_01t:306_12	bhavati. Tayopete vinā kālabhedena katābhinīhāraladdhabyākaraṇā pāramiyo pūrentā	3061	
PA_tika-s01_01t:306_13	yathākkamaṃ yathāvuttabhedena kālena sammāsambodhiṃ pāpuṇanti. Tesu tesu pana kālabhedesu	3061	
PA_tika-s01_01t:306_14	aparipuṇṇesu te te mahāsattā divase divase vessantaradānasadisaṃ dānaṃ dentāpi tadanurūpe	3061	
PA_tika-s01_01t:306_15	sīlādisabbapāramidhamme ācinantāpi antarā buddhā bhavissantīti akāraṇametaṃ. Kasmā?	3061	
PA_tika-s01_01t:306_16	Ñāṇassa aparipaccanato. Paricchinnakālanipphāditaṃ viya hi sassaṃ paricchinnakāle	3061	
PA_tika-s01_01t:306_17	parinipphāditā sammāsambodhi. Tadantarā pana sabbussāhena vāyamantenāpi na sakkā	3061	
PA_tika-s01_01t:306_18	pāpuṇitunti pāramipāripūrī yathāvuttakālavisesaṃ vinā na sampajjatīti veditabbaṃ.	3061	
PA_tika-s01_01t:307	Ko ānisaṃsoti ye te katābhinīhārānaṃ bodhisattānaṃ –	30	
PA_tika-s01_01t:308	“Evaṃ sabbaṅgasampannā, bodhiyā niyatā narā;	30	
PA_tika-s01_01t:309	Saṃsaraṃ dīghamaddhānaṃ, kappakoṭisatehipi;	30	
PA_tika-s01_01t:310	Avīcimhi nuppajjanti, tathā lokantaresu cā”ti. ādinā –	31	
PA_tika-s01_01t:311_0	Aṭṭhārasa abhabbaṭṭhānānupagamanappakārā ānisaṃsā saṃvaṇṇitā. Ye ca “sato sampajāno	311	
PA_tika-s01_01t:311_1	ānanda bodhisatto tusitākāyā cavitvā mātukucchiṃ okkamī”tiādinā soḷasa acchariyabbhutadhammappakārā,	311	
PA_tika-s01_01t:311_2	ye ca “sītaṃ byapagataṃ hoti, uṇhañca upasammatī”tiādinā, “jāyamāne kho sāriputta	311	
PA_tika-s01_01t:311_3	bodhisatte ayaṃ dasasahassilokadhātu saṅkampati sampakampati sampavedhatī”tiādinā	311	
PA_tika-s01_01t:311_4	ca dvattiṃsa pubbanimittappakārā, ye vā panaññepi “bodhisattānaṃ adhippāyasamijjhanaṃ	311	
PA_tika-s01_01t:311_5	kammādīsu vasībhāvo”ti evamādayo tattha tattha jātakabuddhavaṃsādīsu dassitappakārā	311	
PA_tika-s01_01t:311_6	ānisaṃsā, te sabbepi etāsaṃ ānisaṃsā, tathā yathānidassitabhedā alobhādosādiguṇayugaḷādayo cāti veditabbā.	311	
PA_tika-s01_01t:312_0	Kiṃ phalanti samāsato tāva sammāsambuddhabhāvo etāsaṃ phalaṃ, vitthārato pana dvattiṃsamahāpurisalakkhaṇa-	312	
PA_tika-s01_01t:312_1	asītianubyañjanabyāmappabhādianekaguṇagaṇasamujjalarūpakāyasampattiadhiṭṭhānā dasabalacatuvesārajjachaasādhāraṇañāṇaaṭṭhārasāveṇikabuddhadhamma-	312	
PA_tika-s01_01t:312_2	-pabhutianekasatasahassaguṇasamudayopasobhinī dhammakāyasirī, yāvatā pana buddhaguṇā	312	
PA_tika-s01_01t:312_3	ye anekehipi kappehi sammāsambuddhenāpi vācāya pariyosāpetuṃ na sakkā, idaṃ etāsaṃ	312	
PA_tika-s01_01t:312_4	phalanti ayamettha saṅkhepo, vitthāro pana buddhavaṃsacariyāpiṭakajātakamahāpadānasuttādīnaṃ vasena veditabbo.	312	
PA_tika-s01_01t:313_0	Yathāvuttāya paṭipadāya yathāvuttavibhāgānaṃ pāramīnaṃ pūritabhāvaṃ sandhāyāha “samatiṃsa	313	
PA_tika-s01_01t:313_1	pāramiyo pūretvā”ti. Satipi mahāpariccāgānaṃ dānapāramibhāve pariccāgavisesabhāvadassanatthañceva	313	
PA_tika-s01_01t:313_2	sudukkarabhāvadassanatthañca “pañca mahāpariccāge”ti visuṃ gahaṇaṃ, tatoyeva ca aṅgapariccāgato	313	
PA_tika-s01_01t:313_3	visuṃ nayanapariccāgaggahaṇaṃ, pariggahapariccāgabhāvasāmaññepi dhanarajjapariccāgato	313	
PA_tika-s01_01t:313_4	puttadārapariccāgaggahaṇañca kataṃ. Gatapaccāgatikavattasaṅkhātāya pubbabhāgapaṭipadāya	313	
PA_tika-s01_01t:313_5	saddhiṃ abhiññāsamāpattinipphādanaṃ pubbayogo. Dānādīsuyeva sātisayapaṭipattinipphādanaṃ	313	
PA_tika-s01_01t:313_6	pubbacariyā, yā cariyāpiṭakasaṅgahitā. Abhinīhāro pubbayogo, dānādipaṭipatti, kāyavivekavasena	313	
PA_tika-s01_01t:313_7	ekacariyā vā pubbacariyāti keci. Dānādīnañceva appicchatādīnañca saṃsāranibbānesu	313	
PA_tika-s01_01t:313_8	ādīnavānisaṃsādīnañca vibhāvanavasena sattānaṃ bodhittaye patiṭṭhāpanaparipācanavasena	313	
PA_tika-s01_01t:313_9	pavattā kathā dhammakkhānaṃ. Ñātīnaṃ atthacariyā ñātatthacariyā, sāpi karuṇāyanavaseneva.	313	
PA_tika-s01_01t:313_10	Ādi-saddena lokatthacariyādayo saṅgaṇhāti. Kammassakatāñāṇavasena, anavajjakammāyatanavijjāṭṭhānaparicayavasena,	3131	
PA_tika-s01_01t:313_11	khandhāyatanādiparicayavasena, lakkhaṇattayatīraṇavasena ca ñāṇacāro buddhicariyā,	3131	
PA_tika-s01_01t:313_12	sā pana atthato paññāpāramīyeva, ñāṇasambhāradassanatthaṃ visuṃ gahaṇaṃ. Koṭinti	3131	
PA_tika-s01_01t:313_13	pariyanto, ukkaṃsoti attho. Cattāro satipaṭṭhāne bhāvetvā brūhetvāti sambandho. Tattha	3131	
PA_tika-s01_01t:313_14	bhāvetvāti uppādetvā. Brūhetvāti vaḍḍhetvā. Satipaṭṭhānādiggahaṇena āgamanapaṭipadaṃ	3131	
PA_tika-s01_01t:313_15	matthakaṃ pāpetvā dasseti, vipassanāsahagatā eva vā satipaṭṭhānādayo daṭṭhabbā. Ettha	3131	
PA_tika-s01_01t:313_16	ca “yena abhinīhārenā”tiādinā āgamanapaṭipadāya ādiṃ dasseti, “dānapāramī”tiādinā	3131	
PA_tika-s01_01t:313_17	majjhaṃ, “cattāro satipaṭṭhāne”tiādinā pariyosānanti veditabbaṃ.	3131	
PA_tika-s01_01t:314_0	Sampatijātoti hatthato muccitvā muhuttajāto, na mātukucchito nikkhantamatto. Nikkhantamattañhi	314	
PA_tika-s01_01t:314_1	mahāsattaṃ paṭhamaṃ brahmāno suvaṇṇajālena paṭiggaṇhiṃsu, tesaṃ hatthato cattāro	314	
PA_tika-s01_01t:314_2	mahārājāno ajinappaveṇiyā, tesaṃ hatthato manussā dukūlacumbaṭakena paṭiggaṇhiṃsu,	314	
PA_tika-s01_01t:314_3	manussānaṃ hatthato muñcitvā pathaviyaṃ patiṭṭhitoti yathāha bhagavā mahāpadānadesanāyaṃ.	314	
PA_tika-s01_01t:314_4	Setamhi chatteti dibbasetacchatte. Anuhīramāneti dhāriyamāne. Ettha ca chattaggahaṇeneva	314	
PA_tika-s01_01t:314_5	khaggādīni pañca kakudhabhaṇḍānipi vuttānevāti veditabbaṃ. Khaggatālavaṇṭamorahatthakavāḷabījanīuṇhīsapaṭṭāpi	314	
PA_tika-s01_01t:314_6	hi chattena saha tadā upaṭṭhitā ahesuṃ. Chattādīniyeva ca tadā paññāyiṃsu, na chattādigāhakā.	314	
PA_tika-s01_01t:314_7	Sabbā ca disāti dasapi disā. Nayidaṃ sabbadisāvilokanaṃ sattapadavītihāruttarakālaṃ	314	
PA_tika-s01_01t:314_8	daṭṭhabbaṃ. Mahāsatto hi manussānaṃ hatthato muccitvā puratthimadisaṃ olokesi, tattha	314	
PA_tika-s01_01t:314_9	devamanussā gandhamālādīhi pūjayamānā “mahāpurisa idha tumhehi sadisopi natthi, kuto	314	
PA_tika-s01_01t:314_10	uttaritaro”ti āhaṃsu. Evaṃ catasso disā, catasso anudisā, heṭṭhā, uparīti sabbā disā	3141	
PA_tika-s01_01t:314_11	anuviloketvā sabbattha attanā sadisaṃ adisvā “ayaṃ uttarā disā”ti tattha sattapadavītihārena	3141	
PA_tika-s01_01t:314_12	agamāsi. Āsabhinti uttamaṃ. Aggoti sabbapaṭhamo. Jeṭṭho seṭṭhoti ca tasseva vevacanaṃ.	3141	
PA_tika-s01_01t:314_13	Ayamantimā jāti, natthi dāni punabbhavoti imasmiṃ attabhāve pattabbaṃ arahattaṃ byākāsi.	3141	
PA_tika-s01_01t:315	“Anekesaṃ visesādhigamānaṃ pubbanimittabhāvenā”ti saṅkhittena vuttamatthaṃ “yañhī”tiādinā vitthārato dasseti. Tattha etthāti –	31	
PA_tika-s01_01t:316	“Anekasākhañca sahassamaṇḍalaṃ,	31	
PA_tika-s01_01t:317	Chattaṃ marū dhārayumantalikkhe;	31	
PA_tika-s01_01t:318	Suvaṇṇadaṇḍā vītipatanti cāmarā,	31	
PA_tika-s01_01t:319	Na dissare cāmarachattagāhakā”ti. ;	31	
PA_tika-s01_01t:320_0	Imissā gāthāya. Sabbaññutaññāṇameva sabbattha appaṭihatacāratāya anāvaraṇañāṇanti	320	
PA_tika-s01_01t:320_1	āha “sabbaññutānāvaraṇañāṇapaṭilābhassā”ti. “Tathā ayaṃ bhagavāpi gato…pe… pubbanimittabhāvenā”ti	320	
PA_tika-s01_01t:320_2	etena abhijātiyaṃ dhammatāvasena uppajjanavisesā sabbabodhisattānaṃ sādhāraṇāti dasseti.	320	
PA_tika-s01_01t:320_3	Pāramitānissandā hi teti.	320	
PA_tika-s01_01t:321_0	Vikkamīti agamāsi. Marūti devā. Samāti vilokanasamatāya samā sadisiyo. Mahāpuriso	321	
PA_tika-s01_01t:321_1	hi yathā ekaṃ disaṃ vilokesi, evaṃ sesā disāpi, na katthaci vilokane vibandho tassa	321	
PA_tika-s01_01t:321_2	ahosīti. Samāti vā viloketuṃ yuttāti attho. Na hi tadā bodhisattassa virūpabībhacchavisamarūpāni	321	
PA_tika-s01_01t:321_3	viloketuṃ ayuttāni disāsu upaṭṭhahantīti.	321	
PA_tika-s01_01t:322_0	“Evaṃ tathāgato”ti kāyagamanaṭṭhena gata-saddena tathāgata-saddaṃ niddisitvā idāni	322	
PA_tika-s01_01t:322_1	ñāṇagamanaṭṭhena taṃ dassetuṃ “atha vā”tiādimāha. Tattha nekkhammenāti alobhappadhānena	322	
PA_tika-s01_01t:322_2	kusalacittuppādena. Kusalā hi dhammā idha nekkhammaṃ, na pabbajjādayo, “paṭhamajjhānenā”ti	322	
PA_tika-s01_01t:322_3	ca vadanti. Pahāyāti pajahitvā. Gato adhigato, paṭipanno uttarivisesanti attho. Pahāyāti	322	
PA_tika-s01_01t:322_4	vā pahānahetu, pahānalakkhaṇaṃ vā. Hetulakkhaṇattho hi ayaṃ pahāya-saddo. “Kāmacchandādippahānahetukaṃ	322	
PA_tika-s01_01t:322_5	gato”ti hettha vuttaṃ gamanaṃ avabodho, paṭipatti eva vā. Kāmacchandādippahānena	322	
PA_tika-s01_01t:322_6	ca taṃ lakkhīyati. Esa nayo “padāletvā”tiādīsupi. Abyāpādenāti mettāya. Ālokasaññāyāti	322	
PA_tika-s01_01t:322_7	vibhūtaṃ katvā manasikaraṇena upaṭṭhitaālokasañjānanena. Avikkhepenāti samādhinā.	322	
PA_tika-s01_01t:322_8	Dhammavavatthānenāti kusalādidhammānaṃ yāthāvavinicchayena, “sappaccayanāmarūpavavatthānenā”tipi vadanti.	322	
PA_tika-s01_01t:323_0	Evaṃ kāmacchandādinīvaraṇappahānena “abhijjhaṃ loke pahāyā”tiādinā vuttāya paṭhamajjhānassa	323	
PA_tika-s01_01t:323_1	pubbabhāgapaṭipadāya bhagavato tathāgatabhāvaṃ dassetvā idāni saha upāyena aṭṭhahi	323	
PA_tika-s01_01t:323_2	samāpattīhi, aṭṭhārasahi ca mahāvipassanāhi taṃ dassetuṃ “ñāṇenā”tiādimāha. Nāmarūpapariggahakaṅkhāvitaraṇānañhi	323	
PA_tika-s01_01t:323_3	vibandhabhūtassa mohassa dūrīkaraṇena ñātapariññāyaṃ ṭhitassa aniccasaññādayo sijjhanti,	323	
PA_tika-s01_01t:323_4	tathā jhānasamāpattīsu abhiratinimittena pāmojjena, tattha anabhiratiyā vinoditāya	323	
PA_tika-s01_01t:323_5	jhānādi samadhigamoti samāpattivipassanānaṃ arativinodanaavijjāpadālanādi upāyo,	323	
PA_tika-s01_01t:323_6	uppaṭipāṭiniddeso pana nīvaraṇasabhāvāya avijjāya heṭṭhā nīvaraṇesupi saṅgahadassanatthanti	323	
PA_tika-s01_01t:323_7	daṭṭhabbaṃ. Samāpattivihārappavesavibandhanena nīvaraṇāni kavāṭasadisānīti āha “nīvaraṇakavāṭaṃ	323	
PA_tika-s01_01t:323_8	ugghāṭetvā”ti. “Rattiṃ vitakketvā vicāretvā divā kammante payojetī”ti vuttaṭṭhāne	323	
PA_tika-s01_01t:323_9	viya vitakkavicārā dhūmāyanāti adhippetāti āha “vitakkavicāradhūma”nti. Kiñcāpi paṭhamajjhānūpacāreyeva	323	
PA_tika-s01_01t:323_10	ca dukkhaṃ, catutthajjhānūpacāreyeva sukhaṃ pahīyati, atisayappahānaṃ pana sandhāyāha	3231	
PA_tika-s01_01t:323_11	“catutthajjhānena sukhadukkhaṃ pahāyā”ti.	3231	
PA_tika-s01_01t:324_0	Aniccassa, aniccanti anupassanā aniccānupassanā, tebhūmakadhammānaṃ aniccataṃ gahetvā	324	
PA_tika-s01_01t:324_1	pavattāya vipassanāyetaṃ nāmaṃ. Niccasaññanti saṅkhatadhamme “niccā, sassatā”ti evaṃ	324	
PA_tika-s01_01t:324_2	pavattamicchāsaññaṃ, saññāsīsena diṭṭhicittānampi gahaṇaṃ daṭṭhabbaṃ. Esa nayo ito	324	
PA_tika-s01_01t:324_3	paresupi. Nibbidānupassanāyāti saṅkhāresu nibbijjanākārena pavattāya anupassanāya.	324	
PA_tika-s01_01t:324_4	Nandinti sappītikataṇhaṃ. Tathā virāgānupassanāyāti virajjanākārena pavattāya anupassanāya.	324	
PA_tika-s01_01t:324_5	Nirodhānupassanāyāti saṅkhārānaṃ nirodhassa anupassanāya. “Te saṅkhārā nirujjhantiyeva,	324	
PA_tika-s01_01t:324_6	āyatiṃ samudayavasena na uppajjantī”ti evaṃ vā anupassanā nirodhānupassanā. Tenevāha	324	
PA_tika-s01_01t:324_7	“nirodhānupassanāya nirodheti, no samudetī”ti. Muñcitukamyatā hi ayaṃ balappattāti.	324	
PA_tika-s01_01t:324_8	Paṭinissajjanākārena pavattā anupassanā paṭinissaggānupassanā. Paṭisaṅkhā santiṭṭhanā	324	
PA_tika-s01_01t:324_9	hi ayaṃ. Ādānanti niccādivasena gahaṇaṃ. Santatisamūhakiccārammaṇānaṃ vasena ekattaggahaṇaṃ	324	
PA_tika-s01_01t:324_10	ghanasaññā. Āyūhanaṃ abhisaṅkharaṇaṃ. Avatthāvisesāpatti vipariṇāmo. Dhuvasaññanti	3241	
PA_tika-s01_01t:324_11	thirabhāvaggahaṇaṃ. Nimittanti samūhādighanavasena, sakiccaparicchedatāya ca saṅkhārānaṃ	3241	
PA_tika-s01_01t:324_12	saviggahaggahaṇaṃ. Paṇidhinti rāgādipaṇidhiṃ, sā panatthato taṇhānaṃ vasena saṅkhāresu ninnatā.	3241	
PA_tika-s01_01t:325_0	Abhinivesanti attānudiṭṭhiṃ. Aniccadukkhādivasena sabbadhammatīraṇaṃ adhipaññādhammavipassanā.	325	
PA_tika-s01_01t:325_1	Sārādānābhinivesanti asāre sāraggahaṇavipallāsaṃ. “Issarakuttādivasena loko samuppanno”ti	325	
PA_tika-s01_01t:325_2	abhiniveso sammohābhiniveso. Keci pana “ahosiṃ nu kho ahamatītamaddhānantiādinā pavattasaṃsayāpatti	325	
PA_tika-s01_01t:325_3	sammohābhiniveso”ti vadanti. Saṅkhāresu leṇatāṇabhāvaggahaṇaṃ ālayābhiniveso. “Ālayaratā	325	
PA_tika-s01_01t:325_4	ālayasamuditā”ti vacanato ālayo taṇhā, sāyeva cakkhādīsu rūpādīsu ca abhinivisanavasena	325	
PA_tika-s01_01t:325_5	pavattiyā ālayābhinivesoti keci. “Evaṃvidhā saṅkhārā paṭinissajjīyantī”ti pavattaṃ	325	
PA_tika-s01_01t:325_6	ñāṇaṃ paṭisaṅkhānupassanā. Vaṭṭato vigatattā vivaṭṭaṃ nibbānaṃ, tattha ārammaṇakaraṇasaṅkhātena	325	
PA_tika-s01_01t:325_7	anupassanena pavattiyā vivaṭṭānupassanā gotrabhu. Saṃyogābhinivesanti saṃyujjanavasena	325	
PA_tika-s01_01t:325_8	saṅkhāresu abhinivisanaṃ. Diṭṭhekaṭṭheti diṭṭhiyā sahajātekaṭṭhe, pahānekaṭṭhe ca.	325	
PA_tika-s01_01t:325_9	“Oḷārike”ti uparimaggavajjhe kilese apekkhitvā vuttaṃ, aññathā dassanapahātabbāpi	325	
PA_tika-s01_01t:325_10	dutiyamaggavajjhehi oḷārikāti. Aṇusahagateti aṇubhūte, idaṃ heṭṭhimamaggavajjhe apekkhitvā	3251	
PA_tika-s01_01t:325_11	vuttaṃ. Sabbakileseti avasiṭṭhasabbakilese. Na hi paṭhamādimaggehi pahīnā kilesā puna pahīyantīti.	3251	
PA_tika-s01_01t:326_0	Kakkhaḷattaṃ kaṭhinabhāvo. Paggharaṇaṃ dravabhāvo. Lokiyavāyunā bhastassa viya yena	326	
PA_tika-s01_01t:326_1	taṃtaṃkalāpassa uddhumāyanaṃ, thambhabhāvo vā, taṃ vitthambhanaṃ. Vijjamānepi kalāpantarabhūtānaṃ	326	
PA_tika-s01_01t:326_2	kalāpantarabhūtehi asamphuṭṭhabhāve, taṃtaṃbhūtavivittatā rūpapariyanto ākāsoti yesaṃ	326	
PA_tika-s01_01t:326_3	yo paricchedo, tehi so asamphuṭṭhova, aññathā bhūtānaṃ paricchedasabhāvo na siyā	326	
PA_tika-s01_01t:326_4	byāpībhāvāpattito. Abyāpitā hi asamphuṭṭhatāti. Yasmiṃ kalāpe bhūtānaṃ paricchedo,	326	
PA_tika-s01_01t:326_5	tehi asamphuṭṭhabhāvo asamphuṭṭhalakkhaṇaṃ. Tenāha bhagavā ākāsadhātuniddese “asamphuṭṭhaṃ	326	
PA_tika-s01_01t:326_6	catūhi mahābhūtehī”ti.	326	
PA_tika-s01_01t:327_0	Virodhipaccayasannipāte visadisuppatti ruppanaṃ. Cetanāpadhānattā saṅkhārakkhandhadhammānaṃ	327	
PA_tika-s01_01t:327_1	cetanāvasenetaṃ vuttaṃ “saṅkhārānaṃ abhisaṅkharaṇalakkhaṇa”nti. Tathā hi suttantabhājanīye	327	
PA_tika-s01_01t:327_2	saṅkhārakkhandhavibhaṅge “cakkhusamphassajā cetanā”tiādinā cetanāva vibhattā, abhisaṅkharaṇalakkhaṇā	327	
PA_tika-s01_01t:327_3	ca cetanā. Yathāha “tattha katamo puññābhisaṅkhāro? Kusalā cetanā kāmāvacarā”tiādi.	327	
PA_tika-s01_01t:327_4	Pharaṇaṃ savipphārikatā. Assaddhiyeti assaddhiyahetu, nimittatthe bhummaṃ. Esa nayo	327	
PA_tika-s01_01t:327_5	“kosajje”tiādīsu. Vūpasamalakkhaṇanti kāyacittapariḷāhūpasamalakkhaṇaṃ. Līnuddhaccarahite	327	
PA_tika-s01_01t:327_6	adhicitte pavattamāne paggahaniggahasampahaṃsanesu abyāvaṭatāya ajjhupekkhanaṃ paṭisaṅkhānaṃ	327	
PA_tika-s01_01t:327_7	pakkhapātupacchedato.	327	
PA_tika-s01_01t:328_0	Musāvādādīnaṃ visaṃvādanādikiccatāya lūkhānaṃ apariggāhakānaṃ paṭipakkhabhāvato pariggāhikā	328	
PA_tika-s01_01t:328_1	sammāvācā siniddhabhāvato sampayuttadhamme, sammāvācāpaccayasubhāsitānaṃ sotārañca	328	
PA_tika-s01_01t:328_2	puggalaṃ pariggaṇhātīti sā pariggahalakkhaṇā sammāvācā. Kāyikakiriyā kiñci kattabbaṃ	328	
PA_tika-s01_01t:328_3	samuṭṭhāpeti. Sayañca samuṭṭhahanaṃ ghaṭanaṃ hotīti sammākammantasaṅkhātā virati	328	
PA_tika-s01_01t:328_4	samuṭṭhānalakkhaṇā daṭṭhabbā, sampayuttadhammānaṃ vā ukkhipanaṃ samuṭṭhāpanaṃ kāyikakiriyāya	328	
PA_tika-s01_01t:328_5	bhārukkhipanaṃ viya. Jīvamānassa sattassa, sampayuttadhammānaṃ vā jīvitindriyavuttiyā,	328	
PA_tika-s01_01t:328_6	ājīvasseva vā suddhi vodānaṃ. Sasampayuttadhammassa cittassa saṃkilesapakkhe patituṃ	328	
PA_tika-s01_01t:328_7	adatvā sammadeva paggaṇhanaṃ paggaho.	328	
PA_tika-s01_01t:329_0	“Saṅkhārā”ti idha cetanā adhippetāti vuttaṃ “saṅkhārānaṃ cetanālakkhaṇa”nti. Namanaṃ	329	
PA_tika-s01_01t:329_1	ārammaṇābhimukhabhāvo. Āyatanaṃpavattanaṃ. Āyatanānaṃ vasena hi āyasaṅkhātānaṃ cittacetasikānaṃ	329	
PA_tika-s01_01t:329_2	pavatti. Taṇhāya hetulakkhaṇanti vaṭṭassa janakahetubhāvo, maggassa pana nibbānasampāpakattanti	329	
PA_tika-s01_01t:329_3	ayameva tesaṃ viseso.	329	
PA_tika-s01_01t:330	Tathalakkhaṇaṃ aviparītasabhāvo. Ekaraso aññamaññānativattanaṃ anūnādhikabhāvo. Yuganaddhā samathavipassanāva, “saddhāpaññā paggahāvikkhepā”tipi vadanti.	33	
PA_tika-s01_01t:331	Khiṇoti kileseti khayo, maggo. Anuppādapariyosānatāya anuppādo, phalaṃ. Passaddhi kilesavūpasamo.	33	
PA_tika-s01_01t:332_0	Chandassāti kattukamyatāchandassa. Mūlalakkhaṇaṃ patiṭṭhābhāvo. Samuṭṭhāpanalakkhaṇaṃ	332	
PA_tika-s01_01t:332_1	ārammaṇapaṭipādakatāya sampayuttadhammānaṃ uppattihetutā. Samodhānaṃ visayādisannipātena	332	
PA_tika-s01_01t:332_2	gahetabbākāro, yā “saṅgatī”ti vuccati. Samaṃ saha odahanti anena sampayuttadhammāti	332	
PA_tika-s01_01t:332_3	vā samodhānaṃ, phasso. Samosaranti sannipatanti etthāti samosaraṇaṃ. Vedanāya vinā	332	
PA_tika-s01_01t:332_4	appavattamānā sampayuttadhammā vedanānubhavananimittaṃ samosaṭā viya hontīti evaṃ	332	
PA_tika-s01_01t:332_5	vuttaṃ. Gopānasīnaṃ kūṭaṃ viya sampayuttānaṃ pāmokkhabhāvo pamukhalakkhaṇaṃ. Tato,	332	
PA_tika-s01_01t:332_6	tesaṃ vā sampayuttadhammānaṃ uttari padhānanti taduttari. Paññuttarā hi kusalā dhammā.	332	
PA_tika-s01_01t:332_7	Vimuttiyāti phalassa. Tañhi sīlādiguṇasārassa paramukkaṃsabhāvena sāraṃ. Ayañca lakkhaṇavibhāgo	332	
PA_tika-s01_01t:332_8	chadhātupañcajhānaṅgādivasena taṃtaṃsuttapadānusārena, porāṇaṭṭhakathāya āgatanayena	332	
PA_tika-s01_01t:332_9	ca katoti daṭṭhabbaṃ. Tathā hi vuttopi koci dhammo pariyāyantarappakāsanatthaṃ puna	332	
PA_tika-s01_01t:332_10	dassito, tato eva ca “chandamūlakā kusalā dhammā manasikārasamuṭṭhānā, phassasamodhānā,	3321	
PA_tika-s01_01t:332_11	vedanāsamosaraṇā”ti, “paññuttarā kusalā dhammā”ti, “vimuttisāramidaṃ brahmacariya”nti,	3321	
PA_tika-s01_01t:332_12	“nibbānogadhañhi āvuso brahmacariyaṃ nibbānapariyosāna”nti ca suttapadānaṃ vasena	3321	
PA_tika-s01_01t:332_13	“chandassa mūlalakkhaṇa”ntiādi vuttaṃ.	3321	
PA_tika-s01_01t:333	Tathadhammā nāma cattāri ariyasaccāni aviparītasabhāvattā. Tathāni taṃsabhāvattā. Avitathāni amusāsabhāvattā. Anaññathāni aññākārarahitattā.	33	
PA_tika-s01_01t:334_0	Jātipaccayasambhūtasamudāgataṭṭhoti jātipaccayā sambhūtaṃ hutvā sahitassa attano	334	
PA_tika-s01_01t:334_1	paccayānurūpassa uddhaṃ uddhaṃ āgatabhāvo, anupavattatthoti attho. Atha vā sambhūtaṭṭho	334	
PA_tika-s01_01t:334_2	ca samudāgataṭṭho ca sambhūtasamudāgataṭṭho, na jātito jarāmaraṇaṃ na hoti, na ca	334	
PA_tika-s01_01t:334_3	jātiṃ vinā aññato hotīti jātipaccayasambhūtaṭṭho. Itthañca jātito samudāgacchatīti	334	
PA_tika-s01_01t:334_4	jātipaccayasamudāgataṭṭho. Yā yā jāti yathā yathā paccayo hoti, tadanurūpaṃ pātubhāvoti	334	
PA_tika-s01_01t:334_5	attho. Avijjāya saṅkhārānaṃ paccayaṭṭhoti etthāpi na avijjā saṅkhārānaṃ paccayo na	334	
PA_tika-s01_01t:334_6	hoti, na ca avijjaṃ vinā saṅkhārā uppajjanti. Yā yā avijjā yesaṃ yesaṃ saṅkhārānaṃ	334	
PA_tika-s01_01t:334_7	yathā yathā paccayo hoti, ayaṃ avijjāya saṅkhārānaṃ paccayaṭṭho, paccayabhāvoti attho.	334	
PA_tika-s01_01t:335_0	Bhagavā taṃ jānāti passatīti sambandho. Tenāti bhagavatā. Taṃ vibhajjamānanti yojetabbaṃ.	335	
PA_tika-s01_01t:335_1	Tanti rūpāyatanaṃ. Iṭṭhāniṭṭhādīti ādi-saddena majjhattaṃ saṅgaṇhāti, tathā atītānāgatapaccuppannaparittaajjhattabahiddhātadubhayādibhedaṃ.	335	
PA_tika-s01_01t:335_2	Labbhamānakapadavasenāti “rūpāyatanaṃ diṭṭhaṃ saddāyatanaṃ sutaṃ gandhāyatanaṃ rasāyatanaṃ	335	
PA_tika-s01_01t:335_3	phoṭṭhabbāyatanaṃ mutaṃ, sabbaṃ rūpaṃ manasā viññāta”nti vacanato diṭṭhapadañca viññātapadañca	335	
PA_tika-s01_01t:335_4	rūpārammaṇe labbhati. “Rūpārammaṇaṃ iṭṭhaṃ aniṭṭhaṃ majjhattaṃ parittaṃ atītaṃ anāgataṃ	335	
PA_tika-s01_01t:335_5	paccuppannaṃ ajjhattaṃ bahiddhā diṭṭhaṃ viññātaṃ rūpaṃ rūpāyatanaṃ rūpadhātu vaṇṇanibhā	335	
PA_tika-s01_01t:335_6	sanidassanaṃ sappaṭighaṃ nīlaṃ pītaka”nti evamādīhi anekehi nāmehi. “Terasahi vārehī”ti	335	
PA_tika-s01_01t:335_7	rūpakaṇḍe āgate terasa niddesavāre sandhāyāha. Ekekasmiñca vāre catunnaṃ catunnaṃ	335	
PA_tika-s01_01t:335_8	vavatthāpananayānaṃ vasena “dvipaññāsāya nayehī”ti āha. Tathameva aviparītadassitāya,	335	
PA_tika-s01_01t:335_9	appaṭivattiyadesanatāya ca. Jānāmi abbhaññāsinti vattamānātītakālesu ñāṇappavattidassanena	335	
PA_tika-s01_01t:335_10	anāgatepi ñāṇappavatti vuttāyevāti daṭṭhabbā. Vidita-saddo anāmaṭṭhakālaviseso veditabbo,	3351	
PA_tika-s01_01t:335_11	“diṭṭhaṃ sutaṃ muta”ntiādīsu viya. Na upaṭṭhāsīti attattaniyavasena na upagacchi.	3351	
PA_tika-s01_01t:335_12	Yathā rūpārammaṇādayo dhammā yaṃsabhāvā yaṃpakārā ca, tathā ne passati jānāti gacchatīti	3351	
PA_tika-s01_01t:335_13	tathāgatoti evaṃ padasambhavo veditabbo. Keci pana “niruttinayena pisodarādipakkhepena	3351	
PA_tika-s01_01t:335_14	vā dassī-saddassa lopaṃ, āgata-saddassa cāgamaṃ katvā tathāgato”ti vaṇṇenti.	3351	
PA_tika-s01_01t:336_0	Niddosatāya anupavajjaṃ. Pakkhipitabbābhāvena anūnaṃ. Apanetabbābhāvena anadhikaṃ.	336	
PA_tika-s01_01t:336_1	Atthabyañjanādisampattiyā sabbākāraparipuṇṇaṃ. No aññathāti “tathevā”ti vuttamevatthaṃ	336	
PA_tika-s01_01t:336_2	byatirekena sampādeti. Tena yadatthaṃ bhāsitaṃ, ekantena tadatthanipphādanato yathā	336	
PA_tika-s01_01t:336_3	bhāsitaṃ bhagavatā, tathevāti aviparītadesanataṃ dasseti. “Gadattho”ti etena tathaṃ	336	
PA_tika-s01_01t:336_4	gadatīti tathāgatoti da-kārassa ta-kāro kato niruttinayenāti dasseti.	336	
PA_tika-s01_01t:337_0	Tathā gatamassāti tathāgato, gatanti ca kāyassa vācāya vā pavattīti attho. Tathāti	337	
PA_tika-s01_01t:337_1	ca vutte yaṃtaṃ-saddānaṃ abyabhicārisambandhitāya “yathā”ti ayamattho upaṭṭhitoyeva	337	
PA_tika-s01_01t:337_2	hoti. Kāyavacīkiriyānañca aññamaññānulomena vacanicchāyaṃ, kāyassa vācā, vācāya ca	337	
PA_tika-s01_01t:337_3	kāyo sambandhībhāvena upatiṭṭhatīti imamatthaṃ dassento āha “bhagavato hī”tiādi.	337	
PA_tika-s01_01t:337_4	Imasmiṃ pana atthe tathāvāditāya tathāgatoti ayampi attho siddho hoti. So pana pubbe	337	
PA_tika-s01_01t:337_5	pakārantarena dassitoti āha “evaṃ tathākāritāya tathāgato”ti.	337	
PA_tika-s01_01t:338_0	“Tiriyaṃ aparimāṇāsu lokadhātūsū”ti etena yadeke “tiriyaṃ viya upari adho ca santi	338	
PA_tika-s01_01t:338_1	lokadhātuyo”ti vadanti, taṃ paṭisedheti. Desanāvilāsoyeva desanāvilāsamayo yathā	338	
PA_tika-s01_01t:338_2	“puññamayaṃ, dānamaya”ntiādīsu.	338	
PA_tika-s01_01t:339_0	Upasagganipātānaṃ vācakasaddasannidhāne tadatthajotanabhāvena pavattanato gata-saddoyeva	339	
PA_tika-s01_01t:339_1	avagatatthaṃ atītatthañca vadatīti āha “gatoti avagato atīto”ti. Atha vā abhinīhārato	339	
PA_tika-s01_01t:339_2	paṭṭhāya yāva sambodhi, etthantare mahābodhiyānapaṭipattiyā hānaṭhānasaṃkilesanivattīnaṃ	339	
PA_tika-s01_01t:339_3	abhāvato yathā paṇidhānaṃ, tathā gato abhinīhārānurūpaṃ paṭipannoti tathāgato. Atha	339	
PA_tika-s01_01t:339_4	vā mahiddhikatāya, paṭisambhidānaṃ ukkaṃsādhigamena anāvaraṇatāya ca katthaci paṭighātābhāvato	339	
PA_tika-s01_01t:339_5	yathā ruci, tathā kāyavacīcittānaṃ gatāni gamanāni pavattiyo etassāti tathāgato.	339	
PA_tika-s01_01t:339_6	Yasmā ca loke vidhayuttagatapakāra-saddā samānatthā dissanti, tasmā yathā vidhā vipassīādayo	339	
PA_tika-s01_01t:339_7	bhagavanto, ayampi bhagavā tathā vidhoti tathāgato. Yathā yuttā ca te bhagavanto	339	
PA_tika-s01_01t:339_8	ayampi bhagavā tathā yuttoti tathāgato. Atha vā yasmā saccaṃ tacchaṃ tathanti ñāṇassetaṃ	339	
PA_tika-s01_01t:339_9	adhivacanaṃ, tasmā tathena ñāṇena āgatoti tathāgatoti. Evampi tathāgata-saddassa attho veditabbo –	339	
PA_tika-s01_01t:340	“Pahāya kāmādimale yathā gatā,	34	
PA_tika-s01_01t:341	Samādhiñāṇehi vipassiādayo;	34	
PA_tika-s01_01t:342	Mahesino sakyamunī jutindharo,	34	
PA_tika-s01_01t:343	Tathāgato tena tathāgato mato.	34	
PA_tika-s01_01t:344	Tathañca dhātāyatanādilakkhaṇaṃ,	34	
PA_tika-s01_01t:345	Sabhāvasāmaññavibhāgabhedato;	34	
PA_tika-s01_01t:346	Sayambhuñāṇena jino samāgato,	34	
PA_tika-s01_01t:347	Tathāgato vuccati sakyapuṅgavo.	34	
PA_tika-s01_01t:348	Tathāni saccāni samantacakkhunā,	34	
PA_tika-s01_01t:349	Tathā idappaccayatā ca sabbaso;	34	
PA_tika-s01_01t:350	Anaññaneyyena yato vibhāvitā,	35	
PA_tika-s01_01t:351	Yāthāvato tena jino tathāgato.	35	
PA_tika-s01_01t:352	Anekabhedāsupi lokadhātusu,	35	
PA_tika-s01_01t:353	Jinassa rūpāyatanādigocare;	35	
PA_tika-s01_01t:354	Vicittabhedaṃ tathameva dassanaṃ,	35	
PA_tika-s01_01t:355	Tathāgato tena samantalocano.	35	
PA_tika-s01_01t:356	Yato ca dhammaṃ tathameva bhāsati,	35	
PA_tika-s01_01t:357	Karoti vācāyanuloma mattano;	35	
PA_tika-s01_01t:358	Guṇehi lokaṃ abhibhuyya iriyati,	35	
PA_tika-s01_01t:359	Tathāgato tenapi lokanāyako.	35	
PA_tika-s01_01t:360	Yathābhinīhāramato yathāruci,	36	
PA_tika-s01_01t:361	Pavattavācātanucittabhāvato;	36	
PA_tika-s01_01t:362	Yathāvidhā yena purā mahesino,	36	
PA_tika-s01_01t:363	Tathāvidho tena jino tathāgato”ti. ;	36	
PA_tika-s01_01t:364	Saṅgahagāthā mukhamattameva. Kasmā? Appamādapadaṃ viya sakaladhammapaṭipattiyā sabbabuddhaguṇānaṃ saṅgāhakattā. Tenevāha “sabbākārenā”tiādi.	36	
PA_tika-s01_01t:365_0	“Taṃ katamanti pucchatī”ti etena “katamañca taṃ bhikkhave”tiādivacanassa sāmaññato	365	
PA_tika-s01_01t:365_1	pucchābhāvo dassito avisesato hi tassa pucchāvisesabhāvañāpanatthaṃ mahāniddese āgatā	365	
PA_tika-s01_01t:365_2	sabbāva pucchā atthuddhāranayena dasseti “tattha pucchā nāmā”tiādinā. Tattha tatthāti	365	
PA_tika-s01_01t:365_3	“taṃ katamanti pucchatī”ti ettha yadetaṃ sāmaññato pucchāvacanaṃ, tasmiṃ.	365	
PA_tika-s01_01t:366_0	Lakkhaṇanti ñātuṃ icchito yo koci sabhāvo. “Aññāta”nti yena kenaci ñāṇena aññātabhāvamāha,	366	
PA_tika-s01_01t:366_1	“adiṭṭha”nti dassanabhūtena ñāṇena paccakkhaṃ viya adiṭṭhataṃ. “Atulita”nti “ettakameta”nti	366	
PA_tika-s01_01t:366_2	tulanabhūtena atūlitataṃ, “atīrita”nti tīraṇabhūtena akatañāṇakiriyāsamāpanataṃ,	366	
PA_tika-s01_01t:366_3	“avibhūta”nti ñāṇassa apākaṭabhāvaṃ, “avibhāvita”nti ñāṇena apākaṭīkatabhāvaṃ. Adiṭṭhaṃ	366	
PA_tika-s01_01t:366_4	jotīyati etāyāti adiṭṭhajotanā. Diṭṭhaṃ saṃsandīyati etāyāti diṭṭhasaṃsandanā, sākacchāvasena	366	
PA_tika-s01_01t:366_5	vinicchayakaraṇaṃ. Vimati chijjati etāyāti vimaticchedanā. Anumatiyā pucchā anumatipucchā.	366	
PA_tika-s01_01t:366_6	“Taṃ kiṃ maññatha bhikkhave”tiādi pucchāya hi “kā tumhākaṃ anumatī”ti anumati pucchitā	366	
PA_tika-s01_01t:366_7	hoti. Kathetukamyatāti kathetukamyatāya.	366	
PA_tika-s01_01t:367_0	8. Saraseneva patanasabhāvassa antarā eva atīva pātanaṃ atipāto, saṇikaṃ patituṃ	367	
PA_tika-s01_01t:367_1	adatvā sīghaṃ pātananti attho. Atikkamma vā satthādīhi abhibhavitvā pātanaṃ atipāto.	367	
PA_tika-s01_01t:367_2	Sattoti khandhasantāno. Tattha hi sattapaññatti. Jīvitindriyanti rūpārūpajīvitindriyaṃ.	367	
PA_tika-s01_01t:367_3	Rūpajīvitindriye hi vikopite itarampi taṃsambandhatāya vinassati. Kasmā panettha	367	
PA_tika-s01_01t:367_4	“pāṇassa atipāto, pāṇoti cettha vohārato satto”ti ca ekavacananiddeso kato, nanu	367	
PA_tika-s01_01t:367_5	niravasesānaṃ pāṇānaṃ atipātato virati idha adhippetā. Tathā hi vakkhati “sabbapāṇabhūtahitānukampīti	367	
PA_tika-s01_01t:367_6	sabbe pāṇabhūte”tiādinā bahuvacananiddesanti? Saccametaṃ, pāṇabhāvasāmaññavasena	367	
PA_tika-s01_01t:367_7	panettha ekavacananiddeso kato, sabbasaddasannidhānena tattha puthuttaṃ viññāyamānamevāti	367	
PA_tika-s01_01t:367_8	sāmaññaniddesaṃ akatvā bhedavacanicchāvasena bahuvacananiddeso katoti. Kiñca bhiyyosāmaññato	367	
PA_tika-s01_01t:367_9	saṃvarasamādānaṃ, tabbisesato saṃvarabhedoti imassa visesassa ñāpanatthaṃ ayaṃ vacanabhedo	367	
PA_tika-s01_01t:367_10	katoti veditabbo. Yāya cetanāya vattamānassa jīvitindriyassa nissayabhūtesu mahābhūtesu	3671	
PA_tika-s01_01t:367_11	upakkamakaraṇahetu taṃ mahābhūtappaccayā uppajjanakamahābhūtā nuppajjissanti, sā	3671	
PA_tika-s01_01t:367_12	tādisappayogasamuṭṭhāpikā cetanā pāṇātipāto. Laddhupakkamāni hi bhūtāni itarabhūtāni	3671	
PA_tika-s01_01t:367_13	viya na visadānīti samānajātiyānaṃ kāraṇaṃ na hontīti. “Kāyavacīdvārāna”nti etena	3671	
PA_tika-s01_01t:367_14	manodvāre pavattāya vadhakacetanāya pāṇātipātabhāvaṃ paṭikkhipati.	3671	
PA_tika-s01_01t:368_0	Payogavatthumahantatādīhi mahāsāvajjatā tehi paccayehi uppajjamānāya cetanāya balavabhāvato	368	
PA_tika-s01_01t:368_1	veditabbā. Yathādhippetassa hi payogassa sahasā nipphādanavasena kiccasādhikāya bahukkhattuṃ	368	
PA_tika-s01_01t:368_2	pavattajavanehi laddhāsevanāya ca sanniṭṭhāpakacetanāya vasena payogassa mahantabhāvo.	368	
PA_tika-s01_01t:368_3	Satipi kadāci khuddake ceva mahante ca pāṇe payogassa samabhāve mahantaṃ hanantassa	368	
PA_tika-s01_01t:368_4	cetanā tibbatarā uppajjatīti vatthussa mahantabhāvo. Iti ubhayaṃ petaṃ cetanāya balavabhāveneva	368	
PA_tika-s01_01t:368_5	hoti. Tathā hi hantabbassa mahāguṇabhāvena tattha pavattaupakāracetanā viya khettavisesanibbattiyā	368	
PA_tika-s01_01t:368_6	apakāracetanāpi balavatī, tibbatarā ca uppajjatīti tassā mahāsāvajjatā daṭṭhabbā.	368	
PA_tika-s01_01t:368_7	Tasmā payogavatthuādipaccayānaṃ amahattepi mahāguṇatādipaccayehi cetanāya balavabhāvādivaseneva	368	
PA_tika-s01_01t:368_8	mahāsāvajjabhāvo veditabbo.	368	
PA_tika-s01_01t:369_0	Sambharīyanti etehīti sambhārā, aṅgāni. Tesu pāṇasaññitāvadhakacittāni pubbabhāgiyānipi	369	
PA_tika-s01_01t:369_1	honti. Upakkamo vadhakacetanāsamuṭṭhāpito. Pañcasambhāravatī pāṇātipātacetanāti sā	369	
PA_tika-s01_01t:369_2	pañcasambhāravinimuttā daṭṭhabbā. Vijjāmayo mantaparijappanapayogo āthabbaṇikādīnaṃ	369	
PA_tika-s01_01t:369_3	viya. Iddhimayo kammavipākajiddhimayo dāṭhākoṭakādīnaṃ viya. Ativiya papañcoti atimahāvitthāro.	369	
PA_tika-s01_01t:370_0	Etthāha – khaṇe khaṇe nirujjhanasabhāvesu saṅkhāresu ko hanti, ko vā haññati, yadi	370	
PA_tika-s01_01t:370_1	cittacetasikasantāno, so arūpatāya na chedanabhedanādivasena vikopanasamattho, nāpi	370	
PA_tika-s01_01t:370_2	vikopanīyo, atha rūpasantāno, so acetanatāya kaṭṭhakaliṅgarūpamoti na tattha chedanādinā	370	
PA_tika-s01_01t:370_3	pāṇātipāto labbhati yathā matasarīre, payogopi pāṇātipātassa paharaṇappakārādi atītesu	370	
PA_tika-s01_01t:370_4	vā saṅkhāresu bhaveyya anāgatesu vā paccuppannesu vā, tattha na tāva atītānāgatesu	370	
PA_tika-s01_01t:370_5	sambhavati tesaṃ abhāvato, paccuppannesu ca saṅkhārānaṃ khaṇikattā saraseneva nirujjhanasabhāvatāya	370	
PA_tika-s01_01t:370_6	vināsābhimukhesu nippayojano payogo siyā, vināsassa ca kāraṇarahitattā na paharaṇappakārādipayogahetukaṃ	370	
PA_tika-s01_01t:370_7	maraṇaṃ, nirīhakatāya ca saṅkhārānaṃ kassa so payogo, khaṇikattā vadhādhippāyasamakālabhijjanakassa	370	
PA_tika-s01_01t:370_8	kiriyāpariyosānakālānavaṭṭhānato kassa vā pāṇātipātakammabaddhoti.	370	
PA_tika-s01_01t:371_0	Vuccate – yathāvuttavadhakacetanāsahito saṅkhārānaṃ puñjo sattasaṅkhāto hantā, tena	371	
PA_tika-s01_01t:371_1	pavattitavadhakapayoganimittaṃ apagatusmāviññāṇajīvitindriyo matavohārappavattinibandho	371	
PA_tika-s01_01t:371_2	yathāvuttavadhappayogākaraṇe uppajjanāraho rūpārūpadhammasamūho haññati, kevalo vā	371	
PA_tika-s01_01t:371_3	cittacetasikasantāno. Vadhappayogāvisayabhāvepi tassa pañcavokārabhave rūpasantānādhīnavuttitāya	371	
PA_tika-s01_01t:371_4	rūpasantāne parena payojitajīvitindriyupacchedakapayogavasena tannibbattivibandhakavisadisarūpuppattiyā	371	
PA_tika-s01_01t:371_5	vihate vicchedo hotīti na pāṇātipātassa asambhavo, nāpi ahetuko pāṇātipāto, na ca	371	
PA_tika-s01_01t:371_6	payogo nippayojano paccuppannesu saṅkhāresu katapayogavasena tadanantaraṃ uppajjanārahassa	371	
PA_tika-s01_01t:371_7	saṅkhārakalāpassa tathā anuppattito, khaṇikānaṃ saṅkhārānaṃ khaṇikamaraṇassa idha	371	
PA_tika-s01_01t:371_8	maraṇabhāvena anadhippetattā, santatimaraṇassa ca yathāvuttanayena sahetukabhāvato	371	
PA_tika-s01_01t:371_9	na ahetukaṃ maraṇaṃ, na ca katturahito pāṇātipātappayogo nirīhakesupi saṅkhāresu	371	
PA_tika-s01_01t:371_10	sannihitatāmattena upakārakesu attano anurūpaphaluppādananiyatesu kāraṇesu kattuvohārasiddhito	3711	
PA_tika-s01_01t:371_11	yathā “padīpo pakāseti nisākaro candimā”ti ca, na ca kevalassa vadhādhippāyasahabhuno	3711	
PA_tika-s01_01t:371_12	cittacetasikakalāpassa pāṇātipāto icchito santānavasena avaṭṭhitasseva paṭijānanato,	3711	
PA_tika-s01_01t:371_13	santānavasena pavattamānānañca padīpādīnaṃ atthakiriyāsiddhi dissatīti attheva pāṇātipātena	3711	
PA_tika-s01_01t:371_14	kammabaddho. Ayañca vicāro adinnādānādīsupi yathāsambhavaṃ vibhāvetabbo.	3711	
PA_tika-s01_01t:372_0	“Pahīnakālato paṭṭhāya viratovā”ti etena pahānahetukā idhādhippetā samucchedaviratīti	372	
PA_tika-s01_01t:372_1	dasseti. Kammakkhayañāṇena hi pāṇātipātadussīlyassa pahīnattā bhagavā accantameva	372	
PA_tika-s01_01t:372_2	tato paṭiviratoti vuccati samucchedavasena pahānaviratīnaṃ adhippetattā. Kiñcāpi	372	
PA_tika-s01_01t:372_3	pahānaviramaṇānaṃ purimapacchimakālatā natthi, maggadhammānaṃ pana sammādiṭṭhiādīnaṃ	372	
PA_tika-s01_01t:372_4	sammāvācādīnañca paccayapaccayuppannabhāve apekkhite sahajātānampi paccayapaccayuppannabhāvena	372	
PA_tika-s01_01t:372_5	gahaṇaṃ purimapacchimabhāveneva hotīti gahaṇappavattiākāravasena paccayabhūtesu sammādiṭṭhiādīsu	372	
PA_tika-s01_01t:372_6	pahāyakadhammesu pahānakiriyāya purimakālavohāro, paccayuppannāsu ca viratīsu viramaṇakiriyāya	372	
PA_tika-s01_01t:372_7	aparakālavohāro ca hotīti evamettha attho daṭṭhabbo. Pahānaṃ vā samucchedavasena,	372	
PA_tika-s01_01t:372_8	virati paṭippassaddhivasena yojetabbā. Atha vā pāṇo atipātīyati etenāti pāṇātipāto,	372	
PA_tika-s01_01t:372_9	pāṇaghātahetubhūto dhammasamūho. Ko paneso? Ahirikānottappadosamohavihiṃsādayo kilesā.	372	
PA_tika-s01_01t:372_10	Te hi bhagavā ariyamaggena pahāya samugghāṭetvā pāṇātipātadussīlyato accantameva	3721	
PA_tika-s01_01t:372_11	paṭiviratoti vuccati kilesesu pahīnesu kilesanimittassa kammassa anuppajjanato. “Adinnādānaṃ	3721	
PA_tika-s01_01t:372_12	pahāyā”tiādīsupi eseva nayo. Viratovāti avadhāraṇena tassā viratiyā kālādivasena	3721	
PA_tika-s01_01t:372_13	apariyantataṃ dasseti. Yathā hi aññe samādinnaviratikāpi anavaṭṭhitacittatāya lābhajīvitādihetu	3721	
PA_tika-s01_01t:372_14	samādānaṃ bhindanti, na evaṃ bhagavā. Bhagavā pana sabbaso pahīnapāṇātipātattā accantavirato	3721	
PA_tika-s01_01t:372_15	evāti. Vītikkamissāmīti anavajjadhammehi vokiṇṇā antarantarā uppajjanakā dubbalākusalā.	3721	
PA_tika-s01_01t:372_16	Yasmā pana kāyavacīpayogaṃ upalabhitvā “imassa kilesā uppannā”ti viññunā sakkā ñātuṃ,	3721	
PA_tika-s01_01t:372_17	tasmā te iminā pariyāyena “cakkhusotaviññeyyā”ti vuttāti daṭṭhabbā. Kāyikāti pāṇātipātādinipphādake	3721	
PA_tika-s01_01t:372_18	balavākusale sandhāyāha.	3721	
PA_tika-s01_01t:373_0	Gottavasena laddhavohāroti sambandho. Dīpetuṃ vaṭṭati brahmadattena bhāsitavaṇṇassa	373	
PA_tika-s01_01t:373_1	anusandhidassanavasena imissā desanāya āraddhattā. Tatthāyaṃ dīpanā – “pāṇātipātaṃ	373	
PA_tika-s01_01t:373_2	pahāya pāṇātipātā paṭivirato samaṇassa gotamassa sāvakasaṅgho nihitadaṇḍo nihitasattho”ti	373	
PA_tika-s01_01t:373_3	vitthāretabbaṃ. Nanu ca dhammassāpi vaṇṇo brahmadattena bhāsito? Saccaṃ bhāsito,	373	
PA_tika-s01_01t:373_4	so pana sammāsambuddhapabhavattā, ariyasaṅghādhārattā ca dhammassa dhammānubhāvasiddhattā	373	
PA_tika-s01_01t:373_5	ca tesaṃ tadubhayadīpaneneva dīpito hotīti visuṃ na uddhaṭo. Saddhammānubhāveneva	373	
PA_tika-s01_01t:373_6	hi bhagavā bhikkhusaṅgho ca pāṇātipātādippahānasamattho ahosi, desanā pana ādito	373	
PA_tika-s01_01t:373_7	paṭṭhāya evaṃ āgatāti.	373	
PA_tika-s01_01t:374_0	Etthāyaṃ adhippāyo – “atthi bhikkhave aññe ca dhammā”tiādinā anaññasādhāraṇe buddhaguṇe	374	
PA_tika-s01_01t:374_1	ārabbha upari desanaṃ vaḍḍhetukāmo bhagavā ādito paṭṭhāya “tathāgatassa vaṇṇaṃ vadamāno	374	
PA_tika-s01_01t:374_2	vadeyyā”tiādinā buddhaguṇavaseneva desanaṃ ārabhi, na bhikkhusaṅghavasenāti. Esā	374	
PA_tika-s01_01t:374_3	hi bhagavato desanāya pakati, yaṃ ekaraseneva desanaṃ dassetuṃ labbhamānassāpi kassaci	374	
PA_tika-s01_01t:374_4	aggahaṇaṃ. Tathā hi rūpakaṇḍe dukādīsu tanniddesesu ca hadayavatthu na gahitaṃ. Itaravatthūhi	374	
PA_tika-s01_01t:374_5	asamānagatikattā desanābhedo hotīti. Yathā hi cakkhuviññāṇādīni ekantato cakkhādinissayāni,	374	
PA_tika-s01_01t:374_6	na evaṃ manoviññāṇaṃ ekantena hadayavatthunissayaṃ, nissitavasena ca vatthudukādidesanā	374	
PA_tika-s01_01t:374_7	pavattā “atthi rūpaṃ cakkhuviññāṇassa vatthu, atthi rūpaṃ na cakkhuviññāṇassa vatthū”tiādinā.	374	
PA_tika-s01_01t:374_8	Yampi ekantato hadayavatthunissayaṃ, tassa vasena “atthi rūpaṃ manoviññāṇassa vatthū”tiādinā	374	
PA_tika-s01_01t:374_9	dukādīsu vuccamānesupi na tadanurūpā ārammaṇadukādayo sambhavanti. Na hi “atthi rūpaṃ	374	
PA_tika-s01_01t:374_10	manoviññāṇassa ārammaṇaṃ, atthi rūpaṃ na manoviññāṇassa ārammaṇa”nti sakkā vattunti	3741	
PA_tika-s01_01t:374_11	vatthārammaṇadukā bhinnagatikā siyunti na ekarasā desanā bhaveyyāti. Tathā nikkhepakaṇḍe	3741	
PA_tika-s01_01t:374_12	cittuppādavibhāgena avuccamānattā avitakkaavicārapadavissajjane “vicāro cā”ti vattuṃ	3741	
PA_tika-s01_01t:374_13	na sakkāti avitakkavicāramattapadavissajjane labbhamānopi vitakko na uddhaṭo, aññathā	3741	
PA_tika-s01_01t:374_14	“vitakko cā”ti vattabbaṃ siyā.	3741	
PA_tika-s01_01t:375_0	Daṇḍanasaṅkhātassa daṇḍassa paraviheṭhanassa vivajjitabhāvadīpanatthaṃ daṇḍasatthānaṃ	375	
PA_tika-s01_01t:375_1	nikkhepavacananti āha “parūpaghātatthāyā”tiādi. Viheṭhanabhāvatoti vihiṃsanabhāvato.	375	
PA_tika-s01_01t:375_2	“Bhikkhusaṅghavasenāpi dīpetuṃ vaṭṭatī”ti vuttattā tampi ekadesena dīpento “yaṃ pana bhikkhū”tiādimāha.	375	
PA_tika-s01_01t:376_0	Lajjīti ettha vuttalajjāya ottappampi vuttamevāti daṭṭhabbaṃ. Na hi pāpajigucchanaṃ	376	
PA_tika-s01_01t:376_1	pāputtāsanarahitaṃ, pāpabhayaṃ vā alajjanaṃ atthīti. Dhammagarutāya vā buddhānaṃ,	376	
PA_tika-s01_01t:376_2	dhammassa ca attādhīnattā attādhipatibhūtā lajjāva vuttā, na pana lokādhipati ottappaṃ.	376	
PA_tika-s01_01t:376_3	“Dayaṃ mettacittataṃ āpanno”ti kasmā vuttaṃ, nanu dayā-saddo “dayāpanno”tiādīsu karuṇāya	376	
PA_tika-s01_01t:376_4	pavattatīti? Saccametaṃ, ayaṃ pana dayā-saddo anurakkhaṇamatthaṃ antonītaṃ katvā	376	
PA_tika-s01_01t:376_5	pavattamāno mettāya karuṇāya ca pavattatīti idha mettāya pavattamāno vutto. Midati	376	
PA_tika-s01_01t:376_6	siniyhatīti mettā, mettā etassa atthīti mettaṃ, mettaṃ cittaṃ etassāti mettacitto,	376	
PA_tika-s01_01t:376_7	tassa bhāvo mettacittatā, mettā icceva attho. “Sabbapāṇabhūtahitānukampī”ti etena	376	
PA_tika-s01_01t:376_8	tassā viratiyā sattavasena apariyantataṃ dasseti. Pāṇabhūteti pāṇajāte. Anukampakoti	376	
PA_tika-s01_01t:376_9	karuṇāyanako. Yasmā pana mettā karuṇāya visesapaccayo hoti, tasmā vuttaṃ “tāya eva	376	
PA_tika-s01_01t:376_10	dayāpannatāyā”ti. Evaṃ yehi dhammehi pāṇātipātā virati sampajjati, tehi lajjāmettākaruṇāhi	3761	
PA_tika-s01_01t:376_11	samaṅgībhāvo dassito. Viharatīti evaṃbhūto hutvā ekasmiṃ iriyāpathe uppannaṃ dukkhaṃ	3761	
PA_tika-s01_01t:376_12	aññena iriyāpathena vicchinditvā harati pavatteti, attabhāvaṃ vā yāpetīti attho.	3761	
PA_tika-s01_01t:376_13	Tenevāha “iriyati yapeti yāpeti pāletī”ti.	3761	
PA_tika-s01_01t:377_0	Ācārasīlamattakanti sādhujanācārasīlamattakaṃ, tena indriyasaṃvarādiguṇehipi lokiyaputhujjano	377	
PA_tika-s01_01t:377_1	tathāgatassa vaṇṇaṃ vattuṃ na sakkotīti dasseti. Tathā hi indriyasaṃvarapaccayaparibhogasīlāni	377	
PA_tika-s01_01t:377_2	idha sīlakathāyaṃ na vibhattāni.	377	
PA_tika-s01_01t:378_0	Parasaṃharaṇanti parassa santakaharaṇaṃ. Theno vuccati coro, tassa bhāvo theyyaṃ.	378	
PA_tika-s01_01t:378_1	Idhāpi khuddake parasantake appasāvajjaṃ, mahante mahāsāvajjaṃ. Kasmā? Payogamahantatāya,	378	
PA_tika-s01_01t:378_2	vatthuguṇānaṃ pana samabhāve sati kilesānaṃ upakkamānañca mudutāya appasāvajjaṃ,	378	
PA_tika-s01_01t:378_3	tibbatāya mahāsāvajjanti ayampi nayo yojetabbo.	378	
PA_tika-s01_01t:379	Sāhatthikādayoti ettha mantaparijappanena parasantakaharaṇaṃ vijjāmayo, vinā mantena kāyavacīpayogena parasantakassa ākaḍḍhanaṃ tādisaiddhānubhāvena iddhimayo payogo.	37	
PA_tika-s01_01t:380_0	Sesanti “pahāya paṭivirato”ti evamādikaṃ. Tañhi pubbe vuttanayaṃ. Kiñcāpi nayidha	380	
PA_tika-s01_01t:380_1	sikkhāpadavohārena virati vuttā, ito aññesu pana suttapadesesu vinayābhidhammesu	380	
PA_tika-s01_01t:380_2	ca pavattavohārena viratiyo cetanā ca adhisīlasikkhādīnaṃ adhiṭṭhānabhāvato, tesu	380	
PA_tika-s01_01t:380_3	aññatarakoṭṭhāsabhāvato ca sikkhāpadanti āha “paṭhamasikkhāpade”ti. Kāmañcettha “lajjī	380	
PA_tika-s01_01t:380_4	dayāpanno”ti na vuttaṃ, adhikāravasena pana atthato vā vuttamevāti veditabbaṃ. Yathā	380	
PA_tika-s01_01t:380_5	hi lajjādayo pāṇātipātappahānassa visesappaccayo, evaṃ adinnādānappahānassāpīti,	380	
PA_tika-s01_01t:380_6	tasmā sāpi pāḷi ānetvā vattabbā. Eseva nayo ito paresupi. Atha vā “sucibhūtenā”ti	380	
PA_tika-s01_01t:380_7	etena hirottappādīhi samannāgamo, ahirikādīnañca pahānaṃ vuttamevāti “lajjī”tiādi	380	
PA_tika-s01_01t:380_8	na vuttanti daṭṭhabbaṃ.	380	
PA_tika-s01_01t:381_0	Aseṭṭhacariyanti aseṭṭhānaṃ hīnānaṃ, aseṭṭhaṃ vā lāmakaṃ nihīnaṃ vuttiṃ, methunanti	381	
PA_tika-s01_01t:381_1	attho. “Brahmaṃ seṭṭhaṃ ācāra”nti methunaviratimāha. “Ārācārī methunā”ti etena “idha	381	
PA_tika-s01_01t:381_2	brāhmaṇa ekacco…pe… na heva kho mātugāmena saddhiṃ dvayaṃdvayasamāpattiṃ samāpajjati,	381	
PA_tika-s01_01t:381_3	apica kho mātugāmassa ucchādanaparimaddananhāpanasambāhanaṃ sādiyati, so taṃ assādeti,	381	
PA_tika-s01_01t:381_4	taṃ nikāmeti, tena ca vittiṃ āpajjatī”tiādinā vuttā sattavidhamethunasaṃyogāpi paṭivirati	381	
PA_tika-s01_01t:381_5	dassitāti daṭṭhabbā. Idhāpi asaddhammasevanādhippāyena kāyadvārappavattā maggenamaggapaṭipattisamuṭṭhāpikā	381	
PA_tika-s01_01t:381_6	cetanā abrahmacariyaṃ, micchācāre pana agamanīyaṭṭhānavītikkamacetanāti yojetabbaṃ.	381	
PA_tika-s01_01t:381_7	Tattha agamanīyaṭṭhānaṃ nāma purisānaṃ māturakkhitādayo dasa, dhanakkītādayo dasāti	381	
PA_tika-s01_01t:381_8	vīsati itthiyo. Itthīsu pana dasannaṃ dhanakkitādīnaṃ sārakkhasaparidaṇḍānañca vasena	381	
PA_tika-s01_01t:381_9	dvādasannaṃ aññe purisā. Guṇavirahite vippaṭipatti appasāvajjā, mahāguṇe mahāsāvajjā.	381	
PA_tika-s01_01t:381_10	Guṇarahitepi ca abhibhavitvā pavatti mahāsāvajjā, ubhinnaṃ samānacchandabhāvepi kilesānaṃ	3811	
PA_tika-s01_01t:381_11	upakkamānañca mudutāya appasāvajjā, tibbatāya mahāsāvajjāti veditabbā. Tassa dve	3811	
PA_tika-s01_01t:381_12	sambhārā sevetukāmatācittaṃ, maggenamaggapaṭipattīti. Micchācāre pana agamanīyaṭṭhānatā,	3811	
PA_tika-s01_01t:381_13	sevanācittaṃ maggenamaggapaṭipatti, sādiyanañcāti cattāro. “Abhibhavitvā vītikkamane	3811	
PA_tika-s01_01t:381_14	maggenamaggapaṭipattiadhivāsane satipi purimuppannasevanābhisandhipayogābhāvato abhibhuyyamānassa	3811	
PA_tika-s01_01t:381_15	micchācāro na hotī”ti vadanti. Sevanācitte sati payogābhāvo na pamāṇaṃ itthiyā sevanāpayogassa	3811	
PA_tika-s01_01t:381_16	yebhuyyena abhāvato, itthiyā puretaraṃ upaṭṭhāpitasevanācittāyapi micchācāro na siyāti	3811	
PA_tika-s01_01t:381_17	āpajjati payogābhāvato. Tasmā purisassa vasena ukkaṃsato cattāro vuttāti daṭṭhabbaṃ,	3811	
PA_tika-s01_01t:381_18	aññathā itthiyā purisakiccakaraṇakāle purisassapi sevanāpayogābhāvato micchācāro	3811	
PA_tika-s01_01t:381_19	na siyāti eke. Idaṃ panettha sanniṭṭhānaṃ – attano ruciyā pavattitassa tayo, balakkārena	3811	
PA_tika-s01_01t:381_20	pavattitassa tayo, anavasesaggahaṇena pana cattāroti. Eko payogo sāhatthikova.	3812	
PA_tika-s01_01t:382_0	9. Kammapathappattaṃ dassetuṃ “atthabhañjanako”ti vuttaṃ. Vacīpayogo kāyapayogo vāti	382	
PA_tika-s01_01t:382_1	musā-saddassa kiriyāpadhānataṃ dasseti. Visaṃvādanādhippāyo pubbabhāgakkhaṇe taṅkhaṇe	382	
PA_tika-s01_01t:382_2	ca. Vuttañhi “pubbevassa hoti ‘musā bhaṇissa’nti, bhaṇantassa hoti ‘musā bhaṇāmī’ti”.	382	
PA_tika-s01_01t:382_3	Etañhi dvayaṃ aṅgabhūtaṃ, itaraṃ pana hotu vā mā vā, akāraṇametaṃ. Assāti visaṃvādakassa.	382	
PA_tika-s01_01t:382_4	Yathāvuttaṃ payogabhūtaṃ musā vadati viññāpeti, samuṭṭhāpeti vā etāyāti cetanā musāvādo.	382	
PA_tika-s01_01t:383_0	Purimanaye lakkhaṇassa abyāpitatāya, musā-saddassa ca visaṃvaditabbatthavācakattasambhavato	383	
PA_tika-s01_01t:383_1	paripuṇṇaṃ katvā musāvādalakkhaṇaṃ dassetuṃ “musāti abhūtaṃ atacchaṃ vatthū”tiādinā	383	
PA_tika-s01_01t:383_2	dutiyanayo āraddho. Imasmiñca naye musā vadīyati vuccati etāyāti cetanā musāvādo.	383	
PA_tika-s01_01t:383_3	“Yamatthaṃ bhañjatī”ti vatthuvasena musāvādassa appasāvajjamahāsāvajjatamāha. Yassa	383	
PA_tika-s01_01t:383_4	atthaṃ bhañjati, tassa appaguṇatāya appasāvajjo, mahāguṇatāya mahāsāvajjoti adinnādāne	383	
PA_tika-s01_01t:383_5	viya guṇavasenāpi yojetabbaṃ. Kilesānaṃ mudutibbatāvasenāpi appasāvajjamahāsāvajjatā labbhatiyeva.	383	
PA_tika-s01_01t:384_0	Attano santakaṃ adātukāmatāya, pūraṇakathānayena ca visaṃvādanapurekkhārasseva musāvādo.	384	
PA_tika-s01_01t:384_1	Tattha pana cetanā balavatī na hotīti appasāvajjatā vuttā. Appatāya ūnassa atthassa	384	
PA_tika-s01_01t:384_2	pūraṇavasena pavattā kathā pūraṇakathā.	384	
PA_tika-s01_01t:385_0	Tajjoti tassāruppo, visaṃvādanānurūpoti attho. “Vāyāmo”ti vāyāmasīsena payogamāha.	385	
PA_tika-s01_01t:385_1	Visaṃvādanādhippāyena payoge katepi parena tasmiṃ atthe aviññāte visaṃvādanassa asijjhanato	385	
PA_tika-s01_01t:385_2	parassa tadatthavijānanaṃ eko sambhāro vutto. Keci pana “abhūtavacanaṃ visaṃvādanacittaṃ	385	
PA_tika-s01_01t:385_3	parassa tadatthavijānananti tayo sambhārā”ti vadanti. Kiriyāsamuṭṭhāpakacetanākkhaṇeyeva	385	
PA_tika-s01_01t:385_4	musāvādakakammunā bajjhati sanniṭṭhāpakacetanāya nibbattattā, sacepi dandhatāya vicāretvā	385	
PA_tika-s01_01t:385_5	paro tamatthaṃ jānātīti adhippāyo.	385	
PA_tika-s01_01t:386_0	“Saccato thetato”tiādīsu viya theta-saddo thirapariyāyo, thirabhāvo ca saccavāditāya	386	
PA_tika-s01_01t:386_1	adhikatattā kathāvasena veditabboti āha “thirakathoti attho”ti. Nathirakathoti yathā	386	
PA_tika-s01_01t:386_2	haliddirāgādayo anavaṭṭhitasabhāvatāya na thirā, evaṃ na thirā kathā yassa so na	386	
PA_tika-s01_01t:386_3	thirakathoti haliddirāgādayo yathā kathāya upamā honti, evaṃ yojetabbaṃ. Esa nayo	386	
PA_tika-s01_01t:386_4	“pāsāṇalekhā viyā”tiādīsupi.	386	
PA_tika-s01_01t:387_0	Saddhā ayati pavattati etthāti saddhāyo, saddhāyo eva saddhāyiko yathā “venayiko”ti.	387	
PA_tika-s01_01t:387_1	Saddhāya vā ayitabbo saddhāyiko, saddheyyoti attho. Vattabbataṃ āpajjati visaṃvādanatoti adhippāyo.	387	
PA_tika-s01_01t:388_0	Suññabhāvanti pītivirahitatāya rittataṃ. Sā pisuṇavācāti yāyaṃ yathāvuttā saddasabhāvā	388	
PA_tika-s01_01t:388_1	vācā, sā piyasuññakaraṇato pisuṇavācāti niruttinayena atthamāha. Pisatīti vā pisuṇā,	388	
PA_tika-s01_01t:388_2	samagge satte avayavabhūte vagge bhinne karotīti attho.	388	
PA_tika-s01_01t:389_0	Pharusanti sinehābhāvena lūkhaṃ. Sayampi pharusāti domanassasamuṭṭhitattā sabhāvenapi	389	
PA_tika-s01_01t:389_1	kakkasā. Ettha ca pharusaṃ karotīti phalūpacārena, pharusayatīti vā vācāya pharusa-saddappavatti	389	
PA_tika-s01_01t:389_2	veditabbā. Sayampi pharusāti paresaṃ mammacchedavasena pavattiyā ekantaniṭṭhuratāya	389	
PA_tika-s01_01t:389_3	sabhāvena, kāraṇavohārena ca vācāya pharusa-saddappavatti daṭṭhabbā. Tatoyeva ca	389	
PA_tika-s01_01t:389_4	neva kaṇṇasukhā. Atthavipannatāya na hadayaṅgamā.	389	
PA_tika-s01_01t:390_0	Yena samphaṃ palapatīti yena palāpasaṅkhātena niratthakavacanena sukhaṃ hitañca phalati	390	
PA_tika-s01_01t:390_1	vidarati vināsetīti “sampha”nti laddhanāmaṃ attano paresañca anupakārakaṃ yaṃ kiñci palapati.	390	
PA_tika-s01_01t:391_0	Saṃkiliṭṭhacittassāti lobhena dosena vā vibādhitacittassa, upatāpitacittassa vā,	391	
PA_tika-s01_01t:391_1	dūsitacittassāti attho. Cetanā pisuṇavācā pisuṇaṃ vadanti etāyāti. Yassa yato bhedaṃ	391	
PA_tika-s01_01t:391_2	karoti, tesu abhinnesu appasāvajjaṃ, bhinnesu mahāsāvajjaṃ, tathā kilesānaṃ mudutibbatāvisesesu.	391	
PA_tika-s01_01t:392	Yassa pesuññaṃ upasaṃharati, so bhijjatu vā mā vā, tassa atthassa viññāpanameva pamāṇanti āha “tadatthavijānana”nti, kammapathappatti pana bhinne eva.	39	
PA_tika-s01_01t:393_0	Anuppadātāti anubalappadātā, anuvattanavasena vā padātā. Kassa pana anuvattanaṃ padānañca?	393	
PA_tika-s01_01t:393_1	“Sahitāna”nti vuttattā “sandhānassā”ti viññāyati. Tenevāha “sandhānānuppadātā”ti.	393	
PA_tika-s01_01t:393_2	Yasmā pana anuvattanavasena sandhānassa padānaṃ ādhānaṃ, rakkhaṇaṃ vā daḷhīkaraṇaṃ	393	
PA_tika-s01_01t:393_3	hoti, tena vuttaṃ “daḷhīkammaṃ kattāti attho”ti. Āramanti etthāti ārāmo, ramitabbaṭṭhānaṃ.	393	
PA_tika-s01_01t:393_4	Yasmā pana ākārena vināpi ayamevattho labbhati, tasmā vuttaṃ “samaggarāmotipi pāḷi,	393	
PA_tika-s01_01t:393_5	ayamevettha attho”ti.	393	
PA_tika-s01_01t:394_0	Mammāni viya mammāni, yesu pharusavācāya chupitamattesu duṭṭhārūsu viya ghaṭṭitesu	394	
PA_tika-s01_01t:394_1	cittaṃ adhimattaṃ dukkhappattaṃ hoti. Kāni pana tāni? Jātiādīni akkosavatthūni. Tāni	394	
PA_tika-s01_01t:394_2	chijjanti, bhijjanti vā yena kāyavacīpayogena, so mammacchedako. Ekantena pharusacetanā	394	
PA_tika-s01_01t:394_3	pharusavācā pharusaṃ vadati etāyāti. Kathaṃ pana ekantapharusacetanā hoti? Duṭṭhacittatāya.	394	
PA_tika-s01_01t:394_4	Tassāti ekantapharusacetanāya eva pharusavācābhāvassa. Mammacchedako savanapharusatāyāti	394	
PA_tika-s01_01t:394_5	adhippāyo. Cittasaṇhatāya pharusavācā na hoti kammapatha’ppattattā, kammabhāvaṃ pana	394	
PA_tika-s01_01t:394_6	na sakkā vāretunti. Evaṃ anvayavasena cetanāpharusatāya pharusavācaṃ sādhetvā idāni	394	
PA_tika-s01_01t:394_7	tameva paṭipakkhanayena sādhetuṃ “vacanasaṇhatāyā”tiādi vuttaṃ. Sā pharusavācā. Yanti	394	
PA_tika-s01_01t:394_8	yaṃ puggalaṃ. Etthāpi kammapathabhāvaṃ appattā appasāvajjā, itarā mahāsāvajjā, tathā	394	
PA_tika-s01_01t:394_9	kilesānaṃ mudutibbatābhāve. Keci pana “yaṃ uddissa pharusavācā payujjanti, tassa	394	
PA_tika-s01_01t:394_10	sammukhāva sīsaṃ etī”ti, eke “parammukhāpi pharusavācā hotiyevā”ti vadanti. Tatthāyamadhippāyo	3941	
PA_tika-s01_01t:394_11	yutto siyā – sammukhā payoge agāravādīnaṃ balavabhāvato siyā cetanā balavatī, parassa	3941	
PA_tika-s01_01t:394_12	ca tadatthajānanaṃ, na tathā asammukhāti. Yathā pana akkosite mate āḷahane katā khamanā	3941	
PA_tika-s01_01t:394_13	upavādantarāyaṃ nivatteti, evaṃ “parammukhā payuttāpi pharusavācā hotiyevā”ti sakkā	3941	
PA_tika-s01_01t:394_14	viññātunti. Kupitacittanti akkosādhippāyeneva kupitacittaṃ, na maraṇādhippāyena.	3941	
PA_tika-s01_01t:394_15	Maraṇādhippāyena hi cittakope sati byāpādoyeva hotīti. Etthāti –	3941	
PA_tika-s01_01t:395	“Nelaṅgo setapacchādo, ekāro vattatī ratho;	39	
PA_tika-s01_01t:396	Anīghaṃ passa āyantaṃ, chinnasotaṃ abandhana”nti. ;	39	
PA_tika-s01_01t:397_0	Imissā gāthāya. Sīlañhettha “nelaṅga”nti vuttaṃ. Tenevāha citto gahapati “nelaṅganti	397	
PA_tika-s01_01t:397_1	kho bhante sīlānametaṃ adhivacana”nti. Sukumārāti apharusatāya mudukā. Purassāti	397	
PA_tika-s01_01t:397_2	ettha pura-saddo tannivāsīvācako daṭṭhabbo “gāmo āgato”tiādīsu viya. Tenevāha “nagaravāsīna”nti.	397	
PA_tika-s01_01t:397_3	Manaṃ appāyati vaḍḍhetīti manāpā. Tena vuttaṃ “cittavuḍḍhikarā”ti. Āsevanaṃ bhāvanaṃ	397	
PA_tika-s01_01t:397_4	bahulīkaraṇaṃ. Yaṃ gāhayituṃ pavattito, tena aggahite appasāvajjo gahite mahāsāvajjoti,	397	
PA_tika-s01_01t:397_5	idhāpi kilesānaṃ mudutibbatāvasenāpi appasāvajjamahāsāvajjatā labbhatiyeva.	397	
PA_tika-s01_01t:398_0	“Kālavādī”tiādi samphappalāpā paṭiviratassa paṭipattidassanaṃ. Yathā hi “pāṇātipātā	398	
PA_tika-s01_01t:398_1	paṭivirato”tiādi pāṇātipātappahānapaṭipattidassanaṃ. “Pāṇātipātaṃ pahāya viharatī”ti	398	
PA_tika-s01_01t:398_2	hi vutte kathaṃ pāṇātipātappahānaṃ hotīti? Apekkhāsabbhāvato “pāṇātipātā paṭivirato	398	
PA_tika-s01_01t:398_3	hotī”ti vuttaṃ, sā pana virati kathanti āha “nihitadaṇḍo nihitasattho”ti, tañca daṇḍasatthanidhānaṃ	398	
PA_tika-s01_01t:398_4	kathanti vuttaṃ “lajjī”tiādi, evaṃ uttaruttaraṃ purimassa purimassa upāyasandassanaṃ,	398	
PA_tika-s01_01t:398_5	tathā adinnādānādīsu yathāsambhavaṃ yojetabbaṃ. Tena vuttaṃ “kālavādītiādi samphappalāpā	398	
PA_tika-s01_01t:398_6	paṭiviratassa paṭipattidassana”nti. Atthasañhitāpi hi vācā ayuttakālappayogena atthāvahā	398	
PA_tika-s01_01t:398_7	na siyāti anatthaviññāpanavācaṃ anulometi, tasmā samphappalāpaṃ pajahantena akālavāditā	398	
PA_tika-s01_01t:398_8	parivajjetabbāti vuttaṃ “kālavādī”ti. Kālena vadantenāpi ubhayānatthasādhanato abhūtaṃ	398	
PA_tika-s01_01t:398_9	parivajjetabbanti āha “bhūtavādī”ti. Bhūtañca vadantena yaṃ idhalokaparalokahitasampādakaṃ,	398	
PA_tika-s01_01t:398_10	tadeva vattabbanti dassetuṃ “atthavādī”ti vuttaṃ. Atthaṃ vadantenāpi na lokiyadhammasannissitameva	3981	
PA_tika-s01_01t:398_11	vattabbaṃ, atha kho lokuttaradhammasannissitaṃ pīti dassetuṃ “dhammavādī”ti vuttaṃ.	3981	
PA_tika-s01_01t:398_12	Yathā ca attho lokuttaradhammasannissito hoti, taṃ dassanatthaṃ “vinayavādī”ti vuttaṃ.	3981	
PA_tika-s01_01t:398_13	Pātimokkhasaṃvaro satisaṃvaro ñāṇasaṃvaro khantisaṃvaro vīriyasaṃvaroti hi pañcannaṃ	3981	
PA_tika-s01_01t:398_14	saṃvarānaṃ, tadaṅgavinayo vikkhambhanavinayo samucchedavinayo paṭippassaddhivinayo	3981	
PA_tika-s01_01t:398_15	nissaraṇavinayoti pañcannaṃ vinayānañca vasena vuccamāno attho nibbānādhigamahetubhāvato	3981	
PA_tika-s01_01t:398_16	lokuttaradhammasannissito hotīti.	3981	
PA_tika-s01_01t:399_0	Evaṃ guṇavisesayutto ca attho vuccamāno desanākosalle sati sobhati, kiccakaro ca	399	
PA_tika-s01_01t:399_1	hoti, nāññathāti dassetuṃ “nidhānavatiṃ vācaṃ bhāsitā”ti vuttaṃ. Idāni taṃ desanākosallaṃ	399	
PA_tika-s01_01t:399_2	vibhāvetuṃ “kālenā”tiādimāha. Ajjhāsayaṭṭhuppattīnaṃ pucchāya ca vasena otiṇṇe desanāvisaye	399	
PA_tika-s01_01t:399_3	ekaṃsādibyākaraṇavibhāgaṃ sallakkhetvā ṭhapanāhetudāharaṇasaṃsandanāni taṃtaṃkālānurūpaṃ	399	
PA_tika-s01_01t:399_4	vibhāventiyā parimitaparicchinnarūpāya vipulataragambhīrudārapahūtatthavitthārasaṅgāhakāya	399	
PA_tika-s01_01t:399_5	desanāya pare yathājjhāsayaṃ paramatthasiddhiyaṃ patiṭṭhāpento “desanākusalo”ti vuccatīti	399	
PA_tika-s01_01t:399_6	evamettha atthayojanā veditabbā.	399	
PA_tika-s01_01t:400_0	10. Evaṃ paṭipāṭiyā satta mūlasikkhāpadāni vibhajitvā satipi abhijjhādippahānassa	400	
PA_tika-s01_01t:400_1	saṃvarasīlasikkhāsaṅgahe upariguṇasaṅgahato, lokiyaputhujjanāvisayato ca uttaradesanāya	400	
PA_tika-s01_01t:400_2	saṅgaṇhituṃ taṃ pariharitvā pacurajanapākaṭaṃ ācārasīlameva vibhajanto bhagavā “bījagāmabhūtagāmasamārambhā”tiādimāha.	400	
PA_tika-s01_01t:400_3	Tattha gāmoti samūho. Nanu ca rukkhādayo cittarahitatāya na jīvā, cittarahitatā ca	400	
PA_tika-s01_01t:400_4	paripphandābhāvato, chinne viruhanato, visadisajātikabhāvato, catuyoniappariyāpannato	400	
PA_tika-s01_01t:400_5	ca veditabbā, vuḍḍhi pana pavāḷasilālavaṇānampi vijjatīti na tesaṃ jīvabhāve kāraṇaṃ,	400	
PA_tika-s01_01t:400_6	visayaggahaṇañca parikappanāmattaṃ supanaṃ viya ciñcādīnaṃ, tathā dohaḷādayo, tattha	400	
PA_tika-s01_01t:400_7	kasmā bījagāmabhūtagāmasamārambhā paṭivirati icchitāti? Samaṇasāruppato, sannissitasattānurakkhaṇato	400	
PA_tika-s01_01t:400_8	ca. Tenevāha “jīvasaññino hi moghapurisā manussā rukkhasmi”ntiādi. Nīlatiṇarukkhādikassāti	400	
PA_tika-s01_01t:400_9	allatiṇassa ceva allarukkhādikassa ca. Ādi-saddena osadhigacchalatādayo veditabbā.	400	
PA_tika-s01_01t:401_0	Ekaṃ bhattaṃ ekabhattaṃ, taṃ assa atthīti ekabhattiko, ekasmiṃ divase ekavārameva	401	
PA_tika-s01_01t:401_1	bhuñjanako. Tayidaṃ rattibhojanopi siyāti tannivattanatthamāha “rattūparato”ti. Evampi	401	
PA_tika-s01_01t:401_2	aparaṇhabhojīpi siyā ekabhattikoti tadāsaṅkānivattanatthaṃ “virato vikālabhojanā”ti	401	
PA_tika-s01_01t:401_3	vuttaṃ. Aruṇuggamanato paṭṭhāya yāva majjhanhikā, ayaṃ buddhānaṃ āciṇṇasamāciṇṇo	401	
PA_tika-s01_01t:401_4	bhojanassa kālo nāma, tadañño vikālo. Aṭṭhakathāyaṃ pana dutiyapadena rattibhojanassa	401	
PA_tika-s01_01t:401_5	paṭikkhittattā aparaṇho “vikālo”ti vutto.	401	
PA_tika-s01_01t:402_0	Saṅkhepato “sabbapāpassa akaraṇa”ntiādi nayappavattaṃ bhagavato sāsanaṃ accantachandarāgappavattito	402	
PA_tika-s01_01t:402_1	naccādīnaṃ dassanaṃ na anulometīti āha “sāsanassa ananulomattā”ti. Attanā payojiyamānaṃ,	402	
PA_tika-s01_01t:402_2	parehi payojāpiyamānañca naccaṃ naccabhāvasāmaññato pāḷiyaṃ ekeneva nacca-saddena	402	
PA_tika-s01_01t:402_3	gahitaṃ, tathā gītavādita-saddena cāti āha “naccananaccāpanādivasenā”ti. Ādi-saddena	402	
PA_tika-s01_01t:402_4	gāyanagāyāpanavādanavādāpanāni saṅgaṇhāti. Dassanena cettha savanampi saṅgahitaṃ	402	
PA_tika-s01_01t:402_5	virūpekasesanayena. Ālocanasabhāvatāya vā pañcannaṃ viññāṇānaṃ savanakiriyāyapi dassanasaṅkhepasabbhāvato	402	
PA_tika-s01_01t:402_6	“dassanā” icceva vuttaṃ. Avisūkabhūtassa gītassa savanaṃ kadāci vaṭṭatīti āha “visūkabhūtā	402	
PA_tika-s01_01t:402_7	dassanā”ti. Tathā hi vuttaṃ paramatthajotikāya khuddakapāṭhaṭṭhakathāya “dhammūpasaṃhitampi	402	
PA_tika-s01_01t:402_8	cettha gītaṃ vaṭṭati, gītūpasaṃhito dhammo na vaṭṭatī”ti.	402	
PA_tika-s01_01t:403_0	Uccāti uccasaddena samānatthaṃ ekaṃ saddantaraṃ, seti etthāti sayanaṃ. Uccāsayanaṃ	403	
PA_tika-s01_01t:403_1	mahāsayanañca samaṇasārupparahitaṃ adhippetanti āha “pamāṇātikkantaṃ, akappiyattharaṇa”nti.	403	
PA_tika-s01_01t:403_2	Āsandādiāsanañcettha sayanena saṅgahitanti daṭṭhabbaṃ. Yasmā pana ādhāre paṭikkhitte	403	
PA_tika-s01_01t:403_3	tadādhārakiriyā paṭikkhittāva hoti, tasmā “uccāsayanamahāsayanā” icceva vuttaṃ, atthato	403	
PA_tika-s01_01t:403_4	pana tadupabhogabhūta nisajjānipajjanehi virati dassitāti daṭṭhabbā. Uccāsayanasayanamahāsayanasayanāti	403	
PA_tika-s01_01t:403_5	vā etasmiṃ atthe ekasesanayena ayaṃ niddeso kato yathā “nāmarūpapaccayā saḷāyatana”nti.	403	
PA_tika-s01_01t:403_6	Āsanakiriyāpubbakattā sayanakiriyāya sayanaggahaṇeneva āsanaṃ gahitanti veditabbaṃ.	403	
PA_tika-s01_01t:404_0	Aññehi gāhāpane upanikkhittasādiyane ca paṭiggahaṇattho labbhatīti āha “na uggaṇhāpeti,	404	
PA_tika-s01_01t:404_1	na upanikkhittaṃ sādīyatī”ti. Atha vā tividhaṃ paṭiggahaṇaṃ kāyena vācāya manasā.	404	
PA_tika-s01_01t:404_2	Tattha kāyena paṭiggahaṇaṃ uggaṇhanaṃ, vācāya paṭiggahaṇaṃ uggahāpanaṃ, manasā paṭiggahaṇaṃ	404	
PA_tika-s01_01t:404_3	sādiyananti tividhampi paṭiggahaṇaṃ sāmaññaniddesena, ekasesanayena vā gahetvā “paṭiggahaṇā”ti	404	
PA_tika-s01_01t:404_4	vuttanti āha “neva naṃ uggaṇhātī”tiādi. Esa nayo “āmakadhaññapaṭiggahaṇā”tiādīsupi.	404	
PA_tika-s01_01t:404_5	Nīvārādiupadhaññassa sāliyādimūladhaññantogadhattā vuttaṃ “sattavidhassā”ti. “Anujānāmi	404	
PA_tika-s01_01t:404_6	bhikkhave pañca vasāni bhesajjāni acchavasaṃ macchavasaṃ susukāvasaṃ sūkaravasaṃ	404	
PA_tika-s01_01t:404_7	gadrabhavasa”nti vuttattā idaṃ odissa anuññātaṃ nāma, tassa pana “kāle paṭiggahita”nti	404	
PA_tika-s01_01t:404_8	vuttattā paṭiggahaṇaṃ vaṭṭatīti āha “aññatra odissa anuññātā”ti.	404	
PA_tika-s01_01t:405_0	Akkamatīti nippīḷeti. Pubbabhāge akkamatīti sambandho. Hadayanti nāḷiādimānabhājanānaṃ	405	
PA_tika-s01_01t:405_1	abbhantaraṃ. Tilādīnaṃ nāḷiādīhi minanakāle ussāpitasikhāyeva sikhā, tassā bhedo	405	
PA_tika-s01_01t:405_2	hāpanaṃ. Kecīti sārasamāsācariyā, uttaravihāravāsino ca.	405	
PA_tika-s01_01t:406_0	Vadhoti muṭṭhippahārakasātāḷanādīhi hiṃsanaṃ, viheṭhananti attho. Viheṭhanatthopi	406	
PA_tika-s01_01t:406_1	hi vadhasaddo dissati “attānaṃ vadhitvā vadhitvā”tiādīsu. Yathā hi appaṭiggahabhāvasāmaññe	406	
PA_tika-s01_01t:406_2	satipi pabbajitehi appaṭiggahitabbavatthuvisesabhāvasandassanatthaṃ itthikumāridāsidāsādayo	406	
PA_tika-s01_01t:406_3	vibhāgena vuttā, evaṃ parassaharaṇabhāvato adinnādānabhāvasāmaññe satipi tulākūṭādayo	406	
PA_tika-s01_01t:406_4	adinnādānavisesabhāvadassanatthaṃ vibhāgena vuttā, na evaṃ pāṇātipātapariyāyassa	406	
PA_tika-s01_01t:406_5	vadhassa punaggahaṇe payojanaṃ atthi. “Tattha sayaṅkāro, idha paraṃkāro”ti ca na	406	
PA_tika-s01_01t:406_6	sakkā vattuṃ “kāyavacīpayogasamuṭṭhāpikā cetanā chappayogā”ti ca vuttattā. Tasmā	406	
PA_tika-s01_01t:406_7	yathāvuttoyeva attho sundarataro. Aṭṭhakathāyaṃ pana “vadhoti māraṇa”nti vuttaṃ,	406	
PA_tika-s01_01t:406_8	tampi pothanameva sandhāyāti ca sakkā viññātuṃ māraṇa-saddassa vihiṃsanepi dissanato.	406	
PA_tika-s01_01t:407_0	Ettāvatāti “pāṇātipātaṃ pahāyā”tiādinā “chedana…pe… sahasākārā paṭivirato”ti etaparimāṇena	407	
PA_tika-s01_01t:407_1	pāṭhena. Antarābhedaṃ aggahetvā pāḷiyaṃ āgatanayena chabbīsatisikkhāpadasaṅgahaṃ	407	
PA_tika-s01_01t:407_2	yebhuyyena sikkhāpadānaṃ avibhattattā cūḷasīlaṃ nāma. Desanāvasena hi idha cūḷamajjhimādibhāvo	407	
PA_tika-s01_01t:407_3	adhippeto, na dhammavasena. Tathā hi idha saṅkhittena uddiṭṭhānaṃ sikkhāpadānaṃ avibhattānaṃ	407	
PA_tika-s01_01t:407_4	vibhajanavasena majjhimasīladesanā pavattā. Tenevāha “majjhimasīlaṃ vitthārento”ti.	407	
PA_tika-s01_01t:408	Cūḷasīlavaṇṇanā niṭṭhitā.	40	
PA_tika-s01_01t:409	Majjhimasīlavaṇṇanā	40	
PA_tika-s01_01t:410_0	11. Tattha yathāti opammatthe nipāto. Vāti vikappanatthe. Panāti vacanālaṅkāre. Eketi	410	
PA_tika-s01_01t:410_1	aññe. Bhontoti sādhūnaṃ piyasamudāhāro. Sādhavo hi pare “bhonto”ti vā, “devānaṃ piyā”ti	410	
PA_tika-s01_01t:410_2	vā “āyasmanto”ti vā samālapanti. Yaṃ kiñci pabbajjaṃ upagatā samaṇā. Jātimattena	410	
PA_tika-s01_01t:410_3	brāhmaṇā. Idaṃ vuttaṃ hoti – ussāhaṃ katvā mama vaṇṇaṃ vadamānopi puthujjano “pāṇātipātaṃ	410	
PA_tika-s01_01t:410_4	pahāya pāṇātipātā paṭivirato”tiādinā parānuddesikanayena vā yathā paneke bhonto samaṇabrāhmaṇabhāvaṃ	410	
PA_tika-s01_01t:410_5	paṭijānamānā, parehi ca tathāsambhāviyamānā tadanurūpapaṭipattiṃ ajānanato, asamatthato	410	
PA_tika-s01_01t:410_6	ca na abhisambhuṇanti, na evamayaṃ, ayaṃ pana samaṇo gotamo sabbathāpi samaṇasāruppapaṭipadaṃ	410	
PA_tika-s01_01t:410_7	pūresiyevāti evaṃ aññuddesikanayena vā sabbathāpi ācārasīlamattameva vadeyyuṃ, na taduttarinti.	410	
PA_tika-s01_01t:411_0	Bījagāmabhūtagāmasamārambhapade saddakkamena appadhānabhūtopi bījagāmabhūtagāmo niddisitabbatāya	411	
PA_tika-s01_01t:411_1	padhānabhāvaṃ paṭilabhati. Añño hi saddakkamo añño atthakkamoti āha “katamo so bījagāmabhūtagāmo”ti.	411	
PA_tika-s01_01t:411_2	Tasmiñhi vibhatte tabbisayatāya samārambhopi vibhattova hotīti. Tenevāha bhagavā	411	
PA_tika-s01_01t:411_3	“mūlabīja”ntiādi. Mūlameva bījaṃ mūlabījaṃ, mūlaṃ bījaṃ etassātipi mūlabījaṃ. Sesesupi	411	
PA_tika-s01_01t:411_4	eseva nayo. Phaḷubījanti pabbabījaṃ. Paccayantarasamavāye sadisaphaluppattiyā visesakāraṇabhāvato	411	
PA_tika-s01_01t:411_5	viruhaṇasamatthe sāraphale niruḷho bīja-saddo tadatthasaṃsiddhiyā mūlādīsupi kesuci	411	
PA_tika-s01_01t:411_6	pavattatīti mūlādito nivattanatthaṃ ekena bīja-saddena visesetvā vuttaṃ “bījabīja”nti.	411	
PA_tika-s01_01t:411_7	“Rūparūpaṃ, dukkhadukkha”nti ca yathā. Kasmā panettha bījagāmabhūtagāmaṃ pucchitvā	411	
PA_tika-s01_01t:411_8	bījagāmo eva vibhattoti? Na kho panetaṃ evaṃ daṭṭhabbaṃ. Nanu avocumha “mūlameva	411	
PA_tika-s01_01t:411_9	bījaṃ mūlabījaṃ, mūlaṃ bījaṃ etassātipi mūlabījanti”. Tattha purimena bījagāmo niddiṭṭho,	411	
PA_tika-s01_01t:411_10	dutiyena bhūtagāmo, duvidhopesa sāmaññaniddesena, mūlabījañca mūlabījañca mūlabījanti	4111	
PA_tika-s01_01t:411_11	ekasesanayena vā pāḷiyaṃ niddiṭṭhoti veditabbo. Tenevāha “sabbañheta”ntiādi.	4111	
PA_tika-s01_01t:412_0	12. “Sannidhikatassā”ti etena “sannidhikāraparibhoga”nti ettha kāra-saddassa kammatthataṃ	412	
PA_tika-s01_01t:412_1	dasseti. Yathā vā “ācayaṃgamino”ti vattabbe anunāsikalopena “ācayagāmino”ti niddeso	412	
PA_tika-s01_01t:412_2	kato, evaṃ “sannidhikāraṃ paribhoga”nti vattabbe anunāsikalopena “sannidhikāraparibhoga”nti	412	
PA_tika-s01_01t:412_3	vuttaṃ, sannidhiṃ katvā paribhoganti attho.	412	
PA_tika-s01_01t:413_0	Sammā kilese likhatīti sallekho, suttantanayena paṭipatti. Pariyāyati kappīyatīti	413	
PA_tika-s01_01t:413_1	pariyāyo, kappiyavācānusārena paṭipatti. Kilesehi āmasitabbato āmisaṃ, yaṃ kiñci	413	
PA_tika-s01_01t:413_2	upabhogārahaṃ vatthu. Tenevāha “āmisanti vuttāvasesa”nti. Nayadassanañhetaṃ sannidhivatthūnaṃ.	413	
PA_tika-s01_01t:413_3	Udakakaddameti udake ca kaddame ca. Acchathāti nisīdatha. Gīvāyāmakanti gīvaṃ āyamitvā,	413	
PA_tika-s01_01t:413_4	yathā ca bhutte atibhuttatāya gīvā āyamitabbāva hoti, evanti attho. Catubhāgamattanti	413	
PA_tika-s01_01t:413_5	kuḍubamattaṃ. “Kappiyakuṭiya”ntiādi vinayavasena vuttaṃ.	413	
PA_tika-s01_01t:414_0	13. Ettakampīti vinicchayavicāraṇāvatthukittanampi. Payojanamattamevāti padatthayojanamattameva.	414	
PA_tika-s01_01t:414_1	Yassa pana padassa vitthārakathaṃ vinā na sakkā attho viññātuṃ, tattha vitthārakathāpi	414	
PA_tika-s01_01t:414_2	padatthasaṅgahameva gacchati. Kutūhalavasena pekkhitabbato pekkhā, naṭasatthavidhinā	414	
PA_tika-s01_01t:414_3	naṭānañca payogo. Naṭasamūhena pana janasamūhe karaṇavasena “naṭasamajja”nti vuttaṃ,	414	
PA_tika-s01_01t:414_4	sārasamāse “pekkhā maha”nti vuttaṃ. Ghanatāḷaṃ nāma daṇḍamayatāḷaṃ, silāsalākatāḷaṃ	414	
PA_tika-s01_01t:414_5	vā. Eketi sārasamāsācariyā, uttaravihāravāsino ca. Yathā cettha, evaṃ ito paresupi	414	
PA_tika-s01_01t:414_6	“eke”ti āgataṭṭhānesu. Caturassaambaṇakatāḷaṃ nāma rukkhasāradaṇḍādīsu yena kenaci	414	
PA_tika-s01_01t:414_7	caturassaambaṇakaṃ katvā catūsu passesu cammena onandhitvā katavāditaṃ. Abbhokkiraṇaṃ	414	
PA_tika-s01_01t:414_8	raṅgabalīkaraṇaṃ, yā “nandī”ti vuccati. Sobhanakaranti sobhanakaraṇaṃ, “sobhanagharaka”nti	414	
PA_tika-s01_01t:414_9	sārasamāse vuttaṃ. Caṇḍālānamidanti caṇḍālaṃ. Sāṇe udakena temetvā aññamaññaṃ ākoṭanakīḷā	414	
PA_tika-s01_01t:414_10	sāṇadhovanaṃ. Indajālenāti aṭṭhidhovanamantaṃ parijappitvā yathā pare aṭṭhīniyeva	4141	
PA_tika-s01_01t:414_11	passanti, evaṃ tacādīnaṃ antaradhāpanamāyāya. Sakaṭabyūhādīti ādi-saddena cakkapadumakaḷīrabyūhādiṃ saṅgaṇhāti.	4141	
PA_tika-s01_01t:415_0	14. Padānīti sārīnaṃ patiṭṭhānaṭṭhānāni. Dasapadaṃ nāma dvīhi pantīhi vīsatiyā padehi	415	
PA_tika-s01_01t:415_1	kīḷanajūtaṃ. Pāsakaṃ vuccati chasu passesu ekekaṃ yāva chakkaṃ dassetvā katakīḷanakaṃ,	415	
PA_tika-s01_01t:415_2	taṃ vaḍḍhetvā yathāladdhaṃ ekakādivasena sāriyo apanentā upanentā ca kīḷanti. Ghaṭena	415	
PA_tika-s01_01t:415_3	kīḷā ghaṭikāti eke. Bahūsu salākāsu visesarahitaṃ ekaṃ salākaṃ gahetvā tāsu pakkhipitvā	415	
PA_tika-s01_01t:415_4	puna tasseva uddharaṇaṃ salākahatthanti eke. Paṇṇena vaṃsākārena katā nāḷikā. Tenevāha	415	
PA_tika-s01_01t:415_5	“taṃ dhamantā”ti. “Pucchantassa mukhāgataṃ akkharaṃ gahetvā naṭṭhamutti lābhālābhādijānanakīḷā	415	
PA_tika-s01_01t:415_6	akkharikā”tipi vadanti. “Vāditānurūpaṃ naccanaṃ gāyanaṃ vā yathāvajjaṃ” tipi vadanti.	415	
PA_tika-s01_01t:415_7	“Evaṃ kate jayo bhavissati, aññathā parājayo”ti jayaparājaye purakkhatvā payogakaraṇavasena	415	
PA_tika-s01_01t:415_8	parihārapathādīnampi jūtapamādaṭṭhānabhāvo veditabbo. Paṅgacīrādīhipi vaṃsādīhi kātabbakiccasiddhiasiddhijayaparājayāvaho	415	
PA_tika-s01_01t:415_9	payogo vuttoti daṭṭhabbaṃ. “Yathāvajja”nti ca kāṇādīhi sadisatākāradassanehi jayaparājayavasena	415	
PA_tika-s01_01t:415_10	jūtakīḷitabhāvena vuttaṃ.	4151	
PA_tika-s01_01t:416_0	15. Vāḷarūpānīti āharimāni vāḷarūpāni. “Akappiyamañcova pallaṅko”ti sārasamāse. Vānavicittanti	416	
PA_tika-s01_01t:416_1	bhitticchadādivasena vānena vicitraṃ. Rukkhatūlalatātūlapoṭakītūlānaṃ vasena tiṇṇaṃ	416	
PA_tika-s01_01t:416_2	tūlānaṃ. Uddalomiyaṃ kecīti sārasamāsācariyā, uttaravihāravāsino ca. Tathā ekantalomiyaṃ.	416	
PA_tika-s01_01t:416_3	Koseyyakaṭṭissamayanti koseyyakassaṭamayaṃ. Suddhakoseyyanti ratanaparisibbanarahitaṃ.	416	
PA_tika-s01_01t:416_4	“Ṭhapetvā tūlika”nti etena ratanaparisibbanarahitāpi tūlikā na vaṭṭatīti dīpeti.	416	
PA_tika-s01_01t:416_5	“Ratanaparisibbitānī”ti iminā yāni ratanaparisibbitāni, tāni bhūmattharaṇavasena,	416	
PA_tika-s01_01t:416_6	yathānurūpaṃ mañcapīṭhādīsu ca upanetuṃ vaṭṭatīti dīpitaṃ hoti. Ajinacammehīti ajinamigacammehi.	416	
PA_tika-s01_01t:416_7	Tāni kira cammāni sukhumāni, tasmā dupaṭṭatipaṭṭāni katvā sibbanti. Tena vuttaṃ “ajinappaveṇī”ti.	416	
PA_tika-s01_01t:416_8	Vuttanayenāti vinaye vuttanayena.	416	
PA_tika-s01_01t:417_0	16. Alaṅkārañjanameva na bhesajjaṃ maṇḍanānuyogassa adhippetattā. Mālā-saddo sāsane	417	
PA_tika-s01_01t:417_1	suddhapupphesupi niruḷhoti āha “baddhamālā vā”ti. Mattikakakkanti osadhehi abhisaṅkhataṃ	417	
PA_tika-s01_01t:417_2	yogamattikakakkaṃ. Caliteti kupite. Lohite sannisinneti duṭṭhalohite khīṇe.	417	
PA_tika-s01_01t:418_0	17. Duggatito saṃsārato ca niyyāti etenāti niyyānaṃ, saggamaggo mokkhamaggo ca. Taṃ	418	
PA_tika-s01_01t:418_1	niyyānaṃ arahati, niyyāne vā niyuttā, niyyānaṃ vā phalabhūtaṃ etissā atthīti niyyānikā,	418	
PA_tika-s01_01t:418_2	vacīduccaritasaṃkilesato niyyātīti vā ī-kārassa rassattaṃ, ya-kārassa ca ka-kāraṃ	418	
PA_tika-s01_01t:418_3	katvā niyyānikā, cetanāya saddhiṃ samphappalāpā veramaṇi. Tappaṭipakkhato aniyyānikā,	418	
PA_tika-s01_01t:418_4	tassā bhāvo aniyyānikattaṃ, tasmā aniyyānikattā. Tiracchānabhūtāti tirokaraṇabhūtā.	418	
PA_tika-s01_01t:418_5	Kammaṭṭhānabhāveti aniccatāpaṭisaṃyuttacatusaccakammaṭṭhānabhāve. Saha atthenāti	418	
PA_tika-s01_01t:418_6	sātthakaṃ, hitapaṭisaṃyuttanti attho. Visikhāti gharasanniveso, visikhāgahaṇena ca	418	
PA_tika-s01_01t:418_7	tannivāsino gahitā “gāmo āgato”tiādīsu viya. Tenevāha “sūrā samatthā”ti, “saddhā	418	
PA_tika-s01_01t:418_8	pasannā”ti ca. Kumbhaṭṭhānāpadesena kumbhadāsiyo vuttāti āha “kumbhadāsīkathā vā”ti.	418	
PA_tika-s01_01t:418_9	Uppattiṭhitisambhārādivasena lokaṃ akkhāyatīti lokakkhāyikā.	418	
PA_tika-s01_01t:419	18. Sahitanti pubbāparāviruddhaṃ.	41	
PA_tika-s01_01t:420	19. Dūtassa kammaṃ dūteyyaṃ, tassa kathā dūteyyakathā.	42	
PA_tika-s01_01t:421_0	20. Tividhenāti sāmantajappanairiyāpathasannissitapaccayapaṭisevanabhedato tippakārena.	421	
PA_tika-s01_01t:421_1	Vimhāpayantīti “aho acchariyapuriso”ti attani paresaṃ vimhayaṃ uppādenti. Lapantīti	421	
PA_tika-s01_01t:421_2	attānaṃ, dāyakaṃ vā ukkhipitvā yathā so kiñci dadāti, evaṃ ukkācetvā kathenti. Nimittena	421	
PA_tika-s01_01t:421_3	caranti, nimittaṃ vā karontīti nemittikā nimittanti ca paresaṃ paccaya dānasaññuppādakaṃ	421	
PA_tika-s01_01t:421_4	kāyavacīkammaṃ vuccati. Nippiṃsantīti nippesā, nippesāyeva nippesikā, nippesoti ca	421	
PA_tika-s01_01t:421_5	saṭhapuriso viya lābhasakkāratthaṃ akkosakhuṃsanuppaṇḍanaparapiṭṭhimaṃsikatādi.	421	
PA_tika-s01_01t:422	Majjhimasīlavaṇṇanā niṭṭhitā.	42	
PA_tika-s01_01t:423	Mahāsīlavaṇṇanā	42	
PA_tika-s01_01t:424_0	21. Aṅgāni ārabbha pavattattā aṅgasahacaritaṃ satthaṃ “aṅga”nti vuttaṃ. Nimittanti	424	
PA_tika-s01_01t:424_1	etthāpi eseva nayo. Keci pana “aṅganti aṅgavikāra”nti vadanti, paresaṃ aṅgavikāradassanenāpi	424	
PA_tika-s01_01t:424_2	lābhālābhādivijjāti. Paṇḍurājāti dakkhiṇāmadhurādhipati. “Mahantāna”nti etena appakaṃ	424	
PA_tika-s01_01t:424_3	nimittaṃ, mahantaṃ nimittaṃ uppātoti dasseti. Idaṃ nāma passatīti yo vasabhaṃ kuñjaraṃ	424	
PA_tika-s01_01t:424_4	pāsādaṃ pabbataṃ vā āruḷhaṃ supine attānaṃ passati, tassa idaṃ nāma phalaṃ hotīti.	424	
PA_tika-s01_01t:424_5	Supinakanti supinasatthaṃ. Aṅgasampattivipattidassanamattena ādisanaṃ vuttaṃ “aṅga”nti	424	
PA_tika-s01_01t:424_6	iminā, “lakkhaṇa”nti iminā pana mahānubhāvatānipphādakaaṅgalakkhaṇavisesadassanenāti	424	
PA_tika-s01_01t:424_7	ayametesaṃ visesoti. Ahateti nave. Ito paṭṭhāyāti devarakkhasamanussādibhedena vividhavatthabhāge	424	
PA_tika-s01_01t:424_8	ito vā etto vā sañchinne idaṃ nāma bhogādi hotīti. Dabbihomadīni homassupakaraṇādivisesehi	424	
PA_tika-s01_01t:424_9	phalavisesadassanavasena pavattāni. Aggihomaṃ vuttāvasesasādhanavasena pavattaṃ homaṃ.	424	
PA_tika-s01_01t:424_10	Aṅgalaṭṭhinti sarīraṃ. Abbhino satthaṃ abbheyyaṃ, māsurakkhena kato gantho māsurakkho.	4241	
PA_tika-s01_01t:424_11	Bhūrivijjā sassabuddhikaraṇavijjāti sārasamāse. Sapakkhaka…pe… catuppadānanti piṅgalamakkhikādisapakkhaka	4241	
PA_tika-s01_01t:424_12	gharagolikādiapakkhakadevamanussakoñcādidvipadakakaṇṭakajambukādicatuppadānaṃ.	4241	
PA_tika-s01_01t:425	23. “Asukadivase”ti “pakkhassa dutiye tatiye”tiādi tithivasena vuttaṃ. Asukanakkhattenāti rohiṇīādinakkhattayogavasena.	42	
PA_tika-s01_01t:426_0	24. Ukkānaṃ patananti ukkobhāsānaṃ patanaṃ. Vātasaṅghātesu hi vegena aññamaññaṃ saṅghaṭṭentesu	426	
PA_tika-s01_01t:426_1	dīpakobhāso viya obhāso uppajjitvā ākāsato patati, tatthāyaṃ ukkāpātavohāro. Avisuddhatā abbhamahikādīhi.	426	
PA_tika-s01_01t:427_0	25. Dhārānupavecchanaṃ vassanaṃ. Hatthena adhippetaviññāpanaṃ hatthamuddā, taṃ pana	427	
PA_tika-s01_01t:427_1	aṅgulisaṅkocanena gaṇanāyeva. Pārasika milakkhakādayo viya navantavasena gaṇanā acchiddakagaṇanā.	427	
PA_tika-s01_01t:427_2	Saṭuppādanādīti ādi-saddena vokalanabhāgahārādike saṅgaṇhāti. Cintāvasenāti vatthuṃ	427	
PA_tika-s01_01t:427_3	anusandhiñca sayameva cirena cintetvā karaṇavasena cintākavi veditabbo, kiñci sutvā	427	
PA_tika-s01_01t:427_4	sutena assutaṃ anusandhetvā karaṇavasena sutakavi, kañci atthaṃ upadhāretvā tassa	427	
PA_tika-s01_01t:427_5	saṅkhipanavitthāraṇādivasena atthakavi, yaṃ kiñci parena kataṃ kabbaṃ nāṭakaṃ vā	427	
PA_tika-s01_01t:427_6	disvā taṃ sadisameva aññaṃ attano ṭhānuppattikapaṭibhānena karaṇavasena paṭibhānakavi veditabbo.	427	
PA_tika-s01_01t:428_0	26. Pariggahabhāvena dārikāya gaṇhāpanaṃ āvāhanaṃ. Tathā dāpanaṃ vivāhanaṃ. Desantare	428	
PA_tika-s01_01t:428_1	diguṇatiguṇādigahaṇavasena bhaṇḍappayojanaṃ payogo. Tattha vā aññattha vā yathākālaparicchedaṃ	428	
PA_tika-s01_01t:428_2	vaḍḍhigahaṇavasena payojanaṃ uddhāro. “Bhaṇḍamūlarahitānaṃ vāṇijjaṃ katvā ettakenudayena	428	
PA_tika-s01_01t:428_3	saha mūlaṃ dethāti dhanadānaṃ payogo, tāvakālikadānaṃ uddhāro”ti ca vadanti. Tīhi	428	
PA_tika-s01_01t:428_4	kāraṇehīti ettha vātena, pāṇakehi vā gabbhe vinassante na purimakammunā okāso kato,	428	
PA_tika-s01_01t:428_5	tappaccayā kammaṃ vipaccati. Sayameva pana kammunā okāse kate na ekantena vāto pāṇakā	428	
PA_tika-s01_01t:428_6	vā apekkhitabbāti kammassa visuṃ kāraṇabhāvo vuttoti daṭṭhabbaṃ. Nibbāpanīyanti upasamakaraṃ.	428	
PA_tika-s01_01t:428_7	Paṭikammanti yathā te na khādanti, tathā paṭikaraṇaṃ. Parivattanatthanti āvudhādinā	428	
PA_tika-s01_01t:428_8	saha ukkhittahatthassa ukkhipanavasena parivattanatthaṃ. Icchitatthassa devatāya	428	
PA_tika-s01_01t:428_9	kaṇṇe kathanavasena jappanaṃ kaṇṇajappananti. Ādiccapāricariyāti karavīramālāhi pūjaṃ	428	
PA_tika-s01_01t:428_10	katvā sakaladivasaṃ ādiccābhimukhāvaṭṭhānena ādiccassa paricaraṇaṃ. “Siravhāyana”nti	4281	
PA_tika-s01_01t:428_11	keci paṭhanti, tassatthomantaṃ parijappitvā sirasā icchitassa atthassa avhāyananti.	4281	
PA_tika-s01_01t:429_0	27. Samiddhikāleti āyācitassa atthassa siddhikāle. Santipaṭissavakammanti devatāyācanāya	429	
PA_tika-s01_01t:429_1	yā santi paṭikattabbā, tassā paṭiññāpaṭissavakammakaraṇaṃ, santiyā āyācanappayogoti	429	
PA_tika-s01_01t:429_2	attho. Tasminti paṭissavaphalabhūte yathābhipatthitakammasmiṃ, yaṃ “sace me idaṃ	429	
PA_tika-s01_01t:429_3	nāma samijjhissatī”ti vuttaṃ. Tassāti santipaṭissavassa, yo “paṇidhī”ti ca vutto.	429	
PA_tika-s01_01t:429_4	Yathāpaṭissavañhi upahāre kate paṇidhi āyācanā katā niyyātitā hotīti. Acchandikabhāvamattanti	429	
PA_tika-s01_01t:429_5	itthiyā akāmakabhāvamattaṃ. Liṅganti purisaliṅgaṃ. Balikammakaraṇaṃ upaddavapaṭibāhanatthañceva	429	
PA_tika-s01_01t:429_6	vaḍḍhiāvahanatthañca. Dosānanti pittādidosānaṃ. Ettha ca vamananti pacchaṭṭanaṃ adhippetaṃ.	429	
PA_tika-s01_01t:429_7	Uddhaṃvirecananti vamanaṃ “uddhaṃ dosānaṃ nīharaṇa”nti vuttattā. Tathā virecananti	429	
PA_tika-s01_01t:429_8	virecanameva. Adhovirecananti pana suddhivatthikasāvatthiādi vatthikiriyāpi adhippetā	429	
PA_tika-s01_01t:429_9	“adho dosānaṃ nīharaṇa”nti vuttattā. Sīsavirecanaṃ semhanīharaṇādi. Paṭalānīti akkhipaṭalāni.	429	
PA_tika-s01_01t:429_10	Salākavejjakammanti akkhivejjakammaṃ, idaṃ vuttāvasesasālākiyasaṅgahaṇatthaṃ vuttanti	4291	
PA_tika-s01_01t:429_11	daṭṭhabbanti. Tappanādayopi hi sālākiyānevāti. Mūlāni padhānāni rogūpasame samatthāni	4291	
PA_tika-s01_01t:429_12	bhesajjāni mūlabhesajjāni, mūlānaṃ vā byādhīnaṃ bhesajjāni mūlabhesajjāni. Mūlānubandhavasena	4291	
PA_tika-s01_01t:429_13	hi duvidho byādhi. Mūlaroge ca tikicchite yebhuyyena itaraṃ vūpasamatīti. “Kāyatikicchanaṃ	4291	
PA_tika-s01_01t:429_14	dassetī”ti idaṃ komārabhaccasallakattasālākiyādikaraṇavisesabhūtatantīnaṃ tattha	4291	
PA_tika-s01_01t:429_15	tattha vuttattā pārisesavasena vuttaṃ, tasmā tadavasesāya tantiyāpi idha saṅgaho	4291	
PA_tika-s01_01t:429_16	daṭṭhabbo. Sabbāni cetāni ājīvahetukāniyeva idhādhippetāni “micchājīvena jīvikaṃ	4291	
PA_tika-s01_01t:429_17	kappentī”ti vuttattā. Yaṃ pana tattha tattha pāḷiyaṃ “iti vā”ti vuttaṃ, tattha itīti	4291	
PA_tika-s01_01t:429_18	pakāratthe nipāto, vā-iti vikappanatthe. Idaṃ vuttaṃ hoti iminā pakārena, ito aññe	4291	
PA_tika-s01_01t:429_19	na vāti. Tena yāni ito bāhirakapabbajitā sippāyatanavijjāṭṭhānādīni jīvikopāyabhūtāni	4291	
PA_tika-s01_01t:429_20	ājīvapakatā upajīvanti, tesaṃ pariggaho katoti veditabbo.	4292	
PA_tika-s01_01t:430	Mahāsīlavaṇṇanā niṭṭhitā.	43	
PA_tika-s01_01t:431	Pubbantakappikasassatavādavaṇṇanā	43	
PA_tika-s01_01t:432_0	28. Bhikkhusaṅghena vuttavaṇṇo nāma “yāvañcidaṃ tena bhagavatā”tiādinā vuttavaṇṇo.	432	
PA_tika-s01_01t:432_1	Etthāyaṃ sambandho – na bhikkhave ettakā eva buddhaguṇā, ye tumhākaṃ pākaṭā, apākaṭā	432	
PA_tika-s01_01t:432_2	pana “atthi bhikkhave aññe dhammā”ti vitthāro. Tattha “ime diṭṭhiṭṭhānā evaṃ gahitā”tiādinā	432	
PA_tika-s01_01t:432_3	sassatādidiṭṭhiṭṭhānānaṃ yathāgahitākārasuññatabhāvappakāsanato, “tañca pajānanaṃ	432	
PA_tika-s01_01t:432_4	na parāmasatī”ti sīlādīnañca aparāmāsaniyyānikabhāvadīpanena niccasārādivirahappakāsanato,	432	
PA_tika-s01_01t:432_5	yāsu vedanāsu avītarāgatāya bāhirakānaṃ etāni diṭṭhivipphanditāni sambhavanti, tesaṃ	432	
PA_tika-s01_01t:432_6	paccayabhūtānañca sammohādīnaṃ vedakakārakasabhāvābhāvadassanamukhena sabbadhammānaṃ	432	
PA_tika-s01_01t:432_7	attattaniyatāvirahadīpanato, anupādāparinibbānadīpanato ca ayaṃ desanā suññatāvibhāvanappadhānāti	432	
PA_tika-s01_01t:432_8	āha “suññatāpakāsanaṃ ārabhī”ti. Pariyattīti vinayādibhedabhinnā tanti. Desanāti	432	
PA_tika-s01_01t:432_9	tassā tantiyā manasāvavatthāpitāya vibhāvanā, yathādhammaṃ dhammābhilāpabhūtā vā	432	
PA_tika-s01_01t:432_10	paññāpanā, anulomādivasena vā kathananti pariyattidesanānaṃ viseso pubbeyeva vavatthāpitoti	4321	
PA_tika-s01_01t:432_11	āha “desanāyaṃ pariyattiya”nti. Evaṃ ādīsūti ettha ādi-saddena saccasabhāvasamādhipaññāpakatipuññaāpattiñeyyādayo	4321	
PA_tika-s01_01t:432_12	saṅgayhanti. Tathā hi ayaṃ dhamma-saddo “catunnaṃ bhikkhave dhammānaṃ ananubodhā”tiādīsu	4321	
PA_tika-s01_01t:432_13	sacce vattati, “kusalā dhammā akusalā dhammā”tiādīsu sabhāve, “evaṃdhammā te bhagavanto	4321	
PA_tika-s01_01t:432_14	ahesu”ntiādīsu samādhimhi, “saccaṃ dhammo dhiti cāgo, sa ve pecca na socatī”tiādīsu	4321	
PA_tika-s01_01t:432_15	paññāya, “jātidhammānaṃ bhikkhave sattānaṃ evaṃ icchā uppajjatī”tiādīsu pakatiyaṃ,	4321	
PA_tika-s01_01t:432_16	“dhammo suciṇṇo sukhamāvahātī”tiādīsu puññe, “cattāro pārājikā dhammā”tiādīsu āpattiyaṃ,	4321	
PA_tika-s01_01t:432_17	“sabbe dhammā sabbākārena buddhassa bhagavato ñāṇamukhe āpāthaṃ āgacchantī”tiādīsu	4321	
PA_tika-s01_01t:432_18	ñeyye vattati. Dhammā hontīti suññā dhammamattā hontīti attho.	4321	
PA_tika-s01_01t:433_0	“Duddasā”ti eteneva tesaṃ dhammānaṃ dukkhogāhatā pakāsitā hoti. Sace pana koci attano	433	
PA_tika-s01_01t:433_1	pamāṇaṃ ajānanto ñāṇena te dhamme ogāhituṃ ussāhaṃ kareyya, tassa taṃ ñāṇaṃ appatiṭṭhameva	433	
PA_tika-s01_01t:433_2	makasatuṇḍasūci viya mahāsamuddeti āha “alabbhaneyyapatiṭṭhā”ti. Alabbhaneyyā patiṭṭhā	433	
PA_tika-s01_01t:433_3	etthāti alabbhaneyyapatiṭṭhāti padaviggaho veditabbo. Alabbhaneyyapatiṭṭhānaṃ ogāhituṃ	433	
PA_tika-s01_01t:433_4	asakkuṇeyyatāya “ettakā ete īdisā cā”ti passituṃ na sakkāti vuttaṃ “gambhīrattā eva	433	
PA_tika-s01_01t:433_5	duddasā”ti. Ye pana daṭṭhumeva na sakkā, tesaṃ ogāhitvā anubujjhane kathā eva natthīti	433	
PA_tika-s01_01t:433_6	āha “duddasattā eva duranubodhā”ti. Sabbapariḷāhapaṭippassaddhimatthake samuppannattā,	433	
PA_tika-s01_01t:433_7	nibbutasabbapariḷāhasamāpattisamokiṇṇattā ca nibbutasabbapariḷāhā. Santārammaṇāni	433	
PA_tika-s01_01t:433_8	maggaphalanibbānāni anupasantasabhāvānaṃ kilesānaṃ saṅkhārānañca abhāvato. Atha vā	433	
PA_tika-s01_01t:433_9	samūhatavikkhepatāya niccasamāhitassa manasikārassa vasena tadārammaṇadhammānaṃ santabhāvo	433	
PA_tika-s01_01t:433_10	veditabbo kasiṇugghāṭimākāsatabbisayaviññāṇānaṃ anantabhāvo viya. Avirajjhitvā nimittapaṭivedho	4331	
PA_tika-s01_01t:433_11	viya issāsānaṃ avirajjhitvā dhammānaṃ yathābhūtasabhāvabodho sāduraso mahāraso ca	4331	
PA_tika-s01_01t:433_12	hotīti āha atittikaraṇaṭṭhenāti. Paṭivedhappattānaṃ, tesu ca buddhānaṃyeva sabbākārena	4331	
PA_tika-s01_01t:433_13	visayabhāvūpagamanato na takkabuddhiyā gocarāti āha “uttamañāṇavisayattā”tiādi. “Nipuṇā”ti	4331	
PA_tika-s01_01t:433_14	ñeyyesu tikkhavisadavuttiyā chekā. Yasmā pana so chekabhāvo ārammaṇe appaṭihatavuttitāya	4331	
PA_tika-s01_01t:433_15	sukhumañeyyagahaṇasamatthatāya supākaṭo hoti, tena vuttaṃ “saṇhasukhumasabhāvattā”ti.	4331	
PA_tika-s01_01t:434_0	Aparo nayo – vinayapaṇṇattiādigambhīraneyyavibhāvanato gambhīrā. Kadāci asaṅkhyeyyamahākappe	434	
PA_tika-s01_01t:434_1	atikkamitvāpi dullabhadassanatāya duddasā. Dassanañcettha paññācakkhuvaseneva veditabbaṃ.	434	
PA_tika-s01_01t:434_2	Dhammanvayasaṅkhātassa anubodhassa kassacideva sambhavato duranubodhā. Santasabhāvato,	434	
PA_tika-s01_01t:434_3	veneyyānañca guṇasampadānaṃ pariyosānattā santā. Attano ca paccayehi padhānabhāvaṃ	434	
PA_tika-s01_01t:434_4	nītatāya paṇītā. Samadhigatasaccalakkhaṇatāya atakkehi, atakkena vā ñāṇena avacaritabbatāya	434	
PA_tika-s01_01t:434_5	atakkāvacarā. Nipuṇaṃ, nipuṇe vā atthe saccappaccayākārādivasena vibhāvanato nipuṇā.	434	
PA_tika-s01_01t:434_6	Loke aggapaṇḍitena sammāsambuddhena vedīyanti pakāsīyantīti paṇḍitavedanīyā. Anāvaraṇañāṇapaṭilābhato	434	
PA_tika-s01_01t:434_7	hi bhagavā “sabbavidū haṃ asmi, dasabalasamannāgato bhikkhave tathāgato”tiādinā attano	434	
PA_tika-s01_01t:434_8	sabbaññutādiguṇe pakāseti. Tenevāha “sayaṃ abhiññā sacchikatvā pavedetī”ti.	434	
PA_tika-s01_01t:435_0	Tattha kiñcāpi sabbaññutaññāṇaṃ phalanibbānāni viya sacchikātabbasabhāvaṃ na hoti,	435	
PA_tika-s01_01t:435_1	āsavakkhayañāṇe pana adhigate adhigatameva hotīti tassa paccakkhakaraṇaṃ sacchikiriyāti	435	
PA_tika-s01_01t:435_2	āha “abhivisiṭṭhena ñāṇena paccakkhaṃ katvā”ti. Abhivisiṭṭhena ñāṇenāti ca hetuatthe	435	
PA_tika-s01_01t:435_3	karaṇavacanaṃ, abhivisiṭṭhañāṇādhigamahetūti attho. Abhivisiṭṭhañāṇanti vā paccavekkhaṇañāṇe	435	
PA_tika-s01_01t:435_4	adhippete karaṇavacanampi yujjatiyeva. Pavedanañcettha aññāvisayānaṃ saccādīnaṃ desanākiccasādhanato,	435	
PA_tika-s01_01t:435_5	“ekomhi sammāsambuddho”tiādinā paṭijānanato ca veditabbaṃ. Vadamānāti ettha sattiattho	435	
PA_tika-s01_01t:435_6	māna-saddo, vattuṃ ussāhaṃ karontoti attho. Evaṃbhūtā ca vattukāmā nāma hontīti āha	435	
PA_tika-s01_01t:435_7	“vaṇṇaṃ vattukāmā”ti. Sāvasesaṃ vadantopi viparītaṃ vadanto viya “sammā vadatī”ti	435	
PA_tika-s01_01t:435_8	na vattabboti āha “ahāpetvā”ti, tena anavasesattho idha sammā-saddoti dasseti. “Vattuṃ	435	
PA_tika-s01_01t:435_9	sakkuṇeyyu”nti iminā “vadeyyu”nti sakatthadīpanabhāvamāha. Ettha ca kiñcāpi bhagavato	435	
PA_tika-s01_01t:435_10	dasabalādiñāṇānipi anaññasādhāraṇāni, sappadesavisayattā pana tesaṃ ñāṇānaṃ na tehi	4351	
PA_tika-s01_01t:435_11	buddhaguṇā ahāpetvā gahitā nāma honti, nippadesavisayattā pana sabbaññutaññāṇassa	4351	
PA_tika-s01_01t:435_12	tasmiṃ gahite sabbepi buddhaguṇā gahitā eva nāma hontīti imamatthaṃ dasseti “yehi…pe…	4351	
PA_tika-s01_01t:435_13	vadeyyu”nti. Puthūni ārammaṇāni etassāti puthuārammaṇaṃ, sabbārammaṇattāti adhippāyo.	4351	
PA_tika-s01_01t:435_14	Atha vā puthuārammaṇārammaṇatoti etasmiṃ atthe “puthuārammaṇato”ti vuttaṃ, ekassa	4351	
PA_tika-s01_01t:435_15	ārammaṇa-saddassa lopaṃ katvā “oṭṭhamukho kāmāvacara”nti ādīsu viya, tenassa puthuñāṇakiccasādhakataṃ	4351	
PA_tika-s01_01t:435_16	dasseti. Tathā hetaṃ tīsu kālesu appaṭihatañāṇaṃ, catuyoniparicchedakañāṇaṃ, pañcagatiparicchedakañāṇaṃ,	4351	
PA_tika-s01_01t:435_17	chasu asādhāraṇañāṇesu sesāsādhāraṇañāṇāni, sattaariyapuggalavibhāvakañāṇaṃ, aṭṭhasupi	4351	
PA_tika-s01_01t:435_18	parisāsu akampanañāṇaṃ, navasattāvāsaparijānanañāṇaṃ, dasabalañāṇanti evamādīnaṃ	4351	
PA_tika-s01_01t:435_19	anekasatasahassabhedānaṃ ñāṇānaṃ yathāsambhavaṃ kiccaṃ sādhetīti. “Punappunaṃ uppattivasenā”ti	4351	
PA_tika-s01_01t:435_20	etena sabbaññutaññāṇassa kamavuttitaṃ dasseti. Kamenāpi hi taṃ visayesu pavattati,	4352	
PA_tika-s01_01t:435_21	na sakiṃyeva yathā bāhirakā vadanti “sakiṃyeva sabbaññū sabbaṃ jānāti, na kamenā”ti.	4352	
PA_tika-s01_01t:436_0	Yadi evaṃ acinteyyāparimeyyabhedassa ñeyyassa paricchedavatā ekena ñāṇena niravasesato	436	
PA_tika-s01_01t:436_1	kathaṃ paṭivedhoti, ko vā evamāha “paricchedavantaṃ buddhañāṇa”nti. Anantañhi taṃ	436	
PA_tika-s01_01t:436_2	ñāṇaṃ ñeyyaṃ viya. Vuttañhetaṃ “yāvatakaṃ ñeyyaṃ tāvatakaṃ ñāṇaṃ. Yāvatakaṃ ñāṇaṃ,	436	
PA_tika-s01_01t:436_3	tāvatakaṃ ñeyya”nti. Evampi jātibhūmisabhāvādivasena disādesakālādivasena ca anekabhedabhinne	436	
PA_tika-s01_01t:436_4	ñeyye kamena gayhamāne anavasesapaṭivedho na sambhavati yevāti, nayidamevaṃ. Kasmā?	436	
PA_tika-s01_01t:436_5	Yaṃ kiñci bhagavatā ñātuṃ icchitaṃ sakalaṃ ekadeso vā. Tattha appaṭihatacāratāya	436	
PA_tika-s01_01t:436_6	paccakkhato ñāṇaṃ pavattati, vikkhepābhāvato ca bhagavā sabbakālaṃ samāhitova ñātuṃ,	436	
PA_tika-s01_01t:436_7	icchitassa paccakkhabhāvo na sakkā nivāretuṃ “ākaṅkhāpaṭibaddhaṃ buddhassa bhagavato	436	
PA_tika-s01_01t:436_8	ñāṇa”ntiādi vacanato, na cettha dūrato cittapaṭaṃ passantānaṃ viya, “sabbe dhammā	436	
PA_tika-s01_01t:436_9	anattā”ti vipassantānaṃ viya ca anekadhammāvabodhakāle anirūpitarūpena bhagavato	436	
PA_tika-s01_01t:436_10	ñāṇaṃ pavattatīti gahetabbaṃ acinteyyānubhāvatāya buddhañāṇassa. Tenevāha “buddhavisayo	4361	
PA_tika-s01_01t:436_11	acinteyyo”ti. Idaṃ panettha sanniṭṭhānaṃsabbākārena sabbadhammāvabodhanasamatthassa	4361	
PA_tika-s01_01t:436_12	ākaṅkhāpaṭibaddhavuttino anāvaraṇañāṇassa paṭilābhena bhagavā santānena sabbadhammapaṭivedhasamattho	4361	
PA_tika-s01_01t:436_13	ahosi sabbaneyyāvaraṇassa pahānato, tasmā sabbaññū, na sakiṃyeva sabbadhammāvabodhato,	4361	
PA_tika-s01_01t:436_14	yathā santānena sabbaindhanassa dahanasamatthatāya pāvako “sabbabhū”ti vuccatīti.	4361	
PA_tika-s01_01t:437_0	Vavatthāpanavacananti sanniṭṭhāpanavacanaṃ, avadhāraṇavacananti attho. Aññe vāti	437	
PA_tika-s01_01t:437_1	ettha avadhāraṇena nivattitaṃ dasseti “na pāṇātipātā veramaṇiādayo”ti, ayañca eva-saddo	437	
PA_tika-s01_01t:437_2	aniyatadesatāya ca-saddo viya yattha vutto, tato aññatthāpi vacanicchāvasena upatiṭṭhatīti	437	
PA_tika-s01_01t:437_3	āha “gambhīrā vā”tiādi. Sabbapadehīti yāva “paṇḍitavedanīyā”ti idaṃ padaṃ, tāva sabbapadehi.	437	
PA_tika-s01_01t:437_4	Sāvakapāramiñāṇanti sāvakānaṃ dānādipāripūriyā nipphannaṃ vijjattayachaḷabhiññācatuppaṭisambhidādibhedaṃ	437	
PA_tika-s01_01t:437_5	ñāṇaṃ. Tatoti sāvakapāramiñāṇato. Tatthāti sāvakapāramiñāṇe. Tatopīti anantaraniddiṭṭhato	437	
PA_tika-s01_01t:437_6	paccekabuddhañāṇatopi, ko pana vādo sāvakapāramiñāṇatoti adhippāyo. Etthāyaṃ atthayojanā	437	
PA_tika-s01_01t:437_7	– kiñcāpi sāvakapāramiñāṇaṃ heṭṭhimasekkhañāṇaṃ puthujjanañāṇañca upādāya gambhīraṃ,	437	
PA_tika-s01_01t:437_8	paccekabuddhañāṇaṃ upādāya na tathā gambhīranti “gambhīramevā”ti na sakkā vattuṃ.	437	
PA_tika-s01_01t:437_9	Tathā paccekabuddhañāṇampi sabbaññutaññāṇaṃ upādāyāti tattha vavatthānaṃ na labbhati,	437	
PA_tika-s01_01t:437_10	sabbaññutaññāṇadhammā pana sāvakapāramiñāṇādīnaṃ viya kiñci upādāya agambhīrabhāvābhāvato	4371	
PA_tika-s01_01t:437_11	gambhīrā vāti. Yathā cettha vavatthānaṃ dassitaṃ, evaṃ sāvakapāramiñāṇaṃ duddasaṃ,	4371	
PA_tika-s01_01t:437_12	paccekabuddhañāṇaṃ pana tato duddasataranti tattha vavatthānaṃ natthītiādinā vavatthānasabbhāvo	4371	
PA_tika-s01_01t:437_13	netabbo. Tenevāha “tathā duddasāva…pe… veditabba”nti.	4371	
PA_tika-s01_01t:438_0	Kasmā panetaṃ evaṃ āraddhaṃti etthāyaṃ adhippāyo – bhavatu tāva niravasesabuddhaguṇavibhāvanūpāyabhāvato	438	
PA_tika-s01_01t:438_1	sabbaññutaññāṇaṃ ekampi puthunissayārammaṇañākiccasiddhiyā “atthi bhikkhave aññeva	438	
PA_tika-s01_01t:438_2	dhammā”tiādinā bahuvacanena uddiṭṭhaṃ, tassa pana vissajjanaṃ saccapaccayākārādivisesavasena	438	
PA_tika-s01_01t:438_3	anaññasādhāraṇena vibhajananayena anārabhitvā sanissayānaṃ diṭṭhīnaṃ vibhajanavasena	438	
PA_tika-s01_01t:438_4	kasmā āraddhanti. Tattha yathā saccapaccayākārādīnaṃ vibhajanaṃ anaññasādhāraṇaṃ,	438	
PA_tika-s01_01t:438_5	sabbaññutaññāṇasseva visayo, evaṃ niravasesena diṭṭhigatavibhajanampīti dassetuṃ	438	
PA_tika-s01_01t:438_6	“buddhānañhī”tiādi āraddhaṃ. Tattha ṭhānānīti kāraṇāni. Gajjitaṃ mahantaṃ hotīti	438	
PA_tika-s01_01t:438_7	desetabbassa atthassa anekavidhatāya, duviññeyyatāya ca nānānayehi pavattamānaṃ desanāgajjitaṃ	438	
PA_tika-s01_01t:438_8	mahantaṃ vipulaṃ, bahubhedañca hoti. Ñāṇaṃ anupavisatīti tato eva ca desanāñāṇaṃ	438	
PA_tika-s01_01t:438_9	desetabbadhamme vibhāgaso kurumānaṃ anupavisati, te anupavissa ṭhitaṃ viya hotīti attho.	438	
PA_tika-s01_01t:439_0	Buddhañāṇassa mahantabhāvo paññāyatīti evaṃvidhassa nāma dhammassa desakaṃ paṭivedhakañcāti	439	
PA_tika-s01_01t:439_1	buddhānaṃ desanāñāṇassa paṭivedhañāṇassa ca uḷārabhāvo pākaṭo hoti. Ettha ca kiñcāpi	439	
PA_tika-s01_01t:439_2	“sabbaṃ vacīkammaṃ buddhassa bhagavato ñāṇapubbaṅgamaṃ ñāṇānuparivattī”ti vacanato	439	
PA_tika-s01_01t:439_3	sabbāpi bhagavato desanā ñāṇarahitā natthi, sīhasamānavuttitāya ca sabbattha samānussāhappavatti	439	
PA_tika-s01_01t:439_4	desetabbadhammavasena pana desanā visesato ñāṇena anupaviṭṭhā gambhīratarā ca hotīti	439	
PA_tika-s01_01t:439_5	daṭṭhabbaṃ. Kathaṃ pana vinayapaṇṇattiṃ patvā desanā tilakkhaṇāhatā suññatāpaṭisaṃyuttā	439	
PA_tika-s01_01t:439_6	hotīti? Tatthāpi ca sannisinnaparisāya ajjhāsayānurūpaṃ pavattamānā desanā saṅkhārānaṃ	439	
PA_tika-s01_01t:439_7	aniccatādivibhāvanī, sabbadhammānaṃ attattaniyatābhāvappakāsanī ca hoti. Tenevāha	439	
PA_tika-s01_01t:439_8	“anekapariyāyena dhammiṃ kathaṃ katvā”tiādi.	439	
PA_tika-s01_01t:440_0	Bhūmantaranti dhammānaṃ avatthāvisesañca ṭhānavisesañca. Tattha avatthāvisesosatiādidhammānaṃ	440	
PA_tika-s01_01t:440_1	satipaṭṭhānindriyabalabojjhaṅgamaggaṅgādibhedo. Ṭhānaviseso kāmāvacarādibhedo. Paccayākārapadassa	440	
PA_tika-s01_01t:440_2	attho heṭṭhā vuttoyeva. Samayantaranti diṭṭhivisesā, nānāvihitā diṭṭhiyoti attho,	440	
PA_tika-s01_01t:440_3	aññasamayaṃ vā. Evaṃ otiṇṇe vatthusminti evaṃ lahukagarukādivasena tadanurūpe otiṇṇe	440	
PA_tika-s01_01t:440_4	vatthusmiṃ sikkhāpadapaññāpanaṃ.	440	
PA_tika-s01_01t:441_0	Yadipi kāyānupassanādivasena satipaṭṭhānādayo suttantapiṭakepi vibhattā, suttantabhājanīyādivasena	441	
PA_tika-s01_01t:441_1	pana abhidhammeyeva te savisesaṃ vibhattāti āha “ime cattāro satipaṭṭhānā…pe… abhidhammapiṭakaṃ	441	
PA_tika-s01_01t:441_2	vibhajitvā”ti. Tattha “satta phassā”ti sattaviññāṇadhātusampayogavasena vuttaṃ. Tathā	441	
PA_tika-s01_01t:441_3	“satta vedanā”tiādīsupi. Lokuttarā dhammā nāmāti ettha iti-saddo ādiattho, pakārattho	441	
PA_tika-s01_01t:441_4	vā, tena vuttāvasesaṃ abhidhamme āgataṃ dhammānaṃ vibhajitabbākāraṃ saṅgaṇhāti. Catuvīsati	441	
PA_tika-s01_01t:441_5	samantapaṭṭhānāni etthāti catuvīsatisamantapaṭṭhānaṃ, abhidhammapiṭakaṃ. Ettha paccayanayaṃ	441	
PA_tika-s01_01t:441_6	aggahetvā dhammavaseneva samantapaṭṭhānassa catuvīsatividhatā vuttā. Yathāha –	441	
PA_tika-s01_01t:442	“Tikañca paṭṭhānavaraṃ dukuttamaṃ,	44	
PA_tika-s01_01t:443	Dukatikañceva tikadukañca;	44	
PA_tika-s01_01t:444	Tikatikañceva dukadukañca,	44	
PA_tika-s01_01t:445	Cha anulomamhi nayā sugambhīrā. ;	44	
PA_tika-s01_01t:446	Tathā –	44	
PA_tika-s01_01t:447	Tikañca…pe… cha paccanīyamhi nayā sugambhīrā;	44	
PA_tika-s01_01t:448	Tikañca…pe… cha anulomapaccanīyamhi nayā sugambhīrā;	44	
PA_tika-s01_01t:449	Tikañca…pe… paccanīyānulomamhi nayā sugambhīrā”ti. ;	44	
PA_tika-s01_01t:450_0	Evaṃ dhammavasena catuvīsatibhedesu tikapaṭṭhānādīsu ekekaṃ paccayanayena anulomādivasena	450	
PA_tika-s01_01t:450_1	catubbidhaṃ hotīti channavuti samantapaṭṭhānāni. Tattha pana dhammānulome tikapaṭṭhāne	450	
PA_tika-s01_01t:450_2	kusalattike paṭiccavāre paccayānulome hetumūlake hetupaccayavasena ekūnapaññāsa pucchānayā	450	
PA_tika-s01_01t:450_3	satta vissajjananayāti ādinā dassiyamānā anantabhedā nayāti āha “anantanaya”nti. Hoti cettha –	450	
PA_tika-s01_01t:451	“Paṭṭhānaṃ nāma paccekaṃ dhammānaṃ anulomādimhi tikadukādīsu yā paccayamūlavisiṭṭhā catunayato sattadhā gatī”ti.	45	
PA_tika-s01_01t:452_0	Navahākārehīti uppādādīhi navahi paccayākārehi. Tattha uppajjati etasmā phalanti	452	
PA_tika-s01_01t:452_1	uppādo, uppattiyā kāraṇabhāvo. Sati ca avijjāya saṅkhārā uppajjanti, na asati, tasmā	452	
PA_tika-s01_01t:452_2	avijjā saṅkhārānaṃ uppādo hutvā paccayo hoti. Tathā avijjāya sati saṅkhārā pavattanti	452	
PA_tika-s01_01t:452_3	dharanti, nivisanti ca, te avijjāya sati phalaṃ bhavādīsu khipanti, āyūhanti phaluppattiyā	452	
PA_tika-s01_01t:452_4	ghaṭanti, saṃyujjanti attano phalena, yasmiṃ santāne sayañca uppannā, taṃ palibundhanti,	452	
PA_tika-s01_01t:452_5	paccayantarasamavāye udayanti uppajjanti, hinoti ca saṅkhārānaṃ kāraṇabhāvaṃ gacchati,	452	
PA_tika-s01_01t:452_6	paṭicca avijjaṃ saṅkhārā ayanti pavattantīti evaṃ avijjāya saṅkhārānaṃ kāraṇabhāvūpagamanavisesā	452	
PA_tika-s01_01t:452_7	uppādādayo veditabbā. Tathā saṅkhārādīnaṃ viññāṇādīsu.	452	
PA_tika-s01_01t:453_0	Uppādaṭṭhitītiādīsu ca tiṭṭhati etenāti ṭhiti, kāraṇaṃ. Uppādo eva ṭhiti uppādaṭṭhiti.	453	
PA_tika-s01_01t:453_1	Esa nayo sesesupi. Yasmā ayonisomanasikāro, “āsavasamudayā avijjāsamudayo”ti vacanato	453	
PA_tika-s01_01t:453_2	āsavā ca avijjāya paccayo, tasmā vuttaṃ “ubhopete dhammā paccayasamuppannā”ti. Paccayapariggahe	453	
PA_tika-s01_01t:453_3	paññāti saṅkhārānaṃ avijjāya ca uppādādike paccayākāre paricchinditvā gahaṇavasena	453	
PA_tika-s01_01t:453_4	pavattā paññā. Dhammaṭṭhitiñāṇanti dhammānaṃ paccayuppannānaṃ paccayabhāvato dhammaṭṭhitisaṅkhāte	453	
PA_tika-s01_01t:453_5	paṭiccasamuppāde ñāṇaṃ. Paccayadhammā hi paṭiccasamuppāde “dvādasa paṭiccasamuppādā”ti	453	
PA_tika-s01_01t:453_6	vacanato dvādasa paccayā. Ayañca nayo na paccuppanne eva, atha kho atītānāgatakālepi,	453	
PA_tika-s01_01t:453_7	na ca avijjāya eva saṅkhāresu, atha kho saṅkhārādīnampi viññāṇādīsu labbhatīti paripuṇṇaṃ	453	
PA_tika-s01_01t:453_8	katvā paccayākārassa vibhattabhāvaṃ dassetuṃ “atītampi addhāna”ntiādi pāḷiṃ ārabhi.	453	
PA_tika-s01_01t:453_9	Paṭṭhāne dassitā hetādipaccayā evettha uppādādipaccayākārehi gahitāti te yathāsambhavaṃ	453	
PA_tika-s01_01t:453_10	nīharitvā yojetabbā, ativitthārabhayena pana na yojayimha.	4531	
PA_tika-s01_01t:454_0	Tassa tassa dhammassāti tassa tassa saṅkhārādipaccayuppannadhammassa. Tathā tathā	454	
PA_tika-s01_01t:454_1	paccayabhāvenāti uppādādihetādipaccayabhāvena. Atītapaccuppannānāgatavasena tayo	454	
PA_tika-s01_01t:454_2	addhā kālā etassāti tiyaddhaṃ. Hetuphalaphalahetuhetuphalavasena tayo sandhī etassāti	454	
PA_tika-s01_01t:454_3	tisandhiṃ. Saṅkhippanti ettha avijjādayo viññāṇādayo cāti saṅkhepo, kammaṃ vipāko	454	
PA_tika-s01_01t:454_4	ca. Saṅkhippanti etthāti vā saṅkhepo, avijjādayo viññāṇādayo ca. Koṭṭhāsapariyāyo	454	
PA_tika-s01_01t:454_5	vā saṅkhepa-saddo. Atīte kammasaṅkhepādivasena cattāro saṅkhepā etassāti catusaṅkhepaṃ.	454	
PA_tika-s01_01t:454_6	Sarūpato avuttāpi tasmiṃ tasmiṃ saṅkhepe ākirīyanti avijjāsaṅkhārādiggahaṇehi pakāsīyantīti	454	
PA_tika-s01_01t:454_7	ākārā, atīte hetuādīnaṃ vā pakārā ākārā, te saṅkhepe pañca pañca katvā vīsatiākārā	454	
PA_tika-s01_01t:454_8	etassāti vīsatākāraṃ.	454	
PA_tika-s01_01t:455_0	Khattiyādibhedena anekabhedabhinnāpi sassatavādino jātisatasahassānussaraṇādino abhinivesahetuno	455	
PA_tika-s01_01t:455_1	vasena cattārova honti, na tato uddhaṃ adhoti sassatavādādīnaṃ parimāṇaparicchedassa	455	
PA_tika-s01_01t:455_2	anaññavisayataṃ dassetuṃ “cattāro janā”tiādimāha. Tattha cattāro janāti cattāro janasamūhā.	455	
PA_tika-s01_01t:455_3	Idaṃ nissāyāti idaṃ idappaccayatāya sammā aggahaṇaṃ, tatthāpi ca hetuphalabhāvena	455	
PA_tika-s01_01t:455_4	sambandhānaṃ santatighanassa abheditattā paramatthato vijjamānampi bhedanibandhanaṃ	455	
PA_tika-s01_01t:455_5	nānattanayaṃ anupadhāretvā gahitaṃ ekattaggahaṇaṃ nissāya. Idaṃ gaṇhantīti idaṃ sassataggahaṇaṃ	455	
PA_tika-s01_01t:455_6	abhinivissa voharanti, iminā nayena ekaccasassatavādādayopettha yathāsambhavaṃ yojetvā	455	
PA_tika-s01_01t:455_7	vattabbā. Bhinditvāti “ātappamanvāyā”tiādinā vibhajitvā “tayidaṃ bhikkhave tathāgato	455	
PA_tika-s01_01t:455_8	pajānātī”tiādinā vimadditvā nijjaṭaṃ nigumbaṃ katvā diṭṭhijaṭāvijaṭanena diṭṭhigumbavivaraṇena ca.	455	
PA_tika-s01_01t:456_0	“Tasmā”tiādinā buddhaguṇe ārabbha desanāya samuṭṭhitattā sabbaññutaññāṇaṃ uddisitvā	456	
PA_tika-s01_01t:456_1	desanākusalo bhagavā samayantaraviggāhaṇavasena sabbaññutaññāṇameva vissajjetīti	456	
PA_tika-s01_01t:456_2	dasseti. “Santī”ti iminā tesaṃ diṭṭhigatikānaṃ vijjamānatāya avicchinnataṃ, tato	456	
PA_tika-s01_01t:456_3	ca nesaṃ micchāgāhato sithilakaraṇavivecanehi attano desanāya kiccakāritaṃ, avitathatañca dīpeti dhammarājā.	456	
PA_tika-s01_01t:457_0	29. Atthīti “saṃvijjantī”ti iminā samānattho puthuvacanavisayo eko nipāto “atthi	457	
PA_tika-s01_01t:457_1	imasmiṃ kāye kesā”tiādīsu viya. Sassatādivasena pubbantaṃ kappentīti pubbantakappikā.	457	
PA_tika-s01_01t:457_2	Yasmā pana te taṃ pubbantaṃ purimasiddhehi taṇhādiṭṭhikappehi kappetvā, āsevanabalavatāya	457	
PA_tika-s01_01t:457_3	vicittavuttitāya ca vikappetvā aparabhāgasiddhehi abhinivesabhūtehi taṇhādiṭṭhiggāhehi	457	
PA_tika-s01_01t:457_4	gaṇhanti abhinivisanti parāmasanti, tasmā vuttaṃ “pubbantaṃ kappetvā vikappetvā gaṇhantī”ti.	457	
PA_tika-s01_01t:457_5	Taṇhupādānavasena vā kappanaggahaṇāni veditabbāni. Taṇhāpaccayā hi upādānaṃ. Koṭṭhāsesūti	457	
PA_tika-s01_01t:457_6	ettha koṭṭhāsādīsūti attho veditabbo. Padapūraṇasamīpaummaggādīsupi hi anta-saddo	457	
PA_tika-s01_01t:457_7	dissati. Tathā hi “iṅgha tvaṃ suttante vā gāthāyo vā abhidhammaṃ vā pariyāpuṇassu,	457	
PA_tika-s01_01t:457_8	suttante okāsaṃ kārāpetvā”ti ca ādīsu padapūraṇe anta-saddo vattati, gāmantaṃ osareyya,	457	
PA_tika-s01_01t:457_9	gāmantasenāsana”ntiādīsu samīpe, “kāmasukhallikānuyogo eko anto, atthīti kho kaccāna	457	
PA_tika-s01_01t:457_10	ayameko anto”tiādīsu ummaggeti.	4571	
PA_tika-s01_01t:458_0	Kappa-saddo mahākappasamantabhāvakilesakāmavitakkakālapaññattisadisabhāvādīsu vattatīti	458	
PA_tika-s01_01t:458_1	āha “sambahulesu atthesu vattatī”ti. Tathā hesa “cattārimāni bhikkhave kappassa asaṅkhyeyyānī”tiādīsu	458	
PA_tika-s01_01t:458_2	mahākappe vattati, “kevalakappaṃ veḷuvanaṃ obhāsetvā”tiādīsu samantabhāve, “saṅkappo	458	
PA_tika-s01_01t:458_3	kāmo, rāgo kāmo, saṅkapparāgo kāmo”tiādīsu kilesakāme, “takko vitakko saṅkappo”tiādīsu	458	
PA_tika-s01_01t:458_4	vitakke, “yena sudaṃ niccakappaṃ viharāmī”tiādīsu kāle, “iccāyasmā kappo”tiādīsu	458	
PA_tika-s01_01t:458_5	paññattiyaṃ, “satthukappena vata kira bho sāvakena saddhiṃ mantayamānā na jānimhā”tiādīsu	458	
PA_tika-s01_01t:458_6	sadisabhāve vattatīti. Vuttampi cetanti mahāniddesaṃ sandhāyāha. Taṇhādiṭṭhivasenāti	458	
PA_tika-s01_01t:458_7	diṭṭhiyā upanissayabhūtāya sahajātāya abhinandanabhūtāya ca taṇhāya, sassatādiākārena	458	
PA_tika-s01_01t:458_8	abhinivisantassa micchāgāhassa ca vasena. Pubbenivutthadhammavisayāya kappanāya adhippetattā	458	
PA_tika-s01_01t:458_9	atītakālavācako idha pubba-saddo, rūpādikhandhavinimuttassa kappanāvatthuno abhāvā	458	
PA_tika-s01_01t:458_10	anta-saddo ca bhāgavācakoti āha “atītaṃ khandhakoṭṭhāsa”nti. “Kappetvā”ti ca tasmiṃ	4581	
PA_tika-s01_01t:458_11	pubbante taṇhāyanābhinivesānaṃ samatthanaṃ pariniṭṭhāpanamāha. Ṭhitāti tassā laddhiyā	4581	
PA_tika-s01_01t:458_12	avijahanaṃ. Ārabbhāti ālambitvā. Visayo hi tassā diṭṭhiyā pubbanto. Visayabhāvato	4581	
PA_tika-s01_01t:458_13	eva hi so tassā āgamanaṭṭhānaṃ, ārammaṇapaccayo cāti vuttaṃ “āgamma paṭiccā”ti.	4581	
PA_tika-s01_01t:459_0	Adhivacanapadānīti paññattipadāni. Dāsādīsu sirivaḍḍhakādi-saddā viya vacanamattameva	459	
PA_tika-s01_01t:459_1	adhikāraṃ katvā pavattiyā adhivacanaṃ paññatti. Atha vā adhi-saddo uparibhāve, vuccatīti	459	
PA_tika-s01_01t:459_2	vacanaṃ, upari vacanaṃ adhivacanaṃ, upādābhūtarūpādīnaṃ upari paññāpiyamānā upādāpaññattīti	459	
PA_tika-s01_01t:459_3	attho, tasmā paññattidīpakapadānīti attho daṭṭhabbo. Paññattimattañhetaṃ vuccati,	459	
PA_tika-s01_01t:459_4	yadidaṃ “attā, loko”ti ca, na rūpavedanādayo viya paramattho. Adhikavuttitāya vā	459	
PA_tika-s01_01t:459_5	adhivuttiyoti diṭṭhiyo vuccanti. Adhikañhi sabhāvadhammesu sassatādiṃ pakatiādidabbādiṃ	459	
PA_tika-s01_01t:459_6	jīvādiṃ kāyādiñca abhūtamatthaṃ ajjhāropetvā diṭṭhiyo pavattantīti.	459	
PA_tika-s01_01t:460_0	30. Abhivadantīti “idameva saccaṃ, moghamañña”nti abhinivisitvā vadanti “ayaṃ dhammo,	460	
PA_tika-s01_01t:460_1	nāyaṃ dhammo”tiādinā vivadanti. Abhivadanakiriyāya ajjāpi avicchedabhāvadassanatthaṃ	460	
PA_tika-s01_01t:460_2	vattamānakālavacanaṃ. Diṭṭhi eva diṭṭhigataṃ “muttagataṃ, saṅkhāragata”ntiādīsu viya.	460	
PA_tika-s01_01t:460_3	Gantabbābhāvato vā diṭṭhiyā gatamattaṃ, diṭṭhiyā gahaṇamattanti attho. Diṭṭhippakāro	460	
PA_tika-s01_01t:460_4	vā diṭṭhigataṃ. Lokiyā hi vidhayuttagatapakāra-sadde samānatthe icchanti. Ekekasmiñca	460	
PA_tika-s01_01t:460_5	“attā”ti, “loko”ti ca gahaṇavisesaṃ upādāya paññāpanaṃ hotīti āha “rūpādīsu aññataraṃ	460	
PA_tika-s01_01t:460_6	attā ca loko cāti gahetvā”ti. Amaraṃ niccaṃ dhuvanti sassatavevacanāni. Maraṇābhāvena	460	
PA_tika-s01_01t:460_7	vā amaraṃ, uppādābhāvena sabbathāpi atthitāya niccaṃ, thiraṭṭhena vikārābhāvena dhuvaṃ.	460	
PA_tika-s01_01t:460_8	“Yathāhā”tiādinā yathāvuttamatthaṃ niddesapaṭisambhidāpāḷīhi vibhāveti. Ayañca attho	460	
PA_tika-s01_01t:460_9	“rūpaṃ attato samanupassati, vedanaṃ, saññaṃ, saṅkhāre, viññāṇaṃ attato samanupassatī”ti	460	
PA_tika-s01_01t:460_10	imissā pañcavidhāya sakkāyadiṭṭhiyā vasena vutto. “Rūpavantaṃ attāna”ntiādikāya pana	4601	
PA_tika-s01_01t:460_11	pañcadasavidhāya sakkāyadiṭṭhiyā vasena cattāro cattāro khandhe “attā”ti gahetvā	4601	
PA_tika-s01_01t:460_12	tadaññaṃ “loko”ti paññapentīti ayampi attho labbhati. Tathā ekaṃ khandhaṃ ”attā”ti	4601	
PA_tika-s01_01t:460_13	gahetvā tadaññe attano upabhogabhūto lokoti, sasantatipatite vā khandhe “attā”ti	4601	
PA_tika-s01_01t:460_14	gahetvā tadaññe “loko”ti paññapentīti evampettha attho daṭṭhabbo. Etthāha – sassato	4601	
PA_tika-s01_01t:460_15	vādo etesanti kasmā vuttaṃ, nanu tesaṃ attā loko ca sassatoti adhippeto, na vādo	4601	
PA_tika-s01_01t:460_16	ti? Saccametaṃ, sassatasahacaritatāya pana “vādo sassato”ti vuttaṃ yathā “kuntā pacarantī”ti.	4601	
PA_tika-s01_01t:460_17	Sassato iti vādo etesanti vā iti-saddalopo daṭṭhabbo. Atha vā sassataṃ vadanti “idameva	4601	
PA_tika-s01_01t:460_18	sacca”nti abhinivissa voharantīti sassatavādā, sassatadiṭṭhinoti evampettha attho daṭṭhabbo.	4601	
PA_tika-s01_01t:461_0	31. Ātāpanaṃ kilesānaṃ vibādhanaṃ pahānaṃ. Padahanaṃ kosajjapakkhe patituṃ adatvā	461	
PA_tika-s01_01t:461_1	cittassa ussahanaṃ. Anuyogo yathā samādhi visesabhāgiyataṃ pāpuṇāti, evaṃ vīriyassa	461	
PA_tika-s01_01t:461_2	bahulīkaraṇaṃ. Idha upacārappanācittaparidamanavīriyānaṃ adhippetattā āha “tippabhedaṃ	461	
PA_tika-s01_01t:461_3	vīriya”nti. Nappamajjati etenāti appamādo, asammoso. Sammā upāyena manasi karoti	461	
PA_tika-s01_01t:461_4	kammaṭṭhānaṃ etenāti sammāmanasikāro ñāṇanti āha “vīriyañca satiñca ñāṇañcā”ti. Etthāti	461	
PA_tika-s01_01t:461_5	“ātappa…pe… manasikāraṃ anvāyā”ti imasmiṃ pāṭhe. Sīlavisuddhiyā saddhiṃ catunnaṃ	461	
PA_tika-s01_01t:461_6	rūpāvacarajjhānānaṃ adhigamanapaṭipadā vattabbā, sā pana visuddhimagge vitthārato	461	
PA_tika-s01_01t:461_7	vuttāti āha “saṅkhepattho”ti. “Tathārūpa”nti cuddasavidhehi cittadamanehi rūpāvacaracatutthajjhānassa damitataṃ vadati.	461	
PA_tika-s01_01t:462_0	Samādhānādiaṭṭhaṅgasamannāgatarūpāvacaracatutthajjhānassa yogino samādhivijambhanabhūtā	462	
PA_tika-s01_01t:462_1	lokiyābhiññā jhānānubhāvo. “Jhānādīna”nti idaṃ jhānalābhissa visesena jhānadhammā	462	
PA_tika-s01_01t:462_2	āpāthaṃ āgacchanti, taṃmukhena sesadhammāti imamatthaṃ sandhāya vuttaṃ. Janakabhāvaṃ	462	
PA_tika-s01_01t:462_3	paṭikkhipati. Sati hi janakabhāve rūpādidhammānaṃ viya sukhādidhammānaṃ viya, ca	462	
PA_tika-s01_01t:462_4	paccayāyattavuttitāya uppādavantatā viññāyati, uppāde ca sati avassambhāvī nirodhoti	462	
PA_tika-s01_01t:462_5	anavakāsāva niccatā siyāti. Kūṭaṭṭha-saddo vā loke accantanicce niruḷho daṭṭhabbo.	462	
PA_tika-s01_01t:462_6	“Esikaṭṭhāyiṭṭhito”ti etena yathā esikā vātappahārādīhi na calati, evaṃ na kenaci	462	
PA_tika-s01_01t:462_7	vikāraṃ āpajjatīti vikārābhāvamāha, “kūṭaṭṭho”ti iminā pana aniccatābhāvaṃ. Vikāropi	462	
PA_tika-s01_01t:462_8	vināsoyevāti āha, “ubhayenapi lokassa vināsābhāvaṃ dīpetī”ti. “Vijjamānamevā”ti etena	462	
PA_tika-s01_01t:462_9	kāraṇe phalassa atthibhāvadassanena abhibyattivādaṃ dīpeti. Nikkhamatīti ca abhibyattiṃ	462	
PA_tika-s01_01t:462_10	gacchatīti attho. Kathaṃ pana vijjamānoyeva pubbe anabhibyatto abhibyattiṃ gacchatīti?	4621	
PA_tika-s01_01t:462_11	Yathā andhakārena paṭicchanno ghaṭo ālokena abhibyattiṃ gacchati.	4621	
PA_tika-s01_01t:463_0	Idamettha vicāretabbaṃ – kiṃ karonto āloko ghaṭaṃ pakāsetīti vuccati, yadi ghaṭavisayaṃ	463	
PA_tika-s01_01t:463_1	buddhiṃ karonto, buddhiyā anuppannāya uppattidīpanato abhibyattivādo hāyati. Atha	463	
PA_tika-s01_01t:463_2	ghaṭabuddhiyā āvaraṇabhūtaṃ andhakāraṃ vidhamanto, evampi abhibyattivādo hāyatiyeva.	463	
PA_tika-s01_01t:463_3	Sati hi ghaṭabuddhiyā andhakāro kathaṃ tassā āvaraṇaṃ hotīti, yathā ghaṭassa abhibyatti	463	
PA_tika-s01_01t:463_4	na yujjati, evaṃ attanopi. Tatthāpi hi yadi indriyavisayādisannipātena anuppannāya	463	
PA_tika-s01_01t:463_5	buddhiyā uppatti, uppattivacaneneva abhibyattivādo hāyati, tathā sassatavādo. Atha	463	
PA_tika-s01_01t:463_6	buddhippavattiyā āvaraṇabhūtassa andhakāraṭṭhāniyassa mohassa vidhamanena. Sati buddhiyā	463	
PA_tika-s01_01t:463_7	kathaṃ moho āvaraṇanti, kiñci bhedasambhavato. Na hi abhibyañjanakānaṃ candasūriyamaṇipadīpādīnaṃ	463	
PA_tika-s01_01t:463_8	bhedena abhibyañjitabbānaṃ ghaṭādīnaṃ bhedo hoti, hoti ca visayabhedena buddhibhedoti	463	
PA_tika-s01_01t:463_9	bhiyyopi abhibyatti na yujjatiyeva, na cettha vuttikappanā yuttā vuttiyā vuttimato	463	
PA_tika-s01_01t:463_10	ca anaññathānujānanatoti. Te ca sattā sandhāvantīti ye idha manussabhāvena avaṭṭhitā,	4631	
PA_tika-s01_01t:463_11	teyeva devabhāvādiupagamanena ito aññattha gacchanti, aññathā katassa kammassa vināso,	4631	
PA_tika-s01_01t:463_12	akatassa ca abbhāgamo āpajjeyyāti adhippāyo.	4631	
PA_tika-s01_01t:464_0	Aparāparanti aparasmā bhavā aparaṃ bhavaṃ. Evaṃ saṅkhyaṃ gacchantīti attano niccasabhāvattā	464	
PA_tika-s01_01t:464_1	na cutūpapattiyo, sabbabyāpitāya nāpi sandhāvanasaṃsaraṇāni, dhammānaṃyeva pana pavattivisesena	464	
PA_tika-s01_01t:464_2	evaṃ saṅkhyaṃ gacchanti, evaṃ voharīyantīti adhippāyo. Etena avaṭṭhitasabhāvassa	464	
PA_tika-s01_01t:464_3	attano, dhammino ca dhammamattaṃ uppajjati ceva vinassati cāti imaṃ vipariṇāmavādaṃ	464	
PA_tika-s01_01t:464_4	dasseti. Yaṃ panettha vattabbaṃ, taṃ parato vakkhāma. Attano vādaṃ bhindatīti sandhāvanādivacanasiddhāya	464	
PA_tika-s01_01t:464_5	aniccatāya pubbe paṭiññātaṃ sassatavādaṃ bhindati, viddhaṃsetīti attho. Sassatisamanti	464	
PA_tika-s01_01t:464_6	vā etassa sassataṃ thāvaraṃ niccakālanti attho daṭṭhabbo.	464	
PA_tika-s01_01t:465_0	Hetuṃ dassentoti yesaṃ “sassato”ti attānañca lokañca paññapeti ayaṃ diṭṭhigatiko,	465	
PA_tika-s01_01t:465_1	tesaṃ hetuṃ dassentoti attho. Na hi attano diṭṭhiyā paccakkhakatamatthaṃ attanoyeva	465	
PA_tika-s01_01t:465_2	sādheti, attano pana paccakkhakatena atthena attano appaccakkhabhūtampi atthaṃ sādheti.	465	
PA_tika-s01_01t:465_3	Attanā hi yathānicchitaṃ parehi viññāpeti, na anicchitaṃ. “Hetuṃ dassento”ti ettha	465	
PA_tika-s01_01t:465_4	idaṃ hetudassanaṃ – etesu anekesu jātisatasahassesu ekovāyaṃ me attā, loko ca anussaraṇasabbhāvato.	465	
PA_tika-s01_01t:465_5	Yo hi yamatthaṃ anubhavati, so eva taṃ anussarati, na añño. Na hi aññena anubhūtamatthaṃ	465	
PA_tika-s01_01t:465_6	añño anussarituṃ sakkoti yathā taṃ buddharakkhitena anubhūtaṃ dhammarakkhito. Yathā	465	
PA_tika-s01_01t:465_7	cetāsu, evaṃ ito purimatarāsupi jātīsūti. Kasmā sassato me attā ca loko ca. Yathā	465	
PA_tika-s01_01t:465_8	ca me, evaṃ aññesampi sattānaṃ sassato attā ca loko cāti? Sassatavasena diṭṭhigahanaṃ	465	
PA_tika-s01_01t:465_9	pakkhando diṭṭhigatiko parepi tattha patiṭṭhapeti, pāḷiyaṃ pana “anekavihitāni adhivuttipadāni	465	
PA_tika-s01_01t:465_10	abhivadanti. So evaṃ āhā”ti ca vacanato parānumānavasena idha hetudassanaṃ adhippetanti	4651	
PA_tika-s01_01t:465_11	viññāyati. Kāraṇanti tividhaṃ kāraṇaṃ sampāpakaṃ nibbattakaṃ ñāpakanti. Tattha ariyamaggo	4651	
PA_tika-s01_01t:465_12	nibbānassa sampāpakaṃ kāraṇaṃ, bījaṃ aṅkurassa nibbattakaṃ kāraṇaṃ, paccayuppannatādayo	4651	
PA_tika-s01_01t:465_13	aniccatādīnaṃ ñāpakaṃ kāraṇaṃ, idhāpi ñāpakakāraṇameva adhippetaṃ. Ñāpako hi ñāpetabbatthavisayassa	4651	
PA_tika-s01_01t:465_14	ñāṇassa hetubhāvato kāraṇanti. Tadāyattavuttitāya taṃ ñāṇaṃ tiṭṭhati tatthāti “ṭhāna”nti,	4651	
PA_tika-s01_01t:465_15	vasati tattha pavattatīti “vatthū”ti ca vuccati. Tathā hi bhagavatā vatthu-saddena	4651	
PA_tika-s01_01t:465_16	uddisitvāpi ṭhānasaddena niddiṭṭhanti.	4651	
PA_tika-s01_01t:466_0	32-33. Dutiyatatiyavādānaṃ paṭhamavādato natthi viseso ṭhapetvā kālavisesanti āha	466	
PA_tika-s01_01t:466_1	“upari vādadvayepi eseva nayo”ti. Yadi evaṃ kasmā sassatavādo catudhā vibhatto, nanu	466	
PA_tika-s01_01t:466_2	adhiccasamuppannikavādo viya duvidheneva vibhajitabbo siyāti āha “mandapañño hi titthiyo”tiādi.	466	
PA_tika-s01_01t:467_0	34. Takkayatīti ūhayati, sassatādiākārena tasmiṃ tasmiṃ ārammaṇe cittaṃ abhiniropetīti	467	
PA_tika-s01_01t:467_1	attho. Takkoti ākoṭanalakkhaṇo vinicchayalakkhaṇo vā diṭṭhiṭṭhānabhūto vitakko. Vīmaṃsā	467	
PA_tika-s01_01t:467_2	nāma vicāraṇā, sā panettha atthato paññāpatirūpako lobhasahagatacittuppādo, micchābhiniveso	467	
PA_tika-s01_01t:467_3	vā ayonisomanasikāro, pubbabhāge vā diṭṭhivipphanditanti daṭṭhabbā. Tenevāha “tulanā	467	
PA_tika-s01_01t:467_4	ruccanā khamanā”ti. Pariyāhananaṃ vitakkassa ārammaṇaūhanaṃ evāti āha “tena tena	467	
PA_tika-s01_01t:467_5	pakārena takketvā”ti. Anuvicaritanti vīmaṃsāya anupavattitaṃ, vīmaṃsānugatena vā	467	
PA_tika-s01_01t:467_6	vicārena anumajjitaṃ. Paṭi paṭi bhātīti paṭibhānaṃ, yathāsamihitākāravisesavibhāvako	467	
PA_tika-s01_01t:467_7	cittuppādo. Paṭibhānato jātaṃ paṭibhānaṃ, sayaṃ attano paṭibhānaṃ sayaṃ paṭibhānaṃ.	467	
PA_tika-s01_01t:467_8	Tenevāha “attano paṭibhānamattasañjāta”nti. Matta-saddena visesādhigamādayo nivatteti.	467	
PA_tika-s01_01t:468_0	“Anāgatepi evaṃ bhavissatī”ti idaṃ na idhādhippetatakkīvaseneva vuttaṃ, lābhītakkino	468	
PA_tika-s01_01t:468_1	evampi sambhavatīti sambhavadassanavasena vuttanti daṭṭhabbaṃ. Yaṃ kiñci attanā paṭiladdhaṃ	468	
PA_tika-s01_01t:468_2	rūpādi sukhādi ca idha labbhatīti lābho, na jhānādiviseso. “Evaṃ sati idaṃ hotī”ti	468	
PA_tika-s01_01t:468_3	aniccesu bhāvesu añño karoti, añño paṭisaṃvedetīti āpajjati, tathā ca sati katassa	468	
PA_tika-s01_01t:468_4	vināso, akatassa ca abbhāgamo siyā. Niccesu pana bhāvesu yo karoti, so paṭisaṃvedetīti	468	
PA_tika-s01_01t:468_5	na doso āpajjatīti takkikassa yuttigavesanākāraṃ dasseti.	468	
PA_tika-s01_01t:469_0	Takkamattenevāti āgamādhigamādīnaṃ anussavādīnañca abhāvā suddhatakkeneva. Nanu ca	469	
PA_tika-s01_01t:469_1	visesalābhinopi sassatavādino attano visesādhigamahetu anekesu jātisatasahassesu	469	
PA_tika-s01_01t:469_2	dasasu saṃvaṭṭavivaṭṭesu cattālīsāya saṃvaṭṭavivaṭṭesu yathānubhūtaṃ attano santānaṃ	469	
PA_tika-s01_01t:469_3	tappaṭibaddhañca “attā, loko”ti ca anussaritvā tato purimapurimatarāsupi jātīsu tathābhūtassa	469	
PA_tika-s01_01t:469_4	atthitānuvitakkanamukhena sabbesampi sattānaṃ tathābhāvānuvitakkanavaseneva sassatābhinivesino	469	
PA_tika-s01_01t:469_5	jātā, evañca sati sabbopi sassatavādī anussutijātissaratakkikā viya attano upaladdhavatthunibandhanena	469	
PA_tika-s01_01t:469_6	takkanena pavattavādattā takkīpakkheyeva tiṭṭheyya, avassañca vuttappakāraṃ takkanamicchitabbaṃ,	469	
PA_tika-s01_01t:469_7	aññathā visesalābhī sassatavādī ekaccasassatikapakkhaṃ, adhiccasamuppannikapakkhaṃ	469	
PA_tika-s01_01t:469_8	vā bhajeyyāti? Na kho panetaṃ evaṃ daṭṭhabbaṃ, yasmā visesalābhīnaṃ khandhasantānassa	469	
PA_tika-s01_01t:469_9	dīghadīghataradīghatamakālānussaraṇaṃ sassataggāhassa asādhāraṇakāraṇaṃ. Tathā hi	469	
PA_tika-s01_01t:469_10	“anekavihitaṃ pubbenivāsaṃ anussarāmi. Imināmahametaṃ jānāmī”ti anussaraṇameva padhānakāraṇabhāvena	4691	
PA_tika-s01_01t:469_11	dassitaṃ. Yaṃ pana tassa “imināmahametaṃ jānāmī”ti pavattaṃ takkanaṃ, na taṃ idha	4691	
PA_tika-s01_01t:469_12	padhānaṃ anussaraṇaṃ pati tassa appadhānabhūtattā. Yadi evaṃ anussavādīnampi padhānabhāvo	4691	
PA_tika-s01_01t:469_13	āpajjatīti ce? Na, tesaṃ sacchikiriyāya abhāvena takkapadhānattā, padhānakāraṇena	4691	
PA_tika-s01_01t:469_14	ca niddeso niruḷho sāsane loke ca yathā “cakkhuviññāṇaṃ, yavaṅkuro”ti ca.	4691	
PA_tika-s01_01t:470_0	Atha vā visesādhigamanibandhanarahitassa takkanassa visuṃ sassataggāhe kāraṇabhāvadassanatthaṃ	470	
PA_tika-s01_01t:470_1	visesādhigamo visuṃ sassataggāhakāraṇaṃ vattabbo, so ca mandamajjhatikkhapaññāvasena	470	
PA_tika-s01_01t:470_2	tividhoti bhagavatā sabbatakkino takkībhāvasāmaññena ekajjhaṃ gahetvā catudhā vavatthāpito	470	
PA_tika-s01_01t:470_3	sassatavādo. Yadipi anussavādivasena takkikānaṃ viya mandapaññādīnampi hīnādivasena	470	
PA_tika-s01_01t:470_4	anekabhedasabbhāvato visesalābhīnampi bahudhā bhedo sambhavati, sabbe pana visesalābhino	470	
PA_tika-s01_01t:470_5	mandapaññādivasena tayo rāsī katvā tattha ukkaṭṭhavasena anekajātisatasahassadasasaṃvaṭṭavivaṭṭacattārīsasaṃvaṭṭavivaṭṭānussaraṇena	470	
PA_tika-s01_01t:470_6	ayaṃ vibhāgo vutto. Tīsupi rāsīsu ye hīnamajjhapaññā, te vuttaparicchedato ūnakameva	470	
PA_tika-s01_01t:470_7	anussaranti. Ye pana tattha ukkaṭṭhapaññā, te vuttaparicchedaṃ atikkamitvā nānussarantīti	470	
PA_tika-s01_01t:470_8	evaṃ panāyaṃ desanā. Tasmā aññatarabhedasaṅgahavaseneva bhagavatā cattāriṭṭhānāni	470	
PA_tika-s01_01t:470_9	vibhattānīti vavatthitā sassatavādīnaṃ catubbidhatā. Na hi idha sāvasesaṃ dhammaṃ deseti dhammarājā.	470	
PA_tika-s01_01t:471_0	35. “Aññatarenā”ti etassa atthaṃ dassetuṃ “ekenā”ti vuttaṃ. Vā-saddassa pana aniyamatthataṃ	471	
PA_tika-s01_01t:471_1	dassetuṃ “dvīhi vā tīhi vā”ti vuttaṃ. Tena catūsu ṭhānesu yathārahaṃ ekaccaṃ ekaccassa	471	
PA_tika-s01_01t:471_2	paññāpane sahakārīkāraṇanti dasseti. Kiṃ panetāni vatthūni abhinivesassa hetu, udāhu	471	
PA_tika-s01_01t:471_3	patiṭṭhāpanassa. Kiñcettha yadi tāva abhinivesassa, kasmā anussaraṇatakkanāniyeva	471	
PA_tika-s01_01t:471_4	gahitāni, na saññāvipallāsādayo. Tathāhi viparītasaññā ayonisomanasikāraasappurisūpanissayaasaddhammassavanādīni	471	
PA_tika-s01_01t:471_5	micchādiṭṭhiyā pavattanaṭṭhānāni. Atha patiṭṭhāpanassa adhigamayuttiyo viya āgamopi	471	
PA_tika-s01_01t:471_6	vatthubhāvena vattabbo, ubhayatthāpi “natthi ito bahiddhā”ti vacanaṃ na yujjatīti?	471	
PA_tika-s01_01t:471_7	Na. Kasmā? Abhinivesapakkhe tāva ayaṃ diṭṭhigatiko asappurisūpanissayaasaddhammassavanehi	471	
PA_tika-s01_01t:471_8	ayoniso ummujjitvā vipallāsasañño rūpādidhammānaṃ khaṇe khaṇe bhijjanasabhāvassa	471	
PA_tika-s01_01t:471_9	anavabodhato dhammayuttiṃ atidhāvanto ekattanayaṃ micchā gahetvā yathāvuttānussaraṇatakkehi	471	
PA_tika-s01_01t:471_10	khandhesu “sassato attā ca loko cā”ti abhinivesaṃ janesi. Iti āsannakāraṇattā, padhānakāraṇattā,	4711	
PA_tika-s01_01t:471_11	taggahaṇeneva ca itaresampi gahitattā anussaraṇatakkanāniyeva idha gahitāni. Patiṭṭhāpanapakkhe	4711	
PA_tika-s01_01t:471_12	pana āgamopi yuttipakkheyeva ṭhito visesato bāhirakānaṃ takkagāhibhāvatoti anussaraṇatakkanāniyeva	4711	
PA_tika-s01_01t:471_13	diṭṭhiyā vatthubhāvena gahitāni. Kiñca bhiyyo duvidhaṃ lakkhaṇaṃ paramatthadhammānaṃ	4711	
PA_tika-s01_01t:471_14	sabhāvalakkhaṇaṃ sāmaññalakkhaṇañcāti. Tattha sabhāvalakkhaṇāvabodho paccakkhañāṇaṃ,	4711	
PA_tika-s01_01t:471_15	sāmaññalakkhaṇāvabodho anumānañāṇaṃ, āgamo ca sutamayāya paññāya sādhanato anumānañāṇameva	4711	
PA_tika-s01_01t:471_16	āvahati, sutānaṃ pana dhammānaṃ ākāraparivitakkanena nijjhānakkhantiyaṃ ṭhito cintāmayaṃ	4711	
PA_tika-s01_01t:471_17	paññaṃ nibbattetvā anukkamena bhāvanāya paccakkhañāṇaṃ adhigacchatīti evaṃ āgamopi	4711	
PA_tika-s01_01t:471_18	takkavisayaṃ nātikkamatīti taggahaṇena gahitovāti veditabbo. So aṭṭhakathāyaṃ anussutitakkaggahaṇena	4711	
PA_tika-s01_01t:471_19	vibhāvitoti yuttaṃ evidaṃ “natthi ito bahiddhā”ti. “Anekavihitāni adhivuttipadāni	4711	
PA_tika-s01_01t:471_20	abhivadanti, sassataṃ attānañca lokañca paññapentī”ti ca vacanato patiṭṭhāpanavatthūni	4712	
PA_tika-s01_01t:471_21	idhādhippetānīti daṭṭhabbaṃ.	4712	
PA_tika-s01_01t:472_0	36. Diṭṭhiyeva diṭṭhiṭṭhānaṃ paramavajjatāya anekavihitānaṃ anatthānaṃ hetubhāvato.	472	
PA_tika-s01_01t:472_1	Yathāha “micchādiṭṭhiparamāhaṃ bhikkhave vajjaṃ vadāmī”ti “yathāhā”tiādinā paṭisambhidāpāḷiyā	472	
PA_tika-s01_01t:472_2	diṭṭhiyā ṭhānavibhāgaṃ dasseti. Tattha khandhāpi diṭṭhiṭṭhānaṃ ārammaṇaṭṭhena “rūpaṃ	472	
PA_tika-s01_01t:472_3	attato samanupassatī”tiādi vacanato. Avijjāpi diṭṭhiṭṭhānaṃ upanissayādibhāvena pavattanato.	472	
PA_tika-s01_01t:472_4	Yathāha “assutavā bhikkhave puthujjano ariyānaṃ adassāvī ariyadhammassa akovido”tiādi.	472	
PA_tika-s01_01t:472_5	Phassopi diṭṭhiṭṭhānaṃ. Yathā cāha “tadapi phassapaccayā, phussa phussa paṭisaṃvedentī”ti	472	
PA_tika-s01_01t:472_6	ca. Saññāpi diṭṭhiṭṭhānaṃ. Vuttañcetaṃ “saññānidānā hi papañcasaṅkhā, pathavito saññatvā”ti	472	
PA_tika-s01_01t:472_7	ca ādi. Vitakkopi diṭṭhiṭṭhānaṃ. Vuttampi cetaṃ “takkañca diṭṭhīsu pakappayitvā,	472	
PA_tika-s01_01t:472_8	saccaṃ musāti dvayadhammamāhū”ti “takkī hoti vīmaṃsī”ti ca ādi. Ayonisomanasikāropi	472	
PA_tika-s01_01t:472_9	diṭṭhiṭṭhānaṃ. Tenāha bhagavā “tassa evaṃ ayoniso manasi karoto channaṃ diṭṭhīnaṃ	472	
PA_tika-s01_01t:472_10	aññatarā diṭṭhi uppajjati. ‘Atthi me attā’ti vā assa saccato thetato diṭṭhi uppajjatī”tiādi.	4721	
PA_tika-s01_01t:472_11	Samuṭṭhāti etenāti samuṭṭhānaṃ samuṭṭhānabhāvo samuṭṭhānaṭṭho. Pavattitāti parasantānesu	4721	
PA_tika-s01_01t:472_12	uppāditā. Pariniṭṭhāpitāti abhinivesassa pariyosānaṃ matthakaṃ pāpitāti attho. “Ārammaṇavasenā”ti	4721	
PA_tika-s01_01t:472_13	aṭṭhasu diṭṭhiṭṭhānesu khandhe sandhāyāha. Pavattanavasenāti avijjādayo. Āsevanavasenāti	4721	
PA_tika-s01_01t:472_14	pāpamittaparatoghosādīnampi sevanaṃ labbhatiyeva. Atha vā evaṃgatikāti evaṃgamanā,	4721	
PA_tika-s01_01t:472_15	evaṃniṭṭhāti attho. Idaṃ vuttaṃ hoti – ime diṭṭhisaṅkhātā diṭṭhiṭṭhānā evaṃ paramatthato	4721	
PA_tika-s01_01t:472_16	asantaṃ attānaṃ sassatabhāvañcassa ajjhāropetvā gahitā, parāmaṭṭhā ca bālalapanā	4721	
PA_tika-s01_01t:472_17	yāva paṇḍitā na samanuyuñjanti, tāva gacchanti pavattanti. Paṇḍitehi samanuyuñjiyamānā	4721	
PA_tika-s01_01t:472_18	pana anavaṭṭhitavatthukā avimaddakkhamā sūriyuggamane ussāvabindū viya khajjopanakā	4721	
PA_tika-s01_01t:472_19	viya ca bhijjanti vinassanti cāti.	4721	
PA_tika-s01_01t:473_0	Tatthāyaṃ anuyuñjane saṅkhepakathā – yadi hi parena parikappito attā loko vā sassato	473	
PA_tika-s01_01t:473_1	siyā, tassa nibbikāratāya purimarūpāvijahanato kassaci visesādhānassa kātuṃ asakkuṇeyyatāya	473	
PA_tika-s01_01t:473_2	ahitato nivattanatthaṃ, hite ca paṭipattiatthaṃ upadeso eva nippayojano siyā sassatavādino,	473	
PA_tika-s01_01t:473_3	kathaṃ vā so upadeso pavattīyati vikārābhāvato, evañca attano ajaṭākāsassa viya dānādikiriyā	473	
PA_tika-s01_01t:473_4	hiṃsādikiriyā ca na sambhavati. Tathā sukhassa dukkhassa anubhavananibandho eva sassatavādino	473	
PA_tika-s01_01t:473_5	na yujjati kammabaddhābhāvato, jātiādīnañca asambhavato kuto vimokkho, atha pana	473	
PA_tika-s01_01t:473_6	dhammamattaṃ tassa uppajjati ceva vinassati ca, yassa vasenāyaṃ kiriyādivohāroti	473	
PA_tika-s01_01t:473_7	vadeyya, evampi purimarūpāvijahanena avaṭṭhitassa attano dhammamattanti na sakkā	473	
PA_tika-s01_01t:473_8	sambhāvetuṃ, te vā panassa dhammā avatthābhūtā aññe vā siyuṃ anaññe vā. Yadi aññe,	473	
PA_tika-s01_01t:473_9	na tāhi tassa uppannāhipi koci viseso atthi. Yāhi karoti paṭisaṃvedeti cavati upapajjati	473	
PA_tika-s01_01t:473_10	cāti icchitaṃ, tasmā tadavattho eva yathāvuttadoso. Kiñca dhammakappanāpi niratthikā	4731	
PA_tika-s01_01t:473_11	siyā, athānaññe uppādavināsavantīhi avatthāhi anaññassa attano tāsaṃ viya uppādavināsasabbhāvato	4731	
PA_tika-s01_01t:473_12	kuto niccatāvakāso, tāsampi vā attano viya niccatāti bandhavimokkhānaṃ asambhavo	4731	
PA_tika-s01_01t:473_13	evāti na yujjatiyeva sassatavādo. Na cettha koci vādī dhammānaṃ sassatabhāve parisuddhaṃ	4731	
PA_tika-s01_01t:473_14	yuttiṃ vattuṃ samattho, yuttirahitañca vacanaṃ na paṇḍitānaṃ cittaṃ ārādhetīti. Tena	4731	
PA_tika-s01_01t:473_15	vuttaṃ “yāva paṇḍitā na samanuyuñjanti, tāva gacchanti pavattantī”ti. Kammavasena	4731	
PA_tika-s01_01t:473_16	abhimukho sampareti etthāti abhisamparāyo, paroloko.	4731	
PA_tika-s01_01t:474_0	“Sabbaññutaññāṇañcā”ti idaṃ idha sabbaññutaññāṇassa vibhajiyamānattā vuttaṃ, tasmiṃ	474	
PA_tika-s01_01t:474_1	vā vutte tadadhiṭṭhānato āsavakkhayañāṇaṃ, tadavinābhāvato sabbampi vā bhagavato	474	
PA_tika-s01_01t:474_2	dasabalādiñāṇaṃ gahitameva hotīti katvā. Pajānantopīti pi-saddo sambhāvane, tena	474	
PA_tika-s01_01t:474_3	“tañcā”ti ettha vuttaṃ ca-saddatthamāha. Idaṃ vuttaṃ hoti – taṃ diṭṭhigatato uttaritaraṃ	474	
PA_tika-s01_01t:474_4	sārabhūtaṃ sīlādiguṇavisesampi tathāgato nābhinivisati, ko pana vādo vaṭṭāmiseti.	474	
PA_tika-s01_01t:474_5	“Aha”nti diṭṭhivasena vā taṃ parāmasanākāramāha. Pajānāmīti ettha iti-saddo pakārattho,	474	
PA_tika-s01_01t:474_6	tena “mama”nti taṇhāvasena parāmasanākāraṃ dasseti. Dhammasabhāvaṃ atikkamitvā parato	474	
PA_tika-s01_01t:474_7	āmasanaṃ parāmāso. Na hi taṃ atthi, khandhesu yaṃ “aha”nti vā, “mama”nti vā gahetabbaṃ	474	
PA_tika-s01_01t:474_8	siyā. Yo pana parāmāso taṇhādayova, te ca bhagavato bodhimūleyeva pahīnāti āha “parāmāsakilesāna”ntiādi.	474	
PA_tika-s01_01t:474_9	Aparāmāsatoti vā nibbutivedanassa hetuvacanaṃ, “viditā”ti idaṃ padaṃ apekkhitvā kattari	474	
PA_tika-s01_01t:474_10	sāmivacanaṃ, aparāmasanahetu parāmāsarahitāya paṭipattiyā tathāgatena sayameva asaṅkhatadhātu	4741	
PA_tika-s01_01t:474_11	adhigatāti evaṃ vā ettha attho daṭṭhabbo.	4741	
PA_tika-s01_01t:475_0	“Yāsu vedanāsū”tiādinā bhagavato desanāvilāsaṃ dasseti. Tathā hi khandhāyatanādivasena	475	
PA_tika-s01_01t:475_1	anekavidhāsu catusaccadesanāsu sambhavantīsupi ayaṃ tathāgatānaṃ desanāsu paṭipatti,	475	
PA_tika-s01_01t:475_2	yaṃ diṭṭhigatikā micchāpaṭipattiyā diṭṭhigahanaṃ pakkhandāti dassanatthaṃ vedanāyeva	475	
PA_tika-s01_01t:475_3	pariññāya bhūmidassanatthaṃ uddhaṭā. Kammaṭṭhānanti catusaccakammaṭṭhānaṃ. Yathābhūtaṃ	475	
PA_tika-s01_01t:475_4	viditvāti vipassanāpaññāya vedanāya samudayādīni ārammaṇapaṭivedhavasena maggapaññāya	475	
PA_tika-s01_01t:475_5	asammohapaṭivedhavasena jānitvā, paṭivijjhitvāti attho. Paccayasamudayaṭṭhenāti “imasmiṃ	475	
PA_tika-s01_01t:475_6	sati idaṃ hoti, imassuppādā idaṃ uppajjatī”ti vuttalakkhaṇena avijjādīnaṃ paccayānaṃ	475	
PA_tika-s01_01t:475_7	uppādena ceva maggena asamugghātena ca. Nibbattilakkhaṇanti uppādalakkhaṇaṃ, jātinti	475	
PA_tika-s01_01t:475_8	attho. Pañcannaṃ lakkhaṇānanti ettha catunnaṃ paccayānampi uppādalakkhaṇameva gahetvā	475	
PA_tika-s01_01t:475_9	vuttanti gahetabbaṃ, yasmā paccayalakkhaṇampi labbhatiyeva, tathā ceva saṃvaṇṇitaṃ.	475	
PA_tika-s01_01t:475_10	Paccayanirodhaṭṭhenāti etthāpi vuttanayānusārena attho veditabbo. Yanti yasmā, yaṃ	4751	
PA_tika-s01_01t:475_11	vā sukhaṃ somanassaṃ. Paṭiccāti ārammaṇapaccayādibhūtaṃ vedanaṃ labhitvā. Ayanti	4751	
PA_tika-s01_01t:475_12	sukhasomanassānaṃ paccayabhāvo, sukhasomanassameva vā, “assādo”ti padaṃ pana apekkhitvā	4751	
PA_tika-s01_01t:475_13	pulliṅganiddeso. Ayañhettha saṅkhepattho – purimuppannaṃ vedanaṃ ārabbha somanassuppattiyaṃ	4751	
PA_tika-s01_01t:475_14	yo purimavedanāya assādetabbākāro somanassassādanākāro, ayaṃ assādoti. Kathaṃ pana	4751	
PA_tika-s01_01t:475_15	vedanaṃ ārabbha sukhaṃ uppajjatīti? Cetasikasukhassa adhippetattā nāyaṃ doso. Visesanaṃ	4751	
PA_tika-s01_01t:475_16	hettha somanassaggahaṇaṃ sukhaṃ somanassanti “rukkho siṃsapā”ti yathā.	4751	
PA_tika-s01_01t:476_0	“Aniccā”ti iminā saṅkhāradukkhatāvasena upekkhāvedanāya, sabbavedanāsuyeva vā ādīnavamāha,	476	
PA_tika-s01_01t:476_1	itarehi itaradukkhatāvasena yathākkamaṃ dukkhasukhavedanānaṃ, avisesena vā tīṇipi	476	
PA_tika-s01_01t:476_2	padāni sabbāsampi vedanānaṃ vasena yojetabbāni. Ayanti yo vedanāya hutvā abhāvaṭṭhena	476	
PA_tika-s01_01t:476_3	aniccabhāvo, udayabbayapaṭipīḷanaṭṭhena dukkhabhāvo, jarāya maraṇena cāti dvedhā	476	
PA_tika-s01_01t:476_4	vipariṇāmetabbabhāvo ca, ayaṃ vedanāya ādīnavo, yato vā ādīnaṃ paramakāruññaṃ vāti	476	
PA_tika-s01_01t:476_5	pavattatīti. Vedanāya nissaraṇanti ettha vedanāyāti nissakkavacanaṃ, yāva vedanāpaṭibaddhaṃ	476	
PA_tika-s01_01t:476_6	chandarāgaṃ na pajahati, tāvāyaṃ puriso vedanaṃ allīnoyeva hoti. Yadā pana taṃ chandarāgaṃ	476	
PA_tika-s01_01t:476_7	pajahati, tadāyaṃ puriso vedanāya nissaṭo visaṃyutto hotīti chandarāgappahānaṃ vedanāya	476	
PA_tika-s01_01t:476_8	nissaraṇaṃ vuttaṃ. Ettha ca vedanāggahaṇena vedanāya sahajātanissayārammaṇabhūtā	476	
PA_tika-s01_01t:476_9	ca rūpārūpadhammā gahitā eva hontīti pañcannampi upādānakkhandhānaṃ gahaṇaṃ daṭṭhabbaṃ.	476	
PA_tika-s01_01t:476_10	Vedanāsīsena pana desanā āgatā, tattha kāraṇaṃ vuttameva, lakkhaṇahāranayena vā ayamattho	4761	
PA_tika-s01_01t:476_11	vibhāvetabbo. Tattha vedanāggahaṇena gahitā pañcupādānakkhandhā dukkhasaccaṃ, vedanānaṃ	4761	
PA_tika-s01_01t:476_12	samudayaggahaṇena gahitā avijjādayo samudayasaccaṃ, atthaṅgamanissaraṇapariyāyehi	4761	
PA_tika-s01_01t:476_13	nirodhasaccaṃ, “yathābhūtaṃ viditvā”ti etena maggasaccanti evamettha cattāri saccāni	4761	
PA_tika-s01_01t:476_14	veditabbāni. Kāmupādānamūlakattā sesupādānānaṃ, pahīne ca kāmupādāne upādānasesābhāvato	4761	
PA_tika-s01_01t:476_15	“vigatachandarāgatāya anupādāno”ti vuttaṃ. Anupādāvimuttoti attano maggaphalappattiṃ	4761	
PA_tika-s01_01t:476_16	bhagavā dasseti. “Vedanāna”ntiādinā hi yassā dhammadhātuyā suppaṭividdhattā imaṃ	4761	
PA_tika-s01_01t:476_17	diṭṭhigataṃ sakāraṇaṃ sagatikaṃ pabhedato vibhajituṃ samattho ahosi, tassa sabbaññutaññāṇassa	4761	
PA_tika-s01_01t:476_18	saddhiṃ pubbabhāgapaṭipadāya uppattibhūmiṃ dasseti dhammarājā.	4761	
PA_tika-s01_01t:477	Paṭhamabhāṇavāravaṇṇanā niṭṭhitā.	47	
PA_tika-s01_01t:478	Ekaccasassatavādavaṇṇanā	47	
PA_tika-s01_01t:479_0	38. Sattesu saṅkhāresu ca ekaccaṃ sassataṃ etassāti ekaccasassato, ekaccasassatavādo.	479	
PA_tika-s01_01t:479_1	So etesaṃ atthīti ekaccasassatikā. Te pana yasmā ekaccasassato vādo diṭṭhi etesanti	479	
PA_tika-s01_01t:479_2	ekaccasassatavādā nāma honti, tasmā tamatthaṃ dassento āha “ekaccasassatavādā”ti.	479	
PA_tika-s01_01t:479_3	Iminā nayena ekaccaasassatikā dipadassapi attho veditabbo. Nanu ca “ekaccasassatikā”ti	479	
PA_tika-s01_01t:479_4	vutte tadaññassa ekaccassa asassatatāsanniṭṭhānaṃ siddhameva hotīti? Saccaṃ siddhameva	479	
PA_tika-s01_01t:479_5	hoti atthato, na pana saddato. Tasmā supākaṭaṃ katvā dassetuṃ “ekaccaasassatikā”ti	479	
PA_tika-s01_01t:479_6	vuttaṃ. Na hi idha sāvasesaṃ katvā dhammaṃ deseti dhammassāmī. Idhāti “ekaccasassatikā”ti	479	
PA_tika-s01_01t:479_7	imasmiṃ pade. Gahitāti vuttā, tathā ceva attho dassito. Idhāti vā imissā desanāya.	479	
PA_tika-s01_01t:479_8	Tathā hi purimakā tayo vādā sattavasena, catuttho saṅkhāravasena vibhatto. “Saṅkhārekaccasassatikā”ti	479	
PA_tika-s01_01t:479_9	idaṃ tehi sassatabhāvena gayhamānānaṃ dhammānaṃ yāthāvasabhāvadassanavasena vuttaṃ,	479	
PA_tika-s01_01t:479_10	na panekaccasassatikamatadassanavasena. Tassa hi sassatābhimataṃ asaṅkhatamevāti	4791	
PA_tika-s01_01t:479_11	laddhi. Tenevāha “cittanti vā…pe… ṭhassatī”ti. Na hi yassa bhāvassa paccayehi abhisaṅkhatabhāvaṃ	4791	
PA_tika-s01_01t:479_12	paṭijānāti, tasseva niccadhuvādibhāvo anummattakena sakkā paṭiññātuṃ. Etena “uppādavayadhuvatāyuttabhāvā	4791	
PA_tika-s01_01t:479_13	siyā niccā, siyā aniccā siyā na vattabbā”tiādinā pavattassa sattabhaṅgavādassa ayuttatā vibhāvitā hoti.	4791	
PA_tika-s01_01t:480_0	Tatthāyaṃ ayuttatāvibhāvanā – yadi “yena sabhāvena yo dhammo atthīti vuccati, teneva	480	
PA_tika-s01_01t:480_1	sabhāvena so dhammo natthī”tiādinā vucceyya, siyā anekantavādo. Atha aññena, siyā	480	
PA_tika-s01_01t:480_2	na anekantavādo. Na cettha desantarādisambandhabhāvo yutto vattuṃ tassa sabbalokasiddhattā,	480	
PA_tika-s01_01t:480_3	vivādābhāvato. Ye pana vadanti “yathā suvaṇṇaghaṭena makuṭe kate ghaṭabhāvo nassati,	480	
PA_tika-s01_01t:480_4	makuṭabhāvo uppajjati, suvaṇṇabhāvo tiṭṭhatiyeva, evaṃ sabbabhāvānaṃ koci dhammo	480	
PA_tika-s01_01t:480_5	nassati, koci dhammo uppajjati, sabhāvo pana tiṭṭhatī”ti. Te vattabbā “kiṃ taṃ suvaṇṇaṃ,	480	
PA_tika-s01_01t:480_6	yaṃ ghaṭe makuṭe ca avaṭṭhitaṃ, yadi rūpādi, so saddo viya anicco. Atha rūpādi samūho,	480	
PA_tika-s01_01t:480_7	samūho nāma sammutimattaṃ. Na tassa atthitā natthitā niccatā vā labbhatī”ti anekantavādo	480	
PA_tika-s01_01t:480_8	na siyā. Dhammānañca dhammino aññathānaññathāsu doso vuttoyeva sassatavādavicāraṇāyaṃ.	480	
PA_tika-s01_01t:480_9	Tasmā so tattha vuttanayeneva veditabbo. Apica niccāniccanavattabbarūpo attā loko	480	
PA_tika-s01_01t:480_10	ca paramatthato vijjamānatāpaṭijānanato yathā niccādīnaṃ aññataraṃ rūpaṃ, yathā vā	4801	
PA_tika-s01_01t:480_11	dīpādayo. Na hi dīpādīnaṃ udayabbayasabhāvānaṃ niccāniccanavattabbasabhāvatā sakkā	4801	
PA_tika-s01_01t:480_12	viññātuṃ, jīvassa niccādīsu aññataraṃ rūpaṃ viyāti evaṃ sattabhaṅgassa viya sesabhaṅgānampi	4801	
PA_tika-s01_01t:480_13	asambhavoyevāti sattabhaṅgavādassa ayuttatā veditabbā.	4801	
PA_tika-s01_01t:481_0	Ettha ca “issaro nicco, aññe sattā aniccā”ti evaṃ pavattavādā sattekaccasassatikā	481	
PA_tika-s01_01t:481_1	seyyathāpi issaravādā. “Paramāṇavo niccā dhuvā, aṇukādayo aniccā”ti evaṃ pavattavādā	481	
PA_tika-s01_01t:481_2	saṅkhārekaccasassatikā seyyathāpi kāṇādā. Nanu “ekacce dhammā sassatā, ekacce asassatā”ti	481	
PA_tika-s01_01t:481_3	etasmiṃ vāde cakkhādīnaṃ asassatatāsanniṭṭhānaṃ yathāsabhāvāvabodho eva, tayidaṃ	481	
PA_tika-s01_01t:481_4	kathaṃ micchādassananti, ko vā evamāha “cakkhādīnaṃ asassatabhāvasanniṭṭhānaṃ micchādassana”nti?	481	
PA_tika-s01_01t:481_5	Asassatesuyeva pana kesañci dhammānaṃ sassatabhāvābhiniveso idha micchādassanaṃ.	481	
PA_tika-s01_01t:481_6	Tena pana ekavāre pavattamānena cakkhādīnaṃ asassatabhāvāvabodho vidūsito saṃsaṭṭhabhāvato	481	
PA_tika-s01_01t:481_7	visasaṃsaṭṭho viya sappimaṇḍo sakiccakaraṇāsamatthatāya sammādassanapakkhe ṭhapetabbataṃ	481	
PA_tika-s01_01t:481_8	nārahatīti. Asassatabhāvena nicchitāpi vā cakkhuādayo samāropitajīvasabhāvā eva diṭṭhigatikehi	481	
PA_tika-s01_01t:481_9	gayhantīti tadavabodhassa micchādassanabhāvo na sakkā nivāretuṃ. Tenevāha “cakkhuṃ	481	
PA_tika-s01_01t:481_10	itipi…pe… kāyo itipi ayaṃ me attā”tiādi. Evañca katvā asaṅkhatāya saṅkhatāya ca dhātuyā	4811	
PA_tika-s01_01t:481_11	vasena yathākkamaṃ “ekacce dhammā sassatā, ekacce asassatā”ti evaṃ pavatto vibhajjavādopi	4811	
PA_tika-s01_01t:481_12	ekaccasassatavādo āpajjatīti evaṃpakārā codanā anavakāsā hoti aviparītadhammasabhāvasampaṭipattibhāvato.	4811	
PA_tika-s01_01t:482_0	Kāmañcettha purimavādepi asassatānaṃ dhammānaṃ “sassatā”ti gahaṇaṃ visesato micchādassanaṃ,	482	
PA_tika-s01_01t:482_1	sassatānaṃ pana “sassatā”ti gāho na micchādassanaṃ yathāsabhāvaggahaṇabhāvato. Asassatesuyeva	482	
PA_tika-s01_01t:482_2	pana “kecideva dhammā sassatā, keci asassatā”ti gahetabbadhammesu vibhāgappavattiyā	482	
PA_tika-s01_01t:482_3	imassa vādassa vādantaratā vuttā, na cettha “samudāyantogadhattā ekadesassa sappadesasassataggāho	482	
PA_tika-s01_01t:482_4	nippadesasassataggāhe samodhānaṃ gacchatī”ti sakkā vattuṃ vādī tabbisayavisesavasena	482	
PA_tika-s01_01t:482_5	vādadvayassa pavattattā. Aññe eva hi diṭṭhigatikā “sabbe dhammā sassatā”ti abhiniviṭṭhā,	482	
PA_tika-s01_01t:482_6	aññe “ekaccasassatā”ti. Saṅkhārānaṃ anavasesapariyādānaṃ, ekadesapariggaho ca vādadvayassa	482	
PA_tika-s01_01t:482_7	paribyattoyeva. Kiñca bhiyyo anekavidhasamussaye ekavidhasamussaye ca khandhapabandhe	482	
PA_tika-s01_01t:482_8	abhinivesabhāvato. Catubbidhopi hi sassatavādī jātivisesavasena nānāvidharūpakāyasannissaye	482	
PA_tika-s01_01t:482_9	eva arūpadhammapuñje sassatābhinivesī jāto abhiññāṇena anussavādīhi ca rūpakāyabhedaggahaṇato.	482	
PA_tika-s01_01t:482_10	Tathā ca vuttaṃ “tato cuto amutra udapādi”nti “cavanti upapajjantī”ti ca ādi. Visesalābhī	4821	
PA_tika-s01_01t:482_11	ekaccasassatiko anupadhāritabhedasamussayeva dhammapabandhe sassatākāraggahaṇena	4821	
PA_tika-s01_01t:482_12	abhinivisanaṃ janesi ekabhavapariyāpannakhandhasantānavisayattā tadabhinivesassa.	4821	
PA_tika-s01_01t:482_13	Tathā ca tīsupi vādesu “taṃ pubbenivāsaṃ anussarati, tato paraṃ nānussaratī”ti ettakameva	4821	
PA_tika-s01_01t:482_14	vuttaṃ, takkīnaṃ pana sassatekaccasassatavādīnaṃ sassatābhinivesaviseso rūpārūpadhammavisayatāya supākaṭoyevāti.	4821	
PA_tika-s01_01t:483_0	39. Dīghassa kālassa atikkamenāti vivaṭṭavivaṭṭaṭṭhāyīnaṃ apagamena. Anekatthattā	483	
PA_tika-s01_01t:483_1	dhātūnaṃ saṃ-saddena yutto vaṭṭa-saddo vināsavācīti āha “vinassatī”ti, saṅkhayavasena	483	
PA_tika-s01_01t:483_2	vattatīti attho. Vipattikaramahāmeghasamuppattito paṭṭhāya hi yāva aṇusahagatopi	483	
PA_tika-s01_01t:483_3	saṅkhāro na hoti, tāva loko saṃvaṭṭatīti vuccati. Lokoti cettha pathavīādibhājanaloko	483	
PA_tika-s01_01t:483_4	adhippeto. Uparibrahmalokesūti parittasubhādīsu rūpībrahmalokesu. Agginā hi kappavuṭṭhānaṃ	483	
PA_tika-s01_01t:483_5	idhādhippetaṃ bahulaṃ pavattanato. Tenevāha bhagavā “ābhassarasaṃvattanikā hontī”ti.	483	
PA_tika-s01_01t:483_6	Arūpesu vāti vā-saddena saṃvaṭṭamānalokadhātūhi aññalokadhātūsu vāti vikappanaṃ veditabbaṃ.	483	
PA_tika-s01_01t:483_7	Na hi “sabbe apāyasattā tadā rūpārūpabhavesu uppajjantī”ti sakkā viññātuṃ apāyesu	483	
PA_tika-s01_01t:483_8	dīghatamāyukānaṃ manussalokūpattiyā asambhavato. Satipi sabbasattānaṃ abhisaṅkhāramanasā	483	
PA_tika-s01_01t:483_9	nibbattabhāve bāhirapaccayehi vinā manasāva nibbattattā “manomayā”ti vuccanti rūpāvacarasattā.	483	
PA_tika-s01_01t:483_10	Yadi evaṃ kāmabhave opapātikasattānampi manomayabhāvo āpajjatīti? Nāpajjati adhicittabhūtena	4831	
PA_tika-s01_01t:483_11	atisayamanasā nibbattasattesu manomayavohāratoti dassanto āha “jhānamanena nibbattattā	4831	
PA_tika-s01_01t:483_12	manomayā”ti. Evaṃ arūpāvacarasattānampi manomayabhāvo āpajjatīti ce? Na, tattha bāhirapaccayehi	4831	
PA_tika-s01_01t:483_13	nibbattetabbatāsaṅkāya eva abhāvato, “manasāva nibbattā”ti avadhāraṇāsambhavato.	4831	
PA_tika-s01_01t:483_14	Niruḷho vāyaṃ loke manomayavohāro rūpāvacarasattesu. Tathā hi “annamayo pānamayo	4831	
PA_tika-s01_01t:483_15	manomayo ānandamayo viññāṇamayo”ti pañcadhā attānaṃ vedavādino vadanti. Ucchedavādepi	4831	
PA_tika-s01_01t:483_16	vakkhati “dibbo rūpī manomayo”ti. Sobhanā pabhā etesu santīti subhā. “Ukkaṃsenā”ti	4831	
PA_tika-s01_01t:483_17	ābhassaradeve sandhāyāha, parittābhā appamāṇābhā pana dve cattāro ca kappe tiṭṭhanti.	4831	
PA_tika-s01_01t:483_18	Aṭṭhakappeti aṭṭha mahākappe.	4831	
PA_tika-s01_01t:484_0	40. Saṇṭhātīti sampattikaramahāmeghasamuppattito paṭṭhāya pathavīsandhārakudakataṃsandhārakavāyumahāpathavīādīnaṃ	484	
PA_tika-s01_01t:484_1	samuppattivasena ṭhāti, “sambhavati” icceva vā attho anekatthattā dhātūnaṃ. Pakatiyāti	484	
PA_tika-s01_01t:484_2	sabhāvena, tassa “suñña”nti iminā sambandho. Tattha kāraṇamāha “nibbattasattānaṃ	484	
PA_tika-s01_01t:484_3	natthitāyā”ti, anuppannattāti attho, tena yathā ekaccāni vimānāni tattha nibbattasattānaṃ	484	
PA_tika-s01_01t:484_4	cutattā suññāni honti, na evamidanti dasseti. Brahmapārisajjabrahmapurohitamahābrahmāno	484	
PA_tika-s01_01t:484_5	brahmakāyikā, tesaṃ nivāso bhūmipi “brahmakāyikā”ti vuttā. Kammaṃ upanissayavasena	484	
PA_tika-s01_01t:484_6	paccayo etissāti kammapaccayā. Atha vā tattha nibbattasattānaṃ vipaccanakakammassa	484	
PA_tika-s01_01t:484_7	sahakārīpaccayabhāvato, kammassa paccayāti kammapaccayā. Utu samuṭṭhānaṃ etissāti	484	
PA_tika-s01_01t:484_8	utusamuṭṭhānā. “Kammapaccayautusamuṭṭhānā”ti vā pāṭho, kammasahāyo paccayo, kammassa	484	
PA_tika-s01_01t:484_9	vā sahāyabhūto paccayo kammapaccayo, sova utu kammapaccayautu, so samuṭṭhānaṃ etissāti	484	
PA_tika-s01_01t:484_10	yojetabbaṃ. Etthāti “brahmavimāna”nti vuttāya brahmakāyikabhūmiyā. Kathaṃ paṇītāya	4841	
PA_tika-s01_01t:484_11	dutiyajjhānabhūmiyaṃ ṭhitānaṃ hīnāya paṭhamajjhānabhūmiyā upapatti hotīti āha “atha	4841	
PA_tika-s01_01t:484_12	sattāna”ntiādi. Otarantīti upapajjanavasena heṭṭhābhūmiṃ gacchanti.	4841	
PA_tika-s01_01t:485_0	Appāyuketi yaṃ uḷāraṃ puññakammaṃ kataṃ, tassa uppajjanārahavipākapabandhato appaparimāṇāyuke.	485	
PA_tika-s01_01t:485_1	Āyuppamāṇenevāti paramāyuppamāṇeneva. Kiṃ panetaṃ paramāyu nāma, kathaṃ vā taṃ paricchinnapamāṇanti?	485	
PA_tika-s01_01t:485_2	Vuccate – yo tesaṃ tesaṃ sattānaṃ tasmiṃ tasmiṃ bhavavisese purimasiddhabhavapatthanūpanissayavasena	485	
PA_tika-s01_01t:485_3	sarīrāvayavavaṇṇasaṇṭhānapamāṇādivisesā viya taṃtaṃgatinikāyādīsu yebhuyyena niyataparicchedo	485	
PA_tika-s01_01t:485_4	gabbhaseyyakakāmāvacaradevarūpāvacarasattānaṃ sukkasoṇitautubhojanādi utuādipaccayuppannapaccayūpatthambhito	485	
PA_tika-s01_01t:485_5	vipākapabandhassa ṭhitikālaniyamo, so yathāsakaṃ khaṇamattāvaṭṭhāyīnampi attano sahajātānaṃ	485	
PA_tika-s01_01t:485_6	rūpārūpadhammānaṃ ṭhapanākāravuttitāya pavattakāni rūpārūpajīvitindriyāni yasmā na	485	
PA_tika-s01_01t:485_7	kevalaṃ nesaṃ khaṇaṭhitiyā eva kāraṇabhāvena anupālakāni, atha kho yāva bhavaṅgupacchedā	485	
PA_tika-s01_01t:485_8	anupabandhassa avicchedahetubhāvenāpi, tasmā āyuhetukattā kāraṇūpacārena āyu, ukkaṃsaparicchedavasena	485	
PA_tika-s01_01t:485_9	paramāyūti ca vuccati. Taṃ pana devānaṃ nerayikānaṃ uttarakurukānañca niyataparicchedaṃ,	485	
PA_tika-s01_01t:485_10	uttarakurukānaṃ pana ekantaniyataparicchedameva, avasiṭṭhamanussapetatiracchānānaṃ	4851	
PA_tika-s01_01t:485_11	pana ciraṭṭhitisaṃvattanikakammabahule kāle taṃkammasahitasantānajanitasukkasoṇitappaccayānaṃ	4851	
PA_tika-s01_01t:485_12	taṃmūlakānañca candasūriyasamavisamaparivattanādijanitautuāhārādisamavisama paccayānaṃ	4851	
PA_tika-s01_01t:485_13	vasena cirācirakālato aniyataparicchedaṃ, tassa ca yathā purimasiddhabhavapatthanāvasena	4851	
PA_tika-s01_01t:485_14	taṃtaṃgatinikāyādīsu vaṇṇasaṇṭhānādivisesaniyamo siddho dassanānussavādīhi, tathā	4851	
PA_tika-s01_01t:485_15	ādito gahaṇasiddhiyā. Evaṃ tāsu tāsu upapattīsu nibbattasattānaṃ yebhuyyena samappamāṇaṭṭhitikālaṃ	4851	
PA_tika-s01_01t:485_16	dassanānussavehi labhitvā taṃ paramataṃ ajjhosāya pavattitabhavapatthanāvasena ādito	4851	
PA_tika-s01_01t:485_17	paricchedaniyamo veditabbo. Yasmā pana kammaṃ tāsu tāsu upapattīsu yathā taṃtaṃupapattiniyatavaṇṇādinibbattane	4851	
PA_tika-s01_01t:485_18	samatthaṃ, evaṃ niyatāyuparicchedāsu upapattīsu paricchedātikkamena vipākanibbattane	4851	
PA_tika-s01_01t:485_19	samatthaṃ na hoti, tasmā vuttaṃ “āyuppamāṇeneva cavantī”ti. Yasmā pana upatthambhakasahāyehi	4851	
PA_tika-s01_01t:485_20	anupālakappaccayehi upādinnakakkhandhānaṃ pavattetabbākāro atthato paramāyu, tassa	4852	
PA_tika-s01_01t:485_21	yathāvuttaparicchedānatikkamanato satipi kammāvasese ṭhānaṃ na sambhavati, tena vuttaṃ	4852	
PA_tika-s01_01t:485_22	“attano puññabaleneva ṭhātuṃ na sakkotī”ti. Kappaṃ vāti asaṅkhyeyyakappaṃ vā tassa	4852	
PA_tika-s01_01t:485_23	upaḍḍhaṃ vā upaḍḍhakappato ūnamadhikaṃ vāti vikappanattho vā-saddo.	4852	
PA_tika-s01_01t:486_0	41. Anabhiratīti ekavihārena anabhirati. Sā pana yasmā aññehi samāgamicchā hoti,	486	
PA_tika-s01_01t:486_1	tena vuttaṃ “aparassāpi sattassa āgamanapatthanā”ti. Piyavatthuvirahena piyavatthualābhena	486	
PA_tika-s01_01t:486_2	vā cittavighāto ukkaṇṭhitā, sā atthato domanassacittuppādo yevāti āha “paṭighasampayuttā”ti.	486	
PA_tika-s01_01t:486_3	Dīgharattaṃ jhānaratiyā ramamānassa vuttappakāraṃ anabhiratinimittaṃ uppannā “mama”nti	486	
PA_tika-s01_01t:486_4	ca “aha”nti ca gahaṇassa kāraṇabhūtā taṇhādiṭṭhiyo idha paritassanā. Tā pana cittassa	486	
PA_tika-s01_01t:486_5	purimāvatthāya calanaṃ kampananti āha “ubbijjanā phandanā”ti. Tenevāha “taṇhātassanāpi	486	
PA_tika-s01_01t:486_6	diṭṭhitassanāpi vaṭṭatī”ti. Yaṃ pana atthuddhāre “aho vata aññepi sattā itthattaṃ	486	
PA_tika-s01_01t:486_7	āgaccheyyunti ayaṃ taṇhātassanā nāmā”ti vuttaṃ, taṃ diṭṭhitassanāya visuṃ udāharaṇaṃ	486	
PA_tika-s01_01t:486_8	dassentena taṇhātassanaṃyeva tato niddhāretvā vuttaṃ, na pana tattha diṭṭhitassanāya	486	
PA_tika-s01_01t:486_9	abhāvatoti daṭṭhabbaṃ. Tāsatassanā cittutrāso. Bhayānakanti bheravārammaṇanimittaṃ	486	
PA_tika-s01_01t:486_10	balavabhayaṃ. Tena sarīrassa thaddhabhāvo chambhitattaṃ bhayaṃ saṃveganti ettha bhayanti	4861	
PA_tika-s01_01t:486_11	bhaṅgānupassanāya ciṇṇante sabbasaṅkhārato bhāyanavasena uppannaṃ bhayañāṇaṃ. Saṃveganti	4861	
PA_tika-s01_01t:486_12	sahottappañāṇaṃ, ottappameva vā. Santāsanti ādīnavanibbidānupassanāhi saṅkhārehi	4861	
PA_tika-s01_01t:486_13	santassanañāṇaṃ. Saha byāyati pavattati, dosaṃ vā chādetīti sahabyo, sahāyo, tassa bhāvaṃ sahabyataṃ.	4861	
PA_tika-s01_01t:487_0	42. Abhibhavitvā ṭhito ime satteti adhippāyo. Yasmā pana so pāsaṃsabhāvena uttamabhāvena	487	
PA_tika-s01_01t:487_1	ca “te satte abhibhavitvā ṭhito”ti attānaṃ maññati, tasmā vuttaṃ “jeṭṭhakohamasmī”ti.	487	
PA_tika-s01_01t:487_2	Aññadatthu dasoti dassane antarāyābhāvavacanena, ñeyyavisesapariggāhikabhāvena ca	487	
PA_tika-s01_01t:487_3	anāvaraṇadassāvitaṃ paṭijānātīti āha “sabbaṃ passāmīti attho”ti. Bhūtabhabyānanti	487	
PA_tika-s01_01t:487_4	ahesunti bhūtā, bhavanti bhavissantīti bhabyā, aṭṭhakathāyaṃ pana vattamānakālavaseneva	487	
PA_tika-s01_01t:487_5	bhabya-saddassa attho dassito. Paṭhamacittakkhaṇeti paṭisandhicittakkhaṇe. Kiñcāpi	487	
PA_tika-s01_01t:487_6	so brahmā anavaṭṭhitadassanattā puthujjanassa purimatarajātiparicitampi kammassakataññāṇaṃ	487	
PA_tika-s01_01t:487_7	vissajjetvā vikubbaniddhivasena cittuppattimattapaṭibaddhena sattanimmānena vipallaṭṭho	487	
PA_tika-s01_01t:487_8	“ahaṃ issaro kattā nimmātā”tiādinā issarakuttadassanaṃ pakkhandamāno abhinivisanavaseneva	487	
PA_tika-s01_01t:487_9	patiṭṭhito, na patiṭṭhāpanavasena “tassa evaṃ hotī”ti vuttattā, patiṭṭhāpanakkameneva	487	
PA_tika-s01_01t:487_10	pana tassa so abhiniveso jātoti dassanatthaṃ “kāraṇato sādhetukāmo”ti, “paṭiññaṃ	4871	
PA_tika-s01_01t:487_11	katvā”ti ca vuttaṃ. Tenāha bhagavā “taṃ kissa hetū”tiādi. Tattha manopaṇidhīti manasā	4871	
PA_tika-s01_01t:487_12	eva patthanā, tathā cittappavattimattamevāti attho, itthabhāvanti idappakārataṃ.	4871	
PA_tika-s01_01t:487_13	Yasmā pana itthanti brahmattabhāvo idhādhippeto, tasmā “brahmabhāvanti attho”ti vuttaṃ.	4871	
PA_tika-s01_01t:487_14	Nanu ca devānaṃ upapattisamanantaraṃ “imissā nāma gatiyā cavitvā iminā nāma kammunā	4871	
PA_tika-s01_01t:487_15	idhūpapannā”ti paccavekkhaṇā hotīti? Saccaṃ hoti, sā pana purimajātīsu kammassakataññāṇe	4871	
PA_tika-s01_01t:487_16	sammadeva niviṭṭhajjhāsayānaṃ. Ime pana sattā purimāsupi jātīsu issarakuttadassanavasena	4871	
PA_tika-s01_01t:487_17	vinibandhābhinivesā ahesunti daṭṭhabbaṃ. Tena vuttaṃ “iminā maya”ntiādi.	4871	
PA_tika-s01_01t:488_0	43. Īsatīti īso, abhibhūti attho. Mahā īso maheso, suppatiṭṭhamahesatāya pana parehi	488	
PA_tika-s01_01t:488_1	“maheso”ti akkhātabbatāya mahesakkho, atisayena mahesakkho mahesakkhataroti vacanattho	488	
PA_tika-s01_01t:488_2	daṭṭhabbo. Yasmā pana so mahesakkhabhāvo ādhipateyyaparivārasampattiyā viññāyati,	488	
PA_tika-s01_01t:488_3	tasmā “issariyaparivāravasena mahāyasataro”ti vuttaṃ.	488	
PA_tika-s01_01t:489_0	44. Idheva āgacchatīti imasmiṃ manussaloke eva paṭisandhivasena āgacchati. Yaṃ aññataro	489	
PA_tika-s01_01t:489_1	sattoti ettha yanti nipātamattaṃ, karaṇe vā paccattaniddeso, yena ṭhānenāti attho,	489	
PA_tika-s01_01t:489_2	kiriyāparāmasanaṃ vā. Itthattaṃ āgacchatīti ettha yadetaṃ itthattassa āgamanaṃ, etaṃ	489	
PA_tika-s01_01t:489_3	ṭhānaṃ vijjatīti attho. Esa nayo “pabbajati, cetosamādhiṃ phusati, pubbenivāsaṃ anussaratī”ti	489	
PA_tika-s01_01t:489_4	etesupi padesu. “Ṭhānaṃ kho panetaṃ bhikkhave vijjati, yaṃ aññataro satto”ti imañhi	489	
PA_tika-s01_01t:489_5	padaṃ “pabbajatī”tiādīhi padehi paccekaṃ yojetabbanti.	489	
PA_tika-s01_01t:490_0	45. Khiḍḍāya padussantīti khiḍḍāpadosino, khiḍḍāpadosino eva khiḍḍāpadosikā, khiḍḍāpadoso	490	
PA_tika-s01_01t:490_1	vā etesaṃ atthīti khiḍḍāpadosikā. Atikkantavelaṃ ativelaṃ, āhārūpabhogakālaṃ atikkamitvāti	490	
PA_tika-s01_01t:490_2	attho. Methunasampayogena uppajjanakasukhaṃ keḷihassasukhaṃ ratidhammo ratisabhāvo.	490	
PA_tika-s01_01t:490_3	Āhāranti ettha ko devānaṃ āhāro, kā āhāravelāti? Sabbesampi kāmāvacaradevānaṃ sudhā	490	
PA_tika-s01_01t:490_4	āhāro, sā heṭṭhimehi uparimānaṃ paṇītatamā hoti, taṃ yathāsakaṃ divasavasena divase	490	
PA_tika-s01_01t:490_5	divase bhuñjanti. Keci pana “biḷārapadappamāṇaṃ sudhāhāraṃ bhuñjanti, so jivhāya	490	
PA_tika-s01_01t:490_6	ṭhapitamatto yāva kesagganakhaggā kāyaṃ pharati, tesaṃyeva divasavasena sattadivase	490	
PA_tika-s01_01t:490_7	yāpanasamattho ca hotī”ti vadanti. “Nirantaraṃ khādantā pivantā”ti idaṃ parikappanavasena	490	
PA_tika-s01_01t:490_8	vuttaṃ. Kammajatejassa balavabhāvo uḷārapuññanibbattattā, uḷāragarusiniddhasudhāhārajīraṇato	490	
PA_tika-s01_01t:490_9	ca. Karajakāyassa mandabhāvo mudusukhumālabhāvato. Teneva hi bhagavā indasālaguhāyaṃ	490	
PA_tika-s01_01t:490_10	pakatipathaviyaṃ saṇṭhātuṃ asakkontaṃ sakkaṃ devarājānaṃ “oḷārikaṃ kāyaṃ adhiṭṭhehī”ti	4901	
PA_tika-s01_01t:490_11	āha. Tesanti manussānaṃ. Vatthunti karajakāyaṃ. Kecīti abhayagirivāsino.	4901	
PA_tika-s01_01t:491_0	47. Manenāti issāpakatattā paduṭṭhena manasā. Usūyāvasena manasova padoso manopadoso,	491	
PA_tika-s01_01t:491_1	so etesaṃ atthi vināsahetubhūtoti manopadosikāti evaṃ vā ettha attho daṭṭhabbo. Akuddho	491	
PA_tika-s01_01t:491_2	rakkhatīti kuddhassa so kodho itarasmiṃ akujjhante anupādāno ekavārameva uppattiyā	491	
PA_tika-s01_01t:491_3	anāsevano cāvetuṃ na sakkoti udakantaṃ patvā aggi viya nibbāyati, tasmā akuddho taṃ	491	
PA_tika-s01_01t:491_4	cavanato rakkhati, ubhosu pana kuddhesu bhiyyo bhiyyo aññamaññamhi parivaḍḍhanavasena	491	
PA_tika-s01_01t:491_5	tikhiṇasamudācāro nissayadahanaraso kodho uppajjamāno hadayavatthuṃ nidahanto accantasukhumālakarajakāyaṃ	491	
PA_tika-s01_01t:491_6	vināseti, tato sakalopi attabhāvo antaradhāyati. Tenāha “ubhosu panā”tiādi. Tathā	491	
PA_tika-s01_01t:491_7	cāha bhagavā “aññamaññaṃ paduṭṭhacittā kilantakāyā…pe… cavantī”ti. Dhammatāti dhammaniyāmo.	491	
PA_tika-s01_01t:491_8	So ca tesaṃ karajakāyassa mandatāya, tathāuppajjanakakodhassa ca balavatāya ṭhānaso	491	
PA_tika-s01_01t:491_9	cavanaṃ, tesaṃ rūpārūpadhammānaṃ sabhāvoti adhippāyo.	491	
PA_tika-s01_01t:492_0	49. Cakkhādīnaṃ bhedaṃ passatīti virodhipaccayasannipāte vikārāpattidassanato, ante	492	
PA_tika-s01_01t:492_1	ca adassanūpagamanato vināsaṃ passati oḷārikattā rūpadhammabhedassa. Paccayaṃ datvāti	492	
PA_tika-s01_01t:492_2	anantarapaccayādivasena paccayo hutvā. “Balavatara”nti cittassa lahutaraṃ bhedaṃ	492	
PA_tika-s01_01t:492_3	sandhāya vuttaṃ. Tathā hi ekasmiṃ rūpe dharanteyeva soḷasa cittāni bhijjanti. Bhedaṃ	492	
PA_tika-s01_01t:492_4	na passatīti khaṇe khaṇe bhijjantampi cittaṃ parassa anantarapaccayabhāveneva bhijjatīti	492	
PA_tika-s01_01t:492_5	purimacittassa abhāvaṃ paṭicchādetvā viya pacchimacittassa uppattito bhāvapakkho	492	
PA_tika-s01_01t:492_6	balavataro pākaṭo ca hoti, na abhāvapakkhoti cittassa vināsaṃ na passati, ayañca	492	
PA_tika-s01_01t:492_7	attho alātacakkadassanena supākaṭo viññāyati. Yasmā pana takkīvādī nānattanayassa	492	
PA_tika-s01_01t:492_8	dūrataratāya ekattanayassapi micchāgahitattā “yadevidaṃ viññāṇaṃ sabbadāpi ekarūpena	492	
PA_tika-s01_01t:492_9	pavattati, ayameva attā nicco”tiādinā abhinivesaṃ janeti, tasmā vuttaṃ “so taṃ apassanto”tiādi.	492	
PA_tika-s01_01t:493	Antānantavādavaṇṇanā	49	
PA_tika-s01_01t:494_0	53. Antānantikāti ettha amati gacchati ettha sabhāvo osānanti anto, mariyādā. Tappaṭisedhena	494	
PA_tika-s01_01t:494_1	ananto, anto ca ananto ca antānanto ca nevantānānanto ca antānantā sāmaññaniddesena,	494	
PA_tika-s01_01t:494_2	ekasesena vā “nāmarūpapaccayā saḷāyatana”ntiādīsu viya. Kassa pana antānantoti? Lokīyati	494	
PA_tika-s01_01t:494_3	saṃsāranissaraṇatthikehi diṭṭhigatikehi, lokīyanti vā ettha tehi puññāpuññaṃ tabbipāko	494	
PA_tika-s01_01t:494_4	cāti lokoti saṅkhyaṃ gatassa attano. Tenāha bhagavā “antānantaṃ lokassa paññapentī”ti.	494	
PA_tika-s01_01t:494_5	Ko pana eso attāti? Jhānavisayabhūtakasiṇanimittaṃ. Tattha hi ayaṃ diṭṭhigatiko lokasaññī.	494	
PA_tika-s01_01t:494_6	Tathā ca vuttaṃ “taṃ lokoti gahetvā”ti. Keci pana “jhānaṃ taṃsampayuttadhammā ca	494	
PA_tika-s01_01t:494_7	idha ‘attā, loko’ti ca gahitā”ti vadanti. Antānantasahacaritavādo antānanto, yathā	494	
PA_tika-s01_01t:494_8	“kuntā pacarantī”ti antānantasannissayo vā yathā “mañcā ghosantī”ti. So etesaṃ atthīti	494	
PA_tika-s01_01t:494_9	antānantikā. Te pana yasmā yathāvuttanayena antānanto vādo diṭṭhi etesanti “antānantavādā”ti	494	
PA_tika-s01_01t:494_10	vuccanti. Tasmā aṭṭhakathāyaṃ “antānantavādā”ti vatvā “antaṃ vā”tiādinā attho vibhatto.	4941	
PA_tika-s01_01t:495_0	Etthāha – yuttaṃ tāva purimānaṃ tiṇṇaṃ vādīnaṃ antattañca anantattañca antānantattañca	495	
PA_tika-s01_01t:495_1	ārabbha pavattavādattā antānantikattaṃ, pacchimassa pana tadubhayapaṭisedhanavasena	495	
PA_tika-s01_01t:495_2	pavattavādattā katha antānantikattanti? Tadubhayapaṭisedhanavasena pavattavādattā	495	
PA_tika-s01_01t:495_3	eva. Yasmā antānantapaṭisedhavādopi antānantavisayo eva taṃ ārabbha pavattattā. Etadatthaṃyeva	495	
PA_tika-s01_01t:495_4	hi sandhāya aṭṭhakathāyaṃ “ārabbha pavattavādā”ti vuttaṃ. Atha vā yathā tatiyavāde	495	
PA_tika-s01_01t:495_5	desabhedavasena ekasseva antavantatā anantatā ca sambhavati, evaṃ takkīvādepi kālabhedavasena	495	
PA_tika-s01_01t:495_6	ubhayasambhavato aññamaññapaṭisedhena ubhayaññeva vuccati. Kathaṃ? Antavantatāpaṭisedhena	495	
PA_tika-s01_01t:495_7	hi anantatā vuccati, anantatāpaṭisedhena ca antavantatā, antānantānañca na tatiyavādabhāvo	495	
PA_tika-s01_01t:495_8	kālabhedassa adhippetattā. Idaṃ vuttaṃ hoti – yasmā ayaṃ lokasaññito attā adhigatavisesehi	495	
PA_tika-s01_01t:495_9	mahesīhi ananto kadāci sakkhidiṭṭhoti anusuyyati, tasmā nevantavā. Yasmā pana tehiyeva	495	
PA_tika-s01_01t:495_10	kadāci antavā sakkhidiṭṭhoti anusuyyati, tasmā na pana anantoti. Yathā ca anussutitakkīvasena,	4951	
PA_tika-s01_01t:495_11	evaṃ jātissaratakkī ādīnañca vasena yathāsambhavaṃ yojetabbaṃ. Ayañhi takkiko avaḍḍhitabhāvapubbakattā	4951	
PA_tika-s01_01t:495_12	paṭibhāganimittānaṃ vaḍḍhitabhāvassa vaḍḍhitakālavasena appaccakkhakāritāya anussavādimatte	4951	
PA_tika-s01_01t:495_13	ṭhatvā “nevantavā”ti paṭikkhipati. Avaḍḍhitakālavasena pana “na panānanto”ti, na	4951	
PA_tika-s01_01t:495_14	pana antatānantatānaṃ accantamabhāvena yathā taṃ “nevasaññināsaññī”ti. Purimavādattayapaṭikkhepo	4951	
PA_tika-s01_01t:495_15	ca attanā yathādhippetappakāravilakkhaṇatāya tesaṃ, avassañcetaṃ evaṃ viññātabbaṃ,	4951	
PA_tika-s01_01t:495_16	aññathā vikkhepapakkhaṃyeva bhajeyya catutthavādo. Na hi antatāanantatātadubhayavinimutto	4951	
PA_tika-s01_01t:495_17	attano pakāro atthi, takkīvādī ca yuttimaggako, kālabhedavasena ca tadubhayaṃ ekasmimpi na na yujjatīti.	4951	
PA_tika-s01_01t:496_0	Keci pana yadi panāyaṃ attā antavā siyā, dūradese upapajjanānussaraṇādi kiccanipphatti	496	
PA_tika-s01_01t:496_1	na siyā. Atha ananto, idha ṭhitassa devalokanirayādīsu sukhadukkhānubhavanampi siyā.	496	
PA_tika-s01_01t:496_2	Sace pana antavā ca ananto ca, tadubhayadosasamāyogo. Tasmā “antavā, ananto”ti ca	496	
PA_tika-s01_01t:496_3	abyākaraṇīyo attāti evaṃ takkanavasena catutthavādappavattiṃ vaṇṇenti. Evampi yuttaṃ	496	
PA_tika-s01_01t:496_4	tāva pacchimavādīdvayassa antānantikattaṃ antānantānaṃ vasena ubhayavisayattā tesaṃ	496	
PA_tika-s01_01t:496_5	vādassa. Purimavādīdvayassa pana kathaṃ visuṃ antānantikattanti? Upacāravuttiyā.	496	
PA_tika-s01_01t:496_6	Samuditesu hi antānantavādīsu pavattamāno antānantika-saddo tattha niruḷhatāya paccekampi	496	
PA_tika-s01_01t:496_7	antānantikavādīsu pavattati, yathā arūpajjhānesu paccekaṃ aṭṭhavimokkhapariyāyo,	496	
PA_tika-s01_01t:496_8	yathā ca loke sattāsayoti. Atha vā abhinivesato purimakālappavattivasena ayaṃ tattha	496	
PA_tika-s01_01t:496_9	vohāro kato. Tesañhi diṭṭhigatikānaṃ tathārūpacetosamādhisamadhigamato pubbakālaṃ	496	
PA_tika-s01_01t:496_10	“antavā nu ayaṃ loko, ananto nū”ti ubhayākārāvalambino parivitakkassa vasena niruḷho	4961	
PA_tika-s01_01t:496_11	antānantikabhāvo visesalābhena tattha uppannepi ekaṃsaggāhe purimasiddharuḷhiyā voharīyatīti.	4961	
PA_tika-s01_01t:497_0	54-60. Vuttanayenāti “takkayatīti takkī”tiādinā saddato, “catubbidho takkī”tiādinā	497	
PA_tika-s01_01t:497_1	atthato ca sassatavāde vuttavidhinā. Diṭṭhapubbānusārenāti dassanabhūtena viññāṇena	497	
PA_tika-s01_01t:497_2	upaladdhapubbassa antavantādino anussaraṇena. Evañca katvā anussutitakkīsuddhatakkīnampi	497	
PA_tika-s01_01t:497_3	idha saṅgaho siddho hoti. Atha vā diṭṭhaggahaṇeneva “naccagītavāditavisūkadassanā”tiādīsu	497	
PA_tika-s01_01t:497_4	viya sutādīnampi gahitatā veditabbā. “Antavā”tiādinā icchitassa attano sabbadā bhāvaparāmasanavaseneva	497	
PA_tika-s01_01t:497_5	imesaṃ vādānaṃ pavattanato sassatadiṭṭhisaṅgaho daṭṭhabbo. Tathā hi vakkhati “sesā sassatadiṭṭhiyo”ti.	497	
PA_tika-s01_01t:498	Amarāvikkhepavādavaṇṇanā	49	
PA_tika-s01_01t:499_0	61. Na maratīti na ucchijjati. “Evampi me no”tiādinā vividho nānappakāro khepo parena	499	
PA_tika-s01_01t:499_1	paravādīnaṃ khipanaṃ vikkhepo. Amarāya diṭṭhiyā vācāya ca vikkhipantīti vā amarāvikkhepino.	499	
PA_tika-s01_01t:499_2	Amarāvikkhepino eva amarāvikkhepikā. Ito cito ca sandhāvati ekasmiṃ sabhāve anavaṭṭhānato.	499	
PA_tika-s01_01t:499_3	Amarā viya vikkhipantīti vā purimanayeneva saddattho daṭṭhabbo.	499	
PA_tika-s01_01t:500_0	62. Vikkhepavādino uttarimanussadhamme, akusaladhammepi sabhāvabhedavaseneva ñātuṃ	500	
PA_tika-s01_01t:500_1	ñāṇabalaṃ natthīti kusalākusalapadānaṃ kusalākusalakammapathavaseneva attho. Paṭhamanayavaseneva	500	
PA_tika-s01_01t:500_2	apariyantavikkhepatāya amarāvikkhepaṃ vibhāvetuṃ “evantipi me noti aniyamitavikkhepo”ti	500	
PA_tika-s01_01t:500_3	vuttaṃ. Tattha aniyamitavikkhepoti sassatādīsu ekasmimpi pakāre aṭṭhatvā vikkhepakaraṇaṃ,	500	
PA_tika-s01_01t:500_4	paravādinā yasmiṃ kismiñci pucchite pakāre tassa paṭikkhepoti attho. Dutiyanayavasena	500	
PA_tika-s01_01t:500_5	amarāsadisāya amarāya vikkhepaṃ dassetuṃ “idaṃ kusalanti vā puṭṭho”tiādimāha. Atha	500	
PA_tika-s01_01t:500_6	vā “evantipi me no”tiādinā aniyamatova sassatekaccasassatucchedatakkīvādānaṃ paṭisedhanena	500	
PA_tika-s01_01t:500_7	taṃ taṃ vādaṃ paṭikkhipateva apariyantavikkhepavādattā amarāvikkhepino. Attanā pana	500	
PA_tika-s01_01t:500_8	anavaṭṭhitavādattā na kismiñci pakkhe avatiṭṭhatīti āha “sayaṃ pana…pe… byākarotī”ti.	500	
PA_tika-s01_01t:500_9	Idāni kusalādīnaṃ abyākaraṇena tameva anavaṭṭhānaṃ vibhāveti “idaṃ kusalanti vā puṭṭho”tiādinā.	500	
PA_tika-s01_01t:500_10	Tenevāha “ekasmimpi pakkhe na tiṭṭhatī”ti.	5001	
PA_tika-s01_01t:501_0	63. Kusalākusalaṃ yathābhūtaṃ appajānantopi yesamahaṃ samayena kusalameva “kusala”nti,	501	
PA_tika-s01_01t:501_1	akusalameva ca “akusala”nti byākareyyaṃ, tesu tathā byākaraṇahetu “aho vata re paṇḍito”ti	501	
PA_tika-s01_01t:501_2	sakkārasammānaṃ karontesu mama chando vā rāgo vā assāti evampettha attho sambhavati.	501	
PA_tika-s01_01t:501_3	Doso vā paṭigho vāti ettha vuttavipariyāyena yojetabbaṃ. Aṭṭhakathāyaṃ pana attano	501	
PA_tika-s01_01t:501_4	paṇḍitabhāvavisayānaṃ rāgādīnaṃ vasena yojanā katā. “Chandarāgadvayaṃ upādāna”nti	501	
PA_tika-s01_01t:501_5	abhidhammanayena vuttaṃ. Abhidhamme hi taṇhādiṭṭhiyova “upādāna”nti āgatā, suttante	501	
PA_tika-s01_01t:501_6	pana dosopi “upādāna”nti vutto “kodhupādānavinibandhā vighātaṃ āpajjantī”tiādīsu.	501	
PA_tika-s01_01t:501_7	Tena vuttaṃ “ubhayampi vā daḷhaggahaṇavasena upādāna”nti. Daḷhaggahaṇaṃ amuñcanaṃ.	501	
PA_tika-s01_01t:501_8	Paṭighopi hi upanāhādivasena pavatto ārammaṇaṃ na muñcati. Vihananaṃ hiṃsanaṃ vibādhanaṃ.	501	
PA_tika-s01_01t:501_9	Rāgopi hi pariḷāhavasena sāraddhavuttitāya nissayaṃ vibādhatīti. Vināsetukāmatāya	501	
PA_tika-s01_01t:501_10	ārammaṇaṃ gaṇhātīti sambandho.	5011	
PA_tika-s01_01t:502_0	64. Paṇḍiccenāti paññāya. Yena hi dhammena yutto “paṇḍito”ti vuccati, so dhammo paṇḍiccaṃ,	502	
PA_tika-s01_01t:502_1	tena sutacintāmayaṃ paññaṃ dasseti, na pākatikakammanibbattaṃ sābhāvikapaññaṃ. Kata-saddassa	502	
PA_tika-s01_01t:502_2	kiriyāsāmaññavācakattā “katavijjo”tiādīsu viya kata-saddo ñāṇānuyuttataṃ vadatīti	502	
PA_tika-s01_01t:502_3	āha “viññātaparappavādā”ti. Sattadhā bhinnassa vālaggassa aṃsukoṭivedhako “vālavedhī”ti adhippeto.	502	
PA_tika-s01_01t:503_0	65-6. Ettha ca kiñcāpi purimānampi tiṇṇaṃ kusalādidhammasabhāvānavabodhato attheva	503	
PA_tika-s01_01t:503_1	mandabhāvo, tesaṃ pana attano kusalādidhammānavabodhassa avabodhaviseso atthi, tadabhāvā	503	
PA_tika-s01_01t:503_2	pacchimoyeva mandamomūhabhāvena vutto. Nanu ca pacchimassāpi “atthi paroloko’ti iti	503	
PA_tika-s01_01t:503_3	ce me assa, ‘atthi paroloko’ti iti te naṃ byākareyyaṃ, evantipi me no”tiādi vacanato	503	
PA_tika-s01_01t:503_4	attano dhammānavabodhassa avabodho atthiyevāti? Kiñcāpi atthi, na tassa purimānaṃ	503	
PA_tika-s01_01t:503_5	viya apariññātadhammabyākaraṇanibandhanamusāvādādibhayaparijigucchanakāro atthi,	503	
PA_tika-s01_01t:503_6	atha kho mahāmūḷhoyeva. Atha vā “evantipi me no”tiādinā pucchāya vikkhepakaraṇatthaṃ	503	
PA_tika-s01_01t:503_7	“atthi paroloko’ti iti ce maṃ pucchasī”ti pucchāṭhapanameva tena dassīyati, na attano	503	
PA_tika-s01_01t:503_8	dhammānavabodhoti ayameva visesena “mando ceva momūho cā”ti vutto. Teneva hi tathāvādinaṃ	503	
PA_tika-s01_01t:503_9	sañjayaṃ belaṭṭhaputtaṃ ārabbha “ayaṃ vā imesaṃ samaṇabrāhmaṇānaṃ sabbamando sabbamūḷho”ti	503	
PA_tika-s01_01t:503_10	vuttaṃ. Tattha “atthi paroloko”ti sassatadassanavasena sammādiṭṭhivasena vā pucchā.	5031	
PA_tika-s01_01t:503_11	“Natthi paroloko”ti natthikadassanavasena sammādassanavasena vā pucchā. “Atthi ca	5031	
PA_tika-s01_01t:503_12	natthi ca paroloko”ti ucchedadassanavasena sammādiṭṭhivasena eva vā pucchā. “Neva	5031	
PA_tika-s01_01t:503_13	atthi na natthi paroloko”ti vuttappakārattayapaṭikkhepe sati pakārantarassa asambhavato	5031	
PA_tika-s01_01t:503_14	atthitānatthitāhi navattabbākāro parolokoti vikkhepaññeva purekkhārena sammādiṭṭhivasena	5031	
PA_tika-s01_01t:503_15	vā pucchā. Sesacatukkattayepi vuttanayānusārena attho veditabbo. Puññasaṅkhārattiko	5031	
PA_tika-s01_01t:503_16	viya hi kāyasaṅkhārattikena purimacatukkasaṅgahito eva attho. Sesacatukkattayena	5031	
PA_tika-s01_01t:503_17	attaparāmāsapuññādi phalatācodanānayena saṅgahitoti.	5031	
PA_tika-s01_01t:504_0	Amarāvikkhepiko sassatādīnaṃ attano aruccanatāya sabbattha “evantipi me no”tiādinā	504	
PA_tika-s01_01t:504_1	vikkhepaññeva karoti. Tattha “evantipi me no”tiādi tattha tattha pucchitākārapaṭisedhanavasena	504	
PA_tika-s01_01t:504_2	vikkhipanākāradassanaṃ. Nanu ca vikkhepavādino vikkhepapakkhassa anujānanaṃ vikkhepapakkhe	504	
PA_tika-s01_01t:504_3	avaṭṭhānaṃ yuttarūpanti? Na, tatthāpi tassa sammūḷhattā, paṭikkhepavaseneva ca vikkhepavādassa	504	
PA_tika-s01_01t:504_4	pavattanato. Tathā hi sañcayo belaṭṭhaputto raññā ajātasattunā sandiṭṭhikaṃ sāmaññaphalaṃ	504	
PA_tika-s01_01t:504_5	puṭṭho paralokattikādīnaṃ paṭisedhanamukhena vikkhepaṃ byākāsi.	504	
PA_tika-s01_01t:505_0	Etthāha – nanu cāyaṃ sabbopi amarāvikkhepiko kusalādayo dhamme, paralokattikādīni	505	
PA_tika-s01_01t:505_1	ca yathābhūtaṃ anavabujjhamāno tattha tattha pañhaṃ puṭṭho pucchāya vikkhepanamattaṃ	505	
PA_tika-s01_01t:505_2	āpajjati, tassa kathaṃ diṭṭhigatikabhāvo. Na hi avattukāmassa viya pucchitamatthamajānantassa	505	
PA_tika-s01_01t:505_3	vikkhepakaraṇamattena diṭṭhigatikatā yuttāti? Vuccate – na heva kho pucchāya vikkhepakaraṇamattena	505	
PA_tika-s01_01t:505_4	tassa diṭṭhigatikatā, atha kho micchābhinivesavasena. Sassatābhinivesena micchābhiniviṭṭhoyeva	505	
PA_tika-s01_01t:505_5	hi puggalo mandabuddhitāya kusalādidhamme paralokattikādīni ca yāthāvato appaṭipajjamāno	505	
PA_tika-s01_01t:505_6	attanā aviññātassa atthassa paraṃ viññāpetuṃ asakkuṇeyyatāya musāvādādibhayena ca	505	
PA_tika-s01_01t:505_7	vikkhepaṃ āpajjatīti. Tathā hi vakkhati “yāsaṃ satteva ucchedadiṭṭhiyo, sesā sassatadiṭṭhiyo”ti	505	
PA_tika-s01_01t:505_8	atha vā puññapāpānaṃ tabbipākānañca anavabodhena asaddahanena ca tabbisayāya pucchāya	505	
PA_tika-s01_01t:505_9	vikkhepakaraṇaṃyeva sundaranti khantiṃ ruciṃ uppādetvā abhinivisantassa uppannā visuṃyevesā	505	
PA_tika-s01_01t:505_10	ekā diṭṭhi sattabhaṅgadiṭṭhi viyāti daṭṭhabbaṃ. Tathā ca vuttaṃ “pariyantarahitā	5051	
PA_tika-s01_01t:505_11	diṭṭhigatikassa diṭṭhi ceva vācā cā”ti. Kathaṃ panassā sassatadiṭṭhisaṅgaho? Ucchedavasena	5051	
PA_tika-s01_01t:505_12	anabhinivesato. Natthi koci dhammānaṃ yathābhūtavedī vivādabahulattā lokassa, “evameva”nti	5051	
PA_tika-s01_01t:505_13	pana saddantarena “dhammanijjhānanā anādikālikā loke”ti gāhavasena sassatalesopettha labbhatiyeva.	5051	
PA_tika-s01_01t:506	Adhiccasamuppannavādavaṇṇanā	50	
PA_tika-s01_01t:507_0	67. Adhicca yadicchakaṃ yaṃ kiñci kāraṇaṃ, kassaci vuddhipubbaṃ vā vinā samuppannoti	507	
PA_tika-s01_01t:507_1	attalokasaññitānaṃ khandhānaṃ adhiccuppattiākārārammaṇaṃ dassanaṃ tadākārasannissayena	507	
PA_tika-s01_01t:507_2	pavattito, tadākārasahacaritatāya ca “adhiccasamuppanna”nti vuccati yathā “mañcā	507	
PA_tika-s01_01t:507_3	ghosanti, kuntā pacarantī”ti ca imamatthaṃ dassento āha “adhiccasamuppanno attā ca	507	
PA_tika-s01_01t:507_4	loko cāti dassanaṃ adhiccasamuppanna”nti.	507	
PA_tika-s01_01t:508_0	68-73. Desanāsīsanti desanāya jeṭṭhakabhāvena gahaṇaṃ, tena saññaṃyeva dhuraṃ katvā	508	
PA_tika-s01_01t:508_1	bhagavatā ayaṃ desanā katā, na pana tattha aññesaṃ arūpadhammānaṃ atthibhāvatoti	508	
PA_tika-s01_01t:508_2	dasseti. Tenevāha “acittuppādā”tiādi. Bhagavā hi yathā lokuttaradhammaṃ desento samādhiṃ	508	
PA_tika-s01_01t:508_3	paññaṃ vā dhuraṃ karoti, evaṃ lokiyadhammaṃ desento cittaṃ saññaṃ vā dhuraṃ karoti.	508	
PA_tika-s01_01t:508_4	Tattha “yasmiṃ samaye lokuttaraṃ jhānaṃ bhāveti pañcaṅgiko sammāsamādhi [dī. ni.	508	
PA_tika-s01_01t:508_5	3.355 (kha)] pañcañāṇiko sammāsamādhi, [dī. ni. 3.355 (ja); vibha. 2.804] paññāya	508	
PA_tika-s01_01t:508_6	cassa disvā āsavā parikkhīṇā hontī”ti tathā “yasmiṃ samaye kāmāvacaraṃ kusalaṃ cittaṃ	508	
PA_tika-s01_01t:508_7	uppannaṃ hoti, kiṃcitto tvaṃ bhikkhu manopubbaṅgamā dhammā, santi bhikkhave sattā	508	
PA_tika-s01_01t:508_8	nānattakāyā nānattasaññino, na nevasaññānāsaññāyatana”ntiādīni suttāni etassa atthassa	508	
PA_tika-s01_01t:508_9	sādhakāni daṭṭhabbāni. Titthāyataneti aññatitthiyasamaye. Titthiyā hi upapattivisese	508	
PA_tika-s01_01t:508_10	vimuttisaññino, saññāvirāgāvirāgesu ādīnavānisaṃsadassino vā hutvā asaññasamāpattiṃ	5081	
PA_tika-s01_01t:508_11	nibbattetvā akkhaṇabhūmiyaṃ uppajjanti, na sāsanikā. Vāyokasiṇe parikammaṃ katvāti	5081	
PA_tika-s01_01t:508_12	vāyokasiṇe paṭhamādīni tīṇi jhānāni nibbattetvā tatiyajjhāne ciṇṇavasī hutvā tato	5081	
PA_tika-s01_01t:508_13	vuṭṭhāya catutthajjhānādhigamāya parikammaṃ katvā. Tenevāha “catutthajjhānaṃ nibbattetvā”ti.	5081	
PA_tika-s01_01t:509_0	Kasmā panettha vāyokasiṇeyeva parikammaṃ vuttanti? Vuccate – yatheva hi rūpapaṭibhāgabhūtesu	509	
PA_tika-s01_01t:509_1	kasiṇavisesesu rūpavibhāvanena rūpavirāgabhāvanāsaṅkhāto arūpasamāpattiviseso sacchikarīyati,	509	
PA_tika-s01_01t:509_2	evaṃ aparibyattaviggahatāya arūpapaṭibhāgabhūte kasiṇavisese arūpavibhāvanena arūpavirāgabhāvanāsaṅkhāto	509	
PA_tika-s01_01t:509_3	rūpasamāpattiviseso adhigamīyatīti ettha “saññā rogo saññā gaṇḍo”tiādinā “dhi cittaṃ,	509	
PA_tika-s01_01t:509_4	dhibbate taṃ citta”ntiādinā ca nayena arūpappavattiyā ādīnavadassanena, tadabhāve	509	
PA_tika-s01_01t:509_5	ca santapaṇītabhāvasanniṭṭhānena rūpasamāpattiyā abhisaṅkharaṇaṃ, rūpavirāgabhāvanā	509	
PA_tika-s01_01t:509_6	pana saddhiṃ upacārena arūpasamāpattiyo, tatthāpi visesena paṭhamāruppajjhānaṃ. Yadi	509	
PA_tika-s01_01t:509_7	evaṃ “paricchinnākāsakasiṇepī”ti vattabbaṃ. Tassāpi hi arūpapaṭibhāgatā labbhatīti?	509	
PA_tika-s01_01t:509_8	Icchitamevetaṃ kesañci avacanaṃ panettha pubbācariyehi aggahitabhāvena. Yathā hi	509	
PA_tika-s01_01t:509_9	rūpavirāgabhāvanā virajjanīyadhammabhāvamattena parinipphannā, virajjanīyadhammapaṭibhāgabhūte	509	
PA_tika-s01_01t:509_10	ca visayavisese pātubhavati, evaṃ arūpavirāgabhāvanāpīti vuccamāne na koci virodho,	5091	
PA_tika-s01_01t:509_11	titthiyeheva pana tassā samāpattiyā paṭipajjitabbatāya, tesañca visayapathesupanibandhanasseva	5091	
PA_tika-s01_01t:509_12	tassa jhānassa paṭipattito diṭṭhivantehi pubbācariyehi catuttheyeva bhūtakasiṇe arūpavirāgabhāvanāparikammaṃ	5091	
PA_tika-s01_01t:509_13	vuttanti daṭṭhabbaṃ. Kiñca vaṇṇakasiṇesu viya purimabhūtakasiṇattayepi vaṇṇapaṭicchāyāva	5091	
PA_tika-s01_01t:509_14	paṇṇatti ārammaṇaṃ jhānassa lokavohārānurodheneva pavattito. Evañca katvā visuddhimagge	5091	
PA_tika-s01_01t:509_15	pathavīkasiṇassa ādāsacandamaṇḍalūpamāvacanañca samatthitaṃ hoti, catutthaṃ pana	5091	
PA_tika-s01_01t:509_16	bhūtakasiṇaṃ bhūtappaṭicchāyameva jhānassa gocarabhāvaṃ gacchatīti tasseva arūpapaṭibhāgatā	5091	
PA_tika-s01_01t:509_17	yuttāti vāyokasiṇeyeva parikammaṃ vuttanti veditabbaṃ.	5091	
PA_tika-s01_01t:510_0	Idhevāti pañcavokārabhaveyeva. Tatthāti asaññabhave. Yadi rūpakkhandhamattameva asaññabhave	510	
PA_tika-s01_01t:510_1	pātubhavati, kathamarūpasannissayena vinā tattha rūpaṃ pavattati, kathaṃ pana rūpasannissayena	510	
PA_tika-s01_01t:510_2	vinā arūpadhātuyaṃ arūpaṃ pavattati, idampi tena samānajātiyameva. Kasmā? Idheva	510	
PA_tika-s01_01t:510_3	adassanato. Yadi evaṃ kabaḷīkārāhārena vinā rūpadhātuyaṃ rūpena na pavattitabbaṃ,	510	
PA_tika-s01_01t:510_4	kiṃ kāraṇaṃ? Idheva adassanato. Api ca yathā yassa cittasantānassa nibbattikāraṇaṃ	510	
PA_tika-s01_01t:510_5	rūpe avigatataṇhaṃ, tassa saha rūpena sambhavato rūpaṃ nissāya pavatti, yassa pana	510	
PA_tika-s01_01t:510_6	nibbattikāraṇaṃ rūpe vigatataṇhaṃ, tassa vinā rūpena rūpanirapekkhatāya kāraṇassa,	510	
PA_tika-s01_01t:510_7	evaṃ yassa rūpappabandhassa nibbattikāraṇaṃ vigatataṇhaṃ arūpe, tassa vinā arūpena	510	
PA_tika-s01_01t:510_8	pavatti hotīti asaññabhave rūpakkhandhamattameva nibbattati. Kathaṃ pana tattha kevalo	510	
PA_tika-s01_01t:510_9	rūpappabandho paccuppannapaccayarahito cirakālaṃ pavattatīti paccetabbaṃ, kittakaṃ	510	
PA_tika-s01_01t:510_10	vā kālaṃ pavattatīti codanaṃ manasi katvā āha “yathā nāma jiyāvegukkhitto saro”tiādi,	5101	
PA_tika-s01_01t:510_11	tena na kevalamāgamoyeva ayamettha yuttīti dasseti. Tattakameva kālanti ukkaṃsato	5101	
PA_tika-s01_01t:510_12	pañca mahākappasatānipi tiṭṭhanti asaññasattā. Jhānavegeti asaññasamāpattiparikkhate	5101	
PA_tika-s01_01t:510_13	kammavege. Antaradhāyatīti paccayanirodhena nirujjhati nappavattati.	5101	
PA_tika-s01_01t:511_0	Idhāti kāmabhave. Kathaṃ pana anekakappasatasamatikkamena ciraniruddhato viññāṇato	511	
PA_tika-s01_01t:511_1	idha viññāṇaṃ samuppajjati. Na hi niruddhe cakkhumhi cakkhuviññāṇamuppajjamānaṃ diṭṭhanti?	511	
PA_tika-s01_01t:511_2	Nayidamekantato daṭṭhabbaṃ. Ciraniruddhampi hi cittaṃ samānajātikassa antarānuppajjanato	511	
PA_tika-s01_01t:511_3	anantarapaccayamattaṃ hotiyeva, na bījaṃ, bījaṃ pana kammaṃ. Tasmā kammato bījabhūtato	511	
PA_tika-s01_01t:511_4	ārammaṇādīhi paccayehi asaññabhavato cutānaṃ kāmadhātuyā upapattiviññāṇaṃ hotiyeva.	511	
PA_tika-s01_01t:511_5	Tenāha “idha paṭisandhisaññā uppajjatī”ti. Ettha ca yathā nāma utuniyāmena pupphaggahaṇe	511	
PA_tika-s01_01t:511_6	niyatakālānaṃ rukkhānaṃ vekhe dinne vekhabalena na yathā niyāmatā hoti pupphaggahaṇassa,	511	
PA_tika-s01_01t:511_7	evameva pañcavokārabhave avippayogena vattamānesu rūpārūpadhammesu rūpārūpavirāgabhāvanāvekhe	511	
PA_tika-s01_01t:511_8	dinne tassa samāpattivekhabalassa anurūpato arūpabhave asaññābhave ca yathākkamaṃ	511	
PA_tika-s01_01t:511_9	rūparahitā arūparahitā ca khandhānaṃ pavatti hotīti veditabbaṃ. Nanu ettha jātisatasahassadasasaṃvaṭṭādīnaṃ	511	
PA_tika-s01_01t:511_10	matthake, abbhantarato vā pavattāya asaññūpavattiyā vasena lābhīadhiccasamuppannikavādo	5111	
PA_tika-s01_01t:511_11	lābhīsassatavādo viya anekabhedo sambhavatīti? Saccaṃ sambhavati, anantarattā pana	5111	
PA_tika-s01_01t:511_12	āpannāya asaññūpapattiyā vasena lābhīadhiccasamuppannikavādo nayadassanavasena ekova	5111	
PA_tika-s01_01t:511_13	dassitoti daṭṭhabbaṃ. Atha vā sassatadiṭṭhisaṅgahato adhiccasamuppannikavādassa sassatavāde	5111	
PA_tika-s01_01t:511_14	āgato sabbo desanānayo yathāsambhavaṃ adhiccasamuppannikavādepi gahetabboti imassa	5111	
PA_tika-s01_01t:511_15	visesassa dassanatthaṃ bhagavatā lābhīadhiccasamuppannikavādo avibhajitvā desito.	5111	
PA_tika-s01_01t:511_16	Avassañca sassatadiṭṭhisaṅgaho adhiccasamuppannikavādassa icchitabbo saṃkilesapakkhe	5111	
PA_tika-s01_01t:511_17	sattānaṃ ajjhāsayassa duvidhattā. Tathā hi vuttaṃ aṭṭhakathāyaṃ “sassatucchedadiṭṭhi	5111	
PA_tika-s01_01t:511_18	cā”ti. Tathā ca vakkhati “yāsaṃ satteva ucchedadiṭṭhiyo, sesā sassatadiṭṭhiyo”ti.	5111	
PA_tika-s01_01t:512_0	Nanu ca adhiccasamuppannikavādassa sassatadiṭṭhisaṅgaho na yutto. “Ahañhi pubbe nāhosi”ntiādivasena	512	
PA_tika-s01_01t:512_1	pavattanato, apubbasattapātubhāvaggāhattā, attano lokassa ca sadābhāvagāhinī ca sassatadiṭṭhi	512	
PA_tika-s01_01t:512_2	“atthitveva sassatisama”nti pavattanato? No na yutto anāgate koṭiadassanato. Yadipi	512	
PA_tika-s01_01t:512_3	hi ayaṃ vādo “somhi etarahi ahutvā santatāya pariṇato”ti attano lokassa ca atītakoṭiparāmasanavasena	512	
PA_tika-s01_01t:512_4	pavatto, tathāpi vattamānakālato paṭṭhāya na tesaṃ katthaci anāgate pariyantaṃ passati,	512	
PA_tika-s01_01t:512_5	visesena ca paccuppannānāgatakālesu pariyantādassanapabhāvito sassatavādo. Yathāha	512	
PA_tika-s01_01t:512_6	“sassatisamaṃ tatheva ṭhassatī”ti. Yadi evaṃ imassa vādassa, sassatavādādīnañca pubbantakappikesu	512	
PA_tika-s01_01t:512_7	saṅgaho na yutto anāgatakālaparāmasanavasena pavattattāti? Na, samudāgamassa atītakoṭṭhāsikattā.	512	
PA_tika-s01_01t:512_8	Tathā hi nesaṃ samuppatti atītaṃsapubbenivāsañāṇehi, tappaṭirūpakānussavādippabhāvitatakkanehi	512	
PA_tika-s01_01t:512_9	ca saṅgahitāti, tathā ceva saṃvaṇṇitaṃ. Atha vā sabbattha appaṭihatañāṇena vādivarena	512	
PA_tika-s01_01t:512_10	dhammassāminā niravasesato agatiñca gatiñca yathābhūtaṃ sayaṃ abhiññā sacchikatvā	5121	
PA_tika-s01_01t:512_11	paveditā etā diṭṭhiyo, tasmā yāvatikā diṭṭhiyo bhagavatā desitā, yathā ca desitā,	5121	
PA_tika-s01_01t:512_12	tathā tathāva sanniṭṭhānato sampaṭicchitabbā, na ettha yuttivicāraṇā kātabbā buddhavisayattā.	5121	
PA_tika-s01_01t:512_13	Acinteyyo hi buddhavisayoti.	5121	
PA_tika-s01_01t:513	Dutiyabhāṇavāravaṇṇanā niṭṭhitā.	51	
PA_tika-s01_01t:514	Aparantakappikavādavaṇṇanā	51	
PA_tika-s01_01t:515_0	74. “Aparante ñāṇaṃ, aparantānudiṭṭhino”tiādīsu viya apara-saddo idha anāgatakālavācakoti	515	
PA_tika-s01_01t:515_1	āha “anāgatakoṭṭhāsasaṅkhāta”nti. Aparantaṃ kappetvātiādīsu “pubbantaṃ kappetvā”tiādīsu	515	
PA_tika-s01_01t:515_2	vuttanayena attho veditabbo. Visesamattameva vakkhāma.	515	
PA_tika-s01_01t:516	Saññīvādavaṇṇanā	51	
PA_tika-s01_01t:517_0	75. Uddhamāghātanāti pavatto vādo uddhamāghātano, so etesaṃ atthīti uddhamāghātanikā.	517	
PA_tika-s01_01t:517_1	Yasmā pana te diṭṭhigatikā “uddhaṃ maraṇā attā nibbikāro”ti vadanti, tasmā “uddhamāghātanā	517	
PA_tika-s01_01t:517_2	attānaṃ vadantīti uddhamāghātanikā”ti vuttaṃ. Saññīvādo etesaṃ atthīti saññīvādā	517	
PA_tika-s01_01t:517_3	“buddhaṃ assa atthīti buddho”ti yathā. Atha vā saññīti pavatto vādo saññī sahacaraṇanayena,	517	
PA_tika-s01_01t:517_4	saññī vādo etesanti saññīvādā.	517	
PA_tika-s01_01t:518_0	76-77. Rūpī attāti ettha nanu rūpavinimuttena attanā bhavitabbaṃ saññāya viya rūpassapi	518	
PA_tika-s01_01t:518_1	attaniyattā. Na hi “saññī attā”ti ettha saññā attā. Teneva hi “tattha pavattasaññañcassa	518	
PA_tika-s01_01t:518_2	saññāti gahetvā”ti vuttaṃ. Evaṃ sati kasmā kasiṇarūpaṃ “attā”ti gahetvā vuttanti?	518	
PA_tika-s01_01t:518_3	Na kho panetaṃ evaṃ daṭṭhabbaṃ “rūpaṃ assa atthīti rūpī”ti, atha kho “ruppanasīlo	518	
PA_tika-s01_01t:518_4	rūpī”ti. Ruppanañcettha rūpasarikkhatāya kasiṇarūpassa vaḍḍhitāvaḍḍhitakālavasena	518	
PA_tika-s01_01t:518_5	visesāpatti, sā ca “natthī”ti na sakkā vattuṃ parittavipulatādivisesasabbhāvato.	518	
PA_tika-s01_01t:518_6	Yadi evaṃ imassa vādassa sassatadiṭṭhisaṅgaho na yujjatīti? No na yujjati kāyabhedato	518	
PA_tika-s01_01t:518_7	uddhaṃ attano nibbikāratāya tena adhippetattā. Tathā hi vuttaṃ “arogo paraṃ maraṇā”ti.	518	
PA_tika-s01_01t:518_8	Atha vā “rūpaṃ assa atthīti rūpī”ti vuccamānepi na doso. Kappanāsiddhenapi hi bhedena	518	
PA_tika-s01_01t:518_9	abhedassāpi niddesadassanato, yathā “silāputtakassa sarīra”nti. Ruppanaṃ vā rūpasabhāvo	518	
PA_tika-s01_01t:518_10	rūpaṃ, taṃ etassa atthīti rūpī, attā “rūpino dhammā”tiādīsu viya. Evañca katvā rūpasabhāvattā	5181	
PA_tika-s01_01t:518_11	attano “rūpī attā”ti vacanaṃ ñāyāgatamevāti “kasiṇarūpaṃ ‘attā’ti gahetvā”ti vuttaṃ.	5181	
PA_tika-s01_01t:518_12	Niyatavāditāya kammaphalapaṭikkhepato natthi ājīvakesu jhānasamāpattilābhoti āha	5181	
PA_tika-s01_01t:518_13	“ājīvakādayo viya takkamatteneva vā rūpī attā”ti. Tathā hi kaṇhābhijātiādīsu chaḷābhijātīsu	5181	
PA_tika-s01_01t:518_14	aññataraṃ attānaṃ ekacce ājīvakā paṭijānanti. Natthi etassa rogo bhaṅgoti arogoti	5181	
PA_tika-s01_01t:518_15	aroga-saddassa niccapariyāyatā veditabbā, rogarahitatāsīsena vā nibbikāratāya niccataṃ	5181	
PA_tika-s01_01t:518_16	paṭijānāti diṭṭhigatikoti āha “arogoti nicco”ti.	5181	
PA_tika-s01_01t:519_0	Kasiṇugghāṭimākāsapaṭhamāruppaviññāṇanatthibhāvaākiñcaññāyatanāni arūpasamāpattinimittaṃ	519	
PA_tika-s01_01t:519_1	nimbapaṇṇe tittakaraso viya sarīraparimāṇo arūpī attā tattha tiṭṭhatīti nigaṇṭhāti	519	
PA_tika-s01_01t:519_2	āha “nigaṇṭhādayo viyā”ti. Missakagāhavasenāti rūpārūpasamāpattīnaṃ nimittāni ekajjhaṃ	519	
PA_tika-s01_01t:519_3	katvā “eko attā”ti, tattha pavattasaññañcassa “saññā”ti gahaṇavasena. Ayañhi diṭṭhigatiko	519	
PA_tika-s01_01t:519_4	rūpārūpasamāpattilābhitāya tannimittaṃ rūpabhāvena arūpabhāvena ca attā upatiṭṭhati,	519	
PA_tika-s01_01t:519_5	tasmā “rūpī ca arūpī cā”ti abhinivesaṃ janesi ajjhattavādino viya, takkamatteneva	519	
PA_tika-s01_01t:519_6	vā rūpārūpadhammānaṃ missakaggahaṇavasena “rūpī arūpī ca attā hotī”ti.	519	
PA_tika-s01_01t:520_0	Takkagāhenevāti saṅkhārāvasesasukhumabhāvappattadhammā viya accantasukhumabhāvappattiyā	520	
PA_tika-s01_01t:520_1	sakiccasādhanāsamatthatāya thambhakuṭṭahatthapādādisaṅghāto viya neva rūpī, rūpasabhāvānativattanato	520	
PA_tika-s01_01t:520_2	na arūpīti evaṃ pavattatakkagāhena. Atha vā antānantikacatukkavāde viya aññamaññapaṭikkhepavasena	520	
PA_tika-s01_01t:520_3	attho veditabbo. Kevalaṃ pana tattha desakālabhedavasena tatiyacatutthavādā dassitā,	520	
PA_tika-s01_01t:520_4	idha kālavatthubhedavasenāti ayameva visesoti. Kālabhedavasena cettha tatiyavādassa	520	
PA_tika-s01_01t:520_5	pavatti rūpārūpanimittānaṃ saha anupaṭṭhānato. Catutthavādassa pana vatthubhedavasena	520	
PA_tika-s01_01t:520_6	pavatti rūpārūpadhammānaṃ samūhato “eko attā”ti takkanavasenāti tattha vuttanayānusārena veditabbaṃ.	520	
PA_tika-s01_01t:521	Dutiyacatukke yaṃ vattabbaṃ, taṃ “amati gacchati ettha bhāvo osāna”ntiādinā antānantikavāde vuttanayena veditabbaṃ.	52	
PA_tika-s01_01t:522_0	Yadipi aṭṭhasamāpattilābhino diṭṭhigatikassa vasena samāpattibhedena saññābhedasambhavato	522	
PA_tika-s01_01t:522_1	“nānattasaññī attā”ti ayampi vādo samāpannakavasena labbhati. Tathāpi samāpattiyaṃ	522	
PA_tika-s01_01t:522_2	ekarūpeneva saññāya upaṭṭhānato samāpannakavasena “ekattasaññī”ti āha. Tenevettha	522	
PA_tika-s01_01t:522_3	samāpannakaggahaṇaṃ kataṃ. Ekasamāpattilābhino eva vā vasena attho veditabbo. Samāpattibhedena	522	
PA_tika-s01_01t:522_4	saññābhedasambhavepi bahiddhā puthuttārammaṇe saññānānattena oḷārikena nānattasaññitaṃ	522	
PA_tika-s01_01t:522_5	dassetuṃ “asamāpannakavasena nānattasaññī”ti vuttaṃ. “Parittakasiṇavasena parittasaññī”ti	522	
PA_tika-s01_01t:522_6	iminā satipi saññāvinimutte dhamme “saññāyeva attā”ti vadatīti dassitaṃ hoti. Kasiṇaggahaṇañcettha	522	
PA_tika-s01_01t:522_7	saññāya visayadassanaṃ, evaṃ vipulakasiṇavasenāti etthāpi attho veditabbo. Evañca	522	
PA_tika-s01_01t:522_8	katvā antānantikavāde, idha ca antānantikacatukke paṭhamadutiyavādehi imesaṃ dvinnaṃ	522	
PA_tika-s01_01t:522_9	vādānaṃ viseso siddho hoti, aññathā vuttappakāresu vādesu pubbantāparantakappanabhedena	522	
PA_tika-s01_01t:522_10	satipi kehici visese kehici natthi yevāti. Atha vā “aṅguṭṭhappamāṇo attā, yavappamāṇo,	5221	
PA_tika-s01_01t:522_11	aṇumatto vā attā”ti ādidassanavasena paritto saññī cāti parittasaññī, kapilakaṇādādayo	5221	
PA_tika-s01_01t:522_12	viya attano sabbagatabhāvapaṭijānanavasena appamāṇo saññī cāti appamāṇasaññīti evampettha attho daṭṭhabbo.	5221	
PA_tika-s01_01t:523_0	Dibbacakkhuparibhaṇḍatāya yathākammūpagañāṇassa dibbacakkhupabhāvajanitena yathākammūpagañāṇena	523	
PA_tika-s01_01t:523_1	dissamānāpi sattānaṃ sukhādisamaṅgitā dibbacakkhunāva diṭṭhā hotīti āha “dibbena	523	
PA_tika-s01_01t:523_2	cakkhunā”tiādi. Nanu ca “ekantasukhī attā”tiādivādānaṃ aparantadiṭṭhibhāvato “nibbattamānaṃ	523	
PA_tika-s01_01t:523_3	disvā”ti vacanaṃ anupannanti? Nānupapannaṃ, anāgatassa ekantasukhibhāvādikassa pakappanaṃ	523	
PA_tika-s01_01t:523_4	paccuppannāya nibbattiyā dassanena adhippetanti. Tenevāha “nibbattamānaṃ disvā ‘ekantasukhī’ti	523	
PA_tika-s01_01t:523_5	gaṇhātī”ti. Ettha ca tassaṃ tassaṃ bhūmiyaṃ bahulaṃ sukhādisahitadhammappavattidassanena	523	
PA_tika-s01_01t:523_6	tesaṃ “ekantasukhī”ti gāho daṭṭhabbo. Atha vā hatthidassakaandhā viya diṭṭhigatikā	523	
PA_tika-s01_01t:523_7	yaṃ yadeva passanti, taṃ tadeva abhinivissa voharantīti na ettha yutti maggitabbā.	523	
PA_tika-s01_01t:524	Asaññī nevasaññīnāsaññīvādavaṇṇanā	52	
PA_tika-s01_01t:525_0	78-83. Asaññīvāde asaññabhave nibbattasattavasena paṭhamavādo, “saññaṃ attato samanupassatī”ti	525	
PA_tika-s01_01t:525_1	ettha vuttanayena saññaṃyeva “attā”ti gahetvā tassa kiñcanabhāvena ṭhitāya aññāya	525	
PA_tika-s01_01t:525_2	saññāya abhāvato “asaññī”ti pavatto dutiyavādo, tathā saññāya saha rūpadhamme, sabbe	525	
PA_tika-s01_01t:525_3	eva vā rūpārūpadhamme “attā”ti gahetvā pavatto tatiyavādo, takkagāhavaseneva catutthavādo	525	
PA_tika-s01_01t:525_4	pavatto. Tassa pubbe vuttanayeneva attho veditabbo. Dutiyacatukkepi kasiṇarūpassa	525	
PA_tika-s01_01t:525_5	asañjānanasabhāvatāya asaññīti katvā antānantikavāde vuttanayeneva cattāropi veditabbā.	525	
PA_tika-s01_01t:525_6	Tathā nevasaññīnāsaññīvādepi nevasaññīnāsaññībhave nibbattasattasseva cutipaṭisandhīsu,	525	
PA_tika-s01_01t:525_7	sabbattha vā paṭusaññākiccaṃ kātuṃ asamatthāya sukhumāya saññāya atthibhāvapaṭijānanavasena	525	
PA_tika-s01_01t:525_8	paṭhamavādo, asaññīvāde vuttanayena sukhumāya saññāya vasena, sañjānanasabhāvatāpaṭijānena	525	
PA_tika-s01_01t:525_9	ca dutiyavādādayo pavattāti evaṃ ekena pakārena satipi kāraṇapariyesanassa sambhave	525	
PA_tika-s01_01t:525_10	diṭṭhigatikavādānaṃ anādaraṇīyabhāvadassanatthaṃ “tattha na ekantena kāraṇaṃ pariyesitabba”nti	5251	
PA_tika-s01_01t:525_11	vuttanti daṭṭhabbaṃ. Etesañca saññīasaññīnevasaññīnāsaññīvādānaṃ “arogo paraṃ maraṇā”ti	5251	
PA_tika-s01_01t:525_12	vacanato sassatadiṭṭhisaṅgaho pākaṭoyeva.	5251	
PA_tika-s01_01t:526	Ucchedavādavaṇṇanā	52	
PA_tika-s01_01t:527_0	84. Asato vināsāsambhavato atthibhāvanibandhano ucchedoti vuttaṃ “sato”ti. Yathā	527	
PA_tika-s01_01t:527_1	hetuphalabhāvena pavattamānānaṃ sabhāvadhammānaṃ satipi ekasantānapariyāpannānaṃ	527	
PA_tika-s01_01t:527_2	bhinnasantatipatitehi visese hetuphalānaṃ paramatthato bhinnasabhāvattā bhinnasantānapatitānaṃ	527	
PA_tika-s01_01t:527_3	viya accantabhedasanniṭṭhānena nānattanayassa micchāgahaṇaṃ ucchedābhinivesassa kāraṇaṃ,	527	
PA_tika-s01_01t:527_4	evaṃ hetuphalabhūtānaṃ dhammānaṃ vijjamānepi sabhāvabhede ekasantatipariyāpannatāya	527	
PA_tika-s01_01t:527_5	ekattanayena accantamabhedaggahaṇampi kāraṇaṃ evāti dassetuṃ “sattassā”ti vuttaṃ	527	
PA_tika-s01_01t:527_6	pāḷiyaṃ. Santānavasena hi vattamānesu khandhesu ghanavinibbhogābhāvena sattagāho,	527	
PA_tika-s01_01t:527_7	sattassa ca atthibhāvagāhanibandhano ucchedagāho yāvāyaṃ attā na ucchijjati, tāvāyaṃ	527	
PA_tika-s01_01t:527_8	vijjatiyevāti gahaṇato, nirudayavināso vā idha ucchedoti adhippetoti āha “upaccheda”nti.	527	
PA_tika-s01_01t:527_9	Visesena nāso vināso, abhāvo. So pana maṃsacakkhupaññācakkhūnaṃ dassanapathātikkamoyeva	527	
PA_tika-s01_01t:527_10	hotīti āha “adassana”nti. Adassane hi nāsa-saddo loke niruḷhoti. Bhāvavigamanti sabhāvāpagamaṃ.	5271	
PA_tika-s01_01t:527_11	Yo hi nirudayavināsavasena ucchijjati, na so attano sabhāvena tiṭṭhatīti. Lābhīti	5271	
PA_tika-s01_01t:527_12	dibbacakkhuñāṇalābhī. Cutimattamevāti sekkhaputhujjanānampi cutimattameva. Na upapātanti	5271	
PA_tika-s01_01t:527_13	pubbayogābhāvena, parikammākaraṇena vā upapātaṃ daṭṭhuṃ na sakkoti. “Alābhī ca ko	5271	
PA_tika-s01_01t:527_14	paralokaṃ na jānātī”ti natthikavādavasena, mahāmūḷhabhāveneva vā “ito añño paraloko	5271	
PA_tika-s01_01t:527_15	atthī”ti anavabodhamāha. Ettakoyeva visayo, yo yaṃ indriyagocaroti. Attano dhītuyā	5271	
PA_tika-s01_01t:527_16	hatthagaṇhanakarājādi viya kāmasukhagiddhatāya vā. “Na puna viruhantī”ti patitapaṇṇānaṃ	5271	
PA_tika-s01_01t:527_17	vaṇṭena appaṭisandhikabhāvamāha. Evameva sattāti yathā paṇḍupalāso bandhanā pavutto	5271	
PA_tika-s01_01t:527_18	na paṭisandhiyati, evaṃ sabbe sattā appaṭisandhikamaraṇameva nigacchantīti. Jalapubbūḷakūpamā	5271	
PA_tika-s01_01t:527_19	hi sattāti tassa laddhi. Tathāti vuttappakārena. Lābhinopi cutito uddhaṃ adassaneneva	5271	
PA_tika-s01_01t:527_20	imā diṭṭhiyo uppajjantīti āha “vikappetvā vā”ti.	5272	
PA_tika-s01_01t:528_0	Etthāha – yathā amarāvikkhepikavādā ekantaalābhīvaseneva dassitā, yathā ca uddhamāghātanikasaññīvādacatukko	528	
PA_tika-s01_01t:528_1	ekantalābhīvaseneva, na evamayaṃ. Ayaṃ pana sassatekaccasassatavādādayo viya lābhīalābhīvasena	528	
PA_tika-s01_01t:528_2	pavatto. Tathā hi vuttaṃ “tattha dve janā”tiādi. Yadi evaṃ kasmā sassatavādādidesanāhi	528	
PA_tika-s01_01t:528_3	idha aññathā desanā pavattāti? Vuccate – desanāvilāsappattito. Desanāvilāsappattā	528	
PA_tika-s01_01t:528_4	hi buddhā bhagavanto, te veneyyajjhāsayānurūpaṃ vividhenākārena dhammaṃ desenti,	528	
PA_tika-s01_01t:528_5	aññathā idhāpi ca evaṃ bhagavā deseyya “idha bhikkhave ekacco samaṇo vā brāhmaṇo	528	
PA_tika-s01_01t:528_6	vā ātappamanvāya…pe… yathāsamāhite citte sattānaṃ cutūpapātañāṇāya cittaṃ abhininnāmeti,	528	
PA_tika-s01_01t:528_7	so dibbena cakkhunā visuddhena atikkantamānusakena arahato cuticittaṃ passati, puthūnaṃ	528	
PA_tika-s01_01t:528_8	vā parasattānaṃ, na heva kho taduddhaṃ upapattiṃ, so evamāha ‘yathā kho bho ayaṃ	528	
PA_tika-s01_01t:528_9	attā”’ tiādinā visesalābhino, takkino ca visuṃ katvā, tasmā desanāvilāsena veneyyajjhāsayānurūpaṃ	528	
PA_tika-s01_01t:528_10	sassatavādādidesanāhi aññathāyaṃ desanā pavattāti daṭṭhabbaṃ.	5281	
PA_tika-s01_01t:529_0	Atha vā ekaccasassatavādādīsu viya na idha takkīvādito visesalābhīvādo bhinnākāro,	529	
PA_tika-s01_01t:529_1	atha kho samānabhedatāya samānākāroyevāti imassa visesassa pakāsanatthaṃ bhagavatā	529	
PA_tika-s01_01t:529_2	ayamucchedavādo purimavādehi visiṭṭhākāro desito. Sambhavati hi takkinopi anussavādivasena	529	
PA_tika-s01_01t:529_3	adhigamavato viya idha abhiniveso. Atha vā na imā diṭṭhiyo bhagavatā anāgate evaṃ	529	
PA_tika-s01_01t:529_4	bhāvīvasena desitā, nāpi parikappavasena, atha kho yathā yathā diṭṭhigatikehi “idameva	529	
PA_tika-s01_01t:529_5	saccaṃ, moghamañña”nti paññattā, tathā tathā yathābhuccaṃ sabbaññutaññāṇena paricchinditvā	529	
PA_tika-s01_01t:529_6	pakāsitā. Yehi gambhīrādippakārā aputhujjanagocarā buddhadhammā pakāsanti, yesañca	529	
PA_tika-s01_01t:529_7	parikittanena tathāgatā sammadeva thomitā honti. Ucchedavādīhi ca diṭṭhigatikehi	529	
PA_tika-s01_01t:529_8	yathā uttaruttarabhavadassīhi aparabhavadassīnaṃ tesaṃ vādapaṭisedhavasena sakasakavādā	529	
PA_tika-s01_01t:529_9	patiṭṭhāpitā, tathāyaṃ desanā pavattāti purimadesanāhi imissā desanāya pavattibhedo	529	
PA_tika-s01_01t:529_10	na codetabbo. Evañca katvā arūpabhavabhedavasena viya kāmarūpabhavabhedavasenāpi	5291	
PA_tika-s01_01t:529_11	ucchedavādo vibhajitvā daṭṭhabbo. Atha vā paccekaṃ kāmarūpabhavabhedavasena viya	5291	
PA_tika-s01_01t:529_12	arūpabhavavasenāpi na vibhajitvā vattabbo, evañca sati bhagavatā vuttasattakato bahutarabhedo,	5291	
PA_tika-s01_01t:529_13	appatarabhedo vā ucchedavādo āpajjatīti evaṃ pakārāpi codanā anavakāsāvāti.	5291	
PA_tika-s01_01t:530_0	Etthāha – yuttaṃ tāva purimesu tīsu vādesu “kāyassa bhedā”ti vuttaṃ pañcavokārabhavapariyāpannaṃ	530	
PA_tika-s01_01t:530_1	attabhāvaṃ ārabbha pavattattā tesaṃ vādānaṃ, catuvokārabhavapariyāpannaṃ pana attabhāvaṃ	530	
PA_tika-s01_01t:530_2	nissāya pavattesu catutthādīsu catūsu vādesu kasmā “kāyassa bhedā”ti vuttaṃ. Na hi	530	
PA_tika-s01_01t:530_3	arūpīnaṃ kāyo vijjatīti? Saccametaṃ, rūpattabhāve pavattavohāreneva pana diṭṭhigatiko	530	
PA_tika-s01_01t:530_4	arūpattabhāvepi kāyavohāraṃ āropetvā āha “kāyassa bhedā”ti. Yathā ca diṭṭhigatikā	530	
PA_tika-s01_01t:530_5	diṭṭhiyo paññāpenti, tathā ca bhagavā dassetīti, arūpakāyabhāvato vā phassādidhammasamūhabhūte	530	
PA_tika-s01_01t:530_6	arūpattabhāve kāyaniddeso daṭṭhabbo. Ettha ca kāmadevattabhāvādiniravasesavibhavapatiṭṭhāpakānaṃ	530	
PA_tika-s01_01t:530_7	dutiyavādādīnaṃ yutto aparantakappikabhāvo anāgataddhavisayattā tesaṃ vādānaṃ, na	530	
PA_tika-s01_01t:530_8	pana diṭṭhigatikapaccakkhabhūtamanussattabhāvasamucchedapatiṭṭhāpakassa paṭhamavādassa	530	
PA_tika-s01_01t:530_9	paccuppannavisayattā. Dutiyavādādīnañhi purimapurimavādasaṅgahitasseva attano taduttaruttaribhavopapannassa	530	
PA_tika-s01_01t:530_10	samucchedato yujjati aparantakappikatā, tathā ca “no ca kho bho ayaṃ attā ettāvatā	5301	
PA_tika-s01_01t:530_11	sammā samucchinno hotī”tiādi vuttaṃ, yaṃ pana tattha vuttaṃ “atthi kho bho añño attā”ti,	5301	
PA_tika-s01_01t:530_12	taṃ manussakāyavisesāpekkhāya vuttaṃ, na sabbathā aññabhāvatoti? No na yutto, idhalokapariyāpannattepi	5301	
PA_tika-s01_01t:530_13	ca paṭhamavādavisayassa anāgatakālasseva tassa adhippetattā paṭhamavādinopi aparantakappikatāya na koci virodhoti.	5301	
PA_tika-s01_01t:531	Diṭṭhadhammanibbānavādavaṇṇanā	53	
PA_tika-s01_01t:532_0	93. Diṭṭhadhammoti dassanabhūtena ñāṇena upaladdhadhammo. Tattha yo anindriyavisayo,	532	
PA_tika-s01_01t:532_1	sopi supākaṭabhāvena indriyavisayo viya hotīti āha “diṭṭhadhammoti paccakkhadhammo	532	
PA_tika-s01_01t:532_2	vuccatī”ti. Teneva ca “tattha tattha paṭiladdhattabhāvassetaṃ adhivacana”nti vuttaṃ.	532	
PA_tika-s01_01t:533_0	95. Antonijjhāyanalakkhaṇoti ñātibhogarogasīladiṭṭhibyasanehi phuṭṭhassa cetaso anto	533	
PA_tika-s01_01t:533_1	abbhantaraṃ nijjhāyanaṃ socanaṃ antonijjhāyanaṃ, taṃ lakkhaṇaṃ etassāti antonijjhāyanalakkhaṇo.	533	
PA_tika-s01_01t:533_2	Tannissitalālappanalakkhaṇoti taṃ sokaṃ samuṭṭhānahetuṃ nissitaṃ tannissitaṃ, bhusaṃ	533	
PA_tika-s01_01t:533_3	vilāpanaṃ lālappanaṃ, tannissitañca lālappanañca tannissitalālappanaṃ, taṃ lakkhaṇaṃ	533	
PA_tika-s01_01t:533_4	etassāti tannissitalālappanalakkhaṇo. Ñātibyasanādinā phuṭṭhassa paridevenāpi asakkuṇantassa	533	
PA_tika-s01_01t:533_5	antogatasokasamuṭṭhito bhuso āyāso upāyāso. So pana yasmā cetaso appasannākāro hoti,	533	
PA_tika-s01_01t:533_6	tasmā “visādalakkhaṇo”ti vutto.	533	
PA_tika-s01_01t:534_0	96. Vitakkanaṃ vitakkitaṃ, taṃ pana abhiniropanasabhāvo vitakkoyevāti āha “abhi…pe…	534	
PA_tika-s01_01t:534_1	vitakko”ti. Esa nayo vicāritanti etthāpi. Khobhakarasabhāvattā vitakkavicārānaṃ taṃsahitaṃ	534	
PA_tika-s01_01t:534_2	jhānaṃ saubbilanaṃ viya hotīti vuttaṃ “sakaṇḍakaṃ viya khāyatī”ti.	534	
PA_tika-s01_01t:535_0	97. Yāya ubbilāpanapītiyā uppannāya cittaṃ “ubbilāvita”nti vuccati, sā pīti ubbilāvitattaṃ	535	
PA_tika-s01_01t:535_1	yasmā pana cittassa ubbilabhāvo tassā pītiyā sati hoti, nāsati, tasmā sā “ubbilabhāvakāraṇa”nti vuttā.	535	
PA_tika-s01_01t:536_0	98. Ābhogoti vā cittassa ābhuggabhāvo, ārammaṇe oṇatabhāvoti attho. Sukhena hi cittaṃ	536	
PA_tika-s01_01t:536_1	ārammaṇe abhinataṃ hoti, na dukkhena viya apanataṃ, nāpi adukkhamasukhena viya anabhinataṃ	536	
PA_tika-s01_01t:536_2	anapanatañca. Tattha “khuppipāsādiabhibhūtassa viya manuññabhojanādīsu kāmehi viveciyamānassupādārammaṇapatthanā	536	
PA_tika-s01_01t:536_3	visesato abhivaḍḍhati, uḷārassa pana kāmarasassa yāvadatthaṃ tittassa manuññarasabhojanaṃ	536	
PA_tika-s01_01t:536_4	bhuttāvino viya suhitassa bhottukāmatā kāmesu pātabyatā na hoti, visayassāgiddhatāya	536	
PA_tika-s01_01t:536_5	visayehi dummociyehipi jalūkā viya sayameva muñcatī”ti ca ayoniso ummujjitvā kāmaguṇasantappitatāya	536	
PA_tika-s01_01t:536_6	saṃsāradukkhavūpasamaṃ byākāsi paṭhamavādī. Kāmādīnaṃ ādīnavadassitāya, paṭhamādijjhānasukhassa	536	
PA_tika-s01_01t:536_7	santabhāvadassitāya ca paṭhamādijjhānasukhatittiyā saṃsāradukkhupacchedaṃ byākaṃsu	536	
PA_tika-s01_01t:536_8	dutiyādivādino, idhāpi ucchedavāde vuttappakāro vicāro yathāsambhavaṃ ānetvā vattabbo.	536	
PA_tika-s01_01t:536_9	Ayaṃ panettha viseso – ekasmiñhi attabhāve pañca vādā labbhanti. Teneva hi pāḷiyaṃ	536	
PA_tika-s01_01t:536_10	“añño attā”ti aññaggahaṇaṃ na kataṃ. Kathaṃ panettha accantanibbānapaññāpakassa attano	5361	
PA_tika-s01_01t:536_11	diṭṭhadhammanibbānavādassa sassatadiṭṭhiyā saṅgaho, na pana ucchedadiṭṭhiyāti? Taṃtaṃsukhavisesasamaṅgitāpaṭiladdhena	5361	
PA_tika-s01_01t:536_12	bandhavimokkhena suddhassa attano sakarūpe avaṭṭhānadīpanato.	5361	
PA_tika-s01_01t:537	Sesāti sesā pañcapaññāsa diṭṭhiyo. Tāsu antānantikavādādīnaṃ sassatadiṭṭhibhāvo tattha tattha pakāsitoyeva.	53	
PA_tika-s01_01t:538_0	101-3. Kiṃ pana kāraṇaṃ pubbantāparantā eva diṭṭhābhinivesassa visayabhāvena dassitā,	538	
PA_tika-s01_01t:538_1	na pana tadubhayamekajjhanti? Asambhavato. Na hi pubbantāparantesu viya tadubhayavinimutte	538	
PA_tika-s01_01t:538_2	majjhante diṭṭhikappanā sambhavati ittarakālattā, atha pana paccuppannabhavo tadubhayavemajjhaṃ,	538	
PA_tika-s01_01t:538_3	evaṃ sati diṭṭhikappanakkhamo tassa ubhayasabhāvo pubbantāparantesuyeva antogadhoti	538	
PA_tika-s01_01t:538_4	kathamadassitaṃ. Atha vā pubbantāparantavantatāya “pubbantāparanto”ti majjhanto vuccati,	538	
PA_tika-s01_01t:538_5	so ca “pubbantāparantakappikā vā pubbantāparantānudiṭṭhino”ti vadantena pubbantāparantehi	538	
PA_tika-s01_01t:538_6	visuṃ katvā vuttoyevāti daṭṭhabbo. Aṭṭhakathāyampi “sabbepi te aparantakappike pubbantāparantakappike”ti	538	
PA_tika-s01_01t:538_7	etena sāmaññaniddesena, ekasesena vā saṅgahitāti daṭṭhabbaṃ, aññathā saṅkaḍḍhitvā	538	
PA_tika-s01_01t:538_8	vuttavacanassa anatthakatā āpajjeyyāti. Ke pana te pubbantāparantakappikā? Ye antānantikā	538	
PA_tika-s01_01t:538_9	hutvā diṭṭhadhammanibbānavādāti evaṃ pakārā veditabbā.	538	
PA_tika-s01_01t:539_0	Ettha ca “sabbe te imeheva dvāsaṭṭhiyā vatthūhi, etesaṃ vā aññatarena, natthi ito	539	
PA_tika-s01_01t:539_1	bahiddhā”ti vacanato, pubbantakappikādittayavinimuttassa ca kassaci diṭṭhigatikassa	539	
PA_tika-s01_01t:539_2	abhāvato yāni tāni sāmaññaphalādi suttantaresu vuttappakārāni akiriyāhetukanatthikavādādīni,	539	
PA_tika-s01_01t:539_3	yāni ca issarapajāpatipurisakālasabhāvaniyatiyadicchāvādādippabhedāni diṭṭhigatāni	539	
PA_tika-s01_01t:539_4	bahiddhāpi dissamānāni, tesaṃ ettheva saṅgaho, antogadhatā ca veditabbā. Kathaṃ?	539	
PA_tika-s01_01t:539_5	Akiriyavādo tāva “vañjho kūṭaṭṭho”tiādinā kiriyābhāvadīpanato sassatavāde antogadho,	539	
PA_tika-s01_01t:539_6	tathā “sattime kāyā”tiādi nayappavatto pakudhavādo, “natthi hetu natthi paccayo sattānaṃ	539	
PA_tika-s01_01t:539_7	saṃkilesāyā”tiādi vacanato ahetukavādo adhiccasamuppannikavāde antogadho. “Natthi	539	
PA_tika-s01_01t:539_8	paro loko”tiādi vacanato natthikavādo ucchedavāde antogadho. Tathā hi tattha “kāyassa	539	
PA_tika-s01_01t:539_9	bhedā ucchijjatī”tiādi vuttaṃ. Paṭhamena ādi-saddena nigaṇṭhavādādayo saṅgahitā.	539	
PA_tika-s01_01t:540_0	Yadipi pāḷiyaṃ nāṭaputtavāda bhāvena cātuyāmasaṃvaro āgato, tathāpi sattavatātikkamena	540	
PA_tika-s01_01t:540_1	vikkhepavāditāya nāṭaputtavādopi sañcayavādo viya amarāvikkhepavādesu antogadho.	540	
PA_tika-s01_01t:540_2	“Taṃ jīvaṃ taṃ sarīraṃ, aññaṃ jīvaṃ aññaṃ sarīra”nti evaṃ pakārā vādā “rūpī attā	540	
PA_tika-s01_01t:540_3	hoti arogo paraṃ maraṇā”tiādivādesu saṅgahaṃ gacchanti, “hoti tathāgato paraṃ maraṇā,	540	
PA_tika-s01_01t:540_4	“atthi sattā opapātikā”ti evaṃ pakārā sassatavāde. “Na hoti tathāgato paraṃ maraṇā,	540	
PA_tika-s01_01t:540_5	natthi sattā opapātikā”ti evaṃ pakārā ucchedavādena saṅgahitā. “Hoti ca na hoti ca	540	
PA_tika-s01_01t:540_6	tathāgato paraṃ maraṇā, atthi ca natthi ca sattā opapātikā”ti evaṃ pakārā ekaccasassatavāde	540	
PA_tika-s01_01t:540_7	antogadhā. “Neva hoti na na hoti tathāgato paraṃ maraṇā, nevatthi na natthi sattā	540	
PA_tika-s01_01t:540_8	opapātikā”ti ca evaṃ pakārā amarāvikkhepavāde antogadhā. Issarapajāpatipurisakālavādā	540	
PA_tika-s01_01t:540_9	ekaccasassatavāde antogadhā, tathā kaṇādavādo. Sabhāvaniyatiyadicchāvādā adhiccasamuppannikavādena	540	
PA_tika-s01_01t:540_10	saṅgahitā. Iminā nayena suttantaresu, bahiddhā ca dissamānānaṃ diṭṭhigatānaṃ imāsu	5401	
PA_tika-s01_01t:540_11	dvāsaṭṭhiyā diṭṭhīsu antogadhatā veditabbā.	5401	
PA_tika-s01_01t:541_0	Ajjhāsayanti diṭṭhijjhāsayaṃ. Sassatucchedadiṭṭhivasena hi sattānaṃ saṃkilesapakkhe	541	
PA_tika-s01_01t:541_1	duvidho ajjhāsayo, tañca bhagavā aparimāṇāsu lokadhātūsu aparimāṇānaṃ sattānaṃ aparimāṇe	541	
PA_tika-s01_01t:541_2	eva ñeyyavisese uppajjanavasena anekabhedabhinnānampi “cattāro janā sassatavādā”tiādinā	541	
PA_tika-s01_01t:541_3	dvāsaṭṭhiyā pabhedehi saṅgaṇhanavasena sabbaññutaññāṇena paricchinditvā dassento	541	
PA_tika-s01_01t:541_4	pamāṇabhūtāya tulāya dhārayamāno viya hotīti āha “tulāya tulayanto viyā”ti. Tathā	541	
PA_tika-s01_01t:541_5	hi vakkhati “anto jālīkatā”tiādi. “Sinerupādato vālukaṃ uddharanto viyā”ti etena	541	
PA_tika-s01_01t:541_6	sabbaññutaññāṇato aññassa imissā desanāya asakkuṇeyyataṃ dasseti.	541	
PA_tika-s01_01t:542_0	Anusandhānaṃ anusandhi, pucchāya kato anusandhi pucchānusandhi. Atha vā anusandhayatīti	542	
PA_tika-s01_01t:542_1	anusandhi, pucchā anusandhi etassāti pucchānusandhi. Pucchāya anusandhiyatīti vā	542	
PA_tika-s01_01t:542_2	pucchānusandhi. Ajjhāsayānusandhimhipi eseva nayo. Yathānusandhīti ettha pana anusandhīyatīti	542	
PA_tika-s01_01t:542_3	anusandhi, yā yā anusandhi yathānusandhi, anusandhianurūpaṃ vā yathānusandhīti saddattho	542	
PA_tika-s01_01t:542_4	veditabbo, so “yena pana dhammena ādimhi desanā uṭṭhitā, tassa dhammassa anurūpadhammavasena	542	
PA_tika-s01_01t:542_5	vā paṭipakkhavasena vā yesu suttesu upari desanā āgacchati, tesaṃ vasena yathānusandhi	542	
PA_tika-s01_01t:542_6	veditabbo. Seyyathidaṃ? Ākaṅkheyyasutte heṭṭhā sīlena desanā uṭṭhitā, upari cha abhiññā	542	
PA_tika-s01_01t:542_7	āgatā…pe… kakacūpame heṭṭhā akkhantiyā uṭṭhitā, upari kakacūpamā āgatā”tiādinā aṭṭhakathāyaṃ vutto.	542	
PA_tika-s01_01t:543_0	Iti kirāti bhagavato yathādesitāya attasuññatāya attano aruccanabhāvadīpanaṃ. Bhoti	543	
PA_tika-s01_01t:543_1	dhammālapanaṃ. Anattakatānīti attanā na katāni, anattakehi vā khandhehi katāni. Kamattānaṃ	543	
PA_tika-s01_01t:543_2	phusissantīti asati attani khandhānañca khaṇikattā kammāni kaṃ attānaṃ attano phalena	543	
PA_tika-s01_01t:543_3	phusissanti, ko kammaphalaṃ paṭisaṃvedetīti attho. Avidvāti sutādivirahena ariyadhammassa	543	
PA_tika-s01_01t:543_4	akovidatāya na vidvā. Avijjāgatoti avijjāya upagato, ariyadhamme avinītatāya appahīnāvijjoti	543	
PA_tika-s01_01t:543_5	attho. Taṇhādhipateyyena cetasāti “yadi ahaṃ nāma koci natthi, mayā katassa kammassa	543	
PA_tika-s01_01t:543_6	ko phalaṃ paṭisaṃvedeti, sati pana tasmiṃ siyā phalūpabhogo”ti taṇhādhipatito āgato	543	
PA_tika-s01_01t:543_7	taṇhādhipateyyo, tena. Attavādupādānasahagata cetasā. Atidhāvitabbanti khaṇikattepi	543	
PA_tika-s01_01t:543_8	saṅkhārānaṃ yasmiṃ santāne kammaṃ kataṃ, tattheva phaluppattito dhammapuñjamattasseva	543	
PA_tika-s01_01t:543_9	ca siddhe kammaphalasambandhe ekattanayaṃ micchā gahetvā ekena kārakavedakabhūtena	543	
PA_tika-s01_01t:543_10	bhavitabbaṃ, aññathā “kammaphalānaṃ sambandho na siyā”ti attattaniyasuññatāpakāsanaṃ	5431	
PA_tika-s01_01t:543_11	satthusāsanaṃ atikkamitabbaṃ maññeyyāti attho.	5431	
PA_tika-s01_01t:544_0	“Upari cha abhiññā āgatā”ti anurūpadhammavasena yathānusandhiṃ dasseti, itarehi paṭipakkhavasena.	544	
PA_tika-s01_01t:544_1	Kilesenāti “lobho cittassa upakkileso”tiādinā kilesavasena. Imasmimpīti pi-saddena	544	
PA_tika-s01_01t:544_2	yathā vuttasuttādīsu paṭipakkhavasena yathānusandhi, evaṃ imasmimpi sutteti dasseti.	544	
PA_tika-s01_01t:544_3	Tathā hi niccasārādipaññāpakānaṃ diṭṭhigatānaṃ vasena uṭṭhitā ayaṃ desanā niccasārādisuññatāpakāsanena niṭṭhāpitāti.	544	
PA_tika-s01_01t:545	Paritassitavipphanditavāravaṇṇanā	54	
PA_tika-s01_01t:546_0	105-117. Mariyādavibhāgadassanatthanti sassatādidiṭṭhidassanassa sammādassanena saṅkarābhāvavibhāvanatthaṃ.	546	
PA_tika-s01_01t:546_1	Tadapi vedayitanti sambandho. Ajānataṃ apassatanti “sassato attā ca loko cā”ti “idaṃ	546	
PA_tika-s01_01t:546_2	diṭṭhiṭṭhānaṃ evaṃgahikaṃ evaṃparāmaṭṭhaṃ evaṃgahitaṃ hoti evaṃabhisamparāya”nti	546	
PA_tika-s01_01t:546_3	yathābhūtaṃ ajānantānaṃ apassantānaṃ. Tathā yasmiṃ vedayite avītataṇhatāya evaṃ diṭṭhigataṃ	546	
PA_tika-s01_01t:546_4	upādiyanti, taṃ vedayitaṃ samudayādito yathābhūtaṃ ajānantānaṃ apassantānaṃ, etena	546	
PA_tika-s01_01t:546_5	anāvaraṇañāṇasamantacakkhūhi yathā tathāgatānaṃ yathābhūtamettha ñāṇadassanaṃ, na	546	
PA_tika-s01_01t:546_6	evaṃ diṭṭhigatikānaṃ, atha kho taṇhādiṭṭhiparāmāsoyevāti dasseti. Teneva cāyaṃ desanā	546	
PA_tika-s01_01t:546_7	mariyādavibhāgadassanatthā jātā. Aṭṭhakathāyaṃ pana “yathābhūtaṃ dhammānaṃ sabhāvaṃ	546	
PA_tika-s01_01t:546_8	ajānantānaṃ apassantāna”nti avisesena vuttaṃ. Na hi saṅkhatadhammasabhāvaṃ ajānanamattena	546	
PA_tika-s01_01t:546_9	micchā abhinivisantīti. Sāmaññajotanā visese avatiṭṭhatīti ayaṃ visesayojanā katā.	546	
PA_tika-s01_01t:546_10	Vedayitanti “sassato attā ca loko cā”ti diṭṭhipaññāpanavasena pavattaṃ diṭṭhiyā anubhūtaṃ	5461	
PA_tika-s01_01t:546_11	anubhavanaṃ. Taṇhāgatānanti taṇhāya gatānaṃ upagatānaṃ, pavattānaṃ vā. Tañca kho	5461	
PA_tika-s01_01t:546_12	panetanti ca yathāvuttaṃ vedayitaṃ paccāmasati. Tañhi vaṭṭāmisabhūtaṃ diṭṭhitaṇhāsallānuviddhatāya	5461	
PA_tika-s01_01t:546_13	saubbilattā cañcalaṃ, na maggaphalasukhaṃ viya ekarūpena avatiṭṭhatīti. Tenevāha	5461	
PA_tika-s01_01t:546_14	“paritassitenā”tiādi.	5461	
PA_tika-s01_01t:547_0	Atha vā evaṃ visesakāraṇato dvāsaṭṭhi diṭṭhigatāni vibhajitvā idāni avisesakāraṇato	547	
PA_tika-s01_01t:547_1	tāni dassetuṃ “tatra bhikkhave”tiādikā desanā āraddhā. Sabbesañhi diṭṭhigatikānaṃ	547	
PA_tika-s01_01t:547_2	vedanā avijjā taṇhā ca avisiṭṭhakāranti. Tattha tadapīti “sassataṃ attānañca lokañca	547	
PA_tika-s01_01t:547_3	paññapenti”ti ettha yadetaṃ “sassato attā ca loko cā”ti paññāpanaṃ, tadapi. Sukhādibhedaṃ	547	
PA_tika-s01_01t:547_4	tividhavedayitaṃ yathākkamaṃ dukkhasallāniccato, avisesena samudayatthaṅgamassādādīnavanissaraṇato	547	
PA_tika-s01_01t:547_5	vā yathābhūtaṃ ajānantānaṃ apassantānaṃ, tato eva ca sukhādipatthanāsambhavato taṇhāya	547	
PA_tika-s01_01t:547_6	upagatattā taṇhāgatānaṃ taṇhāparitassitena diṭṭhivipphanditameva diṭṭhicalanameva,	547	
PA_tika-s01_01t:547_7	“asati attani ko vedanaṃ anubhavatī”ti kāyavacīdvāresu diṭṭhiyā copanappattimattameva	547	
PA_tika-s01_01t:547_8	vā, na pana diṭṭhiyā paññāpetabbo sassato koci dhammo atthīti attho. Ekaccasassatavādādīsupi eseva nayo.	547	
PA_tika-s01_01t:548	Phassapaccayavāravaṇṇanā	54	
PA_tika-s01_01t:549_0	118. Yena taṇhāparitassitena etāni diṭṭhigatāni pavattanti, tassa vedayitaṃ paccayo,	549	
PA_tika-s01_01t:549_1	vedayitassāpi phasso paccayoti desanā diṭṭhiyā paccayaparamparaniddhāraṇanti āha	549	
PA_tika-s01_01t:549_2	“paramparapaccayadassanattha”nti, tena yathā paññāpanadhammo diṭṭhi, tappaccayadhammā	549	
PA_tika-s01_01t:549_3	ca yathāsakaṃ paccayavaseneva uppajjanti, na paccayehi vinā, evaṃ paññāpetabbā dhammāpi	549	
PA_tika-s01_01t:549_4	rūpavedanādayo, na ettha koci attā vā loko vā sassatoti ayamattho dassitoti daṭṭhabbaṃ.	549	
PA_tika-s01_01t:550	Netaṃṭhānaṃvijjativāravaṇṇanā	55	
PA_tika-s01_01t:551_0	131. Tassa paccayassāti phassapaccayassa diṭṭhivedayiteti diṭṭhiyā paccayabhūte vedayite,	551	
PA_tika-s01_01t:551_1	phassapadhānehi attano paccayehi nipphādetabbeti attho. Vināpi cakkhādivatthūhi,	551	
PA_tika-s01_01t:551_2	sampayuttadhammehi ca kehici vedanā uppajjati, na pana kadāci phassena vināti phasso	551	
PA_tika-s01_01t:551_3	vedanāya balavakāraṇanti āha “balavabhāvadassanattha”nti. Sannihitopi hi visayo sace	551	
PA_tika-s01_01t:551_4	phusanākārarahito hoti cittuppādo, na tassa ārammaṇapaccayena paccayo hotīti phassova	551	
PA_tika-s01_01t:551_5	sampayuttadhammānaṃ visesapaccayo. Tathā hi bhagavatā cittuppādaṃ vibhajantena phassoyeva	551	
PA_tika-s01_01t:551_6	paṭhamaṃ uddhaṭo, vedanāya pana adhiṭṭhānameva.	551	
PA_tika-s01_01t:552	Diṭṭhigatikādhiṭṭhānavaṭṭakathāvaṇṇanā	55	
PA_tika-s01_01t:553_0	144. Heṭṭhā tīsupi vāresu adhikatattā, upari ca “paṭisaṃvedentī”ti vakkhamānattā	553	
PA_tika-s01_01t:553_1	vedayitamettha padhānanti āha “sabbadiṭṭhivedayitāni sampiṇḍetī”ti. Sampiṇḍetīti	553	
PA_tika-s01_01t:553_2	ca “yepi te”ti tattha tattha āgatassa pi-saddassa atthaṃ dasseti. Vedayitassa phasse	553	
PA_tika-s01_01t:553_3	pakkhipanaṃ phassapaccayatādassanameva “chahi ajjhattikāyatanehi chaḷārammaṇapaṭisaṃvedanaṃ	553	
PA_tika-s01_01t:553_4	ekantato chaphassahetukamevā”ti. Sañjāyanti etthāti adhikaraṇattho sañjāti-saddoti	553	
PA_tika-s01_01t:553_5	āha “sañjātiṭṭhāne”ti. Evaṃ samosaraṇasaddopi daṭṭhabbo. Āyatati ettha phalaṃ tadāyattavuttitāya,	553	
PA_tika-s01_01t:553_6	āyabhūtaṃ vā attano phalaṃ tanoti pavattetīti āyatanaṃ, kāraṇaṃ. Rukkhagacchasamūhe	553	
PA_tika-s01_01t:553_7	araññavohāro araññameva araññāyatananti āha “paṇṇattimatte”ti. Atthattayepīti pi-saddena	553	
PA_tika-s01_01t:553_8	avuttatthasampiṇḍanaṃ daṭṭhabbaṃ, tena ākāranivāsādhiṭṭhānatthe saṅgaṇhāti. Hiraññāyatanaṃ	553	
PA_tika-s01_01t:553_9	suvaṇṇāyatanaṃ, vāsudevāyatanaṃ kammāyatananti ādīsu ākaranivāsādhiṭṭhānesu āyatanasaddo.	553	
PA_tika-s01_01t:553_10	Cakkhādīsu ca phassādayo ākiṇṇā, tāni ca nesaṃ nivāso, adhiṭṭhānañca nissayapaccayabhāvatoti.	5531	
PA_tika-s01_01t:553_11	Tiṇṇampi visayindriyaviññāṇānaṃ saṅgatibhāvena gahetabbo phassoti “saṅgatī”ti vutto.	5531	
PA_tika-s01_01t:553_12	Tathā hi so “sannipātapaccupaṭṭhāno”ti vuccati. Iminā nayenāti vijjamānesupi aññesu	5531	
PA_tika-s01_01t:553_13	sampayuttadhammesu yathā “cakkhuñca…pe… phasso”ti etasmiṃ sutte vedanāya padhānakāraṇabhāvadassanatthaṃ	5531	
PA_tika-s01_01t:553_14	phassasīsena desanā katā, evamidhāpi brahmajāle “phassapaccayā vedanā”tiādinā phassaṃ	5531	
PA_tika-s01_01t:553_15	ādiṃ katvā aparantapaṭiccasamuppādadīpanena paccayaparamparaṃ dassetuṃ “phassāyatanehi	5531	
PA_tika-s01_01t:553_16	phussa phussā”ti phassamukhena vuttaṃ.	5531	
PA_tika-s01_01t:554_0	Phasso arūpadhammopi samāno ekadesena ārammaṇe anallīyamānopi phusanākārena pavattati	554	
PA_tika-s01_01t:554_1	phusanto viya hotīti āha “phassova taṃ taṃ ārammaṇaṃ phusatī”ti, yena so “phusanalakkhaṇo,	554	
PA_tika-s01_01t:554_2	saṅghaṭṭanaraso”ti ca vuccati. “Phassāyatanehi phussa phussā”ti aphusanakiccānipi	554	
PA_tika-s01_01t:554_3	āyatanāni “mañcā ghosantī”tiādīsu viya nissitavohārena phusanakiccāni katvā dassitānīti	554	
PA_tika-s01_01t:554_4	āha “phasse upanikkhipitvā”ti, phassagatikāni katvā phassūpacāraṃ āropetvāti attho.	554	
PA_tika-s01_01t:554_5	Upacāro hi nāma vohāramattaṃ, na tena atthasiddhi hotīti āha “tasmā”tiādi.	554	
PA_tika-s01_01t:555_0	Attano paccayabhūtānaṃ channaṃ phassānaṃ vasena cakkhusamphassajā yāva manosamphassajāti	555	
PA_tika-s01_01t:555_1	saṅkhepato chabbidhā vedanā, vitthārato pana aṭṭhasatapariyāyena aṭṭhasatabhedā.	555	
PA_tika-s01_01t:555_2	Rūpataṇhādibhedāyāti rūpataṇhā yāva dhammataṇhāti saṅkhepato chappabhedāya, vitthārato	555	
PA_tika-s01_01t:555_3	aṭṭhasatabhedāya. Upanissayakoṭiyāti upanissayasīsena. Kasmā panettha upanissayapaccayova	555	
PA_tika-s01_01t:555_4	uddhaṭo, nanu sukhā vedanā, adukkhamasukhā vedanā ca taṇhāya ārammaṇamattaārammaṇādhipatiārammaṇūpanissayapakatūpanissayavasena	555	
PA_tika-s01_01t:555_5	catudhā paccayo, dukkhā ca ārammaṇamattapakatūpanissayavasena dvidhāti? Saccametaṃ,	555	
PA_tika-s01_01t:555_6	upanissaye eva pana taṃ sabbaṃ antogadhaṃ. Yuttaṃ tāva ārammaṇūpanissayassa upanissayasāmaññato	555	
PA_tika-s01_01t:555_7	upanissayena saṅgaho, ārammaṇamattaārammaṇādhipatīnaṃ pana kathanti? Tesampi ārammaṇasāmaññato	555	
PA_tika-s01_01t:555_8	ārammaṇūpanissayena saṅgahova kato, na pakatūpanissayenāti daṭṭhabbaṃ. Etadatthamevettha	555	
PA_tika-s01_01t:555_9	“upanissayakoṭiyā”ti vuttaṃ, na “upanissayenā”ti.	555	
PA_tika-s01_01t:556_0	Catubbidhassāti kāmupādānaṃ yāva attavādupādānanti catubbidhassa. Nanu ca taṇhāva	556	
PA_tika-s01_01t:556_1	kāmupādānanti? Saccametaṃ. Tattha dubbalā taṇhā taṇhāva, balavatī taṇhā kāmupādānaṃ.	556	
PA_tika-s01_01t:556_2	Atha vā appattavisayapatthanā taṇhā tamasi corānaṃ karapasāraṇaṃ viya. Sampattavisayaggahaṇaṃ	556	
PA_tika-s01_01t:556_3	upādānaṃ, corānaṃ karappattadhanaggahaṇaṃ viya. Appicchatāpaṭipakkhā taṇhā, santosapaṭipakkhā	556	
PA_tika-s01_01t:556_4	upādānaṃ. Pariyesanadukkhamūlaṃ taṇhā, ārakkhadukkhamūlaṃ upādānanti ayametesaṃ viseso.	556	
PA_tika-s01_01t:556_5	Upādānassāti asahajātassa upādānassa upanissayakoṭiyā, itarassa sahajātakoṭiyāti	556	
PA_tika-s01_01t:556_6	daṭṭhabbaṃ. Tattha anantarassa anantarasamanantaraanantarūpanissayanatthivigatāsevanapaccayehi,	556	
PA_tika-s01_01t:556_7	anānantarassa upanissayena, ārammaṇabhūtā pana ārammaṇādhipatiārammaṇūpanissayehi,	556	
PA_tika-s01_01t:556_8	ārammaṇamatteneva vāti taṃ sabbaṃ upanissayeneva gahetvā “upanissayakoṭiyā”ti vuttaṃ.	556	
PA_tika-s01_01t:556_9	Yasmā ca taṇhāya rūpādīni assādetvā kāmesu pātabyataṃ āpajjati, tasmā taṇhā kāmupādānassa	556	
PA_tika-s01_01t:556_10	upanissayo. Tathā rūpādibhedeva sammūḷho “natthi dinna”ntiādinā micchādassanaṃ, saṃsārato	5561	
PA_tika-s01_01t:556_11	muccitukāmo asuddhimagge suddhimaggaparāmasanaṃ, khandhesu attattaniyagāhabhūtaṃ	5561	
PA_tika-s01_01t:556_12	sakkāyadassanaṃ gaṇhāti, tasmā itaresampi taṇhā upanissayoti daṭṭhabbaṃ. Sahajātassa	5561	
PA_tika-s01_01t:556_13	pana sahajātaaññamaññanissayasampayuttaatthiavigatahetuvasena taṇhā paccayo hoti.	5561	
PA_tika-s01_01t:556_14	Taṃ sabbaṃ sandhāya “sahajātakoṭiyā”ti vuttaṃ.	5561	
PA_tika-s01_01t:557_0	Tathāti upanissayakoṭiyā ceva sahajātakoṭiyā cāti attho. Bhavassāti kammabhavassa	557	
PA_tika-s01_01t:557_1	ceva upapattibhavassa ca. Tattha cetanādisaṅkhā taṃ sabbaṃ bhavagāmikammaṃ kammabhavo,	557	
PA_tika-s01_01t:557_2	kāmabhavādiko navavidho upapattibhavo, tesaṃ upapattibhavassa catubbidhampi upādānaṃ	557	
PA_tika-s01_01t:557_3	upapattibhavakāraṇakammabhavakāraṇabhāvato, tassa ca sahāyabhāvūpagamanato pakatūpanissayavasena	557	
PA_tika-s01_01t:557_4	paccayo hoti. Kammārammaṇakaraṇakāle pana kammasahajātakāmupādānaṃ upapattibhavassa	557	
PA_tika-s01_01t:557_5	ārammaṇapaccayena paccayo hoti. Kammabhavassa pana sahajātassa sahajātaṃ upādānaṃ	557	
PA_tika-s01_01t:557_6	sahajātaaññamaññanissayasampayuttaatthiavigatavasena ceva hetumaggavasena ca anekadhā	557	
PA_tika-s01_01t:557_7	paccayo hoti, asahajātassa anantarasamanantaraanantarūpanissayanatthivigatāsevanavasena,	557	
PA_tika-s01_01t:557_8	itarassa pakatūpanissayavasena, sammasanādikālesu ārammaṇavasena ca paccayo hoti.	557	
PA_tika-s01_01t:557_9	Tattha anantarādike upanissayapaccaye, sahajātādike sahajātapaccaye pakkhipitvā vuttaṃ	557	
PA_tika-s01_01t:557_10	“upanissayakoṭiyā ceva sahajātakoṭiyā cā”ti.	5571	
PA_tika-s01_01t:558_0	Bhavo jātiyāti ettha bhavoti kammabhavo adhippeto. So hi jātiyā paccayo, na upapattibhavo.	558	
PA_tika-s01_01t:558_1	Upapattibhavo hi paṭhamābhinibbattā khandhā jātiyeva. Tena vuttaṃ “jātīti panettha	558	
PA_tika-s01_01t:558_2	savikārā pañcakkhandhā daṭṭhabbā”ti. Savikārāti ca nibbattivikārena savikārā, te	558	
PA_tika-s01_01t:558_3	ca atthato upapattibhavoyeva. Na hi tadeva tassa kāraṇaṃ bhavituṃ yuttanti. Kammabhavo	558	
PA_tika-s01_01t:558_4	ca upapattibhavassa kammapaccayena ceva upanissayapaccayena ca paccayo hotīti āha	558	
PA_tika-s01_01t:558_5	“bhavo jātiyā upanissayakoṭiyā paccayo”ti.	558	
PA_tika-s01_01t:559_0	Yasmā ca sati jātiyā jarāmaraṇaṃ, jarāmaraṇādinā phuṭṭhassa bālassa sokādayo ca sambhavanti,	559	
PA_tika-s01_01t:559_1	nāsati, tasmā “jāti…pe… paccayo hotī”ti vuttaṃ. Sahajātūpanissayasīsena paccayavicāraṇāya	559	
PA_tika-s01_01t:559_2	dassitattā, aṅgavicāraṇāya ca anāmaṭṭhattā āha “ayamettha saṅkhepo”ti. Mahāvisayattā	559	
PA_tika-s01_01t:559_3	paṭiccasamuppādavicāraṇāya sā niravasesā kuto laddhabbāti āha “vitthārato”tiādi.	559	
PA_tika-s01_01t:559_4	Ekadesena cettha kathitassa paṭiccasamuppādassa tathā kathane saddhiṃ udāharaṇena	559	
PA_tika-s01_01t:559_5	kāraṇaṃ dassento “bhagavā hī”tiādimāha. Tattha koṭi na paññāyatīti asukassa nāma	559	
PA_tika-s01_01t:559_6	sammāsambuddhassa, cakkavattino vā kāle avijjā uppannā, na tato pubbeti avijjāya	559	
PA_tika-s01_01t:559_7	ādimariyādā appaṭihatassa mama sabbaññutaññāṇassāpi na paññāyati avijjamānattāyevāti	559	
PA_tika-s01_01t:559_8	attho. Ayaṃ paccayo idappaccayo, tasmā idappaccayā, imasmā kāraṇā āsavapaccayāti	559	
PA_tika-s01_01t:559_9	attho. Bhavataṇhāyāti bhavasaṃyojanabhūtāya taṇhāya. Bhavadiṭṭhiyāti sassatadiṭṭhiyā.	559	
PA_tika-s01_01t:559_10	“Ito ettha etto idhā”ti apariyantaṃ aparāparuppattiṃ dasseti.	5591	
PA_tika-s01_01t:560	Vivaṭṭakathādivaṇṇanā	56	
PA_tika-s01_01t:561_0	145. “Vedanānaṃ samudaya”ntiādipāḷi vedanākammaṭṭhānanti daṭṭhabbā. Tanti “phassasamudayā	561	
PA_tika-s01_01t:561_1	phassanirodhā”ti vuttaphassaṭṭhānaṃ. Āhāroti kabaḷīkāro āhāro veditabbo. So hi “kabaḷīkāro	561	
PA_tika-s01_01t:561_2	āhāro imassa kāyassa āhārapaccayena paccayo”ti vacanato kammasamuṭṭhānānampi upatthambhakapaccayo	561	
PA_tika-s01_01t:561_3	hotiyeva. Yadipi sotāpannādayo yathābhūtaṃ pajānanti, ukkaṃsagativijānanavasena pana	561	
PA_tika-s01_01t:561_4	desanā arahattanikūṭena niṭṭhāpitā. Ettha ca “yato kho bhikkhave bhikkhu…pe… yathābhūtaṃ	561	
PA_tika-s01_01t:561_5	pajānātī”ti etena dhammassa niyyānikabhāvena saddhiṃ saṅghassa suppaṭipattiṃ dasseti.	561	
PA_tika-s01_01t:561_6	Teneva hi aṭṭhakathāyamettha “ko evaṃ jānātīti? Khīṇāsavo jānāti, yāva āraddhavipassako	561	
PA_tika-s01_01t:561_7	jānātī”ti paripuṇṇaṃ katvā bhikkhusaṅgho dassito, tena yaṃ vuttaṃ “bhikkhusaṅghavasenapi	561	
PA_tika-s01_01t:561_8	dīpetuṃ vaṭṭatī”ti, taṃ yathārutavaseneva dīpitaṃ hotīti daṭṭhabbaṃ.	561	
PA_tika-s01_01t:562_0	146. Anto jālassāti antojālaṃ, antojāle katāti antojālīkatā. Apāyūpapattivasena adho	562	
PA_tika-s01_01t:562_1	osīdanaṃ, sampattibhavavasena uddhaṃ uggamanaṃ. Tathā parittabhūmimahaggatabhūmivasena,	562	
PA_tika-s01_01t:562_2	olīnatā’tidhāvanavasena, pubbantānudiṭṭhiaparantānudiṭṭhivasena ca yathākkamaṃ adho	562	
PA_tika-s01_01t:562_3	osīdanaṃ uddhaṃ uggamanaṃ yojetabbaṃ. “Dasasahassilokadhātū”ti jātikhettaṃ sandhāyāha.	562	
PA_tika-s01_01t:563_0	147. Apaṇṇattikabhāvanti dharamānakapaṇṇattiyā apaṇṇattikabhāvaṃ. Atītabhāvena pana	563	
PA_tika-s01_01t:563_1	tathā paṇṇatti yāva sāsanantaradhānā, tato uddhampi aññabuddhuppādesu vattati eva.	563	
PA_tika-s01_01t:563_2	Tathā hi vakkhati “vohāramattameva bhavissatī”ti. Kāyoti attabhāvo, yo rūpārūpadhammasamūho.	563	
PA_tika-s01_01t:563_3	Evaṃ hissa ambarukkhasadisatā, tadavayavānañca rūpakkhandhacakkhādīnaṃ ambapakkasadisatā	563	
PA_tika-s01_01t:563_4	yujjatīti. Ettha ca vaṇṭacchede vaṇṭūpanibandhānaṃ ambapakkānaṃ ambarukkhato vicchedo	563	
PA_tika-s01_01t:563_5	viya bhavanettichede tadupanibandhānaṃ rūpakkhandhādīnaṃ santānato vicchedoti ettāvatā opammaṃ daṭṭhabbaṃ.	563	
PA_tika-s01_01t:564_0	148. Dhammapariyāyeti pāḷiyaṃ. Idhatthoti diṭṭhadhammahitaṃ. Paratthoti samparāyahitaṃ.	564	
PA_tika-s01_01t:564_1	Saṅgāmaṃ vijināti etenāti saṅgāmavijayo. Atthasampattiyā atthajālaṃ. Byañjanasampattiyā,	564	
PA_tika-s01_01t:564_2	sīlādianavajjadhammaniddesato ca dhammajālaṃ. Seṭṭhaṭṭhena brahmabhūtānaṃ maggaphalanibbānānaṃ	564	
PA_tika-s01_01t:564_3	vibhattattā brahmajālaṃ. Diṭṭhivivecanamukhena suññatāpakāsanena sammādiṭṭhiyā vibhāvitattā	564	
PA_tika-s01_01t:564_4	diṭṭhijālaṃ. Titthiyavādanimmaddanūpāyattā anuttaro saṅgāmavijayoti evampettha yojanā veditabbā.	564	
PA_tika-s01_01t:565_0	149. Attamanāti pītiyā gahitacittā. Tenevāha “buddhagatāyā”tiādi. Yathā pana anattamanā	565	
PA_tika-s01_01t:565_1	attano anatthacaratāya paramanā verimanā nāma honti. Yathāha “diso disa”nti gāthā,	565	
PA_tika-s01_01t:565_2	na evaṃ attamanā. Ime pana attano atthacaratāya sakamanā hontīti āha “attamanāti	565	
PA_tika-s01_01t:565_3	sakamanā”ti. Atha vā attamanāti samattamanā, imāya desanāya paripuṇṇamanasaṅkappāti	565	
PA_tika-s01_01t:565_4	attho. Abhinandatīti taṇhāyatīti atthoti āha “taṇhāyampi āgato”ti. Anekatthattā dhātūnaṃ	565	
PA_tika-s01_01t:565_5	abhinandantīti upagacchanti sevantīti atthoti āha “upagamanepi āgato”ti. Tathā abhinandantīti	565	
PA_tika-s01_01t:565_6	sampaṭicchantīti atthoti āha “sampaṭicchanepi āgato”ti. “Abhinanditvā”ti iminā padena	565	
PA_tika-s01_01t:565_7	vuttoyeva attho “anumoditvā”ti iminā pakāsīyatīti abhinandanasaddo idha anumodanasaddatthoti	565	
PA_tika-s01_01t:565_8	āha “anumodanepi āgato”ti. “Katamañca taṃ bhikkhave”tiādinā tattha tattha pavattāya	565	
PA_tika-s01_01t:565_9	kathetukamyatāpucchāya vissajjanavasena pavattattā idaṃ suttaṃ veyyākaraṇaṃ hoti.	565	
PA_tika-s01_01t:565_10	Yasmā pana pucchāvissajjanavasena pavattampi sagāthakaṃ suttaṃ geyyaṃ nāma hoti,	5651	
PA_tika-s01_01t:565_11	niggāthakattameva pana aṅganti gāthārahitaṃ veyyākaraṇaṃ, tasmā vuttaṃ “niggāthakattā	5651	
PA_tika-s01_01t:565_12	hi idaṃ veyyākaraṇanti vutta”nti.	5651	
PA_tika-s01_01t:566	Aparesupīti ettha pisaddena pāramiparicayampi saṅgaṇhāti. Vuttañhi buddhavaṃse –	56	
PA_tika-s01_01t:567	“Ime dhamme sammasato, sabhāvasarasalakkhaṇe;	56	
PA_tika-s01_01t:568	Dhammatejena vasudhā, dasasahassī pakampathā”ti. ;	56	
PA_tika-s01_01t:569_0	Vīriyabalenāti mahābhinikkhamane cakkavattisiripariccāgahetubhūtavīriyappabhāvena,	569	
PA_tika-s01_01t:569_1	bodhimaṇḍūpasaṅkamane “kāmaṃ taco ca nhāru ca, aṭṭhi ca avasissatū”tiādinā vuttacaturaṅgasamannāgatavīriyānubhāvena.	569	
PA_tika-s01_01t:569_2	Acchariyavegābhihatāti vimhayāvahakiriyānubhāvaghaṭṭitā. Paṃsukūladhovane keci “puññatejenā”ti	569	
PA_tika-s01_01t:569_3	vadanti, acchariyavegābhihatāti yuttaṃ viya dissati, vessantarajātake pāramiparipūraṇapuññatejena	569	
PA_tika-s01_01t:569_4	anekakkhattuṃ kampitattā “akālakampanenā”ti vuttaṃ. Sādhukāradānavasena akampittha	569	
PA_tika-s01_01t:569_5	yathā taṃ dhammacakkappavattane. Saṅgītikālādīsupi sādhukāradānavasena akampitthāti	569	
PA_tika-s01_01t:569_6	veditabbaṃ. Ayaṃ tāvettha aṭṭhakathāya līnatthavaṇṇanā.	569	
PA_tika-s01_01t:570	Pakaraṇanayavaṇṇanā	57	
PA_tika-s01_01t:571_0	Ayaṃ pana pakaraṇanayena pāḷiyā atthavaṇṇanā – sā panāyaṃ atthavaṇṇanā yasmā desanāya	571	
PA_tika-s01_01t:571_1	samuṭṭhānappayojanabhājanesu piṇḍatthesu ca niddhāritesu sukarā hoti suviññeyyā ca,	571	
PA_tika-s01_01t:571_2	tasmā suttadesanāya samuṭṭhānādīni paṭhamaṃ niddhārayissāma. Tattha samuṭṭhānaṃ tāva	571	
PA_tika-s01_01t:571_3	vuttaṃ “vaṇṇāvaṇṇabhaṇana”nti. Apica nindāpasaṃsāsu vineyyāghātānandādibhāvānāpatti,	571	
PA_tika-s01_01t:571_4	tattha ca ādīnavadassanaṃ samuṭṭhānaṃ. Tathā nindāpasaṃsāsu paṭipajjanakkamassa,	571	
PA_tika-s01_01t:571_5	pasaṃsāvisayassa khuddakādivasena anekavidhassa sīlassa, sabbaññutaññāṇassa sassatādidiṭṭhiṭṭhānesu	571	
PA_tika-s01_01t:571_6	tatuttari ca appaṭihatacāratāya, tathāgatassa ca katthaci apariyāpannatāya anavabodho samuṭṭhānaṃ.	571	
PA_tika-s01_01t:572_0	Vuttavipariyāyena payojanaṃ veditabbaṃ. Vineyyāghātānandādibhāvāpatti ādikañhi imaṃ	572	
PA_tika-s01_01t:572_1	desanaṃ payojetīti. Tathā kuhanalapanādinānāvidhamicchājīvaviddhaṃsanaṃ, dvāsaṭṭhidiṭṭhijālaviniveṭhanaṃ,	572	
PA_tika-s01_01t:572_2	diṭṭhisīsena paccayākāravibhāvanaṃ, chaphassāyatanavasena catusaccakammaṭṭhānaniddeso,	572	
PA_tika-s01_01t:572_3	sabbadiṭṭhigatānaṃ anavasesapariyādānaṃ, attano anupādāparinibbānadīpanañca payojanāni.	572	
PA_tika-s01_01t:573_0	Vaṇṇāvaṇṇanimittaṃ anurodhavirodhavantacittā kuhanādivividhamicchājīvaniratā sassatādidiṭṭhipaṅkaṃ	573	
PA_tika-s01_01t:573_1	nimuggā, sīlakkhandhādīsu aparipūrakāritāya anavabuddhaguṇavisesañāṇā vineyyā imissā	573	
PA_tika-s01_01t:573_2	dhammadesanāya bhājanaṃ.	573	
PA_tika-s01_01t:574_0	Piṇḍatthā pana āghātādīnaṃ akaraṇīyatāvacanena paṭiññānurūpaṃ samaṇasaññāya niyojanaṃ,	574	
PA_tika-s01_01t:574_1	khantisoraccānuṭṭhānaṃ, brahmavihārabhāvanānuyogo, saddhāpaññāsamāyogo, satisampajaññādhiṭṭhānaṃ,	574	
PA_tika-s01_01t:574_2	paṭisaṅkhānabhāvanābalasiddhi, pariyuṭṭhānānusayappahānaṃ, ubhayahitapaṭipatti, lokadhammehi	574	
PA_tika-s01_01t:574_3	anupalepo ca dassitā honti. Tathā pāṇātipātādīhi paṭivirativacanena sīlavisuddhi	574	
PA_tika-s01_01t:574_4	dassitā, tāya ca hirottappasampatti, mettākaruṇāsamaṅgitā, vītikkamappahānaṃ, tadaṅgapahānaṃ,	574	
PA_tika-s01_01t:574_5	duccaritasaṃkilesappahānaṃ, viratittayasiddhi, piyamanāpagarubhāvanīyatānipphatti,	574	
PA_tika-s01_01t:574_6	lābhasakkārasilokasamudāgamo, samathavipassanānaṃ adhiṭṭhānabhāvo, akusalamūlatanukaraṇaṃ,	574	
PA_tika-s01_01t:574_7	kusalamūlaropanaṃ, ubhayānatthadūrīkaraṇaṃ, parisāsu visāradatā, appamādavihāro,parehi	574	
PA_tika-s01_01t:574_8	duppadhaṃsiyatā, avippaṭisārādisamaṅgitā ca dassitā honti.	574	
PA_tika-s01_01t:575_0	“Gambhīrā”tiādivacanehi gambhīradhammavibhāvanaṃ, alabbhaneyyapatiṭṭhatā, kappānaṃ	575	
PA_tika-s01_01t:575_1	asaṅkhyeyyenāpi dullabhapātubhāvatā, sukhumenapi ñāṇena paccakkhato paṭivijjhituṃ	575	
PA_tika-s01_01t:575_2	asakkuṇeyyatā, dhammanvayasaṅkhātena anumānañāṇenāpi duradhigamanīyatā, passaddhasabbadarathatā,	575	
PA_tika-s01_01t:575_3	santadhammavibhāvanaṃ, sobhanapariyosānatā, atittikarabhāvo, padhānabhāvappatti,	575	
PA_tika-s01_01t:575_4	yathābhūtañāṇagocaratā, sukhumasabhāvatā, mahāpaññāvibhāvanā ca dassitā honti. Diṭṭhidīpakapadehi	575	
PA_tika-s01_01t:575_5	samāsato sassatucchedadiṭṭhiyo pakāsitāti olīnatātidhāvanavibhāvanaṃ, upāyavinibaddhaniddeso,	575	
PA_tika-s01_01t:575_6	micchābhinivesakittanaṃ, kummaggapaṭipattiyā pakāsanā, vipariyesaggāhapaññāpanaṃ,	575	
PA_tika-s01_01t:575_7	parāmāsapariggaho, pubbantāparantānudiṭṭhipatiṭṭhāpanaṃ, bhavavibhavadiṭṭhivibhāgo,	575	
PA_tika-s01_01t:575_8	taṇhāvijjāpavatti, antavānantavādiṭṭhiniddeso, antadvayāvatāraṇaṃ, āsavoghayogakilesaganthasaṃyojanūpādānavisesavibhajjanañca	575	
PA_tika-s01_01t:575_9	dassitāni honti. Tathā “vedanānaṃ samudaya”ntiādivacanehi catunnaṃ ariyasaccānaṃ	575	
PA_tika-s01_01t:575_10	anubodhapaṭivedhasiddhi, vikkhambhanasamucchedappahānaṃ, taṇhāvijjāvigamo, saddhammaṭṭhitinimittapariggaho,	5751	
PA_tika-s01_01t:575_11	āgamādhigamasampatti, ubhayahitapaṭipatti, tividhapaññāpariggaho, satisampajaññānuṭṭhānaṃ,	5751	
PA_tika-s01_01t:575_12	saddhāpaññāsamāyogo, sammāvīriyasamathānuyojanaṃ, samathavipassanānipphatti ca dassitā honti.	5751	
PA_tika-s01_01t:576_0	“Ajānataṃ apassata”nti avijjāsiddhi, “taṇhāgatānaṃ paritassitavipphanditanti taṇhāsiddhi,	576	
PA_tika-s01_01t:576_1	tadubhayena ca nīvaraṇasaṃyojanadvayasiddhi, anamataggasaṃsāravaṭṭānucchedo, pubbantāharaṇaaparantapaṭisandhānāni,	576	
PA_tika-s01_01t:576_2	atītapaccuppannakālavasena hetuvibhāgo, avijjātaṇhānaṃ aññamaññānativattanaṭṭhena	576	
PA_tika-s01_01t:576_3	aññamaññūpakāritā, paññāvimutticetovimuttīnaṃ paṭipakkhaniddeso ca dassitā honti.	576	
PA_tika-s01_01t:576_4	“Tadapi phassapaccayā”ti sassatādipaññāpanassa paccayādhīnavuttitākathanena dhammānaṃ	576	
PA_tika-s01_01t:576_5	niccatāpaṭisedho, aniccatāpatiṭṭhāpanaṃ, paramatthato kārakādipaṭikkhepo, evaṃdhammatādiniddeso,	576	
PA_tika-s01_01t:576_6	suññatāpakāsanaṃ, samattaniyāmapaccayalakkhaṇavibhāvanañca dassitāni honti.	576	
PA_tika-s01_01t:577_0	“Ucchinnabhavanettiko”tiādinā bhagavato pahānasampatti, vijjādhimutti, vasībhāvo,	577	
PA_tika-s01_01t:577_1	sikkhattayanipphatti, nibbānadhātudvayavibhāgo, caturadhiṭṭhānaparipūraṇaṃ, bhavayoniādīsu	577	
PA_tika-s01_01t:577_2	apariyāpannatā ca dassitā honti. Sakalena pana suttapadena iṭṭhāniṭṭhesu bhagavato	577	
PA_tika-s01_01t:577_3	tādibhāvo, tattha ca paresaṃ patiṭṭhāpanaṃ, kusaladhammānaṃ ādibhūtadhammadvayassa	577	
PA_tika-s01_01t:577_4	niddeso, sikkhattayūpadeso, attantapādipuggalacatukkasiddhi, kaṇhākaṇhavipākādikammacatukkavibhāgo,	577	
PA_tika-s01_01t:577_5	caturappamaññāvisayaniddeso, samudayādipañcakassa yathābhūtāvabodho, chasāraṇīyadhammavibhāvanā,	577	
PA_tika-s01_01t:577_6	dasanāthakaradhammapatiṭṭhāpanti evamādayo niddhāretabbā.	577	
PA_tika-s01_01t:578	Soḷasahāravaṇṇanā	57	
PA_tika-s01_01t:579	Desanāhāravaṇṇanā	57	
PA_tika-s01_01t:580_0	Tattha “attā, loko”ti ca diṭṭhiyā adhiṭṭhānabhāvena, vedanāphassāyatanādimukhena	580	
PA_tika-s01_01t:580_1	ca gahitesu pañcasu upādānakkhandhesu taṇhāvajjā pañcupādānakkhandhā dukkhasaccaṃ.	580	
PA_tika-s01_01t:580_2	Taṇhā samudayasaccaṃ. Sā pana paritassanāggahaṇena “taṇhāgatāna”nti, “vedanāpaccayā	580	
PA_tika-s01_01t:580_3	taṇhā”ti ca sarūpeneva samudayaggahaṇena, bhavanettiggahaṇena ca pāḷiyaṃ gahitāva.	580	
PA_tika-s01_01t:580_4	Ayaṃ tāva suttantanayo. Abhidhammanayena pana āghātānandādivacanehi, ātappādipadehi,	580	
PA_tika-s01_01t:580_5	cittappadosavacanena, sabbadiṭṭhidīpakapadehi, kusalākusalaggahaṇena, bhavaggahaṇena,	580	
PA_tika-s01_01t:580_6	sokādiggahaṇena, tattha tattha samudayaggahaṇena cāti saṅkhepato sabbalokiyakusalākusaladhammavibhāvanapadehi	580	
PA_tika-s01_01t:580_7	gahitā kammakilesā samudayasaccaṃ. Ubhinnaṃ appavatti nirodhasaccaṃ. Tassa tattha	580	
PA_tika-s01_01t:580_8	tattha vedanānaṃ atthaṅgamanissaraṇapariyāyehi, paccattaṃ nibbutivacanena, anupādāvimuttivacanena	580	
PA_tika-s01_01t:580_9	ca pāḷiyaṃ gahaṇaṃ veditabbaṃ. Nirodhapajānanā paṭipadā maggasaccaṃ. Tassāpi tattha	580	
PA_tika-s01_01t:580_10	tattha vedanānaṃ samudayādiyathābhūtavedanāpadesena, channaṃ phassāyatanānaṃ samudayādiyathābhūtapajānanapariyāyena,	5801	
PA_tika-s01_01t:580_11	bhavanettiyā ucchedapariyāyena ca gahaṇaṃ veditabbaṃ. Tattha samudayena assādo, dukkhena	5801	
PA_tika-s01_01t:580_12	ādīnavo, magganirodhehi nissaraṇanti evaṃ catusaccavasena, yāni pāḷiyaṃ sarūpeneva	5801	
PA_tika-s01_01t:580_13	āgatāni assādādīnavanissaraṇāni, tesañca vasena idha assādādayo veditabbā. Vineyyānantādibhāvāpattiādikaṃ	5801	
PA_tika-s01_01t:580_14	yathāvuttavibhāgaṃ payojanameva phalaṃ. Āghātādīnaṃ akaraṇīyatā, āghātādiphalassa	5801	
PA_tika-s01_01t:580_15	ca anaññasantānabhāvitā, nindāpasaṃsāsu yathāsabhāvapaṭijānananibbeṭhanāti evaṃ taṃtaṃpayojanādhigamahetu	5801	
PA_tika-s01_01t:580_16	upāyo. Āghātādīnaṃ karaṇapaṭisedhanādiapadesena dhammarājassa āṇatti veditabbāti ayaṃ desanāhāro.	5801	
PA_tika-s01_01t:581	Vicayahāravaṇṇanā	58	
PA_tika-s01_01t:582_0	Kappanābhāvepi vohāravasena, anuvādavasena ca “mama”nti vuttaṃ, niyamābhāvato vikappanatthaṃ	582	
PA_tika-s01_01t:582_1	vāggahaṇaṃ kataṃ, guṇasamaṅgitāya, abhimukhīkaraṇāya ca “bhikkhave”ti āmantanaṃ.	582	
PA_tika-s01_01t:582_2	Aññabhāvato, paṭiviruddhabhāvato ca “pare”ti vuttaṃ, vaṇṇapaṭipakkhato, avaṇṇanīyato	582	
PA_tika-s01_01t:582_3	ca “avaṇṇa”nti vuttaṃ. Byattivasena, vitthāravasena ca “bhāseyyu”nti vuttaṃ, dhāraṇabhāvato,	582	
PA_tika-s01_01t:582_4	adhammapaṭipakkhato ca “dhammassā”ti vuttaṃ, diṭṭhisīlehi saṃhatabhāvato, kilesānaṃ	582	
PA_tika-s01_01t:582_5	saṅghātakaraṇato ca “saṅghassā”ti vuttaṃ. Vuttapaṭiniddesato, vacanupanyāsanato ca	582	
PA_tika-s01_01t:582_6	“tatrā”ti vuttaṃ, sammukhabhāvato, puthubhāvato ca “tumhehī”ti vuttaṃ. Cittassa hananato,	582	
PA_tika-s01_01t:582_7	ārammaṇābhighātato ca “āghāto”ti vuttaṃ, ārammaṇe saṅkocavuttiyā, atuṭṭhākāratāya	582	
PA_tika-s01_01t:582_8	ca “appaccayo”ti vuttaṃ, ārammaṇacintanato, nissayato ca “cetaso”ti vuttaṃ, atthāsādhanato,	582	
PA_tika-s01_01t:582_9	anu anu “anatthasādhanato” ca “anabhiraddhī”ti vuttaṃ, kāraṇānarahattā, satthusāsane	582	
PA_tika-s01_01t:582_10	ṭhitehi kātuṃ asakkuṇeyyattā ca “na karaṇīyā”ti vuttanti. Iminā nayena sabbapadesu	5821	
PA_tika-s01_01t:582_11	vinicchayo kātabbo. Iti anupadavicayato vicayo hāro ativitthārabhayena, sakkā ca	5821	
PA_tika-s01_01t:582_12	aṭṭhakathaṃ tassā līnatthavaṇṇanañca anugantvā ayamattho viññunā vibhāvetunti na vitthārayimha.	5821	
PA_tika-s01_01t:583	Yuttihāravaṇṇanā	58	
PA_tika-s01_01t:584_0	Sabbena sabbaṃ āghātādīnaṃ akaraṇaṃ tādibhāvāya saṃvattatīti yujjati iṭṭhāniṭṭhesu	584	
PA_tika-s01_01t:584_1	samappavattisabbhāvato. Yasmiṃ santāne āghātādayo uppannā, tannimittako antarāyo	584	
PA_tika-s01_01t:584_2	tasseva sampattivibandhāya saṃvattatīti yujjati. Kasmā? Santānantaresu asaṅkamanato.	584	
PA_tika-s01_01t:584_3	Cittaṃ abhibhavitvā uppannā āghātādayo subhāsitādisallakkhaṇepi asamatthatāya saṃvattantīti	584	
PA_tika-s01_01t:584_4	yujjati sakodhalobhānaṃ andhatamasabbhāvato. Pāṇātipātādidussīlyato veramaṇi sabbasattānaṃ	584	
PA_tika-s01_01t:584_5	pāmojjapāsaṃsabhāvāya saṃvattatīti yujjati. Sīlasampattiyā hi mahato kittisaddassa	584	
PA_tika-s01_01t:584_6	abbhuggamo hotīti. Gambhīratādivisesayuttena guṇena tathāgatassa vaṇṇanā ekadesabhūtāpi	584	
PA_tika-s01_01t:584_7	sakalasabbaññuguṇaggahaṇāya saṃvattatīti yujjati anaññasādhāraṇattā. Tajjāayonisomanasikāraparikkhatāni	584	
PA_tika-s01_01t:584_8	adhigamatakkanāni sassatavādādiabhinivesāya saṃvattantīti yujjati kappanājālassa	584	
PA_tika-s01_01t:584_9	asamugghāṭitattā. Vedanādīnavānavabodhena vedanāya taṇhā pavaḍḍhatīti yujjati assādānupassanāsabbhāvato.	584	
PA_tika-s01_01t:584_10	Sati ca vedayitarāge tattha attattaniyagāho, sassatādigāho ca vipariphandatīti yujjati	5841	
PA_tika-s01_01t:584_11	kāraṇassa sannihitattā. Taṇhāpaccayā hi upādānaṃ sassatādivāde paññapentānaṃ, tadanucchavikaṃ	5841	
PA_tika-s01_01t:584_12	vā vedanaṃ vedayantānaṃ phasso hetūti yujjati visayindriyaviññāṇasaṅgatiyā vinā tadabhāvato.	5841	
PA_tika-s01_01t:584_13	Chaphassāyatananimittavaṭṭassa anupacchedoti yujjati tattha avijjātaṇhānaṃ appahīnattā.	5841	
PA_tika-s01_01t:584_14	Channaṃ phassāyatanānaṃ samudayādipajānanā sabbadiṭṭhigatikasaññaṃ aticca tiṭṭhatīti	5841	
PA_tika-s01_01t:584_15	yujjati catusaccapaṭivedhabhāvato. Imāheva dvāsaṭṭhiyā diṭṭhīhi sabbadiṭṭhigatānaṃ	5841	
PA_tika-s01_01t:584_16	antojālīkatabhāvoti yujjati akiriyavādādīnaṃ issaravādādīnañca tadantogadhattā. Tathā	5841	
PA_tika-s01_01t:584_17	ceva saṃvaṇṇitaṃ. Ucchinnabhavanettiko tathāgatassa kāyoti yujjati, yasmā bhagavā	5841	
PA_tika-s01_01t:584_18	abhinīhārasampattiyā catūsu satipaṭṭhānesu patiṭṭhitacitto sattabojjhaṅgeyeva yathābhūtaṃ	5841	
PA_tika-s01_01t:584_19	bhāvesi. Kāyassa bhedā parinibbutaṃ na dakkhantīti yujjati anupādisesanibbānappattiyaṃ	5841	
PA_tika-s01_01t:584_20	rūpādīsu kassacipi anavasesatoti ayaṃ yuttihāro.	5842	
PA_tika-s01_01t:585	Padaṭṭhānahāravaṇṇanā	58	
PA_tika-s01_01t:586_0	Avaṇṇārahaavaṇṇānurūpasampattānādeyyavacanatādivipattīnaṃ padaṭṭhānaṃ. Vaṇṇārahavaṇṇānurūsampattasaddheyyavacanatādisampattīnaṃ	586	
PA_tika-s01_01t:586_1	padaṭṭhānaṃ. Tathā āghātādayo nirayādidukkhassa padaṭṭhānaṃ. Āghātādīnaṃ akaraṇaṃ	586	
PA_tika-s01_01t:586_2	saggasampattiādisabbasampattīnaṃ padaṭṭhānaṃ. Pāṇātipātādīhi paṭivirati ariyassa	586	
PA_tika-s01_01t:586_3	sīlakkhandhassa padaṭṭhānaṃ. Ariyo sīlakkhandho ariyassa samādhikkhandhassa padaṭṭhānaṃ.	586	
PA_tika-s01_01t:586_4	Ariyo samādhikkhandho ariyassa paññākkhandhassa padaṭṭhānaṃ. Gambhīratādivisesayuttaṃ	586	
PA_tika-s01_01t:586_5	bhagavato paṭivedhappakārañāṇaṃ desanāñāṇassa padaṭṭhānaṃ. Desanāñāṇaṃ vineyyānaṃ	586	
PA_tika-s01_01t:586_6	sakalavaṭṭadukkhanissaraṇassa padaṭṭhānaṃ. Sabbāpi diṭṭhi diṭṭhupādānti sā yathārahaṃ	586	
PA_tika-s01_01t:586_7	navavidhassāpi bhavassa padaṭṭhānaṃ. Bhavo jātiyā, jāti jarāmaraṇassa, sokādīnañca	586	
PA_tika-s01_01t:586_8	padaṭṭhānaṃ. Vedanānaṃ samudayādiyathābhūtavedanaṃ catunnaṃ ariyasaccānaṃ anubodhapaṭivedho.	586	
PA_tika-s01_01t:586_9	Tattha anubodho paṭivedhassa padaṭṭhānaṃ, paṭivedho catubbidhassa sāmaññaphalassa	586	
PA_tika-s01_01t:586_10	padaṭṭhānaṃ. “Ajānataṃ apassata”nti avijjāgahaṇaṃ, tattha avijjā saṅkhārānaṃ padaṭṭhānti	5861	
PA_tika-s01_01t:586_11	yāva vedanā taṇhāya padaṭṭhānti netabbaṃ. “Taṇhāgatānaṃ paritassitavipphandita”nti	5861	
PA_tika-s01_01t:586_12	ettha taṇhā upādānassa padaṭṭhānaṃ. “Tadapi phassapaccayā”ti ettha sassatādipaññāpanaṃ	5861	
PA_tika-s01_01t:586_13	paresaṃ micchābhinivesassa padaṭṭhānaṃ, micchābhiniveso saddhammassavanasappurisūpassayayonisomanasikāradhammānudhammapaṭipattīhi	5861	
PA_tika-s01_01t:586_14	vimukhatāya, asaddhammassavanādīnañca padaṭṭhānaṃ, “aññatra phassā”tiādīsu phasso	5861	
PA_tika-s01_01t:586_15	vedanāya padaṭṭhānaṃ, cha phassāyatanāni phassassa, sakalavaṭṭadukkhassa ca padaṭṭhānaṃ,	5861	
PA_tika-s01_01t:586_16	channaṃ phassāyatanānaṃ samudayādiyathābhūtappajānanaṃ nibbidāya padaṭṭhānaṃ, nibbidā	5861	
PA_tika-s01_01t:586_17	virāgassāti yāva anupādāparinibbānaṃ netabbaṃ. Bhagavato bhavanettisamucchedo sabbaññutāya	5861	
PA_tika-s01_01t:586_18	padaṭṭhānaṃ. Tathā anupādāparinibbānassāti ayaṃ padaṭṭhānahāro.	5861	
PA_tika-s01_01t:587	Lakkhaṇahāravaṇṇanā	58	
PA_tika-s01_01t:588_0	Āghātādiggahaṇena kodhupanāhamakkhapalāsaissāmacchariyasārambhaparavambhanādīnaṃ	588	
PA_tika-s01_01t:588_1	saṅgaho paṭighacittuppādapariyāpannatāya ekalakkhaṇattā. Ānandādiggahaṇena abhijjhāvisamalobhamānātimānamadappamādādīnaṃ	588	
PA_tika-s01_01t:588_2	saṅgaho lobhacittuppādapariyāpannatāya samānalakkhaṇattā. Tathā āghātaggahaṇena avasiṭṭhaganthanīvaraṇānaṃ	588	
PA_tika-s01_01t:588_3	saṅgaho kāyaganthanīvaraṇalakkhaṇena ekalakkhaṇattā. Ānandaggahaṇena phassādīnaṃ	588	
PA_tika-s01_01t:588_4	saṅgaho saṅkhārakkhandhalakkhaṇena ekalakkhaṇattā. Sīlaggahaṇena adhicittaadhipaññāsikkhānampi	588	
PA_tika-s01_01t:588_5	saṅgaho sikkhālakkhaṇena ekalakkhaṇattā. Idha pana sīlasseva indriyasaṃvarādikassa	588	
PA_tika-s01_01t:588_6	daṭṭhabbaṃ. Diṭṭhiggahaṇena avasiṭṭhaupādānānampi saṅgaho upādānalakkhaṇena ekalakkhaṇattā.	588	
PA_tika-s01_01t:588_7	“Vedanāna”nti ettha vedanāggahaṇena avasiṭṭhaupādānakkhandhānampi saṅgaho khandhalakkhaṇena	588	
PA_tika-s01_01t:588_8	ekalakkhaṇattā. Tathā vedanāya dhammāyatanadhammadhātupariyāpannattā sammasanūpagānaṃ	588	
PA_tika-s01_01t:588_9	sabbesaṃ āyatanānaṃ dhātūnañca saṅgaho āyatanalakkhaṇena, dhātulakkhaṇena ca ekalakkhaṇattā.	588	
PA_tika-s01_01t:588_10	“Ajānataṃ apassata”nti ettha avijjāggahaṇena hetuāsavoghayoganīvaraṇādisaṅgaho hetādilakkhaṇena	5881	
PA_tika-s01_01t:588_11	ekalakkhaṇattā avijjāya, tathā “taṇhāgatānaṃ paritassitavipphandita”nti ettha taṇhāggahaṇenāpi.	5881	
PA_tika-s01_01t:588_12	“Tadapi phassapaccayā”ti ettha phassaggahaṇena saññāsaṅkhāraviññāṇānaṃ saṅgaho vipallāsahetubhāvena,	5881	
PA_tika-s01_01t:588_13	khandhalakkhaṇena ca ekalakkhaṇattā. Chaphassāyatanaggahaṇena khandhindriyadhātādīnaṃ	5881	
PA_tika-s01_01t:588_14	saṅgaho phassuppattinimittatāya, sammasanasabhāvena ca ekalakkhaṇattā. Bhavanettiggahaṇena	5881	
PA_tika-s01_01t:588_15	avijjādīnampi saṃkilesadhammānaṃ saṅgaho vaṭṭahetubhāvena ekalakkhaṇattāti ayaṃ lakkhaṇahāro.	5881	
PA_tika-s01_01t:589	Catubyūhahāravaṇṇanā	58	
PA_tika-s01_01t:590_0	Nindāpasaṃsāhi sammākampitacetasā micchājīvato anoratā sassatādimicchābhinivesino	590	
PA_tika-s01_01t:590_1	sīlādidhammakkhandhesu appatiṭṭhitatāya sammāsambuddhaguṇarasassādavimukhā veneyyā	590	
PA_tika-s01_01t:590_2	imissā desanāya nidānaṃ. Te yathāvuttadosavinimuttā kathaṃ nu kho sammāpaṭipattiyā	590	
PA_tika-s01_01t:590_3	ubhayahitaparā bhaveyyunti ayamettha bhagavato adhippāyo. Padanibbacanaṃ nirutti.	590	
PA_tika-s01_01t:590_4	Taṃ “eva”ntiādinidānapadānaṃ, “mama”ntiādipāḷipadānañca aṭṭhakathāvasena suviññeyyattā	590	
PA_tika-s01_01t:590_5	ativitthārabhayena na vitthārayimha. Padapadatthaniddesanikkhepasuttadesanāsandhivasena	590	
PA_tika-s01_01t:590_6	chabbidhā sandhi. Tattha padassa padantarena sambandho padasandhi. Tathā padatthassa	590	
PA_tika-s01_01t:590_7	padatthantarena sambandho padatthasandhi. Nānānusandhikassa suttassa taṃtaṃanusandhīhi	590	
PA_tika-s01_01t:590_8	sambandho, ekānusandhikassa ca pubbāparasambandho niddesasandhi, yā aṭṭhakathāyaṃ	590	
PA_tika-s01_01t:590_9	pucchānusandhiajjhāsayānusandhiyathānusandhivasena tividhā vibhattā, tā panetā tissopi	590	
PA_tika-s01_01t:590_10	sandhiyo aṭṭhakathāyaṃ vicāritā eva. Suttasandhi ca paṭhamaṃ nikkhepavasena amhehi	5901	
PA_tika-s01_01t:590_11	pubbe dassitāyeva. Ekissā desanāya desanāntarena saddhiṃ saṃsandanaṃ desanāsandhi,	5901	
PA_tika-s01_01t:590_12	sā evaṃ veditabbā – “mamaṃ vā bhikkhave…pe… na cetaso anabhiraddhi karaṇīyā”ti ayaṃ	5901	
PA_tika-s01_01t:590_13	desanā “ubhatodaṇḍakena cepi bhikkhave kakacena corā ocarakā aṅgamaṅgāni okkanteyyuṃ,	5901	
PA_tika-s01_01t:590_14	tatrapi yo mano padūseyya, na me so tena sāsanakaro”ti imāya desanāya saddhiṃ saṃsandati.	5901	
PA_tika-s01_01t:590_15	“Tumhaṃ yevassa tena antarāyo”ti “kammassakā māṇava sattā…pe… dāyādā bhavissantī”ti	5901	
PA_tika-s01_01t:590_16	imāya desanāya saṃsandati. “Api tumhe…pe… ājāneyyāthā”ti “kuddho atthaṃ…pe… sahate	5901	
PA_tika-s01_01t:590_17	nara”nti imāya desanāya saṃsandati.	5901	
PA_tika-s01_01t:591_0	“Mamaṃ vā bhikkhave pare vaṇṇaṃ…pe… na cetaso ubbillāvitattaṃ karaṇīya”nti “dhammāpi	591	
PA_tika-s01_01t:591_1	vo bhikkhave pahātabbā, pageva adhammā. Kullūpamaṃ vo bhikkhave dhammaṃ desessāmi,	591	
PA_tika-s01_01t:591_2	nittharaṇatthāya, no gahaṇatthāyā”ti imāya desanāya saṃsandati. “Tatra ce tumhehi…pe…	591	
PA_tika-s01_01t:591_3	ubbilāvitā, tumhaṃ yevassa tena antarāyo”ti “luddhoatthaṃ…pe… sahate nara”nti “kāmandhā	591	
PA_tika-s01_01t:591_4	jālasañchannā, taṇhāchadanachāditā”ti imāhi desanāhi saṃsandati.	591	
PA_tika-s01_01t:592_0	“Appamattakaṃ…pe… sīlamattaka”nti “paṭhamaṃ jhānaṃ upasampajja viharati. Ayaṃ kho	592	
PA_tika-s01_01t:592_1	brāhmaṇa yañño purimehi yaññehi appaṭṭhataro ca appasamārambhataro ca mahapphalataro	592	
PA_tika-s01_01t:592_2	ca mahānisaṃsataro cā”tiādikāya desanāya saṃsandati, paṭhamajjhānassa sīlato mahapphalamahānisaṃsatarabhāvavacanena	592	
PA_tika-s01_01t:592_3	jhānato sīlassa appabhāvadīpanato.	592	
PA_tika-s01_01t:593	“Pāṇātipātaṃ pahāyā”tiādi “samaṇo khalu bho gotamo sīlavā…pe… kusalasīlena samannāgato”tiādikāhi desanāhi saṃsandati.	59	
PA_tika-s01_01t:594	“Aññeva dhammā gambhīrā”tiādi “adhigato kho myāyaṃ dhammo gambhīro”tiādi pāḷiyā saṃsandati. Gambhīratādivisesayuttadhammapaṭivedhena hi ñāṇassa gambhīrādibhāvo viññāyatīti.	59	
PA_tika-s01_01t:595_0	“Santi bhikkhave eke samaṇabrāhmaṇā”tiādi “santi bhikkhave eke samaṇabrāhmaṇā pubbantakappikā…pe…	595	
PA_tika-s01_01t:595_1	abhivadanti, sassato attā ca loko ca, idameva saccaṃ, moghamaññanti ittheke abhivadanti,	595	
PA_tika-s01_01t:595_2	asassato, sassato ca asassato ca, neva sassato ca nāsassato ca, antavā, anantavā,	595	
PA_tika-s01_01t:595_3	antavā ca anantavā ca, nevantavā nānantavā ca attā ca loko ca idameva saccaṃ, moghamaññanti	595	
PA_tika-s01_01t:595_4	ittheke abhivadantī”tiādikāhi desanāhi saṃsandati.	595	
PA_tika-s01_01t:596_0	“Santi bhikkhave eke samaṇabrāhmaṇā aparantakappikā”tiādi “santi bhikkhave eke samaṇabrāhmaṇā	596	
PA_tika-s01_01t:596_1	aparantakappikā…pe… abhivadanti, saññī attā hoti arogo paraṃ maraṇā. Ittheke abhivadanti	596	
PA_tika-s01_01t:596_2	asaññī, nevasaññīnāsaññī ca attā hoti arogo paraṃ maraṇā. Ittheke abhivadanti sato	596	
PA_tika-s01_01t:596_3	vā pana sattassa ucchedaṃ vināsaṃ vibhavaṃ paññapenti, diṭṭhadhammanibbānaṃ vā paneke	596	
PA_tika-s01_01t:596_4	abhivadantī”tiādikāhi desanāhi saṃsandati. “Vedanānaṃ…pe… tathāgato”ti “tayidaṃ saṅkhataṃ	596	
PA_tika-s01_01t:596_5	oḷārikaṃ, atthi kho pana saṅkhārānaṃ nirodho, atthetanti iti viditvā tassa nissaraṇadassāvī	596	
PA_tika-s01_01t:596_6	tathāgato tadupātivatto”tiādikāhi desanāhi saṃsandati.	596	
PA_tika-s01_01t:597_0	“Tadapi tesaṃ…pe… vipphanditamevā”ti idaṃ “tesaṃ bhavataṃ aññatreva chandāya aññatra	597	
PA_tika-s01_01t:597_1	ruciyā aññatra anussavā aññatra ākāraparivitakkā aññatra diṭṭhinijjhānakkhantiyā	597	
PA_tika-s01_01t:597_2	paccattaṃyeva ñāṇaṃ bhavissati parisuddhaṃ pariyodātanti netaṃ ṭhānaṃ vijjati. Paccattaṃ	597	
PA_tika-s01_01t:597_3	kho pana bhikkhave ñāṇe asati parisuddhe pariyodāte yadapi te bhonto samaṇabrāhmaṇā	597	
PA_tika-s01_01t:597_4	tattha ñāṇabhāgamattameva pariyodāpenti, tadapi tesaṃ bhavataṃ samaṇabrāhmaṇānaṃ	597	
PA_tika-s01_01t:597_5	upādānamakkhāyatī”tiādikāhi desanāhi saṃsandati.	597	
PA_tika-s01_01t:598_0	“Tadapi phassapaccayā”ti idañca “cakkhuñca paṭicca rūpe ca uppajjati cakkhuviññāṇaṃ,	598	
PA_tika-s01_01t:598_1	tiṇṇaṃ saṅgati phasso, phassapaccayā vedanā, vedanāpaccayā taṇhā, taṇhāpaccayā upādāna”nti,	598	
PA_tika-s01_01t:598_2	“chandamūlakā ime āvuso dhammā manasikārasamuṭṭhānā phassasamodhānā vedanāsamosaraṇā”ti	598	
PA_tika-s01_01t:598_3	ca ādikāhi desanāhi saṃsandati.	598	
PA_tika-s01_01t:599_0	“Yato kho bhikkhave bhikkhu channaṃ phassāyatanāna”ntiādi “yato kho ānanda bhikkhu	599	
PA_tika-s01_01t:599_1	neva vedanaṃ attānaṃ samanupassati, na saññaṃ, na saṅkhāre, na viññāṇaṃ attānaṃ samanupassati,	599	
PA_tika-s01_01t:599_2	so evaṃ asamanupassanto na kiñci loke upādiyati, anupādiyaṃ na paritassati, aparitassaṃ	599	
PA_tika-s01_01t:599_3	paccattaṃyeva parinibbāyatī”tiādikāhi desanāhi saṃsandati.	599	
PA_tika-s01_01t:600_0	“Sabbe te imeheva dvāsaṭṭhiyā vatthūhi antojālīkatā”tiādi “ye hi keci bhikkhave…pe…	600	
PA_tika-s01_01t:600_1	abhivadanti, sabbe te imāneva pañca kāyāni abhivadanti etesaṃ vā aññatara”ntiādikāhi	600	
PA_tika-s01_01t:600_2	desanāhi saṃsandati. “Kāyassa bhedā…pe… devamanussā”ti –	600	
PA_tika-s01_01t:601	“Accī yathā vātavegena khittā, (upasivāti bhagavā)	60	
PA_tika-s01_01t:602	Atthaṃ paleti na upeti saṅkhaṃ;	60	
PA_tika-s01_01t:603	Evaṃ munī nāmakāyā vimutto,	60	
PA_tika-s01_01t:604	Atthaṃ paleti na upeti saṅkha”nti. ;	60	
PA_tika-s01_01t:605	Ādikāhi desanāhi saṃsandatīti ayaṃ cātubyūho hāro.	60	
PA_tika-s01_01t:606	Āvattahāravaṇṇanā	60	
PA_tika-s01_01t:607_0	Āghātādīnaṃ akaraṇīyatāvacanena khantisoraccānuṭṭhānaṃ. Tattha khantiyā saddhāpaññāparāpakāradukkhasahagatānaṃ	607	
PA_tika-s01_01t:607_1	saṅgaho, soraccena sīlassa. Saddhādiggahaṇena ca saddhindriyādisakalabodhipakkhiyadhammā	607	
PA_tika-s01_01t:607_2	āvattanti. Sīlaggahaṇena avippaṭisārādayo sabbepi sīlānisaṃsadhammā āvattanti. Pāṇātipātādīhi	607	
PA_tika-s01_01t:607_3	paṭivirativacanena appamādavihāro, tena sakalaṃ sāsanabrahmacariyaṃ āvattati. Gambhīratādivisesayuttadhammaggahaṇena	607	
PA_tika-s01_01t:607_4	mahābodhipakittanaṃ. Anāvaraṇañāṇapadaṭṭhānañhi āsavakkhayañāṇaṃ, āsavakkhayañāṇapadaṭṭhānañca	607	
PA_tika-s01_01t:607_5	anāvaraṇañāṇaṃ mahābodhi, tena dasabalādayo sabbe buddhaguṇā āvattanti. Sassatādidiṭṭhiggahaṇena	607	
PA_tika-s01_01t:607_6	taṇhāvijjāya saṅgaho, tāhi anamataggasaṃsāravaṭṭaṃ āvattati. Vedanānaṃ samudayādiyathābhūtavedanena	607	
PA_tika-s01_01t:607_7	bhagavato pariññāttayavisuddhi, tāya paññāpāramimukhena sabbapāramiyo āvattanti.	607	
PA_tika-s01_01t:607_8	“Ajānataṃ apassata”nti avijjāggahaṇena ayonisomanasikārapariggaho, tena ca ayonisomanasikāramūlakā	607	
PA_tika-s01_01t:607_9	dhammā āvattanti. “Taṇhāgatānaṃ paritassitavipphandita”nti taṇhāggahaṇena nava taṇhāmūlakā	607	
PA_tika-s01_01t:607_10	dhammā āvattanti, “tadapi phassapaccayā”tiādi sassatādipaññāpanassa paccayādhīnavuttidassanaṃ,	6071	
PA_tika-s01_01t:607_11	tena aniccatādilakkhaṇattayaṃ āvattati. Channaṃ phassāyatanānaṃ yathābhūtaṃ pajānanena	6071	
PA_tika-s01_01t:607_12	vimuttisampadāniddeso, tena sattapi visuddhiyo āvattanti. “Ucchinnabhavanettiko tathāgatassa	6071	
PA_tika-s01_01t:607_13	kāyo”ti taṇhāpahānaṃ, tena bhagavato sakalasaṃkilesappahānaṃ āvattatīti ayaṃ āvatto hāro.	6071	
PA_tika-s01_01t:608	Vibhattihāravaṇṇanā	60	
PA_tika-s01_01t:609_0	Āghātānandādayo akusalā dhammā, tesaṃ ayonisomanasikārādi padaṭṭhānaṃ. Yehi pana	609	
PA_tika-s01_01t:609_1	dhammehi āghātānandādīnaṃ akaraṇaṃ appavatti, te abyāpādādayo kusalā dhammā, tesaṃ	609	
PA_tika-s01_01t:609_2	yonisomanasikārādi padaṭṭhānaṃ. Tesu āghātādayo kāmāvacarāva, abyāpādādayo catubhūmakā.	609	
PA_tika-s01_01t:609_3	Tathā pāṇātipātādīhi paṭivirati kusalā vā abyākatā vā, tassā hirottappādayo dhammā	609	
PA_tika-s01_01t:609_4	padaṭṭhānaṃ. Tattha kusalā siyā kāmāvacarā, siyā lokuttarā, abyākatā lokuttarāva.	609	
PA_tika-s01_01t:609_5	“Atthi bhikkhave aññeva dhammā gambhīrā”ti vuttadhammā siyā kusalā, siyā abyākatā,	609	
PA_tika-s01_01t:609_6	tattha kusalānaṃ vuṭṭhānagāminivipassanā padaṭṭhānaṃ. Abyākatānaṃ maggadhammā, vipassanā,	609	
PA_tika-s01_01t:609_7	āvajjanā vā padaṭṭhānaṃ. Tesu kusalā lokuttarā, abyākatā siyā kāmāvacarā, siyā lokuttarā,	609	
PA_tika-s01_01t:609_8	sabbāpi diṭṭhiyo akusalāva kāmāvacarāva, tāsaṃ avisesena micchābhinivese ayonisomanasikāro	609	
PA_tika-s01_01t:609_9	padaṭṭhānaṃ. Visesato pana santatighanavinibbhogābhāvato ekattanayassa micchāgāho	609	
PA_tika-s01_01t:609_10	atītajātianussaraṇatakkasahito sassatadiṭṭhiyā padaṭṭhānaṃ. Hetuphalabhāvena sambandhabhāvassa	6091	
PA_tika-s01_01t:609_11	aggahaṇato nānattanayassa micchāgāho tajjāsamannāhārasahito ucchedadiṭṭhiyā padaṭṭhānaṃ.	6091	
PA_tika-s01_01t:609_12	Evaṃ sesadiṭṭhīnampi yathāsambhavaṃ vattabbaṃ. “Vedanāna”nti ettha vedanā siyā kusalā,	6091	
PA_tika-s01_01t:609_13	siyā abyākatā, siyā kāmāvacarā, siyā rūpāvacarā, siyā arūpāvacarā, phasso tāsaṃ padaṭṭhānaṃ.	6091	
PA_tika-s01_01t:609_14	Vedanānaṃ samudayādiyathābhūtavedanaṃ maggañāṇaṃ, anupādāvimutti phalaṃ, tesaṃ “aññeva	6091	
PA_tika-s01_01t:609_15	dhammā gambhīrā”ti ettha vuttanayena dhammādivibhāgo netabbo. “Ajānataṃ apassata”ntiādīsu	6091	
PA_tika-s01_01t:609_16	avijjā taṇhā akusalā kāmāvacarā, tāsu avijjāya āsavā, ayonisomanasikāro eva vā padaṭṭhānaṃ.	6091	
PA_tika-s01_01t:609_17	Taṇhāya saṃyojaniyesu dhammesu assādadassanaṃ padaṭṭhānaṃ. “Tadapi phassapaccayā”ti	6091	
PA_tika-s01_01t:609_18	ettha phassassa vedanāya viya dhammādivibhāgo veditabbo. Iminā nayena phassāyatanādīnampi	6091	
PA_tika-s01_01t:609_19	yathārahaṃ dhammādivibhāgo netabboti ayaṃ vibhattihāro.	6091	
PA_tika-s01_01t:610	Parivattahāravaṇṇanā	61	
PA_tika-s01_01t:611_0	Āghātādīnaṃ akaraṇaṃ khantisoraccāni anubrūhetvā paṭisaṅkhānabhāvanābalasiddhiyā	611	
PA_tika-s01_01t:611_1	ubhayahitapaṭipattiṃ āvahati. Āghātādayo pana pavattiyamānā dubbaṇṇataṃ dukkhaseyyaṃ	611	
PA_tika-s01_01t:611_2	bhogahāniṃ akittiṃ parehi durupasaṅkamanatañca nipphādentā nirayādīsu mahādukkhaṃ	611	
PA_tika-s01_01t:611_3	āvahanti. Pāṇātipātādīhi paṭivirati avippaṭisārādikalyāṇaṃ paramparaṃ āvahati. Pāṇātipātādi	611	
PA_tika-s01_01t:611_4	pana vippaṭisārādiakalyāṇaṃ paramparaṃ, gambhīratādivisesayuttaṃ ñāṇaṃ vineyyānaṃ	611	
PA_tika-s01_01t:611_5	yathārahaṃ vijjābhiññādiguṇavisesaṃ āvahati sabbañeyyaṃ yathāsabhāvāvabodhato. Tathā	611	
PA_tika-s01_01t:611_6	gambhīratādivisesarahitaṃ pana ñāṇaṃ ñeyyesu sāvaraṇato yathāvuttaguṇavisesaṃ nāvahati.	611	
PA_tika-s01_01t:611_7	Sabbāpi cetā diṭṭhiyo yathārahaṃ sassatucchedabhāvato antadvayabhūtā sakkāyatīraṃ	611	
PA_tika-s01_01t:611_8	nātivattanti aniyyānikasabhāvattā. Niyyānikasabhāvattā pana sammādiṭṭhi saparikkhārā	611	
PA_tika-s01_01t:611_9	majjhimapaṭipadābhūtā atikkamma sakkāyatīraṃ pāraṃ āgacchati. Vedanānaṃ samudayādiyathābhūtavedanaṃ	611	
PA_tika-s01_01t:611_10	anupādāvimuttiṃ āvahati maggabhāvato. Vedanānaṃ samudayādiasampaṭivedho saṃsāracārakāvarodhaṃ	6111	
PA_tika-s01_01t:611_11	āvahati saṅkhārānaṃ paccayabhāvato. Vedayitasabhāvapaṭicchādako sammoho tadabhinandanaṃ	6111	
PA_tika-s01_01t:611_12	āvahati. Yathābhūtāvabodho pana tattha nibbedaṃ virāgañca āvahati. Micchābhinivese	6111	
PA_tika-s01_01t:611_13	ayonisomanasikārasahitā taṇhā anekavihitaṃ diṭṭhijālaṃ pasāreti. Yathāvuttataṇhāsamucchedo	6111	
PA_tika-s01_01t:611_14	paṭhamamaggo taṃ diṭṭhijālaṃ saṅkoceti. Sassatavādādipaññāpanassa phasso paccayo	6111	
PA_tika-s01_01t:611_15	hoti asati phasse tadabhāvato. Diṭṭhibandhanabandhānaṃ phassāyatanādīnaṃ anirodhena	6111	
PA_tika-s01_01t:611_16	phassādianirodho saṃsāradukkhassa anivattiyeva, yāthāvato phassāyatanādipariññā sabbadiṭṭhidassanāni	6111	
PA_tika-s01_01t:611_17	ativattati, phassāyatanādiapariññā taṃdiṭṭhigahanaṃ nātivattati, bhavanettisamucchedo	6111	
PA_tika-s01_01t:611_18	āyatiṃ attabhāvassa anibbattiyā saṃvattati, asamucchinnāya bhavanettiyā anāgate bhavappabandho	6111	
PA_tika-s01_01t:611_19	parivattatiyevāti ayaṃ parivatto hāro.	6111	
PA_tika-s01_01t:612	Vevacanahāravaṇṇanā	61	
PA_tika-s01_01t:613_0	“Mama mayhaṃ me”ti pariyāyavacanaṃ. “Bhikkhave samaṇā tapassino”ti pariyāyavacanaṃ.	613	
PA_tika-s01_01t:613_1	“Pare aññe paṭiviruddhā”ti pariyāyavacanaṃ. “Avaṇṇaṃ akittiṃ ninda”nti pariyāyavacanaṃ.	613	
PA_tika-s01_01t:613_2	“Bhāseyyuṃ bhaṇeyyuṃ kareyyu”nti pariyāyavacanaṃ. “Dhammassa vinayassa satthusāsanassā”ti	613	
PA_tika-s01_01t:613_3	pariyāyavacanaṃ. “Saṅghassa samūhassa gaṇassā”ti pariyāyavacanaṃ. “Tatra tattha tesū”ti	613	
PA_tika-s01_01t:613_4	pariyāyavacanaṃ. “Tumhehi vo bhavantehī”ti pariyāyavacanaṃ. “Āghāto doso byāpādo”ti	613	
PA_tika-s01_01t:613_5	pariyāyavacanaṃ. “Appaccayo domanassaṃ cetasikadukkha”nti pariyāyavacanaṃ. “Cetaso	613	
PA_tika-s01_01t:613_6	anabhiraddhi cittassa byāpatti manopadoso”ti pariyāyavacanaṃ. “Na karaṇīyā na uppādetabbā	613	
PA_tika-s01_01t:613_7	na pavattetabbā”ti pariyāyavacanaṃ. Iti iminā nayena sabbapadesu vevacanaṃ vattabbanti ayaṃ vevacano hāro.	613	
PA_tika-s01_01t:614	Paññattihāravaṇṇanā	61	
PA_tika-s01_01t:615_0	Āghāto vatthuvasena dasavidhena ekūnavīsatividhena vā paññatto. Appaccayo upavicāravasena	615	
PA_tika-s01_01t:615_1	chadhā paññatto. Ānandopītiādivasena navadhā paññatto. Pīti sāmaññato khuddikādivasena	615	
PA_tika-s01_01t:615_2	pañcadhā paññattā. Somanassaṃ upavicāravasena chadhā paññattaṃ. Sīlaṃ vārittacārittādivasena	615	
PA_tika-s01_01t:615_3	anekadhā paññattaṃ. Gambhīratādivisesayuttaṃ ñāṇaṃ cittuppādavasena catudhā, dvādasavidhena	615	
PA_tika-s01_01t:615_4	vā, visayabhedato anekadhā ca paññattaṃ. Diṭṭhisassatādivasena dvāsaṭṭhiyā bhedehi,	615	
PA_tika-s01_01t:615_5	tadantogadhavibhāgena anekadhā ca paññattā. Vedanā chadhā aṭṭhasatadhā anekadhā ca	615	
PA_tika-s01_01t:615_6	paññattā. Tassā samudayo pañcadhā paññatto, tathā atthaṅgamo. Assādo duvidhena paññatto.	615	
PA_tika-s01_01t:615_7	Ādīnavo tividhena paññatto. Nissaraṇaṃ ekadhā catudhā ca paññattaṃ…pe… anupādāvimutti duvidhena paññattā.	615	
PA_tika-s01_01t:616_0	“Ajānataṃ apassata”nti vuttā avijjā visayabhedena catudhā aṭṭhadhā ca paññattā. “Taṇhāgatāna”ntiādinā	616	
PA_tika-s01_01t:616_1	vuttā taṇhā chadhā aṭṭhasatadhā anekadhā ca paññattā. Phasso nissayavasena chadhā	616	
PA_tika-s01_01t:616_2	paññatto. Upādānaṃ catudhā paññattaṃ. Bhavo dvidhā anekadhā ca paññatto. Jāti vevacanavasena	616	
PA_tika-s01_01t:616_3	chadhā paññattā. Tathā jarā sattadhā paññattā. Maraṇaṃ aṭṭhadhā navadhā ca paññattaṃ.	616	
PA_tika-s01_01t:616_4	Soko pañcadhā paññatto. Paridevo chadhā paññatto. Dukkhaṃ catudhā paññattaṃ, tathā	616	
PA_tika-s01_01t:616_5	domanassaṃ. Upāyāso catudhā paññatto. “Samudayo hotī”ti pabhavapaññatti, “yathābhūtaṃ	616	
PA_tika-s01_01t:616_6	pajānātī”ti dukkhassa pariññāpaññatti, samudayassa pahānapaññatti, nirodhassa sacchikiriyāpaññatti,	616	
PA_tika-s01_01t:616_7	maggassa bhāvanāpaññatti.	616	
PA_tika-s01_01t:617_0	“Antojālīkatā”tiādi sabbadiṭṭhīnaṃ saṅgahapaññatti. “Ucchinnabhavanettiko”tiādi duvidhena	617	
PA_tika-s01_01t:617_1	parinibbānapaññatti. Evaṃ āghātādīnaṃ akusalakusalādidhammānaṃ yathāpabhavapaññattiādivasena,	617	
PA_tika-s01_01t:617_2	tathā “āghāto”ti byāpādassa vevacanapaññatti, “appaccayo”ti domanassassa vevacanapaññattītiādinā	617	
PA_tika-s01_01t:617_3	nayena paññattibhedo vibhajitabboti ayaṃ paññattihāro.	617	
PA_tika-s01_01t:618	Otaraṇahāravaṇṇanā	61	
PA_tika-s01_01t:619_0	Āghātaggahaṇena saṅkhārakkhandhasaṅgaho, tathā anabhiraddhigahaṇena. Appaccayaggahaṇena	619	
PA_tika-s01_01t:619_1	vedanākkhandhasaṅgahoti idaṃ khandhamukhena otaraṇaṃ. Tathā āghātādiggahaṇena dhammāyatanaṃ	619	
PA_tika-s01_01t:619_2	dhammadhātu dukkhasaccaṃ samudayasaccaṃ vā gahitanti idaṃ āyatanamukhena dhātumukhena	619	
PA_tika-s01_01t:619_3	saccamukhena ca otaraṇaṃ. Tathā āghātādīnaṃ sahajātā avijjā hetusahajātaaññamaññanissayasampayuttaatthiavigatapaccayehi	619	
PA_tika-s01_01t:619_4	paccayo hoti, asahajātā pana anantarasamanantaraanantarūpanissayanatthivigatāsevanapaccayehi	619	
PA_tika-s01_01t:619_5	paccayo hoti, anantarā upanissayavaseneva paccayo hoti. Taṇhāupādānādīnaṃ, phassādīnampi	619	
PA_tika-s01_01t:619_6	tesaṃ sahajātānaṃ asahajātānañca yathārahaṃ paccayabhāvo vattabbo. Koci panettha	619	
PA_tika-s01_01t:619_7	adhipativasena, koci kammavasena, koci āhāravasena, koci indriyavasena, koci jhānavasena,	619	
PA_tika-s01_01t:619_8	koci maggavasenapi paccayo hotīti. Ayampi viseso veditabboti idaṃ paṭiccasamuppādamukhena	619	
PA_tika-s01_01t:619_9	otaraṇaṃ. Ānandādīnampi imināva nayena khandhādimukhena otaraṇaṃ vibhāvetabbaṃ.	619	
PA_tika-s01_01t:620_0	Tathā sīlaṃ pāṇātipātādīhi viraticetanā, abyāpādādicetasikadhammā ca, pāṇātipātādayo	620	
PA_tika-s01_01t:620_1	cetanāva, tesaṃ tadupakārakadhammānañca lajjādayādīnaṃ saṅkhārakkhandhadhammāyatanādisaṅgaho,	620	
PA_tika-s01_01t:620_2	purimanayeneva khandhādimukhena ca otaraṇaṃ vibhāvetabbaṃ. Esa nayo ñāṇadiṭṭhivedanāavijjātaṇhādiggahaṇesu.	620	
PA_tika-s01_01t:620_3	Nissaraṇaanupādāvimuttigahaṇesu asaṅkhatadhātuvasenapi dhātumukhena otaraṇaṃ vibhāvetabbaṃ.	620	
PA_tika-s01_01t:620_4	Tathā “vedanānaṃ…pe… anupādāvimutto”ti etena bhagavato sīlādayo pañca dhammakkhandhā,	620	
PA_tika-s01_01t:620_5	satipaṭṭhānādayo ca bodhipakkhiyadhammā pakāsitā hontīti taṃ mukhenapi otaraṇaṃ veditabbaṃ.	620	
PA_tika-s01_01t:620_6	“Tadapi phassapaccayā”ti diṭṭhipaññāpanassa paccayādhīnavuttitādīpanena aniccatāmukhena	620	
PA_tika-s01_01t:620_7	otaraṇaṃ, tathā evaṃdhammatāya paṭiccasamuppādamukhena otaraṇaṃ, aniccassa dukkhānattabhāvato	620	
PA_tika-s01_01t:620_8	appaṇihitamukhena suññatāmukhena ca otaraṇaṃ. Sesapadesupi eseva nayoti ayaṃ otaraṇo hāro.	620	
PA_tika-s01_01t:621	Sodhanahāravaṇṇanā	62	
PA_tika-s01_01t:622_0	“Mamaṃ vā…pe… bhāseyyu”nti ārambho. “Dhammassa…pe… saṅghassa…pe… bhāseyyu”nti padasuddhi,	622	
PA_tika-s01_01t:622_1	no ārambhasuddhi. “Tatra tumhehi…pe… karaṇīyā”ti padasuddhi ceva ārambhasuddhi ca.	622	
PA_tika-s01_01t:622_2	Dutiyanayādīsupi eseva nayo. Tathā “appamattakaṃ kho paneta”ntiādi ārambho. “Katama”ntiādi	622	
PA_tika-s01_01t:622_3	pucchā. “Pāṇātipātaṃ pahāyā”tiādi padasuddhi, no ārambhasuddhi, no ca pucchāsuddhi.	622	
PA_tika-s01_01t:622_4	“Idaṃ kho”tiādi pucchāsuddhi ceva padasuddhi ca ārambhasuddhi ca.	622	
PA_tika-s01_01t:623_0	Tathā “atthi bhikkhave”tiādi ārambho. “Katame ca te”tiādi pucchā. “Santi bhikkhave”tiādi	623	
PA_tika-s01_01t:623_1	ārambho. “Ki”ntiādi ārambha pucchā. “Yathāsamāhite”tiādi padasuddhi, no ārambhasuddhi	623	
PA_tika-s01_01t:623_2	no ca pucchāsuddhi. “Ime kho te”tiādi padasuddhi ceva pucchāsuddhi ca ārambhasuddhi	623	
PA_tika-s01_01t:623_3	ca. Iminā nayena sabbattha ārambhādayo veditabbāti. Ayaṃ sodhano hāro.	623	
PA_tika-s01_01t:624	Adhiṭṭhānahāravaṇṇanā	62	
PA_tika-s01_01t:625	“Avaṇṇa”nti sāmaññato adhiṭṭhānaṃ taṃ, avikappetvā visesavacanaṃ “mamaṃ vā dhammassa vā saṅghassa vā”ti. Sukkapakkhepi eseva nayo.	62	
PA_tika-s01_01t:626	Tathā “sīla”nti sāmaññato adhiṭṭhānaṃ, taṃ avikappetvā visesavacanaṃ “pāṇātipātā paṭivirato”tiādi.	62	
PA_tika-s01_01t:627	“Aññeva dhammā”tiādi sāmaññato adhiṭṭhānaṃ, taṃ avikappetvā visesavacanaṃ “tayidaṃ bhikkhave tathāgato pajānātī”tiādi.	62	
PA_tika-s01_01t:628	Tathā “pubbantakappikā”tiādi sāmaññato adhiṭṭhānaṃ, taṃ avikappetvā visesavacanaṃ “sassatavādā”tiādi. Iminā nayena sabbattha sāmaññaviseso niddhāretabboti ayaṃ adhiṭṭhāno hāro.	62	
PA_tika-s01_01t:629	Parikkhārahāravaṇṇanā	62	
PA_tika-s01_01t:630_0	Āghātādīnaṃ “anatthaṃ me acarī”tiādīni ca ekūnavīsati āghātavatthūni hetu. Ānandādīnaṃ	630	
PA_tika-s01_01t:630_1	ārammaṇe abhisineho hetu. Sīlassa hiriottappaṃ appicchatādayo ca hetu. “Gambhīrā”tiādinā	630	
PA_tika-s01_01t:630_2	vuttadhammassa sabbāpi pāramiyo hetu, visesena paññāpāramī. Diṭṭhīnaṃ asappurisūpassayo,	630	
PA_tika-s01_01t:630_3	asaddhammassavanaṃ, micchābhinivesena ayonisomanasikāro ca avisesena hetu, visesena	630	
PA_tika-s01_01t:630_4	pana sassatavādādīnaṃ atītajātianussaraṇādi hetu. Vedanānaṃ avijjātaṇhākammāni phasso	630	
PA_tika-s01_01t:630_5	ca hetu. Anupādāvimuttiyā ariyamaggo hetu. Paññāpanassa ayonisomanasikāro hetu. Taṇhāya	630	
PA_tika-s01_01t:630_6	saṃyojaniyesu assādānupassanā hetu. Phassassa chaḷāyatanāni, chaḷāyatanassa nāmarūpaṃ	630	
PA_tika-s01_01t:630_7	hetu. Bhavanettisamucchedassa visuddhibhāvanā hetūti ayaṃ parikkhāro hāro.	630	
PA_tika-s01_01t:631	Samāropanahāravaṇṇanā	63	
PA_tika-s01_01t:632_0	Āghātādīnaṃ akaraṇīyatāvacanena khantisampadā dassitā hoti. “Appamattakaṃ kho paneta”ntiādinā	632	
PA_tika-s01_01t:632_1	soraccasampadā, “atthi bhikkhave”tiādinā ñāṇasampadā, “aparāmasato cassa paccattaññeva	632	
PA_tika-s01_01t:632_2	nibbuti viditā”ti, “vedanānaṃ…pe… yathābhūtaṃ viditvā anupādāvimutto”ti etehi samādhisampadāya	632	
PA_tika-s01_01t:632_3	saddhiṃ vijjāvimuttivasībhāvasampadā dassitā hoti. Tattha khantisampadā paṭisaṅkhānabalasiddhito	632	
PA_tika-s01_01t:632_4	soraccasampadāya padaṭṭhānaṃ. Soraccasampadā pana atthato sīlameva, tathā pāṇātipātādīhi	632	
PA_tika-s01_01t:632_5	paṭivirativacanaṃ sīlassa pariyāyavibhāgadassanatthaṃ. Tattha sīlaṃ samādhissa padaṭṭhānaṃ,	632	
PA_tika-s01_01t:632_6	samādhi paññāya padaṭṭhānaṃ. Tesu sīlena vītikkamappahānaṃ duccaritasaṃkilesappahānañca	632	
PA_tika-s01_01t:632_7	sijjhati, samādhinā pariyuṭṭhānappahānaṃ, vikkhambhanappahānaṃ, taṇhāsaṃkilesappahānañca	632	
PA_tika-s01_01t:632_8	sijjhati. Paññāya diṭṭhisaṃkilesappahānaṃ, samucchedappahānaṃ, anusayappahānañca	632	
PA_tika-s01_01t:632_9	sijjhatīti sīlādīhi tīhi dhammakkhandhehi samathavipassanābhāvanāpāripūrī, pahānattayasiddhi	632	
PA_tika-s01_01t:632_10	cāti ayaṃ samāropano hāro.	6321	
PA_tika-s01_01t:633	Soḷasahāravaṇṇanā niṭṭhitā.	63	
PA_tika-s01_01t:634	Pañcavidhanayavaṇṇanā	63	
PA_tika-s01_01t:635	Nandiyāvaṭṭanayavaṇṇanā	63	
PA_tika-s01_01t:636_0	Āghātādīnaṃ akaraṇavacanena taṇhāvijjāsaṅkoco dassito hoti. Sati hi attattaniyavatthūsu	636	
PA_tika-s01_01t:636_1	sinehe sammose ca “anatthaṃ me acarī”tiādinā āghāto jāyatīti, tathā “pāṇātipātā paṭivirato”tiādivacanehi,	636	
PA_tika-s01_01t:636_2	“paccattaññeva nibbuti viditā, anupādāvimutto, channaṃ phassāyatanānaṃ…pe… yathābhūtaṃ	636	
PA_tika-s01_01t:636_3	pajānātī”tiādīhi vacanehi ca taṇhāvijjānaṃ accantappahānaṃ dassitaṃ hoti. Tāsaṃ pana	636	
PA_tika-s01_01t:636_4	pubbantakappikādipadehi “ajānataṃ apassata”ntiādipadehi ca sarūpato dassitānaṃ taṇhāvijjānaṃ	636	
PA_tika-s01_01t:636_5	rūpadhammā arūpadhammā ca adhiṭṭhānaṃ. Yathākkamaṃ samatho ca vipassanā ca paṭipakkho.	636	
PA_tika-s01_01t:636_6	Tesaṃ cetovimutti paññāvimutti ca phalaṃ. Tattha taṇhā, taṇhāvijjā vā samudayasaccaṃ,	636	
PA_tika-s01_01t:636_7	tadadhiṭṭhānabhūtā rūpārūpadhammā dukkhasaccaṃ, tesaṃ appavatti nirodhasaccaṃ, nirodhapajānanā	636	
PA_tika-s01_01t:636_8	samathavipassanā maggasaccanti evaṃ catusaccayojanā veditabbā. Taṇhāggahaṇena cettha	636	
PA_tika-s01_01t:636_9	māyāsāṭheyyamānātimānamadappamādapāpicchatāpāpamittatāahirikānottappādivasena sabbo	636	
PA_tika-s01_01t:636_10	akusalapakkho netabbo. Tathā avijjāggahaṇena viparītamanasikārakodhupanāhamakkhapalāsaissāmacchariyasārambhadovacassatā-	6361	
PA_tika-s01_01t:636_11	bhavadiṭṭhivibhavadiṭṭhādivasena akusalapakkho netabbo. Vuttavipariyāyena amāyāasāṭheyyādiaviparītamanasikārādivasena,	6361	
PA_tika-s01_01t:636_12	tathā samathapakkhiyānaṃ saddhindriyādīnaṃ, vipassanāpakkhiyānañca aniccasaññādīnaṃ	6361	
PA_tika-s01_01t:636_13	vasena kusalapakkho netabboti. Ayaṃ nandiyāvaṭṭassa nayassa bhūmi.	6361	
PA_tika-s01_01t:637	Tipukkhalanayavaṇṇanā	63	
PA_tika-s01_01t:638_0	Āghātādīnaṃ akaraṇavacanena adosasiddhi, tathā pāṇātipātapharusavācāhi paṭivirativacanena.	638	
PA_tika-s01_01t:638_1	Ānandādīnaṃ akaraṇavacanena alobhasiddhi, tathā abrahmacariyato paṭivirativacanena.	638	
PA_tika-s01_01t:638_2	Adinnādānādīhi pana paṭivirativacanena ubhayasiddhi. “Tayidaṃ bhikkhave tathāgato	638	
PA_tika-s01_01t:638_3	pajānātī”tiādinā amohasiddhi. Iti tīhi akusalamūlehi gahitehi tappaṭipakkhato, āghātādiakaraṇavacanena	638	
PA_tika-s01_01t:638_4	ca tīṇi kusalamūlāni siddhāniyeva honti. Tattha tīhi akusalamūlehi tividhaduccaritasaṃkilesamalavisamākusalasaññāvitakkāsaddhammādivasena	638	
PA_tika-s01_01t:638_5	sabbo akusalapakkho vitthāretabbo. Tathā tīhi kusalamūlehi tividhasucaritavodānasamakusalasaññāvitakkapaññāsaddhammasamādhi-	638	
PA_tika-s01_01t:638_6	vimokkhamukhavimokkhādivasena sabbo kusalapakkho vibhāvetabbo. Etthāpi ca saccayojanā	638	
PA_tika-s01_01t:638_7	veditabbā. Kathaṃ? Lobho sabbāni vā kusalākusalamūlāni samudayasaccaṃ, tehi pana	638	
PA_tika-s01_01t:638_8	nibbattā tesaṃ adhiṭṭhānagocarabhūtā upādānakkhandhā dukkhasaccantiādinā nayena saccayojanā	638	
PA_tika-s01_01t:638_9	veditabbāti ayaṃ tipukkhalassa nayassa bhūmi.	638	
PA_tika-s01_01t:639	Sīhavikkīḷitanayavavaṇṇanā	63	
PA_tika-s01_01t:640_0	Āghātānandanādīnaṃ akaraṇavacanena satisiddhi. Satiyā hi sāvajjānavajje, tattha ca	640	
PA_tika-s01_01t:640_1	ādīnavānisaṃse sallakkhetvā sāvajjaṃ pahāya anavajjaṃ samādāya vattatīti. Tathā micchājīvā	640	
PA_tika-s01_01t:640_2	paṭivirativacanena vīriyasiddhi. Vīriyena hi kāmabyāpādavihiṃsāvitakke vinodeti,	640	
PA_tika-s01_01t:640_3	vīriyasādhanañca ājīvapārisuddhisīlanti. Pāṇātipātādīhi paṭivirativacanena satisiddhi.	640	
PA_tika-s01_01t:640_4	Satiyā hi sāvajjānavajje, tattha ca ādīnavānisaṃse sallakkhetvā sāvajjaṃ pahāya anavajjaṃ	640	
PA_tika-s01_01t:640_5	samādāya vattati. Tathā hi sā “visayābhimukhabhāvapaccupaṭṭhānā”ti ca vuccati. “Tayidaṃ	640	
PA_tika-s01_01t:640_6	bhikkhave tathāgato pajānātī”tiādinā samādhipaññāsiddhi. Paññāya hi yathābhūtāvabodho,	640	
PA_tika-s01_01t:640_7	samāhito ca yathābhūtaṃ pajānātīti. Tathā “nicco dhuvo”tiādinā anicce “nicca”nti	640	
PA_tika-s01_01t:640_8	vipallāso, “arogo paraṃ maraṇā, ekantasukhī attā diṭṭhadhammanibbānappatto”ti ca	640	
PA_tika-s01_01t:640_9	evamādīhi asukhe “sukha”nti vipallāso, “pañcahi kāmaguṇehi samappito”tiādinā asubhe	640	
PA_tika-s01_01t:640_10	“subha”nti vipallāso, sabbeheva ca diṭṭhidīpakapadehi anattani “attā”ti vipallāsoti	6401	
PA_tika-s01_01t:640_11	evamettha cattāro vipallāsā siddhā honti, tesaṃ paṭipakkhato cattāri satipaṭṭhānāni	6401	
PA_tika-s01_01t:640_12	siddhāneva honti. Tattha catūhi indriyehi cattāro puggalā niddisitabbā.	6401	
PA_tika-s01_01t:641_0	Kathaṃ? Duvidho hi taṇhācarito mudindriyo ca tikkhindriyo cāti, tathā diṭṭhicarito.	641	
PA_tika-s01_01t:641_1	Tesu paṭhamo asubhe “subha”nti vipallattadiṭṭhi satibalena yathābhūtaṃ kāyasabhāvaṃ	641	
PA_tika-s01_01t:641_2	sallakkhetvā sammattaniyāmaṃ okkamati. Dutiyo asukhe “sukha”nti vipallattadiṭṭhi	641	
PA_tika-s01_01t:641_3	“uppannaṃ kāmavitakkaṃ nādhivāsetī”tiādinā vuttena vīriyasaṃvarasaṅkhātena vīriyabalena	641	
PA_tika-s01_01t:641_4	taṃ vipallāsaṃ vidhamati. Tatiyo anicce “nicca”nti ayāthāvagāhī samathabalena samāhitabhāvato	641	
PA_tika-s01_01t:641_5	saṅkhārānaṃ khaṇikabhāvaṃ yathābhūtaṃ paṭivijjhati. Catuttho santatisamūhakiccārammaṇaghanavicittattā	641	
PA_tika-s01_01t:641_6	phassādidhammapuñjamatte anattani “attā”ti micchābhinivesī catukoṭikasuññatāmanasikārena	641	
PA_tika-s01_01t:641_7	taṃ micchābhinivesaṃ viddhaṃseti. Catūhi cettha vipallāsehi caturāsavoghayogakāyaganthaagatitaṇhuppādupādānasattaviññāṇaṭṭhitiapariññādivasena	641	
PA_tika-s01_01t:641_8	sabbo akusalapakkho netabbo. Tathā catūhi satipaṭṭhānehi catubbidhajhānavihārādhiṭṭhānasukhabhāgiyadhammaappamaññāsammappadhānaiddhipādādivasena	641	
PA_tika-s01_01t:641_9	sabbo vodānapakkho netabboti ayaṃ sīhavikkīḷitassa nayassa bhūmi. Idhāpi subhasaññāsukhasaññāhi,	641	
PA_tika-s01_01t:641_10	catūhipi vā vipallāsehi samudayasaccaṃ, tesaṃ adhiṭṭhānārammaṇabhūtā pañcupādānakkhandhā	6411	
PA_tika-s01_01t:641_11	dukkhasaccantiādinā saccayojanā veditabbā.	6411	
PA_tika-s01_01t:642	Disālocanaaṅkusanayadvayavaṇṇanā	64	
PA_tika-s01_01t:643	Iti tiṇṇaṃ atthanayānaṃ siddhiyā vohāranayadvayampi siddhameva hoti. Tathā hi atthanayadisābhūtadhammānaṃ samālocanaṃ disālocanaṃ, tesaṃ samānayanaṃ aṅkusoti niyuttā pañca nayā.	64	
PA_tika-s01_01t:644	Pañcavidhanayavaṇṇanā niṭṭhitā.	64	
PA_tika-s01_01t:645	Sāsanapaṭṭhānavaṇṇanā	64	
PA_tika-s01_01t:646_0	Idaṃ suttaṃ soḷasavidhe suttantapaṭṭhāne saṃkilesavāsanāsekkhabhāgiyaṃ, saṃkilesanibbedhāsekkhabhāgiyameva	646	
PA_tika-s01_01t:646_1	vā. Aṭṭhavīsatividhe pana suttantapaṭṭhāne lokiyalokuttaraṃ sattadhammādhiṭṭhānaṃ	646	
PA_tika-s01_01t:646_2	ñāṇañeyyadassanabhāvanaṃ sakavacanaparavacanaṃ vissajjanīyāvissajjanīyaṃ kusalākusalaṃ	646	
PA_tika-s01_01t:646_3	anuññātapaṭikkhittañcāti veditabbaṃ.	646	
PA_tika-s01_01t:647	Pakaraṇanayavaṇṇanā niṭṭhitā.	64	
PA_tika-s01_01t:648	Brahmajālasuttavaṇṇanā niṭṭhitā.	64	
PA_tika-s01_01t:649	2. Sāmaññaphalasuttavaṇṇanā	64	
PA_tika-s01_01t:650	Rājāmaccakathāvaṇṇanā	65	
PA_tika-s01_01t:651_0	150. Rājagaheti ettha duggajanapadaṭṭhānavisesasampadādiyogato padhānabhāvena rājūhi	651	
PA_tika-s01_01t:651_1	gahitanti rājagahanti āha “mandhātu…pe… vuccatī”ti. Tattha mahāgovindena mahāsattena	651	
PA_tika-s01_01t:651_2	pariggahitaṃ reṇuādīhi rājūhi pariggahitameva hotīti mahāgovindaggahaṇaṃ. Mahāgovindoti	651	
PA_tika-s01_01t:651_3	mahānubhāvo eko purātano rājāti keci. Pariggahitattāti rājadhānībhāvena pariggahitattā.	651	
PA_tika-s01_01t:651_4	Pakāreti nagaramāpanena raññā kāritasabbagehattā rājagahaṃ, gijjhakūṭādīhi parikkhittattā	651	
PA_tika-s01_01t:651_5	pabbatarājehi parikkhittagehasadisantipi rājagahaṃ, sampannabhavanatāya rājamānaṃ	651	
PA_tika-s01_01t:651_6	gehanti pi rājagahaṃ, saṃvihitārakkhatāya anatthāvahabhāvena upagatānaṃ paṭirājūnaṃ	651	
PA_tika-s01_01t:651_7	gahaṃ gehabhūtantipi rājagahaṃ, rājūhi disvā sammā patiṭṭhāpitattā tesaṃ gahaṃ gehabhūtantipi	651	
PA_tika-s01_01t:651_8	rājagahaṃ, ārāmarāmaṇeyyakādīhi rājate, nivāsasukhatādinā sattehi mamattavasena gayhati,	651	
PA_tika-s01_01t:651_9	pariggayhatīti vā rājagahanti edise pakāre so padeso ṭhānavisesabhāvena uḷārasattaparibhogoti	651	
PA_tika-s01_01t:651_10	āha “taṃ paneta”ntiādi. Tesanti yakkhānaṃ. Vasanavananti āpānabhūmibhūtaṃ upavanaṃ.	6511	
PA_tika-s01_01t:652_0	Avisesenāti “pātimokkhasaṃvarasaṃvuto viharati”, “paṭhamaṃ jhānaṃ upasampajja viharati,	652	
PA_tika-s01_01t:652_1	“mettāsahagatena cetasā ekaṃ disaṃ pharitvā viharati”, “sabbanimittānaṃ amanasikārā	652	
PA_tika-s01_01t:652_2	animittaṃ cetosamādhiṃ samāpajjitvā viharatī”tiādīsu viya saddantarasannidhānasiddhena	652	
PA_tika-s01_01t:652_3	visesaparāmasanena vinā. Iriyāya kāyikakiriyāya pavattanūpāyabhāvato pathoti iriyāpatho.	652	
PA_tika-s01_01t:652_4	Ṭhānādīnañhi gatinivatti ādiavatthāhi vinā na kañci kāyikakiriyaṃ pavattetuṃ sakkā.	652	
PA_tika-s01_01t:652_5	Viharati pavattati etena, viharaṇañcāti vihāro, dibbabhāvāvaho vihāro dibbavihāro,	652	
PA_tika-s01_01t:652_6	mahaggatajjhānāni. Nettiyaṃ pana “catasso āruppasamāpattiyo āneñjā vihārā”ti vuttaṃ.	652	
PA_tika-s01_01t:652_7	Taṃ tāsaṃ mettājhānādīnaṃ brahmavihāratā viya bhāvanāvisesabhāvaṃ sandhāya vuttaṃ.	652	
PA_tika-s01_01t:652_8	Aṭṭhakathāsu pana dibbabhāvāvahasāmaññato tāpi “dibbavihārā” tveva vuttā. Hitūpasaṃhārādivasena	652	
PA_tika-s01_01t:652_9	pavattiyā brahmabhūtā seṭṭhabhūtā vihārāti brahmavihārā, mettājhānādikā. Anaññasādhāraṇattā	652	
PA_tika-s01_01t:652_10	ariyānaṃ vihārāti ariyavihārā, catassopi phalasamāpattiyo. Samaṅgīparidīpananti samaṅgibhāvaparidīpanaṃ.	6521	
PA_tika-s01_01t:652_11	Iriyāpathasamāyogaparidīpanaṃ itaravihārasamāyogaparidīpanassa visesavacanassa abhāvato,	6521	
PA_tika-s01_01t:652_12	iriyāpathasamāyogaparidīpanassa ca atthasiddhattā. Viharatīti ettha vi-saddo vicchedatthajotano,	6521	
PA_tika-s01_01t:652_13	haratīti neti, pavattetīti attho. Tattha kassa kena vicchindanaṃ, kathaṃ kassa pavattananti	6521	
PA_tika-s01_01t:652_14	antolīnaṃ codanaṃ sandhāyāha “so hī”tiādi.	6521	
PA_tika-s01_01t:653_0	Gocaragāmadassanatthaṃ “rājagahe”ti vatvā buddhānaṃ anurūpanivāsanaṭṭhānadassanatthaṃ	653	
PA_tika-s01_01t:653_1	“ambavane”ti vuttanti āha “idamassā”tiādi. Etanti etaṃ “rājagahe”ti bhummavacanaṃ	653	
PA_tika-s01_01t:653_2	samīpatthe “gaṅgāya gāvo caranti, kūpe gaggakula”nti ca yathā. Kumārena bhatoti kumārabhato,	653	
PA_tika-s01_01t:653_3	so eva komārabhacco yathā bhisaggameva bhesajjaṃ. Dosābhisannanti vātapittādivasena	653	
PA_tika-s01_01t:653_4	ussannadosaṃ. Virecetvāti dosapakopato vivecetvā.	653	
PA_tika-s01_01t:654	Aḍḍhateḷasahīti aḍḍhena terasahi aḍḍhaterasahi bhikkhusatehi. Tāni pana paññāsāya ūnāni terasabhikkhusatāni hontīti āha “aḍḍhasatenā”tiādi.	65	
PA_tika-s01_01t:655	Rājatīti dibbati, sobhatīti attho. Rañjetīti rameti. Raññoti pitu bimbisārarañño. Sāsanaṭṭhena hiṃsanaṭṭhena sattu.	65	
PA_tika-s01_01t:656_0	Bhāriyeti garuke aññesaṃ asakkuṇeyye vā. Suvaṇṇasatthakenāti suvaṇṇamayena satthakena.	656	
PA_tika-s01_01t:656_1	Ayomayañhi rañño sarīraṃ upanetuṃ ayuttanti vadati. Suvaṇṇasatthakenāti vā suvaṇṇaparikkhatena	656	
PA_tika-s01_01t:656_2	satthakena bāhuṃ phālāpetvāti sirāvedhavasena bāhuṃ phalāpetvā udakena sambhinditvā	656	
PA_tika-s01_01t:656_3	pāyesi kevalassa lohitassa gabbhinitthiyā dujjīrabhāvato. Dhurāti dhurabhūtā, gaṇassa,	656	
PA_tika-s01_01t:656_4	dhorayhāti attho. Dhuraṃ nīharāmīti gaṇadhuraṃ gaṇabandhiyaṃ nibbattemi. “Pubbe kho”tiādi khandhakapāḷi eva.	656	
PA_tika-s01_01t:657_0	Potthaniyanti churikaṃ, yaṃ “nakhara”ntipi [pothanikanti churikaṃ, yaṃ kharantipi	657	
PA_tika-s01_01t:657_1	pothanikanti churikaṃ, kharantipi ] vuccati. Divā divassāti divassapi divā, majjhanhikavelāyanti attho.	657	
PA_tika-s01_01t:658_0	Tassā sarīraṃ lehitvā yāpeti attūpakkamena maraṇaṃ na yuttanti. Na hi ariyasāvakā	658	
PA_tika-s01_01t:658_1	attānaṃ vinipātentīti. Maggaphalasukhenāti maggaphalasukhāvahena sotāpattimaggaphalasukhūpasañhitena	658	
PA_tika-s01_01t:658_2	caṅkamena yāpeti. Cetiyaṅgaṇeti gandhapupphādīhi pūjanaṭṭhānabhūte cetiyaṅgaṇe. Nisajjanatthāyāti	658	
PA_tika-s01_01t:658_3	bhikkhusaṅghanisīdanatthāya. Cātumahārājikadevaloke…pe… yakkho hutvā nibbatti tattha	658	
PA_tika-s01_01t:658_4	bahulaṃ nibbattapubbatāya ciraparicitanikantivasena.	658	
PA_tika-s01_01t:659_0	Khobhetvāti puttasinehassa balavabhāvato, sahajātapītivegassa ca savipphāratāya taṃsamuṭṭhānarūpadhammehi	659	
PA_tika-s01_01t:659_1	pharaṇavasena sakalasarīraṃ āloḷetvā. Tenāha “aṭṭhimiñjaṃ āhacca aṭṭhāsī”ti. Pituguṇanti	659	
PA_tika-s01_01t:659_2	pitu attani sinehaguṇaṃ. Muñcāpetvāti ettha iti-saddo pakārattho, tena “abhimārakapurisapesanādippakārenā”ti	659	
PA_tika-s01_01t:659_3	vutte eva pakāre paccāmasati. Vitthārakathānayoti ajātasattupasādanādivasena vitthārato	659	
PA_tika-s01_01t:659_4	vattabbāya kathāya nayamattaṃ. Kasmā panettha vitthāranayā kathā na vuttāti āha “āgatattā	659	
PA_tika-s01_01t:659_5	pana sabbaṃ na vutta”nti.	659	
PA_tika-s01_01t:660	Kosalaraññoti mahākosalarañño. Paṇḍitādhivacananti paṇḍitavevacanaṃ. Vidantīti jānanti. Vedena ñāṇena karaṇabhūtena īhati pavattatīti vedehi.	66	
PA_tika-s01_01t:661_0	Etthāti etasmiṃ divase. Anasanena vāti vā-saddo aniyamattho, tena ekaccamanoduccaritadussīlyādīni	661	
PA_tika-s01_01t:661_1	saṅgaṇhāti. Tathā hi gopālakūposatho abhijjhāsahagatacittassa vasena vutto, nigaṇṭhuposatho	661	
PA_tika-s01_01t:661_2	mosavajjādivasena. Yathāha “so tena abhijjhāsahagatena cetasā divasaṃ atināmetī”ti,	661	
PA_tika-s01_01t:661_3	“iti yasmiṃ samaye sacce samādapetabbā, musāvāde tasmiṃ samaye samādapentī”ti ca	661	
PA_tika-s01_01t:661_4	ādi. Etthāti uposathasadde. Atthuddhāroti vattabbaatthānaṃ uddhāraṇaṃ.	661	
PA_tika-s01_01t:662_0	Nanu ca atthamattaṃ pati saddā abhinivisantīti na ekena saddena aneke atthā abhidhīyantīti?	662	
PA_tika-s01_01t:662_1	Saccametaṃ saddavisese apekkhite, tesaṃ pana atthānaṃ uposathasaddavacanīyatā sāmaññaṃ	662	
PA_tika-s01_01t:662_2	upādāya vuccamāno ayaṃ vicāro uposathasaddassa atthuddhāroti vutto. Heṭṭhā “evaṃ	662	
PA_tika-s01_01t:662_3	me suta”ntiādīsu āgate atthuddhārepi eseva nayo. Kāmañca pātimokkhuddesādivisayopi	662	
PA_tika-s01_01t:662_4	uposathasaddo sāmaññarūpo eva visesasaddassa avācakabhāvato, tādisaṃ pana sāmaññaṃ	662	
PA_tika-s01_01t:662_5	anādiyitvā ayamattho vuttoti veditabbaṃ. Sīlasuddhivasena upetehi samaggehi vasīyati	662	
PA_tika-s01_01t:662_6	anuṭṭhīyatīti uposatho, pātimokkhuddeso. Samādānavasena adhiṭṭhānavasena vā upecca	662	
PA_tika-s01_01t:662_7	ariyavāsādiatthaṃ vasitabbato uposatho, sīlaṃ. Anasanādivasena upecca vasitabbato	662	
PA_tika-s01_01t:662_8	anuvasitabbato uposatho. Upavāsoti samādānaṃ. Uposathakulabhūtatāya navamahatthinikāyapariyāpanne	662	
PA_tika-s01_01t:662_9	hatthināge kiñci kiriyaṃ anapekkhitvā rūḷhivasena samaññāmattaṃ uposathoti āha “uposatho	662	
PA_tika-s01_01t:662_10	nāgarājātiādīsu paññattī”ti. Divase pana uposathasaddappavatti aṭṭhakathāyaṃ vuttā	6621	
PA_tika-s01_01t:662_11	eva. Suddhassa ve sadā phaggūti ettha pana suddhassāti sabbaso kilesamalābhāvena	6621	
PA_tika-s01_01t:662_12	suddhassa. Veti nipātamattaṃ. Veti vā byattanti attho. Sadā phaggūti niccakālampi	6621	
PA_tika-s01_01t:662_13	phagguṇanakkhattameva. Yassa hi phagguṇamāse uttaraphagguṇadivase titthanhānaṃ karontassa	6621	
PA_tika-s01_01t:662_14	saṃvaccharikapāpapavāhanaṃ hotīti laddhi, taṃ tato vivecetuṃ idaṃ bhagavatā vuttaṃ.	6621	
PA_tika-s01_01t:662_15	Suddhassuposatho sadāti yathāvuttasuddhiyā suddhassa uposathaṅgāni vatasamādānāni	6621	
PA_tika-s01_01t:662_16	ca asamādiyatopi niccaṃ uposatho, uposathavāso evāti attho. Pañcadasannaṃ tithīnaṃ	6621	
PA_tika-s01_01t:662_17	pūraṇavasena pannaraso.	6621	
PA_tika-s01_01t:663_0	Bahuso, atisayato vā kumudāni ettha santīti kumudavatī, tissaṃ kumudavatiyā. Catunnaṃ	663	
PA_tika-s01_01t:663_1	māsānaṃ pāripūribhūtāti cātumāsī. Sā eva pāḷiyaṃ cātumāsinīti vuttāti āha “idha pana	663	
PA_tika-s01_01t:663_2	cātumāsinīti vuccatī”ti. Tadā kattikamāsassa puṇṇatāya māsapuṇṇatā. Vassānassa utuno	663	
PA_tika-s01_01t:663_3	puṇṇatāya utupuṇṇatā. Kattikamāsalakkhitassa saṃvaccharassa puṇṇatāya saṃvaccharapuṇṇatā.	663	
PA_tika-s01_01t:663_4	“Mā” iti cando vuccati tassa gatiyā divasassa minitabbato. Ettha puṇṇoti etissā rattiyā	663	
PA_tika-s01_01t:663_5	sabbakalāpāripūriyā puṇṇo. Tadā hi cando sabbaso paripuṇṇo hutvā dissati. Ettha ca	663	
PA_tika-s01_01t:663_6	“tadahuposathe pannarase”ti padāni divasavasena vuttāni, “komudiyā”tiādīni rattivasena.	663	
PA_tika-s01_01t:664_0	Rājāmaccaparivutoti rājakulasamudāgatehi amaccehi parivuto. Atha vā anuyuttakarājūhi	664	
PA_tika-s01_01t:664_1	ceva amaccehi ca parivuto. Caturupakkilesāti abbhā mahikā dhūmarajo rāhūti imehi	664	
PA_tika-s01_01t:664_2	catūhi upakkilesehi. Sanniṭṭhānaṃ kataṃ aṭṭhakathāyaṃ.	664	
PA_tika-s01_01t:665_0	Pītivacananti pītisamuṭṭhānaṃ vacanaṃ. Yañhi vacanaṃ paṭiggāhakanirapekkhaṃ kevalaṃ	665	
PA_tika-s01_01t:665_1	uḷārāya pītiyā vasena sarasato sahasāva mukhato niccharati, taṃ idha “udāna”nti adhippetaṃ.	665	
PA_tika-s01_01t:665_2	Tenāha “yaṃ pītivacanaṃ hadayaṃ gahetuṃ na sakkotī”tiādi.	665	
PA_tika-s01_01t:666_0	Dosehi itā gatā apagatāti dosinā ta-kārassa na-kāraṃ katvā yathā “kilese jito vijitāvīti	666	
PA_tika-s01_01t:666_1	jino”ti. Anīya-saddo kattuatthe veditabboti āha “manaṃ ramayatī”ti “ramaṇīyā”ti yathā	666	
PA_tika-s01_01t:666_2	“niyyānikā dhammā”ti. Juṇhavasena rattiyā surūpatāti āha “vuttadosavimuttāyā”tiādi.	666	
PA_tika-s01_01t:666_3	Tattha abbhādayo vuttadosā, tabbigameneva cassā dassanīyatā, tena, utusampattiyā	666	
PA_tika-s01_01t:666_4	ca pāsādikatā veditabbā. Lakkhaṇaṃ bhavituṃ yuttāti etissā rattiyā yutto divaso māso	666	
PA_tika-s01_01t:666_5	utu saṃvaccharoti evaṃ divasamāsautusaṃvaccharānaṃ sallakkhaṇaṃ bhavituṃ yuttā lakkhaññā, lakkhaṇīyāti attho.	666	
PA_tika-s01_01t:667_0	“Yaṃ no payirupāsato cittaṃ pasīdeyyā”ti vuttattā “samaṇaṃ vā brāhmaṇaṃ vā”ti ettha	667	
PA_tika-s01_01t:667_1	paramatthasamaṇo ca paramatthabrāhmaṇo ca adhippeto, na pabbajjāmattasamaṇo, na jātimattabrāhmaṇo	667	
PA_tika-s01_01t:667_2	cāti āha “samitapāpatāya samaṇaṃ. Bāhitapāpatāya brāhmaṇa”nti. Bahuvacane vattabbe	667	
PA_tika-s01_01t:667_3	ekavacanaṃ, ekavacane vā vattabbe bahuvacanaṃ vacanabyatayo. Aṭṭhakathāyaṃ pana ekavacanavaseneva	667	
PA_tika-s01_01t:667_4	byatayo dassito. Attani, garuṭṭhāniye ca ekasmimpi bahuvacanappayogo nirūḷhoti. Sabbenapīti	667	
PA_tika-s01_01t:667_5	“ramaṇīyā vatā”tiādinā sabbena vacanena. Obhāsanimittakammanti obhāsabhūtanimittakammaṃ	667	
PA_tika-s01_01t:667_6	paribyattaṃ nimittakaraṇanti attho. Devadatto cāti. Ca-saddo attūpanayane, tena yathā	667	
PA_tika-s01_01t:667_7	rājā ajātasattu attano pitu ariyasāvakassa satthuupaṭṭhākassa ghātanena mahāparādho,	667	
PA_tika-s01_01t:667_8	evaṃ bhagavato mahāanatthakarassa devadattassa avassayabhāvena pīti imamatthaṃ upaneti.	667	
PA_tika-s01_01t:667_9	Tassa piṭṭhichāyāyāti tassa jīvakassa piṭṭhiapassayena, taṃ pamukhaṃ katvā taṃ apassāyāti	667	
PA_tika-s01_01t:667_10	attho. Vikkhepapacchedanatthanti bhāviniyā attano kathāya uppajjanakavikkhepanassa	6671	
PA_tika-s01_01t:667_11	pacchindanatthaṃ, anuppattiatthanti adhippāyo. Tenāha “tassaṃ hī”tiādi.	6671	
PA_tika-s01_01t:668_0	151. “So kirā”tiādi porāṇaṭṭhakathāya āgatanayo. Eseva nayo parato makkhalipadanibbacanepi.	668	
PA_tika-s01_01t:668_1	Upasaṅkamantīti upagatā. Tadeva pabbajjaṃ aggahesīti tadeva naggarūpaṃ pabbajjaṃ katvā gaṇhi.	668	
PA_tika-s01_01t:669_0	Pabbajitasamūhasaṅkhāto saṅghoti pabbajitasamūhatāmattena saṅgho, na niyyānikadiṭṭhisuvisuddhasīlasāmaññavasena	669	
PA_tika-s01_01t:669_1	saṃhatattāti adhippāyo. Assa atthīti assa satthupaṭiññassa parivārabhūto atthi. Svevāti	669	
PA_tika-s01_01t:669_2	pabbajitasamūhasaṅkhātova. Keci pana “pabbajitasamūhavasena saṅghī, gahaṭṭhasamūhavasena	669	
PA_tika-s01_01t:669_3	gaṇī”ti vadanti, taṃ tesaṃ matimattaṃ gaṇe eva loke saṅgha-saddassa nirūḷhattā. Ācārasikkhāpanavasenāti	669	
PA_tika-s01_01t:669_4	acelaka vatacariyādiācārasikkhāpanavasena. Pākaṭoti saṅghīādibhāvena pakāsito. “Appiccho”ti	669	
PA_tika-s01_01t:669_5	vatvā tattha labbhamānaṃ appicchattaṃ dassetuṃ “appicchatāya vatthampi na nivāsetī”ti	669	
PA_tika-s01_01t:669_6	vuttaṃ. Na hi tasmiṃ sāsanike viya santaguṇanigūhaṇalakkhaṇā appicchatā labbhatīti.	669	
PA_tika-s01_01t:669_7	Yasoti kittisaddo. “Taranti etena saṃsārogha”nti evaṃ sammatattā titthaṃ vuccati	669	
PA_tika-s01_01t:669_8	laddhīti āha “titthakaroti laddhikaro”ti. Sādhusammatoti “sādhū”ti sammato, na sādhūhi	669	
PA_tika-s01_01t:669_9	sammatoti āha “ayaṃ sādhū”tiādi. “Imāni me vatasamādānāni ettakaṃ kālaṃ suciṇānī”ti	669	
PA_tika-s01_01t:669_10	pabbajitato paṭṭhāya atikkantā bahū rattiyo jānātīti rattaññū. Tā panassa rattiyo	6691	
PA_tika-s01_01t:669_11	cirakālabhūtāti katvā ciraṃ pabbajitassa assāti cirapabbajito. Tattha cirapabbajitatāgahaṇena	6691	
PA_tika-s01_01t:669_12	buddhisīlataṃ dasseti, rattaññutāgahaṇena tattha sampajānataṃ. Addhānanti dīghakālaṃ.	6691	
PA_tika-s01_01t:669_13	Kittako pana soti āha “dve tayo rājaparivaṭṭe”ti, dvinnaṃ tiṇṇaṃ rājūnaṃ rajjaṃ anusāsanapaṭipāṭiyoti	6691	
PA_tika-s01_01t:669_14	attho. “Addhagato”ti vatvā kataṃ vayogahaṇaṃ osānavayāpekkhanti āha “pacchimavayaṃ	6691	
PA_tika-s01_01t:669_15	anuppatto”ti. Ubhayanti “addhagato, vayoanuppatto”ti padadvayaṃ.	6691	
PA_tika-s01_01t:670_0	Pubbe pitarā saddhiṃ satthu santikaṃ gantvā desanāya sutapubbataṃ sandhāyāha “jhānābhiññādi…pe…	670	
PA_tika-s01_01t:670_1	sotukāmo”ti. Dassanenāti na dassanamattaṃ, disvā pana tena saddhiṃ ālāpasallāpaṃ	670	
PA_tika-s01_01t:670_2	katvā tato akiriyavādaṃ sutvā tesaṃ anattamano ahosi. Guṇakathāyāti abhūtaguṇakathāya.	670	
PA_tika-s01_01t:670_3	Tenāha “suṭṭhutaraṃ anattamano hutvā”ti. Yadi anattamano, kasmā tuṇhī ahosīti āha	670	
PA_tika-s01_01t:670_4	“anattamano samānopī”tiādi.	670	
PA_tika-s01_01t:671	152. Gosālāyāti evaṃ nāmake gāme. Vassānakāle gunnaṃ tiṭṭhanasālāti eke.	67	
PA_tika-s01_01t:672	153. Paṭikiṭṭhataranti nihīnataraṃ. Tantāvutānīti tante pasāretvā vītāni. “Sīte sīto”tiādinā chahākārehi tassa nihīnassa nihīnatarataṃ dasseti.	67	
PA_tika-s01_01t:673	154. Vaccaṃ katvāpīti pi-saddena bhojanaṃ bhuñjitvāpi kenaci asucinā makkhito pīti imamatthaṃ sampiṇḍeti. Vālikathūpaṃ katvāti vattavasena vālikāya thūpaṃ katvā.	67	
PA_tika-s01_01t:674	156. Palibuddhanakilesoti saṃsāre palibuddhanakicco rāgādikileso khettavatthuputtadārādivisayo.	67	
PA_tika-s01_01t:675	Komārabhaccajīvakakathāvaṇṇanā	67	
PA_tika-s01_01t:676_0	157. Na yathādhippāyaṃ vattatīti katvā vuttaṃ “anattho vata me”ti. Jīvakassa tuṇhībhāvo	676	
PA_tika-s01_01t:676_1	mama adhippāyassa maddanasadiso, tasmā taṃ pucchitvā kathāpanena mama adhippāyo pūretabboti	676	
PA_tika-s01_01t:676_2	ayamettha rañño ajjhāsayoti dassento “hatthimhi nu kho panā”tiādimāha. Kiṃ tuṇhīti	676	
PA_tika-s01_01t:676_3	kiṃ kāraṇā tuṇhī, kiṃ taṃ kāraṇaṃ, yena tuvaṃ tuṇhīti vuttaṃ hoti. Tenāha “kena kāraṇena tuṇhī”ti.	676	
PA_tika-s01_01t:677_0	Kāmaṃ sabbāpi tathāgatassa paṭipatti anaññasādhāraṇā acchariyaabbhutarūpā ca, tathāpi	677	
PA_tika-s01_01t:677_1	gabbhokkanti- abhijātiabhinikkhamanaabhisambodhidhammacakkappavattana- yamakapāṭihāriyadevorohaṇāni	677	
PA_tika-s01_01t:677_2	sadevake loke ativiya supākaṭāni, na sakkā kenaci paṭibāhitunti tāniyevettha uddhaṭāni.	677	
PA_tika-s01_01t:677_3	Itthambhūtākhyānattheti itthaṃ evaṃ pakāro bhūto jātoti evaṃ kathanatthe. Upayogavacananti.	677	
PA_tika-s01_01t:677_4	“Abbhuggato”ti ettha abhīti upasaggo itthambhūtākhyānatthajotako, tena yogato “taṃ	677	
PA_tika-s01_01t:677_5	kho pana bhagavanta”nti idaṃ sāmiatthe upayogavacanaṃ, tenāha “tassa kho pana bhagavatoti	677	
PA_tika-s01_01t:677_6	attho”ti. Kalyāṇaguṇasamannāgatoti kalyāṇehi guṇehi yutto, taṃ nissito tabbisayatāyāti	677	
PA_tika-s01_01t:677_7	adhippāyo. Seṭṭhoti etthāpi eseva nayo. Kittetabbato kitti, sā eva saddanīyato saddoti	677	
PA_tika-s01_01t:677_8	āha “kittisaddoti kittiyevā”ti. Abhitthavanavasena pavatto saddo thutighoso. Anaññasādhāraṇaguṇe	677	
PA_tika-s01_01t:677_9	ārabbha pavattattā sadevakaṃ lokaṃ ajjhottharitvā abhibhavitvā uggato.	677	
PA_tika-s01_01t:678_0	So bhagavāti yo so samatiṃ sapāramiyo pūretvā sabbakilese bhañjitvā anuttaraṃ sammāsambodhiṃ	678	
PA_tika-s01_01t:678_1	abhisambuddho devānaṃ atidevo sakkānaṃ atisakko brahmānaṃ atibrahmā lokanātho bhāgyavantatādīhi	678	
PA_tika-s01_01t:678_2	kāraṇehi sadevake loke “bhagavā”ti sabbattha patthaṭakittisaddo, so bhagavā. “Bhagavā”ti	678	
PA_tika-s01_01t:678_3	ca idaṃ satthu nāmakittanaṃ. Tenāha āyasmā dhammasenāpati “bhagavāti netaṃ nāmaṃ	678	
PA_tika-s01_01t:678_4	mātarā kata”ntiādi. Parato pana bhagavāti guṇakittanaṃ.	678	
PA_tika-s01_01t:679_0	Yathā kammaṭṭhānikena “araha”ntiādīsu navaṭṭhānesu paccekaṃ iti-saddaṃ yojetvā buddhaguṇā	679	
PA_tika-s01_01t:679_1	anussarīyanti, evaṃ buddhaguṇasaṅkittakenāpīti dassento “itipi arahaṃ, itipi sammāsambuddho…pe…	679	
PA_tika-s01_01t:679_2	itipi bhagavā”ti āha. “Itipetaṃ abhūtaṃ, itipetaṃ ataccha”ntiādīsu viya idha iti-saddo	679	
PA_tika-s01_01t:679_3	āsannapaccakkhakaraṇattho, pi-saddo sampiṇḍanattho, tena ca tesaṃ guṇānaṃ bahubhāvo	679	
PA_tika-s01_01t:679_4	dīpito. Tāni ca saṅkittentena viññunā cittassa sammukhībhūtāneva katvā saṅkittetabbānīti	679	
PA_tika-s01_01t:679_5	dassento “iminā ca iminā ca kāraṇenāti vuttaṃ hotī”ti āha. Evañhi nirūpetvā kittente	679	
PA_tika-s01_01t:679_6	yassa saṅkitteti, tassa bhagavati ativiya abhippasādo hoti. Ārakattāti suvidūrattā.	679	
PA_tika-s01_01t:679_7	Arīnanti kilesārīnaṃ. Arānanti saṃsāracakkassa arānaṃ. Hatattāti vihatattā. Paccayādīnanti	679	
PA_tika-s01_01t:679_8	cīvarādipaccayānañceva pūjāvisesānañca. Tatoti visuddhimaggato. Yathā ca visuddhimaggato,	679	
PA_tika-s01_01t:679_9	evaṃ taṃsaṃvaṇṇanatopi nesaṃ vitthāro gahetabbo.	679	
PA_tika-s01_01t:680_0	Yasmā jīvako bahuso satthusantike buddhaguṇe sutvā ṭhito, diṭṭhasaccatāya ca satthusāsane	680	
PA_tika-s01_01t:680_1	vigatakathaṃkatho vesārajjappatto, tasmā āha “jīvako panā”tiādi. Pañcavaṇṇāyāti khuddikādivasena	680	
PA_tika-s01_01t:680_2	pañcappakārāya. Nirantaraṃ phuṭaṃ ahosi katādhikārabhāvato. Kammantarāyavasena hissa	680	
PA_tika-s01_01t:680_3	rañño guṇasarīraṃ khatupahataṃ ahosi.	680	
PA_tika-s01_01t:681_0	158. “Uttama”nti vatvā na kevalaṃ seṭṭhabhāvo evettha kāraṇaṃ, atha kho appasaddatāpi	681	
PA_tika-s01_01t:681_1	kāraṇanti dassetuṃ “assayānarathayānānī”tiādi vuttaṃ. Hatthiyānesu nibbisevanameva	681	
PA_tika-s01_01t:681_2	gaṇhanto hatthiniyova kappāpesi. Rañño āsaṅkānivattanatthaṃ āsannacārībhāvena tattha	681	
PA_tika-s01_01t:681_3	itthiyova nisajjāpitā. Rañño paresaṃ durupasaṅkamanabhāvadassanatthaṃ tā purisavesaṃ	681	
PA_tika-s01_01t:681_4	gāhāpetvā āvudhahatthā kāritā. Paṭivedesīti ñāpesi. Tadevāti gamanaṃ, agamanameva vā.	681	
PA_tika-s01_01t:682_0	159. Mahañcāti karaṇatthe paccattavacananti āha “mahatācā”ti. Mahaccāti mahatiyā,	682	
PA_tika-s01_01t:682_1	liṅgavipallāsavasena vuttaṃ, mahantenāti vuttaṃ hoti. Tenāha “rājānubhāvenā”ti “dvinnaṃ	682	
PA_tika-s01_01t:682_2	mahāraṭṭhānaṃ issariyasirī”ti aṅgamagadharaṭṭhānaṃ ādhipaccamāha. Āsattakhaggānīti	682	
PA_tika-s01_01t:682_3	aṃse olambanavasena sannaddhaasīni. Kulabhogaissariyādivasena mahatī mattā etesanti	682	
PA_tika-s01_01t:682_4	mahāmattā, mahānubhāvā rājapurisā. Vijjādharataruṇā viyāti vijjādharakumārā viya.	682	
PA_tika-s01_01t:682_5	Raṭṭhiyaputtāti bhojaputtā. Hatthighaṭāti hatthisamūhā. Aññamaññasaṅghaṭṭanāti avicchedavasena	682	
PA_tika-s01_01t:682_6	gamanena aññamaññasambandhā.	682	
PA_tika-s01_01t:683_0	Cittutrāso sayaṃ bhāyanaṭṭhena bhayaṃ yathā tathā bhāyatīti katvā. Ñāṇaṃ bhāyitabbe	683	
PA_tika-s01_01t:683_1	eva vatthusmiṃ bhayato upaṭṭhite “bhāyitabbamida”nti bhayato tīraṇato bhayaṃ. Tenevāha	683	
PA_tika-s01_01t:683_2	“bhayatupaṭṭhānañāṇaṃ pana bhāyati nabhāyatīti? Na bhāyati. Tañhi atītā saṅkhārā	683	
PA_tika-s01_01t:683_3	niruddhā, paccuppannā nirujjhanti, anāgatā nirujjhissantīti tīraṇamattameva hotī”ti.	683	
PA_tika-s01_01t:683_4	Ārammaṇaṃ bhāyati etasmāti bhayaṃ. Otappaṃ pāpato bhāyati etenāti bhayaṃ. Bhayānakanti	683	
PA_tika-s01_01t:683_5	bhāyanākāro. Bhayanti ñāṇabhayaṃ. Saṃveganti sahottappañāṇaṃ santāsanti sabbaso ubbijjanaṃ.	683	
PA_tika-s01_01t:683_6	Bhāyitabbaṭṭhena bhayaṃ bhīmabhāvena bheravanti bhayabheravaṃ, bhītabbavatthu. Tenāha “āgacchatī”ti.	683	
PA_tika-s01_01t:684_0	Bhīruṃ pasaṃsantīti pāpato bhāyanato uttasanato bhīruṃ pasaṃsanti paṇḍitā. Na hi	684	
PA_tika-s01_01t:684_1	tattha sūranti tasmiṃ pāpakaraṇe sūraṃ pagabbhadhaṃsinaṃ na hi pasaṃsanti. Tenāha	684	
PA_tika-s01_01t:684_2	“bhayā hi santo na karonti pāpa”nti. Tattha bhayāti pāputrāsato, ottappahetūti attho.	684	
PA_tika-s01_01t:684_3	Sarīracalananti bhayavasenasarīrasaṃkampo. Eketi uttaravihāravāsino. “Rājagahe”tiādi	684	
PA_tika-s01_01t:684_4	tesaṃ adhippāyavivaraṇaṃ. Kāmaṃ vayatulyo “vayasso”ti vuccati, rūḷhireso, yo koci	684	
PA_tika-s01_01t:684_5	pana sahāyo vayasso, tasmā vayassābhilāpoti sahāyābhilāpo. Na vippalambhesīti na	684	
PA_tika-s01_01t:684_6	visaṃvādesi. Vinasseyyāti cittavighātena vihaññeyya.	684	
PA_tika-s01_01t:685	Sāmaññaphalapucchāvaṇṇanā	68	
PA_tika-s01_01t:686	160. Bhagavato tejoti buddhānubhāvo. Rañño sarīraṃ phari yathā taṃ soṇadaṇḍassa brāhmaṇassa bhagavato santikaṃ gacchantassa antovanasaṇḍagatassa. Eketi uttaravihāravāsino.	68	
PA_tika-s01_01t:687_0	161. Yena, tenāti ca bhummatthe karaṇavacananti āha “yattha bhagavā, tattha gato”ti.	687	
PA_tika-s01_01t:687_1	Tadā tasmiṃ bhikkhusaṅghe tuṇhībhāvassa anavasesato byāpibhāvaṃ dassetuṃ “tuṇhībhūtaṃ	687	
PA_tika-s01_01t:687_2	tuṇhībhūta”nti vuttanti āha “yato yato…pe… mevāti attho”ti. Hatthassa kukatattā asaṃyamo	687	
PA_tika-s01_01t:687_3	asampajaññakiriyā hatthakukkuccanti veditabbo. Vā-saddo avuttavikappattho, tena tadañño	687	
PA_tika-s01_01t:687_4	asaṃyamabhāvo vibhāvitoti daṭṭhabbaṃ. Tattha pana cakkhuasaṃyamo sabbapaṭhamo, dunnivāro	687	
PA_tika-s01_01t:687_5	cāti tadabhāvaṃ dassetuṃ “sabbālaṅkārapaṭimaṇḍita”ntiādi vuttaṃ. Kāyikavācasikena	687	
PA_tika-s01_01t:687_6	upasamena laddhena itaropi anumānato laddho eva hotīti āha “mānasikena cā”ti. Upasamanti	687	
PA_tika-s01_01t:687_7	saṃyamaṃ, ācārasampattinti attho. Pañcaparivaṭṭeti pañcapurisaparivaṭṭe. Pañcahākārehīti	687	
PA_tika-s01_01t:687_8	“iṭṭhāniṭṭhe tādī”ti evaṃ ādinā āgatehi, pañcavidhaariyiddhisiddhehi ca pañcahi pakārehi.	687	
PA_tika-s01_01t:687_9	Tādilakkhaṇeti tādibhāve.	687	
PA_tika-s01_01t:688_0	162. Na me pañhavissajjane bhāro atthīti satthu sabbattha appaṭihatañāṇacāratādassanaṃ.	688	
PA_tika-s01_01t:688_1	Yadākaṅkhasīti na vadanti, kathaṃ pana vadantīti āha “sutvā vedissāmā”ti padesañāṇe	688	
PA_tika-s01_01t:688_2	ṭhitattā. Buddhā pana sabbaññupavāraṇaṃ pavārentīti sambandho. “Yakkhanarindadevasamaṇabrāhmaṇaparibbājakāna”nti	688	
PA_tika-s01_01t:688_3	idaṃ “pucchāvuso yadākaṅkhasī”tiādīni suttapadāni pucchantānaṃ yesaṃ puggalānaṃ vasena	688	
PA_tika-s01_01t:688_4	āgatāni, taṃ dassanatthaṃ. “Pucchāvuso yadākaṅkhasī”ti idaṃ āḷavakassa yakkhassa	688	
PA_tika-s01_01t:688_5	okāsakaraṇaṃ, sesāni narindādīnaṃ. Manasicchasīti manasā icchasi. Pucchavho, yaṃ	688	
PA_tika-s01_01t:688_6	kiñci manasicchathāti bāvarissa saṃsayaṃ manasā pucchavho. Tumhākaṃ pana sabbesaṃ	688	
PA_tika-s01_01t:688_7	yaṃ kiñci sabbasaṃsayaṃ manasā, aññathā ca, yathā icchatha, tathā pucchavhoti adhippāyo.	688	
PA_tika-s01_01t:689_0	Sādhurūpāti sādhusabhāvā. Dhammoti paveṇīdhammo. Vuddhanti sīlādīhi buddhippattaṃ,	689	
PA_tika-s01_01t:689_1	garunti attho. Esa bhāroti esa saṃsayūpacchedanasaṅkhāto bhāro, āgato bhāro avassaṃ	689	
PA_tika-s01_01t:689_2	āvahitabboti adhippāyo. Ñatvā sayanti parūpadesena vinā sayameva ñatvā.	689	
PA_tika-s01_01t:690_0	Suciratenāti evaṃ nāmakena brāhmaṇena. Tagghāti ekaṃsena. Yathāpi kusalo tathāti	690	
PA_tika-s01_01t:690_1	yathā sabbadhammakusalo sabbavidū jānāti katheti, tathā ahamakkhissaṃ. Rājā ca kho	690	
PA_tika-s01_01t:690_2	taṃ yadi kāhati vā na vāti yo taṃ idha pucchituṃ pesesi, so rājānaṃ tayā pucchitaṃ	690	
PA_tika-s01_01t:690_3	karotu vā mā vā, ahaṃ pana te akkhissaṃ akkhissāmi, ācikkhissāmīti attho.	690	
PA_tika-s01_01t:691_0	163. Sippanaṭṭhena sikkhitabbatāya ca sippameva sippāyatanaṃ jīvikāya kāraṇabhāvato.	691	
PA_tika-s01_01t:691_1	Seyyathidanti nipāto, tassa te katameti attho. Puthu sippāyatanānīti hi sādhāraṇato	691	
PA_tika-s01_01t:691_2	sippāni uddisitvā upari taṃtaṃsippūpajīvino niddiṭṭhā puggalādhiṭṭhānakathāya papañcaṃ	691	
PA_tika-s01_01t:691_3	pariharituṃ. Aññathā yathādhippetāni tāva sippāyatanāni dassetvā puna taṃtaṃsippūpajīvīsu	691	
PA_tika-s01_01t:691_4	dassiyamānesu papañco siyāti. Tenāha “hatthārohā”tiādi.	691	
PA_tika-s01_01t:692_0	Hatthiṃ ārohanti, ārohāpayanti cāti hatthārohā. Yehi payogehi puriso hatthino ārohanayoggo	692	
PA_tika-s01_01t:692_1	hoti, hatthissa taṃ payogaṃ vidhāyataṃ sabbesaṃ petesaṃ gahaṇaṃ. Tenāha “sabbepī”tiādi.	692	
PA_tika-s01_01t:692_2	Tattha hatthācariyā nāma ye hatthino hatthārohakānañca sikkhapakā. Hatthivejjā nāma	692	
PA_tika-s01_01t:692_3	hatthibhisakkā. Hatthimeṇḍā nāma hatthīnaṃ pādarakkhakā. Ādi-saddena hatthīnaṃ yavasadāyakādike	692	
PA_tika-s01_01t:692_4	saṅgaṇhāti. Assārohā rathikāti etthāpi eseva nayo. Rathe niyuttā rathikā. Ratharakkhā	692	
PA_tika-s01_01t:692_5	nāma rathassa āṇirakkhakā. Dhanuṃ gaṇhanti, gaṇhāpenti cāti dhanuggahā, issāsā dhanusippassa	692	
PA_tika-s01_01t:692_6	sikkhāpakā ca. Tenāha “dhanuācariyā issāsā”ti. Celena celapaṭākāya yuddhe akanti	692	
PA_tika-s01_01t:692_7	gacchantīti celakāti āha “ye yuddhe jayadhajaṃ gahetvā purato gacchantī”ti. Yathā	692	
PA_tika-s01_01t:692_8	tathā ṭhite senike byūhakaraṇavasena tato calayanti uccālentīti calakā. Sakuṇagghiādayo	692	
PA_tika-s01_01t:692_9	viya maṃsapiṇḍaṃ parasenāsamūhaṃ sāhasikamahāyodhatāya chetvā chetvā dayanti uppatitvā	692	
PA_tika-s01_01t:692_10	uppatitvā gacchantīti piṇḍadāyakā. Dutiyavikappe piṇḍe dayanti janasammadde uppatantā	6921	
PA_tika-s01_01t:692_11	viya gacchantīti piṇḍadāyakāti attho veditabbo. Uggatuggatāti thāmajavaparakkamādivasena	6921	
PA_tika-s01_01t:692_12	ativiya uggatā uggāti attho. Pakkhandantīti attano vīrasūrabhāvena asajjamānā parasenaṃ	6921	
PA_tika-s01_01t:692_13	anupavisantīti attho. Thāmajavabalaparakkamādisampattiyā mahānāgā viya mahānāgā.	6921	
PA_tika-s01_01t:692_14	Ekantasūrāti ekākisūrā attano sūrabhāveneva ekākino hutvā yujjhanakā. Sajālikāti	6921	
PA_tika-s01_01t:692_15	savammikā. Saraparittāṇacammanti cammaparisibbitaṃ kheṭakaṃ, cammamayaṃ vā phalakaṃ.	6921	
PA_tika-s01_01t:692_16	Gharadāsayodhāti antojātayodhā.	6921	
PA_tika-s01_01t:693_0	Āḷāraṃ vuccati mahānasaṃ, tattha niyuttāti āḷārikā, bhattakārā. Pūvikāti pūvasampādakā,	693	
PA_tika-s01_01t:693_1	ye pūvameva nānappakārato sampādetvā vikkiṇantā jīvanti. Kesanakhalikhanādivasena	693	
PA_tika-s01_01t:693_2	manussānaṃ alaṅkāravidhiṃ kappenti saṃvidahantīti kappakā. Nhāpakāti cuṇṇavilepanādīhi	693	
PA_tika-s01_01t:693_3	malaharaṇavaṇṇasampādanavidhinā nhāpentīti nhāpakā. Navantādividhinā pavatto gaṇanagantho	693	
PA_tika-s01_01t:693_4	antarā chiddābhāvena acchiddakoti vuccati, taṃ gaṇanaṃ upanissāya jīvantā acchiddakapāṭhakā.	693	
PA_tika-s01_01t:693_5	Hatthena adhippāyaviññāpanaṃ hatthamuddā hattha-saddo cettha tadekadesesu aṅgulīsu	693	
PA_tika-s01_01t:693_6	daṭṭhabbo. “Na bhuñjamāno sabbaṃ hatthaṃ mukhe pakkhipissāmī”tiādīsu viya, tasmā	693	
PA_tika-s01_01t:693_7	aṅgulisaṅkocanādinā gaṇanā hatthamuddāya gaṇanā. Cittakārādīnīti. Ādi-saddena bhamakārakoṭṭakalekhaka	693	
PA_tika-s01_01t:693_8	vilīvakārādīnaṃ saṅgaho daṭṭhabbo. Diṭṭheva dhammeti imasmiṃyeva attabhāve. Sandiṭṭhikamevāti	693	
PA_tika-s01_01t:693_9	asamparāyikatāya sāmaṃ daṭṭhabbaṃ, sayaṃ anubhavitabbaṃ attapaccakkhaṃ diṭṭhadhammikanti	693	
PA_tika-s01_01t:693_10	attho. Sukhitanti sukhappattaṃ. Uparīti devaloke. So hi manussalokato uparimo. Kammassa	6931	
PA_tika-s01_01t:693_11	katattā nibbattanato tassa phalaṃ tassa aggisikhā viya hoti, tañca uddhaṃ devaloketi	6931	
PA_tika-s01_01t:693_12	āha “uddhaṃ aggaṃ assā atthīti uddhaggikā”ti. Saggaṃ arahatīti attano phalabhūtaṃ	6931	
PA_tika-s01_01t:693_13	saggaṃ arahati, tattha sā nibbattanārahoti attho. Sukhavipākāti iṭṭhavipākavipaccanīkā.	6931	
PA_tika-s01_01t:693_14	Suṭṭhu aggeti ativiya uttame uḷāre. Dakkhanti vaḍḍhanti etāyāti dakkhiṇā, pariccāgamayaṃ	6931	
PA_tika-s01_01t:693_15	puññanti āha “dakkhiṇaṃ dāna”nti.	6931	
PA_tika-s01_01t:694_0	Maggo sāmaññaṃ samitapāpasamaṇabhāvoti katvā. Yasmā ayaṃ rājā pabbajitānaṃ dāsakassakādīnaṃ	694	
PA_tika-s01_01t:694_1	lokato abhivādanādilābho sandiṭṭhikaṃ sāmaññaphalanti cintetvā “atthi nu kho koci	694	
PA_tika-s01_01t:694_2	samaṇo vā brāhmaṇo vā īdisamatthaṃ jānanto”ti vīmaṃsanto pūraṇādike pucchitvā tesaṃ	694	
PA_tika-s01_01t:694_3	kathāya anārādhitacitto bhagavantampi tamatthaṃ pucchi, tasmā vuttaṃ “upari āgataṃ	694	
PA_tika-s01_01t:694_4	pana dāsakassakopamaṃ sandhāya pucchatī”ti.	694	
PA_tika-s01_01t:695_0	Kaṇhapakkhanti yathāpucchite atthe labbhamānaṃ diṭṭhigatūpasañhitaṃ saṃkilesapakkhaṃ.	695	
PA_tika-s01_01t:695_1	Sukkapakkhanti tabbidhuraṃ uparisuttāgataṃ vodānapakkhaṃ. Samaṇakolāhalanti samaṇakotūhalaṃ	695	
PA_tika-s01_01t:695_2	taṃtaṃsamaṇavādānaṃ aññamaññavirodhaṃ. Samaṇabhaṇḍananti teneva virodhena “evaṃvādīnaṃ	695	
PA_tika-s01_01t:695_3	tesaṃ samaṇabrāhmaṇānaṃ ayaṃ doso, evaṃvādīnaṃ ayaṃ doso”ti evaṃ taṃtaṃvādassa paribhāsanaṃ.	695	
PA_tika-s01_01t:695_4	Rañño bhāraṃ karonto attano desanākosallenāti adhippāyo.	695	
PA_tika-s01_01t:696	164. Paṇḍitapatirūpakānanti āmaṃ viya pakkānaṃ paṇḍitābhāsānaṃ.	69	
PA_tika-s01_01t:697	Pūraṇakassapavādavaṇṇanā	69	
PA_tika-s01_01t:698	165. Ekaṃ idāhanti ekāhaṃ. Idha-saddo cettha nipātamattaṃ, ekāhaṃ samayaṃ ticceva attho. Saritabbayuttanti anussaraṇānucchavikaṃ.	69	
PA_tika-s01_01t:699_0	166. Sahatthā karontassāti sahattheneva karontassa. Nissaggiyathāvarādayopi idha	699	
PA_tika-s01_01t:699_1	sahatthakaraṇeneva saṅgahitā. Hatthādīnīti hatthapādakaṇṇanāsādīni. Pacanaṃ dahanaṃ	699	
PA_tika-s01_01t:699_2	vibādhananti āha “daṇḍena uppīḷentassā”ti. Papañcasūdaniyaṃ “tajjentassa vā”ti attho	699	
PA_tika-s01_01t:699_3	vutto, idha pana tajjanaṃ paribhāsanaṃ daṇḍeneva saṅgahetvā “daṇḍena uppīḷentassa”	699	
PA_tika-s01_01t:699_4	icceva vuttaṃ. Sokaṃ sayaṃ karontassāti parassa sokakāraṇaṃ sayaṃ karontassa, sokaṃ	699	
PA_tika-s01_01t:699_5	vā uppādentassa. Parehīti attano vacanakarehi. Sayampi phandatoti parassa vibādhanapayogena	699	
PA_tika-s01_01t:699_6	sayampi phandato. “Atipātāpayato”ti padaṃ suddhakattuatthe hetukattuatthe ca vattatīti	699	
PA_tika-s01_01t:699_7	āha “hanantassāpi hanāpentassāpī”ti. Kāraṇavasenāti kārāpanavasena.	699	
PA_tika-s01_01t:700_0	Gharassa bhitti anto bahi ca sandhitā hutvā ṭhitā gharasandhi. Kiñcipi asesetvā niravaseso	700	
PA_tika-s01_01t:700_1	lopo nillopo. Ekāgāre niyutto vilopo ekāgāriko. Parito sabbaso panthe hananaṃ paripantho.	700	
PA_tika-s01_01t:700_2	Pāpaṃ na karīyati pubbe asaññato uppādetuṃ asakkuṇeyyattā, tasmā natthi pāpaṃ. Yadi	700	
PA_tika-s01_01t:700_3	evaṃ kathaṃ sattā pāpe paṭipajjantīti āha “sattā pana pāpaṃ karomāti evaṃ saññino	700	
PA_tika-s01_01t:700_4	hontī”ti. Evaṃ kirassa hoti – imesañhi sattānaṃ hiṃsādikiriyā na attānaṃ phusati	700	
PA_tika-s01_01t:700_5	tassa niccatāya nibbikārattā sarīraṃ pana acetanaṃ kaṭṭhakaliṅgarūpamaṃ, tasmiṃ vikopitepi	700	
PA_tika-s01_01t:700_6	na kiñci pāpanti. Khuranemināti nisitakhuramayaneminā.	700	
PA_tika-s01_01t:701_0	Gaṅgāya dakkhiṇā disā appatirūpadeso, uttarā disā patirūpadesoti adhippāyena“dakkhiṇañca”tiādi	701	
PA_tika-s01_01t:701_1	vuttanti āha “dakkhiṇatīre manussā kakkhaḷā”tiādi. Mahāyāganti mahāvijitayaññasadisaṃ	701	
PA_tika-s01_01t:701_2	mahāyāgaṃ. Uposathakammena vāti uposathakammena ca. Dama-saddo hi indriyasaṃvarassa	701	
PA_tika-s01_01t:701_3	uposathasīlassa ca vācako idhādhippeto. Keci pana “uposathakammenāti idaṃ indriyadamanassa	701	
PA_tika-s01_01t:701_4	visesanaṃ, tasmā ‘uposathakammabhūtena indriyadamanenā”ti atthaṃ vadanti. Sīlasaṃyamenāti	701	
PA_tika-s01_01t:701_5	kāyikavācasikasaṃvarena. Saccavajjenāti saccavācāya, tassā visuṃ vacanaṃ loke garutarapuññasammatabhāvato.	701	
PA_tika-s01_01t:701_6	Yathā hi pāpadhammesu musāvādo garu, evaṃ puññadhammesu saccavācā. Tenāha bhagavā	701	
PA_tika-s01_01t:701_7	“ekaṃ dhammaṃ atītassā”tiādi. Pavattīti yo “karotī”ti vuccati, tassa santāne phaluppattipaccayabhāvena	701	
PA_tika-s01_01t:701_8	uppatti. Sabbathāti “karoto”tiādinā vuttena sabbappakārena. Kiriyameva paṭikkhipati,	701	
PA_tika-s01_01t:701_9	na raññā puṭṭhaṃ sandiṭṭhikaṃ sāmaññaphalaṃ byākarotīti adhippāyo. Idaṃ avadhāraṇaṃ	701	
PA_tika-s01_01t:701_10	vipākapaṭikkhepanivattanatthaṃ. Yo hi kammaṃ paṭikkhipati, tena atthato vipākopi	7011	
PA_tika-s01_01t:701_11	paṭikkhitto eva nāma hoti. Tathā hi vakkhati “kammaṃ paṭibāhantenāpī”tiādi.	7011	
PA_tika-s01_01t:702_0	Paṭirājūhi anabhibhavanīyabhāvena visesato jitanti vijitaṃ, āṇāpavattideso. “Mā mayhaṃ	702	
PA_tika-s01_01t:702_1	vijite vasathā”ti apasādanā pabbajitassa viheṭhanā pabbājanāti katvā vuttaṃ “apasādetabbanti	702	
PA_tika-s01_01t:702_2	viheṭhetabba”nti. Uggaṇhanaṃ tena vuttassa atthassa “evameta”nti upadhāraṇaṃ sallakkhaṇaṃ,	702	
PA_tika-s01_01t:702_3	nikujjanaṃ tassa addhaniyabhāvāpādanavasena cittena sandhāraṇaṃ. Tadubhayaṃ paṭikkhipanto	702	
PA_tika-s01_01t:702_4	āha “anuggaṇhanto anikujjanto”ti. Tenāha “sāravasena aggaṇhanto”tiādi.	702	
PA_tika-s01_01t:703	Makkhaligosālavādavaṇṇanā	70	
PA_tika-s01_01t:704_0	168. Ubhayenāti hetupaccayapaṭisedhanavacanena. Saṃkilesapaccayanti saṃkilissanassa	704	
PA_tika-s01_01t:704_1	malīnabhāvassa kāraṇaṃ. Visuddhipaccayanti saṅkikilesato visuddhiyā vodānassa kāraṇaṃ.	704	
PA_tika-s01_01t:704_2	Attakāroti tena tena sattena attanā kātabbakammaṃ attanā nipphādetabbapayogo. Parakāranti	704	
PA_tika-s01_01t:704_3	parassa vāhasā ijjhanakapayojanaṃ. Tenāha “yenā”tiādi. Mahāsattanti antimabhavikaṃ	704	
PA_tika-s01_01t:704_4	mahābodhisattaṃ, paccekabodhisattassapi ettheva saṅgaho veditabbo. Manussasobhagyatanti	704	
PA_tika-s01_01t:704_5	manussesu subhagabhāvaṃ. Evanti vuttappakārena. Kammavādassa kiriyavādassa paṭikkhipanena	704	
PA_tika-s01_01t:704_6	“atthi bhikkhave kammaṃ kaṇhaṃ kaṇhavipāka”ntiādi nayappavatte jinacakke pahāraṃ	704	
PA_tika-s01_01t:704_7	deti nāma. Natthi purisakāreti yathāvuttaattakāraparakārābhāvato eva sattānaṃ paccattapurisakāro	704	
PA_tika-s01_01t:704_8	nāma koci natthīti attho. Tenāha “yenā”tiādi. Natthi balanti sattānaṃ diṭṭhadhammikasamparāyikanibbānasampattiāvahaṃ	704	
PA_tika-s01_01t:704_9	balaṃ nāma kiñci natthi. Tenāha “yamhī”tiādi. Nidassanamattañcetaṃ, saṃkilesikampi	704	
PA_tika-s01_01t:704_10	cāyaṃ balaṃ paṭikkhipateva. Yadi vīriyādīni purisakāravevacanāni, kasmā visuṃ gahaṇanti	7041	
PA_tika-s01_01t:704_11	āha “idaṃ no vīriyenā”tiādi. Saddatthato pana tassā tassā kiriyāya ussannaṭṭhena	7041	
PA_tika-s01_01t:704_12	balaṃ. Sūravīrabhāvāvahaṭṭhena vīriyaṃ. Tadeva daḷhabhāvato, porisadhuraṃ vahantena	7041	
PA_tika-s01_01t:704_13	pavattetabbato ca purisathāmo. Paraṃ paraṃ ṭhānaṃ akkamanappavattiyā purisaparakkamoti vuttoti veditabbaṃ.	7041	
PA_tika-s01_01t:705_0	Sattayogato rūpādīsu sattavisattatāya sattā. Pāṇanato assasanapassasanavasena pavattiyā	705	
PA_tika-s01_01t:705_1	pāṇā. Te pana so ekindriyādivasena vibhajitvā vadatīti āha “ekindriyo”tiādi. Aṇḍakosādīsu	705	
PA_tika-s01_01t:705_2	bhavanato “bhūtā”ti vuccantīti āha “aṇḍakosa…pe… vadatī”ti. Jīvanato pāṇaṃ dhārentā	705	
PA_tika-s01_01t:705_3	viya vaḍḍhanato jīvā. Tenāha “sāliyavā”tiādi. Natthi etesaṃ saṃkilesavisuddhīsu vasoti	705	
PA_tika-s01_01t:705_4	avasā. Natthi nesaṃ balaṃ vīriyaṃ cāti abalā avīriyā. Niyatāti acchejjasuttāvutābhejjamaṇino	705	
PA_tika-s01_01t:705_5	viya niyatappavattitāya gatijātibandhāpavaggavasena niyāmo. Tattha tattha gamananti	705	
PA_tika-s01_01t:705_6	channaṃ abhijātīnaṃ tāsu tāsu gatīsu upagamanaṃ samavāyena samāgamo. Sabhāvoyevāti	705	
PA_tika-s01_01t:705_7	yathā kaṇṭakassa tikhiṇatā, kapitthaphalānaṃ parimaṇḍalatā, migapakkhīnaṃ vicittākāratā,	705	
PA_tika-s01_01t:705_8	evaṃ sabbassāpi lokassa hetupaccayena vinā tathā tathā pariṇāmo ayaṃ sabhāvo eva	705	
PA_tika-s01_01t:705_9	akittimoyeva. Tenāha “yena hī”tiādi. Chaḷābhijātiyo parato vitthārīyanti. “Sukhañca	705	
PA_tika-s01_01t:705_10	dukkhañca paṭisaṃvedentī”ti vadanto adukkhamasukhabhūmiṃ sabbena sabbaṃ na jānātīti	7051	
PA_tika-s01_01t:705_11	ulliṅganto “aññā adukkhamasukhabhūmi natthīti dassetī”ti āha.	7051	
PA_tika-s01_01t:706_0	Pamukhayonīnanti manussatiracchānādīsu khattiyabrāhmaṇādisīhabyagghādivasena padhānayonīnaṃ.	706	
PA_tika-s01_01t:706_1	Saṭṭhisatānīti chasahassāni. “Pañca ca kammuno satānī”ti padassa atthadassanaṃ “pañcakammasatāni	706	
PA_tika-s01_01t:706_2	cā”ti. “Eseva nayo”ti iminā “kevalaṃ takkamattakena niratthakaṃ diṭṭhiṃ dīpetī”ti	706	
PA_tika-s01_01t:706_3	imamevatthaṃ atidisati. Ettha ca “takkamattakenā”ti iminā yasmā takkikā niraṅkusatāya	706	
PA_tika-s01_01t:706_4	parikappanassa yaṃ kiñci attano parikappitaṃ sārato maññamānā tatheva abhinivissa	706	
PA_tika-s01_01t:706_5	takkadiṭṭhigāhaṃ gaṇhanti, tasmā na tesaṃ diṭṭhivatthusmiṃ viññūhi vicāraṇā kātabbāti	706	
PA_tika-s01_01t:706_6	dasseti. Kecīti uttaravihāravāsino. Te hi “pañca kammānīti cakkhusotaghānajivhākāyā	706	
PA_tika-s01_01t:706_7	imāni pañcindriyāni ‘pañca kammānī’ti paññāpentī”ti vadanti. Kammanti laddhīti oḷārikabhāvato	706	
PA_tika-s01_01t:706_8	paripuṇṇakammanti laddhi. Manokammaṃ anoḷārikattā upaḍḍhakammanti laddhīti yojanā.	706	
PA_tika-s01_01t:706_9	Dvaṭṭhipaṭipadāti “dvāsaṭṭhi paṭipadā”ti vattabbe sabhāvaniruttiṃ ajānanto “dvaṭṭhipaṭipadā”ti	706	
PA_tika-s01_01t:706_10	vadati. Ekasmiṃ kappeti ekasmiṃ mahākappe, tatthāpi ca vivaṭṭaṭṭhāyīsaññite ekasmiṃ asaṅkhyeyyekappe.	7061	
PA_tika-s01_01t:707_0	Urabbhe hanantīti orabbhikā. Evaṃ sūkarikādayo veditabbā. Luddāti aññepi ye keci	707	
PA_tika-s01_01t:707_1	māgavikanesādā. Te pāpakammapasutatāya “kaṇhābhijātīti vadati. Bhikkhū”ti buddhasāsane	707	
PA_tika-s01_01t:707_2	bhikkhū. Te kira “sachandarāgā paribhuñjantī”ti adhippāyena “catūsu paccayesu kaṇṭake	707	
PA_tika-s01_01t:707_3	pakkhipitvā khādantī”ti vadati. Kasmāti ce? Yasmā “te paṇītapaṇīte paccaye paṭisevantī”ti	707	
PA_tika-s01_01t:707_4	tassa micchāgāho, tasmā ñāyaladdhepi paccaye bhuñjamānā ājīvakasamayassa vilomagāhitāya	707	
PA_tika-s01_01t:707_5	paccayesu kaṇṭake pakkhipitvā khādanti nāmāti vadatīti apare. Eke pabbajitā, ye savisesaṃ	707	
PA_tika-s01_01t:707_6	attakilamathānuyogaṃ anuyuttā. Tathā hi te kaṇṭake vattantā viya hontīti “kaṇṭakavuttikā”ti	707	
PA_tika-s01_01t:707_7	vuttā. Ṭhatvā bhuñjananahānapaṭikkhepādivatasamāyogena paṇḍaratarā. “Acelakasāvakā”ti	707	
PA_tika-s01_01t:707_8	ājīvakasāvake vadati. Te kira ājīvakaladdhiyā visuddhacittatāya nigaṇṭhehipi paṇḍaratarā.	707	
PA_tika-s01_01t:707_9	Nandādayo hi tathārūpaṃ ājīvakapaṭipattiṃ ukkaṃsaṃ pāpetvā ṭhitā. Tasmā nigaṇṭhehi	707	
PA_tika-s01_01t:707_10	ājīvakasāvakehi ca paṇḍaratarā paramasukkābhijātīti ayaṃ tassa laddhi.	7071	
PA_tika-s01_01t:708_0	Purisabhūmiyoti padhānapuggalena niddeso. Itthīnampi tā bhūmiyo icchanteva. “Bhikkhu	708	
PA_tika-s01_01t:708_1	ca pannako”tiādi tesaṃ pāḷiyeva. Tattha pannakoti bhikkhāya vicaraṇako, tesaṃ vā	708	
PA_tika-s01_01t:708_2	paṭipattiyā paṭipannako. Jinoti jiṇṇo jarāvasena hīnadhātuko, attano vā paṭipattiyā	708	
PA_tika-s01_01t:708_3	paṭipakkhaṃ jinitvā ṭhito. So kira tathābhūto dhammampi kassaci na kathesi. Tenāha	708	
PA_tika-s01_01t:708_4	“na kiñci āhā”ti. Oṭṭhavadanādivippakāre katepi khamanavasena na kiñci vadatītipi	708	
PA_tika-s01_01t:708_5	vadanti. Alābhinti “so na kumbhimukhā paṭiggaṇhātī”tiādinā nayena vuttaalābhahetusamāyogena	708	
PA_tika-s01_01t:708_6	alābhiṃ, tatoyeva jighacchādubbalaparetatāya sayanaparāyanaṃ “samaṇaṃ pannabhūmī”ti vadati.	708	
PA_tika-s01_01t:709_0	Ājīvavuttisatānīti sattānaṃ ājīvabhūtāni jīvikāvuttisatāni. Pasuggahaṇena eḷakajāti	709	
PA_tika-s01_01t:709_1	gahitā, migaggahaṇena rurugavayādisabbamigajāti. Bahū devāti cātumahārājikādibrahmakāyikādivasena,	709	
PA_tika-s01_01t:709_2	tesaṃ antarabhedavasena bahū devā. Tattha cātumahārājikānaṃ ekaccabhedo mahāsamayasuttavasena	709	
PA_tika-s01_01t:709_3	dīpetabbo. Manussāpi anantāti dīpadesakulavaṃsājīvādivibhāgavasena manussāpi anantabhedā.	709	
PA_tika-s01_01t:709_4	Pisācā eva pesācā. Te aparapetādayo mahantamahantā. Chaddantadahamandākiniyo kuvāḷiyamucalindanāmena vadati.	709	
PA_tika-s01_01t:710_0	Pavuṭāti pabbagaṇṭhikā. Paṇḍitopi …pe… uddhaṃ na gacchati, kasmā? Sattānaṃ saṃsaraṇakālassa	710	
PA_tika-s01_01t:710_1	niyatabhāvato. Aparipakkaṃ saṃsaraṇanimittaṃ sīlādinā paripāceti nāma sīghaṃyeva	710	
PA_tika-s01_01t:710_2	visuddhippattiyā. Paripakkaṃ kammaṃ phussa phussa patvā patvā kālena paripakkabhāvānāpādanena	710	
PA_tika-s01_01t:710_3	byantiṃ karoti nāma.	710	
PA_tika-s01_01t:711	Suttaguḷeti suttavaṭṭiyaṃ. “Nibbeṭhiyamānameva paletī”ti upamāya sattānaṃ saṃsāro anukkamena khīyateva, na tassa vaḍḍhatīti dasseti paricchinnarūpattā.	71	
PA_tika-s01_01t:712	Ajitakesakambalavādavaṇṇanā	71	
PA_tika-s01_01t:713_0	171. Dinnanti deyyadhammasīsena dānaṃ vuttanti āha “dinnassa phalābhāvaṃ vadatī”ti,	713	
PA_tika-s01_01t:713_1	dinnaṃ pana annādivatthuṃ kathaṃ paṭikkhipati. Eseva nayo yiṭṭhaṃ hutanti etthāpi.	713	
PA_tika-s01_01t:713_2	Mahāyāgoti sabbasādhāraṇaṃ mahādānaṃ. Pāhunakasakkāroti pāhunabhāvena kātabbasakkāro.	713	
PA_tika-s01_01t:713_3	Phalanti ānisaṃsaphalaṃ, nissandaphalañca. Vipākoti sadisaphalaṃ. Paraloke ṭhitassa	713	
PA_tika-s01_01t:713_4	ayaṃ loko natthīti paraloke ṭhitassa kammunā laddhabbo ayaṃ loko na hoti. Idhaloke	713	
PA_tika-s01_01t:713_5	ṭhitassāpi paraloko natthīti idhaloke ṭhitassa kammunā laddhabbo paraloko na hoti.	713	
PA_tika-s01_01t:713_6	Tattha kāraṇamāha “sabbe tattha tattheva ucchijjantī”ti. Ime sattā yattha yattha	713	
PA_tika-s01_01t:713_7	bhave, yoniādīsu ca ṭhitā tattha tattheva ucchijjanti nirudayavināsavasena vinassanti.	713	
PA_tika-s01_01t:713_8	Phalābhāvavasenāti mātāpitūsu sammāpaṭipattimicchāpaṭipattīnaṃ phalassa abhāvavasena	713	
PA_tika-s01_01t:713_9	“natthi mātā, natthi pitā”ti vadati, na mātāpitūnaṃ, nāpi tesu idāni kayiramānasakkārāsakkārānaṃ	713	
PA_tika-s01_01t:713_10	abhāvavasena tesaṃ lokapaccakkhattā. Pubbuḷakassa viya imesaṃ sattānaṃ uppādo nāma	7131	
PA_tika-s01_01t:713_11	kevalo, na cavitvā āgamanapubbakoti dassanatthaṃ “natthi sattā opapātikā”ti vuttanti	7131	
PA_tika-s01_01t:713_12	āha “cavitvā upapajjanakasattā nāma natthīti vadatī”ti. Samaṇena nāma yāthāvato jānantena	7131	
PA_tika-s01_01t:713_13	kassaci kiñci akathetvā saññatena bhavitabbaṃ, aññathā āhopurisikā nāma siyā. Kiñhi	7131	
PA_tika-s01_01t:713_14	paro parassa karissati? Tathā ca attano sampādanassa kassaci avassayo eva na siyā	7131	
PA_tika-s01_01t:713_15	tattha tattheva ucchijjanatoti āha “ye imañca…pe… pavedentī”ti.	7131	
PA_tika-s01_01t:714_0	Catūsu mahābhūtesu niyuttoti cātumahābhūtiko. Yathā pana mattikāya nibbattaṃ bhājanaṃ	714	
PA_tika-s01_01t:714_1	mattikāmayaṃ, evaṃ ayaṃ catūhi mahābhūtehi nibbattoti āha “catumahābhūtamayo”ti.	714	
PA_tika-s01_01t:714_2	Ajjhattikapathavīdhātūti sattasantānagatā pathavīdhātu. Bāhirapathavīdhātunti bahiddhā	714	
PA_tika-s01_01t:714_3	mahāpathaviṃ. Upagacchatīti bāhirapathavikāyato tadekadesabhūtā pathavī āgantvā ajjhattikabhāvappattiyā	714	
PA_tika-s01_01t:714_4	sattabhāvena saṇṭhitā idāni ghaṭādigatapathavī viya tameva bāhirapathavikāyaṃ upeti	714	
PA_tika-s01_01t:714_5	upagacchati sabbaso tena nibbisesataṃ ekībhāvameva gacchati. Āpādīsupi eseva nayoti	714	
PA_tika-s01_01t:714_6	ettha pajjunnena mahāsamuddato gahitaāpo viya vassodakabhāvena punapi mahāsamuddameva,	714	
PA_tika-s01_01t:714_7	sūriyarasmito gahitaṃ indaggisaṅkhātatejo viya puna sūriyarasmiṃ, mahāvāyukhandhato	714	
PA_tika-s01_01t:714_8	niggatamahāvāto viya tameva vāyukhandhaṃ upeti upagacchatīti diṭṭhigatikassa adhippāyo.	714	
PA_tika-s01_01t:714_9	Manacchaṭṭhāni indriyāni ākāsaṃ pakkhandanti tesaṃ visayābhāvāti vadanti. Visayigahaṇena	714	
PA_tika-s01_01t:714_10	hi visayāpi gahitā eva hontīti. Guṇāguṇapadānīti guṇadosakoṭṭhāsā. Sarīrameva padānīti	7141	
PA_tika-s01_01t:714_11	adhippetaṃ sarīrena taṃtaṃkiriyāya pajjitabbato. Dabbanti muyhantīti dattū, mūḷhapuggalā.	7141	
PA_tika-s01_01t:714_12	Tehi dattūhi bālamanussehi. “Paraloko atthī”ti mati yesaṃ, te atthikā, tesaṃ vādoti	7141	
PA_tika-s01_01t:714_13	atthikavādo, taṃ atthikavādaṃ.	7141	
PA_tika-s01_01t:715_0	Kammaṃ paṭibāhati akiriyavādibhāvato. Vipākaṃ paṭibāhati sabbena sabbaṃ āyatiṃ upapattiyā	715	
PA_tika-s01_01t:715_1	paṭikkhipanato. Ubhayaṃ paṭibāhati sabbaso hetupaṭibāhaneneva phalassapi paṭikkhittattā.	715	
PA_tika-s01_01t:715_2	Ubhayanti hi kammaṃ vipākañcāti ubhayaṃ. So hi “ahetū appaccayā sattā saṃkilissanti,	715	
PA_tika-s01_01t:715_3	visujjhanti cā”ti vadanto kammassa viya vipākassāpi saṃkilesavisuddhīnaṃ paccayattābhāvavacanato	715	
PA_tika-s01_01t:715_4	tadubhayaṃ paṭibāhati nāma. Vipāko paṭibāhito hoti asati kamme vipākābhāvato. Kammaṃ	715	
PA_tika-s01_01t:715_5	paṭibāhitaṃ hoti asati vipāke kammassa niratthakabhāvāpattito. Atthatoti sarūpena.	715	
PA_tika-s01_01t:715_6	Ubhayappaṭibāhakāti visuṃ visuṃ taṃtaṃdiṭṭhidīpakabhāvena pāḷiyaṃ āgatāpi paccekaṃ	715	
PA_tika-s01_01t:715_7	tividhadiṭṭhikā eva ubhayapaṭibāhakattā. Ubhayappaṭibāhakāti hi hetuvacanaṃ. “Ahetukavādā	715	
PA_tika-s01_01t:715_8	cevā”tiādi paṭiññāvacanaṃ. Yo hi vipākapaṭibāhanena natthikadiṭṭhiko ucchedavādī,	715	
PA_tika-s01_01t:715_9	so atthato kammapaṭibāhanena akiriyadiṭṭhiko, ubhayapaṭibāhanena ahetukadiṭṭhiko	715	
PA_tika-s01_01t:715_10	ca hoti. Sesadvayepi eseva nayo.	7151	
PA_tika-s01_01t:716_0	Sajjhāyantīti taṃ diṭṭhidīpakaṃ ganthaṃ uggahetvā paṭhanti. Vīmaṃsantīti tassa atthaṃ	716	
PA_tika-s01_01t:716_1	vicārenti. “Tesa”ntiādi vīmaṃsanākāradassanaṃ. Tasmiṃ ārammaṇeti yathāparikappitakammaphalābhāvādike	716	
PA_tika-s01_01t:716_2	“karoto na karīyati pāpa”nti ādinayappavattāya laddhiyā ārammaṇe. Micchāsati santiṭṭhatīti	716	
PA_tika-s01_01t:716_3	“karoto na karīyati pāpa”ntiādivasena anussavūpaladdhe atthe tadākāraparivitakkanehi	716	
PA_tika-s01_01t:716_4	saviggahe viya sarūpato cittassa paccupaṭṭhite cirakālaparicayena evametanti nijjhānakkhamabhāvūpagamanena	716	
PA_tika-s01_01t:716_5	nijjhānakkhantiyā tathāgahite punappunaṃ tatheva āsevantassa bahulīkarontassa micchāvitakkena	716	
PA_tika-s01_01t:716_6	samādiyamānā micchāvāyāmūpatthambhitā ataṃsabhāvaṃ “taṃsabhāva”nti gaṇhantī micchāsatīti	716	
PA_tika-s01_01t:716_7	laddhanāmā taṃladdhisahagatā taṇhā santiṭṭhati. Cittaṃ ekaggaṃ hotīti yathāsakaṃ	716	
PA_tika-s01_01t:716_8	vitakkādipaccayalābhena tasmiṃ ārammaṇe avaṭṭhitatāya anekaggataṃ pahāya ekaggaṃ	716	
PA_tika-s01_01t:716_9	appitaṃ viya hoti. Cittasīsena micchāsamādhi eva vutto. Sopi hi paccayavisesehi laddhabhāvanābalo	716	
PA_tika-s01_01t:716_10	īdise ṭhāne samādhānapatirūpakiccakaroyeva, vāḷavijjhanādīsu viyāti daṭṭhabbaṃ. Javanāni	7161	
PA_tika-s01_01t:716_11	javantīti anekakkhattuṃ tenākārena pubbabhāgiyesu javanavāresu pavattesu sabbapacchime	7161	
PA_tika-s01_01t:716_12	javanavāre satta javanāni javanti. Paṭhame javane satekicchā honti. Tathā dutiyādīsūti	7161	
PA_tika-s01_01t:716_13	dhammasabhāvadassanamattametaṃ, na pana tasmiṃ khaṇe tesaṃ tikicchā kenaci sakkā kātuṃ.	7161	
PA_tika-s01_01t:717_0	Tatthāti tesu tīsu micchādassanesu. Koci ekaṃ dassanaṃ okkamatīti yassa ekasmiṃyeva	717	
PA_tika-s01_01t:717_1	abhiniveso āsevanā ca pavattā, so ekameva dassanaṃ okkamati. Yassa pana dvīsu tīsupi	717	
PA_tika-s01_01t:717_2	vā abhiniveso āsevanā ca pavattā, so dve tīṇipi okkamati, etena yā pubbe ubhayapaṭibāhakatāmukhena	717	
PA_tika-s01_01t:717_3	dīpitā atthasiddhā sabbadiṭṭhikatā, sā pubbabhāgiyā. Yā pana micchattaniyāmokkantibhūtā,	717	
PA_tika-s01_01t:717_4	sā yathāsakaṃ paccayasamudāgamasiddhito bhinnārammaṇānaṃ viya visesādhigamānaṃ ekajjhaṃ	717	
PA_tika-s01_01t:717_5	anuppattiyā asaṅkiṇṇā evāti dasseti. “Ekasmiṃ okkantepī”tiādinā tissannampi diṭṭhīnaṃ	717	
PA_tika-s01_01t:717_6	samānabalataṃ samānaphalatañca dasseti. Tasmā tissopi cetā ekassa uppannā abbokiṇṇā	717	
PA_tika-s01_01t:717_7	eva, ekāya vipāke dinne itarā anubalappadāyikāyo honti. “Vaṭṭakhāṇu nāmesā”ti idaṃ	717	
PA_tika-s01_01t:717_8	vacanaṃ neyyatthaṃ, na nītatthaṃ. Tathā hi papañcasūdaniyaṃ “kiṃ panesa ekasmiṃyeva	717	
PA_tika-s01_01t:717_9	attabhāve niyato hoti, udāhu aññasmiṃ pīti? Ekasmiṃyeva niyato, āsevanavasena pana	717	
PA_tika-s01_01t:717_10	bhavantarepi taṃ taṃ diṭṭhiṃ roceti yevā”ti vuttaṃ. Akusalañhi nāmetaṃ abalaṃ dubbalaṃ,	7171	
PA_tika-s01_01t:717_11	na kusalaṃ viya sabalaṃ mahābalaṃ. Tasmā “ekasmiṃyeva attabhāve niyato”ti vuttaṃ.	7171	
PA_tika-s01_01t:717_12	Aññathā sammattaniyāmo viya micchattaniyāmopi accantiko siyā, na ca accantiko. Yadi	7171	
PA_tika-s01_01t:717_13	evaṃ vaṭṭakhāṇujotanā kathanti āha “āsevanavasena panā”tiādi. Tasmā yathā “sakiṃ	7171	
PA_tika-s01_01t:717_14	nimuggopi nimuggo eva bālo”ti vuttaṃ, evaṃ vaṭṭakhāṇujotanā. Yādise hi paccaye paṭicca	7171	
PA_tika-s01_01t:717_15	ayaṃ taṃ taṃ dassanaṃ okkanto puna kadāci tappaṭipakkhe paccaye paṭicca tato sīsukkhipanamassa	7171	
PA_tika-s01_01t:717_16	na hotīti na vattabbaṃ, tasmā “yebhuyyena hi evarūpassa bhavato vuṭṭhānaṃ nāma natthī”ti vuttaṃ.	7171	
PA_tika-s01_01t:718	Tasmāti yasmā evaṃ saṃsārakhāṇubhāvassapi paccayo apaṇṇakajāto, tasmā. Bhūtikāmoti diṭṭhadhammikasamparāyikaparamatthānaṃ vasena attano guṇehi vaḍḍhikāmo.	71	
PA_tika-s01_01t:719	Pakudhakaccāyanavādavaṇṇanā	71	
PA_tika-s01_01t:720_0	174. Akatāti samena visamena vā kenaci hetunā na katā na vihitā. Katavidho karaṇavidhi	720	
PA_tika-s01_01t:720_1	natthi etesanti akatavidhānā. Padadvayenāpi loke kenaci hetupaccayena nesaṃ anibbattanabhāvaṃ	720	
PA_tika-s01_01t:720_2	dasseti. Iddhiyāpi na nimmitāti kassaci iddhimato cetovasippattassa devassa, issarādino	720	
PA_tika-s01_01t:720_3	vā iddhiyāpi na nimmitā. Animmāpitā kassaci animmāpitā. Vuttatthamevāti brahmajālavaṇṇanāyaṃ	720	
PA_tika-s01_01t:720_4	vuttatthameva. Vañjhāti vañjhapasuvañjhatālādayo viya aphalā, kassaci ajanakāti attho,	720	
PA_tika-s01_01t:720_5	etena pathavikāyādīnaṃ rūpādijanakabhāvaṃ paṭikkhipati. Rūpasaddādayo hi pathavikāyādīhi	720	
PA_tika-s01_01t:720_6	appaṭibaddhavuttikāti tassa laddhi. Pabbatakūṭaṃ viya ṭhitāti kūṭaṭṭhā, yathā pabbatakūṭaṃ	720	
PA_tika-s01_01t:720_7	kenaci anibbattitaṃ, kassaci ca anibbattakaṃ, evamete pīti adhippāyo. Yamidaṃ “bījato	720	
PA_tika-s01_01t:720_8	aṅkurādi jāyatī”ti vuccati, taṃ vijjamānameva tato nikkhamati, na avijjamānaṃ, aññathā	720	
PA_tika-s01_01t:720_9	aññatopi aññassa upaladdhi siyāti adhippāyo. Ṭhitattāti nibbikārābhāvena ṭhitattā.	720	
PA_tika-s01_01t:720_10	Na calantīti vikāraṃ nāpajjanti. Vikārābhāvato hi tesaṃ sattannaṃ kāyānaṃ esikaṭṭhāyiṭṭhitatā.	7201	
PA_tika-s01_01t:720_11	Aniñjanañca attano pakatiyā avaṭṭhānameva. Tenāha “na vipariṇamantī”ti. Avipariṇāmadhammattā	7201	
PA_tika-s01_01t:720_12	eva hi te aññamaññaṃ na byābādhenti. Sati hi vikāraṃ āpādetabbatāya byābādhakatāpi	7201	
PA_tika-s01_01t:720_13	siyā, tathā anuggahetabbatāya anuggāhakatāti tadabhāvaṃ dassetuṃ pāḷiyaṃ nālantiādi	7201	
PA_tika-s01_01t:720_14	vuttaṃ. Pathavī eva kāyekadesattā pathavikāyo. Jīvasattamānaṃ kāyānaṃ niccatāya nibbikārabhāvato	7201	
PA_tika-s01_01t:720_15	na hantabbatā, na ghātetabbatā cāti neva koci hantā vā ghātetā vā, tenevāha “sattannaṃ	7201	
PA_tika-s01_01t:720_16	tveva kāyāna”ntiādi. Yadi koci hantā natthi, kathaṃ satthappahāroti āha “yathā muggarāsi	7201	
PA_tika-s01_01t:720_17	ādīsū”tiādi. Kevalaṃ saññāmattameva hoti. Hananaghātanādi pana paramatthato nattheva	7201	
PA_tika-s01_01t:720_18	kāyānaṃ avikopanīyabhāvatoti adhippāyo.	7201	
PA_tika-s01_01t:721	Nigaṇṭhanāṭaputtavādavaṇṇanā	72	
PA_tika-s01_01t:722_0	177. Cattāro yāmā bhāgā catuyāmā, catuyāmā eva cātuyāmā, bhāgattho hi idha yāma-saddo	722	
PA_tika-s01_01t:722_1	yathā “rattiyā paṭhamo yāmo”ti. So panettha bhāgo saṃvaralakkhaṇoti āha “cātuyāmasaṃvutoti	722	
PA_tika-s01_01t:722_2	catukoṭṭhāsena saṃvarena saṃvuto”ti. Paṭikkhittasabbasītodakoti paṭikkhittasabbasītodakaparibhogo.	722	
PA_tika-s01_01t:722_3	Sabbena pāpavāraṇena yuttoti sabbappakārena saṃvaralakkhaṇena samannāgato. Dhutapāpoti	722	
PA_tika-s01_01t:722_4	sabbena nijjaralakkhaṇena pāpavāraṇena vidhutapāpo. Phuṭṭhoti aṭṭhannampi kammānaṃ	722	
PA_tika-s01_01t:722_5	khepanena mokkhappattiyā kammakkhayalakkhaṇena sabbena pāpavāraṇena phuṭṭho taṃ patvā	722	
PA_tika-s01_01t:722_6	ṭhito. Koṭippattacittoti mokkhādhigameneva uttamamariyādappattacitto. Yatattoti kāyādīsu	722	
PA_tika-s01_01t:722_7	indriyesu saṃyametabbassa abhāvato saṃyatacitto. Suppatiṭṭhitacittoti nissesato suṭṭhu	722	
PA_tika-s01_01t:722_8	patiṭṭhitacitto. Sāsanānulomaṃ nāma pāpavāraṇena yuttatā. Tenāha “dhutapāpo”tiādi.	722	
PA_tika-s01_01t:722_9	Asuddhaladdhitāyāti “atthi jīvo, so ca siyā nicco, siyā anicco”ti evamādiasuddhaladdhitāya.	722	
PA_tika-s01_01t:722_10	Sabbāti kammapakativibhāgādivisayā sabbā nijjhānakkhantiyo. Diṭṭhiye vāti micchādiṭṭhiyo eva jātā.	7221	
PA_tika-s01_01t:723	Sañcayabelaṭṭhaputtavādavaṇṇanā	72	
PA_tika-s01_01t:724	179-181. Amarāvikkhepe vuttanayo evāti brahmajāle amarāvikkhepavādasaṃvaṇṇanāyaṃ vuttanayo eva vikkhepabyākaraṇabhāvato, tatheva cettha vikkhepavādassa āgatattā.	72	
PA_tika-s01_01t:725	Paṭhamasandiṭṭhikasāmaññaphalavaṇṇanā	72	
PA_tika-s01_01t:726_0	183. Yathā te rucceyyāti idāni mayā pucchiyamāno attho yathā tava citte roceyya.	726	
PA_tika-s01_01t:726_1	Gharadāsiyā kucchismiṃ jāto antojāto. Dhanena kīto dhanakkīto. Bandhaggāhagahito	726	
PA_tika-s01_01t:726_2	karamarānīto. Sāmanti sayameva. Dāsabyanti dāsabhāvaṃ. Koci dāsopi samāno alaso kammaṃ	726	
PA_tika-s01_01t:726_3	akaronto “kammakāro”ti na vuccatīti āha “analaso kammakaraṇasīloyevā”ti. Paṭhamamevāti	726	
PA_tika-s01_01t:726_4	āsannataraṭṭhānūpasaṅkamanato pageva puretarameva. Pacchāti sāmikassa nipajjāya pacchā.	726	
PA_tika-s01_01t:726_5	Sayanato avuṭṭhiteti rattiyā vibhāyanavelāya seyyato avuṭṭhite. Paccūsakālato paṭṭhāyāti	726	
PA_tika-s01_01t:726_6	atītāya rattiyā paccūsakālato paṭṭhāya. Yāva sāmino rattiṃ niddokkamananti aparāya	726	
PA_tika-s01_01t:726_7	padosavelāyaṃ yāva niddokkamanaṃ. Kiṃ kāranti kiṃ karaṇīyaṃ, kiṃkārabhāvato pucchitvā	726	
PA_tika-s01_01t:726_8	kātabbaveyyāvaccanti attho.	726	
PA_tika-s01_01t:727_0	Devo viyāti ādhipaccaparivārādisampattisamannāgato padhānadevo viya. So vatassāhanti	727	
PA_tika-s01_01t:727_1	so vata assaṃ ahaṃ. So rājā viya ahampi bhaveyyaṃ, kathaṃ puññāni kareyyaṃ, yadi	727	
PA_tika-s01_01t:727_2	puññāni uḷārāni kareyyanti yojanā. “So vatassa’ssa”nti pāṭhe so rājā assa ahaṃ assaṃ	727	
PA_tika-s01_01t:727_3	vata, yadi puññāni kareyyanti yojanā. Tenāha “ayamevattho”ti. Assanti uttamapurisappayoge	727	
PA_tika-s01_01t:727_4	ahaṃ-saddo appayuttopi payutto eva hoti. Yāvajīvaṃ na sakkhissāmi dātunti yāvajīvaṃ	727	
PA_tika-s01_01t:727_5	dānatthāya ussāhaṃ karontopi yaṃ rājā ekaṃ divasaṃ deti, tato satabhāgampi dātuṃ	727	
PA_tika-s01_01t:727_6	na sakkhissāmi. Tasmā pabbajissāmīti pabbajjāyaṃ ussāhaṃ katvāti yojanā.	727	
PA_tika-s01_01t:728_0	Kāyena saṃvutoti kāyena saṃvaritabbaṃ kāyadvārena pavattanakaṃ pāpadhammaṃ saṃvaritvā	728	
PA_tika-s01_01t:728_1	vihareyyāti ayamettha atthoti āha “kāyena pihito hutvā”tiādi. Ghāsacchādanena paramatāyāti	728	
PA_tika-s01_01t:728_2	ghāsacchādanapariyesane sallekhavasena paramatāya, ukkaṭṭhabhāve saṇṭhito ghāsacchādanameva	728	
PA_tika-s01_01t:728_3	vā paramaṃ parā koṭi etassa, na tato paraṃ kiñci āmisajātaṃ pariyesati paccāsisati	728	
PA_tika-s01_01t:728_4	cāti ghāsacchādanaparamo, tabbhāvo ghāsacchādanaparamatā, tassā ghāsacchādanaparamatāya.	728	
PA_tika-s01_01t:728_5	Vivekaṭṭhakāyānanti gaṇasaṅgaṇikato pavivitte ṭhitakāyānaṃ. Nekkhammābhiratānanti	728	
PA_tika-s01_01t:728_6	jhānābhiratānaṃ. Tāya eva jhānābhiratiyā paramaṃ uttamaṃ vodānaṃ visuddhiṃ pattatāya	728	
PA_tika-s01_01t:728_7	paramavodānappattānaṃ. Kilesūpadhiabhisaṅkhārūpadhīnaṃ accantavigamena nirupadhīnaṃ.	728	
PA_tika-s01_01t:728_8	Visaṅkhāragatānanti adhigatanibbānānaṃ. Ettha ca paṭhamo viveko itarehi dvīhi vivekehi	728	
PA_tika-s01_01t:728_9	sahāpi pattabbo vināpi, tathā dutiyo. Tatiyo pana itarehi dvīhi saheva pattabbo,	728	
PA_tika-s01_01t:728_10	na vināti daṭṭhabbaṃ. Gaṇe janasamāgame sannipatanaṃ gaṇasaṅgaṇikā, taṃ pahāya eko	7281	
PA_tika-s01_01t:728_11	viharati carati puggalavasena asahāyattā. Citte kilesānaṃ sannipatanaṃ cittakilesasaṅgaṇikā,	7281	
PA_tika-s01_01t:728_12	taṃ pahāya eko viharati kilesavasena asahāyattā. Maggassa ekacittakkhaṇikattā, gotrabhuādīnañca	7281	
PA_tika-s01_01t:728_13	ārammaṇamattattā na tesaṃ vasena sātisayā nibbutisukhasamphusanā, phalasamāpattinirodhasamāpattivasena	7281	
PA_tika-s01_01t:728_14	sātisayāti āha “phalasamāpattiṃ vā nirodhasamāpattiṃ vā pavisitvā”ti. Phalapariyosāno hi nirodhoti.	7281	
PA_tika-s01_01t:729_0	184. Abhiharitvāti abhimukhībhāvena netvā. “Ahaṃ cīvarādīhi payojanaṃ sādhessāmī”ti	729	
PA_tika-s01_01t:729_1	vacanaseso. Sappāyanti sabbagelaññapaharaṇavasena upakārāvahaṃ. Bhāvinā anatthato	729	
PA_tika-s01_01t:729_2	paripālanavasena gopanā rakkhāgutti. Paccuppannassa nisedhavasena āvaraṇagutti.	729	
PA_tika-s01_01t:730	Dutiyasandiṭṭhikasāmaññaphalavaṇṇanā	73	
PA_tika-s01_01t:731_0	186. Kasatīti kasiṃ karoti. Gahapatikoti ettha ka-saddo appatthoti āha “ekagehamatte	731	
PA_tika-s01_01t:731_1	jeṭṭhako”ti, tena anekakulajeṭṭhakabhāvaṃ paṭikkhipati. Karaṃ karotīti karaṃ sampādeti.	731	
PA_tika-s01_01t:731_2	Vaḍḍhetīti uparūpari sampādanena vaḍḍheti. Evaṃ appampi pahāya pabbajituṃ dukkaranti	731	
PA_tika-s01_01t:731_3	ayamattho laṭukikopamasuttena dīpetabbo. Tenāha “seyyathāpi, udāyi, puriso daliddo	731	
PA_tika-s01_01t:731_4	assako anāḷhiyo, tassassa ekaṃ agārakaṃ oluggaviluggaṃ kākātidāyiṃ naparamarūpa”nti	731	
PA_tika-s01_01t:731_5	vitthāro. Yadi appampi bhogaṃ pahāya pabbajituṃ dukkaraṃ, kasmā dāsavāre bhogaggahaṇaṃ	731	
PA_tika-s01_01t:731_6	na katanti āha “dāsavāre panā”tiādi. Yathā ca dāsassa bhogāpi abhogā parāyattabhāvato,	731	
PA_tika-s01_01t:731_7	evaṃ ñātayo pīti dāsavāre ñātiparivaṭṭaggahaṇampi na katanti daṭṭhabbaṃ.	731	
PA_tika-s01_01t:732	Paṇītatarasāmaññaphalavaṇṇanā	73	
PA_tika-s01_01t:733_0	189. Evarūpāhīti yathāvuttadāsakassakūpamāsadisāhi upamāhi sāmaññaphalaṃ dīpetuṃ	733	
PA_tika-s01_01t:733_1	pahoti bhagavā sakalampi rattindivaṃ tato bhiyyopi anantapaṭibhānatāya vicittanayadesanabhāvato.	733	
PA_tika-s01_01t:733_2	Tathāpīti satipi desanāya uttaruttarādhikanānānayavicittabhāve.	733	
PA_tika-s01_01t:734_0	Ekatthametaṃ padaṃ sādhusaddasseva ka-kārena vaḍḍhitvā vuttattā, teneva sādhuka-saddassa	734	
PA_tika-s01_01t:734_1	atthaṃ vadantena atthuddhāravasena sādhu-saddo udāhaṭo. Āyācaneti abhimukhayācane,	734	
PA_tika-s01_01t:734_2	abhipatthanāyanti attho. Sampaṭicchaneti paṭiggaṇhane. Sampahaṃsaneti saṃvijjamānaguṇavasena	734	
PA_tika-s01_01t:734_3	haṃsane tosane, udaggatākaraṇeti attho. Dhammarucīti puññakāmo. Paññāṇavāti paññavā.	734	
PA_tika-s01_01t:734_4	Addubbhoti adūsako, anupaghātakoti attho. Idhāpīti imasmiṃ sāmaññaphalepi. Ayaṃ sādhu-saddo.	734	
PA_tika-s01_01t:734_5	Daḷhīkammeti sakkacca kiriyāyaṃ. Āṇattiyanti āṇāpane. “Suṇohi sādhukaṃ manasi karohī”ti	734	
PA_tika-s01_01t:734_6	hi vutte sādhuka-saddena savanamanasikārānaṃ sakkaccakiriyā viya tadāṇāpanampi jotitaṃ	734	
PA_tika-s01_01t:734_7	hoti, āyācanatthatā viya cassa āṇāpanatthatā veditabbā. Sundarepīti sundaratthepi.	734	
PA_tika-s01_01t:734_8	Idāni yathāvuttena sādhuka-saddassa atthattayena pakāsitaṃ visesaṃ dassetuṃ “daḷhīkammatthena hī”tiādi vuttaṃ.	734	
PA_tika-s01_01t:735_0	Manasi karohīti ettha manasikāro na ārammaṇapaṭipādanalakkhaṇo, atha kho vīthipaṭipādanajavanapaṭipādanamanasikārapubbakaṃ	735	
PA_tika-s01_01t:735_1	citte ṭhapanalakkhaṇoti dassento “āvajjā”tiādimāha. Sotindriyavikkhepavāraṇaṃ savane	735	
PA_tika-s01_01t:735_2	niyojanavasena kiriyantarapaṭisedhanabhāvato, sotaṃ odahāti attho. Manindriyavikkhepavāraṇaṃ	735	
PA_tika-s01_01t:735_3	aññacintāpaṭisedhanato. Byañjanavipallāsaggāhavāraṇaṃ “sādhuka”nti visesetvā vuttattā.	735	
PA_tika-s01_01t:735_4	Pacchimassa atthavipallāsaggāhavāraṇepi eseva nayo. Dhāraṇūpaparikkhādīsūti ādi-saddena	735	
PA_tika-s01_01t:735_5	tulanatīraṇādike, diṭṭhiyā suppaṭividhe ca saṅgaṇhāti. Sabyañjanoti ettha yathādhippetamatthaṃ	735	
PA_tika-s01_01t:735_6	byañjayatīti byañjanaṃ, sabhāvanirutti. Saha byañjanenāti sabyañjano, byañjanasampannoti	735	
PA_tika-s01_01t:735_7	attho. Sātthoti araṇīyato upagantabbato anudhātabbato attho, catupārisuddhisīlādiko.	735	
PA_tika-s01_01t:735_8	Tena saha atthenāti sāttho, atthasampannoti attho. Dhammagambhīrotiādīsu dhammo nāma	735	
PA_tika-s01_01t:735_9	tanti. Desanā nāma tassā manasā vavatthāpitāya tantiyā desanā. Attho nāma tantiyā	735	
PA_tika-s01_01t:735_10	attho. Paṭivedho nāma tantiyā, tantiatthassa ca yathābhūtāvabodho. Yasmā cete dhammadesanā	7351	
PA_tika-s01_01t:735_11	atthappaṭivedhā sasādīhi viya mahāsamuddo mandabuddhīhi dukkhogāhā, alabbhaneyyapatiṭṭhā	7351	
PA_tika-s01_01t:735_12	ca, tasmā gambhīrā. Tena vuttaṃ “yasmā ayaṃ dhammo…pe… sādhukaṃ manasi karohī”ti.	7351	
PA_tika-s01_01t:735_13	Ettha ca paṭivedhassa dukkarabhāvato dhammatthānaṃ, desanāñāṇassa dukkarabhāvato	7351	
PA_tika-s01_01t:735_14	desanāya dukkhogāhatā, paṭivedhassa pana uppādetuṃ asakkuṇeyyatāya, ñāṇuppattiyā	7351	
PA_tika-s01_01t:735_15	ca dukkarabhāvato dukkhogāhatā veditabbā. Desanaṃ nāma uddisanaṃ, tassa niddisanaṃ	7351	
PA_tika-s01_01t:735_16	bhāsananti idhādhippetanti āha “vitthārato bhāsissāmī”ti. Paribyattaṃ kathanañhi	7351	
PA_tika-s01_01t:735_17	bhāsanaṃ, tenāha “desessāmīti…pe… vitthāradīpana”nti.	7351	
PA_tika-s01_01t:736_0	Yathāvuttamatthaṃ suttapadena samatthetuṃ “tenāhā”tiādi vuttaṃ. Sāḷikāyiva nigghosoti	736	
PA_tika-s01_01t:736_1	sāḷikāya ālāpo viya madhuro kaṇṇasukho pemanīyo. Paṭibhānanti saddo. Udīrayīti uccārīyati, vuccati vā.	736	
PA_tika-s01_01t:737	Evaṃ vutte ussāhajātoti evaṃ “suṇohi sādhukaṃ manasi karohi bhāsissāmī”ti vutte “na kira bhagavā saṅkhepeneva desessati, vitthārenapi bhāsissatī”ti sañjātussāho haṭṭhatuṭṭho hutvā.	73	
PA_tika-s01_01t:738_0	190. “Idhā”ti iminā vuccamānaṃ adhikaraṇaṃ tathāgatassa uppattiṭṭhānabhūtaṃ adhippetanti	738	
PA_tika-s01_01t:738_1	āha “desāpadese nipāto”ti. “Svāya”nti sāmaññato idhasaddamattaṃ gaṇhāti, na yathāvisesitabbaṃ	738	
PA_tika-s01_01t:738_2	idha-saddaṃ. Tathā hi vakkhati “katthaci padapūraṇamattamevā”ti. Lokaṃ upādāya vuccati	738	
PA_tika-s01_01t:738_3	loka-saddena samānādhikaraṇabhāvena vuttattā. Sesapadadvaye pana padantarasannidhānamattena	738	
PA_tika-s01_01t:738_4	taṃ taṃ upādāya vuttatā daṭṭhabbā. Idha tathāgato loketi hi jātikhettaṃ, tatthāpi	738	
PA_tika-s01_01t:738_5	ayaṃ cakkavāḷo “loko”ti adhippeto. Samaṇoti sotāpanno. Dutiyo samaṇoti sakadāgāmī.	738	
PA_tika-s01_01t:738_6	Vuttañhetaṃ “katamo ca bhikkhave samaṇo? Idha bhikkhave bhikkhu tiṇṇaṃ saṃyojanānaṃ	738	
PA_tika-s01_01t:738_7	parikkhayā sotāpanno hotī”tiādi. “Katamo ca bhikkhave dutiyo samaṇo? Idha bhikkhave	738	
PA_tika-s01_01t:738_8	bhikkhu tiṇṇaṃ saṃyojanānaṃ parikkhayā rāgadosamohānaṃ tanuttā”tiādi. Okāsanti kañci	738	
PA_tika-s01_01t:738_9	padesaṃ. Idheva tiṭṭhamānassāti imissā eva indasālaguhāyaṃ tiṭṭhamānassa.	738	
PA_tika-s01_01t:739_0	Padapūraṇamattameva okāsāpadisanassāpi asambhavato atthantarassa abodhanato. Arahanti	739	
PA_tika-s01_01t:739_1	ādayo saddā vitthāritāti yojanā. Atthato vitthāraṇaṃ saddamukheneva hotīti saddaggahaṇaṃ.	739	
PA_tika-s01_01t:739_2	Yasmā. “Aparehipi aṭṭhahi kāraṇehi bhagavā tathāgato”tiādinā udānaṭṭhakathādīsu,	739	
PA_tika-s01_01t:739_3	arahanti ādayo visuddhimaggaṭīkāyaṃ aparehi pakārehi vitthāritā, tasmātesu vuttānayenapi	739	
PA_tika-s01_01t:739_4	so attho veditabbo. Tathāgatassa sattanikāyantogadhatāya “idha pana sattaloko adhippeto”ti	739	
PA_tika-s01_01t:739_5	vatvā tatthāyaṃ yasmiṃ sattanikāye yasmiñca okāse uppajjati, taṃ dassetuṃ “sattaloke	739	
PA_tika-s01_01t:739_6	uppajjamānopi cā”tiādi vuttaṃ. “Tathāgato na devaloke uppajjatī”tiādīsu yaṃ vattabbaṃ,	739	
PA_tika-s01_01t:739_7	taṃ parato āgamissati. Sārappattāti kulabhogissariyādivasena sārabhūtā. Brāhmaṇagahapatikāti	739	
PA_tika-s01_01t:739_8	brahmāyupokkharasātiādibrāhmaṇā ceva anāthapiṇḍikādigahapatikā ca.	739	
PA_tika-s01_01t:740_0	“Sujātāyā”tiādinā vuttesu catūsu vikappesu paṭhamo vikappo buddhabhāvāya āsannatarapaṭipattidassanavasena	740	
PA_tika-s01_01t:740_1	vutto. Āsannatarāya hi paṭipattiyā ṭhito “uppajjatīti” vuccati uppādassa ekantikattā,	740	
PA_tika-s01_01t:740_2	pageva paṭipattiyā matthake ṭhito. Dutiyo buddhabhāvāvahapabbajjato paṭṭhāya āsannapaṭipattidassanavasena,	740	
PA_tika-s01_01t:740_3	tatiyo buddhakaradhamma pāripūrito paṭṭhāya buddhabhāvāya paṭipattidassanavasena.	740	
PA_tika-s01_01t:740_4	Na hi mahāsattānaṃ uppatibhavūpapattito paṭṭhāya bodhisambhārasambharaṇaṃ nāma atthi.	740	
PA_tika-s01_01t:740_5	Catuttho buddhakaradhammasamārambhato paṭṭhāya. Bodhiyā niyatabhāvappattito pabhuti	740	
PA_tika-s01_01t:740_6	hi viññūhi “buddho uppajjatī”ti vattuṃ sakkā uppādassa ekantikattā. Yathā pana sandanti	740	
PA_tika-s01_01t:740_7	nadiyoti sandanakiriyāya avicchedamupādāya vattamānappayogo, evaṃ uppādatthāya paṭipajjanakiriyāya	740	
PA_tika-s01_01t:740_8	avicchedamupādāya catūsu vikappesu “uppajjati nāmā”ti vuttaṃ. Sabbapaṭhamaṃ uppannabhāvanti	740	
PA_tika-s01_01t:740_9	catūsu vikappesu sabbapaṭhamaṃ vuttaṃ tathāgatassa uppannatāsaṅkhātaṃ atthibhāvaṃ.	740	
PA_tika-s01_01t:740_10	Tenāha “uppanno hotīti ayañhettha attho”ti.	7401	
PA_tika-s01_01t:741_0	So bhagavāti yo “tathāgato araha”ntiādinā kittitaguṇo, so bhagavā. “Imaṃ loka”nti	741	
PA_tika-s01_01t:741_1	nayidaṃ mahājanassa sammukhamattaṃ sandhāya vuttaṃ, atha kho anavasesaṃ pariyādāyāti	741	
PA_tika-s01_01t:741_2	dassetuṃ “sadevaka”ntiādi vuttaṃ, tenāha “idāni vattabbaṃ nidassetī”ti. Pajātattāti	741	
PA_tika-s01_01t:741_3	yathāsakaṃ kammakilesehi nibbattattā. Pañcakāmāvacaradevaggahaṇaṃ pārisesañāyena	741	
PA_tika-s01_01t:741_4	itaresaṃ padantarehi saṅgahitattā. Sadevakanti ca avayavena viggaho samudāyo samāsattho.	741	
PA_tika-s01_01t:741_5	Chaṭṭhakāmāvacaradevaggahaṇaṃ paccāsattiñāyena. Tattha hi so jāto, taṃnivāsī ca.	741	
PA_tika-s01_01t:741_6	Brahmakāyikādibrahmaggahaṇanti etthāpi eseva nayo. Paccatthika …pe… samaṇabrāhmaṇaggahaṇanti	741	
PA_tika-s01_01t:741_7	nidassanamattametaṃ apaccatthikānaṃ, asamitābāhitapāpānañca samaṇabrāhmaṇānaṃ sassamaṇabrāhmaṇīvacanena	741	
PA_tika-s01_01t:741_8	gahitattā. Kāmaṃ “sadevaka”ntiādi visesanānaṃ vasena sattavisayo lokasaddoti viññāyati	741	
PA_tika-s01_01t:741_9	tulyayogavisayattā tesaṃ, “salomako sapakkhako”tiādīsu pana atulyayogepi ayaṃ samāso	741	
PA_tika-s01_01t:741_10	labbhatīti byabhicāradassanato pajāgahaṇanti āha “pajāvacanena sattalokaggahaṇa”nti.	7411	
PA_tika-s01_01t:742_0	Arūpino sattā attano āneñjavihārena viharantā dibbantīti devāti imaṃ nibbacanaṃ labhantīti	742	
PA_tika-s01_01t:742_1	āha “sadevakaggahaṇena arūpāvacaraloko gahito”ti. Tenāha “ākāsānañcāyatanūpagānaṃ	742	
PA_tika-s01_01t:742_2	devānaṃ sahabyata”nti. Samārakaggahaṇena chakāmāvacaradevaloko gahito tassa savisesaṃ	742	
PA_tika-s01_01t:742_3	mārassa vase vattanato. Rūpī brahmaloko gahito arūpībrahmalokassa visuṃ gahitattā.	742	
PA_tika-s01_01t:742_4	Catuparisavasenāti khattiyādicatuparisavasena, itarā pana catasso parisā samārakādiggahaṇena	742	
PA_tika-s01_01t:742_5	gahitā evāti. Avasesasabbasattaloko nāgagaruḷādibhedo.	742	
PA_tika-s01_01t:743_0	Ettāvatā ca bhāgaso lokaṃ gahetvā yojanaṃ dassetvā idāni tena tena visesena abhāgaso	743	
PA_tika-s01_01t:743_1	lokaṃ gahetvā yojanaṃ dassetuṃ “api cetthā”tiādi vuttaṃ. Tattha ukkaṭṭhaparicchedatoti	743	
PA_tika-s01_01t:743_2	ukkaṃsagativijānanena. Pañcasu hi gatīsu devagatipariyāpannāva seṭṭhā, tatthāpi arūpino	743	
PA_tika-s01_01t:743_3	dūrasamussāritakilesadukkhatāya, santapaṇītaāneñjavihārasamaṅgitāya, atidīghāyukatāyāti	743	
PA_tika-s01_01t:743_4	evamādīhi visesehi ativiya ukkaṭṭhā. “Brahmā mahānubhāvo”tiādi dasasahassiyaṃ mahābrahmuno	743	
PA_tika-s01_01t:743_5	vasena vadati. “Ukkaṭṭhaparicchedato”ti hi vuttaṃ. Anuttaranti seṭṭhaṃ nava lokuttaraṃ.	743	
PA_tika-s01_01t:743_6	Bhāvānukkamoti bhāvavasena paresaṃ ajjhāsayavasena “sadevaka”ntiādīnaṃ padānaṃ anukkamo.	743	
PA_tika-s01_01t:744_0	Tīhākārehīti devamārabrahmasahitatāsaṅkhātehi tīhi pakārehi. Tīsu padesūti “sadevaka”ntiādīsu	744	
PA_tika-s01_01t:744_1	tīsu padesu. Tena tenākārenāti sadevakattādinā tena tena pakārena. Tedhātukameva	744	
PA_tika-s01_01t:744_2	pariyādinnanti porāṇā panāhūti yojanā.	744	
PA_tika-s01_01t:745_0	Abhiññāti ya-kāralopenāyaṃ niddeso, abhijānitvāti ayamettha atthoti āha “abhiññāya	745	
PA_tika-s01_01t:745_1	adhikena ñāṇena ñatvā”ti. Anumānādipaṭikkhepoti anumānaupamānaatthāpattiādipaṭikkhepo	745	
PA_tika-s01_01t:745_2	ekappamāṇattā. Sabbattha appaṭihatañāṇacāratāya hi sabbapaccakkhā buddhā bhagavanto.	745	
PA_tika-s01_01t:746_0	Anuttaraṃ vivekasukhanti phalasamāpattisukhaṃ, tena ṭhitimissāpi [vīthimissāpi dhitimissāpi	746	
PA_tika-s01_01t:746_1	(ka)] kadāci bhagavato dhammadesanā hotīti hitvāpīti pi-saddaggahaṇaṃ. Bhagavā hi	746	
PA_tika-s01_01t:746_2	dhammaṃ desento yasmiṃ khaṇe parisā sādhukāraṃ vā deti, yathāsutaṃ vā dhammaṃ paccavekkhati,	746	
PA_tika-s01_01t:746_3	taṃ khaṇaṃ pubbabhāgena paricchinditvā phalasamāpattiṃ samāpajjati, yathāparicchedañca	746	
PA_tika-s01_01t:746_4	samāpattito vuṭṭhāya ṭhitaṭṭhānato paṭṭhāya dhammaṃ deseti. Ugghaṭitaññussa vasena	746	
PA_tika-s01_01t:746_5	appaṃ vā vipañcitaññussa, neyyassa vā vasena bahuṃ vā desento. Dhammassa kalyāṇatā	746	
PA_tika-s01_01t:746_6	niyyānikatāya, niyyānikatā ca sabbaso anavajjabhāvenevāti āha “anavajjameva katvā”ti.	746	
PA_tika-s01_01t:746_7	Desakāyattena āṇādividhinā abhisajjanaṃ pabodhanaṃ desanāti sā pariyattidhammavasena	746	
PA_tika-s01_01t:746_8	veditabbāti āha “desanāya tāva catuppadikāyapi gāthāyā”tiādi. Nidānanigamanānipi	746	
PA_tika-s01_01t:746_9	satthuno desanāya anuvidhānato tadantogadhāni evāti āha “nidānamādi, idaṃ evocāti pariyosāna”nti.	746	
PA_tika-s01_01t:747_0	Sāsitabbapuggalagatena yathāparādhādisāsitabbabhāvena anusāsanaṃ tadaṅgavinayādivasena	747	
PA_tika-s01_01t:747_1	vinayanaṃ sāsananti taṃ paṭipattidhammavasena veditabbanti āha “sīlasamādhivipassanā”tiādi.	747	
PA_tika-s01_01t:747_2	Kusalānaṃ dhammānanti anavajjadhammānaṃ sīlassa, samathavipassanānañca sīladiṭṭhīnaṃ	747	
PA_tika-s01_01t:747_3	ādibhāvo taṃ mūlakattā uttarimanussadhammānaṃ. Ariyamaggassa antadvayavigamena majjhimapaṭipadābhāvo	747	
PA_tika-s01_01t:747_4	viya, sammāpaṭipattiyā ārabbhanipphattīnaṃ vemajjhattāpi majjhabhāvoti vuttaṃ. “Atthi	747	
PA_tika-s01_01t:747_5	bhikkhave…pe… majjhaṃ nāmā”ti. Phalaṃ pariyosānaṃ nāma saupādisesatāvasena, nibbānaṃ	747	
PA_tika-s01_01t:747_6	pariyosānaṃ nāma anupādisesatāvasena. Idāni tesaṃ dvinnampi sāsanassa pariyosānataṃ	747	
PA_tika-s01_01t:747_7	āgamena dassetuṃ “etadatthamida”ntiādi āha. Idha desanāya ādimajjhapariyosānaṃ adhippetaṃ	747	
PA_tika-s01_01t:747_8	“sabyañjana”ntiādi vacanato. Tasmiṃ tasmiṃ atthe katāvadhisaddappabandho gāthāvasena,	747	
PA_tika-s01_01t:747_9	suttavasena ca vavatthito pariyattidhammo, yo idha “desanā”ti vutto, tassa pana attho	747	
PA_tika-s01_01t:747_10	visesato sīlādi evāti āha “bhagavā hi dhammaṃ desento…pe… dassetī”ti. Tattha sīlaṃ	7471	
PA_tika-s01_01t:747_11	dassetvāti sīlaggahaṇena sasambhāraṃ sīlaṃ gahitaṃ, tathā maggaggahaṇena sasambhāro	7471	
PA_tika-s01_01t:747_12	maggoti tadubhayavasena anavasesato pariyatti atthaṃ pariyādiyati. Tenāti sīlādidassanena.	7471	
PA_tika-s01_01t:747_13	Atthavasena hi idha desanāya ādikalyāṇādibhāvo adhippeto. Kathikasaṇṭhitīti kathikassa	7471	
PA_tika-s01_01t:747_14	saṇṭhānaṃ kathanavasena samavaṭṭhānaṃ.	7471	
PA_tika-s01_01t:748_0	Na so sātthaṃ deseti niyyānatthavirahato tassā desanāya. Ekabyañjanādiyuttā vāti	748	
PA_tika-s01_01t:748_1	sithilādibhedesu byañjanesu ekappakāremeva, dvipakāremeva vā byañjanena yuttā vā	748	
PA_tika-s01_01t:748_2	damiḷabhāsā viya. Vivaṭakaraṇatāya oṭṭhe aphusāpetvā uccāretabbato sabbaniroṭṭhabyañjanā	748	
PA_tika-s01_01t:748_3	vā kirātabhāsā viya. Sabbasseva [sabbattheva ] vissajjanīyayuttatāya sabbavissaṭṭhabyañjanā	748	
PA_tika-s01_01t:748_4	vā savarabhāsā [yavanabhāsā ] viya. Sabbasseva [sabbattheva ] sānusāratāya sabbaniggahitabyañjanā	748	
PA_tika-s01_01t:748_5	vā pārasikādimilakkhubhāsā viya. Sabbāpesā byañjanekadesavasena pavattiyā aparipuṇṇabyañjanāti	748	
PA_tika-s01_01t:748_6	katvā “abyañjanā”ti vuttā.	748	
PA_tika-s01_01t:749_0	Ṭhānakaraṇāni sithilāni katvā uccāretabbaṃ akkharaṃ pañcasu vaggesu paṭhamatatiyanti	749	
PA_tika-s01_01t:749_1	evamādi sithilaṃ. Tāni asithilāni katvā uccāretabbaṃ akkharaṃ vaggesu dutiyacatutthanti	749	
PA_tika-s01_01t:749_2	evamādi dhanitaṃ. Dvimattakālaṃ dīghaṃ. Ekamattakālaṃ rassaṃ tadeva lahukaṃ. Lahukameva	749	
PA_tika-s01_01t:749_3	saṃyogaparaṃ, dīghañca garukaṃ. Ṭhānakaraṇāni niggahetvā uccāretabbaṃ niggahitaṃ.	749	
PA_tika-s01_01t:749_4	Parena sambandhaṃ katvā uccāretabbaṃ sambandhaṃ. Tathā nasambandhaṃ vavatthitaṃ.	749	
PA_tika-s01_01t:749_5	Ṭhānakaraṇāni nissaṭṭhāni katvā uccāretabbaṃ vimuttaṃ. Dasadhāti evaṃ sithilādivasena	749	
PA_tika-s01_01t:749_6	byañjanabuddhiyā akkharuppādakacittassa sabbākārena pabhedo. Sabbāni hi akkharāni	749	
PA_tika-s01_01t:749_7	cittasamuṭṭhānāni yathādhippetatthaṃ byañjanato byañjanāni cāti.	749	
PA_tika-s01_01t:750_0	Amakkhetvāti amilecchetvā, avināsetvā, ahāpetvāti vā attho. Bhagavā yamatthaṃ ñāpetuṃ	750	
PA_tika-s01_01t:750_1	ekaṃ gāthaṃ, ekaṃ vākyaṃ vā deseti, tamatthaṃ tāya desanāya parimaṇḍalapadabyañjanāya	750	
PA_tika-s01_01t:750_2	eva desetīti āha “paripuṇṇabyañjanameva katvā dhammaṃ desetī”ti. Idha kevalasaddo	750	
PA_tika-s01_01t:750_3	anavasesavācako, na avomissakādivācakoti āha “sakalādhivacana”nti. Paripuṇṇanti sabbaso	750	
PA_tika-s01_01t:750_4	puṇṇaṃ, taṃ pana kenaci ūnaṃ, adhikaṃ vā na hotīti “anūnādhikavacana”nti vuttaṃ.	750	
PA_tika-s01_01t:750_5	Tattha yadatthaṃ desito, tassa sādhakattā anūnatā veditabbā, tabbidhurassa pana asādhakattā	750	
PA_tika-s01_01t:750_6	anadhikatā. Sakalanti sabbabhāgavantaṃ. Paripuṇṇanti sabbaso paripuṇṇameva, tenāha	750	
PA_tika-s01_01t:750_7	“ekadesanāpi aparipuṇṇā natthī”ti. Aparisuddhā desanā hoti taṇhāya saṃkiliṭṭhattā.	750	
PA_tika-s01_01t:750_8	Lokāmisaṃ cīvarādayo paccayā tattha agadhitacittatāya lokāmisanirapekkho. Hitapharaṇenāti	750	
PA_tika-s01_01t:750_9	hitūpasaṃhārena. Mettābhāvanāya karaṇabhūtāya muduhadayo. Ullumpanasabhāvasaṇṭhitenāti	750	
PA_tika-s01_01t:750_10	sakalasaṃkilesato, vaṭṭadukkhato ca uddharaṇākārāvaṭṭhitena cittena, kāruṇādhippāyenāti attho.	7501	
PA_tika-s01_01t:751_0	“Ito paṭṭhāya dassāmeva, evañca dassāmī”ti samādātabbaṭṭhena vataṃ. Paṇḍitapaññattatāya	751	
PA_tika-s01_01t:751_1	seṭṭhaṭṭhena brahmaṃ brahmānaṃ vā cariyanti brahmacariyaṃ dānaṃ. Macchariyalobhādiniggaṇhanena	751	
PA_tika-s01_01t:751_2	suciṇṇassa. Iddhīti deviddhi. Jutīti pabhā, ānubhāvo vā. Balavīriyūpapattīti evaṃ	751	
PA_tika-s01_01t:751_3	mahatā balena ca vīriyena ca samannāgamo. Puññanti puññaphalaṃ. Veyyāvaccaṃ brahmacariyaṃ	751	
PA_tika-s01_01t:751_4	seṭṭhā cariyāti katvā. Esa nayo sesepi.	751	
PA_tika-s01_01t:752_0	Tasmāti yasmā sikkhattayasaṅgahaṃ sakalaṃ sāsanaṃ idha “brahmacariya”nti adhippetaṃ	752	
PA_tika-s01_01t:752_1	tasmā. “Brahmacariya”nti iminā samānādhikaraṇāni sabbapadāni yojetvā atthaṃ dassento	752	
PA_tika-s01_01t:752_2	“so dhammaṃ deseti…pe… pakāsetīti evamettha attho daṭṭhabbo”ti āha.	752	
PA_tika-s01_01t:753_0	191. Vuttappakārasampadanti yathāvuttaṃ ādikalyāṇatādiguṇasampadaṃ, dūrasamussāritamānasseva	753	
PA_tika-s01_01t:753_1	sāsane sammāpaṭipatti sambhavati, na mānajātikassāti āha “nihatamānattā”ti. Ussannattāti	753	
PA_tika-s01_01t:753_2	bahulabhāvato. Bhogārogyādivatthukā madā suppaheyyā honti nimittassa anavatthānato,	753	
PA_tika-s01_01t:753_3	na tathā kulavijjāmadā, tasmā khattiyabrāhmaṇakulānaṃ pabbajitānampi jātivijjā nissāya	753	
PA_tika-s01_01t:753_4	mānajappanaṃ duppajahanti āha “yebhuyyena hi…pe… mānaṃ karontī”ti. Vijātitāyāti nihīnajātitāya.	753	
PA_tika-s01_01t:753_5	Patiṭṭhātuṃ na sakkontīti suvisuddhaṃ katvā sīlaṃ rakkhituṃ na sakkonti. Sīlavasena	753	
PA_tika-s01_01t:753_6	hi sāsane patiṭṭhā, patiṭṭhātunti vā saccapaṭivedhena lokuttarāya patiṭṭhāya patiṭṭhātuṃ.	753	
PA_tika-s01_01t:753_7	Sā hi nippariyāyato sāsane patiṭṭhā nāma, yebhuyyena ca upanissayasampannā sujātā	753	
PA_tika-s01_01t:753_8	eva honti, na dujjātā.	753	
PA_tika-s01_01t:754_0	Parisuddhanti rāgādīnaṃ accantameva pahānadīpanato nirupakkilesatāya sabbaso parisuddhaṃ.	754	
PA_tika-s01_01t:754_1	Saddhaṃ paṭilabhatīti pothujjanikasaddhāvasena saddahati. Viññūjātikānañhi dhammasampattiggahaṇapubbikā	754	
PA_tika-s01_01t:754_2	saddhā siddhi dhammappamāṇadhammappasannabhāvato. “Sammāsambuddho vata so bhagavā,	754	
PA_tika-s01_01t:754_3	yo evaṃ svākkhātadhammo”ti saddhaṃ paṭilabhati. Jāyampatikāti gharaṇīpatikā. Kāmaṃ	754	
PA_tika-s01_01t:754_4	“jāyampatikā”ti vutte gharasāmikagharasāminīvasena dvinnaṃyeva gahaṇaṃ viññāyati.	754	
PA_tika-s01_01t:754_5	Yassa pana purisassa anekā pajāpatiyo, tattha kiṃ vattabbaṃ, ekāyāpi saṃvāso sambādhoti	754	
PA_tika-s01_01t:754_6	dassanatthaṃ “dve”ti vuttaṃ. Rāgādinā sakiñcanaṭṭhena, khettavatthu ādinā sapalibodhaṭṭhena	754	
PA_tika-s01_01t:754_7	rāgarajādīnaṃ āgamanapathatāpi uṭṭhānaṭṭhānatā evāti dvepi vaṇṇanā ekatthā, byañjanameva	754	
PA_tika-s01_01t:754_8	nānaṃ. Alagganaṭṭhenāti assajjanaṭṭhena appaṭibaddhabhāvena. Evaṃ akusalakusalappavattīnaṃ	754	
PA_tika-s01_01t:754_9	ṭhānabhāvena gharāvāsapabbajjānaṃ sambādhabbhokāsataṃ dassetvā idāni kusalappavattiyā	754	
PA_tika-s01_01t:754_10	eva aṭṭhānaṭṭhānabhāvena tesaṃ taṃ dassetuṃ “apicā”tiādi vuttaṃ.	7541	
PA_tika-s01_01t:755_0	Saṅkhepakathāti visuṃ visuṃ paduddhāraṃ akatvā samāsato atthavaṇṇanā. Ekampi divasanti	755	
PA_tika-s01_01t:755_1	ekadivasamattampi. Akhaṇḍaṃ katvāti dukkaṭamattassapi anāpajjanena akhaṇḍitaṃ katvā.	755	
PA_tika-s01_01t:755_2	Kilesamalena amalīnanti taṇhāsaṃkilesādinā asaṃkiliṭṭhaṃ katvā. Pariyodātaṭṭhena	755	
PA_tika-s01_01t:755_3	nimmalabhāvena saṅkhaṃ viya likhitaṃ dhotanti saṅkhalikhitanti āha “dhotasaṅkhasappaṭibhāga”nti.	755	
PA_tika-s01_01t:755_4	“Ajjhāvasatā”ti padappayogena “agāra”nti bhummatthe upayogavacananti āha “agāramajjhe”ti.	755	
PA_tika-s01_01t:755_5	Kasāyena rattāni vatthāni kāsāyānīti āha “kasāyarasapītatāyā”ti. Paridahitvāti nivāsetvā	755	
PA_tika-s01_01t:755_6	ceva pārupitvā ca. Agāravāso agāraṃ uttarapadalopena, tassa vaḍḍhiāvahaṃ agārassa hitaṃ.	755	
PA_tika-s01_01t:756_0	192. Bhogakkhandhoti bhogasamudāyo. Ābandhanaṭṭhenāti “putto nattā”tiādinā pemavasena	756	
PA_tika-s01_01t:756_1	saparicchedaṃ bandhanaṭṭhena. “Amhākamete”ti ñāyantīti ñātī. Pitāmahapituputtādivasena	756	
PA_tika-s01_01t:756_2	parivattanaṭṭhena parivaṭṭo.	756	
PA_tika-s01_01t:757_0	193. Pātimokkhasaṃvarasaṃvutoti pātimokkhasaṃvarena pihitakāyavacīdvāro, tathābhūto	757	
PA_tika-s01_01t:757_1	ca yasmā tena saṃvarena upeto nāma hoti, tasmā vuttaṃ “pātimokkhasaṃvarena samannāgato”ti.	757	
PA_tika-s01_01t:757_2	“Ācāragocarasampanno”tiādi tasseva pātimokkhasaṃvarasamannāgamassa paccayadassanaṃ.	757	
PA_tika-s01_01t:757_3	Appamattakesūti asañcicca āpannaanukhuddakesu ceva sahasā uppannaakusalacittuppādesu	757	
PA_tika-s01_01t:757_4	ca. Bhayadassāvīti bhayadassanasīlo. Sammā ādiyitvāti sakkaccaṃ yāvajīvaṃ avītikkamavasena	757	
PA_tika-s01_01t:757_5	ādiyitvā. Taṃ taṃ sikkhāpadanti taṃ taṃ sikkhākoṭṭhāsaṃ. Etthāti etasmiṃ “pātimokkhasaṃvarasaṃvuto”ti	757	
PA_tika-s01_01t:757_6	pāṭhe. Saṅkhepoti saṅkhepavaṇṇanā. Vitthāro visuddhimagge vutto, tasmā so tattha,	757	
PA_tika-s01_01t:757_7	taṃsaṃvaṇṇanāya ca vuttanayena veditabbo.	757	
PA_tika-s01_01t:758_0	Ācāragocaraggahaṇenevāti “ācāragocarasampanno”ti vacaneneva. Tenāha “kusale kāyakammavacīkamme	758	
PA_tika-s01_01t:758_1	gahitepī”ti. Adhikavacanaṃ aññamatthaṃ bodhetīti katvā tassa ājīvapārisuddhisīlassa	758	
PA_tika-s01_01t:758_2	uppattidvāradassanatthaṃ…pe… kusalenāti vuttaṃ, sabbaso anesanappahānena anavajjenāti	758	
PA_tika-s01_01t:758_3	attho. Yasmā “katame ca thapati kusalā sīlā kusalaṃ kāyakammaṃ kusalaṃ vacīkamma”nti	758	
PA_tika-s01_01t:758_4	sīlassa kusalakāyavacībhāvaṃ dassetvā “ājīvaparisuddhampi kho ahaṃ thapati sīlasmiṃ	758	
PA_tika-s01_01t:758_5	vadāmī”ti evaṃ pavattāya muṇḍikasuttadesanāya “kāyakammavacīkammena samannāgato kusalena,	758	
PA_tika-s01_01t:758_6	parisuddhājīvo”ti ayaṃ desanā ekasaṅgahā aññadatthu saṃsandati sametīti dassento	758	
PA_tika-s01_01t:758_7	āha “muṇḍikasuttavasena vā evaṃ vutta”nti. Sīlasmiṃ vadāmīti “sīla”nti vadāmi, “sīlasmiṃ	758	
PA_tika-s01_01t:758_8	antogadhaṃ pariyāpanna”nti vadāmīti vā attho. Pariyādānatthanti pariggahatthaṃ.	758	
PA_tika-s01_01t:759_0	Tividhena sīlenāti cūḷasīlaṃ majjhimasīlaṃ mahāsīlanti evaṃ tividhena sīlena. Manacchaṭṭhesu	759	
PA_tika-s01_01t:759_1	indriyesu, na kāyapañcamesu. Yathālābhayathābalayathāsāruppappakāravasena tividhena santosena.	759	
PA_tika-s01_01t:760	Cūḷamajjhimamahāsīlavaṇṇanā	76	
PA_tika-s01_01t:761	194-211. “Sīlasmi”nti idaṃ niddhāraṇe bhummanti āha “ekaṃ sīlaṃ hotīti attho”ti. Ayameva atthoti paccattavacanattho eva. Brahmajāleti brahmajālavaṇṇanāyaṃ.	76	
PA_tika-s01_01t:762_0	212. Attānuvādaparānuvādadaṇḍabhayādīni asaṃvaramūlakāni. Sīlassāsaṃvaratoti sīlassa	762	
PA_tika-s01_01t:762_1	asaṃvaraṇato, sīlasaṃvarābhāvatoti attho. Bhaveyyāti uppajjeyya. Yathāvidhānavihitenāti	762	
PA_tika-s01_01t:762_2	yathāvidhānasampāditena. Avippaṭisārādinimittaṃ uppannacetasikasukhasamuṭṭhānehi	762	
PA_tika-s01_01t:762_3	paṇītarūpehi phuṭṭhasarīrassa uḷāraṃ kāyikaṃ sukhaṃ bhavatīti āha “avippaṭisāra…pe… paṭisaṃvedetī”ti.	762	
PA_tika-s01_01t:763	Indriyasaṃvarakathāvaṇṇanā	76	
PA_tika-s01_01t:764_0	213. Viseso kammatthāpekkhatāya sāmaññassa na tehi paricattoti āha “cakkhu-saddo	764	
PA_tika-s01_01t:764_1	katthaci buddhacakkhumhi vattatī”ti. Vijjamānameva hi abhidheyye visesatthaṃ visesantaranivattanavasena	764	
PA_tika-s01_01t:764_2	visesasaddo vibhāveti, na avijjamānaṃ. Sesapadesupi eseva nayo. Aññehi asādhāraṇaṃ	764	
PA_tika-s01_01t:764_3	buddhānaṃyeva cakkhudassananti buddhacakkhu, āsayānusayañāṇaṃ, indriyaparopariyattañāṇañca.	764	
PA_tika-s01_01t:764_4	Samantato sabbaso dassanaṭṭhena samantacakkhu, sabbaññutaññāṇaṃ. Ariyamaggattayapaññāti	764	
PA_tika-s01_01t:764_5	heṭṭhime ariyamaggattaye paññā. Idhāti “cakkhunā rūpa”nti imasmiṃ pāṭhe. Ayaṃ cakkhu-saddo	764	
PA_tika-s01_01t:764_6	pasāda…pe… vattati nissayavohāre nissitassa vattabbato yathā. “Mañcā ukkuṭṭhiṃ karontī”ti.	764	
PA_tika-s01_01t:764_7	Asammissanti kilesadukkhena avomissaṃ. Tenāha “parisuddha”nti. Sati hi suvisuddhe	764	
PA_tika-s01_01t:764_8	indriyasaṃvare, padhānabhūtapāpadhammavigamena adhicittānuyogo hatthagato evaṃ hotīti	764	
PA_tika-s01_01t:764_9	āha “adhicittasukhaṃ paṭisaṃvedetī”ti.	764	
PA_tika-s01_01t:765	Satisampajaññakathāvaṇṇanā	76	
PA_tika-s01_01t:766_0	214. Samantato, pakaṭṭhaṃ vā savisesaṃ jānātīti sampajāno, sampajānassa bhāvo sampajaññaṃ,	766	
PA_tika-s01_01t:766_1	tathāpavattañāṇaṃ. Tassa vibhajanaṃ sampajaññabhājanīyaṃ, tasmiṃ sampajaññabhājanīyamhi.	766	
PA_tika-s01_01t:766_2	Abhikkamanaṃ abhikkantanti āha “abhikkantaṃ vuccati gamana”nti. Tathā paṭikkamanaṃ	766	
PA_tika-s01_01t:766_3	paṭikkantanti āha “paṭikkantaṃ nivattana”nti. Nivattananti ca nivattimattaṃ. Nivattitvā	766	
PA_tika-s01_01t:766_4	pana gamanaṃ gamanameva. Abhiharantoti gamanavasena kāyaṃ upanento. Ṭhānanisajjāsayanesu	766	
PA_tika-s01_01t:766_5	yo gamanavidhuro kāyassa purato abhihāro, so abhikkamo, pacchato apaharaṇaṃ paṭikkamoti	766	
PA_tika-s01_01t:766_6	dassento “ṭhānepī”tiādimāha. Āsanassāti pīṭhakādiāsanassa. Purimaaṅgābhimukhoti aṭanikādipurimāvayavābhimukho.	766	
PA_tika-s01_01t:766_7	Saṃsarantoti saṃsappanto. Paccāsaṃsarantoti paṭiāsappanto. “Eseva nayo”ti iminā nipannasseva	766	
PA_tika-s01_01t:766_8	abhimukhasaṃsappanapaṭiāsappanāni nidasseti.	766	
PA_tika-s01_01t:767_0	Sammā pajānanaṃ sampajānaṃ, tena attanā kātabbakiccassa karaṇasīlo sampajānakārīti	767	
PA_tika-s01_01t:767_1	āha “sampajaññena sabbakiccakārī”ti. Sampajānasaddassa sampajaññapariyāyatā pubbe	767	
PA_tika-s01_01t:767_2	vuttā eva. Sampajaññaṃ karotevāti abhikkantādīsu asammohaṃ uppādeti eva. Sampajaññassa	767	
PA_tika-s01_01t:767_3	vā kāro etassa atthīti sampajānakārī. Dhammato vaḍḍhisaṅkhātena saha atthena vattatīti	767	
PA_tika-s01_01t:767_4	sātthakaṃ, abhikkantādi. Sātthakassa sampajānanaṃ sātthakasampajaññaṃ. Sappāyassa	767	
PA_tika-s01_01t:767_5	attano hitassa sampajānanaṃ sappāyasampajaññaṃ. Abhikkamādīsu bhikkhācāragocare,	767	
PA_tika-s01_01t:767_6	aññatthāpi ca pavattesu avijahite kammaṭṭhānasaṅkhāte gocare sampajaññaṃ gocarasampajaññaṃ.	767	
PA_tika-s01_01t:767_7	Abhikkamādīsu asammuyhanameva sampajaññaṃ asammohasampajaññaṃ. Pariggahetvāti tūletvā	767	
PA_tika-s01_01t:767_8	tīretvā paṭisaṅkhāyāti, attho. Saṅghadassaneneva uposathapavāraṇādiatthaṃ gamanaṃ	767	
PA_tika-s01_01t:767_9	saṅgahitaṃ. Asubhadassanādīti ādi-saddena kasiṇaparikammādīnaṃ saṅgaho daṭṭhabbo.	767	
PA_tika-s01_01t:767_10	Saṅkhepato vuttamatthaṃ vivarituṃ “cetiyaṃ vā bodhiṃ vā disvāpi hī”tiādi vuttaṃ.	7671	
PA_tika-s01_01t:767_11	Arahattaṃ pāpuṇātīti ukkaṭṭhaniddeso eso. Samathavipassanuppādanampi hi bhikkhuno	7671	
PA_tika-s01_01t:767_12	vaḍḍhiyeva. Kecīti abhayagirivāsino.	7671	
PA_tika-s01_01t:768_0	Tasmiṃ panāti sātthakasampajaññavasena pariggahitaatthe. “Atthoti dhammato vaḍḍhī”ti	768	
PA_tika-s01_01t:768_1	yaṃ sātthakanti adhippetaṃ, taṃ sappāyaṃ evāti siyā kassaci āsaṅkāti tannivattanatthaṃ	768	
PA_tika-s01_01t:768_2	“cetiyadassanaṃ tāvā”tiādi āraddhaṃ. Cittakammarūpakāni viyāti cittakammakatā paṭimāyo	768	
PA_tika-s01_01t:768_3	viya, yantapayogena vā vicittakammā paṭimāyo viya. Asamapekkhanaṃ gehassita aññāṇupekkhāvasena	768	
PA_tika-s01_01t:768_4	ārammaṇassa ayoniso gahaṇaṃ. Yaṃ sandhāya vuttaṃ. “Cakkhunā rūpaṃ disvā uppajjati	768	
PA_tika-s01_01t:768_5	upekkhā bālassa mūḷhassa puthujjanassā”tiādi. Hatthiādisammaddena jīvitantarāyo.	768	
PA_tika-s01_01t:768_6	Visabhāgarūpadassanādinā brahmacariyantarāyo.	768	
PA_tika-s01_01t:769_0	Pabbajitadivasato paṭṭhāya bhikkhūnaṃ anuvattanakathā āciṇṇā, ananuvattanakathā pana	769	
PA_tika-s01_01t:769_1	tassā dutiyā nāma hotīti āha “dve kathā nāma na kathitapubbā”ti. Evanti “sace panā”tiādikaṃ	769	
PA_tika-s01_01t:769_2	sabbampi vuttākāraṃ paccāmasati, na “purisassa mātugāmāsubha”ntiādikaṃ vuccamānaṃ.	769	
PA_tika-s01_01t:770_0	Yogakammassa pavattiṭṭhānatāya bhāvanāya ārammaṇaṃ “kammaṭṭhāna”nti vuccatīti āha	770	
PA_tika-s01_01t:770_1	“kammaṭṭhānasaṅkhātaṃ gocara”nti. Uggahetvāti yathā uggahanimittaṃ uppajjati, evaṃ	770	
PA_tika-s01_01t:770_2	uggahakosallassa sampādanavasena uggahetvā.	770	
PA_tika-s01_01t:771_0	Haratīti kammaṭṭhānaṃ pavatteti, yāva piṇḍapātapaṭikkamā anuyuñjatīti attho. Na paccāharatīti	771	
PA_tika-s01_01t:771_1	āhārūpayogato yāva divāṭhānupasaṅkamanā kammaṭṭhānaṃ na paṭineti. Sarīraparikammanti	771	
PA_tika-s01_01t:771_2	mukhadhovanādisarīrapaṭijagganaṃ. Dve tayo pallaṅketi dve tayo nisajjāvāre dve tīṇi	771	
PA_tika-s01_01t:771_3	uṇhāsanāni. Tenāha “usumaṃ gāhāpento”ti. Kammaṭṭhānasīsenevāti kammaṭṭhānamukheneva	771	
PA_tika-s01_01t:771_4	kammaṭṭhānaṃ avijahanto eva, tena “pattopi acetano”tiādinā vakkhamānaṃ kammaṭṭhānaṃ,	771	
PA_tika-s01_01t:771_5	yathāparihariyamānaṃ vā avijahitvāti dasseti. Tathevāti tikkhattumeva. Paribhogacetiyato	771	
PA_tika-s01_01t:771_6	sārīrikacetiyaṃ garutaranti katvā “cetiyaṃ vanditvā”ti pubbakālakiriyāya vasena vuttaṃ.	771	
PA_tika-s01_01t:771_7	Tathā hi aṭṭhakathāyaṃ “cetiyaṃ bādhayamānā bodhisākhā haritabbā”ti vuttā. Buddhaguṇānussaraṇavaseneva	771	
PA_tika-s01_01t:771_8	bodhiyaṃ paṇipātakaraṇanti āha “buddhassa bhagavato sammukhā viya nipaccakāraṃ dassetvā”ti.	771	
PA_tika-s01_01t:771_9	Gāmasamīpeti gāmassa upacāraṭṭhāne. Janasaṅgahatthanti “mayi akathente etesaṃ ko	771	
PA_tika-s01_01t:771_10	kathessatī”ti dhammānuggahena janasaṅgahatthaṃ. Tasmāti yasmā “dhammakathā nāma kathetabbā	7711	
PA_tika-s01_01t:771_11	evā”ti aṭṭhakathācariyā vadanti, yasmā ca dhammakathā kammaṭṭhānavinimuttā nāma natthi,	7711	
PA_tika-s01_01t:771_12	tasmā. Kammaṭṭhānasīsenevāti attanā parihariyamānaṃ kammaṭṭhānaṃ avijahanto tadanuguṇaṃyeva	7711	
PA_tika-s01_01t:771_13	dhammakathaṃ kathetvā. Anumodanaṃ vatvāti etthāpi “kammaṭṭhānasīsenevā”ti ānetvā sambandhitabbaṃ.	7711	
PA_tika-s01_01t:772	Sampattaparicchedenevāti “paricito aparicito”tiādi vibhāgaṃ akatvā sampattakoṭiyā eva, samāgamamattenevāti attho. Bhayeti paracakkādibhaye.	77	
PA_tika-s01_01t:773_0	“Kammajatejo”ti gahaṇiṃ sandhāyāha. Kammaṭṭhānaṃ vīthiṃ nārohati khudāparissamena	773	
PA_tika-s01_01t:773_1	kilantakāyattā samādhānābhāvato. Avasesaṭṭhāneti yāguyā aggahitaṭṭhāne. Poṅkhānupoṅkhanti	773	
PA_tika-s01_01t:773_2	kammaṭṭhānupaṭṭhānassa avicchedadassanametaṃ, yathā poṅkhānupoṅkhaṃ pavattāya sarapaṭipātiyā	773	
PA_tika-s01_01t:773_3	anavicchedo, evametassapīti.	773	
PA_tika-s01_01t:774_0	Nikkhittadhuro bhāvanānuyoge. Vattapaṭipattiyā apūraṇena sabbavattāni bhinditvā.	774	
PA_tika-s01_01t:774_1	“Kāmesu avītarāgo hoti, kāye avītarāgo, rūpe avītarāgo, yāvadatthaṃ udarāvadehakaṃ	774	
PA_tika-s01_01t:774_2	bhuñjitvā seyyasukhaṃ passasukhaṃ middhasukhaṃ anuyutto viharati, aññataraṃ devanikāyaṃ	774	
PA_tika-s01_01t:774_3	paṇidhāya brahmacariyaṃ caratī”ti evaṃ vuttapañcavidhacetokhilavinibandhacitto. Caritvāti pavattitvā.	774	
PA_tika-s01_01t:775_0	Gatapaccāgatikavattavasenāti bhāvanāsahitaṃyeva bhikkhāya gatapaccāgataṃ gamanapaccāgamanaṃ	775	
PA_tika-s01_01t:775_1	etassa atthīti gatapaccāgatikaṃ, tadeva vattaṃ, tassa vasena. Attakāmāti attano hitasukhaṃ	775	
PA_tika-s01_01t:775_2	icchantā, dhammacchandavantoti attho. Dhammo hi hitaṃ tannimittakañca sukhanti. Atha	775	
PA_tika-s01_01t:775_3	vā viññūnaṃ nibbisesattā, attabhāvapariyāpannattā ca attā nāma dhammo, taṃ kāmenti	775	
PA_tika-s01_01t:775_4	icchantīti attakāmā.	775	
PA_tika-s01_01t:776_0	Usabhaṃ nāma vīsati yaṭṭhiyo. Tāya saññāyāti tāya pāsāṇasaññāya, ettakaṃ ṭhānaṃ āgatāti	776	
PA_tika-s01_01t:776_1	jānantāti adhippāyo. Soyeva nayoti “ayaṃ bhikkhū”tiādiko yo ṭhāne vutto, so eva nisajjāyapi	776	
PA_tika-s01_01t:776_2	nayo. Pacchato āgacchantānaṃ chinnabhattabhāvabhayenapi yonisomanasikāraṃ paribrūheti.	776	
PA_tika-s01_01t:776_3	Maddantāti dhaññakaraṇaṭṭhāne sālisīsāni maddantā.	776	
PA_tika-s01_01t:777_0	Mahāpadhānaṃ pūjessāmīti amhākaṃ atthāya lokanāthena chavassāni kataṃ dukkaracariyamevāhaṃ	777	
PA_tika-s01_01t:777_1	yathāsatti pūjessāmīti. Paṭipattipūjā hi satthupūjā, na āmisapūjāti. “Ṭhānacaṅkamamevā”ti	777	
PA_tika-s01_01t:777_2	adhiṭṭhātabbairiyāpathavasena vuttaṃ, na bhojanādikālesu avassaṃ kattabbanisajjāya paṭikkhepavasena.	777	
PA_tika-s01_01t:778_0	Vīthiṃ otaritvā ito cito ca anoloketvā paṭhamameva vīthiyo sallakkhetabbāti āha “vīthiyo	778	
PA_tika-s01_01t:778_1	sallakkhetvā”ti. Yaṃ sandhāya vuccati “pāsādikena abhikkantenā”ti, taṃ dassetuṃ “tattha	778	
PA_tika-s01_01t:778_2	cā”tiādi vuttaṃ. “Āhāre paṭikkūlasaññaṃ upaṭṭhapetvā”tiādīsu yaṃ vattabbaṃ, taṃ parato	778	
PA_tika-s01_01t:778_3	āgamissati. Aṭṭhaṅgasamannāgatanti “yāvadeva imassa kāyassa ṭhitiyā”tiādinā vuttehi	778	
PA_tika-s01_01t:778_4	aṭṭhahi aṅgehi samannāgataṃ katvā. “Neva davāyā”tiādi paṭikkhepadassanaṃ.	778	
PA_tika-s01_01t:779_0	Paccekabodhiṃ sacchikaroti, yadi upanissayasampanno hotīti sambandho. Evaṃ sabbattha	779	
PA_tika-s01_01t:779_1	ito paresupi. Tattha paccekabodhiyā upanissayasampadā kappānaṃ dve asaṅkhyeyyāni,	779	
PA_tika-s01_01t:779_2	satasahassañca tajjāpuññañāṇasambharaṇaṃ. Sāvakabodhiyā aggasāvakānaṃ asaṅkhyeyyaṃ,	779	
PA_tika-s01_01t:779_3	kappasatasahassañca, mahāsāvakānaṃ satasahassameva tajjāpuññañāṇasambharaṇaṃ. Itaresaṃ	779	
PA_tika-s01_01t:779_4	atītāsu jātīsu vivaṭṭasannissayavasena nibbattitaṃ nibbedhabhāgiyaṃ kusalaṃ. Bāhiyo	779	
PA_tika-s01_01t:779_5	dārucīriyoti bāhiyavisaye sañjātasaṃvaḍḍhatāya bāhiyo, dārucīrapariharaṇena dārucīriyoti	779	
PA_tika-s01_01t:779_6	ca samaññāto. So hi āyasmā “tasmātiha te, bāhiya, evaṃ sikkhitabbaṃ ‘diṭṭhe diṭṭhamattaṃ	779	
PA_tika-s01_01t:779_7	bhavissati, sute, mute, viññāte viññātamattaṃ bhavissatī’ti, evañhi te bāhiya sikkhitabbaṃ.	779	
PA_tika-s01_01t:779_8	Yato kho te bāhiya diṭṭhe diṭṭhamattaṃ bhavissati, sute, mute, viññāte viññātamattaṃ	779	
PA_tika-s01_01t:779_9	bhavissati, tato tvaṃ, bāhiya, na tena. Yato tvaṃ, bāhiya, na tena, tato tvaṃ, bāhiya,	779	
PA_tika-s01_01t:779_10	na tattha. Yato tvaṃ, bāhiya, na tattha, tato tvaṃ, bāhiya, nevidha na huraṃ na ubhayamantarena.	7791	
PA_tika-s01_01t:779_11	Esevanto dukkhassā”ti ettakāya desanāya arahattaṃ sacchākāsi. Evaṃ sāriputtattherādīnaṃ	7791	
PA_tika-s01_01t:779_12	mahāpaññatādidīpanāni suttapadāni vitthārato veditabbāni.	7791	
PA_tika-s01_01t:780_0	Tanti asammuyhanaṃ evanti idāni vuccamānamākāreneva veditabbaṃ. “Attā abhikkamatī”ti	780	
PA_tika-s01_01t:780_1	iminā andhaputhujjanassa diṭṭhigāhavasena abhikkame sammuyhanaṃ dasseti, “ahaṃ abhikkamāmī”ti	780	
PA_tika-s01_01t:780_2	pana iminā mānagāhavasena. Tadubhayaṃ pana taṇhāya vinā na hotīti taṇhagāhavasenapi	780	
PA_tika-s01_01t:780_3	sammuyhanaṃ dassitameva hoti. “Tathā asammuyhanto”ti vatvā taṃ asammuyhanaṃ yena	780	
PA_tika-s01_01t:780_4	ghanavinibbhogena hoti, taṃ dassento “abhikkamāmī”tiādimāha. Tattha yasmā vāyodhātuyā	780	
PA_tika-s01_01t:780_5	anugatā tejodhātu uddharaṇassa paccayo. Uddharaṇagatikā hi tejodhātūti. Uddharaṇe	780	
PA_tika-s01_01t:780_6	vāyodhātuyā tassā anugatabhāvo, tasmā imāsaṃ dvinnamettha sāmatthiyato adhimattatā,	780	
PA_tika-s01_01t:780_7	itarāsañca omattatāti dassento “ekekapāduddharaṇe…pe… balavatiyoti āha. Yasmā pana	780	
PA_tika-s01_01t:780_8	tejodhātuyā anugatā vāyodhātu atiharaṇavītiharaṇānaṃ paccayo. Tiriyagatikāya hi vāyodhātuyā	780	
PA_tika-s01_01t:780_9	atiharaṇavītiharaṇesu sātisayo byāpāroti. Tejodhātuyā tassā anugatabhāvo, tasmā imāsaṃ	780	
PA_tika-s01_01t:780_10	dvinnamettha sāmatthiyato adhimattatā, itarāsañca omattatāti dassento “tathā atiharaṇavītiharaṇesū”ti	7801	
PA_tika-s01_01t:780_11	āha. Satipi anugamakaanugantabbatāvisese tejodhātuvāyodhātubhāvamattaṃ sandhāya tathā-saddaggahaṇaṃ,.	7801	
PA_tika-s01_01t:780_12	Tattha akkantaṭṭhānato pādassa ukkhipanaṃ uddharaṇaṃ. Ṭhitaṭṭhānaṃ atikkamitvā purato	7801	
PA_tika-s01_01t:780_13	haraṇaṃ atiharaṇaṃ, khāṇuādipariharaṇatthaṃ, patiṭṭhitapādaghaṭṭanapariharaṇatthaṃ	7801	
PA_tika-s01_01t:780_14	vā passena haraṇaṃ vītiharaṇaṃ. Yāva patiṭṭhitapādo, tāva āharaṇaṃ atiharaṇaṃ, tato	7801	
PA_tika-s01_01t:780_15	paraṃ haraṇaṃ vītiharaṇanti ayaṃ vā etesaṃ viseso.	7801	
PA_tika-s01_01t:781_0	Yasmā pathavīdhātuyā anugatā āpodhātu vossajjanassa paccayo. Garutarasabhāvā hi āpodhātūti.	781	
PA_tika-s01_01t:781_1	Vossajjane pathavīdhātuyā tassā anugatabhāvo, tasmā tāsaṃ dvinnamettha sāmatthiyato	781	
PA_tika-s01_01t:781_2	adhimattatā, itarāsañca omattatāti dassento āha “vossajjane…pe… balavatiyo”ti. Yasmā	781	
PA_tika-s01_01t:781_3	pana āpodhātuyā anugatā pathavīdhātu sannikkhepanassa paccayo, patiṭṭhābhāve viya	781	
PA_tika-s01_01t:781_4	patiṭṭhāpanepi tassā sātisayakiccattā āpodhātuyā tassā anugatabhāvo, tathā ghaṭṭanakiriyāya	781	
PA_tika-s01_01t:781_5	pathavīdhātuyā vasena sannirujjhanassa sijjhanato tatthāpi pathavīdhātuyā āpodhātuanugatabhāvo,	781	
PA_tika-s01_01t:781_6	tasmā vuttaṃ “tathā sannikkhepanasannirujjhanesū”ti.	781	
PA_tika-s01_01t:782_0	Tatthāti tasmiṃ abhikkamane, tesu vā vuttesu uddaraṇādīsu koṭṭhāsesu. Uddharaṇeti	782	
PA_tika-s01_01t:782_1	uddharaṇakkhaṇe. Rūpārūpadhammāti uddharaṇākārena pavattā rūpadhammā, taṃsamuṭṭhāpakā	782	
PA_tika-s01_01t:782_2	arūpadhammā ca. Atiharaṇaṃ na pāpuṇanti khaṇamattāvaṭṭhānato. Tattha tatthevāti yattha	782	
PA_tika-s01_01t:782_3	yattha uppannā, tattha tattheva. Na hi dhammānaṃ desantarasaṅkamanaṃ atthi. “Pabbaṃ	782	
PA_tika-s01_01t:782_4	pabba”tiādi uddharaṇādikoṭṭhāse sandhāya sabhāgasantativasena vuttanti veditabbaṃ.	782	
PA_tika-s01_01t:782_5	Atiittaro hi rūpadhammānampi pavattikkhaṇo, gamanassādīnaṃ, devaputtānaṃ heṭṭhupariyena	782	
PA_tika-s01_01t:782_6	paṭimukhaṃ dhāvantānaṃ sirasi pāde ca bandhakhuradhārā samāgamatopi sīghataro. Yathā	782	
PA_tika-s01_01t:782_7	tilānaṃ bhajjiyamānānaṃ paṭapaṭāyanena bhedo lakkhīyati, evaṃ saṅkhatadhammānaṃ uppādenāti	782	
PA_tika-s01_01t:782_8	dassanatthaṃ “paṭapaṭāyantā”ti vuttaṃ. Uppannā hi ekantato bhijjantīti. “Saddhiṃ	782	
PA_tika-s01_01t:782_9	rūpenā”ti idaṃ tassa tassa cittassa nirodhena saddhiṃ nirujjhanakarūpadhammānaṃ vasena	782	
PA_tika-s01_01t:782_10	vuttaṃ, yaṃ tato sattarasamacittassa uppādakkhaṇe uppannaṃ. Aññathā yadi rūpārūpadhammā	7821	
PA_tika-s01_01t:782_11	samānakkhaṇā siyuṃ, “rūpaṃ garupariṇāmaṃ dandhanirodha”ntiādivacanehi virodho siyā,	7821	
PA_tika-s01_01t:782_12	tathā “nāhaṃ bhikkhave aññaṃ ekadhammampi samanupassāmi, yaṃ evaṃ lahuparivattaṃ,	7821	
PA_tika-s01_01t:782_13	yathayidaṃ citta”nti evaṃ ādipāḷiyā. Cittacetasikā hi sārammaṇasabhāvā yathābalaṃ	7821	
PA_tika-s01_01t:782_14	attano ārammaṇapaccayabhūtamatthaṃ vibhāvento eva uppajjantīti tesaṃ taṃsabhāvanipphattianantaraṃ	7821	
PA_tika-s01_01t:782_15	nirodho. Rūpadhammā pana anārammaṇā pakāsetabbā, evaṃ tesaṃ pakāsetabbabhāvanipphatti	7821	
PA_tika-s01_01t:782_16	soḷasahi cittehi hotīti taṅkhaṇāyukatā tesaṃ icchitā, lahuviññāṇavisayasaṅgatimattappaccayatāya	7821	
PA_tika-s01_01t:782_17	tiṇṇaṃ khandhānaṃ, visayasaṅgatimattatāya ca viññāṇassa lahuparivattitā, dandhamahābhūtappaccayatāya	7821	
PA_tika-s01_01t:782_18	rūpadhammānaṃ dandhaparivattitā. Nānādhātuyā yathābhūtañāṇaṃ kho pana tathāgatasseva,	7821	
PA_tika-s01_01t:782_19	tena ca purejātapaccayo rūpadhammova vutto, pacchājātapaccayo ca tathevāti rūpārūpadhammānaṃ	7821	
PA_tika-s01_01t:782_20	samānakkhaṇatā na yujjateva. Tasmā vuttanayenevettha attho veditabbo.	7822	
PA_tika-s01_01t:783_0	Aññaṃ uppajjate cittaṃ, aññaṃ cittaṃ nirujjhatīti yaṃ purimuppannaṃ cittaṃ, taṃ aññaṃ,	783	
PA_tika-s01_01t:783_1	taṃ pana nirujjhantaṃ aparassa anantarādipaccayabhāveneva nirujjhatīti tathāladdhapaccayaṃ	783	
PA_tika-s01_01t:783_2	aññaṃ uppajjate cittaṃ. Yadi evaṃ tesaṃ antaro labbheyyāti? Noti āha “avīci manuppabandho”ti,	783	
PA_tika-s01_01t:783_3	yathā vīci antaro na labbhati, “tadeveta”nti avisesavidū maññanti, evaṃ anu anu pabandho	783	
PA_tika-s01_01t:783_4	cittasantāno rūpasantāno ca nadīsotova nadiyaṃ udakappavāho viya vattati.	783	
PA_tika-s01_01t:784_0	Abhimukhaṃ lokitaṃ ālokitanti āha “purato pekkhana”nti. Yasmā yaṃdisābhimukho gacchati,	784	
PA_tika-s01_01t:784_1	tiṭṭhati, nisīdati vā tadabhimukhaṃ pekkhanaṃ ālokitaṃ, tasmā tadanugatavidisālokanaṃ	784	
PA_tika-s01_01t:784_2	vilokitanti āha “vilokitaṃ nāma anudisāpekkhana”nti. Sammajjanaparibhaṇḍādikaraṇe	784	
PA_tika-s01_01t:784_3	olokitassa, ullokaharaṇādīsu ullokitassa, pacchato āgacchantaparissayassa parivajjanādīsu	784	
PA_tika-s01_01t:784_4	apalokitassa siyā sambhavoti āha “iminā vā mukhena sabbānipi tāni gahitānevā”ti.	784	
PA_tika-s01_01t:785_0	Kāyasakkhinti kāyena sacchikatavantaṃ, paccakkhakārinanti attho. So hi āyasmā vipassanākāle	785	
PA_tika-s01_01t:785_1	“yamevāhaṃ indriyesu aguttadvārataṃ nissāya sāsane anabhiratiādivippakāraṃ patto,	785	
PA_tika-s01_01t:785_2	tameva suṭṭhu niggahessāmī”ti ussāhajāto balavahirottappo, tattha ca katādhikārattā	785	
PA_tika-s01_01t:785_3	indriyasaṃvare ukkaṃsapāramippatto, teneva naṃ satthā “etadaggaṃ bhikkhave mama sāvakānaṃ	785	
PA_tika-s01_01t:785_4	bhikkhūnaṃ indriyesu guttadvārānaṃ, yadidaṃ nando”ti etadagge ṭhapesi.	785	
PA_tika-s01_01t:786_0	Sātthakatā ca sappāyatā ca veditabbā ālokitavilokitassāti ānetvā sambandho. Tasmāti	786	
PA_tika-s01_01t:786_1	kammaṭṭhānāvijahanasseva gocarasampajaññabhāvatoti vuttamevatthaṃ hetubhāvena paccāmasati.	786	
PA_tika-s01_01t:786_2	Attano kammaṭṭhānavaseneva ālokanavilokanaṃ kātabbaṃ, khandhādikammaṭṭhānā añño upāyo	786	
PA_tika-s01_01t:786_3	na gavesitabboti adhippāyo. Ālokitādisamaññāpi yasmā dhammamattasseva pavattiviseso,	786	
PA_tika-s01_01t:786_4	tasmā tassa yāthāvato pajānanaṃ asammohasampajaññanti dassetuṃ “abbhantare”tiādi	786	
PA_tika-s01_01t:786_5	vuttaṃ. Cittakiriyavāyodhātuvipphāravasenāti kiriyamayacittasamuṭṭhānāya vāyodhātuyā	786	
PA_tika-s01_01t:786_6	calanākārappavattivasena. Adho sīdatīti adho gacchati. Uddhaṃ laṅghetīti laṅghaṃ	786	
PA_tika-s01_01t:786_7	viya upari gacchati.	786	
PA_tika-s01_01t:787_0	Aṅgakiccaṃ sādhayamānanti padhānabhūtaaṅgakiccaṃ nipphādentaṃ hutvāti attho. “Paṭhamajavanepi…pe…	787	
PA_tika-s01_01t:787_1	na hotī”ti idaṃ pañcadvāravīthiyaṃ “itthī puriso”ti rajjanādīnaṃ abhāvaṃ sandhāya	787	
PA_tika-s01_01t:787_2	vuttaṃ. Tattha hi āvajjana voṭṭhabbapanānaṃ ayoniso āvajjanavoṭṭhabbanavasena iṭṭhe	787	
PA_tika-s01_01t:787_3	itthirūpādimhi lobhamattaṃ, aniṭṭhe ca paṭighamattaṃ uppajjati, manodvāre pana “itthī	787	
PA_tika-s01_01t:787_4	puriso”ti rajjanādi hoti. Tassa pañcadvārajavanaṃ mūlaṃ, yathāvuttaṃ vā sabbaṃ bhavaṅgādi.	787	
PA_tika-s01_01t:787_5	Evaṃ manodvārajavanassa mūlavasena mūlapariññā vuttā. Āgantukatāvakālikatā pana pañcadvārajavanasseva	787	
PA_tika-s01_01t:787_6	apubbabhāvavasena, ittarabhāvavasena ca vuttā. “Heṭṭhupariyavasena bhijjitvā patitesū”ti	787	
PA_tika-s01_01t:787_7	heṭṭhimassa uparimassa ca aparāparaṃ bhaṅgappattimāha.	787	
PA_tika-s01_01t:788	Tanti javanaṃ, tassa ayuttanti sambandho. Āgantuko abbhāgato.	78	
PA_tika-s01_01t:789	Udayabbayaparicchinno tāvatako kālo etesanti tāvakālikāni.	78	
PA_tika-s01_01t:790	Etaṃ asammohasampajaññaṃ. Samavāyeti sāmaggiyaṃ. Tatthāti pañcakkhandhavasena ālokanavilokane paññāyamāne tabbinimutto ko eko āloketi, ko viloketi.	79	
PA_tika-s01_01t:791	“Upanissayapaccayo”ti idaṃ suttantanayena pariyāyato vuttaṃ. Sahajātapaccayoti nidassanamattametaṃ aññamaññasampayuttaatthiavigatādipaccayānampi labbhanato.	79	
PA_tika-s01_01t:792	Kāle samañchituṃ yuttakāle samañchantassa. Tathā pasārentassāti etthāpi. Maṇisappo nāma ekā sappajātīti vadanti. Laḷananti kampanaṃ, līḷākaraṇaṃ vā.	79	
PA_tika-s01_01t:793_0	Uṇhapakatiko pariḷāhabahulakāyo. Sīlavidūsanena ahitāvahattā micchājīvavasena uppannaṃ	793	
PA_tika-s01_01t:793_1	asappāyaṃ. “Cīvarampi acetana”ntiādinā cīvarassa viya kāyopi acetanoti kāyassa attasuññatāvibhāvanena	793	
PA_tika-s01_01t:793_2	“abbhantare”tiādinā vuttamevatthaṃ paridīpento itarītarasantosassa kāraṇaṃ dasseti,	793	
PA_tika-s01_01t:793_3	tenāha “tasmā”tiādi.	793	
PA_tika-s01_01t:794	Catupañcagaṇṭhikāhatoti āhatacatupañcagaṇṭhiko, catupañcagaṇṭhikāhi vā āhato tathā.	79	
PA_tika-s01_01t:795_0	Aṭṭhavidhopi atthoti aṭṭhavidhopi payojanaviseso mahāsivattheravādavasena “imassa	795	
PA_tika-s01_01t:795_1	kāyassa ṭhitiyā”tiādinā nayena vutto daṭṭhabbo. Imasmiṃ pakkhe “neva davāyātiādinā	795	
PA_tika-s01_01t:795_2	nayenā”ti pana paṭikkhepaṅgadassanamukhena desanāya āgatattā vuttanti daṭṭhabbaṃ.	795	
PA_tika-s01_01t:796_0	Pathavisandhārakajalassa taṃsandhārakavāyunā viya paribhuttassa āhārassa vāyodhātuyāva	796	
PA_tika-s01_01t:796_1	āsaye avaṭṭhānanti āha “vāyodhātuvaseneva tiṭṭhatī”ti. Atiharatīti yāva mukhā abhiharati.	796	
PA_tika-s01_01t:796_2	Vītiharatīti tato kucchiyaṃ vīmissaṃ karonto harati. Atiharatīti vā mukhadvāraṃ atikkāmento	796	
PA_tika-s01_01t:796_3	harati. Vītiharatīti kucchigataṃ passato harati, parivattetīti aparāparaṃ cāreti.	796	
PA_tika-s01_01t:796_4	Ettha ca āhārassa dhāraṇaparivattanasañcuṇṇanavisosanāni pathavīdhātusahitā eva vāyodhātu	796	
PA_tika-s01_01t:796_5	karoti, na kevalāti tāni pathavīdhātuyāpi kiccabhāvena vuttāni. Allattañca anupāletīti	796	
PA_tika-s01_01t:796_6	yathā vāyodhātu ādīhi aññehi visosanaṃ na hoti, tathā allattañca anupāleti. Tejodhātūti	796	
PA_tika-s01_01t:796_7	gahaṇīsaṅkhātā tejodhātu. Sā hi antopaviṭṭhaṃ āhāraṃ paripāceti. Añjaso hotīti āhārassa	796	
PA_tika-s01_01t:796_8	pavesanādīnaṃ maggo hoti. Ābhujatīti pariyesanavasena, ajjhoharaṇajiṇṇājiṇṇatādipaṭisaṃvedanavasena	796	
PA_tika-s01_01t:796_9	ca āvajjeti, vijānātīti attho. Taṃtaṃvijānanassa paccayabhūtoyeva hi payogo “sammāpayogo”ti	796	
PA_tika-s01_01t:796_10	vutto. Yena hi payogena pariyesanādi nipphajjati, so tabbisayavijānanampi nipphādeti	7961	
PA_tika-s01_01t:796_11	nāma tadavinābhāvato. Atha vā sammāpayogaṃ sammāpaṭipatti manvāya āgamma ābhujati	7961	
PA_tika-s01_01t:796_12	samannāharati. Ābhogapubbako hi sabbopi viññāṇabyāpāroti tathā vuttaṃ.	7961	
PA_tika-s01_01t:797_0	Gamanatoti bhikkhācāravasena gocaragāmaṃ uddissa gamanato. Pariyesanatoti gocaragāme	797	
PA_tika-s01_01t:797_1	bhikkhatthaṃ āhiṇḍanato. Paribhogatoti āhārassa paribhuñjanato. Āsayatoti pittādiāsayato.	797	
PA_tika-s01_01t:797_2	Āsayati ettha ekajjhaṃ pavattamānopi kammaphalavavatthito hutvā mariyādavasena aññamaññaṃ	797	
PA_tika-s01_01t:797_3	asaṅkarato sayati tiṭṭhati pavattatīti āsayo, āmāsayassa upari tiṭṭhanako pittādiko.	797	
PA_tika-s01_01t:797_4	Mariyādattho hi ayamākāro. Nidhānanti yathābhutto āhāro nicito hutvā tiṭṭhati etthāti	797	
PA_tika-s01_01t:797_5	nidhānaṃ, āmāsayo. Tato nidhānato. Aparipakkatoti gahaṇīsaṅkhātena kammajatejena	797	
PA_tika-s01_01t:797_6	avipakkato. Paripakkatoti yathābhuttassa āhārasa vipakkabhāvato. Phalatoti nipphattito.	797	
PA_tika-s01_01t:797_7	Nissandatoti ito cito ca nissandanato. Sammakkhanatoti sabbaso makkhanato. Ayamettha	797	
PA_tika-s01_01t:797_8	saṅkhepo, vitthāro pana visuddhimaggasaṃvaṇṇanāya gahetabbo.	797	
PA_tika-s01_01t:798_0	Sarīrato sedā muccantīti vegasaṃdhāraṇena uppannapariḷāhato sarīrato sedā muccanti.	798	
PA_tika-s01_01t:798_1	Aññe ca rogā kaṇṇasūlabhagandarādayo. Aṭṭhāneti manussāmanussapariggahite ayuttaṭṭhāne	798	
PA_tika-s01_01t:798_2	khettadevāyatanādike. Kuddhā hi amanussā, manussāpi vā jīvitakkhayaṃ pāpenti. Nissaṭṭhattā	798	
PA_tika-s01_01t:798_3	neva attano, kassaci anissajjitattā, jigucchanīyattā ca na parassa. Udakatumbatoti	798	
PA_tika-s01_01t:798_4	veḷunāḷiādiudakabhājanato. Tanti chaḍḍitaudakaṃ.	798	
PA_tika-s01_01t:799_0	Addhānairiyāpathā ciratarappavattikā dīghakālikā iriyāpathā. Majjhimā bhikkhācaraṇādivasena	799	
PA_tika-s01_01t:799_1	pavattā. Cuṇṇiyairiyāpathā vihāre, aññatthāpi ito cito ca parivattanādivasena pavattāti	799	
PA_tika-s01_01t:799_2	vadanti. “Gateti gamane”ti pubbe abhikkamapaṭikkamaggahaṇena gamanenapi purato pacchato	799	
PA_tika-s01_01t:799_3	ca kāyassa abhiharaṇaṃ vuttanti idha gamanameva gahitanti keci.	799	
PA_tika-s01_01t:800_0	Yasmā mahāsivattheravāde anantare anantare iriyāpathe pavattarūpārūpadhammānaṃ tattha	800	
PA_tika-s01_01t:800_1	tattheva nirodhadassanavasena sampajānakāritā gahitāti taṃ sampajaññavipassanācāravasena	800	
PA_tika-s01_01t:800_2	veditabbaṃ. Tena vuttaṃ “tayidaṃ mahāsivattherena vuttaṃ asammohadhuraṃ mahāsatipaṭṭhānasutte	800	
PA_tika-s01_01t:800_3	adhippeta”nti. Imasmiṃ pana sāmaññaphale sabbampi catubbidhaṃ sampajaññaṃ labbhati	800	
PA_tika-s01_01t:800_4	yāvadeva sāmaññaphalavisesadassanaparattā imissā desanāya. “Satisampayuttassevā”ti	800	
PA_tika-s01_01t:800_5	idaṃ yathā sampajaññassa kiccato padhānatā gahitā, evaṃ satiyā pīti dassanatthaṃ	800	
PA_tika-s01_01t:800_6	vuttaṃ, na satiyā sabbhāvamattadassanatthaṃ. Na hi kadāci satirahitā ñāṇappavatti	800	
PA_tika-s01_01t:800_7	atthi. “Etassa hi padassa ayaṃ vitthāro”ti iminā satiyā ñāṇena samadhurataṃyeva vibhāveti.	800	
PA_tika-s01_01t:800_8	Etāni padānīti “abhikkante paṭikkante sampajānakārī hotī”tiādīni padāni. Vibhattānevāti	800	
PA_tika-s01_01t:800_9	visuṃ katvā vibhattāniyeva, imināpi sampajaññassa viya satiyāpettha padhānatameva vibhāveti.	800	
PA_tika-s01_01t:801_0	Majjhimabhāṇakā pana bhaṇanti – eko bhikkhu gacchanto aññaṃ cintento aññaṃ vitakkento	801	
PA_tika-s01_01t:801_1	gacchati, eko kammaṭṭhānaṃ avissajjetvāva gacchati. Tathā eko tiṭṭhanto…pe… nisīdanto…pe…	801	
PA_tika-s01_01t:801_2	sayanto aññaṃ cintento aññaṃ vitakkento sayati, eko kammaṭṭhānaṃ avissajjetvāva sayati,	801	
PA_tika-s01_01t:801_3	ettakena pana na pākaṭaṃ hotīti caṅkamanena dīpenti. Yo hi bhikkhu caṅkamaṃ otaritvā	801	
PA_tika-s01_01t:801_4	ca caṅkamanakoṭiyaṃ ṭhito pariggaṇhāti “pācīnacaṅkamanakoṭiyaṃ pavattā rūpārūpadhammā	801	
PA_tika-s01_01t:801_5	pacchimacaṅkamanakoṭiṃ appatvā ettheva niruddhā, pacchimacaṅkamanakoṭiyaṃ pavattāpi	801	
PA_tika-s01_01t:801_6	pācīnacaṅkamanakoṭiṃ appatvā ettheva niruddhā, caṅkamanamajjhe pavattā ubho koṭiyo	801	
PA_tika-s01_01t:801_7	appatvā ettheva niruddhā, caṅkamane pavattā rūpārūpadhammā ṭhānaṃ appatvā ettheva	801	
PA_tika-s01_01t:801_8	niruddhā, ṭhāne pavattā nisajjaṃ appatvā ettheva niruddhā, nisajjāya pavattā sayanaṃ	801	
PA_tika-s01_01t:801_9	appatvā ettheva niruddhā”ti evaṃ pariggaṇhanto pariggaṇhantoyeva bhavaṅgaṃ otarati.	801	
PA_tika-s01_01t:801_10	Uṭṭhahanto kammaṭṭhānaṃ gahetvāva uṭṭhahati, ayaṃ bhikkhu gatādīsu sampajānakārī	8011	
PA_tika-s01_01t:801_11	nāma hotīti. Evampi na sotte kammaṭṭhānaṃ avibhūtaṃ hoti, tasmā bhikkhu yāva sakkoti,	8011	
PA_tika-s01_01t:801_12	tāva caṅkamitvā ṭhatvā nisīditvā sayamāno evaṃ pariggahetvā sayati “kāyo acetano,	8011	
PA_tika-s01_01t:801_13	mañco acetano, kāyo na jānāti ‘ahaṃ mañce sayito’ti, mañco na jānāti ‘mayi kāyo sayito’ti,	8011	
PA_tika-s01_01t:801_14	acetano kāyo acetane mañce sayito”ti evaṃ pariggaṇhanto eva cittaṃ bhavaṅge otāreti.	8011	
PA_tika-s01_01t:801_15	Pabujjhanto kammaṭṭhānaṃ gahetvāva pabujjhati, ayaṃ sotte sampajānakārī nāma hoti.	8011	
PA_tika-s01_01t:801_16	Kāyādīkiriyānibbattanena tammayattā, āvajjanakiriyā samuṭṭhitattā ca javanaṃ sabbampi	8011	
PA_tika-s01_01t:801_17	vā chadvārappavattaṃ kiriyamayapavattaṃ nāma. Tasmiṃ sati jāgaritaṃ nāma hotīti pariggaṇhanto	8011	
PA_tika-s01_01t:801_18	jāgarite sampajānakārī nāma. Api ca rattindivaṃ cha koṭṭhāse katvā pañca koṭṭhāse	8011	
PA_tika-s01_01t:801_19	jaggantopi jāgarite sampajānakārī nāma hoti. Vimuttāyatanasīsena dhammaṃ desentopi	8011	
PA_tika-s01_01t:801_20	battiṃsatiracchānakathaṃ pahāya dasakathāvatthunissitasappāyakathaṃ kathentopi bhāsite	8012	
PA_tika-s01_01t:801_21	sampajānakārī nāma. Aṭṭhatiṃsāya ārammaṇesu cittaruciyaṃ manasikāraṃ pavattentopi	8012	
PA_tika-s01_01t:801_22	dutiyaṃ jhānaṃ samāpannopi tuṇhībhāve sampajānakārī nāma. Dutiyañhi jhānaṃ vacīsaṅkhāravirahato	8012	
PA_tika-s01_01t:801_23	visesato tuṇhībhāvo nāmāti. Evanti vuttappakārena, sattasupi ṭhānesu catudhāti attho.	8012	
PA_tika-s01_01t:802	Santosakathāvaṇṇanā	80	
PA_tika-s01_01t:803_0	215. Yassa santosassa attani atthitāya bhikkhu “santuṭṭho”ti vuccati, taṃ dassento	803	
PA_tika-s01_01t:803_1	“itarītarapaccayasantosena samannāgato”ti āha. Cīvarādi yattha katthaci paccaye santussanena	803	
PA_tika-s01_01t:803_2	samaṅgībhūtoti attho. Atha vā itaraṃ vuccati hīnaṃ paṇītato aññattā, tathā paṇītaṃ	803	
PA_tika-s01_01t:803_3	itaraṃ hīnato aññattā. Apekkhāsiddhā hi itaratāti. Iti yena dhammena hīnena vā paṇītena	803	
PA_tika-s01_01t:803_4	vā cīvarādipaccayena santussati, so tathā pavatto alobho itarītarapaccayasantoso,	803	
PA_tika-s01_01t:803_5	tena samannāgato. Yathālābhaṃ attano lābhānurūpaṃ santoso yathālābhasantoso. Sesadvayepi	803	
PA_tika-s01_01t:803_6	eseva nayo. Labbhatīti vā lābho, yo yo lābho yathālābhaṃ, tena santoso yathālābhasantoso.	803	
PA_tika-s01_01t:803_7	Balanti kāyabalaṃ. Sāruppanti pakatidubbalādīnaṃ anucchavikatā.	803	
PA_tika-s01_01t:804_0	Yathāladdhato aññassa apatthanā nāma siyā appicchatāyapi pavattiākāroti tato vinivattitameva	804	
PA_tika-s01_01t:804_1	santosassa sarūpaṃ dassento “labhantopi na gaṇhātī”ti āha. Taṃ parivattetvāti pakatidubbalādīnaṃ	804	
PA_tika-s01_01t:804_2	garucīvaraṃ na phāsubhāvāvahaṃ, sarīrakhedāvahañca hotīti payojanavasena, na atricchatādivasena	804	
PA_tika-s01_01t:804_3	taṃ parivattetvā. Lahukacīvaraparibhogo na santosavirodhīti āha “lahukena yāpentopi	804	
PA_tika-s01_01t:804_4	santuṭṭhova hotī”ti. Mahagghaṃ cīvaraṃ bahūni vā cīvarāni labhitvāpi tāni vissajjetvā	804	
PA_tika-s01_01t:804_5	tadaññassa gahaṇaṃ yathāsāruppanaye ṭhitattā na santosavirodhīti āha “tesaṃ…pe… dhārentopi	804	
PA_tika-s01_01t:804_6	santuṭṭhova hotī”ti. Evaṃ sesapaccayepi yathābalayathāsāruppaniddesesu api-saddaggahaṇe	804	
PA_tika-s01_01t:804_7	adhippāyo veditabbo.	804	
PA_tika-s01_01t:805_0	Muttaharītakanti gomuttaparibhāvitaṃ, pūtibhāvena vā chaḍḍitaṃ harītakaṃ. Buddhādīhi	805	
PA_tika-s01_01t:805_1	vaṇṇitanti “pūtimuttabhesajjaṃ nissāya pabbajjā”tiādinā sammāsambuddhādīhi pasatthaṃ.	805	
PA_tika-s01_01t:805_2	Appicchatāsantuṭṭhīsu bhikkhū niyojento paramasantuṭṭhova hoti paramena ukkaṃsagatena	805	
PA_tika-s01_01t:805_3	santosena samannāgatattā.	805	
PA_tika-s01_01t:806_0	Kāyaṃ pariharanti posentīti kāyaparihārikā. Tathā kucchiparihārikā veditabbā. Kucchiparihārikatā	806	
PA_tika-s01_01t:806_1	ca ajjhoharaṇena sarīrassa ṭhitiyā upakārakatāvasena icchitāti bahiddhāva kāyassa	806	
PA_tika-s01_01t:806_2	upakārakatāvasena kāyaparihārikatā daṭṭhabbā.	806	
PA_tika-s01_01t:807_0	Parikkhāramattāti parikkhāraggahaṇaṃ. Tatraṭṭhakapaccattharaṇanti attanā anadhiṭṭhahitvā	807	
PA_tika-s01_01t:807_1	tattheva tiṭṭhanakapaccattharaṇaṃ. Paccattharaṇādīnañcettha navamādibhāvo yathāvuttapaṭipāṭiyā	807	
PA_tika-s01_01t:807_2	daṭṭhabbo, na tesaṃ tathā patiniyatabhāvato. Kasmā? Tathā nadhāraṇato. Dupposabhāvena	807	
PA_tika-s01_01t:807_3	mahāgajā viyāti mahāgajā. Yadi itarepi appicchatādisabhāvā, kiṃ tesampi vasena ayaṃ	807	
PA_tika-s01_01t:807_4	desanā icchitāti? Noti āha “bhagavā panā”tiādi. Kāyaparihāro payojanaṃ etenāti kāyaparihārikaṃ.	807	
PA_tika-s01_01t:807_5	Tenāha “kāyaṃ pariharaṇamattakenā”ti.	807	
PA_tika-s01_01t:808_0	Catūsu disāsu sukhavihāratāya sukhavihāraṭṭhānabhūtā catasso disā etassāti catuddiso	808	
PA_tika-s01_01t:808_1	catuddiso eva cātuddiso. Tāsu eva katthaci satte vā saṅkhāre vā bhayena na paṭihanati,	808	
PA_tika-s01_01t:808_2	sayaṃ vā tena na paṭihaññatīti appaṭigho. Santussamāno itarītarenāti uccāvacena paccayena	808	
PA_tika-s01_01t:808_3	sakena, santena, samameva ca tussanako. Paricca sayanti, kāyacittāni parisayanti	808	
PA_tika-s01_01t:808_4	abhibhavantīti parissayā, sīhabyagghādayo, kāmacchandādayo ca, te parissaye adhivāsanakhantiyā	808	
PA_tika-s01_01t:808_5	vinayādīhi ca sahitā khantā, abhibhavitā ca. Thaddhabhāvakarabhayābhāvena achambhī.	808	
PA_tika-s01_01t:808_6	Eko careti ekākī hutvā carituṃ sakkuṇeyya. Khaggavisāṇakappoti tāya eva ekavihāritāya	808	
PA_tika-s01_01t:808_7	khaggamigasiṅgasamo.	808	
PA_tika-s01_01t:809	Asañjātavātābhighātehi siyā sakuṇo apakkhakoti “pakkhī sakuṇo”ti visesetvā vutto.	80	
PA_tika-s01_01t:810	Nīvaraṇappahānakathāvaṇṇanā	81	
PA_tika-s01_01t:811_0	216. Vattabbataṃ āpajjatīti “asukassa bhikkhuno araññe tiracchānagatānaṃ viya, vanacarakānaṃ	811	
PA_tika-s01_01t:811_1	viya ca nivāsamattameva, na pana araññavāsānucchavikā kāci sammāpaṭipattī”ti apavādavasena	811	
PA_tika-s01_01t:811_2	vattabbataṃ, āraññakehi vā tiracchānagatehi, vanacaravisabhāgajanehi vā saddhiṃ vippaṭipattivasena	811	
PA_tika-s01_01t:811_3	vattabbataṃ āpajjati. Kāḷakasadisattā kāḷakaṃ, thullavajjaṃ. Tilakasadisattā tilakaṃ, aṇumattavajjaṃ.	811	
PA_tika-s01_01t:812_0	Vivittanti janavivittaṃ. Tenāha “suñña”nti. Taṃ pana janasaddaghosābhāveneva veditabbaṃ	812	
PA_tika-s01_01t:812_1	saddakaṇṭakattā jhānassāti āha “appasaddaṃ appanigghosanti attho”ti. Etadevāti nissaddataṃyeva.	812	
PA_tika-s01_01t:812_2	Vihāro pākāraparicchinno sakalo āvāso. Aḍḍhayogoti dīghapāsādo, “garuḷasaṇṭhānapāsādo”tipi	812	
PA_tika-s01_01t:812_3	vadanti. Pāsādoti caturassapāsādo. Hammiyaṃ muṇḍacchadanapāsādo. Aṭṭo paṭirājūnaṃ	812	
PA_tika-s01_01t:812_4	paṭibāhanayoggo catupañcabhūmako patissayaviseso. Māḷo ekakūṭasaṅgahito anekakoṇavanto	812	
PA_tika-s01_01t:812_5	patissayaviseso. Aparo nayo vihāro nāma dīghamukhapāsādo. Aḍḍhayogo ekapassacchadanakasenāsanaṃ.	812	
PA_tika-s01_01t:812_6	Tassa kira ekapasse bhitti uccatarā hoti, itarapasse nīcā, tena taṃ ekapassachadanakaṃ	812	
PA_tika-s01_01t:812_7	hoti. Pāsādo nāma āyatacaturassapāsādo. Hammiyaṃ muṇḍacchadanakaṃ candikaṅgaṇayuttaṃ.	812	
PA_tika-s01_01t:812_8	Guhā nāma kevalā pabbataguhā. Leṇaṃ dvārabaddhaṃ pabbhāraṃ. Sesaṃ vuttanayameva.	812	
PA_tika-s01_01t:812_9	Maṇḍapoti sākhāmaṇḍapo.	812	
PA_tika-s01_01t:813_0	Vihārasenāsananti patissayabhūtaṃ senāsanaṃ. Mañcapīṭhasenāsananti mañcapīṭhañceva	813	
PA_tika-s01_01t:813_1	mañcapīṭhasambandhasenāsanañca. Cimilikādi santharitabbato santhatasenāsanaṃ. Abhisaṅkharaṇābhāvato	813	
PA_tika-s01_01t:813_2	sayanassa nisajjāya ca kevalaṃ okāsabhūtaṃ senāsanaṃ. “Vivittaṃ senāsana”nti iminā	813	
PA_tika-s01_01t:813_3	senāsanaggahaṇena saṅgahitameva sāmaññajotanābhāvato.	813	
PA_tika-s01_01t:814_0	Yadi evaṃ kasmā “arañña”ntiādi vuttanti āha “ima panā”tiādi. “Bhikkhunīnaṃ vasena	814	
PA_tika-s01_01t:814_1	āgata”nti idaṃ vinaye tathā āgatataṃ sandhāya vuttaṃ, abhidhammepi pana “araññanti	814	
PA_tika-s01_01t:814_2	nikkhamitvā bahi indakhīlā, sabbametaṃ arañña”nti āgatameva. Tattha hi yaṃ na gāmapadesantogadhaṃ,	814	
PA_tika-s01_01t:814_3	taṃ “arañña”nti nippariyāyavasena tathā vuttaṃ. Dhutaṅganiddese yaṃ vuttaṃ, taṃ yuttaṃ,tasmā	814	
PA_tika-s01_01t:814_4	tattha vuttanayena gahetabbanti adhippāyo. Rukkhamūlanti rukkhasamīpaṃ. Vuttañhetaṃ	814	
PA_tika-s01_01t:814_5	“yāvatā majjhanhike kāle samantā chāyā pharati, nivāte paṇṇāni nipatanti, ettāvatā	814	
PA_tika-s01_01t:814_6	rukkhamūla”nti. Sela-saddo avisesato pabbatapariyāyoti katvā vuttaṃ “pabbatanti sela”nti,	814	
PA_tika-s01_01t:814_7	na silāmayameva, paṃsumayādiko tividhopi pabbato evāti. Vivaranti dvinnaṃ pabbatānaṃ	814	
PA_tika-s01_01t:814_8	mitho āsannatare ṭhitānaṃ ovarakādisadisaṃ vivaraṃ, ekasmiṃyeva vā pabbate. Umaṅgasadisanti	814	
PA_tika-s01_01t:814_9	suduṅgāsadisaṃ. Manussānaṃ anupacāraṭṭhānanti pakatisañcāravasena manussehi na sañcaritabbaṭṭhānaṃ.	814	
PA_tika-s01_01t:814_10	Ādi-saddena “vanapatthanti vanasaṇṭhānametaṃ senāsanānaṃ adhivacanaṃ, vanapatthanti	8141	
PA_tika-s01_01t:814_11	bhīsanakānametaṃ, vanapatthanti salomahaṃsānametaṃ, vanapatthanti pariyantānametaṃ,	8141	
PA_tika-s01_01t:814_12	vanapatthanti na manussūpacārānametaṃ, vanapatthanti durabhisambhavānametaṃ senāsanānaṃ	8141	
PA_tika-s01_01t:814_13	adhivacana”nti imaṃ pāḷisesaṃ saṅgaṇhāti. Acchannanti kenaci chadanena antamaso rukkhasākhāyapi	8141	
PA_tika-s01_01t:814_14	na chāditaṃ. Nikkaḍḍhitvāti nīharitvā. Pabbhāraleṇasadiseti pabbhārasadise leṇasadise ca.	8141	
PA_tika-s01_01t:815_0	Piṇḍapātapariyesanaṃ piṇḍapāto uttarapadalopenāti āha “piṇḍapātapariyesanato paṭikkanto”ti.	815	
PA_tika-s01_01t:815_1	Pallaṅkanti ettha parisaddo “samantato”ti etassa atthe, tasmā vāmoruñca dakkhiṇoruñca	815	
PA_tika-s01_01t:815_2	samaṃ ṭhapetvā ubho pāde aññamaññaṃ sambandhitvā nisajjā pallaṅkanti āha “samantato	815	
PA_tika-s01_01t:815_3	ūrubaddhāsana”nti. Ūrūnaṃ bandhanavasena nisajjā pallaṅkaṃ. Ābhujitvāti ca yathā	815	
PA_tika-s01_01t:815_4	pallaṅkavasena nisajjā hoti, evaṃ ubho pāde ābhugge bhañjite katvā, taṃ pana ubhinnaṃ	815	
PA_tika-s01_01t:815_5	pādānaṃ tathā sambandhatākaraṇanti āha “bandhitvā”ti.	815	
PA_tika-s01_01t:816_0	Heṭṭhimakāyassa ca anujukaṃ ṭhapanaṃ nisajjāvacaneneva bodhitanti “ujuṃ kāya”nti	816	
PA_tika-s01_01t:816_1	ettha kāya-saddo uparimakāyavisayoti āha “uparimaṃ sarīraṃ ujuṃ ṭhapetvā”ti. Taṃ	816	
PA_tika-s01_01t:816_2	pana ujukaṭhapanaṃ sarūpato, payojanato ca dassetuṃ “aṭṭhārasā”tiādi vuttaṃ. Na paṇamantīti	816	
PA_tika-s01_01t:816_3	na onamanti. Na paripatatīti na vigacchati vīthiṃ na laṅgheti. Tato eva pubbenāparaṃ	816	
PA_tika-s01_01t:816_4	visesappattiyā kammaṭṭhānaṃ vuḍḍhiṃ phātiṃ vepullaṃ upagacchati. Parimukhanti ettha	816	
PA_tika-s01_01t:816_5	parisaddo abhi-saddena samānatthoti āha “kammaṭṭhānābhimukha”nti, bahiddhā puthuttārammaṇato	816	
PA_tika-s01_01t:816_6	nivāretvā kammaṭṭhānaṃyeva purakkhatvāti attho. Samīpattho vā parisaddoti dassento	816	
PA_tika-s01_01t:816_7	“mukhasamīpe vā katvā”ti āha. Ettha ca yathā “vivittaṃ senāsanaṃ bhajatī”tiādinā	816	
PA_tika-s01_01t:816_8	bhāvanānurūpaṃ senāsanaṃ dassitaṃ, evaṃ “nisīdatī”ti iminā alīnānuddhaccapakkhiyo	816	
PA_tika-s01_01t:816_9	santo iriyāpatho dassito. “Pallaṅkaṃ ābhujitvā”ti iminā nisajjāya daḷhabhāvo, “parimukhaṃ	816	
PA_tika-s01_01t:816_10	satiṃ upaṭṭhapetvā”ti iminā ārammaṇapariggahūpāyo. Parīti pariggahaṭṭho “pariṇāyikā”tiādīsu	8161	
PA_tika-s01_01t:816_11	viya. Mukhanti niyyānaṭṭho “suññatavimokkhamukha”ntiādīsu viya. Paṭipakkhato niggamanaṭṭho	8161	
PA_tika-s01_01t:816_12	hi niyyānaṭṭho, tasmā pariggahitaniyyānanti sabbathā gahitāsammosaṃ paricattasammosaṃ	8161	
PA_tika-s01_01t:816_13	satiṃ katvā, paramaṃ satinepakkaṃ upaṭṭhapetvāti attho.	8161	
PA_tika-s01_01t:817_0	217. Abhijjhāyati gijjhati abhikaṅkhati etāyāti abhijjhā, lobho. Lujjanaṭṭhenāti	817	
PA_tika-s01_01t:817_1	bhijjanaṭṭhena, khaṇe khaṇe bhijjanaṭṭhenāti attho. Vikkhambhanavasenāti ettha vikkhambhanaṃ	817	
PA_tika-s01_01t:817_2	anuppādanaṃ appavattanaṃ, na paṭipakkhānaṃ suppahīnatā. “Pahīnattā”ti ca pahīnasadisataṃ	817	
PA_tika-s01_01t:817_3	sandhāya vuttaṃ jhānassa anadhigatattā. Tathāpi nayidaṃ cakkhuviññāṇaṃ viya sabhāvato	817	
PA_tika-s01_01t:817_4	vigatābhijjhaṃ, atha kho bhāvanāvasena, tenāha “na cakkhuviññāṇasadisenā”ti. Eseva	817	
PA_tika-s01_01t:817_5	nayoti yathā imassa cittassa bhāvanāya paribhāvitattā vigatābhijjhatā, evaṃ abyāpannaṃ	817	
PA_tika-s01_01t:817_6	vigatathinamiddhaṃ anuddhataṃ nibbicikicchañcāti attho. Purimapakatinti parisuddhapaṇḍarasabhāvaṃ.	817	
PA_tika-s01_01t:817_7	“Yā cittassa akalyatāti”ādinā thinassa, “yā kāyassa akalyatā”tiādinā ca middhassa	817	
PA_tika-s01_01t:817_8	abhidhamme niddiṭṭhattā vuttaṃ “thinaṃ cittagelaññaṃ, middhaṃ cetasikagelañña”nti.	817	
PA_tika-s01_01t:817_9	Satipi aññamaññaṃ avippayoge cittakāyalahutādīnaṃ viya cittacetasikānaṃ yathākammaṃ	817	
PA_tika-s01_01t:817_10	taṃ taṃ visesassa yā tesaṃ akalyatādīnaṃ visesappaccayatā, ayametesaṃ sabhāvoti daṭṭhabbaṃ.	8171	
PA_tika-s01_01t:817_11	Ālokasaññīti ettha atisayatthavisiṭṭhaatthi atthāvabodhako ayamīkāroti dassento āha	8171	
PA_tika-s01_01t:817_12	“rattimpi…pe… samannāgato”ti. Idaṃ ubhayanti satisampajaññamāha. Atikkamitvā vikkhambhanavasena	8171	
PA_tika-s01_01t:817_13	pajahitvā. “Kathamida”nti pavattiyā kathaṅkathā, vicikicchā. Sā etassa atthīti kathaṅkathī,	8171	
PA_tika-s01_01t:817_14	na kathaṅkathīti akathaṃkathī, nibbicikiccho. Lakkhaṇādibhedatoti ettha ādi-saddena	8171	
PA_tika-s01_01t:817_15	paccayapahānapahāyakādīnampi saṅgaho daṭṭhabbo. Tepi hi bhedato vattabbāti.	8171	
PA_tika-s01_01t:818	218. Tesanti iṇavasena gahitadhanānaṃ. Pariyantoti dātabbaseso. So balavapāmojjaṃ labhati “iṇapalibodhato muttomhī”ti. Somanassaṃ adhigacchati “jīvikānimittaṃ atthī”ti.	81	
PA_tika-s01_01t:819_0	219. Visabhāgavedanuppattiyāti dukkhavedanuppattiyā. Dukkhavedanā hi sukhavedanāya	819	
PA_tika-s01_01t:819_1	kusalavipākasantānassa virodhitāya visabhāgā. Catuiriyāpathaṃ chindantoti catubbidhampi	819	
PA_tika-s01_01t:819_2	iriyāpathappavattiṃ pacchindanto. Byādhiko hi yathā ṭhānagamanesu asamattho, evaṃ	819	
PA_tika-s01_01t:819_3	nisajjādīsupi asamattho hoti. Ābādhetīti pīḷeti. Vātādīnaṃ vikāro visamāvatthā byādhīti	819	
PA_tika-s01_01t:819_4	āha “taṃsamuṭṭhānena dukkhena dukkhito”ti. Dukkhavedanāya pana byādhibhāve mūlabyādhinā	819	
PA_tika-s01_01t:819_5	ābādhiko ādito bādhatīti katvā. Anubandhabyādhinā dukkhito aparāparaṃ sañjātadukkhoti	819	
PA_tika-s01_01t:819_6	katvā. Gilānoti dhātusaṅkhayena parikkhīṇasarīro. Appamattakaṃ vā balaṃ balamattā.	819	
PA_tika-s01_01t:819_7	Tadubhayanti pāmojjaṃ, somanassañca. Tattha labhetha pāmojjaṃ “rogato muttomhī”ti.	819	
PA_tika-s01_01t:819_8	Adhigaccheyya somanassaṃ “atthi me kāye bala”nti.	819	
PA_tika-s01_01t:820_0	220. Sesanti “tassa hi ‘bandhanā muttomhī’ti āvajjayato tadubhayaṃ hoti. Tena vutta”nti	820	
PA_tika-s01_01t:820_1	evamādi. Vuttanayenevāti paṭhamadutiyapadesu vuttanayeneva. Sabbapadesūti avasiṭṭhapadesu	820	
PA_tika-s01_01t:820_2	tatiyādīsu koṭṭhāsesu.	820	
PA_tika-s01_01t:821_0	221-222. Na attani adhīnoti na attāyatto. Parādhīnoti parāyatto. Aparādhīnatāya bhujo	821	
PA_tika-s01_01t:821_1	viya attano kicce esitabboti bhujisso. Savasoti āha “attano santako”ti. Anudakatāya	821	
PA_tika-s01_01t:821_2	kaṃ pānīyaṃ tārenti etthāti kantāroti āha “nirudakaṃ dīghamagga”nti.	821	
PA_tika-s01_01t:822_0	223. Tatrāti tasmiṃ dassane. Ayanti idāni vuccamānā sadisatā. Yena iṇādīnaṃ upamābhāvo,	822	
PA_tika-s01_01t:822_1	kāmacchandādīnañca upameyyabhāvo hoti, so nesaṃ upamopameyyasambandho sadisatāti	822	
PA_tika-s01_01t:822_2	daṭṭhabbaṃ. Yo yamhi kāmacchandena rajjatīti yo puggalo yamhi kāmarāgassa vatthubhūte	822	
PA_tika-s01_01t:822_3	puggale kāmacchandavasena ratto hoti. Taṃ vatthuṃ gaṇhātīti taṃ taṇhāvatthuṃ “mameta”nti gaṇhāti.	822	
PA_tika-s01_01t:823	Upaddavethāti upaddavaṃ karotha.	82	
PA_tika-s01_01t:824	Nakkhattassāti mahassa. Muttoti bandhanato mutto.	82	
PA_tika-s01_01t:825	Vinaye apakataññunāti vinayakkame akusalena. So hi kappiyākappiyaṃ yāthāvato na jānāti. Tenāha “kismiñcidevā”tiādi.	82	
PA_tika-s01_01t:826_0	Gacchatipīti thokaṃ thokaṃ gacchatipi. Gacchanto pana tāya eva ussaṅkitaparisaṅkitatāya	826	
PA_tika-s01_01t:826_1	tattha tattha tiṭṭhatipi. Īdise kantāre gato “ko jānāti kiṃ bhavissatī”ti nivattatipi,	826	
PA_tika-s01_01t:826_2	tasmā gataṭṭhānato agataṭṭhānameva bahutaraṃ hoti. Saddhāya gaṇhituṃ saddheyyaṃ vatthuṃ	826	
PA_tika-s01_01t:826_3	“idameva”nti saddahituṃ na sakkoti. Atthi natthīti “atthi nu kho, natthi nu kho”ti.	826	
PA_tika-s01_01t:826_4	Araññaṃ paviṭṭhassa ādimhi eva sappanaṃ āsappanaṃ. Pari parito, uparūpari vā sappanaṃ	826	
PA_tika-s01_01t:826_5	parisappanaṃ. Ubhayenapi tattheva paribbhamanaṃ vadati. Tenāha “apariyogāhana”nti.	826	
PA_tika-s01_01t:826_6	Chambhitattanti araññasaññāya uppannaṃ chambhitabhāvaṃ, utrāsanti attho.	826	
PA_tika-s01_01t:827_0	224. Tatrāyaṃ sadisatāti etthāpi vuttanayānusārena sadisatā veditabbā. Yadaggena	827	
PA_tika-s01_01t:827_1	hi kāmacchandādayo iṇādisadisā, tadaggena tesaṃ pahānaṃ āṇaṇyādisadisaṃ abhāvoti	827	
PA_tika-s01_01t:827_2	katvā. Cha dhammeti asubhanimittassa uggaho, asubhabhāvanānuyogo, indriyesu guttadvāratā,	827	
PA_tika-s01_01t:827_3	bhojane mattaññutā, kalyāṇamittatā, sappāyakathāti ime cha dhamme. Bhāvetvāti brūhetvā.	827	
PA_tika-s01_01t:827_4	Mahāsatipaṭṭhāne vaṇṇayissāma tatthassa anuppannānuppādanauppannapahānādivibhāvanavasena	827	
PA_tika-s01_01t:827_5	savisesaṃ pāḷiyā āgatattā. Esa nayo byāpādādippahānakabhāvepi. Paravatthumhīti ārammaṇabhūte	827	
PA_tika-s01_01t:827_6	parasmiṃ vatthusmiṃ.	827	
PA_tika-s01_01t:828_0	Anatthakaroti attano parassa ca anatthāvaho. Cha dhammeti mettānimittassa uggaho,	828	
PA_tika-s01_01t:828_1	mettābhāvanānuyogo, kammassakatā, paṭisaṅkhānabahulatā, kalyāṇamittatā, sappāyakathāti	828	
PA_tika-s01_01t:828_2	ime cha dhamme. Tatthevāti mahāsatipaṭṭhāneyeva. Cārittasīlaṃ uddissa paññattasikkhāpadaṃ ācārapaṇṇatti.	828	
PA_tika-s01_01t:829_0	Bandhanāgāraṃ pavesitattā aladdhanakkhattānubhavo puriso “nakkhattadivase bandhanāgāraṃ	829	
PA_tika-s01_01t:829_1	pavesito puriso”ti vutto, nakkhattadivase eva vā tadananubhavanatthaṃ tathā kato.	829	
PA_tika-s01_01t:829_2	Mahāanatthakaranti diṭṭhadhammikādiatthahāpanamukhena mahato anatthassa kārakaṃ.	829	
PA_tika-s01_01t:829_3	Cha dhammeti atibhojane nanimittaggāho, iriyāpathasamparivattanatā, ālokasaññāmanasikāro,	829	
PA_tika-s01_01t:829_4	abbhokāsavāso, kalyāṇamittatā, sappāyakathāti ime cha dhamme.	829	
PA_tika-s01_01t:830_0	Uddhaccakukkucce mahāanatthakaranti parāyattatāpādanato vuttanayena mahato anatthassa	830	
PA_tika-s01_01t:830_1	kārakanti. Attho cha dhammeti bahussutatā, paripucchakatā, vinaye pakataññutā, vuḍḍhasevitā,	830	
PA_tika-s01_01t:830_2	kalyāṇamittatā, sappāyakathāti ime cha dhamme.	830	
PA_tika-s01_01t:831_0	Balavāti paccatthikavidhamanasamatthena balena balavā. Sajjāvudhoti sannaddhadhanuādiāvudho.	831	
PA_tika-s01_01t:831_1	Sūravīrasevakajanavasena saparivāro. Tanti yathāvuttaṃ purisaṃ. Balavantatāya, sajjāvudhatāya,	831	
PA_tika-s01_01t:831_2	saparivāratāya ca corā dūratova disvā palāyeyyuṃ. Anatthakārikāti sammāpaṭipattiyā	831	
PA_tika-s01_01t:831_3	vibandhakaraṇato vuttanayena anatthakārikā. Cha dhammeti bahussutatā, paripucchakatā,	831	
PA_tika-s01_01t:831_4	vinaye pakataññutā, adhimokkhabahulatā, kalyāṇamittatā, sappāyakathāti ime cha dhamme.	831	
PA_tika-s01_01t:831_5	Yathā bāhusaccādīni uddhaccakukkuccassa pahānāya saṃvattanti, evaṃ vicikicchāya pīti	831	
PA_tika-s01_01t:831_6	idhāpi bahussutatādayo gahitā. Kalyāṇamittatā sappāyakathā viya pañcannaṃ, tasmā	831	
PA_tika-s01_01t:831_7	tassa tassa anucchavikasevanatā veditabbā. Sammāpaṭipattiyā appaṭipattinimittatāmukhena	831	
PA_tika-s01_01t:831_8	vicikicchā micchāpaṭipattimeva paribrūhetīti tassā pahānaṃ duccaritavidhūnanūpāyoti	831	
PA_tika-s01_01t:831_9	āha “duccaritakantāraṃ nittharitvā”tiādi.	831	
PA_tika-s01_01t:832_0	225. Pāmojjaṃ nāma taruṇapīti, sā kathañcipi tuṭṭhāvatthāti āha “pāmojjaṃ jāyatīti	832	
PA_tika-s01_01t:832_1	tuṭṭhākāro jāyatī”ti. Tuṭṭhassāti okkantikabhāvappattāya pītiyā vasena tuṭṭhassa.	832	
PA_tika-s01_01t:832_2	Attano savipphārikatāya, attasamuṭṭhānapaṇītarūpuppattiyā ca sakalasarīraṃ khobhayamānā	832	
PA_tika-s01_01t:832_3	pharaṇalakkhaṇā pīti jāyati. Pītisahitaṃ pīti uttarapadalopena, kiṃ pana taṃ? Mano.	832	
PA_tika-s01_01t:832_4	Pīti mano etassāti pītimano, tassa pītimanassa. Tayidaṃ atthamattameva dassento “pītisampayuttacittassā”ti	832	
PA_tika-s01_01t:832_5	āha. Kāyoti idha arūpakalāpo adhippeto, na vedanādikkhandhattayamevāti āha “nāmakāyo	832	
PA_tika-s01_01t:832_6	passambhatī”ti, passaddhidvayassa pītivasenettha passambhanaṃ adhippetaṃ. Vigatadarathoti	832	
PA_tika-s01_01t:832_7	pahīnauddhaccādikilesadaratho. Vuttappakārāya pubbabhāgabhāvanāya vasena cetasikasukhaṃ	832	
PA_tika-s01_01t:832_8	paṭisaṃvedentoyeva taṃsamuṭṭhānapaṇītarūpaphuṭṭhasarīratāya kāyikampi sukhaṃ vedetīti	832	
PA_tika-s01_01t:832_9	āha “kāyikampi cetasikampi sukhaṃ vedayatī”ti. Imināti “sukhaṃ paṭisaṃvedetī”ti evaṃ	832	
PA_tika-s01_01t:832_10	vuttena. Saṃkilesapakkhato nikkhantattā, paṭhamajjhānapakkhikattā ca nekkhammasukhena.	8321	
PA_tika-s01_01t:832_11	Sukhitassāti sukhino.	8321	
PA_tika-s01_01t:833	Paṭhamajjhānakathāvaṇṇanā	83	
PA_tika-s01_01t:834_0	226. “Cittaṃ samādhiyatī”ti etena upacāravasenapi appanāvasenapi cittassa samādhānaṃ	834	
PA_tika-s01_01t:834_1	kathitaṃ. Evaṃ sante “so vivicceva kāmehī”tiādikā desanā kimatthiyāti āha “so vivicceva	834	
PA_tika-s01_01t:834_2	kāmehi…pe… vutta”nti. Tattha uparivisesadassanatthanti paṭhamajjhānādiuparivattabbavisesadassanatthaṃ.	834	
PA_tika-s01_01t:834_3	Na hi upacārasamādhisamadhigamena vinā paṭhamajjhānādiviseso samadhigantuṃ sakkā.	834	
PA_tika-s01_01t:834_4	Pāmojjuppādādīhi kāraṇaparamparā dutiyajjhānādisamadhigamepi icchitabbāva paṭipadāñāṇadassanavisuddhi	834	
PA_tika-s01_01t:834_5	viya dutiyamaggādisamadhigameti daṭṭhabbaṃ. Tassa samādhinoti “sukhino cittaṃ samādhiyatī”ti	834	
PA_tika-s01_01t:834_6	evaṃ sādhāraṇavasena vutto yo appanālakkhaṇo, tassa samādhino. Pabhedadassanatthanti	834	
PA_tika-s01_01t:834_7	dutiyajjhānādivibhāgassa ceva abhiññādivibhāgassa ca pabhedadassanatthaṃ. Karo vuccati	834	
PA_tika-s01_01t:834_8	pupphasambhavaṃ gabbhāsaye karīyatīti katvā, karato jāto kāyo karajakāyo, tadupasanissayo	834	
PA_tika-s01_01t:834_9	catusantatirūpasamudāyo. Kāmaṃ nāmakāyopi vivekajena pītisukhena tathāladdhupakāro,	834	
PA_tika-s01_01t:834_10	“abhisandetī”tiādivacanato pana rūpakāyo idhādhippetoti āha “imaṃ karajakāya”nti.	8341	
PA_tika-s01_01t:834_11	Abhisandetīti abhisandanaṃ karoti. Taṃ pana jhānamayena pītisukhena karajakāyassa	8341	
PA_tika-s01_01t:834_12	tintabhāvāpādanaṃ, sabbatthakameva lūkhabhāvāpanayananti āha “temetī”tiādi, tayidaṃ	8341	
PA_tika-s01_01t:834_13	abhisandanaṃ atthato yathāvuttapītisukhasamuṭṭhānehi paṇītarūpehi kāyassa parippharaṇaṃ	8341	
PA_tika-s01_01t:834_14	daṭṭhabbaṃ. “Parisandetī”tiādīsupi eseva nayo. Sabbaṃ etassa atthīti sabbavā, tassa	8341	
PA_tika-s01_01t:834_15	sabbāvato. Avayavāvayavisambandhe avayavini sāmivacananti avayavīvisayo sabba-saddo,	8341	
PA_tika-s01_01t:834_16	tasmā vuttaṃ “sabbakoṭṭhāsavato”ti. Aphuṭaṃ nāma na hoti yattha yattha kammajarūpaṃ,	8341	
PA_tika-s01_01t:834_17	tattha tattha cittajarūpassa abhibyāpanato. Tenāha “upādinnakasantatī”tiādi.	8341	
PA_tika-s01_01t:835_0	227. Chekoti kusalo. Taṃ panassa kosallaṃ nhāniyacuṇṇānaṃ sannane piṇḍīkaraṇe ca	835	
PA_tika-s01_01t:835_1	samatthatāvasena veditabbanti āha “paṭibalo”tiādi. Kaṃsa-saddo “mahatiyā kaṃsapātiyā”tiādīsu suvaṇṇe āgato.	835	
PA_tika-s01_01t:836_0	“Kaṃso upahato yathā”tiādīsu kittimalohe, katthaci paṇṇattimatte “upakaṃso nāma rājāpi	836	
PA_tika-s01_01t:836_1	mahākaṃsassa atrajo”tiādi, [jā. aṭṭha. 4.10 ghaṭapaṇḍitajātakavaṇṇanāyaṃ (atthato	836	
PA_tika-s01_01t:836_2	samānaṃ)] idha pana yattha katthaci loheti āha “yena kenaci lohena katabhājane”ti.	836	
PA_tika-s01_01t:836_3	Snehānugatāti udakasinehena anupavisanavasena gatā upagatā. Snehaparetāti udakasinehena	836	
PA_tika-s01_01t:836_4	parito gatā samantato phuṭṭhā, tato eva santarabāhirā phuṭṭhā sinehena, etena sabbaso	836	
PA_tika-s01_01t:836_5	udakena temitabhāvamāha. “Na ca paggharaṇī”ti etena tintassapi tassa ghanathaddhabhāvaṃ	836	
PA_tika-s01_01t:836_6	vadati. Tenāha “na ca binduṃ bindu”ntiādi.	836	
PA_tika-s01_01t:837	Dutiyajjhānakathāvaṇṇanā	83	
PA_tika-s01_01t:838_0	229. Tāhi tāhi udakasirāhi ubbhijjatīti ubbhidaṃ, ubbhidaṃ udakaṃ etassāti ubbhidodako.	838	
PA_tika-s01_01t:838_1	Ubbhinnaudakoti nadītīre khatakūpako viya ubbhijjanakaudako. Uggacchanakaudakoti	838	
PA_tika-s01_01t:838_2	dhārāvasena uṭṭhahanaudako. Kasmā panettha ubbhidodakova rahado gahito, na itaroti	838	
PA_tika-s01_01t:838_3	āha “heṭṭhā uggacchanaudakañhī”tiādi. Dhārānipātapubbuḷakehīti dhārānipātehi udakapubbuḷakehi	838	
PA_tika-s01_01t:838_4	ca, “pheṇapaṭalehi cā”ti vattabbaṃ. Sannisinnamevāti aparikkhobhatāya niccalameva,	838	
PA_tika-s01_01t:838_5	suppasannamevāti adhippāyo. Sesanti “abhisandetī”tiādikaṃ.	838	
PA_tika-s01_01t:839	Tatiyajjhānakathāvaṇṇanā	83	
PA_tika-s01_01t:840_0	231. Uppalānīti uppalagacchāni. Setarattanīlesūti uppalesu, setuppalarattuppalanīluppalesūti	840	
PA_tika-s01_01t:840_1	attho. Yaṃ kiñci uppalaṃ uppalameva sāmaññagahaṇato. Satapattanti ettha sata-saddo	840	
PA_tika-s01_01t:840_2	bahupariyāyo “satagghī”tiādīsu viya, tena anekasatapattassapi saṅgaho siddho hoti.	840	
PA_tika-s01_01t:840_3	Loke pana “rattaṃ padumaṃ, setaṃ puṇḍarīka”ntipi vuccati. Yāva aggā, yāva ca mūlā	840	
PA_tika-s01_01t:840_4	udakena abhisandanādisambhavadassanatthaṃ udakānuggataggahaṇaṃ. Idha uppalādīni viya	840	
PA_tika-s01_01t:840_5	karajakāyo, udakaṃ viya tatiyajjhānasukhaṃ.	840	
PA_tika-s01_01t:841	Catutthajjhānakathāvaṇṇanā	84	
PA_tika-s01_01t:842_0	233. Yasmā “parisuddhena cetasā”ti catutthajjhānacittamāha, tañca rāgādiupakkilesāpagamanato	842	
PA_tika-s01_01t:842_1	nirupakkilesaṃ nimmalaṃ, tasmā āha “nirupakkilesaṭṭhena parisuddha”nti. Yasmā pana	842	
PA_tika-s01_01t:842_2	pārisuddhiyā eva paccayavisesena pavattiviseso pariyodātatā suvaṇṇassa nighaṃsanena	842	
PA_tika-s01_01t:842_3	pabhassaratā viya, tasmā āha “pabhassaraṭṭhena pariyodātanti veditabba”nti. Idanti	842	
PA_tika-s01_01t:842_4	odātavacanaṃ. Utupharaṇatthanti uṇhautuno pharaṇadassanatthaṃ. Utupharaṇaṃ na hoti	842	
PA_tika-s01_01t:842_5	savisesanti adhippāyo, tenāha “taṅkhaṇa…pe… balavaṃ hotī”ti. Vatthaṃ viya karajakāyoti	842	
PA_tika-s01_01t:842_6	yogino karajakāyo vatthaṃ viya daṭṭhabbo utupharaṇasadisena catutthajjhānasukhena	842	
PA_tika-s01_01t:842_7	pharitabbattā. Purisassa sarīraṃ viya catutthajjhānaṃ daṭṭhabbaṃ utupharaṇaṭṭhāniyassa	842	
PA_tika-s01_01t:842_8	sukhassa nissayabhāvato, tenāha “tasmā”tiādi. Ettha ca “parisuddhena cetasā”ti ceto	842	
PA_tika-s01_01t:842_9	gahaṇena jhānasukhaṃ vuttanti daṭṭhabbaṃ, tenāha “utupharaṇaṃ viya catutthajjhānasukha”nti.	842	
PA_tika-s01_01t:842_10	Nanu ca catutthajjhāne sukhameva natthīti? Saccaṃ natthi sātalakkhaṇasantasabhāvattā	8421	
PA_tika-s01_01t:842_11	panettha upekkhā “sukha”nti adhippetā. Tena vuttaṃ sammohavinodaniyaṃ “upekkhā pana	8421	
PA_tika-s01_01t:842_12	santattā, sukhamicceva bhāsitā”ti.	8421	
PA_tika-s01_01t:843_0	Na arūpajjhānalābhīti na veditabbo avinābhāvato, tenāha “na hī”tiādi. Tattha cuddasahākārehīti	843	
PA_tika-s01_01t:843_1	kasiṇānulomato, kasiṇapaṭilomato, kasiṇānulomapaṭilomato, jhānānulomato, jhānapaṭilomato,	843	
PA_tika-s01_01t:843_2	jhānānulomapaṭilomato, jhānukkantikato, kasiṇukkantikato, jhānakasiṇukkantikato,	843	
PA_tika-s01_01t:843_3	aṅgasaṅkantito, ārammaṇasaṅkantito, aṅgārammaṇasaṅkantito, aṅgavavatthānato, ārammaṇavavatthānatoti	843	
PA_tika-s01_01t:843_4	imehi cuddasahākārehi. Satipi jhānesu āvajjanādivasībhāve ayaṃ vasībhāvo abhiññānibbattane	843	
PA_tika-s01_01t:843_5	ekantena icchitabboti dassento āha “na hi…pe… hotī”ti. Svāyaṃ nayo arūpasamāpattīhi	843	
PA_tika-s01_01t:843_6	vinā na ijjhatīti tāyapettha avinābhāvo veditabbo. Yadi evaṃ kasmā pāḷiyaṃ na āruppajjhānāni	843	
PA_tika-s01_01t:843_7	āgatānīti? Visesato ca rūpāvacaracatutthajjhānapādakattā sabbābhiññānaṃ tadantogadhā	843	
PA_tika-s01_01t:843_8	katvā tāya desitā, na arūpāvacarajjhānānaṃ idha anupayogato, tenāha “arūpajjhānāni	843	
PA_tika-s01_01t:843_9	āharitvā kathetabbānī”ti.	843	
PA_tika-s01_01t:844	Vipassanāñāṇakathāvaṇṇanā	84	
PA_tika-s01_01t:845_0	234. Sesanti “evaṃ samāhite citte”tiādīsu vattabbaṃ. Ñeyyaṃ jānātīti ñāṇaṃ, taṃ pana	845	
PA_tika-s01_01t:845_1	ñeyyaṃ paccakkhaṃ katvā passatīti dassanaṃ, ñāṇameva dassananti ñāṇadassanaṃ. Tayidaṃ	845	
PA_tika-s01_01t:845_2	ñāṇadassanapadaṃ sāsane aññattha ñāṇavisese nirūḷhaṃ, taṃ sabbaṃ atthuddhāravasena	845	
PA_tika-s01_01t:845_3	dassento “ñāṇadassananti maggañāṇampi vuccatī”tiādimāha. Yasmā vipassanāñāṇaṃ tebhūmakasaṅkhāre	845	
PA_tika-s01_01t:845_4	aniccādito jānāti, bhaṅgānupassanato paṭṭhāya paccakkhato ca te passati tasmā āha	845	
PA_tika-s01_01t:845_5	“idha pana…pe… ñāṇadassananti vutta”nti.	845	
PA_tika-s01_01t:846_0	Abhinīharatīti vuttanayena aṭṭhaṅgasamannāgate tasmiṃ citte vipassanākkamena jāte	846	
PA_tika-s01_01t:846_1	vipassanābhimukhaṃ peseti, tenāha “vipassanā…pe… karotī”ti. Tadabhimukhabhāvo eva	846	
PA_tika-s01_01t:846_2	hissa tanninnatādikaratā. Vuttoyeva brahmajāle. Odanakummāsehi upacīyatīti odanakummāsūpacayo.	846	
PA_tika-s01_01t:846_3	Aniccadhammoti pabhaṅgutāya addhuvasabhāvo. Duggandhavighātatthāyāti sarīre duggandhassa	846	
PA_tika-s01_01t:846_4	vigamāya. Ucchādanadhammoti ucchādetabbatāsabhāvo. Ucchādanena hi sarīre sedagūthapittasemhādidhātukkhobhagarubhāvaduggandhānaṃ	846	
PA_tika-s01_01t:846_5	apagamo hoti. Mahāsambāhanaṃ mallādīnaṃ bāhuvaḍḍhanādiatthaṃ hotīti “khuddakasambāhanenā”ti	846	
PA_tika-s01_01t:846_6	vuttaṃ. Parimaddanadhammoti parimadditabbatāsabhāvo. Bhijjati ceva vikirati cāti	846	
PA_tika-s01_01t:846_7	aniccatāvasena bhijjati ca bhinnañca kiñci payojanaṃ asādhentaṃ vippakiṇṇañca hoti.	846	
PA_tika-s01_01t:846_8	Rūpīti attano paccayabhūtena utuāhāralakkhaṇena rūpavāti ayamettha attho icchitoti	846	
PA_tika-s01_01t:846_9	āha “chahi padehi samudayo kathito”ti. Saṃsagge hi ayamīkāro. Saṇṭhānasampādanampi	846	
PA_tika-s01_01t:846_10	tathārūparūpuppādaneneva hotīti ucchādanaparimaddanapadehipi samudayo kathitoti vuttaṃ.	8461	
PA_tika-s01_01t:846_11	Evaṃ navahi yathārahaṃ kāye samudayavayadhammānupassitā dassitā. Nissitañca chaṭṭhavatthunissitattā	8461	
PA_tika-s01_01t:846_12	vipassanāñāṇassa. Paṭibaddhañca tena vinā appavattanato, kāyasaññitānaṃ rūpadhammānaṃ	8461	
PA_tika-s01_01t:846_13	ārammaṇakaraṇato ca.	8461	
PA_tika-s01_01t:847_0	235. Suṭṭhu bhāti obhāsatīti subho, pabhāsampattiyāpi maṇino bhaddatāti āha “subhoti	847	
PA_tika-s01_01t:847_1	sundaro”ti. Kuruvindajāti ādijātivisesopi maṇino ākaraparisuddhimūlako evāti āha	847	
PA_tika-s01_01t:847_2	“parisuddhākarasamuṭṭhito”ti dosanīharaṇavasena parikammanipphattīti āha “suṭṭhu	847	
PA_tika-s01_01t:847_3	kataparikammo apanītapāsāṇasakkharo”ti. Chaviyā saṇhabhāvenassa acchatā, na saṅghātassāti	847	
PA_tika-s01_01t:847_4	āha “acchoti tanucchavī”ti, tenāha “vippasanno”ti. Dhovanavedhanādīhīti catūsu pāsāṇesu	847	
PA_tika-s01_01t:847_5	dhovanena ceva kāḷakādiapaharaṇatthāya suttena āvunanatthāya ca vijjhanena. Tāpasaṇhakaraṇādīnaṃ	847	
PA_tika-s01_01t:847_6	saṅgaho ādi-saddena. Vaṇṇasampattinti suttassa vaṇṇasampattiṃ. Maṇi viya karajakāyo	847	
PA_tika-s01_01t:847_7	paccavekkhitabbato. Āvutasuttaṃ viya vipassanāñāṇaṃ anupavisitvā ṭhitattā. Cakkhumā	847	
PA_tika-s01_01t:847_8	puriso viya vipassanālābhī bhikkhu sammadeva dassanato. Tadārammaṇānanti rūpadhammārammaṇānaṃ.	847	
PA_tika-s01_01t:847_9	Phassapañcamakacittacetasikaggahaṇena gahitadhammāpi vipassanācittuppādapariyāpannā	847	
PA_tika-s01_01t:847_10	evāti veditabbaṃ. Evañhi tesaṃ vipassanāñāṇagatikattā “āvutasuttaṃ viya vipassanāñāṇa”nti	8471	
PA_tika-s01_01t:847_11	vacanaṃ avirodhitaṃ hoti. Kiṃ panete ñāṇassa āvi bhavanti, udāhu puggalassāti? Ñāṇassa.	8471	
PA_tika-s01_01t:847_12	Tassa pana āvibhāvattā puggalassa āvibhūtā nāma honti. Ñāṇassāti ca paccavekkhaṇāñāṇassa.	8471	
PA_tika-s01_01t:848_0	Maggañāṇassa anantaraṃ, tasmā lokiyābhiññānaṃ parato chaṭṭhābhiññāya purato vattabbaṃ	848	
PA_tika-s01_01t:848_1	vipassanāñāṇaṃ. Evaṃ santepīti yadipāyaṃ ñāṇānupubbī, evaṃ santepi. Etassa antarāvāro	848	
PA_tika-s01_01t:848_2	natthīti pañcasu lokiyābhiññāsu kathitāsu ākaṅkheyyasuttādīsu viya chaṭṭhābhiññā	848	
PA_tika-s01_01t:848_3	kathetabbāti etassa anabhiññālakkhaṇassa vipassanāñāṇassa tāsaṃ antarāvāro na hoti.	848	
PA_tika-s01_01t:848_4	Tasmā tattha avasarābhāvato idheva rūpāvacaracatutthajjhānānantarameva dassitaṃ vipassanāñāṇaṃ.	848	
PA_tika-s01_01t:848_5	Yasmā cāti ca-saddo samuccayattho, tena na kevalaṃ tadeva, atha kho idampi kāraṇaṃ	848	
PA_tika-s01_01t:848_6	vipassanāñāṇassa idheva dassaneti imamatthaṃ dīpeti. Dibbena cakkhunā bheravampi	848	
PA_tika-s01_01t:848_7	rūpaṃ passatoti ettha “iddhividhañāṇena bheravaṃ rūpaṃ nimminitvā cakkhunā passato”tipi	848	
PA_tika-s01_01t:848_8	vattabbaṃ, evampi abhiññālābhino apariññātavatthukassa bhayaṃ santāso uppajjati.	848	
PA_tika-s01_01t:848_9	Uccāvālikavāsi mahānāgattherassa viya. Pāṭiyekkaṃ sandiṭṭhikaṃ sāmaññaphalaṃ. Tenāha bhagavā –	848	
PA_tika-s01_01t:849	“Yato yato sammasati, khandhānaṃ udayabbayaṃ;	84	
PA_tika-s01_01t:850	Labhatī pītipāmojjaṃ, amataṃ taṃ vijānata”ntiādi. ;	85	
PA_tika-s01_01t:851	Manomayiddhiñāṇakathāvaṇṇanā	85	
PA_tika-s01_01t:852_0	236-7. Manena nibbattitanti abhiññāmanena nibbattitaṃ. Hatthapādādi aṅgehi ca kapparajaṇṇuādi	852	
PA_tika-s01_01t:852_1	paccaṅgehi ca. Saṇṭhānavasenāti kamaladalādisadisasaṇṭhānamattavasena, na rūpābhighātārahabhūtappasādiindriyavasena.	852	
PA_tika-s01_01t:852_2	Sabbākārehīti vaṇṇasaṇṭhānaavayavavisesādisabbākārehi. Tena iddhimatā. Sadisabhāvadassanatthamevāti	852	
PA_tika-s01_01t:852_3	saṇṭhānatopi vaṇṇatopi avayavavisesatopi sadisabhāvadassanatthameva. Sajātiyaṃ ṭhito,	852	
PA_tika-s01_01t:852_4	na nāgiddhiyā aññajātirūpo.	852	
PA_tika-s01_01t:853	Iddhividhañāṇādikakathāvaṇṇanā	85	
PA_tika-s01_01t:854	239. Suparikammakatamattikādayo viya iddhividhañāṇaṃ vikubbanakiriyāya nissayabhāvato.	85	
PA_tika-s01_01t:855	241. Sukhanti akicchena, akasirenāti attho.	85	
PA_tika-s01_01t:856_0	243. Mando uttānaseyyakadārakopi “daharo”ti vuccatīti tato visesanatthaṃ “yuvā”ti	856	
PA_tika-s01_01t:856_1	vuttaṃ. Yuvāpi koci anicchanako amaṇḍanajātiko hotīti tato visesanatthaṃ “maṇḍanakajātiko”tiādi	856	
PA_tika-s01_01t:856_2	vuttaṃ, tenāha “yuvāpīti”ādi. Kāḷatilappamāṇā bindavo kāḷatilakāni kāḷā vā kammāsā,	856	
PA_tika-s01_01t:856_3	tilappamāṇā bindavo tilakāni. Vaṅgaṃ nāma viyaṅgaṃ. Yobbanapīḷakādayo mukhadūsipīḷakā.	856	
PA_tika-s01_01t:856_4	Mukhagato doso mukhadoso, lakkhaṇavacanañcetaṃ mukhe adosassāpi pākaṭabhāvassa adhippetattā.	856	
PA_tika-s01_01t:856_5	Yathā vā mukhe doso, evaṃ mukhe adosopi mukhadoso saralopena. Mukhadoso ca mukhadoso	856	
PA_tika-s01_01t:856_6	ca mukhadosoti ekasesanayenapettha attho daṭṭhabbo. Evañhi “paresaṃ soḷasavidhaṃ	856	
PA_tika-s01_01t:856_7	cittaṃ pākaṭaṃ hotī”ti vacanaṃ samatthitaṃ hoti.	856	
PA_tika-s01_01t:857_0	245. Pubbenivāsañāṇūpamāyanti pubbenivāsañāṇassa dassitaupamāyaṃ. Taṃ divasaṃ katakiriyā	857	
PA_tika-s01_01t:857_1	nāma pākatikasattassapi yebhuyyena pākaṭā hotīti dassanatthaṃ taṃdivasa-ggahaṇaṃ	857	
PA_tika-s01_01t:857_2	kataṃ. Taṃdivasagatagāmattaya-ggahaṇeneva mahābhinīhārehi aññesampi pubbenivāsañāṇalābhīnaṃ	857	
PA_tika-s01_01t:857_3	tīsu bhavesu katakiriyā yebhuyyena pākaṭā hotīti dīpitanti daṭṭhabbaṃ.	857	
PA_tika-s01_01t:858_0	247. Aparāparaṃ sañcaranteti taṃtaṃkiccavasena ito cito ca sañcarante. Yathāvuttapāsādoviya	858	
PA_tika-s01_01t:858_1	bhikkhuno karajakāyo daṭṭhabbo tattha patiṭṭhitassa daṭṭhabbadassanasiddhito. Cakkhumato	858	
PA_tika-s01_01t:858_2	hi dibbacakkhusamadhigamo. Yathāha “maṃsacakkhussa uppādo, maggo dibbassa cakkhuno”ti.	858	
PA_tika-s01_01t:858_3	Cakkhumā puriso viya ayameva dibbacakkhuṃ patvā ṭhito bhikkhu daṭṭhabbassa dassanato.	858	
PA_tika-s01_01t:858_4	Gehaṃ pavisantā viya etaṃ attabhāvagehaṃ okkamantā, upapajjantāti attho. Gehā nikkhamantā	858	
PA_tika-s01_01t:858_5	viya etasmā attabhāvagehato pakkantā, cavantāti attho. Evaṃ vā ettha attho daṭṭhabbo.	858	
PA_tika-s01_01t:858_6	Aparāparaṃ sañcaraṇakasattāti pana punappunaṃ saṃsāre paribbhamantā sattā. “Tattha	858	
PA_tika-s01_01t:858_7	tattha nibbattasattā”ti pana iminā tasmiṃ bhave jātasaṃvaddhe satte vadati. Nanu	858	
PA_tika-s01_01t:858_8	cāyaṃ dibbacakkhuñāṇakathā, ettha kasmā “tīsu bhavesū”ti catuvokārabhavassāpi saṅgaho	858	
PA_tika-s01_01t:858_9	katoti āha “idañcā”tiādi. Tattha idanti “tīsu bhavesu nibbattasattāna”nti idaṃ vacanaṃ.	858	
PA_tika-s01_01t:858_10	Desanāsukhatthamevāti kevalaṃ desanāsukhatthaṃ, na catuvokārabhave nibbattasattānaṃ	8581	
PA_tika-s01_01t:858_11	dibbacakkhuno āvibhāvasabbhāvato. Na hi “ṭhapetvā arūpabhava”nti vā “dvīsu bhavesū”ti	8581	
PA_tika-s01_01t:858_12	vā vuccamāne desanā sukhāvabodhā ca hotīti.	8581	
PA_tika-s01_01t:859	Āsavakkhayañāṇakathāvaṇṇanā	85	
PA_tika-s01_01t:860_0	248. Vipassanāpādakanti vipassanāya padaṭṭhānabhūtaṃ. Vipassanā ca tividhā vipassakapuggalabhedena.	860	
PA_tika-s01_01t:860_1	Mahābodhisattānañhi paccekabodhisattānañca vipassanā cintāmayañāṇasaṃvaddhitā sayambhuñāṇabhūtā,	860	
PA_tika-s01_01t:860_2	itaresaṃ sutamayañāṇasaṃvaddhitā paropadesasambhūtā nāma. Sā “ṭhapetvā nevasaññānāsaññāyatanaṃ	860	
PA_tika-s01_01t:860_3	avasesarūpārūpajjhānānaṃ aññatarato vuṭṭhāyā”tiādinā anekadhā, arūpamukhavasena catudhātuvavatthāne	860	
PA_tika-s01_01t:860_4	vuttānaṃ tesaṃ tesaṃ dhātupariggahamukhānañca aññataramukhavasena anekadhā ca visuddhimagge	860	
PA_tika-s01_01t:860_5	nānānayato vibhāvitā. Mahābodhisattānaṃ pana catuvīsatikoṭisatasahassamukhena pabhedagamanato	860	
PA_tika-s01_01t:860_6	nānānayaṃ sabbaññutañāṇasannissayassa ariyamaggañāṇassa adhiṭṭhānabhūtaṃ pubbabhāgañāṇagabbhaṃ	860	
PA_tika-s01_01t:860_7	gaṇhāpentaṃ pariṇataṃ gacchantaṃ paramagambhīraṃ saṇhasukhumataraṃ anaññasādhāraṇaṃ	860	
PA_tika-s01_01t:860_8	vipassanāñāṇaṃ hoti, yaṃ aṭṭhakathāsu “mahāvajirañāṇa”nti vuccati. Yassa ca pavattivibhāgena	860	
PA_tika-s01_01t:860_9	catuvīsatikoṭisatasahassappabhedassa pādakabhāvena samāpajjiyamānā catuvīsatikoṭisatasahassasaṅkhyā	860	
PA_tika-s01_01t:860_10	devasikaṃ satthu vaḷañjanakasamāpattiyo vuccanti, svāyaṃ buddhānaṃ vipassanācāro	8601	
PA_tika-s01_01t:860_11	paramatthamañjusāyaṃ visuddhimaggasaṃvaṇṇanāyaṃ uddesato dassito. Atthikehi tato	8601	
PA_tika-s01_01t:860_12	gahetabbo, idha pana sāvakānaṃ vipassanā adhippetā.	8601	
PA_tika-s01_01t:861_0	Āsavānaṃ khayañāṇāyāti āsavānaṃ khepanato samucchindanato āsavakkhayo, ariyamaggo,	861	
PA_tika-s01_01t:861_1	tattha ñāṇaṃ āsavānaṃ khayañāṇaṃ, tadatthaṃ tenāha “āsavānaṃ khayañāṇanibbattanatthāyā”ti.	861	
PA_tika-s01_01t:861_2	Āsavā ettha khīyantīti āsavānaṃ khayo nibbānaṃ. Khepeti pāpadhammeti khayo, maggo.	861	
PA_tika-s01_01t:861_3	So pana pāpakkhayo āsavakkhayena vinā natthīti “khaye ñāṇa”nti ettha khayaggahaṇena	861	
PA_tika-s01_01t:861_4	āsavakkhayo vuttoti āha “khaye ñāṇa”ntiādi. Samitapāpo samaṇoti katvā āsavānaṃ khīṇattā	861	
PA_tika-s01_01t:861_5	samaṇo nāma hotīti āha “āsavānaṃ khayā samaṇo hotīti ettha phala”nti. Āsavavaḍḍhiyā	861	
PA_tika-s01_01t:861_6	saṅkhāre vaḍḍhento visaṅkhārato suvidūravidūroti “ārā so āsavakkhayā”ti ettha āsavakkhayapadaṃ	861	
PA_tika-s01_01t:861_7	visaṅkhārādhivacananti āha “āsavakkhayāti ettha nibbānaṃ vutta”nti. Bhaṅgoti āsavānaṃ	861	
PA_tika-s01_01t:861_8	khaṇanirodho “āsavānaṃ khayo”ti vuttoti yojanā.	861	
PA_tika-s01_01t:862_0	“Idaṃ dukkha”nti dukkhassa ariyasaccassa tadā bhikkhuno paccakkhato gahitabhāvadassanaṃ.	862	
PA_tika-s01_01t:862_1	“Ettakaṃ dukkha”nti tassa paricchijjaggahitabhāvadassanaṃ. “Na ito bhiyyo”ti tassa	862	
PA_tika-s01_01t:862_2	anavasesetvā gahitabhāvadassanaṃ. Tenāha “sabbampi dukkhasacca”ntiādi. Sarasalakkhaṇapaṭivedhenāti	862	
PA_tika-s01_01t:862_3	sabhāvasaṅkhātassa lakkhaṇassa asammohato paṭivijjhanena, asammohapaṭivedhoti ca.	862	
PA_tika-s01_01t:862_4	Yathā tasmiṃ ñāṇe pavatte pacchā dukkhasaccassa sarūpādiparicchede sammoho na hoti,	862	
PA_tika-s01_01t:862_5	tathā pavatti, tenāha “yathābhūtaṃ pajānātī”ti. Dukkhaṃ samudeti etasmāti dukkhasamudayo,	862	
PA_tika-s01_01t:862_6	taṇhāti āha “tassa cā”tiādi. Yaṃ ṭhānaṃ patvāti yaṃ nibbānaṃ maggassa ārammaṇapaccayaṭṭhena	862	
PA_tika-s01_01t:862_7	kāraṇabhūtaṃ āgamma, “patvā”ti ca tadubhayavato puggalassa patti tadubhayassa patti	862	
PA_tika-s01_01t:862_8	viyāti katvā vuttaṃ. Patvāti vā pāpuṇanahetu. Appavattīti appavattinimittaṃ, te vā	862	
PA_tika-s01_01t:862_9	nappavattanti etthāti appavatti, nibbānaṃ. Tassāti dukkhanirodhassa. Sampāpakanti	862	
PA_tika-s01_01t:862_10	sacchikaraṇavasena sammadeva pāpakaṃ.	8621	
PA_tika-s01_01t:863_0	Kilesavasenāti āsavasaṅkhātakilesavasena. Yasmā āsavānaṃ dukkhasaccapariyāyo tappariyāpannattā,	863	
PA_tika-s01_01t:863_1	sesasaccānañca taṃsamudayādipariyāyo atthi, tasmā vuttaṃ “pariyāyato”ti. Dassento	863	
PA_tika-s01_01t:863_2	saccānīti yojanā. Āsavānaṃyeva cettha gahaṇaṃ “āsavānaṃ khayañāṇāyā”ti āraddhattā.	863	
PA_tika-s01_01t:863_3	Tathā hi “kāmāsavāpi cittaṃ vimuccatī”tiādinā āsavavimuttisīseneva sabbakilesavimutti	863	
PA_tika-s01_01t:863_4	vuttā. “Idaṃ dukkhanti yathābhūtaṃ pajanātī”tiādinā missakamaggo idha kathitoti “saha	863	
PA_tika-s01_01t:863_5	vipassanāya koṭippattaṃ maggaṃ kathesī”ti vuttaṃ. “Jānato passato”ti iminā pariññāsacchikiriyābhāvanābhisamayā	863	
PA_tika-s01_01t:863_6	vuttā. “Vimuccatī”ti iminā pahānābhisamayo vuttoti āha “iminā maggakkhaṇaṃ dassetī”ti.	863	
PA_tika-s01_01t:863_7	“Jānato passato”ti vā hetuniddesoyaṃ. Jānanahetu dassanahetu kāmāsavāpi cittaṃ vimuccatīti	863	
PA_tika-s01_01t:863_8	yojanā. Dhammānañhi samānakālikānampi paccayappaccayuppannatā sahajātakoṭiyā labbhatīti.	863	
PA_tika-s01_01t:863_9	Bhavāsavaggahaṇena cettha bhavarāgassa viya bhavadiṭṭhiyāpi samavarodhoti diṭṭhāsavassāpi	863	
PA_tika-s01_01t:863_10	saṅgaho daṭṭhabbo. Khīṇā jātītiādīhi padehi. Tassāti paccavekkhaṇāñāṇassa. Bhūminti pavattiṭṭhānaṃ.	8631	
PA_tika-s01_01t:864_0	Yenādhippāyena “katamā panassā”tiādinā codanā katā, taṃ vivaranto “na tāvassā”tiādimāha.	864	
PA_tika-s01_01t:864_1	Tattha na tāvassa atītā jāti khīṇā maggabhāvanāyāti adhippāyo. Tattha kāraṇamāha	864	
PA_tika-s01_01t:864_2	“pubbeva khīṇattā”ti. Na anāgatā assa jāti khīṇāti yojanā. Na anāgatāti ca anāgatabhāvasāmaññaṃ	864	
PA_tika-s01_01t:864_3	gahetvā lesena codeti, tenāha “anāgate vāyāmābhāvato”ti. Anāgataviseso panettha adhippeto,	864	
PA_tika-s01_01t:864_4	tassa ca khepane vāyāmopi labbhateva, tenāha “yā pana maggassā”tiādi. Ekacatupañcavokārabhavesūti	864	
PA_tika-s01_01t:864_5	bhavattayaggahaṇaṃ vuttanayena anavasesato jātiyā khīṇabhāvadassanatthaṃ. Tanti yathāvuttaṃ	864	
PA_tika-s01_01t:864_6	jātiṃ. Soti khīṇāsavo bhikkhu.	864	
PA_tika-s01_01t:865_0	Brahmacariyavāso nāma ukkaṭṭhaniddesena maggabrahmacariyassa nibbattanaṃ evāti āha	865	
PA_tika-s01_01t:865_1	“parivuttha”nti. Sammādiṭṭhiyā catūsu saccesu pariññādikiccasādhanavasena pavattamānāya	865	
PA_tika-s01_01t:865_2	sammāsaṅkappādīnampi dukkhasacce pariññābhisamayānuguṇā pavatti, itarasaccesu ca	865	
PA_tika-s01_01t:865_3	nesaṃ pahānābhisamayādipavatti pākaṭā eva, tena vuttaṃ “catūsu saccesu catūhi maggehi	865	
PA_tika-s01_01t:865_4	pariññāpahānasacchikiriyābhāvanāvasenā”ti. Dukkhanirodhamaggesu pariññāsacchikiriyābhāvanā	865	
PA_tika-s01_01t:865_5	yāvadeva samudayappahānatthāyāti āha “tena tena maggena pahātabbakilesā pahīnā”ti.	865	
PA_tika-s01_01t:865_6	Itthattāyāti ime pakārā itthaṃ, tabbhāvo itthattaṃ, tadatthanti vuttaṃ hoti. Te pana	865	
PA_tika-s01_01t:865_7	pakārā ariyamaggabyāpārabhūtā pariññādayo idhādhippetāti āha “evaṃ soḷasakiccabhāvāyā”ti.	865	
PA_tika-s01_01t:865_8	Te hi maggaṃ paccavekkhato maggānubhāvena pākaṭā hutvā upaṭṭhahanti, pariññādīsu	865	
PA_tika-s01_01t:865_9	ca pahānameva padhānaṃ tadatthattā itaresanti āha “kilesakkhayabhāvāya vā”ti. Pahīnakilesapaccavekkhaṇavasena	865	
PA_tika-s01_01t:865_10	vā evaṃ vuttaṃ. Dutiyavikappe itthattāyāti nissakke sampadānavacananti āha “itthabhāvato”ti.	8651	
PA_tika-s01_01t:865_11	Aparanti anāgataṃ. Ime pana carimakattabhāvasaṅkhātā pañcakkhandhā pariññātā tiṭṭhanti,	8651	
PA_tika-s01_01t:865_12	etena tesaṃ appatiṭṭhataṃ dasseti. Apariññāmūlikā hi patiṭṭhā. Yathāha “kabaḷīkāre	8651	
PA_tika-s01_01t:865_13	ce bhikkhave āhāre atthi rāgo atthi nandī atthi taṇhā, patiṭṭhitaṃ tattha viññāṇaṃ	8651	
PA_tika-s01_01t:865_14	virūḷha”ntiādi. tenevāha “chinnamūlakā rukkhā viyā”tiādi.	8651	
PA_tika-s01_01t:866_0	249. Pabbatamatthaketi pabbatasikhare. Tañhi yebhuyyena saṅkhittaṃ saṅkucitaṃ hotīti	866	
PA_tika-s01_01t:866_1	pāḷiyaṃ “pabbatasaṅkhepe”ti vuttaṃ. Pabbatapariyāpanno vā padeso pabbatasaṅkhepo.	866	
PA_tika-s01_01t:866_2	Anāviloti akālusiyo, sā cassa anāvilatā kaddamābhāvena hotīti āha “nikkaddamo”ti.	866	
PA_tika-s01_01t:866_3	Sippiyoti suttiyo. Sambukāti saṅkhalikā. Ṭhitāsupi nisinnāsupi gāvīsu. Vijjamānāsūti	866	
PA_tika-s01_01t:866_4	labbhamānāsu, itarā ṭhitāpi nisinnāpi “carantī”ti vuccanti sahacaraṇanayena. Tiṭṭhantameva,	866	
PA_tika-s01_01t:866_5	na pana kadācipi carantaṃ. Dvayanti sippisambukaṃ, macchagumbanti idaṃ ubhayaṃ. Tiṭṭhantanti	866	
PA_tika-s01_01t:866_6	vuttaṃ carantaṃ pīti adhippāyo. “Itarañca dvaya”nti ca yathāvuttameva sippisambukādidvayaṃ	866	
PA_tika-s01_01t:866_7	vadati. Tañhi caratīti. Kiṃ vā imāya sahacariyāya, yathālābhaggahaṇaṃ panettha daṭṭhabbaṃ.	866	
PA_tika-s01_01t:866_8	Sakkharakathalassa hi vasena tiṭṭhantanti. Sippisambukassa macchagumbassa ca vasena	866	
PA_tika-s01_01t:866_9	tiṭṭhantampi carantaṃ pīti yojanā kātabbā.	866	
PA_tika-s01_01t:867_0	Tesaṃ dasannaṃ ñāṇānaṃ. Tatthāti tasmiṃ ārammaṇavibhāge, tesu vā ñāṇesu. Bhūmibhedato,	867	
PA_tika-s01_01t:867_1	kālabhedato, santānabhedato cāti sattavidhārammaṇaṃ vipassanāñāṇaṃ. “Rūpāyatanamattamevā”ti	867	
PA_tika-s01_01t:867_2	idaṃ tassa ñāṇassa abhinimmiyamāne manomaye kāye rūpāyatanamevārabbha pavattanato	867	
PA_tika-s01_01t:867_3	vuttaṃ, na tattha gandhāyataṃ ādīnaṃ abhāvato. Na hi rūpakalāpo gandhāyataṃ ādirahito	867	
PA_tika-s01_01t:867_4	atthi. Parinipphannameva nimmitarūpaṃ, tenāha “parittapaccuppannabahiddhārammaṇa”nti.	867	
PA_tika-s01_01t:867_5	Āsavakkhayañāṇaṃ nibbānārammaṇameva samānaṃ parittattikavasena appamāṇārammaṇaṃ,	867	
PA_tika-s01_01t:867_6	ajjhattattikavasena bahiddhārammaṇaṃ, atītattikavasena navattabbārammaṇañca hotīti	867	
PA_tika-s01_01t:867_7	āha “appamāṇabahiddhānavattabbārammaṇa”nti. Kūṭo viya kūṭāgārassa bhagavato desanāya	867	
PA_tika-s01_01t:867_8	arahattaṃ uttamaṅgabhūtanti āha “arahattanikūṭenā”ti. Desanaṃ niṭṭhāpesīti titthakaramataharavibhāviniṃ	867	
PA_tika-s01_01t:867_9	nānāvidhakuhanalapanādimicchājīvaviddhaṃsiniṃ tividhasīlālaṅkataṃ paramasallekhapaṭipattidīpaniṃ	867	
PA_tika-s01_01t:867_10	jhānābhiññādiuttarimanussadhammavibhūsitaṃ cuddasavidhamahāsāmaññaphalapaṭimaṇḍitaṃ	8671	
PA_tika-s01_01t:867_11	anaññasādhāraṇaṃ desanaṃ niṭṭhāpesi.	8671	
PA_tika-s01_01t:868	Ajātasattuupāsakattapaṭivedanākathāvaṇṇanā	86	
PA_tika-s01_01t:869	250. Ādimajjhapariyosānanti ādiñca majjhañca pariyosānañca. Sakkaccaṃ sagāravaṃ. Āraddhaṃ dhammasaṅgāhakehi.	86	
PA_tika-s01_01t:870_0	Abhikkantā vigatāti atthoti āha “khaye dissatī”ti. Tathā hi “nikkhanto paṭhamo yāmo”ti	870	
PA_tika-s01_01t:870_1	upari vuttaṃ. Abhikkantataroti ativiya kantataro manoramo, tādiso ca sundaro bhaddako	870	
PA_tika-s01_01t:870_2	nāma hotīti āha “sundare dissatī”ti. Koti devanāgayakkhagandhabbādīsu ko katamo.	870	
PA_tika-s01_01t:870_3	Meti mama. Pādānīti pāde. Iddhiyāti imāya evarūpāya deviddhiyā. Yasasāti iminā edisena	870	
PA_tika-s01_01t:870_4	parivārena, parijanena ca. Jalanti vijjotamāno. Abhikkantenāti ativiya kantena kamanīyena	870	
PA_tika-s01_01t:870_5	abhirūpena. Vaṇṇenāti chavivaṇṇena sarīravaṇṇanibhāya. Sabbā obhāsayaṃ disāti dasapi	870	
PA_tika-s01_01t:870_6	disā pabhāsento cando viya, sūriyo viya ca ekobhāsaṃ ekālokaṃ karontoti gāthāya attho.	870	
PA_tika-s01_01t:870_7	Abhirūpeti uḷārarūpe sampannarūpe.	870	
PA_tika-s01_01t:871_0	“Coro coro, sappo sappo”tiādīsu bhaye āmeḍitaṃ, “vijjha vijjha, pahara paharā”tiādīsu	871	
PA_tika-s01_01t:871_1	kodhe, “sādhu sādhūtiādīsu pasaṃsāyaṃ, “gaccha gaccha, lunāhi lunāhī”tiādīsu turite,	871	
PA_tika-s01_01t:871_2	“āgaccha āgacchā”tiādīsu kotūhale, “buddho buddhoti cintento”tiādīsu acchare, “abhikkamathāyasmanto	871	
PA_tika-s01_01t:871_3	abhikkamathāyasmanto”tiādīsu hāse, “kahaṃ ekaputtaka kahaṃ ekaputtakā”tiādīsu soke,	871	
PA_tika-s01_01t:871_4	“aho sukhaṃ aho sukha”ntiādīsu pasāde. Ca-saddo avuttasamuccayattho, tena garahāasammānādīnaṃ	871	
PA_tika-s01_01t:871_5	saṅgaho daṭṭhabbo. Tattha “pāpo pāpo”tiādīsu garahāyaṃ, “abhirūpaka abhirūpakā”tiādīsu	871	
PA_tika-s01_01t:871_6	asammāne daṭṭhabbaṃ.	871	
PA_tika-s01_01t:872_0	Nayidaṃ āmeḍitavasena dvikkhattuṃ vuttaṃ, atha kho atthadvayavasenāti dassento “atha	872	
PA_tika-s01_01t:872_1	vā”tiādimāha “abhikkanta”nti vacanaṃ apekkhitvā napuṃsakaliṅgavasena vuttaṃ. Taṃ	872	
PA_tika-s01_01t:872_2	pana bhagavato vacanaṃ dhammassa desanāti katvā tathā vuttaṃ. Atthamattadassanaṃ	872	
PA_tika-s01_01t:872_3	vā etaṃ, tasmā atthavasenettha liṅgavibhattipariṇāmo veditabbo. Dutiyapadepi eseva	872	
PA_tika-s01_01t:872_4	nayo. Dosanāsanatoti rāgādikilesavidhamanato. Guṇādhigamanatoti sīlādiguṇānaṃ sampādanato.	872	
PA_tika-s01_01t:872_5	Ye guṇe desanā adhigameti, tesu padhānabhūtā dassetabbāti te padhānabhūte tāva dassetuṃ	872	
PA_tika-s01_01t:872_6	“saddhājananato paññājananato”ti vuttaṃ. Saddhāpamukhā hi lokiyā guṇā paññāpamukhā	872	
PA_tika-s01_01t:872_7	lokuttarā. Sīlādiatthasampattiyā sātthato. Sabhāvaniruttisampattiyā sabyañjanato.	872	
PA_tika-s01_01t:872_8	Suviññeyyasaddapayogatāya uttānapadato. Saṇhasukhumabhāvena dubbiññeyyatthatāya gambhīratthato.	872	
PA_tika-s01_01t:872_9	Siniddhamudumadhurasaddapayogatāya kaṇṇasukhato. Vipulavisuddhapemanīyatthatāya hadayaṅgamato.	872	
PA_tika-s01_01t:872_10	Mānātimānavidhamanena anattukkaṃsanato. Thambhasārambhanimmaddanena aparavambhanato.	8721	
PA_tika-s01_01t:872_11	Hitādhippāyappavattiyā, paresaṃ rāgapariḷāhādivūpagamanena ca karuṇāsītalato. Kilesandhakāravidhamanena	8721	
PA_tika-s01_01t:872_12	paññāvadātato. Karavīkarutamañjutāya āpātharamaṇīyato. Pubbāparāviruddhasuvisuddhatāya	8721	
PA_tika-s01_01t:872_13	vimaddakkhamato. Āpātharamaṇīyatāya eva suyyamānasukhato. Vimaddakkhamatāya, hitajjhāsayappavattitāya	8721	
PA_tika-s01_01t:872_14	ca vīmaṃsiyamānahitato. Evamādīhīti ādi-saddena saṃsāracakkanivattanato saddhammacakkappavattanato,	8721	
PA_tika-s01_01t:872_15	micchāvādaviddhaṃsanato sammāvādapatiṭṭhāpanato, akusalamūlasamuddharaṇato kusalamūlasaṃropanato,	8721	
PA_tika-s01_01t:872_16	apāyadvārapidhānato saggamaggadvāravivaraṇato, pariyuṭṭhānavūpasamanato anusayasamugghāṭanatoti	8721	
PA_tika-s01_01t:872_17	evamādīnaṃ saṅgaho daṭṭhabbo.	8721	
PA_tika-s01_01t:873_0	Adhomukhaṭṭhapitanti kenaci adhomukhaṃ ṭhapitaṃ. Heṭṭhāmukhajātanti sabhāveneva heṭṭhāmukhaṃ	873	
PA_tika-s01_01t:873_1	jātaṃ. Ugghāṭeyyāti vivaṭaṃ kareyya. Hatthe gahetvā “puratthābhimukho, uttarābhimukho	873	
PA_tika-s01_01t:873_2	vā gacchā”tiādīni avatvā hatthe gahetvā nissandehaṃ katvā. “Esa maggo, evaṃ gacchā”ti	873	
PA_tika-s01_01t:873_3	dasseyya. Kāḷapakkhacātuddasīti kāḷapakkhe cātuddasī. Nikkujjitaṃ ādheyyassa anādhārabhūtaṃ	873	
PA_tika-s01_01t:873_4	bhājanaṃ ādhārabhāvāpādanavasena ukkujjeyya. Aññāṇassa abhimukhattā heṭṭhāmukhajātatāya	873	
PA_tika-s01_01t:873_5	saddhammavimukhaṃ adhomukhaṭṭhapitatāya asaddhamme patitanti evaṃ padadvayaṃ yathārahaṃ	873	
PA_tika-s01_01t:873_6	yojetabbaṃ, na yathāsaṅkhyaṃ. Kāmaṃ kāmacchandādayo paṭicchādakā nīvaraṇabhāvato,	873	
PA_tika-s01_01t:873_7	micchādiṭṭhi pana savisesaṃ paṭicchādikā satte micchābhinivesanavasenāti āha “micchādiṭṭhigahanapaṭicchanna”nti.	873	
PA_tika-s01_01t:873_8	Tenāha bhagavā “micchādiṭṭhiparamāhaṃ bhikkhave vajjaṃ vadāmī”ti. Sabbo apāyagāmimaggo	873	
PA_tika-s01_01t:873_9	kummaggo kucchito maggoti katvā. Sammādiṭṭhiādīnaṃ ujupaṭipakkhatāya micchādiṭṭhiādayo	873	
PA_tika-s01_01t:873_10	aṭṭha micchattadhammā micchāmaggā. Teneva hi tadubhayapaṭipakkhataṃ sandhāya “saggamokkhamaggaṃ	8731	
PA_tika-s01_01t:873_11	āvikarontenā”ti vuttaṃ. Sappiādisannissayo padīpo na tathā ujjalo, yathā telasannissayoti	8731	
PA_tika-s01_01t:873_12	telapajjota-ggahaṇaṃ. Etehi pariyāyehīti etehi nikkujjitukkujjanapaṭicchannavivaraṇādiupamopamitabbappakārehi,	8731	
PA_tika-s01_01t:873_13	etehi vā yathāvuttehi nānāvidhakuhanalapanādimicchājīvavividhamanādivibhāvanapariyāyehi.	8731	
PA_tika-s01_01t:873_14	Tenāha “anekapariyāyena dhammo pakāsito”ti.	8731	
PA_tika-s01_01t:874_0	Pasannakāranti pasannehi kātabbaṃ sakkāraṃ. Saraṇanti paṭisaraṇaṃ, tenāha “parāyaṇa”nti.	874	
PA_tika-s01_01t:874_1	Parāyaṇabhāvo ca anatthanisedhanena, atthasampaṭipādanena ca hotīti āha “aghassa	874	
PA_tika-s01_01t:874_2	tātā, hitassa ca vidhātā”ti. Aghassāti dukkhatoti vadanti, pāpatoti pana attho yutto,	874	
PA_tika-s01_01t:874_3	nissakke cetaṃ sāmivacanaṃ. Ettha ca nāyaṃ gamu-saddo nī-saddādayo viya dvikammako,	874	
PA_tika-s01_01t:874_4	tasmā yathā “ajaṃ gāmaṃ netī”ti vuccati, evaṃ “bhagavantaṃ saraṇaṃ gacchāmī”ti vattuṃ	874	
PA_tika-s01_01t:874_5	na sakkā, “saraṇanti gacchāmī”ti pana vattabbaṃ. Iti-saddo cettha luttaniddiṭṭho.	874	
PA_tika-s01_01t:874_6	Tassa cāyamattho. Gamanañca tadadhippāyena bhajanaṃ jānanaṃ vāti dassento “iminā	874	
PA_tika-s01_01t:874_7	adhippāyenā”tiādimāha. Tattha “bhajāmī”tiādīsu purimassa purimassa pacchimaṃ pacchimaṃ	874	
PA_tika-s01_01t:874_8	atthavacanaṃ, bhajanaṃ vā saraṇādhippāyena upasaṅkamanaṃ, sevanaṃ santikāvacaratā,	874	
PA_tika-s01_01t:874_9	payirupāsanaṃ vattapaṭivattakaraṇena upaṭṭhānanti evaṃ sabbathāpi anaññasaraṇataṃyeva	874	
PA_tika-s01_01t:874_10	dīpeti. “Gacchāmī”ti padassa bujjhāmīti ayamattho kathaṃ labbhatīti āha “yesañhī”tiādi.	8741	
PA_tika-s01_01t:875_0	“Adhigatamagge sacchikatanirodhe”ti padadvayenāpi phalaṭṭhā eva dassitā, na maggaṭṭhāti	875	
PA_tika-s01_01t:875_1	te dassento “yathānusiṭṭhaṃ paṭipajjamāne cā”tiādimāha. Nanu ca kalyāṇaputhujjanopi	875	
PA_tika-s01_01t:875_2	“yathānusiṭṭhaṃ paṭipajjatī”ti vuccatīti? Kiñcāpi vuccati, nippariyāyena pana maggaṭṭhā	875	
PA_tika-s01_01t:875_3	eva tathā vattabbā, na itaro niyāmokkamanābhāvato. Tathā hi te eva vuttā “apāyesu	875	
PA_tika-s01_01t:875_4	apatamāne dhāretī”ti. Sammattaniyāmokkamanena hi apāyavinimuttasambhavo. Akkhāyatīti	875	
PA_tika-s01_01t:875_5	ettha iti-saddo ādiattho, pakārattho vā, tena “yāvatā bhikkhave dhammā saṅkhatā vā	875	
PA_tika-s01_01t:875_6	asaṅkhatā vā, virāgo tesaṃ aggaṃ akkhāyatī”ti suttapadaṃ saṅgaṇhāti, “vitthāro”ti	875	
PA_tika-s01_01t:875_7	vā iminā. Ettha ca ariyamaggo niyyānikatāya, nibbānaṃ tassa tadatthasiddhihetutāyāti	875	
PA_tika-s01_01t:875_8	ubhayameva nippariyāyena “dhammo”ti vutto. Nibbānañhi ārammaṇapaccayabhūtaṃ labhitvā	875	
PA_tika-s01_01t:875_9	ariyamaggassa tadatthasiddhi. Tathāpi yasmā ariyaphalānaṃ “tāya saddhāya avūpasantāyā”tiādi	875	
PA_tika-s01_01t:875_10	vacanato maggena samucchinnānaṃ kilesānaṃ paṭipassaddhippahānakiccatāya, niyyānānuguṇatāya,	8751	
PA_tika-s01_01t:875_11	niyyānapariyosānatāya ca, pariyattidhammassa pana “niyyānadhammassa samadhigamanahetutāyā”ti	8751	
PA_tika-s01_01t:875_12	iminā pariyāyena vuttanayena dhammabhāvo labbhati eva. Svāyamattho pāṭhārūḷho evāti	8751	
PA_tika-s01_01t:875_13	dassento “na kevala”ntiādimāha.	8751	
PA_tika-s01_01t:876_0	“Kāmarāgo bhavarāgo”ti evamādi bhedo sabbopi rāgo virajjati etenāti rāgavirāgoti	876	
PA_tika-s01_01t:876_1	maggo kathito. Ejāsaṅkhātāya taṇhāya, antonijjhānalakkhaṇassa sokassa ca taduppattiyaṃ	876	
PA_tika-s01_01t:876_2	sabbaso parikkhīṇattā anejaṃ asokanti phalaṃ kathitaṃ. Appaṭikūlanti avirodhadīpanato	876	
PA_tika-s01_01t:876_3	kenaci aviruddhaṃ, iṭṭhaṃ paṇītanti vā attho. Paguṇarūpena pavattitattā, pakaṭṭhaguṇavibhāvanato	876	
PA_tika-s01_01t:876_4	vā paguṇaṃ. Yathāha “vihiṃsasaññī paguṇaṃ na bhāsiṃ, dhammaṃ paṇītaṃ manujesu brahme”ti.	876	
PA_tika-s01_01t:876_5	sabbadhammakkhandhā kathitāti yojanā.	876	
PA_tika-s01_01t:877_0	Diṭṭhisīlasaṅghātenāti “yāyaṃ diṭṭhi ariyā niyyānikā niyyāti takkarassa sammā dukkhakkhayāya,	877	
PA_tika-s01_01t:877_1	tathārūpāya diṭṭhiyā diṭṭhisāmaññagato viharatī”ti evaṃ vuttāya diṭṭhiyā, “yāni tāni	877	
PA_tika-s01_01t:877_2	sīlāni akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni	877	
PA_tika-s01_01t:877_3	samādhisaṃvattanikāni, tathārūpehi sīlehi sīlasāmaññagato viharatī”ti evaṃ vuttānaṃ	877	
PA_tika-s01_01t:877_4	sīlānañca saṃhatabhāvena, diṭṭhisīlasāmaññenāti attho. Saṃhatoti ghaṭito, sametoti	877	
PA_tika-s01_01t:877_5	attho. Ariyapuggalā hi yattha katthaci dūre ṭhitāpi attano guṇasāmaggiyā saṃhatā	877	
PA_tika-s01_01t:877_6	eva. Aṭṭha ca puggaladhammadasā teti te purisayugavasena cattāropi puggalavasena	877	
PA_tika-s01_01t:877_7	aṭṭheva ariyadhammassa paccakkhadassāvitāya dhammadasā. Tīṇi vatthūni “saraṇa”nti	877	
PA_tika-s01_01t:877_8	gamanena, tikkhattuṃ gamanena ca tīṇi saraṇagamanāni. Paṭivedesīti attano hadayagataṃ vācāya pavedesi.	877	
PA_tika-s01_01t:878	Saraṇagamanakathāvaṇṇanā	87	
PA_tika-s01_01t:879_0	Saraṇagamanassa visayappabhedaphalasaṃkilesabhedānaṃ viya kattu ca vibhāvanā tattha	879	
PA_tika-s01_01t:879_1	kosallāya hotīti “saraṇagamanesu kosallatthaṃ saraṇaṃ…pe… veditabbo”ti vuttaṃ tena	879	
PA_tika-s01_01t:879_2	vinā saraṇagamanasseva asambhavato. Kasmā panettha vodānaṃ na gahitaṃ, nanu vodānavibhāvanāpi	879	
PA_tika-s01_01t:879_3	tattha kosallāvahāti? Saccametaṃ, taṃ pana saṃkilesaggahaṇeneva atthato dīpitaṃ hotīti	879	
PA_tika-s01_01t:879_4	na gahitaṃ. Yāni hi nesaṃ saṃkilesakāraṇāni aññāṇādīni, tesaṃ sabbena sabbaṃ anuppannānaṃ	879	
PA_tika-s01_01t:879_5	anuppādanena, uppannānañca pahānena vodānaṃ hotīti. Hiṃsatthassa sara-saddassa vasenetaṃ	879	
PA_tika-s01_01t:879_6	padaṃ daṭṭhabbanti “hiṃsatīti saraṇa”nti vatvā taṃ pana hiṃsanaṃ kesaṃ kathaṃ kassa	879	
PA_tika-s01_01t:879_7	vāti codanaṃ sodhento “saraṇagatāna”ntiādimāha. Tattha bhayanti vaṭṭabhayaṃ. Santāsanti	879	
PA_tika-s01_01t:879_8	cittutrāsaṃ teneva cetasikadukkhassa gahitattā. Dukkhanti kāyikadukkhaṃ. Duggatiparikilesanti	879	
PA_tika-s01_01t:879_9	duggatipariyāpannaṃ sabbampi dukkhaṃ, tayidaṃ sabbaṃ parato phalakathāyaṃ āvibhavissati.	879	
PA_tika-s01_01t:879_10	Etanti “saraṇa”nti padaṃ.	8791	
PA_tika-s01_01t:880_0	Evaṃ avisesato saraṇa-saddassa atthaṃ dassetvā idāni visesato dassetuṃ “atha vā”tiādi	880	
PA_tika-s01_01t:880_1	vuttaṃ. Hite pavattanenāti “sampannasīlā bhikkhave viharathā”tiādinā atthe niyojanena.	880	
PA_tika-s01_01t:880_2	Ahitā ca nivattanenāti. “Pāṇātipātassa kho pāpako vipāko, pāpakaṃ abhisamparāya”ntiādinā	880	
PA_tika-s01_01t:880_3	ādīnavadassanādimukhena anatthato nivattanena. Bhayaṃ hiṃsatīti hitāhitesu appavattipavattihetukaṃ	880	
PA_tika-s01_01t:880_4	byasanaṃ appavattikaraṇena vināseti. Bhavakantārā uttāraṇena maggasaṅkhāto dhammo,	880	
PA_tika-s01_01t:880_5	itaro assāsadānena sattānaṃ bhayaṃ hiṃsatīti yojanā. Kārānanti dānavasena pūjāvasena	880	
PA_tika-s01_01t:880_6	ca upanītānaṃ sakkārānaṃ. Vipulaphalapaṭilābhakaraṇena sattānaṃ bhayaṃ hiṃsatīti	880	
PA_tika-s01_01t:880_7	yojanā, anuttaradakkhiṇeyyabhāvatoti adhippāyo. Imināpi pariyāyenāti imināpi vibhajitvā vuttena kāraṇena.	880	
PA_tika-s01_01t:881_0	“Sammāsambuddho bhagavā, svākkhāto dhammo, suppaṭipanno saṅgho”ti evaṃ pavatto tattha	881	
PA_tika-s01_01t:881_1	ratanattaye pasādo tappasādo, tadeva ratanattayaṃ garu etassāti taggaru tabbhāvo	881	
PA_tika-s01_01t:881_2	taggarutā, tappasādo ca taggarutā ca tappasādataggarutā, tāhi tappasādataggarutāhi.	881	
PA_tika-s01_01t:881_3	Vidhūtadiṭṭhivicikicchāsammohaassaddhiyāditāya vihatakileso. Tadeva ratanattayaṃ	881	
PA_tika-s01_01t:881_4	parāyaṇaṃ parāgati tāṇaṃ leṇanti evaṃ pavattiyā tapparāyaṇatākārappavatto cittuppādo	881	
PA_tika-s01_01t:881_5	saraṇagamanaṃ saraṇaṃ gacchati etenāti. Taṃsamaṅgīti tena yathāvuttacittuppādena	881	
PA_tika-s01_01t:881_6	samannāgato. Evaṃ upetīti bhajati sevati payirupāsati, evaṃ vā jānāti bujjhatīti	881	
PA_tika-s01_01t:881_7	evamattho veditabbo. Ettha ca pasāda-ggahaṇena lokiyasaraṇagamanamāha. Tañhi pasādappadhānaṃ.	881	
PA_tika-s01_01t:881_8	Garutāgahaṇena lokuttaraṃ. Ariyā hi ratanattayaṃ guṇābhiññatāya pāsāṇacchattaṃ viya	881	
PA_tika-s01_01t:881_9	garuṃ katvā passanti. Tasmā tappasādena vikkhambhanavasena vigatakileso, taggarutāya	881	
PA_tika-s01_01t:881_10	samucchedavasenāti yojetabbaṃ agāravakaraṇahetūnaṃ samucchindanato. Tapparāyaṇatā	8811	
PA_tika-s01_01t:881_11	panettha taggatikatāti tāya catubbidhampi vakkhamānaṃ saraṇagamanaṃ gahitanti daṭṭhabbaṃ.	8811	
PA_tika-s01_01t:881_12	Avisesena vā pasādagarutā jotitāti pasādaggahaṇena aveccappasādassa itarassa ca gahaṇaṃ,	8811	
PA_tika-s01_01t:881_13	tathā garutāgahaṇenāti ubhayenāpi ubhayaṃ saraṇagamanaṃ yojetabbaṃ.	8811	
PA_tika-s01_01t:882_0	Maggakkhaṇe ijjhatīti yojanā. “Nibbānārammaṇaṃ hutvā”ti etena atthato catusaccādhigamo	882	
PA_tika-s01_01t:882_1	eva lokuttarasaraṇagamananti dasseti. Tattha hi nibbānadhammo sacchikiriyābhisamayavasena,	882	
PA_tika-s01_01t:882_2	maggadhammo bhāvanābhisamayavasena paṭivijjhiyamānoyeva saraṇagamanatthaṃ sādheti.	882	
PA_tika-s01_01t:882_3	Buddhaguṇā pana sāvakagocarabhūtā pariññābhisamayavasena, tathā ariyasaṅghaguṇā,	882	
PA_tika-s01_01t:882_4	tenāha “kiccato sakalepi ratanattaye ijjhatī”ti. Ijjhantañca saheva ijjhati, na lokiyaṃ	882	
PA_tika-s01_01t:882_5	viya patipāṭiyā asammohapaṭivedhena paṭividdhattāti adhippāyo. Ye pana vadanti “na	882	
PA_tika-s01_01t:882_6	saraṇagamanaṃ nibbānārammaṇaṃ hutvā pavattati. Maggassa adhigatattā pana adhigatameva	882	
PA_tika-s01_01t:882_7	hoti ekaccānaṃ tevijjādīnaṃ lokiyavijjādayo viyā”ti, tesaṃ lokiyameva saraṇagamanaṃ	882	
PA_tika-s01_01t:882_8	siyā, na lokuttaraṃ, tañca ayuttaṃ duvidhassāpi icchitabbattā.	882	
PA_tika-s01_01t:883_0	Tanti lokiyaṃ saraṇagamanaṃ. Saddhāpaṭilābho “sammāsambuddho bhagavā”tiādinā. Saddhāmūlikāti	883	
PA_tika-s01_01t:883_1	yathāvuttasaddhāpubbaṅgamā sammādiṭṭhiti buddhasubuddhataṃ, dhammasudhammataṃ, saṅghasuppaṭipattiñca	883	
PA_tika-s01_01t:883_2	lokiyāvabodhavaseneva sammā ñāyena dassanato. “Saddhāmūlikā sammādiṭṭhī”ti etena	883	
PA_tika-s01_01t:883_3	saddhūpanissayā yathāvuttalakkhaṇā paññā lokiyasaraṇagamananti dasseti, tenāha “diṭṭhijukammanti	883	
PA_tika-s01_01t:883_4	vuccatī”ti. Diṭṭhi eva attano paccayehi uju karīyatīti katvā diṭṭhi vā uju karīyati	883	
PA_tika-s01_01t:883_5	etenāti diṭṭhijukammaṃ, tathā pavatto cittuppādo. Evañca katvā “tapparāyaṇatākārappavatto	883	
PA_tika-s01_01t:883_6	cittuppādo”ti idaṃ vacanaṃ samatthitaṃ hoti. Saddhāpubbaṅgamasammādiṭṭhiggahaṇaṃ	883	
PA_tika-s01_01t:883_7	pana cittuppādassa tappadhānatāyāti daṭṭhabbaṃ. “Saddhāpaṭilābho”ti iminā mātādīhi	883	
PA_tika-s01_01t:883_8	ussāhitadārakādīnaṃ viya ñāṇavippayuttaṃ saraṇagamanaṃ dasseti, “sammādiṭṭhī”ti iminā	883	
PA_tika-s01_01t:883_9	ñāṇasampayuttaṃ saraṇagamanaṃ. Tayidaṃ lokiyaṃ saraṇagamanaṃ. Attā sanniyyātīyati	883	
PA_tika-s01_01t:883_10	appīyati pariccajīyati etenāti attasanniyyātanaṃ, yathāvuttaṃ diṭṭhijukammaṃ. Taṃ	8831	
PA_tika-s01_01t:883_11	ratanattayaṃ parāyaṇaṃ paṭisaraṇaṃ etassāti tapparāyaṇo, puggalo, cittuppādo vā.	8831	
PA_tika-s01_01t:883_12	Tassa bhāvo tapparāyaṇatā, yathāvuttaṃ diṭṭhijukammameva. “Saraṇa”nti adhippāyena	8831	
PA_tika-s01_01t:883_13	sissabhāvaṃ antevāsikabhāvaṃ upagacchati etenāti sissabhāvūpagamanaṃ. Saraṇagamanādhippāyeneva	8831	
PA_tika-s01_01t:883_14	paṇipatati etenāti paṇipāto. Sabbattha yathāvuttadiṭṭhijukammavaseneva attho veditabbo.	8831	
PA_tika-s01_01t:884_0	Attapariccajananti saṃsāradukkhanittharaṇatthaṃ attano attabhāvassa pariccajanaṃ.	884	
PA_tika-s01_01t:884_1	Eseva nayo sesesupi. Buddhādīnaṃ yevāti avadhāraṇaṃ attasanniyyātanādīsupi tattha	884	
PA_tika-s01_01t:884_2	tattha vattabbaṃ. Evañhi tadaññanivattanaṃ kataṃ hoti.	884	
PA_tika-s01_01t:885_0	Evaṃ attasanniyyātanādīni ekena pakārena dassetvā idāni aparehipi pakārehi dassetuṃ	885	
PA_tika-s01_01t:885_1	“apicā”tiādi āraddhaṃ, tena pariyāyantarehipi attasanniyyātanādi katameva hoti atthassa	885	
PA_tika-s01_01t:885_2	abhinnattāti dasseti. Āḷavakādīnanti ādi-saddena sātāgirahemavatādīnaṃ saṅgaho daṭṭhabbo.	885	
PA_tika-s01_01t:885_3	Nanu cete āḷavakādayo maggeneva āgatasaraṇagamanā, kathaṃ tesaṃ tapparāyaṇatāsaraṇagamanaṃ	885	
PA_tika-s01_01t:885_4	vuttanti? Maggenāgatasaraṇagamanehipi. “So ahaṃ vicarissāmi…pe… sudhammataṃ” “te	885	
PA_tika-s01_01t:885_5	mayaṃ vicarissāma, gāmā gāmaṃ nagā nagaṃ…pe… sudhammata”nti, tehi tapparāyaṇatākārassa	885	
PA_tika-s01_01t:885_6	paveditattā tathā vuttaṃ.	885	
PA_tika-s01_01t:886_0	So panesa ñāti…pe… vasenāti ettha ñātivasena, bhayavasena, ācariyavasena, dakkhiṇeyyavasenāti	886	
PA_tika-s01_01t:886_1	paccekaṃ yojetabbaṃ. Tattha ñātivasenāti ñātibhāvavasena. Evaṃ sesesupi. Dakkhiṇeyyapaṇipātenāti	886	
PA_tika-s01_01t:886_2	dakkhiṇeyyatāhetukena paṇipātena. Itarehīti ñātibhāvādivasappavattehi tīhi paṇipātehi.	886	
PA_tika-s01_01t:886_3	“Itarehī”tiādinā saṅkhepato vuttamatthaṃ vitthārato dassetuṃ “tasmā”tiādi vuttaṃ.	886	
PA_tika-s01_01t:886_4	Vandatīti paṇipātassa lakkhaṇavacanaṃ. Evarūpanti diṭṭhadhammikaṃ sandhāya vadati.	886	
PA_tika-s01_01t:886_5	Samparāyikañhi niyyānikaṃ vā anusāsaniṃ paccāsisanto dakkhiṇeyyapaṇipātameva karotīti adhippāyo.	886	
PA_tika-s01_01t:887	Saraṇagamanappabhedoti saraṇagamanavibhāgo.	88	
PA_tika-s01_01t:888_0	Ariyamaggo eva lokuttaraṃ saraṇagamananti “cattāri sāmaññaphalāni vipākaphala”nti	888	
PA_tika-s01_01t:888_1	vuttaṃ. Sabbadukkhakkhayoti sakalassa vaṭṭadukkhassa anuppādanirodho. Etanti “cattāri	888	
PA_tika-s01_01t:888_2	ariyasaccāni, sammappaññāya passatī”ti evaṃ vuttaṃ ariyasaccassa dassanaṃ.	888	
PA_tika-s01_01t:889_0	Niccādito anupagamanādivasenāti “nicca”nti aggahaṇādivasena. Aṭṭhānanti hetupaṭikkhepo.	889	
PA_tika-s01_01t:889_1	Anavakāsoti paccayapaṭikkhepo. Ubhayenāpi kāraṇameva paṭikkhipati. Yanti yena kāraṇena.	889	
PA_tika-s01_01t:889_2	Diṭṭhisampannoti maggadiṭṭhiyā samannāgato sotāpanno. Kañci saṅkhāranti catubhūmakesu	889	
PA_tika-s01_01t:889_3	saṅkhatasaṅkhāresu ekasaṅkhārampi. Niccato upagaccheyyāti “nicco”ti gaṇheyya. “Sukhato	889	
PA_tika-s01_01t:889_4	upagaccheyyā”ti. “Ekantasukhī attā hoti arogo paraṃ maraṇā”ti evaṃ attadiṭṭhivasena	889	
PA_tika-s01_01t:889_5	sukhato gāhaṃ sandhāyetaṃ vuttaṃ. Diṭṭhivippayuttacittena pana ariyasāvako pariḷāhavūpasamanatthaṃ	889	
PA_tika-s01_01t:889_6	mattahatthiparittāsito viya cokkhabrāhmaṇo ukkārabhūmiṃ kañci saṅkhāraṃ sukhato upagacchati.	889	
PA_tika-s01_01t:889_7	Attavāre kasiṇādipaññattisaṅgahatthaṃ “saṅkhāra”nti avatvā “kañci dhamma”nti vuttaṃ.	889	
PA_tika-s01_01t:889_8	Imesupi vāresu catubhūmakavaseneva paricchedo veditabbo, tebhūmakavaseneva vā. Yaṃ	889	
PA_tika-s01_01t:889_9	yañhi puthujjano gāhavasena gaṇhāti, tato tato ariyasāvako gāhaṃ viniveṭheti.	889	
PA_tika-s01_01t:890_0	“Mātara”ntiādīsu janikā mātā, janako pitā, manussabhūto khīṇāsavo arahāti adhippeto.	890	
PA_tika-s01_01t:890_1	Kiṃ pana ariyasāvako aññaṃ jīvitā voropeyyāti? Etampi aṭṭhānaṃ, puthujjanabhāvassa	890	
PA_tika-s01_01t:890_2	pana mahāsāvajjabhāvadassanatthaṃ, ariyasāvakassa ca phaladassanatthaṃ evaṃ vuttaṃ.	890	
PA_tika-s01_01t:890_3	Duṭṭhacittoti vadhakacittena paduṭṭhacitto. Lohitaṃ uppādeyyāti jīvamānakasarīre	890	
PA_tika-s01_01t:890_4	khuddakamakkhikāya pivanamattampi lohitaṃ uppādeyya. Saṅghaṃ bhindeyyāti samānasaṃvāsakaṃ	890	
PA_tika-s01_01t:890_5	samānasīmāyaṃ ṭhitaṃ saṅghaṃ. “Kammena, uddesena, voharanto, anussāvanena, salākaggāhenā”ti	890	
PA_tika-s01_01t:890_6	evaṃ vuttehi pañcahi kāraṇehi bhindeyya. Aññaṃ satthāranti aññaṃ titthakaraṃ “ayaṃ	890	
PA_tika-s01_01t:890_7	me satthā”ti evaṃ gaṇheyya, netaṃ ṭhānaṃ vijjatīti attho. Na te gamissanti apāyabhūminti	890	
PA_tika-s01_01t:890_8	te buddhaṃ saraṇaṃ gatā taṃnimittaṃ apāyaṃ na gamissanti, devakāyaṃ pana paripūressantīti attho.	890	
PA_tika-s01_01t:891_0	Dasahi ṭhānehīti dasahi kāraṇehi. Adhigaṇhantīti abhibhavanti. Velāmasuttādivasenāpīti	891	
PA_tika-s01_01t:891_1	ettha karīsassa catutthabhāgappamāṇānaṃ caturāsītisahassasaṅkhyānaṃ suvaṇṇapātirūpiyapātikaṃsapātīnaṃ	891	
PA_tika-s01_01t:891_2	yathākkamaṃ rūpiyasuvaṇṇahiraññapūrānaṃ, sabbālaṅkārapaṭimaṇḍitānaṃ caturāsītiyā	891	
PA_tika-s01_01t:891_3	hatthisahassānaṃ, caturāsītiyā assasahassānaṃ, caturāsītiyā rathasahassānaṃ, caturāsītiyā	891	
PA_tika-s01_01t:891_4	dhenusahassānaṃ, caturāsītiyā kaññāsahassānaṃ, caturāsītiyā pallaṅkasahassānaṃ, caturāsītiyā	891	
PA_tika-s01_01t:891_5	vatthakoṭisahassānaṃ, aparimāṇassa ca khajjabhojjādibhedassa āhārassa pariccajanavasena	891	
PA_tika-s01_01t:891_6	sattamāsādhikāni sattasaṃvaccharāni nirantaraṃ pavattavelāmamahādānato ekassa sotāpannassa	891	
PA_tika-s01_01t:891_7	dinnadānaṃ mahapphalataraṃ, tato sataṃ sotāpannānaṃ dinnadānato ekassa sakadāgāmino,	891	
PA_tika-s01_01t:891_8	tato ekassa anāgāmino, tato ekassa arahato, tato ekassa paccekabuddhassa, tato sammāsambuddhassa,	891	
PA_tika-s01_01t:891_9	tato buddhappamukhassa saṅghassa dinnadānaṃ mahapphalataraṃ, tato cātuddisasaṅghaṃ	891	
PA_tika-s01_01t:891_10	uddissa vihārakaraṇaṃ, tato saraṇagamanaṃ mahapphalataranti imamatthaṃ pakāsentassa	8911	
PA_tika-s01_01t:891_11	velāmasuttassa vasena. Vuttañhetaṃ “yaṃ gahapati velāmo brāhmaṇo dānaṃ adāsi mahādānaṃ,	8911	
PA_tika-s01_01t:891_12	yo cekaṃ diṭṭhisampannaṃ bhojeyya, idaṃ tato mahapphalatara”ntiādi. Velāmasuttādīti	8911	
PA_tika-s01_01t:891_13	ādisaddena aggappasādasuttādīnaṃ saṅgaho daṭṭhabbo.	8911	
PA_tika-s01_01t:892_0	Aññāṇaṃ vatthuttayassa guṇānaṃ ajānanaṃ, tattha sammoho. “Buddho nu kho, na nu kho”tiādinā	892	
PA_tika-s01_01t:892_1	vicikicchā saṃsayo. Micchāñāṇaṃ tassa guṇānaṃ aguṇabhāvaparikappanena viparītaggāho.	892	
PA_tika-s01_01t:892_2	Ādi-saddena anādarāgāravādīnaṃ saṅgaho. Na mahājutikanti na ujjalaṃ, aparisuddhaṃ	892	
PA_tika-s01_01t:892_3	apariyodātanti attho. Na mahāvipphāranti anuḷāraṃ. Sāvajjoti taṇhādiṭṭhādivasena	892	
PA_tika-s01_01t:892_4	sadoso, lokiyasaraṇagamanaṃ sikkhāsamādānaṃ viya aggahitakālaparicchedaṃ jīvitapariyantameva	892	
PA_tika-s01_01t:892_5	hoti, tasmā tassa khandhabhedena bhedoti āha “anavajjo kālakiriyāyā”ti. Soti anavajjo	892	
PA_tika-s01_01t:892_6	saraṇagamanabhedo. Satipi anavajjatte iṭṭhaphalopi na hotīti āha “aphalo”ti. Kasmā?	892	
PA_tika-s01_01t:892_7	Avipākattā. Na hi taṃ akusalanti.	892	
PA_tika-s01_01t:893_0	Ko upāsakoti sarūpapucchā, kiṃlakkhaṇo upāsakoti vuttaṃ hoti. Kasmāti hetupucchā,	893	
PA_tika-s01_01t:893_1	tena kena pavattinimittena upāsaka-saddo tasmiṃ puggale nirūḷhoti dasseti, tenāha	893	
PA_tika-s01_01t:893_2	“kasmā upāsakoti vuccatī”ti. Saddassa abhidheyye pavattinimittaṃ tadatthassa tabbhāvakāraṇaṃ.	893	
PA_tika-s01_01t:893_3	Kimassa sīlanti kīdisaṃ assa upāsakassa sīlaṃ, kittakena sīlenāyaṃ sīlasampanno nāma	893	
PA_tika-s01_01t:893_4	hotīti attho. Ko ājīvoti ko assa sammāājīvo, so pana micchājīvassa parivajjanena	893	
PA_tika-s01_01t:893_5	hotīti sopi vibhajīyati. Kā vipattīti kā assa sīlassa, ājīvassa vā vipatti. Anantarassa	893	
PA_tika-s01_01t:893_6	hi vidhi vā paṭisedho vā. Sampattīti etthāpi eseva nayo.	893	
PA_tika-s01_01t:894	Yo kocīti khattiyādīsu yo koci, tena saraṇagamanaṃ evaṃ kāraṇaṃ, na jāti ādivisesoti dasseti.	89	
PA_tika-s01_01t:895	Upāsanatoti teneva saraṇagamanena, tattha ca sakkaccakiriyāya ādara gāravabahumānādiyogena payirupāsanato.	89	
PA_tika-s01_01t:896	Veramaṇiyoti veraṃ vuccati pāṇātipātādidussīlyaṃ, tassa maṇanato hananato vināsanato veramaṇiyo, pañca viratiyo viratipadhānattā tassa sīlassa, tenevāha “paṭivirato hotī”ti.	89	
PA_tika-s01_01t:897_0	Micchāvaṇijjāti na sammāvaṇijjā ayuttavaṇijjā asāruppavaṇijjā. Pahāyāti akaraṇeneva	897	
PA_tika-s01_01t:897_1	pajahitvā. Dhammenāti dhammato anapetena, tena aññampi adhammikaṃ jīvikaṃ paṭikkhipati.	897	
PA_tika-s01_01t:897_2	Samenāti avisamena, tena kāyavisaṃ ādiduccaritaṃ vajjetvā kāyasamādinā sucaritena	897	
PA_tika-s01_01t:897_3	jīvikaṃ dasseti. Satthavaṇijjāti āvudhabhaṇḍaṃ katvā vā kāretvā vā yathākataṃ vā	897	
PA_tika-s01_01t:897_4	paṭilabhitvā tassa vikkayo. Sattavaṇijjāti manussavikkayo. Maṃsavaṇijjāti sūnakārādayo	897	
PA_tika-s01_01t:897_5	viya migasūkarādike posetvā maṃsaṃ sampādetvā vikkayo. Majjavaṇijjāti yaṃ kiñci majjaṃ	897	
PA_tika-s01_01t:897_6	yojetvā tassa vikkayo. Visavaṇijjāti visaṃ yojetvā vā visaṃ gahetvā vā tassa vikkayo.	897	
PA_tika-s01_01t:897_7	Tattha satthavaṇijjā paroparodhanimittatāya akaraṇīyā vuttā sattavaṇijjā abhujissabhāvakaraṇato,	897	
PA_tika-s01_01t:897_8	maṃsavaṇijjā vadhahetuto, majjavaṇijjā pamādaṭṭhānato.	897	
PA_tika-s01_01t:898_0	Tassevāti pañcaveramaṇilakkhaṇassa sīlassa ceva pañcamicchāvaṇijjālakkhaṇassa ājīvassa	898	
PA_tika-s01_01t:898_1	ca. Vipattīti bhedo, pakopo ca. Yāyāti yāya paṭipattiyā. Caṇḍāloti upāsakacaṇḍālo.	898	
PA_tika-s01_01t:898_2	Malanti upāsakamalaṃ. Paṭikiṭṭhoti upāsakanihīno. Buddhādīsu kammakammaphalesu ca	898	
PA_tika-s01_01t:898_3	saddhāvipariyāyo assaddhiyaṃ micchādhimokkho, yathāvuttena assaddhiyena samannāgato	898	
PA_tika-s01_01t:898_4	assaddho. Yathāvuttasīlavipattiājīvavipattivasena dussīlo. “Iminā diṭṭhādinā idaṃ	898	
PA_tika-s01_01t:898_5	nāma maṅgalaṃ hotī”ti evaṃ bālajanaparikappitakotūhalasaṅkhātena diṭṭhasutamutamaṅgalena	898	
PA_tika-s01_01t:898_6	samannāgato kotūhalamaṅgaliko. Maṅgalaṃ paccetīti diṭṭhamaṅgalādibhedaṃ maṅgalameva	898	
PA_tika-s01_01t:898_7	pattiyāyati. No kammanti kammassakataṃ no pattiyāyati. Ito ca bahiddhāti ito sabbaññubuddhasāsanato	898	
PA_tika-s01_01t:898_8	bahiddhā bāhirakasamaye. Dakkhiṇeyyaṃ pariyesatīti duppaṭipannaṃ dakkhiṇārahasaññī	898	
PA_tika-s01_01t:898_9	gavesati. Pubbakāraṃ karotīti dānamānaṃ ādikaṃ kusalakiriyaṃ paṭhamataraṃ karoti.	898	
PA_tika-s01_01t:898_10	Ettha ca dakkhiṇeyyapariyesanapubbakāre ekaṃ katvā pañca dhammā veditabbā.	8981	
PA_tika-s01_01t:899_0	Vipattiyaṃ vuttavipariyāyena sampatti veditabbā. Ayaṃ pana viseso – catunnampi parisānaṃ	899	
PA_tika-s01_01t:899_1	ratijananaṭṭhena upāsakova ratanaṃ upāsakaratanaṃ. Guṇasobhākittisaddasugandhatāya	899	
PA_tika-s01_01t:899_2	upāsakova padumaṃ upāsakapadumaṃ. Tathā upāsakapuṇḍarīkaṃ.	899	
PA_tika-s01_01t:900_0	Ādimhītiādiatthe. Koṭiyanti pariyantakoṭiyaṃ. Vihāraggenāti ovarakakoṭṭhāsena, “imasmiṃ	900	
PA_tika-s01_01t:900_1	gabbhe vasantānamidaṃ nāma panasaphalaṃ pāpuṇātī”tiādinā taṃ taṃvasanaṭṭhānakoṭṭhāsenāti	900	
PA_tika-s01_01t:900_2	attho. Ajjatagganti vā ajjadagganti vā ajja icceva attho.	900	
PA_tika-s01_01t:901_0	“Pāṇehi upeta”nti iminā tassa saraṇagamanassa āpāṇakoṭikataṃ dassento “yāva me jīvitaṃ	901	
PA_tika-s01_01t:901_1	pavattatī”tiādīni vatvā puna jīvitenāpi taṃ vatthuttayaṃ paṭipūjento “saraṇagamanaṃ	901	
PA_tika-s01_01t:901_2	rakkhāmī”ti uppannaṃ tassa rañño adhippāyaṃ vibhāvento “ahañhī”tiādimāha. Pāṇehi	901	
PA_tika-s01_01t:901_3	upetanti hi yāva me pāṇā dharanti, tāva saraṇaṃ upetaṃ, upento ca na vācāmattena,	901	
PA_tika-s01_01t:901_4	na ekavāraṃ cittuppādamattena, atha kho pāṇānaṃ pariccajanavasena yāvajīvaṃ upetanti	901	
PA_tika-s01_01t:901_5	evamettha attho veditabbo.	901	
PA_tika-s01_01t:902_0	Accayanaṃ sādhumariyādaṃ madditvā vītikkamanaṃ accayoti āha “aparādho”ti. Acceti	902	
PA_tika-s01_01t:902_1	atikkamati etenāti vā accayo, vītikkamassa pavattanako akusaladhammo. So eva aparajjhati	902	
PA_tika-s01_01t:902_2	etenāti aparādho. So hi aparajjhantaṃ purisaṃ abhibhavitvā pavattati, tenāha “atikkamma	902	
PA_tika-s01_01t:902_3	abhibhavitvā pavatto”ti. Caratīti ācarati karoti. Dhammenevāti dhammato anapetena	902	
PA_tika-s01_01t:902_4	payogena. Paṭiggaṇhātūti adhivāsanavasena sampaṭicchatūti atthoti āha “khamatū”ti.	902	
PA_tika-s01_01t:903_0	251. Sadevakena lokena “saraṇa”nti araṇīyato ariyo, tathāgatoti āha “ariyassa vinaye	903	
PA_tika-s01_01t:903_1	buddhassa bhagavato sāsane”ti. Puggalādhiṭṭhānaṃ karontoti kāmaṃ “vuddhi hesā”ti	903	
PA_tika-s01_01t:903_2	dhammādhiṭṭhānavasena vākyaṃ āraddhaṃ, tathāpi desanaṃ pana puggalādhiṭṭhānaṃ karonto	903	
PA_tika-s01_01t:903_3	saṃvaraṃ āpajjatīti āhāti yojanā.	903	
PA_tika-s01_01t:904_0	253. Imasmiṃyeva attabhāve nippajjanakānaṃ attano kusalamūlānaṃ khaṇanena khato,	904	
PA_tika-s01_01t:904_1	tesaṃyeva upahananena upahato. Ubhayenāpi tassa kammāparādhameva vadati. Patiṭṭhāti	904	
PA_tika-s01_01t:904_2	sammattaniyāmokkamanaṃ etāyāti patiṭṭhā, tassa upanissayasampadā. Sā kiriyāparādhena	904	
PA_tika-s01_01t:904_3	bhinnā vināsitā etenāti bhinnapatiṭṭho, tenāha “tathā”tiādi. Dhammesu cakkhunti catusaccadhammesu	904	
PA_tika-s01_01t:904_4	tesaṃ dassanaṭṭhena cakkhu. Aññesu ṭhānesūti aññesu suttapadesu. Muccissatīti saṭṭhi	904	
PA_tika-s01_01t:904_5	vassasahassāni paccitvā lohakumbhī narakato muccissati.	904	
PA_tika-s01_01t:905_0	Yadi anantare attabhāve narake paccati, imaṃ pana suttaṃ sutvā rañño ko ānisaṃso	905	
PA_tika-s01_01t:905_1	laddhoti āha “mahānisaṃso”tiādi. So pana ānisaṃso niddālābhasīsena vutto tadā kāyikacetasikadukkhāpagamo,	905	
PA_tika-s01_01t:905_2	tiṇṇaṃ ratanānaṃ mahāsakkārakiriyā, sātisayo pothujjanikasaddhāpaṭilābhoti evaṃpakāro	905	
PA_tika-s01_01t:905_3	diṭṭhadhammiko, samparāyiko pana aparāparesupi bhavesu aparimāṇo yevāti veditabbo.	905	
PA_tika-s01_01t:906_0	Etthāha – yadi rañño kammantarāyābhāve tasmiṃyeva āsane dhammacakkhu uppajjissati,	906	
PA_tika-s01_01t:906_1	kathaṃ anāgate paccekabuddho hutvā parinibbāyissati. Atha paccekabuddho hutvā parinibbāyissati,	906	
PA_tika-s01_01t:906_2	kathaṃ tadā dhammacakkhuṃ uppajjissati, nanu ime sāvakabodhipaccekabodhiupanissayā	906	
PA_tika-s01_01t:906_3	bhinnanissayāti? Nāyaṃ virodho ito parato evassa paccekabodhisambhārānaṃ sambharaṇīyato.	906	
PA_tika-s01_01t:906_4	Sāvakabodhiyā bujjhanakasattāpi hi asati tassā samavāye kālantare paccekabodhiyā	906	
PA_tika-s01_01t:906_5	bujjhissanti katābhinīhārasambhavato. Apare pana bhaṇanti “paccekabodhiyā yevāyaṃ	906	
PA_tika-s01_01t:906_6	katābhinīhāro. Katābhinīhārāpi hi tattha niyatiṃ appattā tassa ñāṇassa paripākaṃ	906	
PA_tika-s01_01t:906_7	anupagatattā satthu sammukhībhāve sāvakabodhiṃ pāpuṇissantīti bhagavā ‘sacāyaṃ bhikkhave	906	
PA_tika-s01_01t:906_8	rājā’tiādimāha. Mahābodhisattānameva ca ānantariyaparimutti, na itarabodhisattānaṃ.	906	
PA_tika-s01_01t:906_9	Tathā hi paccekabodhiyaṃ niyato samāno devadatto cirakālasambhūtena lokanāthe āghātena	906	
PA_tika-s01_01t:906_10	garutarāni ānantariyāni pasavi, tasmā kammantarāyenāyaṃ idāni asamavetadassanābhisamayo	9061	
PA_tika-s01_01t:906_11	rājā paccekabodhiniyāmena anāgate paccekabuddho hutvā parinibbāyissatī”ti daṭṭhabbaṃ.	9061	
PA_tika-s01_01t:907	Sāmaññaphalasuttavaṇṇanāya līnatthappakāsanā.	90	
PA_tika-s01_01t:908	3. Ambaṭṭhasuttavaṇṇanā	90	
PA_tika-s01_01t:909	Addhānagamanavaṇṇanā	90	
PA_tika-s01_01t:910_0	254. Apubbapadavaṇṇanāti atthasaṃvaṇṇanāvasena heṭṭhā aggahitatāya apubbassa padassa	910	
PA_tika-s01_01t:910_1	vaṇṇanā atthavibhajanā. “Hitvā punappunāgatamattha”nti hi vuttaṃ. Janapadinoti janapadavanto,	910	
PA_tika-s01_01t:910_2	janapadassa vā issarā rājakumārā gottavasena kosalā nāma. Yadi eko janapado, kathaṃ	910	
PA_tika-s01_01t:910_3	bahuvacananti āha “rūḷhisaddenā”ti. Akkharacintakā hi īdisesu ṭhānesu yutte viya	910	
PA_tika-s01_01t:910_4	īdisaliṅgavacanāni icchanti, ayamettha rūḷhi yathā aññatthapi “kurūsu viharati, aṅgesu	910	
PA_tika-s01_01t:910_5	viharatī”ti ca. Tabbisesanepi janapada-sadde jāti-sadde ekavacanameva. Porāṇā panāti	910	
PA_tika-s01_01t:910_6	pana-saddo visesatthajotano, tena puthuatthavisayatāya evañcetaṃ puthuvacananti vakkhamānavisesaṃ	910	
PA_tika-s01_01t:910_7	joteti. Bahuppabhedo hi so padeso tiyojanasataparimāṇatāya. Naṅgalānipi chaḍḍetvāti	910	
PA_tika-s01_01t:910_8	kammappahānavasena naṅgalānipi pahāya, nidassanamattañcetaṃ. Na kevalaṃ kassakā eva,	910	
PA_tika-s01_01t:910_9	atha kho aññepi manussā attano attano kiccaṃ pahāya tattha sannipatiṃsu. “So padeso”ti	910	
PA_tika-s01_01t:910_10	padesasāmaññato vuttaṃ, vacanavipallāsena vā, te padesāti attho. Kosalāti vuccati	9101	
PA_tika-s01_01t:910_11	kusalā eva kosalāti katvā.	9101	
PA_tika-s01_01t:911_0	Cārikanti caraṇaṃ, caraṇaṃ vā cāro, so eva cārikā. Tayidaṃ maggagamanaṃ idhādhippetaṃ,	911	
PA_tika-s01_01t:911_1	na cuṇṇikagamanamattanti āha “addhānagamanaṃ gacchanto”ti. Taṃ vibhāgena dassetuṃ	911	
PA_tika-s01_01t:911_2	“cārikā ca nāmesā”tiādi vuttaṃ. Tattha dūrepīti nātidūrepi. Sahasā gamananti sīghagamanaṃ.	911	
PA_tika-s01_01t:911_3	Mahākassapapaccuggamanādiṃ ekadesena vatvā vanavāsītissasāmaṇerassa vatthuṃ vitthāretvā	911	
PA_tika-s01_01t:911_4	janapadacārikaṃ kathetuṃ “bhagavā hī”tiādi āraddhaṃ. Ākāsagāmīhi eva saddhiṃ gantukāmo	911	
PA_tika-s01_01t:911_5	“chaḷabhiññānaṃ ārocehī”ti āha.	911	
PA_tika-s01_01t:912_0	Saṅghakammavasena sijjhamānāpi upasampadā satthu āṇāvaseneva sijjhanato “buddhadāyajjaṃ	912	
PA_tika-s01_01t:912_1	te dassāmī”ti vuttanti vadanti. Apare pana aparipuṇṇavīsativassasseva tassa upasampadaṃ	912	
PA_tika-s01_01t:912_2	anujānanto “dassāmī”ti avocāti vadanti. Upasampādetvāti dhammasenāpatinā upajjhāyena upasampādetvā.	912	
PA_tika-s01_01t:913_0	Navayojanasatikampi ṭhānaṃ majjhimadesapariyāpannameva, tato paraṃ nādhippetaṃ turitacārikāvasena	913	
PA_tika-s01_01t:913_1	agamanato. Samantāti gatagataṭṭhānassa catūsu passesu samantato. Aññenapi kāraṇenāti	913	
PA_tika-s01_01t:913_2	bhikkhūnaṃ samathavipassanātaruṇabhāvato aññenapi majjhimamaṇḍale veneyyānaṃ ñāṇaparipākādikāraṇena	913	
PA_tika-s01_01t:913_3	majjhimamaṇḍalaṃ osarati. “Sattahi vā”tiādi “ekamāsaṃ vā”tiādinā vuttānukkamena yojetabbaṃ.	913	
PA_tika-s01_01t:914_0	Sarīraphāsukatthāyāti ekasmiṃyeva ṭhāne nibaddhavāsavasena ussannadhātukassa sarīrassa	914	
PA_tika-s01_01t:914_1	vicaraṇena phāsukatthāya. Aṭṭhuppattikālābhikaṅkhanatthāyāti aggikkhandhopamasutta	914	
PA_tika-s01_01t:914_2	maghadevajātakādi desanānaṃ viya dhammadesanāya aṭṭhuppattikālaṃ ākaṅkhamānena. Surāpānasikkhāpadapaññāpane	914	
PA_tika-s01_01t:914_3	viya sikkhāpadapaññāpanatthāya. Bodhaneyyasatte aṅgulimālādike bodhanatthāya. Kañci,	914	
PA_tika-s01_01t:914_4	katipaye vā puggale uddissa cārikā nibaddhacārikā. Tadaññā anibaddhacārikā.	914	
PA_tika-s01_01t:915_0	Dasasahassi lokadhātuyāti jātikhettabhūte dasasahassacakkavāḷe. Tattha hi satte paripakkindriye	915	
PA_tika-s01_01t:915_1	passituṃ buddhañāṇaṃ abhinīharitvā ṭhito bhagavā ñāṇajālaṃ pattharatīti vuccati.	915	
PA_tika-s01_01t:915_2	Sabbaññutaññāṇajālassa anto paviṭṭhoti tassa ñāṇassa gocarabhāvaṃ upagato. Bhagavā	915	
PA_tika-s01_01t:915_3	kira mahākaruṇāsamāpattiṃ samāpajjitvā tato vuṭṭhāya “ye sattā bhabbā paripākañāṇā	915	
PA_tika-s01_01t:915_4	ajja mayā vinetabbā, te mayhaṃ ñāṇassa upaṭṭhahantū”ti cittaṃ adhiṭṭhāya samannāharati.	915	
PA_tika-s01_01t:915_5	Tassa saha samannāhārā eko vā dve vā bahū vā tadā vinayūpagā veneyyā ñāṇassa āpāthamāgacchanti	915	
PA_tika-s01_01t:915_6	ayamettha buddhānubhāvo. Evampi āpāthamāgatānaṃ pana nesaṃ upanissayaṃ pubbacariyaṃ	915	
PA_tika-s01_01t:915_7	pubbahetuṃ sampati vattamānañca paṭipattiṃ oloketi, tenāha “atha bhagavā”tiādi. Vādapaṭivādaṃ	915	
PA_tika-s01_01t:915_8	katvāti “evaṃ nu te ambaṭṭhā”tiādinā mayā vuttavacanassa “ye ca kho te bho gotama	915	
PA_tika-s01_01t:915_9	muṇḍakā samaṇakā”tiādinā paṭivacanaṃ katvā tikkhattuṃ ibbhavādanipātanavasena nānappakāraṃ	915	
PA_tika-s01_01t:915_10	asambhivākyaṃ sādhusabhāvāya vācāya vattuṃ ayuttavacanaṃ vakkhati. Nibbisevananti	9151	
PA_tika-s01_01t:915_11	vigatatudanaṃ, mānadabbavasena apagataparipphandananti attho.	9151	
PA_tika-s01_01t:916_0	Avasaritabbanti upagantabbaṃ. Icchānaṅgaleti idaṃ tadā bhagavato gocaragāmanidassanaṃ	916	
PA_tika-s01_01t:916_1	samīpatthe bhummanti katvā. “Icchānaṅgalavanasaṇḍe”ti nivāsanaṭṭhānadassanaṃ adhikaraṇe	916	
PA_tika-s01_01t:916_2	bhummanti. Tadubhayaṃ vivaranto “icchānaṅgalaṃ upanissāyā”tiādimāha. Dhammarājassa	916	
PA_tika-s01_01t:916_3	bhagavato sabbaso adhammaniggaṇhanaparā paṭipatti, sā ca sīlasamādhipaññāvasenāti	916	
PA_tika-s01_01t:916_4	taṃ dassetuṃ “sīlakhandhāvāra”ntiādi vuttaṃ. Yathābhirucitenāti dibbavihārādīsu yena	916	
PA_tika-s01_01t:916_5	yena attano abhirucitena vihārena.	916	
PA_tika-s01_01t:917	Pokkharasātivatthuvaṇṇanā	91	
PA_tika-s01_01t:918_0	255. Manteti irubbedādimantasatthe. Pokkhare kamale sayamāno nisīdīti pokkharasātī.	918	
PA_tika-s01_01t:918_1	Sāti vuccati samasaṇṭhānaṃ, pokkhare saṇṭhānāvayave jātoti “pokkharasātī”tipi vuccati.	918	
PA_tika-s01_01t:918_2	Setapokkharasadisoti setapadumavaṇṇo. Suvaṭṭitāti vaṭṭabhāvassa yuttaṭṭhāne suṭṭhu	918	
PA_tika-s01_01t:918_3	vaṭṭulā. Kāḷavaṅgatilakādīnaṃ abhāvena suparisuddhā.	918	
PA_tika-s01_01t:919_0	Imassa brāhmaṇassa kīdiso pubbayogo, yena naṃ bhagavā anuggaṇhituṃ taṃ ṭhānaṃ upagatoti	919	
PA_tika-s01_01t:919_1	āha “ayaṃ panā”tiādi. Padumagabbhe nibbatti tenāyaṃ saṃsedajo jāto. Na pupphatīti	919	
PA_tika-s01_01t:919_2	na vikasati. Rajatabimbakanti rūpiyamayaṃ rūpakaṃ.	919	
PA_tika-s01_01t:920_0	Ajjhāvasatīti ettha adhi-saddo issariyatthadīpano, āsaddo mariyādatthoti dassento	920	
PA_tika-s01_01t:920_1	“abhibhavitvā”tiādimāha. Tehi yuttattā hi ukkaṭṭhanti upayogavacanaṃ, tenāha “upasaggavasenā”tiādi.	920	
PA_tika-s01_01t:920_2	Yāya mariyādāyāti yāya avatthāya. Nagarassa vatthunti “ayaṃ khaṇo, sumuhuttaṃ mā	920	
PA_tika-s01_01t:920_3	atikkamī”ti rattivibhāyanaṃ anurakkhantā rattiyaṃ ukkā ṭhapetvā ukkāsu jalamānāsu	920	
PA_tika-s01_01t:920_4	nagarassa vatthuṃ aggahesuṃ, tasmā ukkāsu ṭhitāti ukkaṭṭhā, ukkāsu vijjotayantīsu	920	
PA_tika-s01_01t:920_5	ṭhitā patiṭṭhitāti mūlavibhujādipakkhepena saddasiddhi veditabbā, niruttinayena vā	920	
PA_tika-s01_01t:920_6	ukkāsu ṭhitāsu ṭhitā āsīti ukkaṭṭhā. Apare pana bhaṇanti “bhūmibhāgasampattiyā, upakaraṇasampattiyā,	920	
PA_tika-s01_01t:920_7	manussasampattiyā ca taṃ nagaraṃ ukkaṭṭhaguṇayogato ukkaṭṭhāti nāmaṃ labhī”ti. Tassāti	920	
PA_tika-s01_01t:920_8	“ukkaṭṭha”nti upayogavasena vuttapadassa. Anupayogattāti visesanabhāvena anupayuttattā.	920	
PA_tika-s01_01t:920_9	Sesapadesūti “sattussada”ntiādipadesu. Yathāvidhi hi anupayogo purimasmiṃ. Tatthāti	920	
PA_tika-s01_01t:920_10	“upasaggavasenā”tiādinā vuttavidhāne. “Saddasatthato pariyesitabba”nti etena saddalakkhaṇānugato	9201	
PA_tika-s01_01t:920_11	vāyaṃ saddappayogoti dasseti. Upaanuadhiāitievaṃpubbake vasanakiriyāṭhāne upayogavacanameva	9201	
PA_tika-s01_01t:920_12	pāpuṇātīti saddavidū icchanti.	9201	
PA_tika-s01_01t:921	Ussadatā nāmettha bahulatāti, taṃ bahulataṃ dassetuṃ “bahujana”ntiādi vuttaṃ. Gahetvā posetabbaṃ posāvaniyaṃ. Āvijjhitvāti parikkhipitvā.	92	
PA_tika-s01_01t:922_0	Raññā viya bhuñjitabbanti vā rājabhoggaṃ. Rañño dāyabhūtanti kulaparamparāya yogyabhāvena	922	
PA_tika-s01_01t:922_1	rājato laddhadāyabhūtaṃ. Tenāha “dāyajjanti attho”ti. Rājanīhārena paribhuñjitabbato	922	
PA_tika-s01_01t:922_2	uddhaṃ paribhogalābhassa seṭṭhadeyyatā nāma natthīti āha “chattaṃ ussāpetvā rājasaṅkhepena	922	
PA_tika-s01_01t:922_3	bhuñjitabba”nti. “Sabbaṃ chejjabhejja”nti sarīradaṇḍadhanadaṇḍādi bhedaṃ sabbaṃ daṇḍamāha.	922	
PA_tika-s01_01t:922_4	Nadītitthapabbatādīsūti nadītitthapabbatapādagāmadvāraaṭavimukhādīsu. “Rājadāya”nti	922	
PA_tika-s01_01t:922_5	imināva rañño dinnabhāve siddhe “raññā pasenadinā kosalena dinna”nti vacanaṃ kimatthiyanti	922	
PA_tika-s01_01t:922_6	āha “dāyakarājadīpanattha”ntiādi. Nissaṭṭhapariccattanti muttacāgavasena pariccattaṃ	922	
PA_tika-s01_01t:922_7	katvā. Evañhi taṃ seṭṭhadeyyaṃ uttamadeyyaṃ jātaṃ.	922	
PA_tika-s01_01t:923_0	Upalabhīti savanavasena upalabhīti imamatthaṃ dassento “sotadvāra…pe… aññāsī”ti āha.	923	
PA_tika-s01_01t:923_1	Avadhāraṇaphalattā sabbampi vākyaṃ antogadhāvadhāraṇanti āha “padapūraṇamatte nipāto”ti.	923	
PA_tika-s01_01t:923_2	“Avadhāraṇatthe”ti pana iminā iṭṭhatovadhāraṇatthaṃ kho-saddaggahaṇanti dasseti.	923	
PA_tika-s01_01t:923_3	“Assosī”ti padaṃ kho-sadde gahite tena phullitamaṇḍitaṃ viya hontaṃ pūritaṃ nāma	923	
PA_tika-s01_01t:923_4	hoti, tena ca purimapacchimapadāni siliṭṭhāni honti, na tasmiṃ aggahiteti āha “padapūraṇena	923	
PA_tika-s01_01t:923_5	byañjanasiliṭṭhatāmattamevā”ti. Matta-saddo visesanivattiattho, tenassa anatthantaradīpanatā	923	
PA_tika-s01_01t:923_6	dassitā hoti, eva-saddena pana byañjanasiliṭṭhatāya ekantikatā.	923	
PA_tika-s01_01t:924_0	Samitapāpattāti accantaṃ anavasesato savāsanaṃ samitapāpattā. Evañhi bāhirakavirāgasekkhāsekkhapāpasamanato	924	
PA_tika-s01_01t:924_1	bhagavato pāpasamanaṃ visesitaṃ hoti, tenāha vuttañhetantiādi. Anekatthattā nipātānaṃ	924	
PA_tika-s01_01t:924_2	idha anussavattho adhippetoti āha “khalūti anussavatthe nipāto”ti. Ālapanamattanti	924	
PA_tika-s01_01t:924_3	piyālāpavacanamattaṃ. Piyasamudāhāro hete “bho”ti vā “āvuso”ti vā “devānaṃ piyā”ti	924	
PA_tika-s01_01t:924_4	vā. Gottavasenāti ettha gaṃ tāyatīti gottaṃ. Gotamoti hi pavattamānaṃ vacanaṃ, buddhiñca	924	
PA_tika-s01_01t:924_5	tāyati ekaṃsikavisayatāya rakkhatīti gottaṃ. Yathā hi buddhi ārammaṇabhūtena atthena	924	
PA_tika-s01_01t:924_6	vinā na vattati, evaṃ abhidhānaṃ abhidheyyabhūtena, tasmā so gottasaṅkhāto attho	924	
PA_tika-s01_01t:924_7	tāni tāyati rakkhatīti vuccati. Ko pana soti? Aññakulaparamparāsādhāraṇaṃ tassa kulassa	924	
PA_tika-s01_01t:924_8	ādipurisasamudāgataṃ taṃkulapariyāpannasādhāraṇaṃ sāmaññarūpanti daṭṭhabbaṃ. Ettha	924	
PA_tika-s01_01t:924_9	ca “samaṇo”ti iminā sarikkhakajanehi bhagavato bahumatabhāvo dassito samitapāpatākittanato.	924	
PA_tika-s01_01t:924_10	“Gotamo”ti iminā lokiyajanehi uḷārakulasambhūtatādīpanato.	9241	
PA_tika-s01_01t:925_0	Uccākulaparidīpanaṃ uditoditavipulakhattiyakulavibhāvanato. Sabbakhattiyānañhi ādibhūtamahāsammatamahārājato	925	
PA_tika-s01_01t:925_1	paṭṭhāya asambhinnaṃ uḷāratamaṃ sakyarājakulaṃ. Kenaci pārijuññenāti ñātipārijuññabhogapārijuññādinā	925	
PA_tika-s01_01t:925_2	kenaci pārijuññena pārihāniyā. Anabhibhūto anajjhotthato. Tathā hi tassa kulassa	925	
PA_tika-s01_01t:925_3	na kiñci pārijuññaṃ lokanāthassa abhijātiyaṃ, atha kho vaḍḍhiyeva. Abhinikkhamane	925	
PA_tika-s01_01t:925_4	ca tatopi samiddhatamabhāvo loke pākaṭo paññāto. Iti “sakyakulā pabbajito”ti idaṃ	925	
PA_tika-s01_01t:925_5	vacanaṃ bhagavato saddhāpabbajitabhāvadīpanaṃ vuttaṃ mahantaṃ ñātiparivaṭṭaṃ, mahantañca	925	
PA_tika-s01_01t:925_6	bhogakkhandhaṃ pahāya pabbajitabhāvasiddhito. Sundaranti bhaddakaṃ. Bhaddakatā ca	925	
PA_tika-s01_01t:925_7	passantassa hitasukhāvahabhāvena veditabbāti āha atthāvahaṃ sukhāvahanti. Tattha	925	
PA_tika-s01_01t:925_8	atthāvahanti diṭṭhadhammikasamparāyikaparamatthasaṃhitahitāvahaṃ. Sukhāvahanti yathāvuttatividhasukhāvahaṃ.	925	
PA_tika-s01_01t:925_9	Tathārūpānanti tādisānaṃ. Yādisehi pana guṇehi bhagavā samannāgato, tehi catuppamāṇikassa	925	
PA_tika-s01_01t:925_10	lokassa sabbathāpi accantāya saddhāya pasādanīyo tesaṃ yathābhūtasabhāvattāti dassento	9251	
PA_tika-s01_01t:925_11	yathārūpotiādimāha. Tattha yathābhūtaṃ…pe… arahatanti iminā dhammappamāṇānaṃ, lūkhappamāṇānañca	9251	
PA_tika-s01_01t:925_12	sattānaṃ bhagavato pasādāvahataṃ dasseti. Taṃ dassaneneva ca itaresampi atthato pasādāvahatā	9251	
PA_tika-s01_01t:925_13	dassitā hotīti daṭṭhabbaṃ tadavinābhāvato. Dassanamattampi sādhu hotīti ettha kosiyasakuṇavatthuṃ kathetabbaṃ.	9251	
PA_tika-s01_01t:926	Ambaṭṭhamāṇavakathāvaṇṇanā	92	
PA_tika-s01_01t:927	256. Mante parivattetīti vede sajjhāyati, pariyāpuṇātīti attho. Mante dhāretīti yathāadhīte mante asammuṭṭhe katvā hadaye ṭhapeti oṭṭhapahatakaraṇavasena, na atthavibhāvanavasena.	92	
PA_tika-s01_01t:928_0	Sanighaṇḍukeṭubhānanti ettha vacanīyavācakabhāvena atthaṃ saddañca nikhaḍati bhindati	928	
PA_tika-s01_01t:928_1	vibhajja dassetīti nikhaṇḍu, sā eva idha kha-kārassa gha-kāraṃ katvā “nighaṇḍū”ti	928	
PA_tika-s01_01t:928_2	vutto. Kiṭayati gameti ñāpeti kiriyādivibhāgaṃ, taṃ vā anavasesapariyādānato gamento	928	
PA_tika-s01_01t:928_3	pūretīti keṭubhaṃ. Vevacanappakāsakanti pariyāyasaddadīpakaṃ, ekekassa atthassa anekapariyāyavacanavibhāvakanti	928	
PA_tika-s01_01t:928_4	attho. Nidassanamattañcetaṃ anekesampi atthānaṃ ekasaddavacanīyatāvibhāvanavasenapi	928	
PA_tika-s01_01t:928_5	tassa ganthassa pavattattā. Vacībhedādilakkhaṇā kiriyā kappīyati etenāti kiriyākappo,	928	
PA_tika-s01_01t:928_6	so pana vaṇṇapadasambandhapadatthādivibhāgato bahuvikappoti āha “kiriyākappavikappo”ti.	928	
PA_tika-s01_01t:928_7	Idañca mūlakiriyākappaganthaṃ sandhāya vuttaṃ. So hi satasahassaparimāṇo nayacariyādipakaraṇaṃ.	928	
PA_tika-s01_01t:928_8	Ṭhānakaraṇādivibhāgato, nibbacanavibhāgato ca akkharā pabhedīyanti etehīti akkharappabhedā,	928	
PA_tika-s01_01t:928_9	sikkhāniruttiyo. Etesanti vedānaṃ.	928	
PA_tika-s01_01t:929_0	Te eva vede padaso kāyatīti padako. Taṃ taṃ saddaṃ tadatthañca byākaroti byācikkhati	929	
PA_tika-s01_01t:929_1	etenāti byākaraṇaṃ, saddasatthaṃ. Āyatiṃ hitaṃ tena loko na yatati na īhatīti lokāyataṃ.	929	
PA_tika-s01_01t:929_2	Tañhi ganthaṃ nissāya sattā puññakiriyāya cittampi na uppādenti.	929	
PA_tika-s01_01t:930_0	Vayatīti vayo, ādimajjhapariyosānesu katthaci aparikilamanto avitthāyanto te ganthe	930	
PA_tika-s01_01t:930_1	sandhāreti pūretīti attho. Dve paṭisedhā pakatiṃ gamentīti dassento “avayo na hotī”ti	930	
PA_tika-s01_01t:930_2	vatvā tattha avayaṃ dassetuṃ “avayo nāma…pe… na sakkotī”ti vuttaṃ. “Anuññāto”ti padassa	930	
PA_tika-s01_01t:930_3	kammasādhanavasena, “paṭiññāto”ti pana padassa kattusādhanavasena attho veditabboti	930	
PA_tika-s01_01t:930_4	dassento “ācariyenā”tiādimāha. Ācariyaparamparābhataṃ ācariyakaṃ. Garūti bhāriyaṃ	930	
PA_tika-s01_01t:930_5	attānaṃ tato mocetvā gamanaṃ dukkaraṃ hoti. Anatthopi uppajjati nindābyārosaupārambhādi.	930	
PA_tika-s01_01t:931	257. “Abbhuggato”ti ettha abhisaddayogena itthambhūtākhyānatthavaseneva upayogavacanaṃ.	93	
PA_tika-s01_01t:932_0	258. Lakkhaṇānīti lakkhaṇadīpanāni mantapadāni. Antaradhāyantīti na kevalaṃ lakkhaṇamantāniyeva,	932	
PA_tika-s01_01t:932_1	atha kho aññānipi brāhmaṇānaṃ ñāṇabalābhāvena anukkamena antaradhāyanti. Tathā hi	932	
PA_tika-s01_01t:932_2	vadanti “ekasataṃ addhariyaṃ sākhā sahassavattako sāmā”tiādi. Paṇidhi …pe… mahatoti	932	
PA_tika-s01_01t:932_3	ettha paṇidhimahato samādānamahatoti ādinā paccekaṃ mahanta-saddo yojetabbo. Paṇidhimahantatādi	932	
PA_tika-s01_01t:932_4	cassa buddhavaṃsacariyāpiṭakavaṇṇanādivasena veditabbo. Niṭṭhāti nipphattiyo. Bhavabhedeti	932	
PA_tika-s01_01t:932_5	bhavavisese. Ito ca etto ca byāpetvā ṭhitatā visaṭabhāvo.	932	
PA_tika-s01_01t:933_0	Jātisāmaññatoti lakkhaṇajātiyā lakkhaṇabhāvamattena samānabhāvato. Yathā hi buddhānaṃ	933	
PA_tika-s01_01t:933_1	lakkhaṇāni suvisadāni, suparibyattāni, paripuṇṇāni ca honti, na evaṃ cakkavattīnaṃ,	933	
PA_tika-s01_01t:933_2	tenāha “na teheva buddho hotī”ti. Abhirūpatā, dīghāyukatā, appātaṅkatā, brāhmaṇādīnaṃ	933	
PA_tika-s01_01t:933_3	piyamanāpatāti imehi catūhi acchariyasabhāvehi. Dānaṃ, piyavacanaṃ, atthacariyā,	933	
PA_tika-s01_01t:933_4	samānattatāti imehi catūhi saṅgahavatthūhi. Rañjanatoti pītijananato. Cakkaṃ cakkaratanaṃ	933	
PA_tika-s01_01t:933_5	vatteti pavattetīti cakkavattī. Sampatticakkehi sayaṃ vattati, tehi ca paraṃ sattanikāyaṃ	933	
PA_tika-s01_01t:933_6	vatteti pavattetīti cakkavattī. Parahitāvaho iriyāpathacakkānaṃ vatto vattanaṃ etassa,	933	
PA_tika-s01_01t:933_7	etthāti vā cakkavattī. Appaṭihataṃ vā āṇāsaṅkhātaṃ cakkaṃ vattetīti cakkavattī. Khattiyamaṇḍalādisaññitaṃ	933	
PA_tika-s01_01t:933_8	cakkaṃ samūhaṃ attano vase vattetīti cakkavattī cakkavattivattasaṅkhātaṃ dhammaṃ	933	
PA_tika-s01_01t:933_9	carati, cakkavattivattasaṅkhāto dhammo etasmiṃ atthīti vā dhammiko. Dhammato anapetattā	933	
PA_tika-s01_01t:933_10	dhammo rañjanaṭṭhena rājāti dhammarājā. “Rājā hoti cakkavattī”ti vuttattā “cāturanto”ti	9331	
PA_tika-s01_01t:933_11	padaṃ catudīpissarataṃ vibhāvetīti āha “catusamuddaantāyā”tiādi. Tattha “catuddīpavibhūsitāyā”ti	9331	
PA_tika-s01_01t:933_12	avatvā “catubbidhā”ti vidhaggahaṇaṃ taṃtaṃparittadīpānampi saṅgahatthanti daṭṭhabbaṃ.	9331	
PA_tika-s01_01t:933_13	Kopādīti ādi-saddena kāmamohamānamadādike saṅgaṇhāti. Vijitāvīti vijitavā. Kenaci	9331	
PA_tika-s01_01t:933_14	akampiyaṭṭhena janapade thāvariyappatto, daḷhabhattibhāvato vā, janapado thāvariyaṃ	9331	
PA_tika-s01_01t:933_15	patto etthāti janapadatthāvariyappatto.	9331	
PA_tika-s01_01t:934_0	Cittīkatabhāvādināpi cakkassa ratanaṭṭho veditabbo. Esa nayo sesesupi. Ratinimittatāya	934	
PA_tika-s01_01t:934_1	vā cittīkatādibhāvassa ratijananaṭṭhena ekasaṅgahatāya visuṃ aggahaṇaṃ. Imehi pana	934	
PA_tika-s01_01t:934_2	ratanehi rājā cakkavattī yaṃ yamatthaṃ paccanubhoti, taṃ taṃ dassetuṃ “imesu panā”tiādi	934	
PA_tika-s01_01t:934_3	vuttaṃ. Ajitaṃ jināti mahesakkhatāsaṃvattaniyakammanissandabhāvato. Vijite yathāsukhaṃ	934	
PA_tika-s01_01t:934_4	anuvicarati hatthiratanaṃ assaratanañca abhiruhitvā tesaṃ ānubhāvena antopātarāseyeva	934	
PA_tika-s01_01t:934_5	samuddapariyantaṃ pathaviṃ anusaṃyāyitvā rājadhānimeva paccāgamanato. Pariṇāyakaratanena	934	
PA_tika-s01_01t:934_6	vijitamanurakkhati tena tattha tattha kātabbakiccassa saṃvidhānato. Avasesehīti maṇiratanaitthiratanagahapatiratanehi.	934	
PA_tika-s01_01t:934_7	Tattha maṇiratanena yojanappamāṇe padese andhakāraṃ vidhamitvā ālokadassanādinā sukhamanubhavati,	934	
PA_tika-s01_01t:934_8	itthiratanena atikkantamānusakarūpasampattidassanādivasena, gahapatiratanena icchiticchitamaṇikanakarajatādidhanapaṭilābhavasena.	934	
PA_tika-s01_01t:935_0	Ussāhasattiyogo tena kenaci appaṭihatāṇācakkabhāvasiddhito pacchimenāti pariṇāyakaratanena.	935	
PA_tika-s01_01t:935_1	Tañhi sabbarājakiccesu kusalaṃ avirajjhanayogaṃ, tenāha “mantasattiyogo”ti. Hatthiassaratanānaṃ	935	
PA_tika-s01_01t:935_2	mahānubhāvatāya kosasampattiyāpi pabhāvasampattisiddhito “hatthi…pe… yogo”ti vuttaṃ.	935	
PA_tika-s01_01t:935_3	(Koso hi nāma sati ussāhasampattiyaṃ duggaṃ tejaṃ kusumoraṃ parakkamaṃ pabbatomukhaṃ	935	
PA_tika-s01_01t:935_4	amosapaharaṇaṃ) tividhasattiyogaphalaṃ paripuṇṇaṃ hotīti sambandho. Sesehīti sesehi pañcahi ratanehi.	935	
PA_tika-s01_01t:936_0	Adosakusalamūlajanitakammānubhāvenāti adosasaṅkhātena kusalamūlena sahajātādipaccayavasena	936	
PA_tika-s01_01t:936_1	uppāditakammassa ānubhāvena sampajjanti sommatararatanajātikattā. Majjhimāni maṇiitthigahapatiratanāni.	936	
PA_tika-s01_01t:936_2	Alobha…pe… kammānubhāvena sampajjanti uḷārassa dhanassa, uḷāradhanapaṭilābhakāraṇassa	936	
PA_tika-s01_01t:936_3	ca pariccāgasampadāhetukattā. Pacchimanti pariṇāyakaratanaṃ. Tañhi amoha…pe… kammānubhāvena	936	
PA_tika-s01_01t:936_4	sampajjati mahāpaññeneva cakkavattirājakiccassa pariṇetabbattā. Upadeso nāma savisesaṃ	936	
PA_tika-s01_01t:936_5	sattannaṃ ratanānaṃ vicāraṇavasena pavatto kathābandho.	936	
PA_tika-s01_01t:937_0	Saraṇato paṭipakkhavidhamanato sūrā, tenāha “abhīrukajātikā”ti. Asure vijinitvā ṭhitattā	937	
PA_tika-s01_01t:937_1	vīro, sakko devānaṃ indo. Tassa aṅgaṃ devaputto senaṅgabhāvatoti vuttaṃ “vīraṅgarūpāti	937	
PA_tika-s01_01t:937_2	devaputtasadisakāyā”ti. “Eke”ti sārasamāsācariyamāha. Sabhāvoti sabhāvabhūto attho.	937	
PA_tika-s01_01t:937_3	Vīrakāraṇanti vīrabhāvakāraṇaṃ. Vīriyamayasarīrā viyāti saviggahavīriyasadisā, saviggahaṃ	937	
PA_tika-s01_01t:937_4	ce vīriyaṃ siyā taṃsadisāti attho. Nanu rañño cakkavattissa paṭisenā nāma natthi,	937	
PA_tika-s01_01t:937_5	ya’massa puttā pamaddeyyuṃ, atha kasmā parasenappamaddanāti vuttanti codanaṃ sandhāyāha	937	
PA_tika-s01_01t:937_6	sacetiādi, tena parasenā hotu vā mā vā te pana evaṃ mahānubhāvāti dasseti. Dhammenāti	937	
PA_tika-s01_01t:937_7	katupacitena attano puññadhammena. Tena hi sañcoditā pathaviyaṃ sabbarājāno paccuggantvā	937	
PA_tika-s01_01t:937_8	“svāgataṃ te mahārājā”ti ādiṃ vatvā attano rajjaṃ rañño cakkavattissa niyyātenti,	937	
PA_tika-s01_01t:937_9	tena vuttaṃ “so imaṃ…pe… ajjhāvasatī”ti. Aṭṭhakathāyaṃ pana tassa yathāvuttassa dhammassa	937	
PA_tika-s01_01t:937_10	cirataraṃ vipaccituṃ paccayabhūtaṃ cakkavattivattasamudāgataṃ payogasampattisaṅkhātaṃ	9371	
PA_tika-s01_01t:937_11	dhammaṃ dassetuṃ “pāṇo na hantabbotiādinā pañcasīladhammenā”ti vuttaṃ. Evañhi “adaṇḍena	9371	
PA_tika-s01_01t:937_12	asatthenā”ti idaṃ vacanaṃ suṭṭhutaraṃ samatthitaṃ hotīti. Yasmā rāgādayo pāpadhammā	9371	
PA_tika-s01_01t:937_13	uppajjamānā sattasantānaṃ chādetvā pariyonandhitvā tiṭṭhanti kusalappavattiṃ nivārenti,	9371	
PA_tika-s01_01t:937_14	tasmā te “chadanā, chadā”ti ca vuttā. Vivaṭetvāti vigametvā. Pūjārahatā vuttā “arahatīti	9371	
PA_tika-s01_01t:937_15	araha”nti. Tassā pūjārahatāya. Yasmā sammāsambuddho, tasmā arahanti. Buddhattahetubhūtā	9371	
PA_tika-s01_01t:937_16	vivaṭṭacchadatā vuttā savāsanasabbakilesappahānapubbakattā buddhabhāvassa.	9371	
PA_tika-s01_01t:938_0	Arahaṃ vaṭṭābhāvenāti phalena hetuanumānadassanaṃ. Sammāsambuddho chadanābhāvenāti	938	
PA_tika-s01_01t:938_1	hetunā phalānumānadassanaṃ. Hetudvayaṃ vuttaṃ “vivaṭṭo vicchado cā”ti. Dutiyena vesārajjenāti	938	
PA_tika-s01_01t:938_2	“khīṇāsavassa te paṭijānato”tiādinā vuttena vesārajjena. Purimasiddhīti purimassa	938	
PA_tika-s01_01t:938_3	padassa atthasiddhīti attho. Paṭhamenāti “sammāsambuddhassa te paṭijānato”tiādinā	938	
PA_tika-s01_01t:938_4	vuttena vesārajjena. Dutiyasiddhīti dutiyassa padassa atthasiddhi, buddhatthasiddhīti	938	
PA_tika-s01_01t:938_5	attho. Tatiyacatutthehīti “ye kho pana te antarāyikā dhammā”tiādinā, “yassa kho pana	938	
PA_tika-s01_01t:938_6	te atthāyā”tiādinā ca vuttehi tatiyacatutthehi vesārajjehi. Tatiyasiddhīti vivaṭṭacchadanatāsiddhi	938	
PA_tika-s01_01t:938_7	yāthāvato antarāyikaniyyānikadhammāpadesena hi satthu vivaṭṭacchadanabhāvo loke pākaṭo	938	
PA_tika-s01_01t:938_8	ahosi. Purimaṃ dhammacakkhunti purimapadaṃ bhagavato dhammacakkhuṃ sādheti kilesārīnaṃ,	938	
PA_tika-s01_01t:938_9	saṃsāracakkassa ca arānaṃ hatabhāvadīpanato. Dutiyaṃ padaṃ buddhacakkhuṃ sādheti	938	
PA_tika-s01_01t:938_10	sammāsambuddhasseva taṃsabbhāvato. Tatiyaṃ padaṃ samantacakkhuṃ sādheti savāsanasabbakilesappahānadīpanato.	9381	
PA_tika-s01_01t:938_11	“Sammāsambuddho”ti hi vatvā “vivaṭṭacchado”ti vacanaṃ buddhabhāvāvahameva sabbakilesappahānaṃ	9381	
PA_tika-s01_01t:938_12	vibhāveti. “Sūrabhāva”nti lakkhaṇavibhāvane visadañāṇataṃ.	9381	
PA_tika-s01_01t:939_0	259. Evaṃ bhoti ettha evanti vacanasampaṭicchane nipāto. Vacanasampaṭicchanañcettha	939	
PA_tika-s01_01t:939_1	“tathā mayaṃ taṃ bhavantaṃ gotamaṃ vedissāma, tvaṃ mantānaṃ paṭiggahetā”ti ca evaṃ	939	
PA_tika-s01_01t:939_2	pavattassa pokkharasātino vacanassa sampaṭiggahoti āha. “Sopi tāyā”tiādi. Tattha	939	
PA_tika-s01_01t:939_3	tāyāti tāya yathāvuttāya samuttejanāya. Ayānabhūminti yānassa abhūmiṃ. Divāpadhānikāti	939	
PA_tika-s01_01t:939_4	divāpadhānānuyuñjanakā.	939	
PA_tika-s01_01t:940	260. Yadipi pubbe ambaṭṭhakulaṃ appaññātaṃ, tadā pana paññāyatīti āha “tadā kirā”tiādi. Aturitoti avegāyanto.	94	
PA_tika-s01_01t:941_0	261. Yathā khamanīyādīni pucchantoti yathā bhagavā “kacci vo māṇavā khamanīyaṃ, kacci	941	
PA_tika-s01_01t:941_1	yāpanīya”ntiādinā khamanīyādīni pucchanto tehi māṇavehi saddhiṃ paṭhamaṃ pavattamodo	941	
PA_tika-s01_01t:941_2	ahosi pubbabhāsitāya tadanukaraṇena evaṃ tepi māṇavā bhagavatā saddhiṃ samappavattamodā	941	
PA_tika-s01_01t:941_3	ahesunti yojanā. Taṃ pana samappavattamodataṃ upamāya dassetuṃ “sītodakaṃ viyā”tiādi	941	
PA_tika-s01_01t:941_4	vuttaṃ. Tattha sammoditanti saṃsanditaṃ. Ekībhāvanti sammodanakiriyāya samānataṃ.	941	
PA_tika-s01_01t:941_5	Khamanīyanti “idaṃ catucakkaṃ navadvāraṃ sarīrayantaṃ dukkhabahulatāya sabhāvato	941	
PA_tika-s01_01t:941_6	dussahaṃ kacci khamituṃ sakkuṇeyya”nti pucchanti, yāpanīyanti āhārādipaccayapaṭibaddhavuttikaṃ	941	
PA_tika-s01_01t:941_7	cirappabandhasaṅkhātāya yāpanāya kacci yāpetuṃ sakkuṇeyyaṃ. Sīsarogādiābādhābhāvena	941	
PA_tika-s01_01t:941_8	kacci appābādhaṃ, dukkhajīvikābhāvena kacci appātaṅkaṃ, taṃtaṃkiccakaraṇe uṭṭhānasukhatāya	941	
PA_tika-s01_01t:941_9	kacci lahuṭṭhānaṃ, tadanurūpabalayogato kacci balaṃ, sukhavihārasabbhāvena kacci	941	
PA_tika-s01_01t:941_10	phāsuvihāro atthīti sabbattha kacci-saddaṃ yojetvā attho veditabbo. Balappattā pīti	9411	
PA_tika-s01_01t:941_11	pītiyeva. Taruṇapīti pāmojjaṃ. Sammodanaṃ janeti karotīti sammodanikaṃ tadeva sammodanīyaṃ.	9411	
PA_tika-s01_01t:941_12	Sammoditabbato sammodanīyanti idaṃ pana atthaṃ dassetuṃ vuttaṃ “sammodituṃ yuttabhāvato”ti.	9411	
PA_tika-s01_01t:941_13	Saritabbabhāvato anussaritabbabhāvato “saraṇīya”nti vattabbe “sāraṇīya”nti dīghaṃ	9411	
PA_tika-s01_01t:941_14	katvā vuttaṃ. “Suyyamānasukhato”ti āpāthamadhuratamāha, “anussariyamānasukhato”ti	9411	
PA_tika-s01_01t:941_15	vimaddaramaṇīyataṃ. “Byañjanaparisuddhatāyā”ti sabhāvaniruttibhāvena tassā kathāya	9411	
PA_tika-s01_01t:941_16	vacanacāturiyamāha, “atthaparisuddhatāyā”ti atthassa nirupakkilesataṃ. Anekehi pariyāyehīti anekehi kāraṇehi.	9411	
PA_tika-s01_01t:942_0	Apasādessāmīti maṅkuṃ karissāmi. Kaṇṭhe olambetvāti ubhosu khandhesu sāṭakaṃ āsajjetvā	942	
PA_tika-s01_01t:942_1	kaṇṭhe olambitvā. Dussakaṇṇaṃ gahetvāti nivatthasāṭakassa dasākoṭiṃ ekena hatthena	942	
PA_tika-s01_01t:942_2	gahetvā. Caṅkamaṃ abhiruhitvāti caṅkamituṃ ārabhitvā. Dhātusamatāti rasādidhātūnaṃ	942	
PA_tika-s01_01t:942_3	samāvatthatā, arogatāti attho. Anācārabhāvasāraṇīyanti anācārabhāvena saraṇīyaṃ.	942	
PA_tika-s01_01t:942_4	“Anācāro vatāya”nti saritabbakaṃ.	942	
PA_tika-s01_01t:943_0	262. “Bhavaggaṃ gahetukāmo viyā”tiādi asakkuṇeyyattā dukkaraṃ kiccaṃ ārabhatīti dassetuṃ	943	
PA_tika-s01_01t:943_1	vuttaṃ. Asakkuṇeyyañhetaṃ sadevakenāpi lokena, yadidaṃ bhagavato apasādanaṃ, tenāha	943	
PA_tika-s01_01t:943_2	“aṭṭhāne vāyamatī”ti. Ayaṃ bālo “mayi kiñci akathente mayā saddhiṃ kathetumpi na	943	
PA_tika-s01_01t:943_3	visahatī”ti mānameva paggaṇhissati, kathente pana kathāpasaṅgenassa jātigotte vibhāvite	943	
PA_tika-s01_01t:943_4	mānaniggaho bhavissatīti bhagavā “evaṃ nu te”tiādimāha. Tena vuttaṃ “atha kho bhagavā”tiādi.	943	
PA_tika-s01_01t:943_5	Ācārasamācārasikkhāpanena ācariyā, tesaṃ pana ācariyānaṃ pakaṭṭhā ācariyāti pācariyā	943	
PA_tika-s01_01t:943_6	yathā papitāmahoti, tenāha “ācariyehi ca tesaṃ pācariyehi cā”ti.	943	
PA_tika-s01_01t:944	Paṭhamaibbhavādavaṇṇanā	94	
PA_tika-s01_01t:945_0	263. Tīsu iriyāpathesūti ṭhānagamananisajjāsu. Kathāpaḷāsanti kathāvasena yugaggāhaṃ.	945	
PA_tika-s01_01t:945_1	Sayānena ācariyena saddhiṃ sayānassa kathā nāma ācāro na hoti, taṃ itarehi sadisaṃ	945	
PA_tika-s01_01t:945_2	katvā kathanaṃ idha kathāpaḷāso.	945	
PA_tika-s01_01t:946_0	Tassa pana yaṃ anācārabhāvavibhāvanaṃ satthārā ambaṭṭhena saddhiṃ kathentena kataṃ,	946	
PA_tika-s01_01t:946_1	taṃ saṅgītianāruḷhaṃ paramparābhatanti upari pāḷiyā sambandhabhāvena dassento “tato	946	
PA_tika-s01_01t:946_2	kirā”tiādimāha. Muṇḍakā samaṇakāti ca garahāyaṃ ka-saddo, tenāha “hīḷento”ti. Ibhassa	946	
PA_tika-s01_01t:946_3	payogo ibho uttarapadalopena, taṃ ibhaṃ arahantīti ibbhā. Kiṃ vuttaṃ hoti? Yathā	946	
PA_tika-s01_01t:946_4	ibho hatthivāhanabhūto parassa vasena vattati, na attano, evaṃ etepi brāhmaṇānaṃ	946	
PA_tika-s01_01t:946_5	sussusakā suddā parassa vasena vattanti, na attano, tasmā ibhasadisapayogatāya ibbhāti.	946	
PA_tika-s01_01t:946_6	Te pana kuṭumbikatāya gharavāsino gharassāmikā hontīti āha “gahapatikā”ti. Kaṇhāti	946	
PA_tika-s01_01t:946_7	kaṇhajātikā. Dijā eva hi suddhajātikā, na itareti tassa adhippāyo, tenāha “kāḷakā”ti.	946	
PA_tika-s01_01t:946_8	Mukhato nikkhantāti brāhmaṇānaṃ pubbapurisā brahmuno mukhato nikkhantā, ayaṃ tesaṃ	946	
PA_tika-s01_01t:946_9	paṭhamuppattīti adhippāyo. Sesapadesupi eseva nayo. “Samaṇā piṭṭhipādato”ti idaṃ	946	
PA_tika-s01_01t:946_10	panassa “mukhato nikkhantā”tiādivacanatopi ativiya asamavekkhitavacanaṃ catuvaṇṇapariyāpannasseva	9461	
PA_tika-s01_01t:946_11	samaṇabhāvasambhavato. Aniyametvāti avisesetvā, anuddesikabhāvenāti attho.	9461	
PA_tika-s01_01t:947_0	Mānussayavasena kathetīti mānussayaṃ avassāya attānaṃ ukkaṃsento, pare ca vambhento	947	
PA_tika-s01_01t:947_1	“muṇḍakā”ti ādiṃ katheti. Jānāpemīti jātigottassa pamāṇaṃ yāthāvato vibhāvanena pamāṇaṃ	947	
PA_tika-s01_01t:947_2	jānāpemīti. Attho etassa atthīti atthikaṃ daṇḍikañāyena.	947	
PA_tika-s01_01t:948_0	“Yāyeva kho panatthāyā”ti itthiliṅgavasena vuttanti vadanti, taṃ parato “purisaliṅgavasenevā”ti	948	
PA_tika-s01_01t:948_1	vakkhamānattā yuttaṃ. Yāya atthāyāti vā pulliṅgavaseneva tadatthe sampadānavacanaṃ,	948	
PA_tika-s01_01t:948_2	yassa atthassa atthāyāti attho. Assāti ambaṭṭhassa dassetvāti sambandho. Aññesanti	948	
PA_tika-s01_01t:948_3	aññesaṃ sādhurūpānaṃ. Santikaṃ āgatānanti guruṭṭhāniyānaṃ santikaṃ upagatānaṃ. Vattanti	948	
PA_tika-s01_01t:948_4	tehi caritabbaācāraṃ. Asikkhitoti ācāraṃ asikkhito. Tato eva appassuto. Bāhusaccañhi	948	
PA_tika-s01_01t:948_5	nāma yāvadeva upasamatthaṃ icchitabbaṃ, tadabhāvato ambaṭṭho appassuto asikkhito	948	
PA_tika-s01_01t:948_6	“avusito”ti viññāyati, tenāha “etassa hī”tiādi.	948	
PA_tika-s01_01t:949_0	264. Kodhavasacittatāya asakamano. Mānanimmadanatthanti mānassa nimmadanatthaṃ. Uggiletvāti	949	
PA_tika-s01_01t:949_1	sinehapānena kilinnaṃ ubbamanaṃ katvā. Gottena gottanti tena vuttena purātanagottena	949	
PA_tika-s01_01t:949_2	idāni taṃ taṃ anavajjasaññitaṃ gottaṃ sāvajjato uṭṭhāpetvā uddharitvā. Sesapadesupi	949	
PA_tika-s01_01t:949_3	eseva nayo. Tattha gottaṃ ādipurisavasena, kulāpadoso, tadanvaye uppannaabhiññātapurisavasena	949	
PA_tika-s01_01t:949_4	veditabbo yathā “ādicco, maghadevo”ti. Gottamūlassa gārayhatāya amānavatthubhāvapavedanato	949	
PA_tika-s01_01t:949_5	“mānaddhajaṃ mūle chetvā”ti vuttaṃ. Ghaṭṭentoti omasanto.	949	
PA_tika-s01_01t:950_0	Yasmiṃ mānussayakodhussayā aññamaññūpatthaddhā, so “caṇḍo”ti vuccatīti āha “caṇḍāti	950	
PA_tika-s01_01t:950_1	mānanissitakodhayuttā”ti. Kharāti cittena, vācāya ca kakkhaḷā. Lahukāti taruṇā. Bhassāti	950	
PA_tika-s01_01t:950_2	“sāhasikā”ti keci vadanti, “sārambhakā”ti apare. Samānāti hontā, bhavamānāti atthoti	950	
PA_tika-s01_01t:950_3	āha “santāti purimapadasseva vevacana”nti. Na sakkarontīti sakkāraṃ na karonti. Apacitikammanti	950	
PA_tika-s01_01t:950_4	paṇipātakamma nānulomanti attano jātiyā na anucchavikanti attho.	950	
PA_tika-s01_01t:951	Dutiyaibbhavādavaṇṇanā	95	
PA_tika-s01_01t:952_0	265. Kāmaṃ sakyarājakule yo sabbesaṃ buddhataro samattho ca, so eva abhisekaṃ labhati,	952	
PA_tika-s01_01t:952_1	ekacco pana abhisitto samāno “idaṃ rajjaṃ nāma bahukiccaṃ bahubyāpāra”nti tato nibbijja	952	
PA_tika-s01_01t:952_2	rajjaṃ vayasā anantarassa niyyāteti, kadāci sopi aññassāti tādise sandhāyāha “sakyāti	952	
PA_tika-s01_01t:952_3	abhisittarājāno”ti. Kulavaṃsaṃ jānantīti kaṇhāyanato paṭṭhāya paramparāgataṃ anussavavasena	952	
PA_tika-s01_01t:952_4	jānanti. Kulābhimānino hi yebhuyyena paresaṃ uccāvacaṃ kulaṃ tathā tathā udāharanti,	952	
PA_tika-s01_01t:952_5	attano ca kulavaṃsaṃ jānanti, evaṃ ambaṭṭhopi. Tathā hi so parato bhagavatā pucchito	952	
PA_tika-s01_01t:952_6	vajirapāṇibhayena yāthāvato kathesi.	952	
PA_tika-s01_01t:953	Tatiyaibbhavādavaṇṇanā	95	
PA_tika-s01_01t:954_0	266. Khettaleḍḍūnanti khette kasanavasena naṅgalena uṭṭhāpitaleḍḍūnaṃ. “Laṭukikā”	954	
PA_tika-s01_01t:954_1	icceva paññātā khuddakasakuṇikā laṭukikopamavaṇṇanāyaṃ “cātakasakuṇikā”ti vuttā.	954	
PA_tika-s01_01t:954_2	Kodhavasena laggitunti upanayhituṃ, āghātaṃ bandhitunti attho. “Amhe haṃsakoñcamorasame	954	
PA_tika-s01_01t:954_3	karotī”ti iminā “na taṃ koci haṃso vā”tiādivacanaṃ saṅgītiṃ anāruḷhaṃ tadā bhagavatā	954	
PA_tika-s01_01t:954_4	vuttamevāti dasseti. “Evaṃ nu te”tiādivacanaṃ, “avusitavāyevā”tiādivacanañca mānavasena	954	
PA_tika-s01_01t:954_5	samaṇena gotamena vuttanti maññatīti adhippāyenāha “nimmāno dāni jātoti maññamāno”ti.	954	
PA_tika-s01_01t:955	Dāsiputtavādavaṇṇanā	95	
PA_tika-s01_01t:956_0	267. Nimmādetīti a-kārassa ā-kāraṃ katvā niddesoti āha “nimmadetī”ti. Kāmaṃ gottaṃ	956	
PA_tika-s01_01t:956_1	nāmetaṃ pitito laddhabbaṃ, na mātito na hi brāhmaṇānaṃ sagottāya āvāhavivāho icchito,	956	
PA_tika-s01_01t:956_2	gottanāmaṃ pana yasmā jātisiddhaṃ, na kittimaṃ, jāti ca ubhayasambandhinī, tasmā	956	
PA_tika-s01_01t:956_3	“mātāpettikanti mātāpitūnaṃ santaka”nti vuttaṃ. Nāmagottanti gottanāmaṃ, na kittimanāmaṃ,	956	
PA_tika-s01_01t:956_4	na guṇanāmaṃ vā. Tattha “kaṇhāyano”ti niruḷhā yā nāmapaṇṇatti, taṃ sandhāyāha “paṇṇattivasena	956	
PA_tika-s01_01t:956_5	nāmanti. Taṃ pana kaṇhaisito paṭṭhāya tasmiṃ kulaparamparāvasena āgataṃ, na etasmiṃyeva	956	
PA_tika-s01_01t:956_6	niruḷhaṃ, tena vuttaṃ “paveṇīvasena gotta”nti. Gotta-padassa pana attho heṭṭhā vuttoyeva.	956	
PA_tika-s01_01t:956_7	Anussaratoti ettha na kevalaṃ anussaraṇaṃ adhippetaṃ, atha kho kulasuddhivīmaṃsanavasenāti	956	
PA_tika-s01_01t:956_8	āha “kulakoṭiṃ sodhentassā”ti. Ayyaputtāti ayyikaputtāti āha “sāmino puttā”ti. Disā	956	
PA_tika-s01_01t:956_9	okkākarañño antojātā dāsīti āha “gharadāsiyā putto”ti. Ettha ca yasmā ambaṭṭho jātiṃ	956	
PA_tika-s01_01t:956_10	nissāya mānatthaddho, na cassa yāthāvato jātiyā avibhāvitāya mānaniggaho hoti, mānaniggahe	9561	
PA_tika-s01_01t:956_11	ca kate aparabhāge ratanattaye pasīdissati, na “dāsī”ti vācā pharusavācā nāma hoti	9561	
PA_tika-s01_01t:956_12	cittassa saṇhabhāvato. Abhayasuttañcettha nidassanaṃ. Keci ca sattā agginā viya lohādayo	9561	
PA_tika-s01_01t:956_13	kakkhaḷāya vācāya mudubhāvaṃ gacchanti, tasmā bhagavā ambaṭṭhaṃ nibbisevanaṃ kātukāmo	9561	
PA_tika-s01_01t:956_14	“ayyaputtā sakyā bhavanti, dāsiputto tvamasi sakyāna”nti avoca.	9561	
PA_tika-s01_01t:957	Ṭhapentīti paññapenti, tenāha “okkāko”tiādi. Pabhā niccharati dantānaṃ ativiya pabhassarabhāvato.	95	
PA_tika-s01_01t:958_0	Paṭhamakappikānanti paṭhamakappassa ādikāle nibbattānaṃ. Kira-saddo anussavatthe,	958	
PA_tika-s01_01t:958_1	tena yo vuccamānāya rājaparamparāya kesañci matibhedo, taṃ ulliṅgeti. Mahāsammatassāti	958	
PA_tika-s01_01t:958_2	“ayaṃ no rājā”ti mahājanena sammannitvā ṭhapitattā “mahāsammato”ti evaṃ sammatassa.	958	
PA_tika-s01_01t:958_3	Yaṃ sandhāya vadanti –	958	
PA_tika-s01_01t:959	“Ādiccakulasambhūto, suvisuddhaguṇākaro;	95	
PA_tika-s01_01t:960	Mahānubhāvo rājāsi, mahāsammatanāmako.	96	
PA_tika-s01_01t:961	Yo cakkhubhūto lokassa, guṇaraṃsisamujjalo;	96	
PA_tika-s01_01t:962	Tamonudo virocittha, dutiyo viya bhāṇumā.	96	
PA_tika-s01_01t:963	Ṭhapitā yena mariyādā, loke lokahitesinā;	96	
PA_tika-s01_01t:964	Vavatthitā sakkuṇanti, na vilaṅghayituṃ janā.	96	
PA_tika-s01_01t:965	Yasassinaṃ tejassinaṃ, lokasīmānurakkhakaṃ;	96	
PA_tika-s01_01t:966	Ādibhūtaṃ mahāvīraṃ, kathayanti ‘manū’ti ya”nti.	96	
PA_tika-s01_01t:967	Tassa ca puttapaputtaparamparaṃ sandhāya –	96	
PA_tika-s01_01t:968	“Tassa putto mahātejo, rojo nāma mahīpati;	96	
PA_tika-s01_01t:969	Tassa putto vararojo, pavaro rājamaṇḍale.	96	
PA_tika-s01_01t:970	Tassāsi kalyāṇaguṇo, kalyāṇo nāma atrajo;	97	
PA_tika-s01_01t:971	Rājā tassāsi tanayo, varakalyāṇanāmako.	97	
PA_tika-s01_01t:972	Tassa putto mahāvīro, mandhātā kāmabhoginaṃ;	97	
PA_tika-s01_01t:973	Aggabhūto mahindena, aḍḍharajjena pūjito.	97	
PA_tika-s01_01t:974	Tassa sūnu mahātejo, varamandhātunāmako;	97	
PA_tika-s01_01t:975	‘Uposatho’ti nāmena, tassa putto mahāyaso.	97	
PA_tika-s01_01t:976	Varo nāma mahātejo, tassa putto mahāvaro;	97	
PA_tika-s01_01t:977	Tassāsi upavaroti, putto rājā mahābalo.	97	
PA_tika-s01_01t:978	Tassa putto maghadevo, devatulyo mahīpati;	97	
PA_tika-s01_01t:979	Caturāsītisahassāni, tassa puttaparamparā.	97	
PA_tika-s01_01t:980	Tesaṃ pacchimako rājā, ‘okkāko’ iti vissuto;	98	
PA_tika-s01_01t:981	Mahāyaso mahātejo, akhuddo rājamaṇḍale”ti.	98	
PA_tika-s01_01t:982_0	Ādi tesaṃ pacchatoti tesaṃ maghadeva paramparabhūtānaṃ kaḷārajanakapariyosānānaṃ	982	
PA_tika-s01_01t:982_1	anekasatasahassānaṃ rājūnaṃ aparabhāge okkāko nāma rājā ahosi, tassa paramparābhūtānaṃ	982	
PA_tika-s01_01t:982_2	anekasatasahassānaṃ rājūnaṃ aparabhāge aparo okkāko nāma rājā ahosi, tassa paramparabhūtānaṃ	982	
PA_tika-s01_01t:982_3	anekasatasahassānaṃ rājūnaṃ aparabhāge punāparo okkāko nāma rājā ahosi, taṃ sandhāyāha	982	
PA_tika-s01_01t:982_4	“tayo okkākavaṃsā ahesuṃ. Tesu tatiyaokkākassā”tiādi.	982	
PA_tika-s01_01t:983_0	Sahasā varaṃ adāsinti puttadassanena somanassappatto sahasā avīmaṃsitvā tuṭṭhiyā	983	
PA_tika-s01_01t:983_1	vasena varaṃ adāsiṃ, “yaṃ icchasi, taṃ gaṇhā”ti. Rajjaṃ pariṇāmetuṃ icchatīti sā	983	
PA_tika-s01_01t:983_2	jantukumārassa mātā mama taṃ varadānaṃ antaraṃ katvā imaṃ rajjaṃ pariṇāmetuṃ icchatīti.	983	
PA_tika-s01_01t:984	Nappasaheyyāti na pariyatto bhaveyya.	98	
PA_tika-s01_01t:985_0	Nikkhammāti gharāvāsato, kāmehi ca nikkhamitvā. Heṭṭhā cāti ca-saddena “asītihatthe”ti	985	
PA_tika-s01_01t:985_1	idaṃ anukaḍḍhati. Tehīti migasūkarehi, maṇḍūkamūsikehi ca. Teti sīhabyagghādayo, sappabiḷārā ca.	985	
PA_tika-s01_01t:986	Avasesāhi attano attano kaniṭṭhāhi.	98	
PA_tika-s01_01t:987	Vaḍḍhamānānanti anādare sāmivacanaṃ. Kuṭṭharogo nāma sāsamasūrīrogā viya yebhuyyena saṅkamanasabhāvoti vuttaṃ “ayaṃ rogo saṅkamatīti cintetvā”ti.	98	
PA_tika-s01_01t:988	Migasūkarādīnanti ādi-saddena vanacarasoṇādike saṅgaṇhāti.	98	
PA_tika-s01_01t:989	Tasmiṃ nisinneti sambandho. Khattiyamāyārocanena attano khattiyabhāvaṃ jānāpetvā.	98	
PA_tika-s01_01t:990	Nagaraṃ māpehīti sāhāraṃ nagaraṃ māpehīti adhippāyo.	99	
PA_tika-s01_01t:991	Kesaggahaṇanti kesaveṇibandhanaṃ. Dussaggahaṇanti vatthassa nivāsanākāro.	99	
PA_tika-s01_01t:992_0	268. Attano upārambhamocanatthāyāti ācariyena ambaṭṭhena ca attano attano upari pāpetabbaupavādassa	992	
PA_tika-s01_01t:992_1	apanayanatthaṃ. Asmiṃ vacaneti “cattārome bho gotama vaṇṇā”tiādinā attanā vutte,	992	
PA_tika-s01_01t:992_2	bhotā ca gotamena vutte “jātivāde”ti imasmiṃ yathādhikate vacane. Tattha pana yasmā	992	
PA_tika-s01_01t:992_3	vede vuttavidhināva tena paṭimantetabbaṃ hoti, tasmā vuttaṃ “vedattayavacane”ti,	992	
PA_tika-s01_01t:992_4	“etasmiṃ vā dāsiputtavacane”ti ca.	992	
PA_tika-s01_01t:993	270. Dhammo nāma kāraṇaṃ “dhammapaṭisambhidā”tiādīsu viya, saha dhammenāti sahadhammo, sahadhammo eva sahadhammikoti āha “sahetuko”ti.	99	
PA_tika-s01_01t:994_0	271. Tasmā tadā paṭiññātattā. Tāsetvā pañhaṃ vissajjāpessāmīti āgato yathā taṃ saccakasamāgame.	994	
PA_tika-s01_01t:994_1	“Bhagavā ceva passati ambaṭṭho cā”ti ettha itaresaṃ adassane kāraṇaṃ dassetuṃ “yadi	994	
PA_tika-s01_01t:994_2	hī”tiādi vuttaṃ. Āvāhetvāti mantabalena ānetvā. Tassāti ambaṭṭhassa. Vādasaṅghaṭṭeti vācāsaṅghaṭṭe.	994	
PA_tika-s01_01t:995_0	272. Tāṇanti gavesamānoti, “ayameva samaṇo gotamo ito bhayato mama tāyako”ti bhagavantaṃyeva	995	
PA_tika-s01_01t:995_1	“tāṇa”nti pariyesanto upagacchanto. Sesapadadvayepi eseva nayo. Tāyatīti yathāupaṭṭhitabhayato	995	
PA_tika-s01_01t:995_2	pāleti, tenāha “rakkhatī”ti, etena tāṇa-saddassa kattusādhanatamāha. Yathupaṭṭhitena	995	
PA_tika-s01_01t:995_3	bhayena upadduto nilīyati etthāti leṇaṃ, upalayanaṃ, etena leṇa-saddassa adhikaraṇasādhanatamāha.	995	
PA_tika-s01_01t:995_4	“Saratī”ti etena saraṇa-saddassa kattusādhanatamāha.	995	
PA_tika-s01_01t:996	Ambaṭṭhavaṃsakathāvaṇṇanā	99	
PA_tika-s01_01t:997_0	274. Gaṅgāya dakkhiṇatoti gaṅgāya nadiyā dakkhiṇadisāya. Āvudhaṃ na parivattatīti	997	
PA_tika-s01_01t:997_1	saraṃ vāsattiādiṃ vā parassa upari khipitukāmassa hatthaṃ na parivattati, hatthe	997	
PA_tika-s01_01t:997_2	pana aparivattente kuto āvudhaparivattananti āha “āvudhaṃ na parivattatī”ti. So kira	997	
PA_tika-s01_01t:997_3	“kathaṃ nāmāhaṃ disāya dāsiyā kucchimhi nibbatto”ti taṃ hīnaṃ jātiṃ jigucchanto “handāhaṃ	997	
PA_tika-s01_01t:997_4	yathā tathā imaṃ jātiṃ sodhessāmī”ti niggato, tenāha “idāni me manorathaṃ pūressāmī”tiādi.	997	
PA_tika-s01_01t:997_5	Vijjābalena rājānaṃ tāsetvā tassa dhītuyā laddhakālato paṭṭhāya myāyaṃ jātisodhitā	997	
PA_tika-s01_01t:997_6	bhavissatīti tassa adhippāyo. Ambaṭṭhaṃ nāma vijjanti sattānaṃ sarīre abbhaṅgaṃ ṭhapetīti	997	
PA_tika-s01_01t:997_7	ambaṭṭhāti evaṃ laddhanāmaṃ vijjaṃ, mantanti attho. Yato ambaṭṭhā etasmiṃ atthīti	997	
PA_tika-s01_01t:997_8	ambaṭṭhoti kaṇho isi paññāyittha, taṃbaṃsajātatāya ayaṃ māṇavo “ambaṭṭho”ti voharīyati.	997	
PA_tika-s01_01t:998_0	Seṭṭhamante vedamanteti adhippāyo. Mantānubhāvena rañño bāhukkhambhamattaṃ jātaṃ	998	
PA_tika-s01_01t:998_1	tena panassa bāhukkhambhena rājā, “ko jānāti, kiṃ bhavissatī”ti bhīto ussaṅkī utrāso	998	
PA_tika-s01_01t:998_2	ahosi, tenāha “bhayena vedhamāno aṭṭhāsī”ti. Sotthi bhaddanteti ādivacanaṃ avocuṃ.	998	
PA_tika-s01_01t:998_3	“Ayaṃ mahānubhāvo isī”ti maññamānā.	998	
PA_tika-s01_01t:999_0	Undriyissatīti vippakiriyissati, tenāha “bhijjissatī”ti. Mante parivattiteti bāhukkhambhakamantassa	999	
PA_tika-s01_01t:999_1	paṭippassambhakavijjāsaṅkhāte mante “saro otaratū”ti parivattite. Evarūpānañhi mantānaṃ	999	
PA_tika-s01_01t:999_2	ekaṃseneva paṭippassambhakavijjā hontiyeva yathā taṃ kusumārakavijjānaṃ. Attano dhītu	999	
PA_tika-s01_01t:999_3	apavādamocanatthaṃ tassa bhujissakaraṇaṃ. Tassānurūpe issariye ṭhapanatthaṃ uḷāre	999	
PA_tika-s01_01t:999_4	ca naṃ ṭhāne ṭhapesi.	999	
PA_tika-s01_01t:1000	Khattiyaseṭṭhabhāvavaṇṇanā	100	
PA_tika-s01_01t:1001_0	275. Samassāsanatthamāha karuṇāyanto, na kulīnabhāvadassanatthaṃ, tenāha “atha kho	1001	
PA_tika-s01_01t:1001_1	bhagavā”tiādi. Brāhmaṇesūti brāhmaṇānaṃ samīpe, tato brāhmaṇehi laddhabbaṃ āsanādiṃ	1001	
PA_tika-s01_01t:1001_2	sandhāya “brāhmaṇānaṃ antare”ti vuttaṃ. Kevalaṃ saddhāya kātabbaṃ saddhaṃ, paralokagate	1001	
PA_tika-s01_01t:1001_3	sandhāya na tato kiñci apatthentena kātabbanti attho, tenāha “matake uddissa katabhatte”ti.	1001	
PA_tika-s01_01t:1001_4	Maṅgalādibhatteti ādi-saddena ussavadevatārādhanādiṃ saṅgaṇhāti. Yaññabhatteti pāpasaññamādivasena	1001	
PA_tika-s01_01t:1001_5	katabhatte. Pāhunakānanti atithīnaṃ. Khattiyabhāvaṃ appatto ubhato sujātatābhāvato,	1001	
PA_tika-s01_01t:1001_6	tenāha “aparisuddhoti attho”ti.	1001	
PA_tika-s01_01t:1002_0	276. Itthiṃ karitvāti ettha karaṇaṃ kiriyāsāmaññavisayanti āha “itthiṃ pariyesitvā”ti.	1002	
PA_tika-s01_01t:1002_1	Brāhmaṇakaññaṃ itthiṃ khattiyakumārassa bhariyābhūtaṃ gahetvāpi khattiyāva seṭṭhā,	1002	
PA_tika-s01_01t:1002_2	hīnā brāhmaṇāti yojanā. Purisena vā purisaṃ karitvāti etthāpi eseva nayo. Pakaraṇeti	1002	
PA_tika-s01_01t:1002_3	rāgādivasena paduṭṭhe pakkhalite kāraṇe, tenāha “dose”ti. Bhassati niratthakabhāvena	1002	
PA_tika-s01_01t:1002_4	khipīyatīti bhassaṃ, chārikā.	1002	
PA_tika-s01_01t:1003	277. Janitasminti kammakilesehi nibbatte. Jane etasminti vā janetasmiṃ, manussesūti attho, tenāha “gottapaṭisārino”ti. Saṃsanditvāti ghaṭetvā, aviruddhaṃ katvāti attho.	100	
PA_tika-s01_01t:1004	Paṭhamabhāṇavāravaṇṇanā niṭṭhitā.	100	
PA_tika-s01_01t:1005	Vijjācaraṇakathāvaṇṇanā	100	
PA_tika-s01_01t:1006_0	278. Idaṃ vaṭṭatīti idaṃ ajjhenādi kattuṃ labbhati. Jātivādavinibaddhāti jātisannissitavāde	1006	
PA_tika-s01_01t:1006_1	vinibaddhā. Brāhmaṇasseva ajjhenajjhāpanayajanayājanādayoti evaṃ ye attukkaṃsanaparavambhanavasena	1006	
PA_tika-s01_01t:1006_2	pavattā, tato eva te mānavādapaṭibaddhā ca honti. Ye pana āvāhavivāhavinibaddhā,	1006	
PA_tika-s01_01t:1006_3	te eva sambandhattayavasena “arahasi vā maṃ tvaṃ, na vā maṃ tvaṃ arahasī”ti evaṃ pavattanakā.	1006	
PA_tika-s01_01t:1007_0	Yatthāti yassaṃ vijjācaraṇasampattiyaṃ. Laggissāmāti olaggā antogadhā bhavissāmāti	1007	
PA_tika-s01_01t:1007_1	cintayimha. Paramatthato avijjācaraṇāniyeva “vijjācaraṇānī”ti gahetvā ṭhito paramatthato	1007	
PA_tika-s01_01t:1007_2	vijjācaraṇesu vibhajiyamānesu so tato dūrato apanīto nāma hotīti āha “dūrameva avakkhipī”ti.	1007	
PA_tika-s01_01t:1007_3	Samudāgamato pabhutītiādisamuṭṭhānato paṭṭhāya.	1007	
PA_tika-s01_01t:1008_0	279. Tividhaṃ sīlanti khuddakādibhedaṃ tividhaṃ sīlaṃ. Sīlavasenevāti sīlapariyāyeneva.	1008	
PA_tika-s01_01t:1008_1	Kiñci kiñcīti ahiṃsanādiyamaniyamalakkhaṇaṃ kiñci kiñci sīlaṃ atthi. Tattha tattheva	1008	
PA_tika-s01_01t:1008_2	laggeyyāti tasmiṃ tasmiṃyeva brāhmaṇasamayasiddhe sīlamatte “caraṇa”nti laggeyya.	1008	
PA_tika-s01_01t:1008_3	Aṭṭhapi samāpattiyo caraṇanti niyyātitā honti rūpāvacaracatutthajjhānaniddeseneva	1008	
PA_tika-s01_01t:1008_4	arūpajjhānānampi niddiṭṭhabhāvāpattito niyyātitā nidassitā.	1008	
PA_tika-s01_01t:1009	Catuapāyamukhakathāvaṇṇanā	100	
PA_tika-s01_01t:1010_0	280. Asampāpuṇantoti ārabhitvā sampattuṃ asakkonto. Avisahamānoti ārabhitumeva asakkonto.	1010	
PA_tika-s01_01t:1010_1	Khārinti parikkhāraṃ. Taṃ pana vibhajitvā dassetuṃ “araṇī”tiādi vuttaṃ. Tattha araṇīti	1010	
PA_tika-s01_01t:1010_2	aggidhamanakaṃ araṇīdvayaṃ. Sujāti dabbi. Ādi-saddena tidaṇḍatighaṭikādiṃ saṅgaṇhāti	1010	
PA_tika-s01_01t:1010_3	khāribharitanti khārīhi puṇṇaṃ. Nanu upasampannassa bhikkhuno sāsanikopi yo koci	1010	
PA_tika-s01_01t:1010_4	anupasampanno atthato paricārakova, kiṃ aṅgaṃ pana bāhirakapabbajiteti tattha visesaṃ	1010	
PA_tika-s01_01t:1010_5	dassetuṃ “kāmañcā”tiādi vuttaṃ. Vuttanayenāti “kappiyakaraṇa…pe… vattakaraṇavasenā”ti	1010	
PA_tika-s01_01t:1010_6	evaṃ vuttena nayena. Paricārako hoti upasampannabhāvassa visiṭṭhabhāvato. “Navakoṭisahassānī”tiādinā	1010	
PA_tika-s01_01t:1010_7	vuttappabhedānaṃ anekasahassānaṃ saṃvaravinayānaṃ samādiyitvā vattanena uparibhūtā	1010	
PA_tika-s01_01t:1010_8	aggabhūtā sampadāti hi “upasampadā”ti vuccatīti. Guṇādhikopīti guṇehi ukkaṭṭhopi.	1010	
PA_tika-s01_01t:1010_9	Ayaṃ panāti vuttalakkhaṇo tāpaso.	1010	
PA_tika-s01_01t:1011_0	Tāpasā nāma kammavādikiriyāvādino, na sāsanassa paṭāṇībhūtā, yato nesaṃ pabbajituṃ	1011	
PA_tika-s01_01t:1011_1	āgatānaṃ titthiyaparivāsena vināva pabbajjā anuññātāti katvā “kasmā panā”ti codanaṃ	1011	
PA_tika-s01_01t:1011_2	samuṭṭhapeti codako. Ācariyo “yasmā”tiādinā codanaṃ pariharati. “Osakkissatī”ti saṅkhepato	1011	
PA_tika-s01_01t:1011_3	vuttamatthaṃ vivarituṃ “imasmiñhī”tiādi vuttaṃ. Khuradhārūpamanti khuradhārānaṃ matthakeneva	1011	
PA_tika-s01_01t:1011_4	akkamitvā gamanūpamaṃ. Aññeti aññe bhikkhū. Aggisālanti aggihuttasālaṃ. Nānādārūhīti	1011	
PA_tika-s01_01t:1011_5	palāsadaṇḍādinānāvidhasamidhādārūhi.	1011	
PA_tika-s01_01t:1012_0	Idanti “catudvāraṃ āgāraṃ katvā”tiādinā vuttaṃ. Assāti assa catutthassa puggalassa.	1012	
PA_tika-s01_01t:1012_1	Paṭipattimukhanti kohaññapaṭipattiyā mukhamattaṃ. So hi nānāvidhena kohaññena lokaṃ	1012	
PA_tika-s01_01t:1012_2	vimhāpento tattha acchati, tenāha “iminā hi mukhena so evaṃ paṭipajjatī”ti.	1012	
PA_tika-s01_01t:1013_0	Khalādīsu manussānaṃ santike upatiṭṭhitvā vīhimuggatilamāsādīni bhikkhācariyāniyāmena	1013	
PA_tika-s01_01t:1013_1	saṅkaḍḍhitvā uñchanaṃ uñchā, sā eva cariyā vutti etesanti uñchācariyā. Aggipakkena	1013	
PA_tika-s01_01t:1013_2	jīvantīti aggipakkikā, na aggipakkikā anaggipakkikā. Uñchācariyā hi khalesu gantvā	1013	
PA_tika-s01_01t:1013_3	khalaggaṃ nāma manussehi diyyamānaṃ dhaññaṃ gaṇhanti, taṃ ime na gaṇhantīti anaggipakkikā	1013	
PA_tika-s01_01t:1013_4	nāma jātā. Asāmapākāti asayaṃpācakā. Asmamuṭṭhinā muṭṭhipāsāṇena vattantīti asmamuṭṭhikā.	1013	
PA_tika-s01_01t:1013_5	Dantena uppāṭitaṃ vakkalaṃ rukkhattaco dantavakkalaṃ, tena vattantīti dantavakkalikā.	1013	
PA_tika-s01_01t:1013_6	Pavattaṃ rukkhādito pātitaṃ phalaṃ bhuñjantīti pavattaphalabhojino. Jiṇṇapakkatāya	1013	
PA_tika-s01_01t:1013_7	paṇḍubhūtaṃ palāsaṃ, taṃsadisañca paṇḍupalāsaṃ, tena vattantīti paṇḍupalāsikā, sayaṃpatitapupphaphalapattabhojino.	1013	
PA_tika-s01_01t:1014	Idāni te aṭṭhavidhepi sarūpato dassetuṃ “tatthā”tiādi vuttaṃ. Saṅkaḍḍhitvāti bhikkhācariyāvasena laddhadhaññaṃ ekajjhaṃ katvā.	101	
PA_tika-s01_01t:1015	Pariyeṭṭhi nāma dukkhāti paresaṃ gehato gehaṃ gantvā pariyeṭṭhi nāma dīnavuttibhāvena dukkhā. Pāsāṇassa pariggaho dukkho pabbajitassāti vā danteheva uppāṭetvā khādanti.	101	
PA_tika-s01_01t:1016	Imāhi catūhiyevāti “khārividhaṃ ādāyā”tiādinā vuttāhi catūhi eva tāpasapabbajjāhīti.	101	
PA_tika-s01_01t:1017	282. Apāye vināse niyutto āpāyiko. Tabbhāvaṃ paripūretuṃ asakkonto tena aparipuṇṇo aparipūramāno, karaṇe cetaṃ paccattavacanaṃ, tenāha “āpāyikenāpi aparipūramānenā”ti.	101	
PA_tika-s01_01t:1018	Pubbakaisibhāvānuyogavaṇṇanā	101	
PA_tika-s01_01t:1019_0	283. Dīyatīti datti, dattiyeva dattikanti āha “dinnaka”nti. Yadi brāhmaṇassa sammukhībhāvo	1019	
PA_tika-s01_01t:1019_1	rañño na dātabbo, kasmāssa upasaṅkamanaṃ na paṭikkhittanti āha “yasmā panā”tiādi.	1019	
PA_tika-s01_01t:1019_2	Khettavijjāyāti nītisatthe. Payātanti saddhaṃ, sassatikaṃ vā, tenāha “abhiharitvā	1019	
PA_tika-s01_01t:1019_3	dinna”nti. Kasmā bhagavā “rañño pasenadissa kosalassa dattikaṃ bhuñjatī”tiādinā brāhmaṇassa	1019	
PA_tika-s01_01t:1019_4	mammavacanaṃ avocāti tattha kāraṇaṃ dassetuṃ “idaṃ pana kāraṇa”ntiādi vuttaṃ.	1019	
PA_tika-s01_01t:1020	284. Rathūpatthareti rathassa upari attharitapadese. Pākaṭamantananti pakāsabhūtaṃ mantanaṃ. Tañhi suddādīhi ñāyatīti na rahassamantanaṃ. Bhaṇatīti api nu bhaṇati.	102	
PA_tika-s01_01t:1021_0	285. Pavattāroti pāvacanabhāvena vattāro, yasmā te tesaṃ mantānaṃ pavattakā, tasmā	1021	
PA_tika-s01_01t:1021_1	āha “pavattayitāro”ti. Sudde bahi katvā raho bhāsitabbaṭṭhena mantā eva, taṃtaṃatthapaṭipattihetutāya	1021	
PA_tika-s01_01t:1021_2	padanti mantapadaṃ, anupanītāsādhāraṇatāya vā rahassabhāvena vattabbaṃ hitakiriyāya	1021	
PA_tika-s01_01t:1021_3	adhigamupāyaṃ. Sajjhāyitanti gāyanavasena sajjhāyitaṃ, taṃ pana udattānudattādīnaṃ	1021	
PA_tika-s01_01t:1021_4	sarānaṃ sampādanavaseneva icchitanti āha “sarasampattivasenā”ti. Aññesaṃ vuttanti	1021	
PA_tika-s01_01t:1021_5	pāvacanabhāvena aññesaṃ vuttaṃ. Samupabyūḷhanti saṅgahetvā uparūpari saññūḷhaṃ. Rāsikatanti	1021	
PA_tika-s01_01t:1021_6	iruvedayajuvedasāmavedādivasena, tatthāpi paccekaṃ mantabrahmādivasena, ajjhāyānuvākādivasena ca rāsikataṃ.	1021	
PA_tika-s01_01t:1022_0	Tesanti mantānaṃ kattūnaṃ. Dibbena cakkhunā oloketvāti dibbacakkhuparibhaṇḍena yathākammūpagañāṇena	1022	
PA_tika-s01_01t:1022_1	sattānaṃ kammassakatādiṃ paccakkhato dassanaṭṭhena dibbacakkhusadisena pubbenivāsañāṇena	1022	
PA_tika-s01_01t:1022_2	atītakappe brāhmaṇānaṃ mantajjhenavidhiñca oloketvā. Pāvacanena saha saṃsanditvāti	1022	
PA_tika-s01_01t:1022_3	kassapasammāsambuddhassa yaṃ vacanaṃ vaṭṭasannissitaṃ, tena saha aviruddhaṃ katvā.	1022	
PA_tika-s01_01t:1022_4	Na hi tesaṃ vivaṭṭasannissito attho paccakkho hoti. Aparāpare panāti aṭṭhakādīhi	1022	
PA_tika-s01_01t:1022_5	aparā pare pacchimā okkākarājakālādīsu uppannā. Pakkhipitvāti aṭṭhakādīhi ganthitamantapadesu	1022	
PA_tika-s01_01t:1022_6	kilesasannissitapadānaṃ tattha tattha pade pakkhipanaṃ katvā. Viruddhe akaṃsūti brāhmaṇadhammikasuttādīsu	1022	
PA_tika-s01_01t:1022_7	āgatanayena saṃkilesikatthadīpanato paccanīkabhūte akaṃsu. Idhāti “tyāhaṃ mante adhīyāmī”ti	1022	
PA_tika-s01_01t:1022_8	etasmiṃ ṭhāne. Paṭiññaṃ aggahetvāti “taṃ kiṃ maññasī”ti evaṃ paṭiññaṃ aggahetvāva.	1022	
PA_tika-s01_01t:1023_0	286. Nirāmagandhāti kilesāsucivasena vissagandharahitā. Anitthigandhāti itthīnaṃ	1023	
PA_tika-s01_01t:1023_1	gandhamattassapi avisahanena itthigandharahitā. Ettha ca “nirāmagandhā”ti etena tesaṃ	1023	
PA_tika-s01_01t:1023_2	porāṇānaṃ brāhmaṇānaṃ vikkhambhitakilesataṃ dasseti, “anitthigandhā brahmacārino”ti	1023	
PA_tika-s01_01t:1023_3	etena ekavihāritaṃ, “rajojalladharā”ti etena maṇḍanavibhūsanānuyogābhāvaṃ, “araññāyatane	1023	
PA_tika-s01_01t:1023_4	pabbatapādesu vasiṃsū”ti etena manussūpacāraṃ pahāya vivittavāsaṃ, “vanamūlaphalāhārā	1023	
PA_tika-s01_01t:1023_5	vasiṃsū”ti etena sālimaṃsodanādipaṇītāhārapaṭikkhepaṃ, “yadā”tiādinā yānavāhanapaṭikkhepaṃ,	1023	
PA_tika-s01_01t:1023_6	“sabbadisāsū”tiādinā rakkhāvaraṇapaṭikkhepaṃ, evañca vadanto micchāpaṭipadāpakkhikaṃ	1023	
PA_tika-s01_01t:1023_7	sācariyassa ambaṭṭhassa vuttiṃ upādāya sammāpaṭipadāpakkhikāpi tesaṃ brāhmaṇānaṃ	1023	
PA_tika-s01_01t:1023_8	vutti ariyavinaye sammāpaṭipattiṃ upādāya micchāpaṭipadāyeva. Kutassa sallekhapaṭipattiyuttatāti.	1023	
PA_tika-s01_01t:1023_9	“Evaṃ sute”tiādinā bhagavā ambaṭṭhaṃ santajjento niggaṇhātīti dasseti.	1023	
PA_tika-s01_01t:1024	Veṭhakehīti veṭhakapaṭṭakāhi. Samantānagaranti nagarassa samantato. Katasudhākammaṃ pākārassa adhobhāge ṭhānaṃ vuccatīti adhippāyo.	102	
PA_tika-s01_01t:1025	Dvelakkhaṇadassanavaṇṇanā	102	
PA_tika-s01_01t:1026_0	287. Na sakkotisaṅkucite iriyāpathe anavasesato tesaṃ dubbibhāvanato. Gavesīti ñāṇena	1026	
PA_tika-s01_01t:1026_1	pariyesanamakāsi. Samānayīti ñāṇena saṅkalento sammā ānayi samāhari. “Kaṅkhatī”ti	1026	
PA_tika-s01_01t:1026_2	padassa ākaṅkhatīti ayamatthoti āha “aho vata passeyyanti patthanaṃ uppādetī”ti.	1026	
PA_tika-s01_01t:1026_3	Kicchatīti kilamati. “Kaṅkhatī”ti padassa pubbe āsisanatthataṃ vatvā idānissa saṃsayatthatameva	1026	
PA_tika-s01_01t:1026_4	vikappantaravasena dassento “kaṅkhāya vā dubbalā vimati vuttā”ti āha. Tīhi dhammehīti	1026	
PA_tika-s01_01t:1026_5	tippakārehi saṃsayadhammehi. Kālusiyabhāvoti appasannatāya hetubhūto āvilabhāvo.	1026	
PA_tika-s01_01t:1027_0	Yasmā bhagavato kosohitaṃ sabbabuddhānaṃ āveṇikaṃ aññehi asādhāraṇaṃ vatthaguyhaṃ	1027	
PA_tika-s01_01t:1027_1	suvisuddhakañcanamaṇḍalasannikāsaṃ, attano saṇṭhānasannivesasundaratāya ājāneyyagandhahatthino	1027	
PA_tika-s01_01t:1027_2	varaṅgaparamacārubhāvaṃ, vikasamānatapaniyāravindasamujjalakesarāvattavilāsaṃ, sañjhāpabhānurañjitajalavanantarābhilakkhitasampuṇṇacandamaṇḍalasobhañca	1027	
PA_tika-s01_01t:1027_3	attano siriyā abhibhuyya virājati, yaṃ bāhirabbhantaramalehi anupakkiliṭṭhatāya,	1027	
PA_tika-s01_01t:1027_4	cirakālaṃ suparicitabrahmacariyādhikāratāya, susaṇṭhitasaṇṭhānasampattiyā ca, kopīnampi	1027	
PA_tika-s01_01t:1027_5	santaṃ akopīnameva, tasmā vuttaṃ “bhagavato hī”tiādi. Pahūtabhāvanti puthulabhāvaṃ.	1027	
PA_tika-s01_01t:1027_6	Ettheva hi tassa saṃsayo, tanumudusukumāratādīsu panassa guṇesu vicāraṇā eva nāhosi.	1027	
PA_tika-s01_01t:1028_0	288. Hirikaraṇokāsanti hiriyitabbaṭṭhānaṃ. Chāyanti paṭibimbaṃ. Kathaṃ kīdisanti	1028	
PA_tika-s01_01t:1028_1	āha “iddhiyā”tiādi. Chāyārūpakamattanti bhagavato paṭibimbarūpaṃ. Tañca kho buddhasantānato	1028	
PA_tika-s01_01t:1028_2	vinimuttattā rūpakamattaṃ bhagavato sarīravaṇṇasaṇṭhānāvayavaṃ iddhimayaṃ bimbakamattaṃ.	1028	
PA_tika-s01_01t:1028_3	Taṃ pana rūpakamattaṃ dassento bhagavā yathā attano buddharūpaṃ na dissati, tathā	1028	
PA_tika-s01_01t:1028_4	katvā dasseti. Ninnetvāti nīharitvā. Kallosīti pucchāvissajjane kusalo cheko asi.	1028	
PA_tika-s01_01t:1028_5	Tathākaraṇenāti kathinasūciṃ viya karaṇena. Etthāti pahūtajivhāya. Mudubhāvo pakāsito	1028	
PA_tika-s01_01t:1028_6	amuduno ghanasukhumabhāvāpādanatthaṃ asakkuṇeyyattā dīghabhāvo, tanubhāvo cāti daṭṭhabbaṃ.	1028	
PA_tika-s01_01t:1029_0	291. “Atthacarakenā”ti iminā byatirekamukhena anatthacarakataṃyeva vibhāveti. Na	1029	
PA_tika-s01_01t:1029_1	aññatrāti na aññasmiṃ sugatiyanti attho. Upanetvā upanetvāti taṃ taṃ dosaṃ upanetvā	1029	
PA_tika-s01_01t:1029_2	upanetvā, tenāha “suṭṭhudāsādibhāvaṃ āropetvā”ti. Pātesīti pavaṭṭanavasena pātesi.	1029	
PA_tika-s01_01t:1030	Pokkharasātibuddhūpasaṅkamanavaṇṇanā	103	
PA_tika-s01_01t:1031	293-6. Āgamā nūti āgato nu. Khoti nipātamattaṃ. Idhāti ettha, tumhākaṃ santikanti attho. Adhivāsetūti sādiyatu, taṃ pana sādiyanaṃ manasā sampaṭiggaho hotīti āha “sampaṭicchatū”ti.	103	
PA_tika-s01_01t:1032	297. Yāvadatthanti yāva attho, tāva bhojanena tadā katanti attho. Oṇittanti āmisāpanayanena sucikataṃ, tenāha “hatthe ca pattañca dhovitvā”ti.	103	
PA_tika-s01_01t:1033_0	298. Anupubbiṃ kathanti anupubbaṃ kathetabbakathaṃ, tenāha “anupaṭipāṭikatha”nti.	1033	
PA_tika-s01_01t:1033_1	Kā pana sā? Dānādikathāti āha “dānānantaraṃ sīla”ntiādi. Tena dānakathā tāva pacurajanesupi	1033	
PA_tika-s01_01t:1033_2	pavattiyā sabbasādhāraṇattā, sukarattā, sīle patiṭṭhānassa upāyabhāvato ca ādito	1033	
PA_tika-s01_01t:1033_3	kathetabbā. Pariccāgasīlo hi puggalo pariggahitavatthūsu nissaṅgabhāvato sukheneva	1033	
PA_tika-s01_01t:1033_4	sīlāni samādiyati, tattha ca suppatiṭṭhito hoti. Sīlena dāyakapaṭiggāhakasuddhito	1033	
PA_tika-s01_01t:1033_5	parānuggahaṃ vatvā parapīḷānivattivacanato, kiriyadhammaṃ vatvā akiriyadhammavacanato,	1033	
PA_tika-s01_01t:1033_6	bhogasampattihetuṃ vatvā bhavasampattihetuvacanato ca dānakathānantaraṃ sīlakathā	1033	
PA_tika-s01_01t:1033_7	kathetabbā, tañce dānasīlaṃ vaṭṭanissitaṃ, ayaṃ bhavasampatti tassa phalanti dassanatthaṃ	1033	
PA_tika-s01_01t:1033_8	imehi ca dānasīlamayehi paṇītapaṇītatarādibhedabhinnehi puññakiriyavatthūhi etā cātumahārājikādīsu	1033	
PA_tika-s01_01t:1033_9	paṇītapaṇītatarādibhedabhinnā aparimeyyā dibbabhogasampattiyo laddhabbāti dassanatthaṃ	1033	
PA_tika-s01_01t:1033_10	tadanantaraṃ saggakathā. Svāyaṃ saggo rāgādīhi upakkiliṭṭho, sabbathānupakkiliṭṭho	10331	
PA_tika-s01_01t:1033_11	ariyamaggoti dassanatthaṃ saggānantaraṃ maggo kathetabbo. Maggañca kathentena tadadhigamupāyasandassanatthaṃ	10331	
PA_tika-s01_01t:1033_12	saggapariyāpannāpi, pageva itare sabbepi kāmā nāma bahvādīnavā aniccā addhuvā vipariṇāmadhammāti	10331	
PA_tika-s01_01t:1033_13	kāmānaṃ ādīnavo, hīnā gammā pothujjanikā anariyā anatthasañhitāti tesaṃ okāro lāmakabhāvo,	10331	
PA_tika-s01_01t:1033_14	sabbepi bhavā kilesānaṃ vatthubhūtāti tattha saṃkileso, sabbasaṃkilesavippamuttaṃ	10331	
PA_tika-s01_01t:1033_15	nibbānanti nekkhamme ānisaṃso ca kathetabboti ayamattho bodhitoti veditabbo. Maggoti	10331	
PA_tika-s01_01t:1033_16	cettha iti-saddena ādiatthadīpanato “kāmānaṃ ādīnavo”ti evamādīnaṃ saṅgahoti evamayaṃ	10331	
PA_tika-s01_01t:1033_17	atthavaṇṇanā katāti veditabbā. “Tassa uppattiākāradassanattha”nti kasmā vuttaṃ, nanu	10331	
PA_tika-s01_01t:1033_18	maggañāṇaṃ asaṅkhatadhammārammaṇaṃ, na saṅkhatadhammārammaṇanti codanaṃ sandhāyāha	10331	
PA_tika-s01_01t:1033_19	“tañhī”tiādi. Tattha paṭivijjhantanti asammohapaṭivedhavasena paṭivijjhantaṃ, tenāha “kiccavasenā”ti.	10331	
PA_tika-s01_01t:1034	Pokkharasātiupāsakattapaṭivedanākathāvaṇṇanā	103	
PA_tika-s01_01t:1035_0	299. Ettha ca “diṭṭhadhammo”tiādi pāḷiyaṃ dassanaṃ nāma ñāṇadassanato aññampi atthi,	1035	
PA_tika-s01_01t:1035_1	tannivattanatthaṃ “pattadhammo”ti vuttaṃ. Patti ca ñāṇasampattito aññampi vijjatīti	1035	
PA_tika-s01_01t:1035_2	tato visesadassanatthaṃ “viditadhammo”ti vuttaṃ. Sā panesā viditadhammatā ekadesatopi	1035	
PA_tika-s01_01t:1035_3	hotīti nippadesato viditabhāvaṃ dassetuṃ “pariyogāḷhadhammo”ti vuttaṃ. Tenassa saccābhisambodhaṃyeva	1035	
PA_tika-s01_01t:1035_4	dīpeti. Maggañāṇañhi ekābhisamayavasena pariññādikiccaṃ sādhentaṃ nippadesena catusaccadhammaṃ	1035	
PA_tika-s01_01t:1035_5	samantato ogāḷhaṃ nāma hoti, tenāha “diṭṭho ariyasaccadhammo etenāti diṭṭhadhammo”ti.	1035	
PA_tika-s01_01t:1035_6	Tiṇṇā vicikicchāti sappaṭibhayakantārasadisā soḷasavatthukā, aṭṭhavatthukā ca tiṇṇā	1035	
PA_tika-s01_01t:1035_7	vitiṇṇā vicikicchā. Vigatā kathaṅkathāti pavattiādīsu. “Evaṃ nu kho, na nu kho”ti	1035	
PA_tika-s01_01t:1035_8	evaṃ pavattikā vigatā samucchinnā kathaṅkathā. Vesārajjappattoti sārajjakarānaṃ pāpadhammānaṃ	1035	
PA_tika-s01_01t:1035_9	pahīnattā, tappaṭipakkhesu ca sīlādiguṇesu suppatiṭṭhitattā vesārajjaṃ visāradabhāvaṃ	1035	
PA_tika-s01_01t:1035_10	veyyattiyaṃ patto adhigato. Sāyaṃ vesārajjappatti suppatiṭṭhitabhāvoti katvā āha	10351	
PA_tika-s01_01t:1035_11	“satthusāsane”ti. Attanā paccakkhato diṭṭhattā adhigatattā na paraṃ pacceti, na tassa	10351	
PA_tika-s01_01t:1035_12	paro paccetabbo atthīti aparappaccayo. Yaṃ panettha vattabbaṃ avuttaṃ, taṃ parato	10351	
PA_tika-s01_01t:1035_13	āgamissati. Sesaṃ suviññeyyameva.	10351	
PA_tika-s01_01t:1036	Ambaṭṭhasuttavaṇṇanāya līnatthappakāsanā.	103	
PA_tika-s01_01t:1037	4. Soṇadaṇḍasuttavaṇṇanā	103	
PA_tika-s01_01t:1038_0	300. Sundarabhāvena sātisayāni aṅgāni etesaṃ atthīti aṅgā, rājakumārāti āha “aṅgā	1038	
PA_tika-s01_01t:1038_1	nāma aṅgapāsādikatāyā”tiādi. Idhāpi adhippetā, na ambaṭṭhasutte eva. Āgantuṃ na dassantīti	1038	
PA_tika-s01_01t:1038_2	āgamane ādīnavaṃ dassetvā paṭikkhipanavasena āgantuṃ na dassanti, nānujānissantīti	1038	
PA_tika-s01_01t:1038_3	adhippāyo. Nīlāsokakaṇikārakoviḷārakundarājarukkhehi sammissatāya taṃ campakavanaṃ	1038	
PA_tika-s01_01t:1038_4	“nīlādipañcavaṇṇakusumapaṭimaṇḍita”nti daṭṭhabbaṃ. Na campakarukkhānaṃyeva nīlādipañcakusumatāyāti	1038	
PA_tika-s01_01t:1038_5	vadanti. “Bhagavā kusumagandhasugandhe campakavane viharatī”ti iminā na māpanakāle	1038	
PA_tika-s01_01t:1038_6	eva tasmiṃ nagare campakarukkhā ussannā, atha kho aparabhāge pīti dasseti. Māpanakāle	1038	
PA_tika-s01_01t:1038_7	hi campakānaṃ ussannatāya sā nagarī “campā”ti nāmaṃ labhi. Issarattāti adhipatibhāvato.	1038	
PA_tika-s01_01t:1038_8	Senā etassa atthīti seniko, seniko eva seniyo, atthitā cettha bahubhāvavisiṭṭhāti	1038	
PA_tika-s01_01t:1038_9	vuttaṃ “mahatiyā senāya samannāgatattā”ti.	1038	
PA_tika-s01_01t:1039_0	301-2. Saṃhatāti sannipatitā, “saṅghino”ti vattabbe “saṅghī”ti puthutthe ekavacanaṃ	1039	
PA_tika-s01_01t:1039_1	brāhmaṇagahapatikānaṃ adhippetattā, tenāha “etesa”nti. Rājarājaññādīnaṃ bhaṇḍadharā	1039	
PA_tika-s01_01t:1039_2	purisā khatā, nesaṃ tāyanato khattā. So hi yehi yattha pesito, tattha tesaṃ dosaṃ	1039	
PA_tika-s01_01t:1039_3	pariharanto yuttapattavasena pucchitamatthaṃ katheti, tenāha “pucchitapañhe byākaraṇasamattho”ti.	1039	
PA_tika-s01_01t:1039_4	Kulāpadesādinā mahatī mattā etassāti mahāmatto.	1039	
PA_tika-s01_01t:1040	Soṇadaṇḍaguṇakathāvaṇṇanā	104	
PA_tika-s01_01t:1041_0	303. Visiṭṭhaṃ rajjaṃ virajjaṃ, virajjameva verajjaṃ yathā “vekataṃ vesaya”nti, nānāvidhaṃ	1041	
PA_tika-s01_01t:1041_1	verajjaṃ nānāverajjaṃ, tattha jātātiādinā sabbaṃ vuttanayeneva veditabbaṃ. Uttamabrāhmaṇoti	1041	
PA_tika-s01_01t:1041_2	abhijanasampattiyā vittasampattiyā vijjāsampattiyā uggatataro, uḷāro vā brāhmaṇo.	1041	
PA_tika-s01_01t:1041_3	Asannipātoti lābhamaccharena nippīḷitatāya asannipāto viya bhavissati.	1041	
PA_tika-s01_01t:1042_0	“Aṅgeti gameti ñāpetīti aṅgaṃ, hetūti āha “imināpi kāraṇenā”ti. “Ubhato sujāto”ti	1042	
PA_tika-s01_01t:1042_1	ettake vutte yehi kehici dvīhi bhāgehi sujātatā viññāyeyya. Sujāta-saddo ca “sujāto	1042	
PA_tika-s01_01t:1042_2	cārudassano”tiādīsu ārohasampattipariyāyoti jātivaseneva sujātataṃ vibhāvetuṃ “mātito	1042	
PA_tika-s01_01t:1042_3	ca pitito cā”ti vuttaṃ. Anorasaputtavasenāpi loke mātupitusamaññā dissati, idha panassa	1042	
PA_tika-s01_01t:1042_4	orasaputtavaseneva icchitāti dassetuṃ “saṃsuddhagahaṇiko”ti vuttaṃ. Gabbhaṃ gaṇhāti	1042	
PA_tika-s01_01t:1042_5	dhāretīti gahaṇī, gabbhāsayasaññito mātukucchippadeso. Yathābhuttassa āhārassa vipācanavasena	1042	
PA_tika-s01_01t:1042_6	gaṇhanato achaḍḍanato gahaṇī, kammajatejodhātu.	1042	
PA_tika-s01_01t:1043_0	Pitā ca mātā ca pitaro, pitūnaṃ pitaro pitāmahā, tesaṃ yugo dvando pitāmahayugo,	1043	
PA_tika-s01_01t:1043_1	tasmā, yāva sattamā pitāmahayugā pitāmahadvandāti evamettha attho daṭṭhabbo. Evañhi	1043	
PA_tika-s01_01t:1043_2	pitāmahaggahaṇeneva mātāmahopi gahitoti. So aṭṭhakathāyaṃ visuṃ na uddhaṭo. Yuga-saddo	1043	
PA_tika-s01_01t:1043_3	cettha ekasesanayena daṭṭhabbo “yugo ca yugo ca yugā”ti. Evañhi tattha tattha dvandaṃ	1043	
PA_tika-s01_01t:1043_4	gahitameva hoti, tenāha “tato uddhaṃ sabbepi pubbapurisā pitāmahaggahaṇeneva gahitā”ti.	1043	
PA_tika-s01_01t:1043_5	Purisaggahaṇañcettha ukkaṭṭhaniddesavasena katanti daṭṭhabbaṃ. Evañhi “mātito”ti	1043	
PA_tika-s01_01t:1043_6	pāḷivacanaṃ samatthitaṃ hoti. Akkhittoti appattakhepo. Anavakkhittoti saddhathālipākādīsu	1043	
PA_tika-s01_01t:1043_7	na avakkhitto na chaḍḍito. Jātivādenāti hetumhi karaṇavacananti dassetuṃ “kena kāraṇenā”tiādi	1043	
PA_tika-s01_01t:1043_8	vuttaṃ. Ettha ca “ubhato…pe… pitāmahayugā”ti etena brāhmaṇassa yonidosābhāvo dassito	1043	
PA_tika-s01_01t:1043_9	saṃsuddhagahaṇikabhāvakittanato, “akkhitto”ti iminā kiriyāparādhābhāvo. Kiriyāparādhena	1043	
PA_tika-s01_01t:1043_10	hi sattā khepaṃ pāpuṇanti. “Anupakkuṭṭho”ti iminā ayuttasaṃsaggābhāvo. Ayuttasaṃsaggampi	10431	
PA_tika-s01_01t:1043_11	hi paṭicca sattā akkosaṃ labhanti.	10431	
PA_tika-s01_01t:1044_0	Issaroti ādhipateyyasaṃvattaniyakammabalena īsanasīlo, sā panassa issaratā vibhavasampattipaccayā	1044	
PA_tika-s01_01t:1044_1	pākaṭā jātāti aḍḍhatāpariyāyabhāveneva vadanto “aḍḍhoti issaro”ti āha. Mahantaṃ dhanaṃ	1044	
PA_tika-s01_01t:1044_2	assa bhūmigatañceva vehāsaṭṭhañcāti mahaddhano. Tassāti tassa tassa. Vadanti “anvayato,	1044	
PA_tika-s01_01t:1044_3	byatirekato ca anupasaṅkamanakāraṇaṃ kittemā”ti.	1044	
PA_tika-s01_01t:1045_0	Adhikarūpoti visiṭṭharūpo uttamasarīro. Dassanaṃ arahatīti dassanīyo, tenāha “dassanayoggo”ti.	1045	
PA_tika-s01_01t:1045_1	Pasādaṃ āvahatīti pāsādiko, tenāha “cittappasādajananato”ti. Vaṇṇassāti vaṇṇadhātuyā.	1045	
PA_tika-s01_01t:1045_2	Sarīranti sannivesavisiṭṭhaṃ karacaraṇagīvāsīsādiavayavasamudāyaṃ, so ca saṇṭhānamukhena	1045	
PA_tika-s01_01t:1045_3	gayhatīti “paramāya vaṇṇapokkharatāyāti…pe… sampattiyā cā”ti vuttaṃ. Sabbavaṇṇesu	1045	
PA_tika-s01_01t:1045_4	suvaṇṇavaṇṇova uttamoti vuttaṃ “seṭṭhena suvaṇṇavaṇṇena samannāgato”ti. Tathā hi	1045	
PA_tika-s01_01t:1045_5	buddhā, cakkavattino ca suvaṇṇavaṇṇāva honti. Brahmavacchasīti uttamasarīrābho, suvaṇṇābho	1045	
PA_tika-s01_01t:1045_6	icceva attho. Imameva hi atthaṃ sandhāya “mahābrahmuno sarīrasadiseneva sarīrena	1045	
PA_tika-s01_01t:1045_7	samannāgato”ti vuttaṃ, na brahmujugattataṃ. Akhuddāvakāso dassanāyāti ārohapariṇāhasampattiyā,	1045	
PA_tika-s01_01t:1045_8	avayavapāripūriyā ca dassanāya okāso na khuddako, tenāha “sabbānevā”tiādi.	1045	
PA_tika-s01_01t:1046_0	Yamaniyamalakkhaṇaṃ sīlamassa atthīti sīlavā. Taṃ panassa rattaññutāya vuddhaṃ vaḍḍhitaṃ	1046	
PA_tika-s01_01t:1046_1	atthīti vuddhasīlī. Tena ca sabbadā sammāyogato vuddhasīlena samannāgato. Sabbametaṃ	1046	
PA_tika-s01_01t:1046_2	pañcasīlamattameva sandhāya vadanti tato paraṃ sīlassa tattha abhāvato, tesañca ajānanato.	1046	
PA_tika-s01_01t:1047_0	Ṭhānakaraṇasampattiyā, sikkhāsampattiyā ca katthacipi anūnatāya parimaṇḍalapadāni	1047	
PA_tika-s01_01t:1047_1	byañjanāni akkharāni etissāti parimaṇḍalapadabyañjanā. Atha vā pajjati attho etenāti	1047	
PA_tika-s01_01t:1047_2	padaṃ, nāmādi. Yathādhippetamatthaṃ byañjetīti byañjanaṃ, vākyaṃ. Tesaṃ paripuṇṇatāya	1047	
PA_tika-s01_01t:1047_3	parimaṇḍalapadabyañjanā. Atthañāpane sādhanatāya vācāva karaṇanti vākkaraṇaṃ, udāhāraghoso.	1047	
PA_tika-s01_01t:1047_4	Guṇaparipuṇṇabhāvena tassa brāhmaṇassa, tena vā bhāsitabbaatthassa. Pūre puṇṇabhāve.	1047	
PA_tika-s01_01t:1047_5	Pūreti ca purimasmiṃ atthe ādhāre bhummaṃ, dutiyasmiṃ visaye. “Sukhumālattanenā”ti	1047	
PA_tika-s01_01t:1047_6	iminā tassā vācāya mudusaṇhabhāvamāha. Apalibuddhāya pittasemhādīhi. Sandiṭṭhaṃ sabbaṃ	1047	
PA_tika-s01_01t:1047_7	dassetvā viya ekadesaṃ kathanaṃ. Vilambitaṃ saṇikaṃ cirāyitvā kathanaṃ. “Sandiddhavilambitādī”ti	1047	
PA_tika-s01_01t:1047_8	vā pāṭho. Tattha sandiddhaṃ sandehajanakaṃ. Ādi-saddena dukkhalitānukaḍḍhitādiṃ saṅgaṇhāti.	1047	
PA_tika-s01_01t:1047_9	“Ādimajjhapariyosānaṃ pākaṭaṃ katvā”ti iminā tassā vācāya atthapāripūriṃ vadanti.	1047	
PA_tika-s01_01t:1048_0	“Jiṇṇo”tiādīni padāni suviññeyyāni, heṭṭhā vuttatthāni ca. Dutiyanaye pana jiṇṇoti	1048	
PA_tika-s01_01t:1048_1	nāyaṃ jiṇṇatā vayomattena, atha kho kulaparivaṭṭena purāṇatāti āha “jiṇṇoti porāṇo”tiādi,	1048	
PA_tika-s01_01t:1048_2	tena tassa brāhmaṇassa kulavasena uditoditabhāvamāha. Jātivuddhiyā “vayoanuppatto”ti	1048	
PA_tika-s01_01t:1048_3	vakkhamānattā, guṇavuddhiyā tato sātisayattā ca “vuddhoti sīlācārādiguṇavuddhiyā	1048	
PA_tika-s01_01t:1048_4	yutto”ti āha. Tathā jātimahallakatāya vakkhamānattā “mahallako”ti padena vibhavamahattatā	1048	
PA_tika-s01_01t:1048_5	yojitā. Maggapaṭipannoti brāhmaṇānaṃ paṭipattivīthiṃ upagato taṃ avokkamma caraṇato.	1048	
PA_tika-s01_01t:1048_6	Antimavayanti pacchimavayaṃ.	1048	
PA_tika-s01_01t:1049	Buddhaguṇakathāvaṇṇanā	104	
PA_tika-s01_01t:1050_0	304. Tādisehi mahānubhāvehi saddhiṃ yugaggāhavasenapi dahanaṃ na mādisānaṃ anucchavikaṃ,	1050	
PA_tika-s01_01t:1050_1	kuto pana ukkaṃsananti idaṃ brāhmaṇassa na yuttarūpanti dassento āha “na kho pana	1050	
PA_tika-s01_01t:1050_2	metaṃ yutta”ntiādi. Sadisāti ekadesena sadisā. Na hi buddhānaṃ guṇehi sabbathā sadisā	1050	
PA_tika-s01_01t:1050_3	kecipi guṇā aññesu labbhanti. Itareti attano guṇehi asadisaguṇe. Idanti idaṃ atthajātaṃ.	1050	
PA_tika-s01_01t:1050_4	Gopadakanti gāviyā pade ṭhitaudakaṃ.	1050	
PA_tika-s01_01t:1051_0	Saṭṭhikulasatasahassanti saṭṭhisahassādhikaṃ kulasatasahassaṃ kulapariyāyenāti suddhodanamahārājassa	1051	
PA_tika-s01_01t:1051_1	kulānukkamena āgataṃ. Tesupīti tesupi catūsu nidhīsu. Gahitagahitanti gahitaṃ gahitaṃ	1051	
PA_tika-s01_01t:1051_2	ṭhānaṃ pūratiyeva dhanena paṭipākatikameva hoti. Aparimāṇoyevāti “ettako eso”ti kenaci	1051	
PA_tika-s01_01t:1051_3	paricchindituṃ asakkuṇeyyatāya aparicchinno eva.	1051	
PA_tika-s01_01t:1052_0	Tatthāti mañcake. Sīhaseyyaṃ kappesīti yathā rāhu asurindo āyāmato, vitthārato ubbedhato	1052	
PA_tika-s01_01t:1052_1	ca bhagavato rūpakāyassa paricchedaṃ gahetuṃ na sakkoti, tathā rūpaṃ iddhābhisaṅkhāraṃ	1052	
PA_tika-s01_01t:1052_2	abhisaṅkharonto sīhaseyyaṃ kappesi.	1052	
PA_tika-s01_01t:1053_0	Kilesehi ārakattā parisuddhaṭṭhena ariyanti āha “ariyaṃ uttamaṃ parisuddha”nti. Anavajjaṭṭhena	1053	
PA_tika-s01_01t:1053_1	kusalaṃ, na sukhavipākaṭṭhena. Katthaci caturāsītipāṇasahassāni, katthaci aparimāṇāpi	1053	
PA_tika-s01_01t:1053_2	devamanussā yasmā catuvīsatiyā ṭhānesu asaṅkhyeyyā aparimeyyā devamanussā maggaphalāmataṃ	1053	
PA_tika-s01_01t:1053_3	piviṃsu, koṭisatasahassādiparimāṇenapi bahū eva, tasmā anuttarācārasikkhāpanavasena	1053	
PA_tika-s01_01t:1053_4	bhagavā bahūnaṃ ācariyo. Teti kāmarāgato aññe bhagavato pahīnakilese. Keḷanāti keḷāyanā dhanāyanā.	1053	
PA_tika-s01_01t:1054_0	Apāpapurekkhāroti apāpe pure karoti, na vā pāpaṃ purato karotītipi apāpapurekkhāroti	1054	
PA_tika-s01_01t:1054_1	imamatthaṃ dassetuṃ “apāpe navalokuttaradhamme”tiādi vuttaṃ. Tattha apāpeti pāpapaṭipakkhe,	1054	
PA_tika-s01_01t:1054_2	pāparahite ca. Brahmani seṭṭhe buddhe bhagavati bhavā tassa dhammadesanāvasena ariyāya	1054	
PA_tika-s01_01t:1054_3	jātiyā jātattā, brahmuno vā bhagavato hitā garukaraṇādinā, yathānusiṭṭhapaṭipattiyā	1054	
PA_tika-s01_01t:1054_4	ca, brahmaṃ vā seṭṭhaṃ ariyamaggaṃ jānātīti brahmaññā, ariyasāvakasaṅkhātā pajā,	1054	
PA_tika-s01_01t:1054_5	tenāha “sāriputtā”tiādi. Pakatibrāhmaṇajātivasenāpi “brahmaññāya pajāyā”ti padassa	1054	
PA_tika-s01_01t:1054_6	attho veditabboti dassetuṃ “apicā”tiādi vuttaṃ.	1054	
PA_tika-s01_01t:1055_0	Tiroraṭṭhā tirojanapadāti ettha rajjaṃ raṭṭhaṃ, rājanti rājāno etenāti, tadekadesabhūtā	1055	
PA_tika-s01_01t:1055_1	padesā pana janapado,janā pajjanti ettha sukhajīvikaṃ pāpuṇantīti. Pucchāya vā dosaṃ	1055	
PA_tika-s01_01t:1055_2	sallakkhetvāti sambandho. Asamatthatanti attano asamatthataṃ. Bhagavā vissajjeti	1055	
PA_tika-s01_01t:1055_3	tesaṃ upanissayasampattiṃ, ñāṇaparipākaṃ, cittācārañca ñatvāti adhippāyo.	1055	
PA_tika-s01_01t:1056_0	“Ehi svāgatavādī”ti iminā sukhasambhāsapubbakaṃ piyavāditaṃ dasseti, “sakhilo”ti	1056	
PA_tika-s01_01t:1056_1	iminā saṇhavācataṃ, “sammodako”ti iminā paṭisandhārakusalataṃ, “abhākuṭiko”ti iminā	1056	
PA_tika-s01_01t:1056_2	sabbattheva vippasannamukhataṃ, “uttānamukho”ti iminā sukhālāpataṃ, “pubbabhāsī”ti	1056	
PA_tika-s01_01t:1056_3	iminā dhammānuggahassa okāsakaraṇato hitajjhāsayataṃ bhagavato vibhāveti.	1056	
PA_tika-s01_01t:1057	Yattha kirāti kira-saddo arucisūcanattho, tena bhagavatā adhivutthapadese na devatānubhāvena manussānaṃ anupaddavatā, atha kho buddhānubhāvenāti dasseti. Tenāha “apicā”tiādi.	105	
PA_tika-s01_01t:1058_0	Anusāsitabboti vineyyajanasamūho gayhatīti nibbattitaṃ ariyasaṅghameva dassetuṃ “sayaṃ	1058	
PA_tika-s01_01t:1058_1	vā”tiādi vuttaṃ, anantarassa vidhi paṭisedho vāti katvā. “Tādisovā”ti iminā “sayaṃ	1058	
PA_tika-s01_01t:1058_2	vā”tiādinā vuttavikappo eva paccāmaṭṭhoti. “Purimapadasseva vā”ti vikappantaraggahaṇaṃ.	1058	
PA_tika-s01_01t:1058_3	Bahūnaṃ titthakarānanti pūraṇādīnaṃ anekesaṃ titthakarānaṃ, niddhāraṇe cetaṃ sāmivacanaṃ.	1058	
PA_tika-s01_01t:1058_4	Kāraṇenāti appicchasantuṭṭhatādisamāropanalakkhaṇena kāraṇena. Āgantukā navakāti	1058	
PA_tika-s01_01t:1058_5	abhinavā āgantukā abbhāgatā. Pariyāpuṇāmīti paricchindituṃ jānāmi sakkomi, tenāha	1058	
PA_tika-s01_01t:1058_6	“jānāmī”ti. “Kappampi ce aññamabhāsamāno”ti abhūtaparikappanavacanametaṃ tathā bhāsamānassa abhāvato.	1058	
PA_tika-s01_01t:1059_0	305. Alaṃ-saddo arahattopi hoti “alameva nibbinditu”ntiādīsu viyāti āha “alamevāti	1059	
PA_tika-s01_01t:1059_1	yuttamevā”ti. Puṭena netvā asitabbato paribhuñjitabbato puṭosaṃ vuccati pātheyyaṃ. Puṭaṃsena purisena.	1059	
PA_tika-s01_01t:1060	Soṇadaṇḍaparivitakkavaṇṇanā	106	
PA_tika-s01_01t:1061	307. Ubhatopakkhikāti micchādiṭṭhisammādiṭṭhīnaṃ vasena ubhayapakkhikā. Kerāṭikāti saṭhā.	106	
PA_tika-s01_01t:1062	Brāhmaṇapaññattivaṇṇanā	106	
PA_tika-s01_01t:1063	309. Vighātanti cittadukkhaṃ.	106	
PA_tika-s01_01t:1064_0	311-3. Sujanti homadabbiṃ paggaṇhantesūti juhanatthaṃ gaṇhanakesu, irubbijjesūti	1064	
PA_tika-s01_01t:1064_1	attho. Paṭhamo vāti tattha sannipatitesu yajanakiriyāyaṃ sabbapadhāno vā. Dutiyo	1064	
PA_tika-s01_01t:1064_2	vāti tadanantaro vā. “Suja”nti karaṇe etaṃ upayogavacananti āha “sujāyā”ti. Aggihuttapamukhatāya	1064	
PA_tika-s01_01t:1064_3	yaññassa yaññe diyyamānaṃ sujāmukhena dīyatīti āha “sujāya diyyamāna”nti. Porāṇāti	1064	
PA_tika-s01_01t:1064_4	aṭṭhakathācariyā. Visesatoti vijjācaraṇavisesato, na brāhmaṇehi icchitavijjācaraṇamattato.	1064	
PA_tika-s01_01t:1064_5	Uttamabrāhmaṇassāti anuttaradakkhiṇeyyatāya ukkaṭṭhabrāhmaṇassa. Brāhmaṇasamayanti	1064	
PA_tika-s01_01t:1064_6	brāhmaṇasiddhantaṃ. Mā bhindi mā vināsesi.	1064	
PA_tika-s01_01t:1065_0	316. Samasamoti samoyeva hutvā samo. Hīnopamavasenapi samatā vuccatīti taṃ nivattento	1065	
PA_tika-s01_01t:1065_1	“ṭhapetvā ekadesasamatta”ntiādimāha. Kulakoṭiparidīpananti kulaādiparidīpanaṃ athāpi	1065	
PA_tika-s01_01t:1065_2	siyāti athāpi tumhākaṃ evaṃ parivitakko siyā. Brāhmaṇabhāvaṃ sādheti vaṇṇo. Mantajātīsupi	1065	
PA_tika-s01_01t:1065_3	eseva nayo. Sīlameva sādhessati brāhmaṇabhāvaṃ. Kasmāti ce? Āha “tasmiñhissā”tiādi.	1065	
PA_tika-s01_01t:1065_4	Sammohamattaṃ vaṇṇādayoti vaṇṇamantajātiyo hi brāhmaṇabhāvassa aṅganti sammohamattametaṃ	1065	
PA_tika-s01_01t:1065_5	asamavekkhitābhimānabhāvato.	1065	
PA_tika-s01_01t:1066	Sīlapaññākathāvaṇṇanā	106	
PA_tika-s01_01t:1067_0	317. Kathito brāhmaṇena pañhoti “sīlavā ca hotī”tiādinā dvinnameva aṅgānaṃ vasena	1067	
PA_tika-s01_01t:1067_1	yathāpucchito pañho yāthāvato vissajjito etthāti etasmiṃ yathāvissajjite atthe. Tassāti	1067	
PA_tika-s01_01t:1067_2	soṇadaṇḍassa. Sīlaparisuddhāti sīlasampattiyā sabbaso suddhā anupakkiliṭṭhā. Kuto	1067	
PA_tika-s01_01t:1067_3	dussīle paññā asamāhitattā tassa. Jaḷe eḷamūge kuto sīlanti jaḷe eḷamūge duppaññe	1067	
PA_tika-s01_01t:1067_4	kuto sīlaṃ sīlavibhāgassa, sīlaparisodhanūpāyassa ca ajānanato. Pakaṭṭhaṃ ukkaṭṭhaṃ	1067	
PA_tika-s01_01t:1067_5	ñāṇaṃ paññāṇanti, pākatikaṃ ñāṇaṃ nivattetuṃ “paññāṇa”nti vuttanti tayidaṃ pakārehi	1067	
PA_tika-s01_01t:1067_6	jānanato paññāvāti āha “paññāṇanti paññā yevā”ti.	1067	
PA_tika-s01_01t:1068_0	Sīlenadhotāti samādhipadaṭṭhānena sīlena sakalasaṃkilesamalavisuddhiyā dhotā visuddhā,	1068	
PA_tika-s01_01t:1068_1	tenāha “kathaṃ panā”tiādi. Tattha dhovatīti sujjhati. Mahāsaṭṭhivassatthero viyāti	1068	
PA_tika-s01_01t:1068_2	saṭṭhivassamahāthero viya. Vedanāpariggahamattampīti ettha vedanāpariggaho nāma yathāuppannaṃ	1068	
PA_tika-s01_01t:1068_3	vedanaṃ sabhāvarasato upadhāretvā “ayaṃ vedanā phassaṃ paṭicca, so phasso anicco	1068	
PA_tika-s01_01t:1068_4	dukkho vipariṇāmadhammo”ti lakkhaṇattayaṃ āropetvā pavattitavipassanā. Evaṃ vipassantena	1068	
PA_tika-s01_01t:1068_5	“sukhena sakkā sā vedanā adhivāsetuṃ “vedanā eva vediyatī”ti. Vedanaṃ vikkhambhetvāti	1068	
PA_tika-s01_01t:1068_6	yathāuppannaṃ dukkhaṃ vedanaṃ ananuvattitvā vipassanaṃ ārabhitvā vīthiṃ paṭipannāya	1068	
PA_tika-s01_01t:1068_7	vipassanāya taṃ vinodetvā. Saṃsumārapatitenāti kumbhīlena viya bhūmiyaṃ urena nipajjanena.	1068	
PA_tika-s01_01t:1068_8	Paññāya sīlaṃ dhovitvāti akhaṇḍādibhāvāpādanena sīlaṃ ādimajjhapariyosānesu paññāya suvisodhitaṃ katvā.	1068	
PA_tika-s01_01t:1069_0	318. “Kasmā āhā”ti uparidesanāya kāraṇaṃ pucchati. Lajjā nāma “sīlassa jātiyā ca	1069	
PA_tika-s01_01t:1069_1	guṇadosapakāsanena samaṇena gotamena pucchitapañhaṃ vissajjesī”ti parisāya paññātatā.	1069	
PA_tika-s01_01t:1069_2	Ettakaparamāti ettakaukkaṃsakoṭikā pañca sīlāni, vedattayavibhāvanaṃ paññañca lakkhaṇādito	1069	
PA_tika-s01_01t:1069_3	niddhāretvā jānanaṃ natthi, kevalaṃ tattha vacīparamā mayanti dassetīti āha “sīlapaññāṇanti	1069	
PA_tika-s01_01t:1069_4	vacanameva paramaṃ amhāka”nti. “Ayaṃ pana viseso”ti idaṃ niyyātanāpekkhaṃ sīlaniddese,	1069	
PA_tika-s01_01t:1069_5	tenāha “sīlamicceva niyyātita”nti. Sāmaññaphale pana “sāmaññaphala” micceva niyyātitaṃ,	1069	
PA_tika-s01_01t:1069_6	paññāniddese pana jhānapaññaṃ adhiṭṭhānaṃ katvā vipassanāpaññāvaseneva paññāniyyātanaṃ	1069	
PA_tika-s01_01t:1069_7	kataṃ, tenāha “paṭhamajjhānādīnī”ti.	1069	
PA_tika-s01_01t:1070	Soṇadaṇḍaupāsakattapaṭivedanākathāvaṇṇanā	107	
PA_tika-s01_01t:1071_0	321-2. Nattāti puttaputto. Agāravaṃ nāma natthi, na cāyaṃ bhagavati agāravena “ahañceva	1071	
PA_tika-s01_01t:1071_1	kho panā”tiādimāha, atha kho attalābhaparihānibhayena. Ayañhi yathā tathā attano	1071	
PA_tika-s01_01t:1071_2	mahājanassa sambhāvanaṃ uppādetvā kohaññena pare vimhāpetvā lābhuppādaṃ nijigisanto	1071	
PA_tika-s01_01t:1071_3	vicarati, tasmā tathā avoca, tenāha “iminā kirā”tiādi.	1071	
PA_tika-s01_01t:1072_0	Taṅkhaṇānurūpāyāti yādisī tadā tassa ajjhāsayappavatti, tadanurūpāyāti attho. Tassa	1072	
PA_tika-s01_01t:1072_1	tadā tādisassa vivaṭṭasannissitassa ñāṇassa paripākassa abhāvato kevalaṃ abbhudayanissito	1072	
PA_tika-s01_01t:1072_2	eva attho dassitoti āha “diṭṭhadhammikasamparāyikamatthaṃ sandassetvā”ti, paccakkhato	1072	
PA_tika-s01_01t:1072_3	vibhāvetvāti attho. Kusale dhammeti tebhūmake kusale dhamme, “catubhūmake”tipi vattuṃ	1072	
PA_tika-s01_01t:1072_4	vaṭṭatiyeva, tenevāha “āyatiṃ nibbānatthāya vāsanābhāgiyā vā”ti. Tatthāti kusaladhamme	1072	
PA_tika-s01_01t:1072_5	yathā samādapite. Nanti brāhmaṇaṃ samuttejetvāti sammadeva uparūpari nisānetvā puññakiriyāya	1072	
PA_tika-s01_01t:1072_6	tikkhavisadabhāvaṃ āpādetvā. Taṃ pana atthato tattha ussāhajananaṃ hotīti āha “saussāhaṃ	1072	
PA_tika-s01_01t:1072_7	katvā”ti. Evaṃ puññakiriyāya saussāhatā, evarūpaṃ guṇasamaṅgitā ca niyamato diṭṭhadhammikā	1072	
PA_tika-s01_01t:1072_8	atthasampādanīti evaṃ saussāhatāya, aññehi ca tasmiṃ vijjamānaguṇehi sampahaṃsetvā	1072	
PA_tika-s01_01t:1072_9	sammadeva haṭṭhatuṭṭhabhāvaṃ āpādetvā.	1072	
PA_tika-s01_01t:1073_0	Yadi bhagavā dhammaratanavassaṃ vassi, atha kasmā so visesaṃ nādhigacchatīti āha	1073	
PA_tika-s01_01t:1073_1	“brāhmaṇo panā”tiādi. Yadi evaṃ kasmā bhagavā tassa tathā dhammaratanavassaṃ vassīti	1073	
PA_tika-s01_01t:1073_2	āha “kevalamassā”tiādi. Na hi bhagavato niratthakā desanā hotīti.	1073	
PA_tika-s01_01t:1074	Soṇadaṇḍasuttavaṇṇanāya līnatthappakāsanā.	107	
PA_tika-s01_01t:1075	5. Kūṭadantasuttavaṇṇanā	107	
PA_tika-s01_01t:1076_0	323. Purimasuttadvayeti ambaṭṭhasoṇadaṇḍasuttadvaye. Vuttanayamevāti yaṃ tattha āgatasadisaṃ	1076	
PA_tika-s01_01t:1076_1	idhāgataṃ taṃ atthavaṇṇanato vuttanayameva, tattha vuttanayeneva veditabbanti attho.	1076	
PA_tika-s01_01t:1076_2	“Taruṇo ambarukkho ambalaṭṭhikā”ti brahmajālasuttavaṇṇanāyaṃ vuttanti āha “ambalaṭṭhikā	1076	
PA_tika-s01_01t:1076_3	brahmajāle vuttasadisāvā”ti.	1076	
PA_tika-s01_01t:1077_0	Yaññāvāṭaṃ sampādetvā mahāyaññaṃ uddissa saviññāṇakāni, aviññāṇakāni ca yaññūpakaraṇāni	1077	
PA_tika-s01_01t:1077_1	upaṭṭhapitānīti vuttaṃ pāḷiyaṃ “mahāyañño upakkhaṭo”ti, taṃ upakkharaṇaṃ tesaṃ tathāsajjananti	1077	
PA_tika-s01_01t:1077_2	āha “upakkhaṭoti sajjito”ti. Vacchatarasatānīti yuvabhāvappattāni balavavacchasatāni,	1077	
PA_tika-s01_01t:1077_3	te pana vacchā eva honti, na dammā balibaddā cāti āha “vacchasatānī”ti. Eteti usabhādayo	1077	
PA_tika-s01_01t:1077_4	urabbhapariyosānā. Anekesanti anekajātikānaṃ. Saṅkhyāvasena anekatā sattasataggahaṇeneva	1077	
PA_tika-s01_01t:1077_5	paricchinnā. Migapakkhīnanti mahiṃsarurupasadakuruṅgagokaṇṇamigānañceva morakapiñjaratittirakapotādipakkhīnañca.	1077	
PA_tika-s01_01t:1078_0	328. Yaññasaṅkhātassa puññassa yo saṃkileso, tassa nivāraṇato nisedhanato vidhā vuccanti	1078	
PA_tika-s01_01t:1078_1	vippaṭisāravinodanā. Tato eva tā taṃ puññābhisandaṃ avicchinditvā ṭhapentīti “ṭhapanā”ti	1078	
PA_tika-s01_01t:1078_2	vuttā. Tāsaṃ pana yaññassa ādimajjhapariyosānavasena tīsu kālesu pavattiyā yañño	1078	
PA_tika-s01_01t:1078_3	tiṭṭhapanoti āha “tiṭṭhapananti attho”ti. Parikkharonti abhisaṅkharontīti parikkhārā,	1078	
PA_tika-s01_01t:1078_4	parivārāti vuttaṃ. “Soḷasaparikkhāranti soḷasaparivāra”nti.	1078	
PA_tika-s01_01t:1079	Mahāvijitarājayaññakathāvaṇṇanā	107	
PA_tika-s01_01t:1080_0	336. Pubbacaritanti attano purimajātisambhūtaṃ bodhisambhārabhūtaṃ puññacariyaṃ.	1080	
PA_tika-s01_01t:1080_1	Tathā hissa anugāminova nidhissa thāvaro nidhi nidassito. Aḍḍhatā nāma vibhavasampannatā,	1080	
PA_tika-s01_01t:1080_2	sā taṃ taṃ upādāyupādāya vuccatīti āha “yo koci attano santakena vibhavena aḍḍho	1080	
PA_tika-s01_01t:1080_3	hotī”ti. Tathā mahaddhanatāpīti taṃ ukkaṃsagataṃ dassetuṃ “mahatā aparimāṇasaṅkhyena	1080	
PA_tika-s01_01t:1080_4	dhanena samannāgato”ti vuttaṃ. Bhuñjitabbato paribhuñjitabbato visesato kāmā bhogo	1080	
PA_tika-s01_01t:1080_5	nāmāti āha “pañcakāmaguṇavasenā”ti. Piṇḍapiṇḍavasenāti bhājanālaṅkārādivibhāgaṃ ahutvā	1080	
PA_tika-s01_01t:1080_6	kevalaṃ khaṇḍakhaṇḍavasena.	1080	
PA_tika-s01_01t:1081_0	Māsakādīti ādi-saddena thālakādiṃ saṅgaṇhāti. Bhājanādīti ādi-saddena vatthaseyyāvasathādiṃ	1081	
PA_tika-s01_01t:1081_1	saṅgaṇhāti. Suvaṇṇarajatamaṇimuttāveḷuriyavajirapavāḷāni “sattaratanānī”ti vadanti.	1081	
PA_tika-s01_01t:1081_2	Sālivīhiādi pubbaṇṇaṃ purakkhataṃsassaphalanti katvā. Tabbipariyāyato muggamāsādi	1081	
PA_tika-s01_01t:1081_3	aparaṇṇaṃ. Devasikaṃ…pe… vasenāti divase divase paribhuñjitabbadātabbavaḍḍhetabbādividhinā	1081	
PA_tika-s01_01t:1081_4	parivattanakadhanadhaññavasena.	1081	
PA_tika-s01_01t:1082_0	Koṭṭhaṃ vuccati dhaññassa āṭhapanaṭṭhānaṃ, koṭṭhabhūtaṃ agāraṃ koṭṭhāgāraṃ tenāha	1082	
PA_tika-s01_01t:1082_1	“dhaññena…pe… gāro cā”ti. Evaṃ sāragabbhaṃ “koso”ti, dhaññassa āṭhapanaṭṭhānañca	1082	
PA_tika-s01_01t:1082_2	“koṭṭhāgāra”nti dassetvā idāni tato aññathā taṃ dassetuṃ “atha vā”tiādi vuttaṃ. Tattha	1082	
PA_tika-s01_01t:1082_3	yathā asino tikkhabhāvaparihārato paricchado “koso”ti vuccati, evaṃ rañño tikkhabhāvapariharaṇattā	1082	
PA_tika-s01_01t:1082_4	caturaṅginī senā “koso”ti āha “catubbidho koso hatthī assā rathā pattī”ti. “Vatthakoṭṭhāgāraggahaṇeneva	1082	
PA_tika-s01_01t:1082_5	sabbassāpi bhaṇḍaṭṭhapanaṭṭhānassa gahitattā tividhaṃ koṭṭhāgāranti vuttaṃ. “Idaṃ	1082	
PA_tika-s01_01t:1082_6	evaṃ bahu”ntiādi rājā tamatthaṃ jānantova bhaṇḍāgārikena kathāpetvā parisāya nissaddabhāvāpādanatthañca	1082	
PA_tika-s01_01t:1082_7	āha evaṃ me pakatikkhobho na bhavissatīti.	1082	
PA_tika-s01_01t:1083	337-8. Brāhmaṇo cintesi janapadassa anupaddavatthañceva yaññassa ca cirānupavattanatthañca, tenāha “ayaṃ rājā”tiādi.	108	
PA_tika-s01_01t:1084_0	Sattānaṃ hitassa sukhassa ca vidūsanato ahitassa dukkhassa ca āvahanato corā eva	1084	
PA_tika-s01_01t:1084_1	kaṇṭakā, tehi corakaṇṭakehi. Yathā gāmavāsīnaṃ ghātā gāmaghātā, evaṃ panthikānaṃ	1084	
PA_tika-s01_01t:1084_2	duhanā vibādhanā panthaduhanā. Adhammakārīti dhammato apetassa ayuttassa karaṇasīlo,	1084	
PA_tika-s01_01t:1084_3	attano vijite janapadādīnaṃ tato anatthato tāyanena khattiyo yo khattadhammo, tassa	1084	
PA_tika-s01_01t:1084_4	vā akaraṇasīloti attho. Dassavo eva khīlasadisattā dassukhīlaṃ. Yathā hi khette khīlaṃ	1084	
PA_tika-s01_01t:1084_5	kasanādīnaṃ sukhappavattiṃ, mūlasantānena sassassa buddhiñca vibandhati, evaṃ dassavo	1084	
PA_tika-s01_01t:1084_6	rajje rājāṇāya sukhappavattiṃ, mūlaviruḷhiyā janapadānaṃ paribuddhiñca vibandhanti.	1084	
PA_tika-s01_01t:1084_7	Tena vuttaṃ “dassavo eva khīlasadisattā dassukhīla”nti. Vadha-saddo hiṃsanatthopi	1084	
PA_tika-s01_01t:1084_8	hotīti vuttaṃ “māraṇena vā koṭṭanena vā”ti. Addubandhanādināti ādi-saddena rajjubandhanasaṅkhalikabandhanādiṃ	1084	
PA_tika-s01_01t:1084_9	saṅgaṇhāti. Jāniyāti dhanajāniyā, tenāha “sataṃ gaṇhathā”tiādi. Pañcasikhamuṇḍakaraṇanti	1084	
PA_tika-s01_01t:1084_10	kākapakkhakaraṇaṃ. Gomayasiñcananti sīse chakaṇodakāvasecanaṃ. Kudaṇḍakabandhananti	10841	
PA_tika-s01_01t:1084_11	gaddulabandhanaṃ. Evamādīnīti ādi-saddena khuramuṇḍaṃ karitvā bhasmapuṭapothanādiṃ	10841	
PA_tika-s01_01t:1084_12	saṅgaṇhāti. Ūhanissāmīti uddharissāmi, apanessāmīti attho. Ussahantīti pubbe tattha	10841	
PA_tika-s01_01t:1084_13	kataparicayatāya ussāhaṃ kātuṃ sakkonti. Anuppadetūti anu anu padetu, tenāha “dinne	10841	
PA_tika-s01_01t:1084_14	appahonte”tiādi. Sakkhikaraṇapaṇṇāropanāni vaḍḍhiyā saha vā vinā vā puna gahetukāmassa,	10841	
PA_tika-s01_01t:1084_15	idha pana taṃ natthīti āha “sakkhiṃ akatvā”tiādi, tenāha “mūlacchejjavasenā”ti. Pakārato	10841	
PA_tika-s01_01t:1084_16	bhaṇḍāni ābharati sambharati paricayati etenāti pābhataṃ, bhaṇḍamūlaṃ.	10841	
PA_tika-s01_01t:1085_0	Divase divase dātabbabhattaṃ devasikabhattaṃ. “Anumāsaṃ, anuposatha”ntiādinā dātabbaṃ	1085	
PA_tika-s01_01t:1085_1	vetanaṃ māsikādiparibbayaṃ. Tassa tassa kulānurūpena kammānurūpena sūrabhāvānurūpenāti	1085	
PA_tika-s01_01t:1085_2	paccekaṃ anurūpa-saddo yojetabbo. Senāpaccādi ṭhānantaraṃ. Sakakammapasutattā, anupaddavattā	1085	
PA_tika-s01_01t:1085_3	ca dhanadhaññānaṃ rāsiko rāsikārabhūto. Khemena ṭhitāti anupaddavena pavattā, tenāha	1085	
PA_tika-s01_01t:1085_4	“abhayā”ti, kutocipi bhayarahitāti attho.	1085	
PA_tika-s01_01t:1086	Catuparikkhāravaṇṇanā	108	
PA_tika-s01_01t:1087_0	339. Tasmiṃ tasmiṃ kicce anuyanti anuvattantīti anuyantā, anuyantā eva ānuyantā yathā	1087	
PA_tika-s01_01t:1087_1	“anubhāvo eva ānubhāvo”ti. Assāti rañño. Teti ānuyantakhattiyādayo. Attamanā na bhavissanti	1087	
PA_tika-s01_01t:1087_2	“amhe ettha bahi karotī”ti. Nibandhavipulāgamo gāmo nigamo, vivaḍḍhitamahāāyo mahāgāmoti	1087	
PA_tika-s01_01t:1087_3	attho. Janapada-saddo heṭṭhā vuttattho eva. Channaṃ pakatīnaṃ vasena rañño hitasukhābhibuddhi,	1087	
PA_tika-s01_01t:1087_4	tadekadesā ca ānuyantādayoti vuttaṃ “yaṃ tumhākaṃ anujānanaṃ mama bhaveyya dīgharattaṃ hitāya sukhāyā”ti.	1087	
PA_tika-s01_01t:1088_0	Amā saha bhavanti kiccesūti amaccā, rajjakiccavosāsanakā. Te pana rañño piyā, sahapavattanakā	1088	
PA_tika-s01_01t:1088_1	ca hontīti āha “piyasahāyakā”ti. Rañño parisati bhavāti pārisajjā, te pana keti āha	1088	
PA_tika-s01_01t:1088_2	“sesā āṇattikarā”ti, yathāvuttaānuyantakhattiyādī hi avasesā rañño āṇākarāti attho.	1088	
PA_tika-s01_01t:1088_3	Satipi deyyadhamme ānubhāvasampattiyā, parivārasampattiyā ca abhāve tādisaṃ dātuṃ	1088	
PA_tika-s01_01t:1088_4	na sakkā, vuḍḍhakāle ca tādisānampi rājūnaṃ tadubhayaṃ hāyatevāti āha “mahallakakāle…pe…	1088	
PA_tika-s01_01t:1088_5	na sakkā”ti. Anumatiyāti anujānanena, pakkhāti sapakkhā yaññassa aṅgabhūtā. Parikkharontīti	1088	
PA_tika-s01_01t:1088_6	parikkhārā, sambhārā. Ime tassa yaññassa aṅgabhūtā parivārā viya hontīti āha “parivārā bhavantī”ti.	1088	
PA_tika-s01_01t:1089	Aṭṭhaparikkhāravaṇṇanā	108	
PA_tika-s01_01t:1090_0	340. Yasasāti ānubhāvena, tenāha “āṇāṭhapanasamatthatāyā”ti. Saddahatīti “dātā dānassa	1090	
PA_tika-s01_01t:1090_1	phalaṃ paccanubhotī”ti pattiyāyati. Dāne sūroti dānasūro deyyadhamme īsakampi saṅgaṃ	1090	
PA_tika-s01_01t:1090_2	akatvā muttacāgo. Svāyamattho kammassakataññāṇassa tikkhavisadabhāvena veditabbo,	1090	
PA_tika-s01_01t:1090_3	tenāha “na saddhāmattakenevā”tiādi. Yassa hi kammassakatā paccakkhato viya upaṭṭhāti,	1090	
PA_tika-s01_01t:1090_4	so evaṃ vutto. Yaṃ dānaṃ detīti yaṃ deyyadhammaṃ parassa deti. Tassa pati hutvāti	1090	
PA_tika-s01_01t:1090_5	tabbisayaṃ lobhaṃ suṭṭhu abhibhavanto tassa adhipati hutvā deti anadhibhavanīyattā.	1090	
PA_tika-s01_01t:1090_6	“Na dāso, na sahāyo”ti vatvā tadubhayaṃ anvayato, byatirekato ca dassetuṃ “yo hī”tiādi	1090	
PA_tika-s01_01t:1090_7	vuttaṃ. Dāso hutvā deti taṇhāya dānassa dāsabyataṃ upagatattā. Sahāyo hutvā deti	1090	
PA_tika-s01_01t:1090_8	tassa piyabhāvānissajjanato. Sāmī hutvā deti tattha taṇhādāsabyato attānaṃ mocetvā	1090	
PA_tika-s01_01t:1090_9	abhibhuyya pavattanato. Sāmiparibhogasadisā hetassāyaṃ pavattatīti.	1090	
PA_tika-s01_01t:1091_0	Samitapāpā samaṇā, bāhitapāpā brāhmaṇā ukkaṭṭhaniddesena, pabbajjāmattasamaṇā jātimattabrāhmaṇā	1091	
PA_tika-s01_01t:1091_1	pana kapaṇādiggahaṇenevettha gahitāti adhippāyo. Duggatāti dukkarajīvikaṃ upagatā	1091	
PA_tika-s01_01t:1091_2	kasiravuttikā, tenāha “daliddamanussā”ti. Addhikāti addhānamaggagāmino. Vaṇibbakāti	1091	
PA_tika-s01_01t:1091_3	dāyakānaṃ guṇakittanavasena, kammaphalakittanamukhena ca yācanakā seyyathāpi naggacariyādayo,	1091	
PA_tika-s01_01t:1091_4	tenāha “iṭṭhaṃ dinna”ntiādi. “Pasatamatta”nti vīhitaṇḍulādivasena vuttaṃ, “sarāvamatta”nti	1091	
PA_tika-s01_01t:1091_5	yāgubhattādivasena. Opānaṃ vuccati ogāhetvā pātabbato naditaḷākādīnaṃ sabbasādhāraṇatitthaṃ	1091	
PA_tika-s01_01t:1091_6	opānaṃ viya bhūtoti opānabhūto, tenāha “udapānabhūto”tiādi. Sutameva sutajātanti	1091	
PA_tika-s01_01t:1091_7	jāta-saddassa anatthantaravācakatamāha yathā “kosajāta”nti.	1091	
PA_tika-s01_01t:1092_0	Atītādiatthacintanasamatthatā nāmassa rañño anumānavasena, itikattabbatāvasena ca	1092	
PA_tika-s01_01t:1092_1	veditabbā, na buddhānaṃ viya tattha paccakkhadassitāyāti dassetuṃ “atīte”tiādi vuttaṃ.	1092	
PA_tika-s01_01t:1092_2	Aḍḍhatādayo tāva yaññassa parikkhārā hontu tehi vinā tassa asijjhanato, sujātatā	1092	
PA_tika-s01_01t:1092_3	surūpatā pana kathanti āha “etehi kirā”tiādi. Ettha ca keci “yathā aḍḍhatādayo yaññassa	1092	
PA_tika-s01_01t:1092_4	ekaṃsato aṅgāni, na evamabhijātatā, abhirūpatā cāti dassetuṃ kirasaddaggahaṇa”nti	1092	
PA_tika-s01_01t:1092_5	vadanti “ayaṃ dujjāto”tiādi vacanassa anekantikataṃ maññamānā, tayidaṃ asāraṃ, sabbasādhāraṇavasena	1092	
PA_tika-s01_01t:1092_6	hesa yaññārambho tattha siyā kesañci tathāparivitakkoti tassāpi avakāsābhāvādassanatthaṃ	1092	
PA_tika-s01_01t:1092_7	tathā vuttattā. Kira-saddo pana tadā brāhmaṇena cintitākārasūcanattho daṭṭhabbo.	1092	
PA_tika-s01_01t:1092_8	Evamādīnīti ādi-saddena “ayaṃ virūpo daliddo appesakkho assaddho appassuto anatthaññū	1092	
PA_tika-s01_01t:1092_9	na medhāvī”ti etesaṃ saṅgaho daṭṭhabbo.	1092	
PA_tika-s01_01t:1093	Catuparikkhārādivaṇṇanā	109	
PA_tika-s01_01t:1094_0	341. “Sujaṃ paggaṇhantāna”nti purohitassa sayameva kaṭacchuggahaṇajotanena evaṃ sahatthā,	1094	
PA_tika-s01_01t:1094_1	sakkaccañca dāne yuttatā icchitabbāti dasseti. Evaṃ dujjātassāti etthāpi heṭṭhā vuttanayeneva attho veditabbo.	1094	
PA_tika-s01_01t:1095_0	342. Tiṇṇaṃ ṭhānānanti dānassa ādimajjhapariyosānabhūtāsu tīsu bhūmīsu, avatthāsūti	1095	
PA_tika-s01_01t:1095_1	attho. Calantīti kampanti purimākārena na tiṭṭhanti. Karaṇattheti tatiyāvibhattiatthe.	1095	
PA_tika-s01_01t:1095_2	Kattari hetaṃ sāmivacanaṃ karaṇīyasaddāpekkhāya. “Paccānutāpo na kattabbo”ti vatvā	1095	
PA_tika-s01_01t:1095_3	tassa akaraṇūpāyaṃ dassetuṃ “pubbacetanā pana acalā patiṭṭhapetabbā”ti vuttaṃ. Tattha	1095	
PA_tika-s01_01t:1095_4	acalāti daḷhā kenaci asaṃhīrā. Patiṭṭhapetabbāti supatiṭṭhitā kātabbā. Evaṃ karaṇena	1095	
PA_tika-s01_01t:1095_5	hi yathā taṃ dānaṃ sampati yathādhippāyaṃ nippajjati, evaṃ āyatimpi vipulaphalatāyāti	1095	
PA_tika-s01_01t:1095_6	āha “evañhi dānaṃ mahapphalaṃ hotīti dassetī”ti, vippaṭisārena anupakkiliṭṭhabhāvato.	1095	
PA_tika-s01_01t:1095_7	Muñcacetanāti pariccāgacetanā. Tassā niccalabhāvo nāma muttacāgatā pubbābhisaṅkhāravasena	1095	
PA_tika-s01_01t:1095_8	uḷārabhāvo, samanussaraṇacetanāya pana niccalabhāvo “aho mayā dānaṃ dinnaṃ sādhu	1095	
PA_tika-s01_01t:1095_9	suṭṭhū”ti tassa sakkaccaṃ paccavekkhaṇāvasena veditabbo. Tathā akarontassāti muñcacetanaṃ,	1095	
PA_tika-s01_01t:1095_10	tattha paccāsamanussaraṇacetanañca vuttanayena niccalaṃ akarontassa vippaṭisāraṃ	10951	
PA_tika-s01_01t:1095_11	uppādentassa. Khettavisese pariccāgassa katattā laddhesupi uḷāresu bhogesu cittaṃ	10951	
PA_tika-s01_01t:1095_12	nāpi namati. Yathā kathanti āha “mahāroruvaṃ upapannassa seṭṭhigahapatino viyā”ti.	10951	
PA_tika-s01_01t:1096_0	So kira tagarasikhiṃ paccekabuddhaṃ attano gehadvāre piṇḍāya ṭhitaṃ disvā “imassa	1096	
PA_tika-s01_01t:1096_1	samaṇassa piṇḍapātaṃ dehī”ti bhariyaṃ āṇāpetvā rājupaṭṭhānatthaṃ pakkāmi. Seṭṭhibhariyā	1096	
PA_tika-s01_01t:1096_2	sappaññajātikā, sā cintesi “mayā ettakena kālena ‘imassa dethā’ti vacanamattaṃ pissa	1096	
PA_tika-s01_01t:1096_3	na sutapubbaṃ, ayañca maññe ahosi paccekasambuddho, yathā tathā adatvā paṇītaṃ piṇḍapātaṃ	1096	
PA_tika-s01_01t:1096_4	dassāmī”ti upagantvā paccekasambuddhaṃ pañcapatiṭṭhitena vanditvā pattaṃ ādāya antonivesane	1096	
PA_tika-s01_01t:1096_5	paññattāsane nisīdāpetvā parisuddhehi sālitaṇḍulehi bhattaṃ sampādetvā tadanurūpaṃ	1096	
PA_tika-s01_01t:1096_6	khādanīyaṃ, byañjanaṃ, sūpeyyañca abhisaṅkharitvā bahi gandhehi alaṅkaritvā paccekasambuddhassa	1096	
PA_tika-s01_01t:1096_7	hatthesu patiṭṭhapetvā vandi. Paccekabuddho “aññesampi paccekabuddhānaṃ saṅgahaṃ	1096	
PA_tika-s01_01t:1096_8	karissāmī”ti aparibhuñjitvāva anumodanaṃ katvā pakkāmi. Sopi kho seṭṭhi rājupaṭṭhānaṃ	1096	
PA_tika-s01_01t:1096_9	katvā āgacchanto paccekabuddhaṃ disvā ahaṃ “tumhākaṃ piṇḍapātaṃ dethā”ti vatvā pakkanto,	1096	
PA_tika-s01_01t:1096_10	api vo laddho piṇḍapātoti. Āma seṭṭhi laddhoti. “Passāmā”ti gīvaṃ ukkhipitvā olokesi.	10961	
PA_tika-s01_01t:1096_11	Athassa piṇḍapātagandho uṭṭhahitvā nāsapuṭaṃ pūresi. So “mahā vata me dhanabyayo	10961	
PA_tika-s01_01t:1096_12	jāto”ti cittaṃ sandhāretuṃ asakkonto pacchā vippaṭisārī ahosi. Vippaṭisārassa pana	10961	
PA_tika-s01_01t:1096_13	uppannākāro “varameta”ntiādinā pāḷiyaṃ āgatoyeva. Bhātu panāyaṃ ekaṃ puttakaṃ sāpateyyakāraṇā	10961	
PA_tika-s01_01t:1096_14	jīvitā voropesi, tena mahāroruvaṃ upapanno. Piṇḍapātadānena panesa sattakkhattuṃ	10961	
PA_tika-s01_01t:1096_15	suggatiṃ saggaṃ lokaṃ upapanno, sattakkhattumeva ca seṭṭhikule nibbatto, na cāssa	10961	
PA_tika-s01_01t:1096_16	uḷāresu bhogesu cittaṃ nami, tena vuttaṃ “nāpi uḷāresu bhogesu cittaṃ namatī”ti.	10961	
PA_tika-s01_01t:1097_0	343. Ākaroti attano anurūpatāya samariyādaṃ saparicchedaṃ phalaṃ nibbattetīti ākāro,	1097	
PA_tika-s01_01t:1097_1	kāraṇanti āha “dasahi ākārehīti dasahi kāraṇehī”ti. Paṭiggāhakato vāti balavataro	1097	
PA_tika-s01_01t:1097_2	hutvā uppajjamāno paṭiggāhakatova uppajjati, itaro pana deyyadhammato, parivārajanatopi	1097	
PA_tika-s01_01t:1097_3	uppajjeyyeva. Uppajjituṃ yuttanti uppajjanārahaṃ. Tesaṃyeva pāṇātipātīnaṃ. Yajanaṃ	1097	
PA_tika-s01_01t:1097_4	nāmettha dānaṃ adhippetaṃ, na aggijuhananti āha “yajataṃ bhavanti detu bhava”nti.	1097	
PA_tika-s01_01t:1097_5	Vissajjatūti muttacāgavasena vissajjatu. Abbhantaranti ajjhattaṃ, sakasantāneti attho.	1097	
PA_tika-s01_01t:1098_0	344. Heṭṭhā soḷasa parikkhārā vuttā yaññassa te vatthuṃ katvā, idha pana sandassanādivasena	1098	
PA_tika-s01_01t:1098_1	anumodanāya āraddhattā vuttaṃ “soḷasahi ākārehī”ti. Dassetvā attano desanānubhāvena	1098	
PA_tika-s01_01t:1098_2	paccakkhato viya phalaṃ dassetvā, anekavāraṃ pana kathanato ca āmeḍitavacanaṃ. Tamatthanti	1098	
PA_tika-s01_01t:1098_3	yathāvuttaṃ dānaphalavasena kammaphalasambandhaṃ. Samādapetvāti sutamattameva akatvā	1098	
PA_tika-s01_01t:1098_4	yathā rājā tamatthaṃ sammadeva ādiyati citte karonto suggahitaṃ katvā gaṇhāti, tathā	1098	
PA_tika-s01_01t:1098_5	sakkaccaṃ ādāpetvā. Āmeḍitakāraṇaṃ heṭṭhā vuttameva.	1098	
PA_tika-s01_01t:1099_0	“Vippaṭisāravinodanenā”ti idaṃ nidassanamattaṃ lobhadosamohaissāmacchariyamānādayopi	1099	
PA_tika-s01_01t:1099_1	hi dānacittassa upakkilesā, tesaṃ vinodanenapi taṃ samuttejitaṃ nāma hoti tikkhavisadabhāvappattito.	1099	
PA_tika-s01_01t:1099_2	Āsannatarabhāvato vā vippaṭisārassa tabbinodanameva gahitaṃ, pavattitepi hi dāne	1099	
PA_tika-s01_01t:1099_3	tassa sambhavato. Yāthāvato vijjamānehi guṇehi tuṭṭhapahaṭṭhabhāvāpādanaṃ sampahaṃsananti	1099	
PA_tika-s01_01t:1099_4	āha “sundaraṃ te…pe… thutiṃ katvā kathesī”ti. Dhammatoti saccato. Saccañhi dhammato	1099	
PA_tika-s01_01t:1099_5	anapetattā dhammaṃ, upasamacariyābhāvato samaṃ, yuttabhāvena kāraṇanti ca vuccatīti.	1099	
PA_tika-s01_01t:1100_0	345. Tasmiṃ yaññe rukkhatiṇacchedopi nāma nāhosi, kuto pāṇavadhoti pāṇavadhābhāvasseva	1100	
PA_tika-s01_01t:1100_1	daḷhīkaraṇatthaṃ sabbaso viparītagāhāvidūsitañcassa dassetuṃ pāḷiyaṃ “neva gāvo haññiṃsū”ti	1100	
PA_tika-s01_01t:1100_2	ādiṃ vatvāpi “na rukkhā chijjiṃsū”tiādi vuttaṃ, tenāha “kiṃ pana gāvo”tiādi. Barihisatthāyāti	1100	
PA_tika-s01_01t:1100_3	paricchedanatthāya. Vanamālāsaṅkhepenāti vanapupphehi ganthitamālāniyāmena. Bhūmiyaṃ	1100	
PA_tika-s01_01t:1100_4	vā pattharantīti vedibhūmiṃ parikkhipantā tattha pantharanti. Antogehadāsādayoti	1100	
PA_tika-s01_01t:1100_5	antojātadhanakkītakaramarānītasayaṃdāsā. Pubbamevāti bhatikaraṇato pageva. Gahetvā	1100	
PA_tika-s01_01t:1100_6	karontīti divase divase gahetvā karonti. Tajjitāti gajjitā. Piyasamudācārenevāti	1100	
PA_tika-s01_01t:1100_7	iṭṭhavacaneneva. Phāṇitena cevāti ettha ca-saddo avuttasamuccayattho, tena paṇītapaṇītānaṃ	1100	
PA_tika-s01_01t:1100_8	nānappakārānaṃ khādanīyabhojanīyādīnañceva vatthamālāgandhavilepanayānaseyyādīnañca	1100	
PA_tika-s01_01t:1100_9	saṅgaho daṭṭhabbo, tenāha “paṇītehi sappitelādisammissehevā”tiādi.	1100	
PA_tika-s01_01t:1101_0	346. Saṃ nāma dhanaṃ, tassa patīti sapati, dhanavā. Diṭṭhadhammikasamparāyikahitāvahattā	1101	
PA_tika-s01_01t:1101_1	tassa hitanti sāpateyyaṃ, tadeva dhanaṃ. Tenāha “pahūtaṃ sāpateyyaṃ ādāyāti bahuṃ	1101	
PA_tika-s01_01t:1101_2	dhanaṃ gahetvā”ti. Gāmabhāgenāti saṅkittanavasena gāme vā gahetabbabhāgena.	1101	
PA_tika-s01_01t:1102_0	347. “Yāguṃ pivitvā”ti yāgusīsena pātarāsabhojanamāha. Puratthimena yaññavāṭassāti	1102	
PA_tika-s01_01t:1102_1	rañño dānasālāya nātidūre puratthimadisābhāgeti attho, yato tattha pātarāsaṃ bhuñjitvā	1102	
PA_tika-s01_01t:1102_2	akilantarūpāyeva sāyanhe sālaṃ pāpuṇanti “dakkhiṇena yaññavāṭassā”ti ādīsupi eseva nayo.	1102	
PA_tika-s01_01t:1103	348. Parihārenāti bhagavantaṃ garuṃ katvā agāravaparihārena.	110	
PA_tika-s01_01t:1104	Niccadānaanukulayaññavaṇṇanā	110	
PA_tika-s01_01t:1105_0	349. Uṭṭhāya samuṭṭhāyāti dāne uṭṭhānavīriyaṃ sakkaccaṃ katvā. Appasambhārataroti	1105	
PA_tika-s01_01t:1105_1	ativiya parittasambhāro. Samārabhīyati yañño etehīti samārambhā, sambhārasambharaṇavasena	1105	
PA_tika-s01_01t:1105_2	pavattasattapīḷā. Appaṭṭhataroti pana ativiya appakiccoti attho. Vipākasaññitaṃ atisayena	1105	
PA_tika-s01_01t:1105_3	mahantaṃ sadisaphalaṃ etassāti mahapphalataro. Udayasaññitaṃ atisayena mahantaṃ nissandādiphalaṃ	1105	
PA_tika-s01_01t:1105_4	etassāti mahānisaṃsataro. Dhuvadānānīti dhuvāni thirāni acchinnāni katvā dātabbadānāni.	1105	
PA_tika-s01_01t:1105_5	Anukulayaññānīti anukulaṃ kulānukkamaṃ upādāya dātabbadānāni, tenāha “amhāka”ntiādi.	1105	
PA_tika-s01_01t:1105_6	Nibaddhadānānīti nibandhetvā niyametvā paveṇīvasena pavattitadānāni.	1105	
PA_tika-s01_01t:1106	Hatthidantena pavattitā dantamayasalākā, yattha dāyakānaṃ nāmaṃ aṅkanti. Raññoti setavāhanarañño.	110	
PA_tika-s01_01t:1107_0	Ādīnīti ādi-saddena “seno viya maṃsapesiṃ kasmā okkhanditvā gaṇhāsī”ti evamādīnaṃ	1107	
PA_tika-s01_01t:1107_1	saṅgaho. Pubbacetanāmuñcacetanāaparacetanāsampattiyā dāyakassa vasena tīṇi aṅgāni,	1107	
PA_tika-s01_01t:1107_2	vītarāgatāvītadosatāvītamohatāpaṭipattiyā dakkhiṇeyyassa vasena tīṇīti evaṃ chaḷaṅgasamannāgatāya	1107	
PA_tika-s01_01t:1107_3	dakkhiṇāya. Aparāparaṃ uppajjanakacetanāvasena mahānadī viya, mahogho viya ca ito	1107	
PA_tika-s01_01t:1107_4	cito ca abhisanditvā okkhanditvā pavattiyā puññameva puññābhisando.	1107	
PA_tika-s01_01t:1108_0	350. Kiccapariyosānaṃ natthi divase divase dāyakassa byāpārāpajjanato, tenāha “ekenā”tiādi.	1108	
PA_tika-s01_01t:1108_1	Kiccapariyosānaṃ atthi yathāraddhassa āvāsassa katipayenāpi kālena parisamāpetabbato,	1108	
PA_tika-s01_01t:1108_2	tenāha “paṇṇasāla”ntiādi. Suttantapariyāyenāti suttantapāḷinayena. nava ānisaṃsāti	1108	
PA_tika-s01_01t:1108_3	sītapaṭighātādayo paṭisallānārāmapariyosānā nava udayā. Appamattatāya cete vuttā.	1108	
PA_tika-s01_01t:1109_0	Yasmā āvāsaṃ dentena nāma sabbampi paccayajātaṃ dinnameva hoti. Dve tayo gāme piṇḍāya	1109	
PA_tika-s01_01t:1109_1	caritvā kiñci aladdhā āgatassapi chāyūdakasampannaṃ ārāmaṃ pavisitvā nhāyitvā patissaye	1109	
PA_tika-s01_01t:1109_2	muhuttaṃ nipajjitvā vuṭṭhāya nisinnassa kāye balaṃ āharitvā pakkhittaṃ viya hoti.	1109	
PA_tika-s01_01t:1109_3	Bahi vicarantassa ca kāye vaṇṇadhātu vātātapehi kilamati, patissayaṃ pavisitvā dvāraṃ	1109	
PA_tika-s01_01t:1109_4	pidhāya muhuttaṃ nipannassa visabhāgasantati vūpasammati, sabhāgasantati patiṭṭhāti,	1109	
PA_tika-s01_01t:1109_5	vaṇṇadhātu āharitvā pakkhittā viya hoti. Bahi vicarantassa ca pāde kaṇṭako vijjhati,	1109	
PA_tika-s01_01t:1109_6	khāṇu paharati, sarīsapādiparissayā ceva corabhayañca uppajjati, patissayaṃ pavisitvā	1109	
PA_tika-s01_01t:1109_7	dvāraṃ pidhāya nipannassa sabbe te parissayā na honti, sajjhāyantassa dhammapītisukhaṃ,	1109	
PA_tika-s01_01t:1109_8	kammaṭṭhānaṃ manasi karontassa upasamasukhañca uppajjati bahiddhā vikkhepābhāvato.	1109	
PA_tika-s01_01t:1109_9	Bahi vicarantassa ca kāye sedā muccanti, akkhīni phandanti, senāsanaṃ pavisanakkhaṇe	1109	
PA_tika-s01_01t:1109_10	mañcapīṭhādīni na paññāyanti, muhuttaṃ nisinnassa pana akkhīnaṃ pasādo āharitvā pakkhitto	11091	
PA_tika-s01_01t:1109_11	viya hoti, dvāravātapānamañcapīṭhādīni paññāyanti. Etasmiñca āvāse vasantaṃ disvā	11091	
PA_tika-s01_01t:1109_12	manussā catūhi paccayehi sakkaccaṃ upaṭṭhahanti. Tena vuttaṃ “āvāsaṃ dentena nāma	11091	
PA_tika-s01_01t:1109_13	sabbampi paccayajātaṃ dinnameva hotī”ti, tasmā ete yathāvuttā sabbepi ānisaṃsā veditabbā.	11091	
PA_tika-s01_01t:1109_14	Tena vuttaṃ “appamattatāya cete vuttā”ti.	11091	
PA_tika-s01_01t:1110_0	Sītanti ajjhattaṃ dhātukkhobhavasena vā bahiddhā utuvipariṇāmavasena vā uppajjanakasītaṃ.	1110	
PA_tika-s01_01t:1110_1	Uṇhanti aggisantāpaṃ, tassa vanaḍāhādīsu (vanadāhādīsu vā sārattha. ṭī. cūḷavagga	1110	
PA_tika-s01_01t:1110_2	3.295) sambhavo veditabbo. Paṭihantīti paṭibāhati, yathā tadubhayavasena kāyacittānaṃ	1110	
PA_tika-s01_01t:1110_3	bādhanaṃ na hoti, evaṃ karoti. Sītuṇhabbhāhate hi sarīre vikkhittacitto bhikkhu yoniso	1110	
PA_tika-s01_01t:1110_4	padahituṃ na sakkoti. Vāḷamigānīti sīhabyagghādicaṇḍamige. Guttasenāsanañhi āraññakampi	1110	
PA_tika-s01_01t:1110_5	pavisitvā dvāraṃ pidhāya nisinnassa te parissayā na hontīti. Sarīsapeti ye keci sarante	1110	
PA_tika-s01_01t:1110_6	gacchante dīghajātike sappādike. Makaseti nidassanamattametaṃ, ḍaṃsādīnampi etesveva	1110	
PA_tika-s01_01t:1110_7	(etaneva sārattha. ṭī. cūḷavagga 3.295) saṅgaho daṭṭhabbo. Sisireti sisirakālavasena,	1110	
PA_tika-s01_01t:1110_8	sattāhavaddalikādivasena ca uppanne sisirasamphasse. Vuṭṭhiyoti yadā tadā uppannā	1110	
PA_tika-s01_01t:1110_9	vassavuṭṭhiyo paṭihanatīti yojanā.	1110	
PA_tika-s01_01t:1111_0	Vātātapo ghoroti rukkhagacchādīnaṃ ummūlabhañjanādivasena pavattiyā ghoro sarajaarajādibhedo	1111	
PA_tika-s01_01t:1111_1	vāto ceva gimhapariḷāhasamayesu uppattiyā ghoro sūriyātapo ca. Paṭihaññatīti paṭibāhīyati.	1111	
PA_tika-s01_01t:1111_2	Leṇatthanti nānārammaṇato cittaṃ nivattetvā paṭisallānārāmatthaṃ. Sukhatthanti vuttaparissayābhāvena	1111	
PA_tika-s01_01t:1111_3	phāsuvihāratthaṃ. Jhāyitunti aṭṭhatiṃsāya ārammaṇesu yattha katthaci cittaṃ upanibandhitvā	1111	
PA_tika-s01_01t:1111_4	upanijjhāyituṃ. Vipassitunti aniccādito saṅkhāre sammasituṃ.	1111	
PA_tika-s01_01t:1112_0	Vihāreti patissaye. Kārayeti kārāpeyya. Rammeti manorame nivāsasukhe. Vāsayettha	1112	
PA_tika-s01_01t:1112_1	bahussuteti kāretvā pana ettha vihāresu bahussute sīlavante kalyāṇadhamme nivāseyya,	1112	
PA_tika-s01_01t:1112_2	te nivāsento pana tesaṃ bahussutānaṃ yathā paccayehi kilamatho na hoti, evaṃ annañca	1112	
PA_tika-s01_01t:1112_3	pānañca vatthasenāsanāni ca dadeyya ujubhūtesu ajjhāsayasampannesu kammakammaphalānaṃ,	1112	
PA_tika-s01_01t:1112_4	ratanattayaguṇānañca saddahanena vippasannena cetasā.	1112	
PA_tika-s01_01t:1113_0	Idāni gahaṭṭhapabbajitānaṃ aññamaññūpakāritaṃ dassetuṃ “te tassā”ti gāthamāha. Tattha	1113	
PA_tika-s01_01t:1113_1	teti bahussutā. Tassāti upāsakassa. Dhammaṃ desentīti sakalavaṭṭadukkhapanūdanaṃ	1113	
PA_tika-s01_01t:1113_2	saddhammaṃ desenti. Yaṃ so dhammaṃ idhaññāyāti so upāsako yaṃ saddhammaṃ imasmiṃ	1113	
PA_tika-s01_01t:1113_3	sāsane sammāpaṭipajjanena jānitvā aggamaggādhigamena anāsavo hutvā parinibbāti ekādasaggivūpasamena sīti bhavati.	1113	
PA_tika-s01_01t:1114	Sītapaṭighātādayo vipassanāvasānā terasa, annādilābho, dhammassavanaṃ, dhammāvabodho, parinibbānanti evaṃ sattarasa.	111	
PA_tika-s01_01t:1115_0	351. Attano santakāti attaniyā. Duppariccajanaṃ lobhaṃ niggaṇhituṃ asakkontassa.	1115	
PA_tika-s01_01t:1115_1	Saṅghassa vā gaṇassa vā santiketi yojanā. Tatthāti yathāgahite saraṇe. Natthi punappunaṃ	1115	
PA_tika-s01_01t:1115_2	kattabbatā viññūjātikassāti adhippāyo. “Jīvitapariccāgamayaṃ puñña”nti “sace tvaṃ	1115	
PA_tika-s01_01t:1115_3	na yathāgahitaṃ saraṇaṃ bhindissati, evāhaṃ taṃ māremī”ti yadipi koci tiṇhena satthena	1115	
PA_tika-s01_01t:1115_4	jīvitā voropeyya, tathāpi “nevāhaṃ buddhaṃ na buddhoti, dhammaṃ na dhammoti, saṅghaṃ	1115	
PA_tika-s01_01t:1115_5	na saṅghoti vadāmī”ti daḷhataraṃ katvā gahitasaraṇassa vasena vuttaṃ.	1115	
PA_tika-s01_01t:1116_0	352. Saraṇaṃ upagatena kāyavācācittehi sakkaccaṃ vatthuttayapūjā kātabbā, tattha	1116	
PA_tika-s01_01t:1116_1	ca saṃkileso parihanitabbo, sikkhāpadāni pana samādānamattaṃ, sampattavatthuto viramaṇamattañcāti	1116	
PA_tika-s01_01t:1116_2	saraṇagamanato sīlassa appaṭṭhataratā, appasamārambhataratā ca veditabbā. Sabbesaṃ	1116	
PA_tika-s01_01t:1116_3	sattānaṃ jīvitadānādinā daṇḍanidhānato, sakalalokiyalokuttaraguṇādhiṭṭhānato cassa	1116	
PA_tika-s01_01t:1116_4	mahapphalamahānisaṃsataratā daṭṭhabbā.	1116	
PA_tika-s01_01t:1117_0	Vakkhamānanayena ca verahetutāya veraṃ vuccati pāṇātipātādipāpadhammo, taṃ maṇati	1117	
PA_tika-s01_01t:1117_1	“mayi idha ṭhitāya kathaṃ āgacchasī”ti tajjentī viya nīharatīti veramaṇī, tato vā	1117	
PA_tika-s01_01t:1117_2	pāpadhammato viramati etāyāti “viramaṇī”ti vattabbe niruttinayena ikārassa ekāraṃ	1117	
PA_tika-s01_01t:1117_3	katvā “veramaṇī”ti vuttā. Asamādinnasīlassa sampattato yathāupaṭṭhitavītikkamitabbavatthuto	1117	
PA_tika-s01_01t:1117_4	virati sampattavirati. Samādānavasena uppannā virati samādānavirati. Setu vuccati	1117	
PA_tika-s01_01t:1117_5	ariyamaggo, tappariyāpannā hutvā pāpadhammānaṃ samucchedavasena ghātanavirati setughātavirati.	1117	
PA_tika-s01_01t:1117_6	Idāni tisso viratiyo sarūpato dassetuṃ “tatthā”tiādi vuttaṃ. Pariharatīti avītikkamavasena	1117	
PA_tika-s01_01t:1117_7	parivajjeti. Na hanāmīti ettha iti-saddo ādiattho, tena “adinnaṃ nādiyāmī”ti evaṃ	1117	
PA_tika-s01_01t:1117_8	ādīnaṃ saṅgaho, vā-saddena vā, tenāha “sikkhāpadāni gaṇhantassā”ti.	1117	
PA_tika-s01_01t:1118_0	Maggasampayuttāti sammādiṭṭhiyādimaggasampayuttā. Idāni tāsaṃ viratīnaṃ ārammaṇato	1118	
PA_tika-s01_01t:1118_1	vibhāgaṃ dassetuṃ “tatthā”tiādi vuttaṃ. Purimā dveti sampattasamādānaviratiyo. Pacchimāti	1118	
PA_tika-s01_01t:1118_2	setughātavirati. Sabbānipi bhinnāni honti ekajjhaṃ samādinnattā. Tadeva bhijjati	1118	
PA_tika-s01_01t:1118_3	visuṃ visuṃ samādinnattā. Gahaṭṭhavasena cetaṃ vuttaṃ. Bhedo nāma natthi paṭipakkhasamucchindanena	1118	
PA_tika-s01_01t:1118_4	akuppasabhāvattā, tenāha “bhavantarepī”ti. Yonisiddhanti manussatiracchānānaṃ uddhaṃ	1118	
PA_tika-s01_01t:1118_5	tiriyameva dīghatā viya jātisiddhanti attho. Bodhisatte kucchigate bodhisattamātusīlaṃ	1118	
PA_tika-s01_01t:1118_6	viya dhammatāya sabhāveneva siddhaṃ dhammatāsiddhaṃ, maggadhammatāya vā ariyamaggānubhāvena	1118	
PA_tika-s01_01t:1118_7	siddhaṃ dhammatāsiddhaṃ. Diṭṭhiujukaraṇaṃ nāma bhāriyaṃ dukkhaṃ, tasmā saraṇagamanaṃ	1118	
PA_tika-s01_01t:1118_8	sikkhāpadasamādānato mahaṭṭhatarameva, na appaṭṭhataranti adhippāyo. Yathā tathā	1118	
PA_tika-s01_01t:1118_9	vā gaṇhantassāpīti ādaragāravaṃ akatvā samādiyantassāpi. Sādhukaṃ gaṇhantassāpīti	1118	
PA_tika-s01_01t:1118_10	sakkaccaṃ sīlāni samādiyantassāpi, na diguṇaṃ, tiguṇaṃ vā ussāho karaṇīyo.	11181	
PA_tika-s01_01t:1119_0	Abhayadānatāya sīlassa dānabhāvo, anavasesaṃ vā sattanikāyaṃ dayati tena rakkhatīti	1119	
PA_tika-s01_01t:1119_1	dānaṃ, sīlaṃ. “Aggānī”ti ñātattā aggaññāni. Cirarattatāya ñātattā rattaññāni. “Ariyānaṃ	1119	
PA_tika-s01_01t:1119_2	sādhūnaṃ vaṃsānī”ti ñātattā vaṃsaññāni. “Porāṇānī”tiādīsu purimānaṃ etāni porāṇāni.	1119	
PA_tika-s01_01t:1119_3	Sabbaso kenacipi pakārena sādhūhi na kiṇṇāni na khittāni na chaḍḍitānīti asaṅkiṇṇāni.	1119	
PA_tika-s01_01t:1119_4	Ayañca nayo nesaṃ yathā atīte, evaṃ etarahi, anāgate cāti āha “asaṅkiṇṇapubbāni na	1119	
PA_tika-s01_01t:1119_5	saṅkiyanti na saṅkiyissantī”ti. Tato eva appapikuṭṭhāni na paṭikkhittāni. Na hi kadācipi	1119	
PA_tika-s01_01t:1119_6	viññū samaṇabrāhmaṇā hiṃsādipāpadhammaṃ anujānanti. Aparimāṇānaṃ sattānaṃ abhayaṃ	1119	
PA_tika-s01_01t:1119_7	detīti sabbesu bhūtesu nihitadaṇḍattā sakalassapi sattanikāyassa bhayābhāvaṃ deti.	1119	
PA_tika-s01_01t:1119_8	Na hi ariyasāvakato kassaci bhayaṃ hoti. Averanti verābhāvaṃ. Abyāpajjhanti niddukkhataṃ.	1119	
PA_tika-s01_01t:1120_0	Nanu ca pañcasīlaṃ sabbakālikaṃ, na ca ekantato vimuttāyatanaṃ, saraṇagamanaṃ pana	1120	
PA_tika-s01_01t:1120_1	buddhuppādahetukaṃ, ekantavimuttāyatanañca, tattha kathaṃ saraṇāgamanato pañcasīlassa	1120	
PA_tika-s01_01t:1120_2	mahapphalatāti āha “kiñcāpī”tiādi. Jeṭṭhakanti uttamaṃ. “Saraṇagamaneyeva patiṭṭhāyā”ti	1120	
PA_tika-s01_01t:1120_3	iminā tassa sīlassa saraṇagamanena abhisaṅkhatatamāha.	1120	
PA_tika-s01_01t:1121_0	353. Īdisamevāti evaṃ saṃkilesaṃ paṭipakkhameva hutvā. Heṭṭhā vuttehi guṇehīti ettha	1121	
PA_tika-s01_01t:1121_1	heṭṭhā vuttaguṇā nāma saraṇagamanaṃ, sīlasampadā, indriyesu guttadvāratāti evaṃ ādayo.	1121	
PA_tika-s01_01t:1121_2	Paṭhamajjhānaṃ nibbattento na kilamatīti yojanā. Tānīti paṭhamajjhānādīni. “Paṭhamajjhāna”nti	1121	
PA_tika-s01_01t:1121_3	ukkaṭṭhaniddeso ayanti āha “ekaṃ kappa”nti, ekaṃ mahākappanti attho. Hīnaṃ pana paṭhamajjhānaṃ,	1121	
PA_tika-s01_01t:1121_4	majjhimañca asaṅkhyeyyakappassa tatiyaṃ bhāgaṃ, upaḍḍhakappañca āyuṃ deti. “Dutiyaṃ	1121	
PA_tika-s01_01t:1121_5	aṭṭhakappe”ti ādīsupi iminā nayena attho veditabbo, mahākappavaseneva ca gahetabbaṃ.	1121	
PA_tika-s01_01t:1121_6	Yasmā vā paṇītāniyevettha jhānāni adhippetāni mahapphalatarabhāvadassanaparattā desanāya,	1121	
PA_tika-s01_01t:1121_7	tasmā “paṭhamajjhānaṃ ekaṃ kappa”ntiādi vuttaṃ. Tadevāti catutthajjhānameva. Yadi	1121	
PA_tika-s01_01t:1121_8	evaṃ kathaṃ āruppatāti āha “ākāsānañcāyatanādī”tiādi.	1121	
PA_tika-s01_01t:1122_0	Sammadeva niccasaññādipaṭipakkhavidhamanavasena pavattamānā pubbabhāgiye eva bodhipakkhiyadhamme	1122	
PA_tika-s01_01t:1122_1	sammānentī vipassanā vipassakassa anappakaṃ pītisomanassaṃ samāvahatīti āha “vipassanā…pe…	1122	
PA_tika-s01_01t:1122_2	abhāvā”ti. Tenāha bhagavā –	1122	
PA_tika-s01_01t:1123	“Yato yato sammasati, khandhānaṃ udayabbayaṃ;	112	
PA_tika-s01_01t:1124	Labhatī pītipāmojjaṃ, amataṃ taṃ vijānata”nti. ;	112	
PA_tika-s01_01t:1125_0	Yasmā ayaṃ desanā iminā anukkamena imāni ñāṇāni nibbattentassa vasena pavattitā,	1125	
PA_tika-s01_01t:1125_1	tasmā “vipassanāñāṇe patiṭṭhāya nibbattento”ti heṭṭhimaṃ heṭṭhimaṃ uparimassa uparimassa	1125	
PA_tika-s01_01t:1125_2	patiṭṭhābhūtaṃ katvā vuttaṃ. Samānarūpanimmānaṃ nāma manomayiddhiyā aññehi asādhāraṇakiccanti	1125	
PA_tika-s01_01t:1125_3	āha “attano…pe… mahapphalā”ti. Vikubbanadassanasamatthatāyāti hatthiassādivividharūpakaraṇaṃ	1125	
PA_tika-s01_01t:1125_4	vikubbanaṃ, tassa dassanasamatthabhāvena. Icchiticchitaṭṭhānaṃ nāma purimajātīsu	1125	
PA_tika-s01_01t:1125_5	icchiticchito khandhappadeso. Samāpentoti pariyosāpento.	1125	
PA_tika-s01_01t:1126	Kūṭadantaupāsakattapaṭivedanākathāvaṇṇanā	112	
PA_tika-s01_01t:1127_0	354-8. Sabbe te pāṇayoti “satta ca usabhasatānī”tiādinā vutte sabbe pāṇino. Ākulabhāvoti	1127	
PA_tika-s01_01t:1127_1	bhagavato santike dhammassa sutattā pāṇīsu anuddayaṃ upaṭṭhapetvā ṭhitassa “kathañhi	1127	
PA_tika-s01_01t:1127_2	nāma mayā tāva bahū pāṇino māraṇatthāya bandhāpitā”ti citte paribyākulabhāvo udapādi.	1127	
PA_tika-s01_01t:1127_3	Sutvāti “bandhanato mocitā”ti sutvā. Kāmacchandavigamena kallacittatā arogacittatā,	1127	
PA_tika-s01_01t:1127_4	byāpādavigamena mettāvasena muducittatā akathinacittatā, uddhaccakukkuccappahānena	1127	
PA_tika-s01_01t:1127_5	vikkhepavigamanato vinīvaraṇacittatā tehi na pihitacittatā, thinamiddhavigamena udaggacittatā	1127	
PA_tika-s01_01t:1127_6	saṃpaggaṇhanavasena alīnacittatā, vicikicchāvigamena sammāpaṭipattiyā adhimuttatāya	1127	
PA_tika-s01_01t:1127_7	pasannacittatā ca hotīti āha “kallacittantiādi anupubbikathānubhāvena vikkhambhitanīvaraṇataṃ	1127	
PA_tika-s01_01t:1127_8	sandhāya vutta”nti. Yaṃ panettha atthato avibhattaṃ, taṃ suviññeyyameva.	1127	
PA_tika-s01_01t:1128	Kūṭadantasuttavaṇṇanāya līnatthappakāsanā.	112	
PA_tika-s01_01t:1129	6. Mahālisuttavaṇṇanā	112	
PA_tika-s01_01t:1130	Brāhmaṇadūtavatthuvaṇṇanā	113	
PA_tika-s01_01t:1131_0	359. Punappunaṃ visālībhāvūpagamanatoti pubbe kira puttadhītuvasena dve dve hutvā	1131	
PA_tika-s01_01t:1131_1	soḷasakkhattuṃ jātānaṃ licchavīrājakumārānaṃ saparivārānaṃ anukkameneva vaḍḍhantānaṃ	1131	
PA_tika-s01_01t:1131_2	nivāsanaṭṭhānārāmuyyānapokkharaṇīādīnaṃ patiṭṭhānassa appahonakatāya nagaraṃ tikkhattuṃ	1131	
PA_tika-s01_01t:1131_3	gāvutantarena gāvutantarena parikkhipiṃsu, tenassa punappunaṃ visālībhāvaṃ gatattā	1131	
PA_tika-s01_01t:1131_4	“vesālī” tveva nāmaṃ jātaṃ, tena vuttaṃ “punappunaṃ visālībhāvūpagamanato vesālīti	1131	
PA_tika-s01_01t:1131_5	laddhanāmake nagare”ti. Sayaṃjātanti sayameva jātaṃ aropimaṃ. Mahantabhāvenevāti	1131	
PA_tika-s01_01t:1131_6	rukkhagacchānaṃ, ṭhitokāsassa ca mahantabhāvena, tenāha “himavantena saddhiṃ ekābaddhaṃ	1131	
PA_tika-s01_01t:1131_7	hutvā”ti. Kūṭāgārasālāsaṅkhepenāti haṃsavaṭṭakacchannena kūṭāgārasālāniyāmena. Kosalesu	1131	
PA_tika-s01_01t:1131_8	jātā, bhavā vā, taṃ vā raṭṭhaṃ nivāso etesanti kosalakā. Evaṃ māgadhakā veditabbā.	1131	
PA_tika-s01_01t:1131_9	Yassa akaraṇe puggalo mahājāniyo hoti, taṃ karaṇaṃ arahatīti karaṇīyaṃ tena karaṇīyena,	1131	
PA_tika-s01_01t:1131_10	tenāha “avassaṃ kattabbakammenā”ti. Taṃ kiccanti vuccati sati samavāye kātabbato.	11311	
PA_tika-s01_01t:1132_0	360. Yā buddhānaṃ uppajjanārahā nānattasaññā, tāsaṃ vasena nānārammaṇācārato. Sambhavantasseva	1132	
PA_tika-s01_01t:1132_1	paṭisedho. Paṭikkammāti nivattitvā tathā cittaṃ anuppādetvā. Sallīnoti jhānasamāpattiyā	1132	
PA_tika-s01_01t:1132_2	ekattārammaṇaṃ allīno.	1132	
PA_tika-s01_01t:1133	Oṭṭhaddhalicchavīvatthuvaṇṇanā	113	
PA_tika-s01_01t:1134_0	361. Addhoṭṭhatāyāti tassa kira uttaroṭṭhaṃ appakatāya tiriyaṃ phāletvā apanītaddhaṃ	1134	
PA_tika-s01_01t:1134_1	viya khāyati cattāro dante, dve ca dāṭhā na chādeti, tena naṃ “oṭṭhaddho”ti voharanti.	1134	
PA_tika-s01_01t:1134_2	Ayaṃ kira upāsako saddho pasanno dāyako dānapati buddhamāmako dhammamāmako saṅghamāmako,	1134	
PA_tika-s01_01t:1134_3	tenāha purebhattantiādi.	1134	
PA_tika-s01_01t:1135_0	362. Sāsane yuttapayuttoti bhāvanaṃ anuyutto. Sabbattha sīhasamānavuttinopi bhagavato	1135	
PA_tika-s01_01t:1135_1	parisāya mahante sati tadajjhāsayānurūpaṃ pavattiyamānāya dhammadesanāya viseso hotīti	1135	
PA_tika-s01_01t:1135_2	āha “mahantena ussāhena dhammaṃ desessatī”ti.	1135	
PA_tika-s01_01t:1136_0	“Vissāsiko”ti vatvā tamassa vissāsikabhāvaṃ vibhāvetuṃ “ayañhī”tiādi vuttaṃ. Therassa	1136	
PA_tika-s01_01t:1136_1	khīṇā savassasato ālasiyabhāvo “appahīno”ti na vattabbo, vāsanālesaṃ pana upādāyāha	1136	
PA_tika-s01_01t:1136_2	“īsakaṃ appahīno viya hotī”ti. Na hi sāvakānaṃ savāsanā kilesā pahīyanti.	1136	
PA_tika-s01_01t:1137_0	363. Vineyyajanānurodhena buddhānaṃ pāṭihāriyavijambhanaṃ hotīti vuttaṃ “atha kho	1137	
PA_tika-s01_01t:1137_1	bhagavā”tiādi, tenevāha “saṃsūcitanikkhamano”ti. Gandhakuṭito nikkhamanavelāyañhi	1137	
PA_tika-s01_01t:1137_2	chabbaṇṇā buddharasmiyo āveḷāveḷāyamalāyamalā hutvā savisesā pabhassarā vinicchariṃsu.	1137	
PA_tika-s01_01t:1138_0	364. Tato paranti “hiyyo”ti vuttadivasato anantaraṃ paraṃ purimataraṃ atisayena purimattā.	1138	
PA_tika-s01_01t:1138_1	Iti imesu dvīsu vavatthito yathākkamaṃ purimapurimatarabhāvo. Evaṃ santepi yadettha	1138	
PA_tika-s01_01t:1138_2	“purimatara”nti vuttaṃ, tato pabhuti yaṃ yaṃ oraṃ, taṃ taṃ purimaṃ, yaṃ yaṃ paraṃ,	1138	
PA_tika-s01_01t:1138_3	taṃ taṃ purimataraṃ, orapārabhāvassa viya purimapurimatarabhāvassa ca apekkhāsiddhito,	1138	
PA_tika-s01_01t:1138_4	tenāha “tato paṭṭhāyā”tiādi. Mūladivasato paṭṭhāyātiādidivasato paṭṭhāya. Agganti	1138	
PA_tika-s01_01t:1138_5	paṭhamaṃ. Taṃ panettha parā atītā koṭi hotīti āha “parakoṭiṃ katvā”ti. Yaṃ-saddayogena	1138	
PA_tika-s01_01t:1138_6	cāyaṃ “viharāmī”ti vattamānappayogo, attho pana atītakālavaseneva veditabbo, tenāha	1138	
PA_tika-s01_01t:1138_7	“vihāsinti vuttaṃ hotī”ti. Paṭhamavikappe “viharāmī”ti padassa “yadagge”ti iminā	1138	
PA_tika-s01_01t:1138_8	ujukaṃ sambandho dassito, dutiyavikappe pana “tīṇi vassānī”ti imināpi.	1138	
PA_tika-s01_01t:1139_0	Piyajātikānīti iṭṭhasabhāvāni. Sātajātikānīti madhurasabhāvāni. Madhuraṃ viyāti hi	1139	
PA_tika-s01_01t:1139_1	“madhura”nti vuccati manoramaṃ yaṃ kiñci. Kāmūpasañhitānīti ārammaṇaṃ karontena kāmena	1139	
PA_tika-s01_01t:1139_2	upasaṃhitāni, kāmanīyānīti attho, tenāha “kāmassādayuttānī”ti, kāmassādassa yuttāni	1139	
PA_tika-s01_01t:1139_3	yogyānīti attho. Sarīrasaṇṭhāneti sarīrabimbe, ādhāre cetaṃ bhummaṃ. Tasmā saddenāti	1139	
PA_tika-s01_01t:1139_4	taṃ nissāya tato uppannena saddenāti attho. Madhurenāti iṭṭhena. Ettāvatāti dibbasotañāṇassa	1139	
PA_tika-s01_01t:1139_5	parikammākathanamattena. “Attanā ñātampi na katheti, kimassa sāsane adhiṭṭhānenā”ti	1139	
PA_tika-s01_01t:1139_6	kujjhanto āghātaṃ bandhitvā saha kujjhaneneva jhānābhiññāhi parihāyi. Cintesīti “kasmā	1139	
PA_tika-s01_01t:1139_7	nu kho mayhaṃ taṃ parikammaṃ na kathesī”ti parivitakkento ayoniso ummujjanavasena	1139	
PA_tika-s01_01t:1139_8	cintesi. Anukkamenāti pāthikasutte āgatanayena taṃ taṃ ayuttameva cintento, bhāsanto,	1139	
PA_tika-s01_01t:1139_9	karonto ca anukkamena. Bhagavati baddhāghātatāya sāsane patiṭṭhaṃ alabhanto gihibhāvaṃ patvā.	1139	
PA_tika-s01_01t:1140	Ekaṃsabhāvitasamādhivaṇṇanā	114	
PA_tika-s01_01t:1141_0	366-371. Ekaṃsāyāti tadattheyeva catutthī, tasmā ekaṃsatthanti attho. Aṃsa-saddo	1141	
PA_tika-s01_01t:1141_1	cettha koṭṭhāsapariyāyo, so ca adhikārato dibbarūpadassanadibbasaddassavanavasena	1141	
PA_tika-s01_01t:1141_2	veditabboti āha “ekakoṭṭhāsāyā”tiādi. Anudisāyāti puratthimadakkhiṇādibhedāya catubbidhāya	1141	
PA_tika-s01_01t:1141_3	anudisāya. Ubhayakoṭṭhāsāyāti dibbarūpadassanatthāya, dibbasaddassavanatthāya ca.	1141	
PA_tika-s01_01t:1141_4	Bhāvitoti yathā dibbacakkhuñāṇaṃ, dibbasotañāṇañca samadhigataṃ hoti, evaṃ bhāvito.	1141	
PA_tika-s01_01t:1141_5	Tayidaṃ visuṃ visuṃ parikammakaraṇena ijjhantīsu vattabbaṃ natthi, ekajjhaṃ ijjhantīsupi	1141	
PA_tika-s01_01t:1141_6	kameneva kiccasiddhi ekajjhaṃ kiccasiddhiyā asambhavato. Pāḷiyampi ekassa ubhayasamatthatāsandassanatthameva	1141	
PA_tika-s01_01t:1141_7	“dibbānañca rūpānaṃ dassanāya, dibbānañca saddānaṃ savanāyā”ti vuttaṃ, na ekajjhaṃ	1141	
PA_tika-s01_01t:1141_8	kiccasiddhisambhavato. “Ekaṃsabhāvito samādhihetū”ti iminā sunakkhatto dibbacakkhuñāṇāya	1141	
PA_tika-s01_01t:1141_9	eva parikammassa katattā vijjamānampi dibbasaddaṃ nāssossīti dasseti. Apaṇṇakanti	1141	
PA_tika-s01_01t:1141_10	avirajjhanakaṃ, anavajjanti vā attho.	11411	
PA_tika-s01_01t:1142_0	372. “Samādhi eva” bhāvetabbaṭṭhena samādhibhāvanā. “Dibbasotañāṇaṃ seṭṭha”nti maññamānenāpi	1142	
PA_tika-s01_01t:1142_1	mahālinā dibbacakkhuñāṇampi tena saha gahetvā “etāsaṃ nūna bhante”tiādinā pucchitanti	1142	
PA_tika-s01_01t:1142_2	“ubhayaṃsabhāvitānaṃ samādhīnanti attho”ti vuttaṃ. Bāhirā etā samādhibhāvanā aniyyānikattā.	1142	
PA_tika-s01_01t:1142_3	Tā hi ito bāhirakānampi ijjhanti. Na ajjhattikā bhagavato sāmukkaṃsikabhāvena appaveditattā.	1142	
PA_tika-s01_01t:1142_4	Yadatthanti yesaṃ atthāya. Teti te ariyaphaladhamme. Te hi sacchikātabbāti.	1142	
PA_tika-s01_01t:1143	Catuariyaphalavaṇṇanā	114	
PA_tika-s01_01t:1144_0	373. Tasmāti vaṭṭadukkhe saṃyojanato. “Maggasotaṃ āpanno”ti phalaṭṭhassa vasena vuttaṃ.	1144	
PA_tika-s01_01t:1144_1	Maggaṭṭho hi maggasotaṃ āpajjati. Tenevāha “sotāpanne”ti, “sotāpattiphalasacchikiriyāya	1144	
PA_tika-s01_01t:1144_2	paṭipanne”ti ca. Apatanadhammoti anuppajjana- sabhāvo. Dhammaniyāmenāti maggadhammaniyāmena.	1144	
PA_tika-s01_01t:1144_3	Heṭṭhimantato sattamabhavato upari anuppajjanadhammatāya vā niyato. Paraṃ ayanaṃ parāgati.	1144	
PA_tika-s01_01t:1145_0	Tanuttaṃ nāma pavattiyā mandatā, viraḷatā cāti āha “tanuttā”tiādi. Heṭṭhābhāgiyānanti	1145	
PA_tika-s01_01t:1145_1	heṭṭhābhāgassa kāmabhavassapaccayabhāvena hitānaṃ. Opapātikoti upapātiko upapatane	1145	
PA_tika-s01_01t:1145_2	sādhukārīti katvā. Vimuccatīti vimutti, cittameva vimutti cetovimuttīti āha “sabbakilesa…pe…	1145	
PA_tika-s01_01t:1145_3	adhivacana”nti. Cittasīsena cettha samādhi gahito “cittaṃ paññañca bhāvaya”nti. Ādīsu	1145	
PA_tika-s01_01t:1145_4	viya. Paññāvimuttīti etthāpi eseva nayo, tenāha “paññāva paññāvimuttī”ti. Sāmanti	1145	
PA_tika-s01_01t:1145_5	attanāva, aparappaccayenāti attho. Abhiññāti ya-kāralopena niddesoti āha “abhijānitvā”ti.	1145	
PA_tika-s01_01t:1146	Ariyaaṭṭhaṅgikamaggavaṇṇanā	114	
PA_tika-s01_01t:1147_0	374-5. Ariyasāvako nibbānaṃ, ariyaphalañca paṭipajjati etāyāti paṭipadā, sā ca tassa	1147	
PA_tika-s01_01t:1147_1	pubbabhāgo evāti idha “pubbabhāgapaṭipadāyā”ti ariyamaggamāha. “Aṭṭha aṅgāni assā”ti	1147	
PA_tika-s01_01t:1147_2	aññapadatthasamāsaṃ akatvā aṭṭhaṅgāni assa santīti aṭṭhaṅgikoti padasiddhi daṭṭhabbā.	1147	
PA_tika-s01_01t:1148_0	Sammā aviparītaṃ yāthāvato catunnaṃ ariyasaccānaṃ paccakkhato dassanasabhāvā sammā	1148	
PA_tika-s01_01t:1148_1	dassanalakkhaṇā. Sammadeva nibbānārammaṇe cittassa abhiniropanasabhāvo sammā abhiniropanalakkhaṇo.	1148	
PA_tika-s01_01t:1148_2	Caturaṅgasamannāgatā vācā janaṃ saṅgaṇhātīti tabbipakkhaviratisabhāvā sammāvācā bhedakaramicchāvācāpahānena	1148	
PA_tika-s01_01t:1148_3	jane sampayutte ca pariggaṇhanakiccavatī hotīti sammā pariggahaṇalakkhaṇā. Yathā	1148	
PA_tika-s01_01t:1148_4	cīvarakammādiko kammanto ekaṃ kātabbaṃ samuṭṭhāpeti, taṃ taṃ kiriyānipphādako vā	1148	
PA_tika-s01_01t:1148_5	cetanāsaṅkhāto kammanto hatthapādacalanādikaṃ kiriyaṃ samuṭṭhāpeti, evaṃ sāvajjakattabbakiriyāsamuṭṭhāpakamicchākammantappahānena	1148	
PA_tika-s01_01t:1148_6	sammākammanto niravajjasamuṭṭhāpanakiccavā hoti, sampayutte ca samuṭṭhāpento eva	1148	
PA_tika-s01_01t:1148_7	pavattatīti sammā samuṭṭhāpanalakkhaṇo sammākammanto. Kāyavācānaṃ, khandhasantānassa	1148	
PA_tika-s01_01t:1148_8	ca saṃkilesabhūtamicchājīvappahānena sammā vodāpanalakkhaṇo sammāājīvo. Kosajjapakkhato	1148	
PA_tika-s01_01t:1148_9	patituṃ adatvā sampayuttadhammānaṃ paggaṇhanasabhāvoti sammā paggāhalakkhaṇo sammāvāyāmo.	1148	
PA_tika-s01_01t:1148_10	Sammadeva upaṭṭhānasabhāvāti sammā upaṭṭhānalakkhaṇā sammāsati. Vikkhepaviddhaṃsanena	11481	
PA_tika-s01_01t:1148_11	sammadeva cittassa samādahanasabhāvoti sammā samādhānalakkhaṇo sammāsamādhi.	11481	
PA_tika-s01_01t:1149_0	Attano paccanīkakilesā diṭṭhekaṭṭhā avijjādayo. Passatīti pakāseti kiccapaṭivedhena	1149	
PA_tika-s01_01t:1149_1	paṭivijjhati, tenāha “tappaṭicchādaka…pe… asammohato”ti. Teneva hi sammādiṭṭhisaṅkhātena	1149	
PA_tika-s01_01t:1149_2	aṅgena tattha paccavekkhaṇā pavattatīti tathevāti attano paccanīkakilesehi saddhinti attho.	1149	
PA_tika-s01_01t:1150_0	Kiccatoti pubbabhāgehi dukkhādiñāṇehi kātabbassa kiccassa idha sātisayaṃ nipphattito	1150	
PA_tika-s01_01t:1150_1	imasseva vā ñāṇassa dukkhādippakāsanakiccato. Cattāri nāmāni labhati catūsu saccesu	1150	
PA_tika-s01_01t:1150_2	kātabbakiccanipphattito. Tīṇi nāmāni labhati kāmasaṅkappādippahānakiccanipphattito.	1150	
PA_tika-s01_01t:1150_3	Sikkhāpadavibhaṅge “viraticetanā, sabbe sampayuttadhammā ca sikkhāpadānī”ti vuccantīti	1150	
PA_tika-s01_01t:1150_4	tattha padhānānaṃ viraticetanānaṃ vasena “viratiyopi honti cetanāyopī”ti āha. Musāvādādīhi	1150	
PA_tika-s01_01t:1150_5	viramaṇakāle vā viratiyo, subhāsitādivācābhāsanādikāle ca cetanāyo yojetabbā. Maggakkhaṇe	1150	
PA_tika-s01_01t:1150_6	viratiyova cetanānaṃ amaggaṅgattā ekassa ñāṇassa dukkhādiñāṇatā viya, ekāya viratiyā	1150	
PA_tika-s01_01t:1150_7	musāvādādiviratibhāvo viya ca ekāya cetanāya sammāvācādikiccattayasādhanasabhāvābhāvā	1150	
PA_tika-s01_01t:1150_8	sammāvācādibhāvāsiddhito, taṃsiddhiyañca aṅgattayattāsiddhito ca. Sammappadhānasatipaṭṭhānavasenāti	1150	
PA_tika-s01_01t:1150_9	catusammappadhānacatusatipaṭṭhānabhāvavasena.	1150	
PA_tika-s01_01t:1151_0	Pubbabhāgepi maggakkhaṇepi sammāsamādhiyevāti. Yadipi samādhiupakārakānaṃ abhiniropanānumajjanasampiyāyanabrūhanasantasukhānaṃ	1151	
PA_tika-s01_01t:1151_1	vitakkādīnaṃ vasena catūhi jhānehi sammāsamādhi vibhatto, tathāpi vāyāmo viya anuppannākusalānuppādanādicatuvāyāmakiccaṃ,	1151	
PA_tika-s01_01t:1151_2	sati viya ca asubhāsukhāniccānattesu kāyādīsu subhādisaññāpahānacatusatikiccaṃ eko	1151	
PA_tika-s01_01t:1151_3	samādhi catukkajjhānasamādhikiccaṃ na sādhetīti pubbabhāgepi paṭhamajjhānasamādhi	1151	
PA_tika-s01_01t:1151_4	paṭhamajjhānasamādhi eva maggakkhaṇepi, tathā pubbabhāgepi catutthajjhānasamādhi	1151	
PA_tika-s01_01t:1151_5	catutthajjhānasamādhi eva maggakkhaṇepīti attho.	1151	
PA_tika-s01_01t:1152_0	Tasmāti paññāpajjotattā avijjandhakāraṃ vidhamitvā paññāsatthattā kilesacore ghātento.	1152	
PA_tika-s01_01t:1152_1	Bahukārattāti yvāyaṃ anādimati saṃsāre iminā kadācipi asamugghāṭitapubbo kilesagaṇo	1152	
PA_tika-s01_01t:1152_2	tassa samugghāṭako ariyamaggo. Tattha cāyaṃ sammādiṭṭhi pariññābhisamayādivasena	1152	
PA_tika-s01_01t:1152_3	pavattiyā pubbaṅgamā hotīti bahukārā, tasmā bahukārattā.	1152	
PA_tika-s01_01t:1153_0	Tassāti sammādiṭṭhiyā. “Bahukāro”ti vatvā taṃ bahukārataṃ upamāya vibhāvetuṃ “yathā	1153	
PA_tika-s01_01t:1153_1	hī”tiādi vuttaṃ. “Ayaṃ” tambakaṃsādimayattā kūṭo. Ayaṃ samasāratāya mahāsāratāya	1153	
PA_tika-s01_01t:1153_2	cheko. Evanti yathā heraññikassa cakkhunā disvā kahāpaṇavibhāgajānane karaṇantaraṃ	1153	
PA_tika-s01_01t:1153_3	bahukāraṃ yadidaṃ hattho, evaṃ yogāvacarassa paññāya oloketvā dhammavibhāgajānane	1153	
PA_tika-s01_01t:1153_4	dhammantaraṃ bahukāraṃ yadidaṃ vitakko vitakketvā tadavabodhato, tasmā sammāsaṅkappo	1153	
PA_tika-s01_01t:1153_5	sammādiṭṭhiyā bahukāroti adhippāyo. Dutiyaupamāyaṃ evanti yathā tacchako parena parivattetvā	1153	
PA_tika-s01_01t:1153_6	parivattetvā dinnaṃ dabbasambhāraṃ vāsiyā tacchetvā gehakaraṇakamme upaneti, evaṃ	1153	
PA_tika-s01_01t:1153_7	yogāvacaro vitakkena lakkhaṇādito vitakketvā dinnadhamme yāthāvato paricchinditvā	1153	
PA_tika-s01_01t:1153_8	pariññābhisamayādikamme upanetīti yojanā. Vacībhedassa upakārako vitakko sāvajjānavajjavacībhedanivattanapavattanakarāya	1153	
PA_tika-s01_01t:1153_9	sammāvācāyapi upakārako evāti “svāya”ntiādi vuttaṃ.	1153	
PA_tika-s01_01t:1154_0	Vacībhedassa niyāmikā vācā kāyikakiriyāniyāmakassa kammantassa upakārikā. Tadubhayānantaranti	1154	
PA_tika-s01_01t:1154_1	duccaritadvayapahāyakassa sucaritadvayapāripūrihetubhūtassa sammāvācāsammākammantadvayassa	1154	
PA_tika-s01_01t:1154_2	anantaraṃ. Idaṃ vīriyanti catubbidhaṃ sammappadhānavīriyaṃ. Indriyasamatādayo samādhissa	1154	
PA_tika-s01_01t:1154_3	upakāradhammā. Tabbipariyāyato apakāradhammā veditabbā. Gatiyoti nipphattiyo, kiccādisabhāve	1154	
PA_tika-s01_01t:1154_4	vā. Samannesitvāti upadhāretvā.	1154	
PA_tika-s01_01t:1155	Dvepabbajitavatthuvaṇṇanā	115	
PA_tika-s01_01t:1156_0	376-7. “Kasmā āraddha”nti anusandhikāraṇaṃ pucchitvā taṃ vibhāvetuṃ “ayaṃ kirā”tiādi	1156	
PA_tika-s01_01t:1156_1	vuttaṃ, tena ajjhāsayānusandhivasena upari desanā pavattāti dasseti. Tenāti tathāladdhikattā.	1156	
PA_tika-s01_01t:1156_2	Assāti licchavīrañño. Desanāyāti saṇhasukhumāyaṃ suññatapaṭisaṃyuttāyaṃ yathādesitadesanāyaṃ.	1156	
PA_tika-s01_01t:1156_3	Nādhimuccatīti na saddahati na pasīdati. Tantidhammaṃ nāma kathentoti yesaṃ atthāya	1156	
PA_tika-s01_01t:1156_4	dhammo kathīyati, tasmiṃ tesaṃ asatipi maggapaṭivedhe kevalaṃ sāsane tantidhammaṃ	1156	
PA_tika-s01_01t:1156_5	katvā kathento. Evarūpassāti sammāsambuddhattā aviparītadhammadesanatāya evaṃpākaṭadhammakāyassa	1156	
PA_tika-s01_01t:1156_6	satthu. Yuttaṃ nu kho etaṃ assāti assa paṭhamajjhānādisamadhigamena samāhitacittassa	1156	
PA_tika-s01_01t:1156_7	kulaputtassa etaṃ “taṃ jīva”ntiādinā ucchedādigāhagahaṇaṃ api nu yuttanti pucchati.	1156	
PA_tika-s01_01t:1156_8	Laddhiyā pana jhānādhigamamattena na tāva vivecitattā “tehi yutta”nti vuttaṃ taṃ	1156	
PA_tika-s01_01t:1156_9	vādaṃ paṭikkhipitvāti jhānalābhinopi taṃ gahaṇaṃ “ayuttamevā”ti taṃ ucchedavādaṃ	1156	
PA_tika-s01_01t:1156_10	sassatavādaṃ vā paṭikkhipitvā. Attamanā ahesunti yasmā khīṇāsavo vigatasammoho tiṇṇavicikiccho,	11561	
PA_tika-s01_01t:1156_11	“tasmā tassa tathā vattuṃ na yutta”nti uppannanicchayatāya taṃ mama vacanaṃ sutvā	11561	
PA_tika-s01_01t:1156_12	attamanā ahesunti attho. Sopi licchavī rājā te viya sañjātanicchayattā attamano ahosi.	11561	
PA_tika-s01_01t:1156_13	Yaṃ panettha atthato avibhattaṃ, taṃ suviññeyyameva.	11561	
PA_tika-s01_01t:1157	Mahālisuttavaṇṇanāya līnatthappakāsanā.	115	
PA_tika-s01_01t:1158	7. Jāliyasuttavaṇṇanā	115	
PA_tika-s01_01t:1159	Dvepabbajitavatthuvaṇṇanā	115	
PA_tika-s01_01t:1160_0	378. “Ghositena seṭṭhinā kate ārāme”ti vatvā tattha koyaṃ ghositaseṭṭhi nāma, kathañcānena	1160	
PA_tika-s01_01t:1160_1	ārāmo kārito, kathaṃ vā tattha bhagavā vihāsīti taṃ sabbaṃ samudāgamato paṭṭhāya	1160	
PA_tika-s01_01t:1160_2	saṅkhepatova dassetuṃ “pubbe kirā”tiādi vuttaṃ. Tatoti allakapparaṭṭhato. Tadāti	1160	
PA_tika-s01_01t:1160_3	tesaṃ taṃ gāmaṃ paviṭṭhadivase. Balavapāyāsanti garutaraṃ bahupāyāsaṃ. Asannihiteti	1160	
PA_tika-s01_01t:1160_4	gehato bahi gate. Bhussatīti ravati. Ghosakadevaputtotveva nāmaṃ ahosi saraghosasampattiyā.	1160	
PA_tika-s01_01t:1160_5	Veyyattiyenāti paññāveyyattiyena. Ghositaseṭṭhi nāma jāto tāya eva cassa sarasampattiyā ghositanāmatā.	1160	
PA_tika-s01_01t:1161_0	Sarīrasantappanatthanti himavante phalamūlāhāratāya kilantasarīrā loṇambilasevanena	1161	
PA_tika-s01_01t:1161_1	tassa santappanatthaṃ pīnanatthaṃ. Tasitāti pipāsitā. Kilantāti parissantakāyā. Te	1161	
PA_tika-s01_01t:1161_2	kira taṃ vaṭarukkhaṃ patvā tassa sobhāsampattiṃ disvā mahānubhāvā maññe ettha adhivatthā	1161	
PA_tika-s01_01t:1161_3	devatā, “sādhu vatāyaṃ devatā amhākaṃ addhānaparissamaṃ vinodeyyā”ti cintesuṃ, tena	1161	
PA_tika-s01_01t:1161_4	vuttaṃ “tattha adhivatthā…pe… nisīdiṃsū”ti. Soti anāthapiṇḍiko gahapati. Bhatakānanti	1161	
PA_tika-s01_01t:1161_5	bhatiyā veyyāvaccaṃ karontānaṃ dāsapesakammakarānaṃ. Pakatibhattavetananti pakatiyā	1161	
PA_tika-s01_01t:1161_6	dātabbabhattavetanaṃ, tadā uposathikattā kammaṃ akarontānampi kammakaraṇadivasena	1161	
PA_tika-s01_01t:1161_7	dātabbabhattavetanamevāti attho. Kañcīti kañcipi bhatakaṃ.	1161	
PA_tika-s01_01t:1162_0	Upecca parassa vācāya ārambhanaṃ bādhanaṃ upārambho, dosadassanavasena ghaṭṭananti	1162	
PA_tika-s01_01t:1162_1	attho, tenāha “upārambhādhippāyena vādaṃ āropetukāmā hutvā”ti. Vadanti nindanavasena	1162	
PA_tika-s01_01t:1162_2	kathenti etenāti hi vādo, doso. Taṃ āropetukāmā, patiṭṭhāpetukāmā hutvāti attho.	1162	
PA_tika-s01_01t:1162_3	“Taṃ jīvaṃ taṃ sarīra”nti, idha yaṃ vatthuṃ jīvasaññitaṃ, tadeva sarīrasaññitanti	1162	
PA_tika-s01_01t:1162_4	“rūpaṃ attato samanupassatī”ti vādaṃ gahetvā vadanti. Rūpañca attānañca advayaṃ katvā	1162	
PA_tika-s01_01t:1162_5	samanupassanavasena “satto”ti vā bāhirakaparikappitaṃ attānaṃ sandhāya vadanti. Bhijjatīti	1162	
PA_tika-s01_01t:1162_6	nirudayavināsavasena vinassati. Tena jīvasarīrānaṃ anaññattānujānanato, sarīrassa	1162	
PA_tika-s01_01t:1162_7	ca bhedadassanato. Na hettha yathā bhedavatā sarīrato anaññattā adiṭṭhopi jīvassa	1162	
PA_tika-s01_01t:1162_8	bhedo vutto, evaṃ adiṭṭhabhedato anaññattā sarīrassāpi abhedoti sakkā viññātuṃ tassa	1162	
PA_tika-s01_01t:1162_9	bhedassa paccakkhasiddhattā, bhūtupādāyarūpavinimuttassa ca sarīrassa abhāvatoti	1162	
PA_tika-s01_01t:1162_10	āha “ucchedavādo hotī”ti.	11621	
PA_tika-s01_01t:1163_0	“Aññaṃ jīvaṃ aññaṃ sarīra”nti aññadeva vatthuṃ jīvasaññitaṃ, aññaṃ vatthuṃ sarīrasaññitanti	1163	
PA_tika-s01_01t:1163_1	“rūpavantaṃ attānaṃ samanupassatī”tiādinayappavattaṃ vādaṃ gahetvā vadanti. Rūpe	1163	
PA_tika-s01_01t:1163_2	bhedassa diṭṭhattā, attani ca tadabhāvato attā niccoti āpannamevāti āha “tumhākaṃ…pe… āpajjatī”ti.	1163	
PA_tika-s01_01t:1164_0	379-380. Tayidaṃ nesaṃ vañjhāsutassa dīgharassatāparikappanasadisanti katvā ṭhapanīyoyaṃ	1164	
PA_tika-s01_01t:1164_1	pañhoti tattha rājanimīlanaṃ katvā satthā upari nesaṃ “tena hāvuso suṇāthā”tiādinā	1164	
PA_tika-s01_01t:1164_2	dhammadesanaṃ ārabhīti āha “atha bhagavā”tiādi. Tassā yevāti majjhimāya paṭipadāya.	1164	
PA_tika-s01_01t:1165_0	Saddhāpabbajitassāti saddhāya pabbajitassa “evamahaṃ ito vaṭṭadukkhato nissarissāmī”ti	1165	
PA_tika-s01_01t:1165_1	evaṃ pabbajjaṃ upagatassa tadanurūpañca sīlaṃ pūretvā paṭhamajjhānena samāhitacittassa.	1165	
PA_tika-s01_01t:1165_2	Etaṃ vattunti etaṃ kilesavaṭṭaparibuddhidīpanaṃ “taṃ jīvaṃ taṃ sarīra”ntiādikaṃ diṭṭhisaṃkilesanissitaṃ	1165	
PA_tika-s01_01t:1165_3	vacanaṃ vattunti attho. Nibbicikiccho na hotīti dhammesu tiṇṇavicikiccho na hoti,	1165	
PA_tika-s01_01t:1165_4	tattha tattha āsappanaparisappanavasena pavattatīti attho.	1165	
PA_tika-s01_01t:1166_0	Etamevaṃ jānāmīti yena so bhikkhu paṭhamaṃ jhānaṃ upasampajja viharati, etaṃ sasampayuttadhammaṃ	1166	
PA_tika-s01_01t:1166_1	cittanti evaṃ jānāmi. No ca evaṃ vadāmīti yathā diṭṭhigatikā taṃ dhammajātaṃ sanissayaṃ	1166	
PA_tika-s01_01t:1166_2	abhedato gaṇhantā “taṃ jīvaṃ taṃ sarīra”nti vā tadubhayaṃ bhedato gaṇhantā “aññaṃ	1166	
PA_tika-s01_01t:1166_3	jīvaṃ aññaṃ sarīra”nti vā attano micchāgāhaṃ pavedenti, ahaṃ pana na evaṃ vadāmi	1166	
PA_tika-s01_01t:1166_4	tassa dhammassa supariññātattā, tenāha “atha kho”tiādi. Bāhirakā yebhuyyena kasiṇajjhānāni	1166	
PA_tika-s01_01t:1166_5	eva nibbattentīti āha “kasiṇaparikammaṃ bhāvantessā”ti. Yasmā bhāvanānubhāvena jhānādhigamo,	1166	
PA_tika-s01_01t:1166_6	bhāvanā ca pathavīkasiṇādisañjānanamukhena hotīti saññāsīsena niddisīyati, tasmā	1166	
PA_tika-s01_01t:1166_7	āha “saññābalena uppanna”nti. Tenāha – “pathavīkasiṇameko sañjānātī”tiādi. “Na kallaṃ	1166	
PA_tika-s01_01t:1166_8	tasseta”nti idaṃ yasmā bhagavatā tattha tattha “atha ca panāhaṃ na vadāmī”ti vuttaṃ,	1166	
PA_tika-s01_01t:1166_9	tasmā na vattabbaṃ kiretaṃ kevalinā uttamapurisenāti adhippāyenāha, tena vuttaṃ “maññamānā	1166	
PA_tika-s01_01t:1166_10	vadantī”ti. Sesaṃ sabbattha suviññeyyameva.	11661	
PA_tika-s01_01t:1167	Jāliyasuttavaṇṇanāya līnatthappakāsanā.	116	
PA_tika-s01_01t:1168	8. Mahāsīhanādasuttavaṇṇanā	116	
PA_tika-s01_01t:1169	Acelakassapavatthuvaṇṇanā	116	
PA_tika-s01_01t:1170_0	381. Yasmiṃ raṭṭhe taṃ nagaraṃ, tassa raṭṭhassapi yasmiṃ nagare tadā bhagavā vihāsi,	1170	
PA_tika-s01_01t:1170_1	tassa nagarassapi etadeva nāmaṃ, tasmā uruññāyanti uruññājanapade uruññāsaṅkhāte	1170	
PA_tika-s01_01t:1170_2	nagareti attho. Ramaṇīyoti manoharabhūmibhāgatāya chāyūdakasampattiyā, janavivittatāya	1170	
PA_tika-s01_01t:1170_3	ca manoramo. Nāmanti gottanāmaṃ. Tapanaṃ santapanaṃ kāyassa khedanaṃ tapo, so etassa	1170	
PA_tika-s01_01t:1170_4	atthīti tapassī, taṃ tapassiṃ. Yasmā tathābhūto tapaṃ nissito, tapo vā taṃ nissito,	1170	
PA_tika-s01_01t:1170_5	tasmā āha “tapanissitaka”nti. Lūkhaṃ vā pharusaṃ sādhusammatācāravirahato napasādanīyaṃ	1170	
PA_tika-s01_01t:1170_6	ājīvati vattatīti lūkhājīvī, taṃ lūkhājīviṃ. Muttācārādīti ādi-saddena parato pāḷiyaṃ	1170	
PA_tika-s01_01t:1170_7	āgatā hatthāpalekhanādayo saṅgahitā. Uppaṇḍetīti uhasanavasena paribhāsati. Upavadatīti	1170	
PA_tika-s01_01t:1170_8	avaññāpubbakaṃ apavadati, tenāha “hīḷeti vambhetī”ti. Dhammassa ca anudhammaṃti ettha	1170	
PA_tika-s01_01t:1170_9	dhammo nāma hetu “hetumhi ñāṇaṃ dhammapaṭisambhidā”tiādīsu viyāti āha “kāraṇassa	1170	
PA_tika-s01_01t:1170_10	anukāraṇa”nti. Kāraṇanti cettha tathāpavattassa saddassa attho adhippeto tassa pavattihetubhāvato.	11701	
PA_tika-s01_01t:1170_11	Atthappayutto hi saddappayogo. Anukāraṇanti ca so eva parehi tathā vuccamāno. Parehīti	11701	
PA_tika-s01_01t:1170_12	“ye te”ti vuttasattehi parehi. Vuttakāraṇenāti yathā tehi vuttaṃ, tathā ce tumhehi	11701	
PA_tika-s01_01t:1170_13	na vuttaṃ, evaṃ sati tehi vuttakāraṇena sakāraṇo hutvā tumhākaṃ vādo vā tato paraṃ	11701	
PA_tika-s01_01t:1170_14	tassa anuvādo koci appamattakopi viññūhi garahitabbaṃ ṭhānaṃ kāraṇaṃ nāgaccheyya,	11701	
PA_tika-s01_01t:1170_15	kimevaṃ nāgacchatīti yojanā. “Idaṃ vuttaṃ hotī”tiādinā tamevatthaṃ saṅkhepato dasseti.	11701	
PA_tika-s01_01t:1171_0	382. Idāni yaṃ vibhajjavādaṃ sandhāya bhagavatā “na me te vuttavādino”ti saṅkhepato	1171	
PA_tika-s01_01t:1171_1	vatvā taṃ vibhajitvā dassetuṃ “idhāhaṃ kassapā”tiādi vuttaṃ, taṃ vibhāgena dassento	1171	
PA_tika-s01_01t:1171_2	“idhekacco”tiādimāha. Bhagavā hi niratthakaṃ anupasamasaṃvattanikaṃ kāyakilamathaṃ	1171	
PA_tika-s01_01t:1171_3	“attakilamathānuyogo dukkho anariyo anatthasaṃhito”tiādinā garahati. Sātthakaṃ pana	1171	
PA_tika-s01_01t:1171_4	upasamasaṃvattanikaṃ “āraññiko hoti, paṃsukūliko hotī”tiādinā vaṇṇeti. Appapuññatāyāti	1171	
PA_tika-s01_01t:1171_5	apuññatāya. Tīṇi duccaritāni pūretvāti micchādiṭṭhibhāvato kammaphalaṃ paṭikkhipanto	1171	
PA_tika-s01_01t:1171_6	“natthi dinna”ntiādinā micchādiṭṭhiṃ purakkhatvā tathā tathā tīṇi duccaritāni pūretvā.	1171	
PA_tika-s01_01t:1171_7	Anesanavasenāti kohaññe ṭhatvā asantaguṇasambhāvanicchāya micchājīvavasena. Ime dveti	1171	
PA_tika-s01_01t:1171_8	“appapuñño puññavā”ti ca vutte duccaritakārino dve puggale sandhāya.	1171	
PA_tika-s01_01t:1172_0	“Ime dve sandhāyā”ti ettha pana dutiyanaye “appapuñño, puññavā”ti ca vutte sucaritakārinoti	1172	
PA_tika-s01_01t:1172_1	ādinā yojetabbaṃ. Kammakiriyavādino hi ime dve puggalā. Iti paṭhamadutiyanayesu vuttanayeneva	1172	
PA_tika-s01_01t:1172_2	tatiyacatutthanayesu yojanā veditabbā.	1172	
PA_tika-s01_01t:1173_0	Bāhirakācārayutto titthiyācārayutto, na vimuttācāro. Attānaṃ sukhetvāti adhammikena	1173	
PA_tika-s01_01t:1173_1	sukhena attānaṃ sukhetvā, tenāha “duccaritāni pūretvā”ti. “Na dāni mayā sadiso atthī”tiādinā	1173	
PA_tika-s01_01t:1173_2	tissannaṃ maññanānaṃ vasena duccaritapūraṇamāha. Micchādiṭṭhivasenāti “natthi kāmesu	1173	
PA_tika-s01_01t:1173_3	doso”ti evaṃ pavattamicchādiṭṭhivasena. Paribbājikāyāti pabbajjaṃ upagatāya tāpasadārikāya.	1173	
PA_tika-s01_01t:1173_4	Daharāyāti taruṇāya. Mudukāyāti sukhumālāya. Lomasāyāti tanutambalomatāya appalomāya.	1173	
PA_tika-s01_01t:1173_5	Kāmesūti vatthukāmesu. Pātabyatanti paribhuñjitabbaṃ, pātabyatanti vā paribhuñjanakataṃ.	1173	
PA_tika-s01_01t:1173_6	Āpajjantoti upagacchanto. Paribhogattho hi ayaṃ pā-saddo, kattusādhano ca tabba-saddo,	1173	
PA_tika-s01_01t:1173_7	yathāruci paribhuñjantoti attho. Kilesakāmopi hi assādiyamāno vatthukāmantogadhoyeva.	1173	
PA_tika-s01_01t:1174	Idanti yathāvuttaṃ atthappabhedaṃ vibhajjanaṃ. Titthiyavasena āgataṃ aṭṭhakathāyaṃ tathā vibhattattā. Sāsanepīti imasmiṃ sāsanepi.	117	
PA_tika-s01_01t:1175_0	Arahattaṃ vā attani asantaṃ “atthī”ti vippaṭijānitvā. Sāmantajappanaṃ, paccayapaṭisevanaṃ,	1175	
PA_tika-s01_01t:1175_1	iriyāpathanissitanti imāni tīṇi vā kuhanavatthūni. Tādiso vāti dhutaṅga- samādānavasena	1175	
PA_tika-s01_01t:1175_2	lūkhājīvī eva. Dullabhasukho bhavissāmi duggatīsu upapattiyāti adhippāyo.	1175	
PA_tika-s01_01t:1176_0	383. Asukaṭṭhānatoti asukabhavato. Āgatāti nibbattanavasena idhāgatā. Idāni gantabbaṭṭhānanti	1176	
PA_tika-s01_01t:1176_1	āyatiṃ nibbattanaṭṭhānaṃ. Puna upapattinti āyatiṃ anantarabhavato tatiyaṃ upapattiṃ,	1176	
PA_tika-s01_01t:1176_2	puna upapattīti punappunaṃ nibbatti. Kena kāraṇenāti yathābhūtaṃ ajānanto hi icchādosavasena	1176	
PA_tika-s01_01t:1176_3	yaṃ kiñci garaheyya, ahaṃ pana yathābhūtaṃ jānanto sabbaṃ taṃ kena kāraṇena garahissāmi,	1176	
PA_tika-s01_01t:1176_4	taṃ kāraṇaṃ natthīti adhippāyo, tenāha “garahitabbamevā”tiādi. Tamatthanti garahitabbasseva	1176	
PA_tika-s01_01t:1176_5	garahaṇaṃ, pasaṃsitabbassa ca pasaṃsanaṃ.	1176	
PA_tika-s01_01t:1177_0	Na koci “na sādhū”ti vadati diṭṭhadhammikassa, samparāyikassa ca atthassa sādhanavaseneva	1177	
PA_tika-s01_01t:1177_1	pavattiyā bhaddakattā. Pañcavidhaṃ veranti pāṇātipātādipañcavidhaṃ veraṃ. Tañhi pañcavidhassa	1177	
PA_tika-s01_01t:1177_2	sīlassa paṭisattubhāvato, sattānaṃ verahetutāya ca “vera”nti vuccati. Tato eva taṃ	1177	
PA_tika-s01_01t:1177_3	na koci “sādhū”ti vadati, tathā diṭṭhadhammikādiatthānaṃ asādhanato, sattānaṃ sādhubhāvassa	1177	
PA_tika-s01_01t:1177_4	ca dūsanato. Na nirundhitabbanti rūpaggahaṇe na nivāretabbaṃ. Dassanīyadassanattho	1177	
PA_tika-s01_01t:1177_5	hi cakkhupaṭilābhoti tesaṃ adhippāyo. Yadaggena tesaṃ pañcadvāre asaṃvaro sādhu,	1177	
PA_tika-s01_01t:1177_6	tadaggena tattha saṃvaro na sādhūti āha “puna yaṃ te ekaccanti pañcadvāre saṃvara”nti.	1177	
PA_tika-s01_01t:1178_0	Atha vā yaṃ te ekaccaṃ vadanti “sādhū”ti te “eke samaṇabrāhmaṇā”ti vuttā titthiyā	1178	
PA_tika-s01_01t:1178_1	yaṃ attakilamathānuyogādiṃ “sādhū”ti vadanti, mayaṃ taṃ na “sādhū”ti vadāma. Yaṃ	1178	
PA_tika-s01_01t:1178_2	te ekaccaṃ vadanti “na sādhū”ti yaṃ pana te anavajjapaccayaparibhogaṃ, sunivatthasupārupanādisammāpaṭipattiñca	1178	
PA_tika-s01_01t:1178_3	“na sādhū”ti vadanti, taṃ mayaṃ “sādhū”ti vadāmāti evaṃ pettha attho veditabbo.	1178	
PA_tika-s01_01t:1179_0	Evaṃ yaṃ paravādamūlakaṃ catukkaṃ dassitaṃ, tadeva puna sakavādamūlakaṃ katvā dassitanti	1179	
PA_tika-s01_01t:1179_1	pakāsento “eva”ntiādimāha. Yañhi kiñci kenaci samānaṃ, tenapi taṃ samānameva, tathā	1179	
PA_tika-s01_01t:1179_2	asamānaṃ pīti. Samānāsamānatanti samānāsamānatāmattaṃ. Anavasesato hi pahātabbānaṃ	1179	
PA_tika-s01_01t:1179_3	dhammānaṃ pahānaṃ sakavāde dissati, na paravāde. Tathā paripuṇṇameva ca upasampādetabbadhammānaṃ	1179	
PA_tika-s01_01t:1179_4	upasampādanaṃ sakavāde, na paravāde. Tena vuttaṃ “tyāha”ntiādi.	1179	
PA_tika-s01_01t:1180	Samanuyuñjāpanakathāvaṇṇanā	118	
PA_tika-s01_01t:1181_0	385. Laddhiṃ pucchantoti “kiṃ samaṇo gotamo saṃkilesadhamme anavasesaṃ pahāya vattati,	1181	
PA_tika-s01_01t:1181_1	udāhu pare gaṇācariyā. Ettha tāva attano laddhiṃ vadā”ti laddhiṃ pucchanto. Kāraṇaṃ	1181	
PA_tika-s01_01t:1181_2	pucchantoti “samaṇo gotamo saṃkilesadhamme anavasesaṃ pahāya vattatī”ti vutte “kena	1181	
PA_tika-s01_01t:1181_3	kāraṇena evamatthaṃ gāhayā”ti kāraṇaṃ pucchanto. Ubhayaṃ pucchantoti “idaṃ nāmettha	1181	
PA_tika-s01_01t:1181_4	kāraṇa”nti kāraṇaṃ vatvā paṭiññāte atthe sādhiyamāne anvayato, byatirekato ca kāraṇaṃ	1181	
PA_tika-s01_01t:1181_5	samatthetuṃ sadisāsadisabhedaṃ upamodāharaṇadvayaṃ pucchanto, ubhayaṃ pucchanto kāraṇassa	1181	
PA_tika-s01_01t:1181_6	ca tilakkhaṇasampattiyā yathāpaṭiññāte atthe sādhite sammadeva anupacchā bhāsanto	1181	
PA_tika-s01_01t:1181_7	nigamento samanubhāsati nāma. Upasaṃharitvāti upanetvā. “Kiṃ te”tiādi upasaṃharaṇākāradassanaṃ.	1181	
PA_tika-s01_01t:1181_8	Dutiyapadeti “saṅghena vā saṅgha”nti imasmiṃ pade.	1181	
PA_tika-s01_01t:1182_0	Tamatthanti taṃ pahātabbadhammānaṃ anavasesaṃ pahāya vattanasaṅkhātañca samādātabbadhammānaṃ	1182	
PA_tika-s01_01t:1182_1	anavasesaṃ samādāya vattanasaṅkhātañca atthaṃ. Yojetvāti akusalādipadehi yojetvā.	1182	
PA_tika-s01_01t:1182_2	Akosallasambhūtaṭṭhena akusalā ceva tatoyeva akusalāti ca saṅkhaṃ gatāti saṅkhātā	1182	
PA_tika-s01_01t:1182_3	tattha purimapadena ekantākusale vadati, dutiyapadena taṃsahagate, taṃpakkhiye ca,	1182	
PA_tika-s01_01t:1182_4	tenāha “koṭṭhāsaṃ vā katvā ṭhapitā”ti, akusalapakkhiyabhāvena vavatthāpitāti attho.	1182	
PA_tika-s01_01t:1182_5	Avajjaṭṭho dosaṭṭho gārayhapariyāyattāti āha “sāvajjāti sadosā”ti. Ariyā nāma niddosā,	1182	
PA_tika-s01_01t:1182_6	ime pana katthacipi niddosā na hontīti niddosaṭṭhena ariyā bhavituṃ nālaṃ asamatthā.	1182	
PA_tika-s01_01t:1183_0	386-392. Yanti kāraṇe etaṃ paccattavacananti āha “yena viññū”ti. Yaṃ vā panāti “yaṃ	1183	
PA_tika-s01_01t:1183_1	pana kiñcī”ti asambhāvanavacanametanti āha “yaṃ vā taṃ vā appamattaka”nti. Gaṇācariyā	1183	
PA_tika-s01_01t:1183_2	pūraṇādayo. Satthuppabhavattā saṅghassa saṅghasampattiyāpi satthusampatti vibhāvīyatīti	1183	
PA_tika-s01_01t:1183_3	āha “saṅghapasaṃsāyapi satthuyeva pasaṃsāsiddhito”ti. Sā pana pasaṃsā pasādahetukāti	1183	
PA_tika-s01_01t:1183_4	pasādamukhena taṃ dassetuṃ “pasīdamānāpi hī”tiādi vuttaṃ. Tattha pi-saddena yathā	1183	
PA_tika-s01_01t:1183_5	anvayato pasaṃsā samuccīyati, evaṃ satthuvippaṭipattiyā sāvakesu, sāvakavippaṭipattiyā	1183	
PA_tika-s01_01t:1183_6	ca satthari appasādo samuccīyatīti daṭṭhabbaṃ. Sarīrasampattinti rūpasampattiṃ, rūpakāyapāripūrinti	1183	
PA_tika-s01_01t:1183_7	attho. Bhavanti vattāro rūpappamāṇā, ghosadhammappamāṇā ca. Puna bhavanti vattāroti	1183	
PA_tika-s01_01t:1183_8	dhammappamāṇavaseneva yojetabbaṃ. Yā saṅghassa pasaṃsāti ānetvā sambandho.	1183	
PA_tika-s01_01t:1184_0	Tattha yā buddhānaṃ, buddhasāvakānaṃyeva ca pāsaṃsatā, aññesañca tadabhāvo jotito,	1184	
PA_tika-s01_01t:1184_1	taṃ viratippahānasaṃvaruddesavasena nīharitvā dassetuṃ “ayamadhippāyo”tiādi vuttaṃ.	1184	
PA_tika-s01_01t:1184_2	Tattha setughātavirati nāma ariyamaggavirati. Vipassanāmattavasenāti “anicca”nti	1184	
PA_tika-s01_01t:1184_3	vā “dukkha”nti vā vividhaṃ dassanamattavasena, na pana nāmarūpavavatthānapaccayapariggaṇhanapubbakaṃ	1184	
PA_tika-s01_01t:1184_4	lakkhaṇattayaṃ āropetvā saṅkhārānaṃ sammasanavasena. Itarānīti samucchedapaṭippassaddhinissaraṇappahānāni.	1184	
PA_tika-s01_01t:1184_5	“Sesa”nti pañcasīlato añño sabbo sīlasaṃvaro, “khamo hotī”tiādinā vutto suparisuddho	1184	
PA_tika-s01_01t:1184_6	khantisaṃvaro, “paññāyete pidhiyyare”ti evaṃ vutto kilesānaṃ samucchedako maggañāṇasaṅkhāto	1184	
PA_tika-s01_01t:1184_7	ñāṇasaṃvaro, manacchaṭṭhānaṃ indriyānaṃ pidahanavasena pavatto parisuddho indriyasaṃvaro,	1184	
PA_tika-s01_01t:1184_8	“anuppannānaṃ pāpakānaṃ akusalānaṃ dhammānaṃ anuppādāyā”tiādinā vutto sammappadhānasaṅkhāto	1184	
PA_tika-s01_01t:1184_9	vīriyasaṃvaroti imaṃ saṃvarapañcakaṃ sandhāyāha. Pañca kho panime pātimokkhuddesātiādi	1184	
PA_tika-s01_01t:1184_10	sāsane sīlassa bahubhāvaṃ dassetvā tadekadese eva paresaṃ avaṭṭhānadassanatthaṃ yathāvuttasīlasaṃvarasseva puna gahaṇaṃ.	11841	
PA_tika-s01_01t:1185	Ariyaaṭṭhaṅgikamaggavaṇṇanā	118	
PA_tika-s01_01t:1186_0	393. Sīhanādanti seṭṭhanādaṃ, abhītanādaṃ kenaci appaṭivattiyanādanti attho. “Ayaṃ	1186	
PA_tika-s01_01t:1186_1	yathāvutto mama vādo aviparīto, tassa aviparītabhāvo imaṃ maggaṃ paṭipajjitvā aparappaccayato	1186	
PA_tika-s01_01t:1186_2	jānitabbo”ti evaṃ aviparītabhāvāvabodhanatthaṃ. “Atthi kassapā”tiādīsu yaṃ maggaṃ	1186	
PA_tika-s01_01t:1186_3	paṭipanno samaṇo gotamo vadanto yuttapattakāle, tathabhāvato bhūtaṃ, ekaṃsato hitāvihabhāvena	1186	
PA_tika-s01_01t:1186_4	atthaṃ, dhammato anapetattā dhammaṃ, vinayayogato paresaṃ vinayanato ca vinayaṃ vadatīti	1186	
PA_tika-s01_01t:1186_5	sāmaṃyeva attapaccakkhatova jānissati, so mayā sayaṃ abhiññā sacchikatvā pavedito	1186	
PA_tika-s01_01t:1186_6	sakalavaṭṭadukkhanissaraṇabhūto atthi kassapa maggo, tassa ca adhigamūpāyabhūtā pubbabhāgapaṭipadāti	1186	
PA_tika-s01_01t:1186_7	ayamettha yojanā. Tena “samaṇo gotamo ime dhamme”tiādinayappavatto vādo kenaci asaṃkampiyo	1186	
PA_tika-s01_01t:1186_8	yathābhūtasīhanādoti dasseti.	1186	
PA_tika-s01_01t:1187_0	“Evametaṃ yathābhūtaṃ sammappaññāya passatī”tiādīsu viya maggañca paṭipadañca ekato	1187	
PA_tika-s01_01t:1187_1	katvā dassento. “Ayamevā”ti vacanaṃ maggassa puthubhāvapaṭikkhepanatthaṃ, sabbaariyasādhāraṇabhāvadassanatthaṃ,	1187	
PA_tika-s01_01t:1187_2	sāsane pākaṭabhāvadassanatthañca. Tenāha “ekāyano ayaṃ bhikkhave maggo”ti, “eseva	1187	
PA_tika-s01_01t:1187_3	maggo natthañño dassanassa visuddhiyā”ti,	1187	
PA_tika-s01_01t:1188	“Ekāyanaṃ jātikhayantadassī,	118	
PA_tika-s01_01t:1189	Maggaṃ pajānāti hitānukampī;	118	
PA_tika-s01_01t:1190	Etena maggena tariṃsu pubbe,	119	
PA_tika-s01_01t:1191	Tarissanti ye ca taranti ogha”nti. ;	119	
PA_tika-s01_01t:1192	Sabbesu suttapadesesu abhidhammapadesesu ca ekovāyaṃ maggo pākaṭo paññāto āgato cāti.	119	
PA_tika-s01_01t:1193	Tapopakkamakathāvaṇṇanā	119	
PA_tika-s01_01t:1194_0	394. Tapoyeva upakkamitabbato ārabhitabbato tapopakkamoti āha “tapārambhā”ti. Ārambhanañcettha	1194	
PA_tika-s01_01t:1194_1	karaṇamevāti āha “tapokammānīti attho”ti. Samaṇakammasaṅkhātāti samaṇehi kattabbakammasaññitā.	1194	
PA_tika-s01_01t:1194_2	Niccoloti nissaṭṭhacelo sabbena sabbaṃ paṭikkhittacelo. Naggiyavatasamādānena naggo.	1194	
PA_tika-s01_01t:1194_3	“Ṭhitakova uccāraṃ karotī”tiādi nidassanamattaṃ, vamitvā mukhavikkhālanādiācārassapi	1194	
PA_tika-s01_01t:1194_4	tena vissaṭṭhattā. Jivhāya hatthaṃ apalikhati apalihati udakena adhovanato. Dutiyavikappepi	1194	
PA_tika-s01_01t:1194_5	eseva nayo. “Ehi bhaddante”ti vutte upagamanasaṅkhāto vidhi ehibhaddanto, taṃ caratīti	1194	
PA_tika-s01_01t:1194_6	ehibhaddantiko, tappaṭikkhepena na ehibhaddantiko. Na karoti samaṇena nāma parassa	1194	
PA_tika-s01_01t:1194_7	vacanakarena na bhavitabbanti adhippāyena. Puretaranti taṃ ṭhānaṃ attano upagamanato	1194	
PA_tika-s01_01t:1194_8	puretaraṃ. Taṃ kira so “bhikkhunā nāma yādicchakī eva bhikkhā gahetabbā”ti adhippāyena	1194	
PA_tika-s01_01t:1194_9	na gaṇhāti. Uddissakataṃ “mama nimittabhāvena bahū khuddakā pāṇā saṅghātaṃ āpāditā”ti	1194	
PA_tika-s01_01t:1194_10	na gaṇhāti. Nimantanaṃ na sādiyati “evaṃ tesaṃ vacanaṃ kataṃ bhavissatī”ti. Kumbhīādīsupi	11941	
PA_tika-s01_01t:1194_11	so sattasaññīti āha “kumbhīkaḷopiyo”tiādi.	11941	
PA_tika-s01_01t:1195	Kabaḷantarāyoti kabaḷassa antarāyo hotīti. Gāmasabhāgādivasena saṅgamma kittenti etissāti saṅkitti, tathā saṃhaṭataṇḍulādisañcayo. Manussāti veyyāvaccakaramanussā.	119	
PA_tika-s01_01t:1196_0	Surāpānamevāti majjalakkhaṇappattāya surāya pānameva surāggahaṇena cettha merayampi	1196	
PA_tika-s01_01t:1196_1	saṅgahitaṃ. Ekāgārameva uñchatīti ekāgāriko. Ekālopeneva vattatīti ekālopiko. Dīyati	1196	
PA_tika-s01_01t:1196_2	etāyāti datti, dvattiālopamattagāhi khuddakaṃ bhikkhādānabhājanaṃ, tenāha “khuddakapātī”ti.	1196	
PA_tika-s01_01t:1196_3	Abhuñjanavasena eko aho etassa atthīti ekāhiko, āhāro. Taṃ ekāhikaṃ, so pana atthato	1196	
PA_tika-s01_01t:1196_4	ekadivasalaṅghakoti āha “ekadivasantarika”nti. “Dvīhika”ntiādīsupi eseva nayo. Ekāhaṃ	1196	
PA_tika-s01_01t:1196_5	abhuñjitvā ekāhaṃ bhuñjanaṃ ekāhavāro, taṃ ekāhikameva atthato. Dvīhaṃ abhuñjitvā	1196	
PA_tika-s01_01t:1196_6	dvīhaṃ bhuñjanaṃ dvīhavāro. Sesadvayepi eseva nayo. Ukkaṭṭho pana pariyāyabhattabhojaniko	1196	
PA_tika-s01_01t:1196_7	dvīhaṃ abhuñjitvā ekāhameva bhuñjati. Sesadvayepi eseva nayo.	1196	
PA_tika-s01_01t:1197	395. Kuṇḍakanti tanutaraṃ taṇḍulasakalaṃ.	119	
PA_tika-s01_01t:1198_0	396. Saṇehi saṇavākehi nibbattavatthāni sāṇāni. Missasāṇāni masāṇāni, na bhaṅgāni.	1198	
PA_tika-s01_01t:1198_1	Erakatiṇādīnīti ādi-saddena akkamakacikadalīvākādīnaṃ saṅgaho. Erakādīhi katāni hi	1198	
PA_tika-s01_01t:1198_2	chavāni lāmakāni dussānīti vattabbataṃ labhanti.	1198	
PA_tika-s01_01t:1199_0	Micchāvāyāmavaseneva ukkuṭikavatānuyogoti āha “ukkuṭikavīriyaṃ anuyutto”ti. Thaṇḍilanti	1199	
PA_tika-s01_01t:1199_1	vā samā pakatibhūmi vuccati “patthaṇḍile pāturahosī”tiādīsu viya, tasmā thaṇḍilaseyyanti	1199	
PA_tika-s01_01t:1199_2	anantarahitāya pakatibhūmiyaṃ seyyanti vuttaṃ hoti. Laddhaṃ āsananti nisīdituṃ yathāladdhaṃ	1199	
PA_tika-s01_01t:1199_3	āsanaṃ. Akopetvāti aññattha anupagantvā, tenāha “tattheva nisīdanasīlo”ti. So hi	1199	
PA_tika-s01_01t:1199_4	taṃ achaḍḍento apariccajanto akopento nāma hoti. Vikaṭanti gūthaṃ vuccati āsayavasena	1199	
PA_tika-s01_01t:1199_5	virūpaṃ jātanti katvā.	1199	
PA_tika-s01_01t:1200_0	Ettha ca “acelako hotī”tiādīni vatapadāni yāva “na thusodakaṃ pivatī”ti etāni ekavārāni.	1200	
PA_tika-s01_01t:1200_1	“Ekāgāriko vā”tiādīni nānāvārāni, nānākālikāni vā. Tathā “sākabhakkho vā”tiādīni,	1200	
PA_tika-s01_01t:1200_2	“sāṇānipi dhāretī”tiādīni ca. Tathā hettha vā-saddaggahaṇaṃ, pi-saddaggahaṇañca kataṃ.	1200	
PA_tika-s01_01t:1200_3	Pi-saddopi vikappattho eva daṭṭhabbo. Purimesu pana na kataṃ. Evañca katvā “acelako	1200	
PA_tika-s01_01t:1200_4	hotī”ti vatvā “sāṇānipi dhāretī”tiādi vacanassa, “rajojalladharo hotī”ti vatvā “udakorohanānuyogaṃ	1200	
PA_tika-s01_01t:1200_5	anuyutto”ti vacanassa ca avirodho siddho hoti. Atha vā kimettha avirodhacintāya.	1200	
PA_tika-s01_01t:1200_6	Ummattakapacchisadiso hi titthiyavādo. Atha vā “acelako hotī”ti ārabhitvā tappasaṅgena	1200	
PA_tika-s01_01t:1200_7	sabbampi attakilamathānuyogaṃ dassentena “sāṇānipi dhāretī”tiādi vuttanti daṭṭhabbaṃ.	1200	
PA_tika-s01_01t:1201	Tapopakkamaniratthakathāvaṇṇanā	120	
PA_tika-s01_01t:1202_0	397. Sīlasampadādīhi vināti sīlasampadā, samādhisampadā, paññāsampadāti imāhi lokuttarāhi	1202	
PA_tika-s01_01t:1202_1	sampadāhi vinā na kadāci sāmaññaṃ vā brahmaññaṃ vā sambhavati, yasmā ca tadevaṃ,	1202	
PA_tika-s01_01t:1202_2	tasmā tesaṃ tapopakkamānaṃ niratthakataṃ dassentoti yojanā. “Dosaveravirahita”nti	1202	
PA_tika-s01_01t:1202_3	idaṃ dosassa mettāya ujupaṭipakkhatāya vuttaṃ. Dosa-ggahaṇena vā sabbepi jhānapaṭipakkhā	1202	
PA_tika-s01_01t:1202_4	saṃkilesadhammā gahitā, vera-ggahaṇena paccatthikabhūtā sattā. Yadaggena hi dosarahitaṃ,	1202	
PA_tika-s01_01t:1202_5	tadaggena verarahitanti.	1202	
PA_tika-s01_01t:1203_0	398. Pākaṭabhāvena kāyati gametīti pakati, lokasiddhavādo, tenāha “pakati kho esāti	1203	
PA_tika-s01_01t:1203_1	pakatikathā esā”ti. Mattāyāti mattā-saddo “mattā sukhapariccāgā”tiādīsu viya appatthaṃ	1203	
PA_tika-s01_01t:1203_2	antonītaṃ katvā pamāṇavācakoti āha “iminā pamāṇena evaṃ parittakenā”ti. Tena pana	1203	
PA_tika-s01_01t:1203_3	pamāṇena pahātabbo pakaraṇappatto paṭipattikkamoti āha “paṭipattikkamenā”ti. Sabbatthāti sabbavāresu.	1203	
PA_tika-s01_01t:1204_0	399. Aññathā vadathāti yadi acelakabhāvādinā sāmaññaṃ vā brahmaññaṃ vā abhavissa,	1204	
PA_tika-s01_01t:1204_1	suvijānova samaṇo suvijāno brāhmaṇo. Yasmā pana tumhe ito aññathāva sāmaññaṃ brahmaññañca	1204	
PA_tika-s01_01t:1204_2	vadatha, tasmā dujjānova samaṇo dujjāno brāhmaṇo, tenāha “idaṃ sandhāyāhā”ti. Taṃ	1204	
PA_tika-s01_01t:1204_3	pakativādaṃ paṭikkhipitvāti pubbe yaṃ pākatikaṃ sāmaññaṃ brahmaññañca hadaye ṭhapetvā	1204	
PA_tika-s01_01t:1204_4	tena “dukkara”ntiādi vuttaṃ, tameva sandhāya bhagavatāpi “pakati kho esā”tiādi vuttaṃ.	1204	
PA_tika-s01_01t:1204_5	Idha pana taṃ pakativādaṃ pākatikasamaṇabrāhmaṇavisayaṃ kathaṃ paṭikkhipitvā paṭisaṃharitvā	1204	
PA_tika-s01_01t:1204_6	sabhāvatova paramatthatova samaṇassa brāhmaṇassa ca dujjānabhāvaṃ āvikaronto pakāsento.	1204	
PA_tika-s01_01t:1204_7	Tatrāpīti samaṇabrāhmaṇavādepi vuttanayeneva.	1204	
PA_tika-s01_01t:1205	Sīlasamādhipaññāsampadāvaṇṇanā	120	
PA_tika-s01_01t:1206_0	400-1. Paṇḍitoti hetusampattisiddhena paṇḍiccena samannāgato, kathaṃ uggahesi paripakkañāṇattā	1206	
PA_tika-s01_01t:1206_1	ghaṭe padīpena viya abbhantare samujjalantena paññāveyyattiyena tattha tattha bhagavatā	1206	
PA_tika-s01_01t:1206_2	desitamatthaṃ pariggaṇhanto tampi desanaṃ upadhāresi. Tassa cāti yo acelako hoti	1206	
PA_tika-s01_01t:1206_3	yāva udakorohanānuyogaṃ anuyutto viharati, tassa ca. Tā sampattiyo pucchāmi, yāhi	1206	
PA_tika-s01_01t:1206_4	samaṇo ca hotīti adhippāyo. Sīlasampadāyāti iti-saddo ādiattho, tena “cittasampadāya	1206	
PA_tika-s01_01t:1206_5	paññāsampadāyā”ti padadvayaṃ saṅgaṇhāti asekkhasīlādikhandhattayasaṅgahitañhi arahattaṃ,	1206	
PA_tika-s01_01t:1206_6	tenāha “arahattaphalameva sandhāya vutta”ntiādi. Tattha idanti idaṃ vacanaṃ.	1206	
PA_tika-s01_01t:1207	Sīhanādakathāvaṇṇanā	120	
PA_tika-s01_01t:1208_0	402. Anaññasādhāraṇatāya, anaññasādhāraṇatthavisayatāya ca anuttaraṃ buddhasīhanādaṃ	1208	
PA_tika-s01_01t:1208_1	nadanto. Ativiya accantavisuddhatāya paramavisuddhaṃ. Paramanti ukkaṭṭhaṃ, tenāha	1208	
PA_tika-s01_01t:1208_2	“uttama”nti. Sīlameva lokiyasīlattā. Yathā anaññasādhāraṇaṃ bhagavato lokuttarasīlaṃ	1208	
PA_tika-s01_01t:1208_3	savāsanaṃ paṭipakkhaviddhaṃsanato, evaṃ lokiyasīlampi tassa anucchavikabhāvena sambhūtattā,	1208	
PA_tika-s01_01t:1208_4	samena samanti samasamanti ayamettha atthoti āha “mama sīlasamena sīlena mayā sama”nti.	1208	
PA_tika-s01_01t:1208_5	“Yadidaṃ adhisīla”nti lokiyaṃ, lokuttarañcāti duvidhampi buddhasīlaṃ ekajjhaṃ katvā	1208	
PA_tika-s01_01t:1208_6	vuttaṃ. Tenāha “sīlepī”ti. Iti imanti evaṃ imaṃ sīlavisayaṃ. Paṭhamaṃ pavattattā paṭhamaṃ.	1208	
PA_tika-s01_01t:1209_0	Tapatīti santappati, vidhamatīti attho. Jigucchatīti hīḷeti lāmakato ṭhapeti. Niddosattā	1209	
PA_tika-s01_01t:1209_1	ariyā ārakā kilesehīti. Maggaphalasampayuttā vīriyasaṅkhātā tapojigucchāti ānetvā	1209	
PA_tika-s01_01t:1209_2	sambandho. Paramā nāma sabbukkaṭṭhabhāvato. Yathā yuvino bhāvo yobbanaṃ, evaṃ jigucchino	1209	
PA_tika-s01_01t:1209_3	bhāvo jegucchaṃ. Kilesānaṃ samucchindanapaṭippassambhanāni samucchedapaṭipassaddhivimuttiyo.	1209	
PA_tika-s01_01t:1209_4	Nissaraṇavimutti nibbānaṃ. Atha vā sammāvācādīnaṃ adhisīlaggahaṇena, sammāvāyāmassa	1209	
PA_tika-s01_01t:1209_5	adhijegucchaggahaṇena, sammādiṭṭhiyā adhipaññāggahaṇena gahitattā aggahitaggahaṇena	1209	
PA_tika-s01_01t:1209_6	sammāsaṅkappasatisamādhayo maggaphalapariyāpannā samucchedapaṭipassaddhivimuttiyo	1209	
PA_tika-s01_01t:1209_7	daṭṭhabbā. Nissaraṇavimutti pana nibbānameva.	1209	
PA_tika-s01_01t:1210_0	403. Yaṃ kiñci janavivittaṃ ṭhānaṃ idha “suññāgāra”nti adhippetaṃ. Tattha nadantena	1210	
PA_tika-s01_01t:1210_1	vinā nādo natthīti āha “ekatova nisīditvā”ti. Aṭṭhasu parisāsūti khattiyaparisā,	1210	
PA_tika-s01_01t:1210_2	brāhmaṇaparisā, gahapatiparisā, samaṇaparisā, cātumahārājikaparisā, tāvatiṃsaparisā,	1210	
PA_tika-s01_01t:1210_3	māraparisā, brahmaparisāti imāsu aṭṭhasu parisāsu.	1210	
PA_tika-s01_01t:1211_0	Vesārajjānīti visāradabhāvā ñāṇappahānasampadānimittaṃ kutoci asantassanabhāvā nibbhayabhāvāti	1211	
PA_tika-s01_01t:1211_1	attho. Āsabhaṃ ṭhānanti seṭṭhaṃ ṭhānaṃ, uttamaṃ ṭhānanti attho. Āsabhā vā pubbabuddhā,	1211	
PA_tika-s01_01t:1211_2	tesaṃ ṭhānanti attho.	1211	
PA_tika-s01_01t:1212_0	Apica usabhassa idanti āsabhaṃ, āsabhaṃ viyāti āsabhaṃ. Yathā hi nisabhasaṅkhāto	1212	
PA_tika-s01_01t:1212_1	usabho attano usabhabalena catūhi pādehi pathaviṃ uppīḷetvā acalaṭṭhānena tiṭṭhati,	1212	
PA_tika-s01_01t:1212_2	evaṃ tathāgatopi dasahi tathāgatabalehi samannāgato catūhi vesārajjapādehi aṭṭhaparisāpathaviṃ	1212	
PA_tika-s01_01t:1212_3	uppīḷetvā sadevake loke kenaci paccatthikena akampiyo acalena ṭhānena tiṭṭhati. Evaṃ	1212	
PA_tika-s01_01t:1212_4	tiṭṭhamānova taṃ āsabhaṃ ṭhānaṃ paṭijānāti upagacchati na paccakkhāti attani āropeti.	1212	
PA_tika-s01_01t:1212_5	Tena vuttaṃ “āsabhaṃ ṭhānaṃ paṭijānātī”ti.	1212	
PA_tika-s01_01t:1213_0	Sīhanādaṃ nadatīti yathā migarājā parissayānaṃ sahanato, vanamahiṃsamattavāraṇādīnaṃ	1213	
PA_tika-s01_01t:1213_1	hananato ca “sīho”ti vuccati, evaṃ tathāgato lokadhammānaṃ sahanato, parappavādānaṃ	1213	
PA_tika-s01_01t:1213_2	hananato ca “sīho”ti vuccati. Evaṃ vuttassa sīhassa nādaṃ sīhanādaṃ. Tattha yathā	1213	
PA_tika-s01_01t:1213_3	sīho sīhabalena samannāgato sabbattha visārado vigatalomahaṃso sīhanādaṃ nadati,	1213	
PA_tika-s01_01t:1213_4	evaṃ tathāgatasīhopi dasahi tathāgatabalehi samannāgato aṭṭhasu parisāsu visārado	1213	
PA_tika-s01_01t:1213_5	vigatalomahaṃso “iti rūpa”ntiādinā nayena nānāvilāsasampannaṃ sīhanādaṃ nadati.	1213	
PA_tika-s01_01t:1214_0	Pañhaṃ abhisaṅkharitvāti ñātuṃ icchitamatthaṃ attano ñāṇabalānurūpaṃ abhiracitvā	1214	
PA_tika-s01_01t:1214_1	taṅkhaṇaṃyevāti pucchitakkhaṇeyeva ṭhānuppattikapaṭibhānena vissajjeti. Cittaṃ paritosetiyeva	1214	
PA_tika-s01_01t:1214_2	ajjhāsayānurūpaṃ vissajjanato. Sotabbañcassa maññanti aṭṭhakkhaṇavajjitena navamena	1214	
PA_tika-s01_01t:1214_3	khaṇena labbhamānattā. “Yaṃ no satthā bhāsati, taṃ no sossāmā”ti ādaragāravajātā	1214	
PA_tika-s01_01t:1214_4	mahantena ussāhena sotabbaṃ sampaṭicchitabbaṃ maññanti. Suppasannā pasādābhibuddhiyā	1214	
PA_tika-s01_01t:1214_5	vigatupakkilesatāya kallacittā muducittā honti. Pasannakāranti pasannehi kātabbasakkāraṃ,	1214	
PA_tika-s01_01t:1214_6	dhammāmisapūjanti attho. Tattha āmisapūjaṃ dassento “paṇītānī”tiādimāha. Dhammapūjā	1214	
PA_tika-s01_01t:1214_7	pana “tathattāyā”ti iminā dassitā. Tathābhāvāyāti yathattāya yassa vaṭṭadukkhanissaraṇatthāya	1214	
PA_tika-s01_01t:1214_8	dhammo desito, tathābhāvāya, tenāha “dhammānudhammapaṭipattipūraṇatthāyā”ti. Sā ca	1214	
PA_tika-s01_01t:1214_9	dhammānudhammapaṭipatti yāya anupubbiyā paṭipajjitabbā, paṭipajjantānañca sati ajjhattikaṅgasamavāye	1214	
PA_tika-s01_01t:1214_10	ekaṃsikā tassā pāripūrīti taṃ anupubbiṃ dassetuṃ “keci saraṇesū”tiādi vuttaṃ.	12141	
PA_tika-s01_01t:1215_0	Imasmiṃ panokāse ṭhatvāti “paṭipannā ca ārādhentī”ti etasmiṃ sīhanādakiccapāripūridīpane	1215	
PA_tika-s01_01t:1215_1	pāḷipadese ṭhatvā. Samodhānetabbāti saṅkalitabbā. Eko sīhanādo asādhāraṇo aññehi	1215	
PA_tika-s01_01t:1215_2	appaṭivattiyo seṭṭhanādo abhītanādoti katvā. Esa nayo sesesupi. Purimānaṃ dasannantiādito	1215	
PA_tika-s01_01t:1215_3	paṭṭhāya yāva “vimuttiyā mayhaṃ sadiso natthī”ti etesaṃ purimānaṃ dasannaṃ sīhanādānaṃ,	1215	
PA_tika-s01_01t:1215_4	niddhāraṇe cettha sāmivacanaṃ, tenāha “ekekassā”ti. “Parisāsu ca nadatī”ti ādayo	1215	
PA_tika-s01_01t:1215_5	parivārā “ekaccaṃ tapassiṃ niraye nibbattaṃ passāmī”ti sīhanādaṃ nadanto bhagavā	1215	
PA_tika-s01_01t:1215_6	parisāyaṃ nadati visārado nadati yāva “paṭipannā ārādhentī”ti atthayojanāya sambhavato.	1215	
PA_tika-s01_01t:1215_7	Tathā sesesupi navasu.	1215	
PA_tika-s01_01t:1216_0	“Eva”ntiādi yathāvuttānaṃ tesaṃ saṅkaletvā dassanaṃ. Te dasāti te “parisāsu ca nadatī”ti	1216	
PA_tika-s01_01t:1216_1	ādayo sīhanādā. Purimānaṃ dasannanti yathāvuttānaṃ purimānaṃ dasannaṃ. Parivāravasenāti	1216	
PA_tika-s01_01t:1216_2	paccekaṃ parivāravasena yojiyamānā sataṃ sīhanādā. Purimā ca dasāti tathā ayojiyamānā	1216	
PA_tika-s01_01t:1216_3	purimā ca dasāti evaṃ dasādhikaṃ sīhanādasataṃ hoti. Evaṃ vādīnaṃ vādanti evaṃ pavattavādānaṃ	1216	
PA_tika-s01_01t:1216_4	titthiyānaṃ vādaṃ. Paṭisedhetvāti tathābhāvābhāvadassanena paṭikkhipitvā. Yaṃ bhagavā	1216	
PA_tika-s01_01t:1216_5	udumbarikasutte “idha nigrodha tapassī”tiādinā upakkilesavibhāgaṃ, pārisuddhivibhāgañca	1216	
PA_tika-s01_01t:1216_6	dassento saparisassa nigrodhassa paribbājakassa purato sīhanādaṃ nadi, taṃ dassetuṃ	1216	
PA_tika-s01_01t:1216_7	“idāni parisati naditapubbaṃ sīhanādaṃ dassento”tiādi vuttaṃ.	1216	
PA_tika-s01_01t:1217	Titthiyaparivāsakathāvaṇṇanā	121	
PA_tika-s01_01t:1218_0	404. Idanti “rājagahe gijjhakūṭe pabbate viharantaṃ maṃ…pe… pañhaṃ pucchī”ti idaṃ	1218	
PA_tika-s01_01t:1218_1	vacanaṃ. Kāmaṃ yadā nigrodho pañhaṃ pucchi, bhagavā cassa vissajjesi, na tadā gijjhakūṭe	1218	
PA_tika-s01_01t:1218_2	pabbate viharati, rājagahasamīpe pana viharatīti katvā “rājagahe gijjhakūṭe pabbate	1218	
PA_tika-s01_01t:1218_3	viharantaṃ ma”nti vuttaṃ, gijjhakūṭe viharaṇañcassa tadā avicchinnanti, tenāha “yaṃ	1218	
PA_tika-s01_01t:1218_4	taṃ bhagavā”tiādi. Yogeti naye, dukkhanissaraṇūpāyeti attho.	1218	
PA_tika-s01_01t:1219_0	405. Yaṃ parivāsaṃ sāmaṇerabhūmiyaṃ ṭhito parivasatīti yojanā. Yasmā sāmaṇerabhūmiyaṃ	1219	
PA_tika-s01_01t:1219_1	ṭhitena parivasitabbaṃ, na gihibhūtena, tasmā aparivasitvāyeva pabbajjaṃ labhati.	1219	
PA_tika-s01_01t:1219_2	Ākaṅkhati pabbajjaṃ, ākaṅkhati upasampadanti ettha pana pabbajjā-ggahaṇaṃ vacanasiliṭṭhatāvaseneva	1219	
PA_tika-s01_01t:1219_3	“dirattatirattaṃ sahaseyya”nti ettha dirattaggahaṇaṃ viya. Gāmappavesanādīnīti ādi-saddena	1219	
PA_tika-s01_01t:1219_4	vesiyāvidhavāthullakumāripaṇḍakabhikkhunigocaratā, sabrahmacārīnaṃ uccāvacesu kiṃkaraṇīyesu	1219	
PA_tika-s01_01t:1219_5	dakkhānalasāditā, uddesaparipucchādīsu tibbachandatā, yassa titthāyatanato idhāgato,	1219	
PA_tika-s01_01t:1219_6	tassa avaṇṇe, ratanattayassa ca vaṇṇe anattamanatā, tadubhayaṃ yathākkamaṃ vaṇṇe	1219	
PA_tika-s01_01t:1219_7	ca avaṇṇe ca attamanatāti imesaṃ saṅgaho veditabbo, tenāha “aṭṭha vattāni pūrentenā”ti.	1219	
PA_tika-s01_01t:1219_8	Ghaṃsitvā koṭṭetvāti ajjhāsayassa vīmaṃsanavasena suvaṇṇaṃ viya ghaṃsitvā koṭṭetvā.	1219	
PA_tika-s01_01t:1220_0	Gaṇamajjhe nisīditvāti upasampadākammassa gaṇappahonakānaṃ bhikkhūnaṃ majjhe saṅghatthero	1220	
PA_tika-s01_01t:1220_1	viya tassa anuggahatthaṃ nisīditvā. Vūpakaṭṭhoti vivitto. Tādisassa sīlavisodhane	1220	
PA_tika-s01_01t:1220_2	appamādo avuttasiddhoti āha “kammaṭṭhāne satiṃ avijahanto”ti. Pesitacittoti nibbānaṃ	1220	
PA_tika-s01_01t:1220_3	pati pesitacitto taṃninno tappoṇo tappabbhāro. Jātikulaputtāpi ācārasampannā eva	1220	
PA_tika-s01_01t:1220_4	arahattādhigamāya pabbajjāpekkhā hontīti tepi tehi ekasaṅgahe karonto āha “kulaputtāti	1220	
PA_tika-s01_01t:1220_5	ācārakulaputtā”ti, tenāha “sammadevāti hetunāva kāraṇenevā”ti. “Otiṇṇomhi jātiyā”tiādinā	1220	
PA_tika-s01_01t:1220_6	nayena hi saṃvegapubbikaṃ yathānusiṭṭhaṃ pabbajjaṃ sandhāya idha “sammadevā”ti vuttaṃ.	1220	
PA_tika-s01_01t:1220_7	Hetunāti ñāyena. Pāpuṇitvāti patvā adhigantvā. Sampādetvāti asekkhā sīlasamādhipaññā	1220	
PA_tika-s01_01t:1220_8	nipphādetvā, paripūretvā vāti attho.	1220	
PA_tika-s01_01t:1221_0	Niṭṭhāpetunti nigamanavasena pariyosāpetuṃ. “Brahmacariyapariyosānaṃ…pe… vihāsī”ti	1221	
PA_tika-s01_01t:1221_1	iminā eva hi arahattanikūṭena desanā pariyosāpitā. Taṃ pana nigamento “aññataro kho	1221	
PA_tika-s01_01t:1221_2	panā…pe… ahosī”ti vuttaṃ dhammasaṅgāhakehi. Yaṃ panettha atthato na vibhattaṃ, taṃ suviññeyyameva.	1221	
PA_tika-s01_01t:1222	Mahāsīhanādasuttavaṇṇanāya līnatthappakāsanā.	122	
PA_tika-s01_01t:1223	9. Poṭṭhapādasuttavaṇṇanā	122	
PA_tika-s01_01t:1224	Poṭṭhapādaparibbājakavatthuvaṇṇanā	122	
PA_tika-s01_01t:1225_0	406. Sāvatthiyanti samīpatthe bhummanti āha “sāvatthiṃ upanissāyā”ti. Jetassa kumārassa	1225	
PA_tika-s01_01t:1225_1	vaneti jetena nāma rājakumārena ropite upavane. Nivāsaphāsutādinā pabbajitā āramanti	1225	
PA_tika-s01_01t:1225_2	etthāti ārāmo, vihāro. Phoṭo pādesu jātoti poṭṭhapādo. Vatthacchāyāchādanapabbajūpagatattā	1225	
PA_tika-s01_01t:1225_3	channaparibbājako. Brāhmaṇamahāsāloti mahāvibhavatāya mahāsāratāpatto brāhmaṇo. Samayanti	1225	
PA_tika-s01_01t:1225_4	sāmaññaniddeso, taṃ taṃ samayanti attho. Pavadantīti pakārato vadanti, attanā attanā	1225	
PA_tika-s01_01t:1225_5	uggahitaniyāmena yathā tathā samayaṃ vadantīti attho. “Pabhutayo”ti iminā todeyyajāṇusoṇīsoṇadaṇḍādike	1225	
PA_tika-s01_01t:1225_6	saṅgaṇhāti, paribbājakādayoti ādi-saddena channaparibbājakādike. Tindukācīramettha	1225	
PA_tika-s01_01t:1225_7	atthīti tindukācīro, ārāmo. Tathā ekā sālā etthāti ekasālako, tasmiṃ tindukācīre ekasālake.	1225	
PA_tika-s01_01t:1226_0	Anekākārānavasesañeyyatthavibhāvanato, aparāparuppattito ca bhagavato ñāṇaṃ tattha	1226	
PA_tika-s01_01t:1226_1	patthaṭaṃ viya hotīti vuttaṃ “sabbaññutaññāṇaṃ pattharitvā”ti, yato tassa ñāṇajālatā	1226	
PA_tika-s01_01t:1226_2	vuccati, veneyyānaṃ tadantogadhatā heṭṭhā vuttāyeva. Veneyyasattapariggaṇhanatthaṃ	1226	
PA_tika-s01_01t:1226_3	samannāhāre kate paṭhamaṃ nesaṃ veneyyabhāveneva upaṭṭhānaṃ hoti, atha saraṇagamanādivasena	1226	
PA_tika-s01_01t:1226_4	kiccanipphatti vīmaṃsīyatīti āha “kiṃ nu kho bhavissatīti upaparikkhanto”ti. Nirodhanti	1226	
PA_tika-s01_01t:1226_5	saññānirodhaṃ. Nirodhā vuṭṭhānanti tato nirodhato vuṭṭhānaṃ saññuppattiṃ. Sabbabuddhānaṃ	1226	
PA_tika-s01_01t:1226_6	ñāṇena saṃsanditvāti yathā te nirodhaṃ, nirodhato vuṭṭhānañca byākariṃsu, byākarissanti	1226	
PA_tika-s01_01t:1226_7	ca, tathā byākaraṇavasena saṃsanditvā. Hatthisāriputtoti hatthisārino putto. “Yugandharapabbataṃ	1226	
PA_tika-s01_01t:1226_8	parikkhipitvā”ti idaṃ parikappavacanaṃ “tādisaṃ atthi ce, taṃ viyā”ti. Meghavaṇṇanti	1226	
PA_tika-s01_01t:1226_9	rattameghavaṇṇaṃ, sañjhāppabhānurañjitameghasaṅkāsanti attho. Paccagghanti abhinavaṃ	1226	
PA_tika-s01_01t:1226_10	ādito tathāladdhavohārena, anaññaparibhogatāya, tathā vā satthu adhiṭṭhānena so patto	12261	
PA_tika-s01_01t:1226_11	sabbakālaṃ “paccagghaṃ” tveva vuccati, silādivuttaratanalakkhaṇūpapattiyā vā so patto	12261	
PA_tika-s01_01t:1226_12	“paccaggha”nti vuccati.	12261	
PA_tika-s01_01t:1227_0	407. Attano rucivasena saddhammaṭṭhitijjhāsayavasena, na parena ussāhitoti adhippāyo.	1227	
PA_tika-s01_01t:1227_1	“Atippagabhāvameva disvā”ti idaṃ bhūtakathanaṃ na tāva bhikkhācāravelā sampattāti	1227	
PA_tika-s01_01t:1227_2	dassanatthaṃ. Bhagavā hi tadā kālasseva vihārato nikkhanto “vāsanābhāgiyāya dhammadesanāya	1227	
PA_tika-s01_01t:1227_3	poṭṭhapādaṃ anuggaṇhissāmī”ti. Yannūnāhanti aññattha saṃsayaparidīpano, idha pana	1227	
PA_tika-s01_01t:1227_4	saṃsayaparidīpano viya. Kasmāti āha “buddhāna”ntiādi. Saṃsayo nāma natthi bodhimūle	1227	
PA_tika-s01_01t:1227_5	eva samugghāṭitattā. Parivitakkapubbabhāgoti adhippetakiccassa pubbabhāgaparivitakko	1227	
PA_tika-s01_01t:1227_6	eva. Buddhānaṃ labbhatīti “karissāma, na karissāmā”tiādiko esa cittacāro buddhānaṃ	1227	
PA_tika-s01_01t:1227_7	labbhati sambhavati vicāraṇavasena pavattanato, na pana saṃsayavasena. Tenāhāti yena	1227	
PA_tika-s01_01t:1227_8	buddhānampi labbhati, tenevāha bhagavā “yannūnāha”nti. Parikappane vāyaṃ nipāto.	1227	
PA_tika-s01_01t:1227_9	“Upasaṅkameyya”nti kiriyāpadena vuccamāno eva hi attho “yannūnā”ti nipātapadena jotīyati.	1227	
PA_tika-s01_01t:1227_10	Ahaṃ yannūna upasaṅkameyyanti yojanā. Yadi panāti idampi tena samānatthanti āha “yadi panāhanti attho”ti.	12271	
PA_tika-s01_01t:1228_0	408. Yathā unnatappāyo saddo unnādo, evaṃ vipulabhāvena uparūpari pavattopi unnādoti	1228	
PA_tika-s01_01t:1228_1	tadubhayaṃ ekajjhaṃ katvā pāḷiyaṃ “unnādiniyā”ti vatvā puna vibhāgena dassetuṃ “uccāsaddamahāsaddāyā”ti	1228	
PA_tika-s01_01t:1228_2	vuttanti tamatthaṃ vivaranto “uccaṃ nadamānāyā”tiādimāha. Assāti parisāya. Uddhaṃgamanavasenāti	1228	
PA_tika-s01_01t:1228_3	unnatabahulatāya uggantvā uggantvā pavattanavasena. Disāsu patthaṭavasenāti vipulabhāvena	1228	
PA_tika-s01_01t:1228_4	bhūtaparamparāya sabbadisāsu pattharaṇavasena. Idāni paribbājakaparisāya uccāsaddamahāsaddatāya	1228	
PA_tika-s01_01t:1228_5	kāraṇaṃ, tassa ca pavattiākāraṃ dassento “tesañhī”tiādimāha. Kāmassādo nāma kāmaguṇassādo.	1228	
PA_tika-s01_01t:1228_6	Kāmabhavādigato assādo bhavassādo.	1228	
PA_tika-s01_01t:1229_0	409. Saṇṭhapesīti saṃyamanavasena sammadeva ṭhapesi, saṇṭhapanañcettha tiracchānakathāya	1229	
PA_tika-s01_01t:1229_1	aññamaññasmiṃ agāravassa jahāpanavasena ācārassa sikkhāpanaṃ, yathāvuttadosassa nigūhanañca	1229	
PA_tika-s01_01t:1229_2	hotīti āha “sikkhāpesī”tiādi. Appasaddanti nissaddaṃ, uccāsaddamahāsaddābhāvanti	1229	
PA_tika-s01_01t:1229_3	adhippāyo. Nappamajjantīti na agāravaṃ karonti.	1229	
PA_tika-s01_01t:1230_0	410. No āgate ānandoti bhagavati āgate no amhākaṃ ānando pīti hoti. Piyasamudācārāti	1230	
PA_tika-s01_01t:1230_1	piyālāpā. “Paccuggamanaṃ akāsī”ti vatvā na kevalamayameva, atha kho aññepi pabbajitā	1230	
PA_tika-s01_01t:1230_2	yebhuyyena bhagavato apacitiṃ karontevāti dassetuṃ “bhagavantañhī”tiādiṃ vatvā, tattha	1230	
PA_tika-s01_01t:1230_3	kāraṇamāha “uccākulīnatāyā”ti, tena sāsane appasannāpi kulagāravena bhagavati apacitiṃ	1230	
PA_tika-s01_01t:1230_4	karonte vāti dasseti. Etasmiṃ antare kā nāma kathāti etasmiṃ yathāvuttaparicchedabbhantare	1230	
PA_tika-s01_01t:1230_5	kathā kā nāma. Vippakatā āraddhā hutvā apariyositā. “Kā kathā vippakatā”ti vadanto	1230	
PA_tika-s01_01t:1230_6	atthato tassā pariyosāpanaṃ paṭijānāti nāma. “Kā kathā”ti ca avisesacodanāti yassā	1230	
PA_tika-s01_01t:1230_7	tassā sabbassāpi kathāya pariyosāpanaṃ paṭiññātañca hoti, tañca paresaṃ asabbaññūnaṃ	1230	
PA_tika-s01_01t:1230_8	avisayanti āha “pariyantaṃ netvā demīti sabbaññupavāraṇaṃ pavāresī”ti.	1230	
PA_tika-s01_01t:1231	Abhisaññānirodhakathāvaṇṇanā	123	
PA_tika-s01_01t:1232_0	411. Sukāraṇanti sundaraṃ atthāvahaṃ hitāvahaṃ kāraṇaṃ. Nānātitthesu nānāladdhīsu	1232	
PA_tika-s01_01t:1232_1	niyuttāti nānātitthikā, te eva nānātitthiyā ka-kārassa ya-kāraṃ katvā. Kutūhalamettha	1232	
PA_tika-s01_01t:1232_2	atthīti kotūhalā, sā eva sālāti kotūhalasālā, tenāha “kotūhaluppattiṭṭhānato”ti.	1232	
PA_tika-s01_01t:1232_3	Saññānirodheti saññāsīsenāyaṃ desanā, tasmā saññāsahagatā sabbepi dhammā saṅgayhanti,	1232	
PA_tika-s01_01t:1232_4	tattha pana cittaṃ padhānanti āha “cittanirodhe”ti. Accantanirodhassa pana tehi anadhippetattā,	1232	
PA_tika-s01_01t:1232_5	avisayattā ca “khaṇikanirodhe”ti āha. Kāmaṃ sopi tesaṃ avisayova, atthato pana nirodhakathā	1232	
PA_tika-s01_01t:1232_6	vuccamānā tattheva tiṭṭhatīti tathā vuttaṃ. Kittighosoti “aho buddhānubhāvo bhavantarapaṭicchannaṃ	1232	
PA_tika-s01_01t:1232_7	kāraṇaṃ evaṃ hatthāmalakaṃ viya paccakkhato dasseti, sāvake ca edise saṃvarasamādāne	1232	
PA_tika-s01_01t:1232_8	patiṭṭhāpetī”ti thutighoso yāva bhavaggā pattharati. Paṭibhāgakiriyanti paḷāsavasena	1232	
PA_tika-s01_01t:1232_9	paṭibhāgabhūtaṃ payogaṃ karonto. Bhavantarasamayanti tatra tatra vuṭṭhanasamayaṃ	1232	
PA_tika-s01_01t:1232_10	abhūtaparikappitaṃ kiñci uppādiyaṃ vatthuṃ attano samayaṃ katvā. Kiñcideva sikkhāpadanti	12321	
PA_tika-s01_01t:1232_11	“elamūgena bhavitabbaṃ, ettakaṃ, velaṃ ekasmiṃyeva ṭhāne nisīditabba”nti evamādikaṃ	12321	
PA_tika-s01_01t:1232_12	kiñcideva kāraṇaṃ sikkhākoṭṭhāsaṃ katvā paññapenti. Nirodhakathanti nirodhasamāpattikathaṃ.	12321	
PA_tika-s01_01t:1233_0	Tesūti kotūhalasālāyaṃ sannipatitesu titthiyasamaṇabrāhmaṇesu. Ekacceti eke. Purimoti	1233	
PA_tika-s01_01t:1233_1	“ahetū appaccayā”ti evaṃvādī. Yvāyaṃ idha uppajjatīti yojanā. Samāpattinti asaññabhāvāvahaṃ	1233	
PA_tika-s01_01t:1233_2	samāpattiṃ. Nirodheti saññānirodhe. Hetuṃ apassantoti yena hetunā asaññabhave saññāya	1233	
PA_tika-s01_01t:1233_3	nirodho sabbaso anuppādo, yena ca tato cutassa idha pañcavokārabhave tassā uppādo,	1233	
PA_tika-s01_01t:1233_4	taṃ avisayatāya apassanto.	1233	
PA_tika-s01_01t:1234_0	Nanti paṭhamavādiṃ. Nisedhetvāti “na kho nāmetaṃ bho evaṃ bhavissatī”ti evaṃ paṭikkhipitvā.	1234	
PA_tika-s01_01t:1234_1	Asaññikabhāvanti muñchāpattiyā kiriyamayasaññāvasena vigatasaññibhāvaṃ. Vakkhati	1234	
PA_tika-s01_01t:1234_2	hi “visaññī hutvā”ti. Vikkhambhanavasena kilesānaṃ santāpanena attantapo. Ghoratapoti	1234	
PA_tika-s01_01t:1234_3	dukkaratāya bhīmatapo. Parimāritindriyoti nibbisevanabhāvāpādanena sabbaso milāpitacakkhādindriyo.	1234	
PA_tika-s01_01t:1234_4	Bhaggoti bhañjitakusalajjhāsayo. Evamāhāti “evaṃ saññā hi bho purisassa attā”tiādiākārena	1234	
PA_tika-s01_01t:1234_5	saññānirodhamāha. Iminā nayena ito paresu dvīsu ṭhānesu yathārahaṃ yojanā veditabbā.	1234	
PA_tika-s01_01t:1235_0	Āthabbaṇapayoganti āthabbaṇavedavihitaṃ āthabbaṇikānaṃ visaññibhāvāpādanapayogaṃ.	1235	
PA_tika-s01_01t:1235_1	Āthabbaṇaṃ payojetvāti āthabbaṇavede āgataaggijuhanapubbakaṃ mantajappanaṃ payojetvā	1235	
PA_tika-s01_01t:1235_2	sīsacchinnatādidassanena saññānirodhamāha. Tassāti yassa sīsacchinnatādi dassitaṃ, tassa.	1235	
PA_tika-s01_01t:1236_0	Yakkhadāsīnanti devadāsīnaṃ, yā “devatābhatiyotipi” vuccanti. Madaniddanti surāmadanimittakaṃ	1236	
PA_tika-s01_01t:1236_1	supanaṃ devatūpahāranti naccanagāyanādinā devatānaṃ pūjaṃ. Surāpātinti pātipuṇṇaṃ	1236	
PA_tika-s01_01t:1236_2	suraṃ. Divāti atidivā ussūre.	1236	
PA_tika-s01_01t:1237_0	Elamūgakathā viyāti imesaṃ paṇḍitamānīnaṃ kathā andhabālakathāsadisī. Cattāro nirodheti	1237	
PA_tika-s01_01t:1237_1	aññamaññavidhure cattāro nirodhe ete paññapenti. Na ca aññamaññaviruddhanānāsabhāvena	1237	
PA_tika-s01_01t:1237_2	tena bhavitabbaṃ, atha kho ekasabhāvena, tenāha “iminā cā”tiādi. Aññenevāti imehi	1237	
PA_tika-s01_01t:1237_3	vuttākārato aññākāreneva bhavitabbaṃ. “Ayaṃ nirodho, ayaṃ nirodho”ti āmeḍitavacanaṃ	1237	
PA_tika-s01_01t:1237_4	satthā attano desanāvilāsena anekākāravokāraṃ nirodhaṃ vibhāvessatīti dassanatthaṃ	1237	
PA_tika-s01_01t:1237_5	kataṃ aho nūnāti ettha ahoti acchariye, nūnāti anussaraṇe nipāto. Tasmā aho nūna	1237	
PA_tika-s01_01t:1237_6	bhagavā anaññasādhāraṇadesanattā nirodhampi aho acchariyaṃ katvā katheyya maññeti	1237	
PA_tika-s01_01t:1237_7	adhippāyo. “Aho nūna sugato”ti etthāpi eseva nayo. Acchariyavibhāvanato eva cettha	1237	
PA_tika-s01_01t:1237_8	dvikkhattuṃ vacanaṃ, acchariyatthopi cettha aho-saddo. So yasmā anussaraṇamukheneva	1237	
PA_tika-s01_01t:1237_9	tena gahito, tasmā vuttaṃ “aho nūnāti anussaraṇatthe”ti. Kālapuggalādivibhāgena bahubhedattā	1237	
PA_tika-s01_01t:1237_10	imesaṃ nirodhadhammānanti bahuvacanaṃ, kusala-saddayogena sāmivacanaṃ bhummatthe	12371	
PA_tika-s01_01t:1237_11	daṭṭhabbaṃ. Ciṇṇavasitāyāti nirodhasamāpattiyaṃ vasībhāvassa ciṇṇattā. Sabhāvaṃ jānātīti	12371	
PA_tika-s01_01t:1237_12	nirodhassa sabhāvaṃ yāthāvato jānāti.	12371	
PA_tika-s01_01t:1238	Ahetukasaññuppādanirodhakathāvaṇṇanā	123	
PA_tika-s01_01t:1239_0	412. Gharamajjheyeva pakkhalitāti gharato bahi gantukāmā purisā maggaṃ anotaritvā	1239	
PA_tika-s01_01t:1239_1	gharājirena samatale vivaṭaṅgaṇe eva pakkhalanaṃ pattā, evaṃ sampadamidanti attho.	1239	
PA_tika-s01_01t:1239_2	Asādhāraṇo hetu, sādhāraṇo paccayoti evamādi vibhāgena idha payojanaṃ natthi saññāya	1239	
PA_tika-s01_01t:1239_3	akāraṇabhāvapaṭikkhepattā codanāyāti vuttaṃ “kāraṇasseva nāma”nti.	1239	
PA_tika-s01_01t:1240_0	Pāḷiyaṃ “uppajjantipi nirujjhantipī”ti vuttaṃ, tattha “sahetū sappaccayā saññā uppajjanti,	1240	
PA_tika-s01_01t:1240_1	uppannā pana nirujjhantiyeva, na tiṭṭhantī”ti dassanatthaṃ “nirujjhantī”ti vacanaṃ,	1240	
PA_tika-s01_01t:1240_2	na nirodhassa sahetusappaccayabhāvadassanatthaṃ. Uppādo hi sahetuko, na nirodho.	1240	
PA_tika-s01_01t:1240_3	Yadi hi nirodhopi sahetuko siyā, tassa nirodhenāpi bhavitabbaṃ aṅkurādīnaṃ viya,	1240	
PA_tika-s01_01t:1240_4	na ca tassa nirodho atthi. Tasmā vuttanayeneva pāḷiyā attho veditabbo. Ayañca nayo	1240	
PA_tika-s01_01t:1240_5	khaṇanirodhavasena vutto. Yo pana yathāparicchinnakālavasena sabbasova anuppādanirodho,	1240	
PA_tika-s01_01t:1240_6	so “sahetuko”ti veditabbo tathārūpāya paṭipattiyā vinā abhāvato. Tenāha bhagavā “sikkhā	1240	
PA_tika-s01_01t:1240_7	ekā saññā nirujjhatī”ti. tato eva ca idhāpi vuttaṃ “saññāya sahetukaṃ uppādanirodhaṃ dīpetu”nti.	1240	
PA_tika-s01_01t:1241_0	Sikkhā ekāti ettha sikkhāti karaṇe paccattavacanaṃ, eka-saddo aññapariyāyo “ittheke	1241	
PA_tika-s01_01t:1241_1	abhivadanti sato vā pana sattassā”tiādīsu viya, na saṅkhyāvācīti āha “sikkhā ekā	1241	
PA_tika-s01_01t:1241_2	saññā uppajjantīti sikkhāya ekaccā saññā jāyantī”ti. Sesapadesupi eseva nayo.	1241	
PA_tika-s01_01t:1242_0	413. Tatthāti tassaṃ uparidesanāyaṃ. Sammādiṭṭhisammāsaṅkappavasena pariyāpannattā	1242	
PA_tika-s01_01t:1242_1	āgatāti sabhāvato upakārato ca paññākkhandhe pariyāpannattā saṅgahitattā tatiyā adhipaññāsikkhā	1242	
PA_tika-s01_01t:1242_2	sammādiṭṭhisammāsaṅkappavasena āgatā. Tathā hi vuttaṃ “yā cāvuso visākha sammādiṭṭhi,	1242	
PA_tika-s01_01t:1242_3	yo ca sammāsaṅkappo, ime dhammā paññākkhandhe saṅgahitā”ti kāmañcettha vuttanayena	1242	
PA_tika-s01_01t:1242_4	tissopi sikkhā āgatā eva, tathāpi adhicittasikkhāya eva abhisaññānirodho dassito,	1242	
PA_tika-s01_01t:1242_5	itarā tassa sambhārabhāvena ānītā.	1242	
PA_tika-s01_01t:1243_0	Pañcakāmaguṇikarāgoti pañcakāmakoṭṭhāse ārabbha uppajjanakarāgo. Asamuppannakāmacāroti	1243	
PA_tika-s01_01t:1243_1	vattamānuppannatāvasena asamuppanno yo koci kāmacāro yā kāci lobhuppatti. Purimo	1243	
PA_tika-s01_01t:1243_2	visayavasena niyamitattā kāmaguṇārammaṇova lobho daṭṭhabbo, itaro pana jhānanikantibhavarāgādippabhedo	1243	
PA_tika-s01_01t:1243_3	sabbopi lobhacāro kāmanaṭṭhena kāmesu pavattanato. Sabbepi hi tebhūmakā dhammā kāmanīyaṭṭhena	1243	
PA_tika-s01_01t:1243_4	kāmāti. Ubhayesampi kāmasaññātināmatā sahacaraṇañāyenāti “kāmasaññā”ti paduddhāraṃ	1243	
PA_tika-s01_01t:1243_5	katvā tadubhayaṃ niddiṭṭhaṃ.	1243	
PA_tika-s01_01t:1244_0	“Tatthā”tiādi asamuppannakāmacārato pañcakāmaguṇikarāgassa visesadassanaṃ. Kāmaṃ	1244	
PA_tika-s01_01t:1244_1	pañcakāmaguṇikarāgopi asamuppanno eva maggena samugghāṭīyati, tasmiṃ pana samugghāṭitepi	1244	
PA_tika-s01_01t:1244_2	na sabbo rāgo samugghāṭaṃ gacchati, tasmā pañcakāmaguṇikarāgaggahaṇena na itarassa	1244	
PA_tika-s01_01t:1244_3	sabbassa rāgassa gahaṇaṃ hotīti ubhayasādhāraṇena pariyāyena ubhayaṃ saṅgahetvā dassetuṃ	1244	
PA_tika-s01_01t:1244_4	pāḷiyaṃ kāmasaññāggahaṇaṃ katanti tadubhayaṃ sarūpato visesato ca dassetvā sabbasaṅgāhikabhāvato	1244	
PA_tika-s01_01t:1244_5	“asamuppannakāmacāro pana imasmiṃ ṭhāne vaṭṭatī”ti vuttaṃ.	1244	
PA_tika-s01_01t:1245_0	Sadisattāti kāmasaññādibhāvena samānattā, etena pāḷiyaṃ “purimā”ti sadisakappanāvasena	1245	
PA_tika-s01_01t:1245_1	vuttanti dasseti. Anāgatā hi idha “nirujjhatī”ti vuttā anuppādassa adhippetattā,	1245	
PA_tika-s01_01t:1245_2	tenāha “anuppannāva nuppajjatī”ti.	1245	
PA_tika-s01_01t:1246_0	Nīvaraṇavivekato jātattā vivekajehi paṭhamajjhānapītisukhehi saha akkhātabbā, taṃkoṭṭhāsikā	1246	
PA_tika-s01_01t:1246_1	vāti vivekajaṃ pītisukhasaṅkhātā. Nānattasaññāpaṭighasaññāhi nipuṇatāya sukhumabhūtatāya	1246	
PA_tika-s01_01t:1246_2	sukhumasaññā bhūtā sukhumabhāvena, paramatthabhāvena aviparītasabhāvā. Jhānaṃ taṃsampayuttadhammānaṃ	1246	
PA_tika-s01_01t:1246_3	bhāvanāsiddhā saṇhasukhumatā nīvaraṇavikkhambhanavasena viññāyatīti āha “kāmacchandādioḷārikaṅgappahānavasena	1246	
PA_tika-s01_01t:1246_4	sukhumā”ti. Bhūtatāyāti vijjamānatāya. Sabbatthāti sabbavāresu.	1246	
PA_tika-s01_01t:1247_0	Samāpajjanādhiṭṭhānāni viya vuṭṭhānaṃ jhāne pariyāpannampi hoti yathā taṃ dhammānaṃ	1247	
PA_tika-s01_01t:1247_1	bhaṅgakkhaṇo dhammesu, na āvajjanapaccavekkhaṇānīti “paṭhamajjhānaṃ samāpajjanto	1247	
PA_tika-s01_01t:1247_2	adhiṭṭhahanto vuṭṭhahanto ca sikkhatī”ti vuttaṃ, na “āvajjanto paccavekkhanto”ti.	1247	
PA_tika-s01_01t:1247_3	Tanti paṭhamajjhānaṃ. Tenāti hetumhi karaṇavacanaṃ, tasmā paṭhamajjhānena hetubhūtenāti	1247	
PA_tika-s01_01t:1247_4	attho. Hetubhāvo cettha jhānassa yathāvuttasaññāya uppattiyā sahajātādipaccayabhāvo	1247	
PA_tika-s01_01t:1247_5	kāmasaññāya nirodhassa upanissayatāva, tañca kho suttantapariyāyena. Tathā ceva saṃvaṇṇitaṃ	1247	
PA_tika-s01_01t:1247_6	“tathārūpāya paṭipattiyā vinā abhāvato”ti. Etenupāyenāti yvāyaṃ paṭhamajjhānatappaṭipakkhasaññāvasena	1247	
PA_tika-s01_01t:1247_7	“sikkhā ekā saññā uppajjati, sikkhā ekā saññā nirujjhatī”ti ettha attho vutto, etena	1247	
PA_tika-s01_01t:1247_8	nayena. Sabbatthāti sabbavāresu.	1247	
PA_tika-s01_01t:1248_0	414. Yasmā panettha samāpattivasena taṃtaṃsaññānaṃ uppādanirodhe vuccamāne aṅgavasena	1248	
PA_tika-s01_01t:1248_1	so vuttoti āha “yasmā panā”tiādi. “Aṅgato sammasana”nti anupadadhammavipassanāya	1248	
PA_tika-s01_01t:1248_2	lakkhaṇavacanaṃ. Anupadadhammavipassanañhi karonto samāpattiṃ patvā aṅgato sammasanaṃ	1248	
PA_tika-s01_01t:1248_3	karoti, na ca saññā samāpattiyā kiñci aṅgaṃ hoti. Vuttañca “idañca saññā saññāti	1248	
PA_tika-s01_01t:1248_4	evaṃ aṅgato sammasanaṃ uddhaṭa”nti. Aṅgatoti vā avayavatoti attho, anupadadhammatoti	1248	
PA_tika-s01_01t:1248_5	vuttaṃ hoti. Tadevāti ākiñcaññāyatanameva.	1248	
PA_tika-s01_01t:1249_0	Yato khoti paccatte nissakkavacananti āha “yo nāmā”ti yathā “ādimhī”ti etasmiṃ atthe	1249	
PA_tika-s01_01t:1249_1	“ādito”ti vuccati itaravibhattitopi to-saddassa labbhanato. Sakasmiṃ attanā adhigate	1249	
PA_tika-s01_01t:1249_2	saññā sakasaññā, sā etassa atthīti sakasaññī, tenāha “attano paṭhamajjhānasaññāya	1249	
PA_tika-s01_01t:1249_3	saññavā”ti. Sakasaññīti cettha upari vuccamānanirodhapādakatāya sātisayāya jhānasaññāya	1249	
PA_tika-s01_01t:1249_4	atthibhāvajotako ī-kāro daṭṭhabbo, tenevāha “anupubbena saññaggaṃ phusatī”tiādi.	1249	
PA_tika-s01_01t:1249_5	Tasmā tattha tattha sakasaññitāggahaṇena tasmiṃ tasmiṃ jhāne sabbaso suciṇṇavasībhāvo	1249	
PA_tika-s01_01t:1249_6	dīpitoti veditabbaṃ.	1249	
PA_tika-s01_01t:1250_0	Lokiyānanti niddhāraṇe sāmivacanaṃ, sāmiatthe eva vā. Yadaggena hi taṃ tesu seṭṭhaṃ,	1250	
PA_tika-s01_01t:1250_1	tadaggena tesampi seṭṭhanti. “Lokiyāna”nti visesanaṃ lokuttarasamāpattīhi tassa aseṭṭhabhāvato.	1250	
PA_tika-s01_01t:1250_2	“Kiccakārakasamāpattīna”nti visesanaṃ akiccakārakasamāpattito tassa aseṭṭhabhāvato.	1250	
PA_tika-s01_01t:1250_3	Akiccakārakatā cassā paṭusaññākiccābhāvavacanato viññāyati. Yatheva hi tattha saññā,	1250	
PA_tika-s01_01t:1250_4	evaṃ phassādayo pīti. Yadaggena hi tattha saṅkhārāvasesasukhumabhāvappattiyā pakativipassakānaṃ	1250	
PA_tika-s01_01t:1250_5	sammasituṃ asakkuṇeyyarūpena ṭhitā, tadaggena heṭṭhimasamāpattidhammā viya paṭukiccakaraṇasamatthāpi	1250	
PA_tika-s01_01t:1250_6	na hontīti. Svāyamattho paramatthamañjusāyaṃ visuddhimaggasaṃvaṇṇanāyaṃ āruppakathāyaṃ	1250	
PA_tika-s01_01t:1250_7	savisesaṃ vutto, tasmā tattha vuttanayena veditabbo. Keci pana “yathā heṭṭhimā heṭṭhimā	1250	
PA_tika-s01_01t:1250_8	samāpattiyo uparimānaṃ uparimānaṃ adhiṭṭhānakiccaṃ sādhenti, na evaṃ nevasaññānāsaññāyatanasamāpatti	1250	
PA_tika-s01_01t:1250_9	kassacipi adhiṭṭhānakiccaṃ sādheti, tasmā sā akiccakārikā, itarā kiccakārikā vuttā”ti	1250	
PA_tika-s01_01t:1250_10	vadanti, tadayuttaṃ tassāpi vipassanācittaparidamanādīnaṃ adhiṭṭhānakiccasādhanato.	12501	
PA_tika-s01_01t:1250_11	Tasmā purimoyeva attho yutto.	12501	
PA_tika-s01_01t:1251_0	Pakappetīti saṃvidahati. Jhānaṃ samāpajjanto hi jhānasukhaṃ attani saṃvidahati nāma.	1251	
PA_tika-s01_01t:1251_1	Abhisaṅkharotīti āyūhati, sampiṇḍetīti attho. Sampiṇḍanattho hi samudayaṭṭho. Yasmā	1251	
PA_tika-s01_01t:1251_2	nikantivasena cetanākiccassa matthakappatti, tasmā phalūpacārena kāraṇaṃ dassento	1251	
PA_tika-s01_01t:1251_3	“nikantiṃ kurumāno abhisaṅkharoti nāmā”ti vuttaṃ. Imā idāni me labbhamānā ākiñcaññāyatanasaññā	1251	
PA_tika-s01_01t:1251_4	nirujjheyyuṃ taṃsamatikkameneva uparijhānatthāya cetanābhisaṅkharaṇasambhavato. Aññāti	1251	
PA_tika-s01_01t:1251_5	ākiñcaññāyatanasaññāhi aññā. Tato thūlatarabhāvato oḷārikā. Kā pana tāti āha “bhavaṅgasaññā”ti.	1251	
PA_tika-s01_01t:1251_6	Ākiñcaññāyatanato vuṭṭhāya eva hi uparijhānatthāya cetanābhisaṅkharaṇāni bhaveyyuṃ,	1251	
PA_tika-s01_01t:1251_7	vuṭṭhānañca bhavaṅgavasena hoti. Yāva ca upari jhānasamāpajjanaṃ, tāva antarantarā	1251	
PA_tika-s01_01t:1251_8	bhavaṅgappavattīti āha “bhavaṅgasaññā uppajjeyyu”nti.	1251	
PA_tika-s01_01t:1252_0	Cetentovāti nevasaññānāsaññāyatanajjhānaṃ ekaṃ dve cittavāre samāpajjanto eva. Na	1252	
PA_tika-s01_01t:1252_1	ceteti tathā heṭṭhimajjhānesu viya vā pubbābhogābhāvato pubbābhogavasena hi jhānaṃ	1252	
PA_tika-s01_01t:1252_2	pakappento idha “cetetī”ti vutto. Yasmā “ahametaṃ jhānaṃ nibbattemi upasampādemi	1252	
PA_tika-s01_01t:1252_3	samāpajjāmī”ti evaṃ abhisaṅkharaṇaṃ tattha sālayasseva hoti, na anālayassa, tasmā	1252	
PA_tika-s01_01t:1252_4	ekaṃ cittakkhaṇikampi jhānaṃ pavattento tattha appahīnanikantikatāya abhisaṅkharonto	1252	
PA_tika-s01_01t:1252_5	evāti attho. Yasmā panassa tathā heṭṭhimajjhānesu viya vā tattha pubbābhogo natthi,	1252	
PA_tika-s01_01t:1252_6	tasmā “na abhisaṅkharotī”ti vuttaṃ. “Imassa bhikkhuno”tiādi vuttassevatthassa vivaraṇaṃ.	1252	
PA_tika-s01_01t:1252_7	“Svāyamattho”tiādinā tamevatthaṃ upamāya paṭipādeti.	1252	
PA_tika-s01_01t:1253_0	Pacchābhāgeti pitugharassa pacchābhāge. Tato puttagharato. Laddhagharamevāti yato	1253	
PA_tika-s01_01t:1253_1	anena bhikkhā laddhā, tameva gharaṃ puttagehameva. Āsanasālā viya ākiñcaññāyatanasamāpatti	1253	
PA_tika-s01_01t:1253_2	tato pitugharaputtagharaṭṭhāniyānaṃ nevasaññānāsaññāyatananirodhasamāpattīnaṃ upagantabbato.	1253	
PA_tika-s01_01t:1253_3	Pitugharaṃ amanasikaritvāti pavisitvā samatikkantampi pitugharaṃ na manasi katvā.	1253	
PA_tika-s01_01t:1253_4	Puttagharasseva ācikkhanaṃ viya ekaṃ dve cittavāre samāpajjitabbampi nevasaññānāsaññāyatanaṃ	1253	
PA_tika-s01_01t:1253_5	na manasi katvā parato nirodhasamāpattiatthāya eva manasikāro. Evaṃ amanasikārasāmaññena,	1253	
PA_tika-s01_01t:1253_6	manasikārasāmaññena ca upamupameyyatā veditabbā ācikkhanenapi manasikārasseva jotitattā.	1253	
PA_tika-s01_01t:1253_7	Na hi manasikārena vinā ācikkhanaṃ sambhavati.	1253	
PA_tika-s01_01t:1254_0	Tā jhānasaññāti tā ekaṃ dve cittavāre pavattā nevasaññānāsaññāyatanasaññā. Nirujjhantīti	1254	
PA_tika-s01_01t:1254_1	padeseneva nirujjhanti, pubbābhisaṅkhāravasena pana upari anuppādo. Yathā ca jhānasaññānaṃ,	1254	
PA_tika-s01_01t:1254_2	evaṃ itarasaññānaṃ pīti āha “aññā ca oḷārikā bhavaṅgasaññā nuppajjantī”ti, yathāparicchinnakālanti	1254	
PA_tika-s01_01t:1254_3	adhippāyo. So evaṃ paṭipanno bhikkhūti so evaṃ yathāvutte saññāgge ṭhito arahatte,	1254	
PA_tika-s01_01t:1254_4	anāgāmiphale vā patiṭṭhito bhikkhu dvīhi phalehi samannāgamo, tiṇṇaṃ saṅkhārānaṃ	1254	
PA_tika-s01_01t:1254_5	paṭippassaddhi, soḷasavidhā ñāṇacariyā, navavidhā samādhicariyāti imesaṃ vasena nirodhapaṭipādanapaṭipattiṃ	1254	
PA_tika-s01_01t:1254_6	paṭipanno. Phusatīti ettha phusanaṃ nāma vindanaṃ paṭiladdhīti āha “vindati paṭilabhatī”ti.	1254	
PA_tika-s01_01t:1254_7	Atthato pana yathāparicchinnakālaṃ cittacetasikānaṃ sabbaso appavatti eva.	1254	
PA_tika-s01_01t:1255_0	Abhīti upasaggamattaṃ niratthakaṃ, tasmā “saññā” icceva attho. Nirodhapadena anantarikaṃ	1255	
PA_tika-s01_01t:1255_1	katvā samāpattipade vattabbe tesaṃ dvinnaṃ antare sampajānapadaṃ ṭhapitanti āha “nirodhapadena	1255	
PA_tika-s01_01t:1255_2	anantarikaṃ katvā vutta”nti, tenāha “anupaṭi…pe… attho”ti. Tatrāpīti tasmimpi tathā	1255	
PA_tika-s01_01t:1255_3	padānupubbiṭhapanepi ayaṃ visesatthoti yojanā. Sampajānantassāti taṃ taṃ samāpattiṃ	1255	
PA_tika-s01_01t:1255_4	samāpajjitvā vuṭṭhāya tattha tattha saṅkhārānaṃ sammasanavasena pajānantassa. Anteti	1255	
PA_tika-s01_01t:1255_5	yathāvuttāya nirodhapaṭipattiyā pariyosāne. Dutiyavikappe sampajānantassāti sampajānakārinoti	1255	
PA_tika-s01_01t:1255_6	attho, tena nirodhasamāpajjanakassa bhikkhuno ādito paṭṭhāya sabbapāṭihārikapaññāya	1255	
PA_tika-s01_01t:1255_7	saddhiṃ atthasādhikā paññā kiccato dassitā hoti, tenāha “paṇḍitassa bhikkhuno”ti.	1255	
PA_tika-s01_01t:1256_0	Sabbākārenāti “samāpattiyā sarūpaviseso, samāpajjanako, samāpajjanassa ṭhānaṃ, kāraṇaṃ,	1256	
PA_tika-s01_01t:1256_1	samāpajjanākāro”ti evamādi sabbappakārena. Tatthāti visuddhimagge. kathitatovāti	1256	
PA_tika-s01_01t:1256_2	kathitaṭṭhānato eva gahetabbā, na idha taṃ vadāma punaruttibhāvatoti adhippāyo.	1256	
PA_tika-s01_01t:1257	Evaṃ kho ahanti ettha ākārattho evaṃ-saddo uggahitākāradassananti katvā. Evaṃ poṭṭhapādāti ettha pana sampaṭicchanattho, tenāha “suuggahitaṃ tayāti anujānanto”ti.	125	
PA_tika-s01_01t:1258_0	415. Saññā aggā etthāti saññāggaṃ, ākiñcaññāyatanaṃ. Aṭṭhasu samāpattīsupi saññāggaṃ	1258	
PA_tika-s01_01t:1258_1	atthi upalabbhatīti cintetvā. “Puthū”ti pāḷiyaṃ liṅgavipallāsaṃ dassento āha “bahūnipī”ti.	1258	
PA_tika-s01_01t:1258_2	“Yathā”ti iminā pakāraviseso karaṇappakāro gahito, na pakārasāmaññanti āha “yena	1258	
PA_tika-s01_01t:1258_3	yena kasiṇenā”ti, pathavīkasiṇena karaṇabhūtenā”ti ca. Jhānaṃ tāva yutto karaṇabhāvo	1258	
PA_tika-s01_01t:1258_4	saññānirodhaphusanassa sādhakatamabhāvato, kathaṃ kasiṇānanti? Tesampi so yutto eva.	1258	
PA_tika-s01_01t:1258_5	Yadaggena hi jhānānaṃ nirodhaphusanassa sādhakataṃ abhāvo, tadaggena kasiṇānampi	1258	
PA_tika-s01_01t:1258_6	tadavinābhāvato. Anekakaraṇāpi kiriyā hotiyeva yathā “assena yānena dīpikāya gacchatī”ti.	1258	
PA_tika-s01_01t:1259_0	Ekavāranti sakiṃ. Purimasaññānirodhanti kāmasaññādipurimasaññāya nirodhaṃ, na nirodhasamāpattisaññitaṃ	1259	
PA_tika-s01_01t:1259_1	saññānirodhaṃ. Ekaṃ saññāgganti ekaṃ saññābhūtaṃ aggaṃ seṭṭhanti attho heṭṭhimasaññāya	1259	
PA_tika-s01_01t:1259_2	ukkaṭṭhabhāvato. Saññā ca sā aggañcāti saññāggaṃ, na saññāsu agganti. Dve vāreti	1259	
PA_tika-s01_01t:1259_3	dvikkhattuṃ. Sesakasiṇesūti kasiṇānaṃyeva gahaṇaṃ nirodhakathāya adhikatattā. Tato	1259	
PA_tika-s01_01t:1259_4	eva cettha jhānaggahaṇena kasiṇajjhānāni eva gahitānīti veditabbaṃ. “Paṭhamajjhānena	1259	
PA_tika-s01_01t:1259_5	karaṇabhūtenā”ti ārammaṇaṃ anāmasitvā vadati yathā “yena yena kasiṇenā”ti ettha jhānaṃ	1259	
PA_tika-s01_01t:1259_6	anāmasitvā vuttaṃ. “Itī”tiādinā vuttamevatthaṃ saṅgahetvā nigamanavasena vadati.	1259	
PA_tika-s01_01t:1259_7	Sabbampīti sabbaṃ ekavāraṃ samāpannajhānaṃ. Saṅgahetvāti sañjānanalakkhaṇena taṃsabhāvāvisesato	1259	
PA_tika-s01_01t:1259_8	ekajjhaṃ saṅgahetvā. Aparāparanti punappunaṃ.	1259	
PA_tika-s01_01t:1260_0	416. Jhānapadaṭṭhānaṃ vipassanaṃ vaḍḍhentassa puggalassa vasena saññāñāṇāni dassitāni	1260	
PA_tika-s01_01t:1260_1	paṭhamanaye. Dutiyanaye pana yasmā vipassanaṃ ussukkāpetvā maggena ghaṭentassa maggañāṇaṃ	1260	
PA_tika-s01_01t:1260_2	uppajjati, tasmā vipassanāmaggavasena saññāñāṇāni dassitāni. Yasmā pana paṭhamanayo	1260	
PA_tika-s01_01t:1260_3	lokiyattā oḷāriko, dutiyanayo missako tasmā tadubhayaṃ asambhāvetvā accantasukhumaṃ	1260	
PA_tika-s01_01t:1260_4	subhaṃ thiraṃ nibbattitalokuttarameva dassetuṃ maggaphalavasena saññāñāṇāni dassitāni	1260	
PA_tika-s01_01t:1260_5	tatiyanaye. Tayopete nayā maggasodhanavasena dassitā.	1260	
PA_tika-s01_01t:1261_0	“Ayaṃ panettha sāro”ti vibhāvetuṃ tipiṭakamahāsivattheravādo ābhato. Nirodhaṃ pucchitvā	1261	
PA_tika-s01_01t:1261_1	tasmiṃ kathite tadanantaraṃ saññāñāṇuppattiṃ pucchanto atthato nirodhato vuṭṭhānaṃ	1261	
PA_tika-s01_01t:1261_2	pucchati nāma, nirodhato ca vuṭṭhānaṃ arahattaphaluppattiyā vā siyā anāgāmiphaluppattiyā	1261	
PA_tika-s01_01t:1261_3	vā, tattha saññā padhānā, tadanantarañca paccavekkhaṇañāṇanti tadubhayaṃ niddhārento	1261	
PA_tika-s01_01t:1261_4	thero “kiṃ ime bhikkhū bhaṇantī”tiādimāha. Tattha “kiṃ ime bhikkhū bhaṇantī”ti tadā	1261	
PA_tika-s01_01t:1261_5	dīghanikāyatantiṃ parivattante imaṃ ṭhānaṃ patvā yathāvuttena paṭipāṭiyā tayo naye	1261	
PA_tika-s01_01t:1261_6	kathente bhikkhū sandhāya vadati.	1261	
PA_tika-s01_01t:1262_0	Yassa yathā maggavīthiyaṃ maggaphalañāṇesu uppannesu niyamato maggaphalapaccavekkhaṇañāṇāni	1262	
PA_tika-s01_01t:1262_1	honti, evaṃ phalasamāpattiyaṃ phalapaccavekkhaṇañāṇanti āha “pacchā paccavekkhaṇañāṇa”nti.	1262	
PA_tika-s01_01t:1262_2	“Idaṃ arahattaphala”nti idaṃ paccavekkhaṇañāṇassa pavattiākāradassanaṃ. Phalasamādhisaññāpaccayāti	1262	
PA_tika-s01_01t:1262_3	phalasamādhisahagatasaññāpaccayā. Kira-saddo anussaraṇattho. Yathādhigatadhammānussaraṇapakkhiyā	1262	
PA_tika-s01_01t:1262_4	hi paccavekkhaṇā. Samādhisīsena cettha sabbaṃ arahattaphalaṃ gahitaṃ sahacaraṇañāyena,	1262	
PA_tika-s01_01t:1262_5	tasmiṃ asati paccavekkhaṇāya asambhavo evāti āha “idappaccayā”ti.	1262	
PA_tika-s01_01t:1263	Saññāattakathāvaṇṇanā	126	
PA_tika-s01_01t:1264_0	417. Desanāya saṇhabhāvena sārambhamakkhissādimalavisodhanato sutamayañāṇaṃ nhāpitaṃ	1264	
PA_tika-s01_01t:1264_1	viya, sukhumabhāvena tanulepanavilittaṃ viya, tilakkhaṇabbhāhatatāya kuṇḍalādialaṅkāravibhūsitaṃ	1264	
PA_tika-s01_01t:1264_2	viya ca hoti, tadanupasevato ñāṇassa ca tathābhāvo taṃsamaṅgino puggalassa tathābhāvāpatti,	1264	
PA_tika-s01_01t:1264_3	nirodhakathāya nivesanañcassa sirisayanappavesanasadisanti āha “saṇhasukhuma…pe…	1264	
PA_tika-s01_01t:1264_4	āropitopī”ti. Tatthāti tassaṃ nirodhakathāyaṃ. Sukhaṃ avindanto mandabuddhitāya alabhanto.	1264	
PA_tika-s01_01t:1264_5	Malavidūsitatāya gūthaṭṭhānasadisaṃ. Attano laddhiṃ attadiṭṭhiṃ. Anumatiṃ gahetvāti	1264	
PA_tika-s01_01t:1264_6	anuññaṃ gahetvā “ediso me attā”ti anujānāpetvā, attano laddhiyaṃ patiṭṭhapetvāti	1264	
PA_tika-s01_01t:1264_7	attho. Kaṃ panāti oḷāriko, manomayo, arūpīti tiṇṇaṃ attavādānaṃ vasena tividhesu	1264	
PA_tika-s01_01t:1264_8	katamanti attho. Pariharantoti viddhaṃsanato pariharanto, nigūhantoti adhippāyo.	1264	
PA_tika-s01_01t:1264_9	Yasmā catusantatirūpappabandhaṃ ekattavasena gahetvā rūpībhāvato “oḷāriko attā”ti	1264	
PA_tika-s01_01t:1264_10	pacceti attavādī, annapānopadhānatañcassa parikappetvā “sassato”ti maññati, rūpībhāvato	12641	
PA_tika-s01_01t:1264_11	eva ca saññāya aññattaṃ ñāyāgatameva, yaṃ vedavādino “annamayo, pānamayo”ti ca dvidhā	12641	
PA_tika-s01_01t:1264_12	voharanti, tasmā paribbājako taṃ sandhāyā “oḷārikaṃ kho”ti āha.	12641	
PA_tika-s01_01t:1265_0	Tattha yadi attā rūpī, na saññī, saññāya arūpabhāvattā, rūpadhammānañca asañjānanasabhāvattā,	1265	
PA_tika-s01_01t:1265_1	rūpī ca samāno yadi tava matena nicco, saññā aparāparaṃ pavattanato tattha tattha	1265	
PA_tika-s01_01t:1265_2	bhijjatīti bhedasabbhāvato aniccā, evampi “aññā saññā, añño attā”ti saññāya abhāvato	1265	
PA_tika-s01_01t:1265_3	acetanoti na kammassa kārako, phalassa ca na upabhuñjakoti āpannameva, tenāha “oḷāriko	1265	
PA_tika-s01_01t:1265_4	ca hi te”tiādi. Paccāgacchatoti paccāgacchantassa, jānatoti attho. “Aññā ca saññā	1265	
PA_tika-s01_01t:1265_5	uppajjanti, aññā ca saññā nirujjhantī”ti kasmā vuttaṃ, nanu uppādapubbako nirodho,	1265	
PA_tika-s01_01t:1265_6	na ca uppannaṃ anirujjhakaṃ nāma atthīti codanaṃ sandhāyāha “catunnañca khandhāna”ntiādi.	1265	
PA_tika-s01_01t:1266_0	418-420. Manomayanti jhānamanaso vasena manomayaṃ. Yo hi bāhirapaccayanirapekkho,	1266	
PA_tika-s01_01t:1266_1	so manasāva nibbattoti manomayo. Rūpaloke nibbattasarīraṃ sandhāya vadati, yaṃ vedavādino	1266	
PA_tika-s01_01t:1266_2	ānandamayo, viññāṇamayoti ca dvidhā voharanti. Tatrāpīti “manomayo attā”ti imasmimpi	1266	
PA_tika-s01_01t:1266_3	pakkhe. Dose dinneti “aññāva saññā bhavissatī”tiādinā dose dinne. Idhāpi purimavāde	1266	
PA_tika-s01_01t:1266_4	vuttanayeneva dosadassanaṃ veditabbaṃ. Ayaṃ pana viseso – yadi attā manomayo, sabbaṅgapaccaṅgī,	1266	
PA_tika-s01_01t:1266_5	ahīnindriyo ca bhaveyya, evaṃ sati “rūpaṃ attā siyā, na ca saññī”ti pubbe viya vattabbaṃ.	1266	
PA_tika-s01_01t:1266_6	Tenāha – “manomayo ca hi te”tiādi. Kasmā panāyaṃ paribbājako paṭhamaṃ oḷārikaṃ attānaṃ	1266	
PA_tika-s01_01t:1266_7	paṭijānitvā taṃ laddhiṃ vissajjetvā puna manomayaṃ attānaṃ paṭijānāti, tañca vissajjetvā	1266	
PA_tika-s01_01t:1266_8	arūpiṃ attānaṃ paṭijānātīti? Kāmañcettha kāraṇaṃ heṭṭhā vuttameva, tathāpi ime titthiyā	1266	
PA_tika-s01_01t:1266_9	nāma anavaṭṭhitacittā thusarāsimhi nikhātakhāṇuko viya cañcalāti dassetuṃ “yathā	1266	
PA_tika-s01_01t:1266_10	nāma ummattako”tiādi vuttaṃ. Tattha saññāyāti pakatisaññāya. Uppādanirodhaṃ icchati	12661	
PA_tika-s01_01t:1266_11	aparāparaṃ pavattāya saññāya udayavayadassanato. Tathāpi “saññā saññā”ti pavattasamaññaṃ	12661	
PA_tika-s01_01t:1266_12	“attā”ti gahetvā tassa ca avicchedaṃ parikappento sassataṃ maññati, tenāha “attānaṃ	12661	
PA_tika-s01_01t:1266_13	pana sassataṃ maññatī”ti.	12661	
PA_tika-s01_01t:1267_0	Tathevāti yathā “rūpī attā”ti, “manomayo attā”ti ca vādadvaye saññāya attato aññatā,	1267	
PA_tika-s01_01t:1267_1	tathā cassa acetanatādidosappasaṅgo dunnivāro, tatheva imasmiṃ vāde doso. Tenāha	1267	
PA_tika-s01_01t:1267_2	“tathevassa dosaṃ dassento”ti. Micchādassanenāti attadiṭṭhisaṅkhātena micchābhinivesena.	1267	
PA_tika-s01_01t:1267_3	Abhibhūtattāti anādikālabhāvitabhāvena ajjhotthaṭattā nivāritañāṇacārattā. Taṃ nānattaṃ	1267	
PA_tika-s01_01t:1267_4	ajānantoti yena santatighanena, samūhaghanena ca vañcito bālo pabandhavasena pavattamānaṃ	1267	
PA_tika-s01_01t:1267_5	dhammasamūhaṃ micchāgāhavasena “attā”ti, “nicco”ti ca abhinivissa voharati, taṃ ekattasaññitaṃ	1267	
PA_tika-s01_01t:1267_6	ghanaggahaṇaṃ vinibhujja yāthāvato jānanaṃ ghanavinibbhogo, sabbena sabbaṃ titthiyānaṃ	1267	
PA_tika-s01_01t:1267_7	so natthīti ayampi paribbājako tādisassa ñāṇassa paripākassa abhāvato vuccamānampi	1267	
PA_tika-s01_01t:1267_8	nāññāsi. Tena vuttaṃ “bhagavatā vuccamānampi taṃ nānattaṃ ajānanto”ti. Saññā nāmāyaṃ	1267	
PA_tika-s01_01t:1267_9	nānārammaṇā nānākkhaṇe uppajjati, veti cāti saññāya uppādanirodhaṃ passantopi saññāmayaṃ	1267	
PA_tika-s01_01t:1267_10	saññābhūtaṃ attānaṃ parikappetvā yathāvuttaghanavinibbhogābhāvato niccameva katvā	12671	
PA_tika-s01_01t:1267_11	maññati diṭṭhimaññanāya. Tathābhūtassa ca tassa saṇhasukhumaparamagambhīradhammatā	12671	
PA_tika-s01_01t:1267_12	na ñāyatevāti vuttaṃ “dujjānaṃ kho”tiādi.	12671	
PA_tika-s01_01t:1268_0	Diṭṭhiādīsu “evameta”nti dassanaṃ abhinivisanaṃ diṭṭhi. Tassā eva pubbabhāgabhūtaṃ	1268	
PA_tika-s01_01t:1268_1	“evameta”nti nijjhānavasena khamanaṃ khanti. Tathā rocanaṃ ruci. “Aññathā”tiādi tesaṃ	1268	
PA_tika-s01_01t:1268_2	diṭṭhiādīnaṃ vibhajitvā dassanaṃ. Tattha aññathāti yathā ariyavinaye antadvayaṃ anupaggamma	1268	
PA_tika-s01_01t:1268_3	majjhimā paṭipadāvasena dassanaṃ hoti, tato aññathāyeva. Aññadevāti yaṃ paramatthato	1268	
PA_tika-s01_01t:1268_4	vijjati khandhāyatanādi, tassa ca aniccatādi, tato aññadeva paramatthato avijjamānaṃ	1268	
PA_tika-s01_01t:1268_5	attānaṃ sassatādi te khamati ceva ruccati ca. Āyuñjanaṃ anuyuñjanaṃ āyogo, tenāha	1268	
PA_tika-s01_01t:1268_6	“yuttapayuttatā”ti. Paṭipattiyāti paramattacintanādiparibbājakapaṭipattiyā. Dujjānametaṃ	1268	
PA_tika-s01_01t:1268_7	dhammataṃ tvaṃ “ayaṃ paramattho, ayaṃ sammutī”ti imassa vibhāgassa dubbibhāgattā.	1268	
PA_tika-s01_01t:1268_8	“Yadi etaṃ dujjānaṃ, taṃ tāva tiṭṭhatu, imaṃ panatthaṃ bhagavantaṃ pucchissāmī”ti	1268	
PA_tika-s01_01t:1268_9	cintetvā yathā paṭipajji, taṃ dassetuṃ “atha paribbājako”tiādi vuttaṃ. Añño vā saññatoti	1268	
PA_tika-s01_01t:1268_10	saññāsabhāvato añño sabhāvo vā attā hotūti attho. Assāti attano.	12681	
PA_tika-s01_01t:1269_0	Lokīyati dissati ettha puññapāpaṃ, tabbipāko cāti loko, attā. So hissa kārako, vedako	1269	
PA_tika-s01_01t:1269_1	cāti icchito. Diṭṭhigatanti “sassato attā ca loko cā”tiādi nayappavattaṃ diṭṭhigataṃ.	1269	
PA_tika-s01_01t:1269_2	Na hesa diṭṭhābhiniveso diṭṭhadhammikādiatthanissito tadasaṃvattanato. Yo hi tadāvaho,	1269	
PA_tika-s01_01t:1269_3	so taṃnissitoti vattabbataṃ labheyya yathā taṃ puññañāṇasambhāro. Eteneva tassa na	1269	
PA_tika-s01_01t:1269_4	dhammanissitatāpi saṃvaṇṇitā daṭṭhabbā. Ādibrahmacariyassāti ādibrahmacariyaṃ, tadeva	1269	
PA_tika-s01_01t:1269_5	ādibrahmacariyakaṃ yathā “vinayo eva venayiko”ti, tenāha “sikkhattayasaṅkhātassā”tiādi.	1269	
PA_tika-s01_01t:1269_6	Diṭṭhābhinivesassa saṃsāravaṭṭe nibbidāvirāganirodhupasamāsaṃvattanaṃ vaṭṭantogadhattā,	1269	
PA_tika-s01_01t:1269_7	tassa vaṭṭasambandhanato ca. Tathā abhiññāsambodhanibbānāsaṃvattanañca daṭṭhabbaṃ.	1269	
PA_tika-s01_01t:1269_8	Abhijānanāyāti ñātapariññāvasena abhijānanatthāya. Sambujjhanatthāyāti tīraṇapahānapariññāvasena	1269	
PA_tika-s01_01t:1269_9	sambodhanatthāyāti vadanti. Abhijānanāyāti abhiññāpaññāvasena jānanāya, taṃ pana	1269	
PA_tika-s01_01t:1269_10	vaṭṭassa paccakkhakaraṇameva hotīti āha “paccakkhakiriyāyā”ti. Sambujjhanatthāyāti	12691	
PA_tika-s01_01t:1269_11	pariññābhisamayavasena paṭivedhāya.	12691	
PA_tika-s01_01t:1270_0	Kāmaṃ taṇhāpi dukkhasabhāvā, tassā pana samudayabhāvena visuṃ gahitattā “taṇhaṃ ṭhapetvā”ti	1270	
PA_tika-s01_01t:1270_1	vuttaṃ. Pabhāvanato uppādanato. Dukkhaṃ pabhāventīpi taṇhā avijjādipaccayantarasahitā	1270	
PA_tika-s01_01t:1270_2	eva pabhāveti, na kevalāti āha “sappaccayā”ti. Ubhinnaṃ appavattīti ubhinnaṃ appavattinimittaṃ,	1270	
PA_tika-s01_01t:1270_3	nappavattanti ettha dukkhasamudayā etasmiṃ vā adhigateti appavatti. Dukkhanirodhaṃ	1270	
PA_tika-s01_01t:1270_4	nibbānaṃ gacchati adhigacchati, tadatthaṃ paṭipadā cāti dukkhanirodhagāminīpaṭipadā.	1270	
PA_tika-s01_01t:1270_5	Maggapātubhāvoti aggamaggasamuppādo. Phalasacchikiriyāti asekkhaphalādhigamo. Ākāranti taṃ gamanaliṅgaṃ.	1270	
PA_tika-s01_01t:1271_0	421. Samantato niggaṇhanavasena todanaṃ vijjhanaṃ sannitodakaṃ, vācāyāti ca paccatte	1271	
PA_tika-s01_01t:1271_1	karaṇavacananti āha “vacanapatodenā”ti. Sajjhabbharitanti samantato bhusaṃ aritaṃ	1271	
PA_tika-s01_01t:1271_2	akaṃsūti satamattehi tuttakehi viya tiṃsasatamattā paribbājakā vācāpatodanehi tudiṃsu	1271	
PA_tika-s01_01t:1271_3	sabhāvato vijjamānanti paramatthasabhāvato upalabbhamānaṃ, napakatiādi viya anupalabbhamānaṃ.	1271	
PA_tika-s01_01t:1271_4	Tacchanti saccaṃ. Tathanti aviparītaṃ lokuttaradhammesūti visaye bhummaṃ te dhamme	1271	
PA_tika-s01_01t:1271_5	visayaṃ katvā. Ṭhitasabhāvanti avaṭṭhitasabhāvaṃ, taduppādakanti attho. Lokuttaradhammaniyāmatanti	1271	
PA_tika-s01_01t:1271_6	lokuttaradhammasampāpananiyāmena niyataṃ, tenāha “buddhānañhī”tiādi. Edisāti “dhammaṭṭhitata”ntiādinā vuttappakārā.	1271	
PA_tika-s01_01t:1272	Cittahatthisāriputtapoṭṭhapādavatthuvaṇṇanā	127	
PA_tika-s01_01t:1273_0	422. Sukhumesu atthantaresūti khandhāyatanādīsu sukhumañāṇagocaresu dhammesu. Kusaloti	1273	
PA_tika-s01_01t:1273_1	pubbe buddhasāsane kataparicayatāya cheko ahosi. Gihibhāve ānisaṃsakathāya kathitattā	1273	
PA_tika-s01_01t:1273_2	sīlavantassa bhikkhuno tathā kathanena vibbhamane niyojitattā idāni sayampi sīlavā	1273	
PA_tika-s01_01t:1273_3	eva hutvā cha vāre vibbhami. Kammasarikkhakena hi phalena bhavitabbaṃ. Mahāsāvakassa	1273	
PA_tika-s01_01t:1273_4	kathiteti mahāsāvakassa mahākoṭṭhikattherassa apasādanakathitanimittaṃ. Patiṭṭhātuṃ	1273	
PA_tika-s01_01t:1273_5	asakkontoti sāsane patiṭṭhaṃ laddhuṃ asakkonto.	1273	
PA_tika-s01_01t:1274_0	423. Paññācakkhuno natthitāyāti suvuttaduruttasamavisamadassanasamatthapaññācakkhuno	1274	
PA_tika-s01_01t:1274_1	abhāvena. Cakkhumāti ettha yādisena cakkhunā puriso “cakkhumā”ti vutto, taṃ dassetuṃ	1274	
PA_tika-s01_01t:1274_2	“subhāsitā”tiādi vuttaṃ. Ekakoṭṭhāsāti ekantikā, nibbānāvahabhāvena nicchitāti adhippāyo.	1274	
PA_tika-s01_01t:1274_3	Ṭhapitāti vavatthāpitā. Na ekakoṭṭhāsā na ekantikā, na nibbānāvahabhāvena nicchitā	1274	
PA_tika-s01_01t:1274_4	vaṭṭantogadhabhāvatoti adhippāyo.	1274	
PA_tika-s01_01t:1275	Ekaṃsikadhammavaṇṇanā	127	
PA_tika-s01_01t:1276_0	425. “Kasmā ārabhī”ti kāraṇaṃ pucchitvā “aniyyānikabhāvadassanattha”nti payojanaṃ	1276	
PA_tika-s01_01t:1276_1	vissajjitaṃ. Sati hi phalasiddhiyaṃ hetusiddhoyeva hotīti. Paññāpitaniṭṭhāyāti paveditavimuttimaggassa,	1276	
PA_tika-s01_01t:1276_2	vaṭṭadukkhapariyosānaṃ gacchati etāyāti “niṭṭhā”ti vimutti vuttā. Niṭṭhāmaggo hi	1276	
PA_tika-s01_01t:1276_3	idha uttarapadalopena “niṭṭhā”ti vutto. Tassa hi aniyyānikatā, niyyānikatā ca vuccati,	1276	
PA_tika-s01_01t:1276_4	na niṭṭhāya. Niyyānaṃ vā niggamanaṃ nissaraṇaṃ, vaṭṭadukkhassa vupasamoti attho.	1276	
PA_tika-s01_01t:1276_5	Niyyānameva niyyānikaṃ, na niyyānikaṃ aniyyānikaṃ, so eva bhāvo aniyyānikabhāvo,	1276	
PA_tika-s01_01t:1276_6	tassa dassanatthanti yojetabbaṃ. “Eva”nti “nibbānaṃ nibbāna”nti vacanamattasāmaññaṃ	1276	
PA_tika-s01_01t:1276_7	gahetvā vadati, na pana paramatthato tesaṃ samaye nibbānapaññāpanassa labbhanato,	1276	
PA_tika-s01_01t:1276_8	tena vuttaṃ “sā ca na niyyānikā”tiādi. Lokathūpikādivasenāti ettha ādi-saddena “añño	1276	
PA_tika-s01_01t:1276_9	puriso, aññā pakatī”ti pakatipurisantarāvabodho mokkho, buddhiādiguṇavinimuttassa	1276	
PA_tika-s01_01t:1276_10	attano sakattani avaṭṭhānaṃ mokkho, kāyapavattigatijātibandhānaṃ appamajjanavasena	12761	
PA_tika-s01_01t:1276_11	appavatto mokkho, yaññehi jutena parena purisena salokatā mokkho, samīpatā mokkho,	12761	
PA_tika-s01_01t:1276_12	sahayogo mokkhoti evamādīnaṃ saṅgaho daṭṭhabbo. Yathāpaññattāti paññattappakārā hutvā	12761	
PA_tika-s01_01t:1276_13	na niyyāti, yenākārena “niṭṭhā pāpuṇīyatī”ti tehi paveditā, tenākārena tassā appattabbato	12761	
PA_tika-s01_01t:1276_14	na niyyāti. Paṇḍitehi paṭikkhittāti “nāyaṃ niṭṭhā paṭipadā vaṭṭassa anatikkamanato”ti	12761	
PA_tika-s01_01t:1276_15	buddhādīhi paṇḍitehi paṭikkhittā. Nivattatīti paṭikkhepassa kāraṇavacanaṃ, tasmā	12761	
PA_tika-s01_01t:1276_16	tehi paññattā niṭṭhā paṭipadā na niyyāti, aññadatthu taṃsamaṅginaṃ puggalaṃ saṃsāre	12761	
PA_tika-s01_01t:1276_17	eva paribbhamāpentī nivattati.	12761	
PA_tika-s01_01t:1277_0	Padhānaṃ jānanaṃ nāma paccakkhato jānanaṃ tassa pamāṇajeṭṭhabhāvato, itarassa saṃsayānubaddhattāti	1277	
PA_tika-s01_01t:1277_1	vuttaṃ “jānaṃ passa”nti. Tenettha dassanena jānanaṃ viseseti. Idaṃ vuttaṃ hoti –	1277	
PA_tika-s01_01t:1277_2	tumhākaṃ ekantasukhe loke paccakkhato ñāṇadassanaṃ atthīti. Jānanti vā tassa lokassa	1277	
PA_tika-s01_01t:1277_3	anumānavisayataṃ pucchati, passanti paccakkhato gocarataṃ. Ayañhettha attho – api	1277	
PA_tika-s01_01t:1277_4	tumhākaṃ loko paccakkhato ñāto, udāhu anumānatoti.	1277	
PA_tika-s01_01t:1278_0	Yasmā loke paccakkhabhūto attho indriyagocarabhāvena pākaṭo, tasmā vuttaṃ “diṭṭhapubbānī”tiādi.	1278	
PA_tika-s01_01t:1278_1	Diṭṭhapubbānīti diṭṭhavā, dassanabhūtena, tadanugatena ca ñāṇena gahitapubbānīti	1278	
PA_tika-s01_01t:1278_2	attho. Evañca katvā “sarīrasaṇṭhānādīnī”ti vacanaṃ samatthitaṃ hoti. “Appāṭihīraka	1278	
PA_tika-s01_01t:1278_3	ta”nti anunāsikalopaṃ katvā niddesoti āha “appāṭihīrakaṃ ta”nti “appāṭihīraṃ kata”nti	1278	
PA_tika-s01_01t:1278_4	evamettha vaṇṇenti. Paṭipakkhaharaṇato paṭihāriyaṃ, tadeva pāṭihāriyaṃ, uttaravirahitaṃ	1278	
PA_tika-s01_01t:1278_5	vacanaṃ. Pāṭihāriyamevettha “pāṭihīraka”nti vā vuttaṃ. Na pāṭihīrakaṃ appāṭihīrakaṃ	1278	
PA_tika-s01_01t:1278_6	parehi vuccamānauttarehi sauttarattā, tenāha “paṭiharaṇavirahita”nti. Sauttarañhi	1278	
PA_tika-s01_01t:1278_7	vacanaṃ tena uttarena paṭihārīyati ativiparivattīyati. Tato eva niyyānassa paṭiharaṇamaggassa	1278	
PA_tika-s01_01t:1278_8	abhāvato “aniyyānika”nti vattabbataṃ labhati.	1278	
PA_tika-s01_01t:1279	426. Vilāso līḷā. Ākappo kesabandhavatthaggahaṇaṃ ādiākāraviseso, vesasaṃvidhānaṃ vā. Ādi-saddena bhāvādīnaṃ saṅgaho daṭṭhabbo. “Bhāvo”ti ca cāturiyaṃ veditabbaṃ.	127	
PA_tika-s01_01t:1280	Tayoattapaṭilābhavaṇṇanā	128	
PA_tika-s01_01t:1281_0	428. Āhito ahaṃ māno etthāti attā, attabhāvoti āha “attapaṭilābhoti attabhāvapaṭilābho”ti.	1281	
PA_tika-s01_01t:1281_1	Kāmabhavaṃ dasseti tassa itaradvayattabhāvato oḷārikattā. Rūpabhavaṃ dasseti jhānamanena	1281	
PA_tika-s01_01t:1281_2	nibbattaṃ hutvā rūpībhāvena upalabbhanato. Saṃkilesikā dhammā nāma dvādasa akusalacittuppādā	1281	
PA_tika-s01_01t:1281_3	tadabhāve kassaci saṃkilesassāpi asambhavato. Vodāniyā dhammā nāma samathavipassanā	1281	
PA_tika-s01_01t:1281_4	tāsaṃ vasena sabbaso cittavodānassa sijjhanato.	1281	
PA_tika-s01_01t:1282_0	429. Paṭipakkhadhammānaṃ asamucchede pana na kadācipi anavajjadhammānaṃ pāripūrī,	1282	
PA_tika-s01_01t:1282_1	vepullaṃ vā sambhavati, samucchede pana sati eva sambhavatīti maggapaññāphalapaññā-ggahaṇaṃ.	1282	
PA_tika-s01_01t:1282_2	Tā hi sakiṃ paripuṇṇā paripuṇṇā eva aparihānadhammattā. Taruṇapītīti uppannamattā	1282	
PA_tika-s01_01t:1282_3	aladdhāsevanā dubbalā pīti. Balavatuṭṭhīti punappunaṃ uppattiyā laddhāsevanā uparivisesādhigamassa	1282	
PA_tika-s01_01t:1282_4	paccayabhūtā thiratarā pīti. “Yaṃ avocumhā”tiādīsu ayaṃ saṅkhepattho – yaṃ vohāraṃ	1282	
PA_tika-s01_01t:1282_5	“saṃkilesikavodāniyadhammānaṃ pahānābhivuddhiniṭṭhaṃ paññāya pāripūrivepullabhūtaṃ	1282	
PA_tika-s01_01t:1282_6	imasmiṃyeva attabhāve aparappaccayena ñāṇena paccakkhato sampādetvā viharissatī”ti	1282	
PA_tika-s01_01t:1282_7	kathayimha. Tattha tasmiṃ vihāre tassa mama ovādakarassa bhikkhuno evaṃ vuttappakārena	1282	
PA_tika-s01_01t:1282_8	viharaṇanimittaṃ pamodappabhāvitā pīti ca bhavissati, tassā ca paccayabhūtaṃ passaddhidvayaṃ	1282	
PA_tika-s01_01t:1282_9	sammadeva upaṭṭhitā sati ca ukkaṃsagataṃ ñāṇañca tathābhūto ca so vihāro. Santapaṇītatāya	1282	
PA_tika-s01_01t:1282_10	atappako anaññasādhāraṇo sukhavihāroti vattabbataṃ arahatīti.	12821	
PA_tika-s01_01t:1283_0	Paṭhamajjhāne paṭiladdhamatte hīnabhāvato pīti dubbalā pāmojjapakkhikā, suvibhāvite	1283	
PA_tika-s01_01t:1283_1	pana tasmiṃ paguṇe sā paṇītā balavabhāvato paripuṇṇakiccā pītīti vuttaṃ “paṭhamajjhāne	1283	
PA_tika-s01_01t:1283_2	pāmojjādayo chapi dhammā labbhantī”ti. “Sukho vihāro”ti iminā samādhi gahito. Sukhaṃ	1283	
PA_tika-s01_01t:1283_3	gahitanti apare, tesaṃ matena santasukhatāya upekkhā catutthajjhāne “sukha”nti icchitā,	1283	
PA_tika-s01_01t:1283_4	tenāha “tathā catutthe”tiādi. Pāmojjaṃ nivattatīti dubbalapītisaṅkhātaṃ pāmojjaṃ	1283	
PA_tika-s01_01t:1283_5	chasu dhammesu nivattati hāyati. Vitakkavicārakkhobhavirahena dutiyajjhāne sabbadā	1283	
PA_tika-s01_01t:1283_6	pīti balavatī eva hoti, na paṭhamajjhāne viya kadāci dubbalā. Suddhavipassanā pādakajjhānamevāti	1283	
PA_tika-s01_01t:1283_7	upari maggaṃ akathetvā kevalaṃ vipassanāpādakajjhānaṃ kathitaṃ. Catūhi maggehi saddhiṃ	1283	
PA_tika-s01_01t:1283_8	vipassanā kathitāti vipassanāya pādakabhāvena jhānāni kathetvā tato paraṃ vipassanāpubbakā	1283	
PA_tika-s01_01t:1283_9	cattāropi maggā kathitāti attho. Catutthajjhānikaphalasamāpatti kathitāti paṭhamajjhānikādikā	1283	
PA_tika-s01_01t:1283_10	phalasamāpattiyo akathetvā catutthajjhānikā eva phalasamāpatti kathitā. Pītivevacanameva	12831	
PA_tika-s01_01t:1283_11	katvāti dvinnaṃ pītīnaṃ ekasmiṃ cittuppāde anuppajjanato pāmojjaṃ pītivevacanameva	12831	
PA_tika-s01_01t:1283_12	katvā. Pītisukhānaṃ apariccattattā, “sukho ca vihāro”ti sātisayassa sukhavihārassa	12831	
PA_tika-s01_01t:1283_13	gahitattā ca dutiyajjhānikaphalasamāpatti nāma kathitā. Kāmaṃ paṭhamajjhānepi pītisukhāni	12831	
PA_tika-s01_01t:1283_14	labbhanti, tāni pana vitakkavicārakkhobhena na santapaṇītāni, santapaṇītāni ca idhādhippetāni.	12831	
PA_tika-s01_01t:1284_0	432-437. Vibhāvanatthoti pakāsanattho sarūpato nirūpanattho, tenāha “ayaṃ so”tiādi.	1284	
PA_tika-s01_01t:1284_1	Nanti oḷārikaṃ attapaṭilābhaṃ. Sappaṭiharaṇanti parena coditavacanena saparihāraṃ	1284	
PA_tika-s01_01t:1284_2	sauttaraṃ. Tucchoti musā abhūto. Svevāti so eva attapaṭilābho. Tasmiṃ samaye hotīti	1284	
PA_tika-s01_01t:1284_3	tasmiṃ paccuppannasamaye vijjamāno hoti. Attapaṭilābhotveva niyyātesi, na naṃ sarūpato	1284	
PA_tika-s01_01t:1284_4	nīharitvā dassesi. Rūpādayo cettha dhammāti rūpavedanādayo eva ettha loke sabhāvadhammā.	1284	
PA_tika-s01_01t:1284_5	Attapaṭilābhoti pana te rūpādike pañcakkhandhe upādāya paññatti, tenāha “nāmamattameta”nti.	1284	
PA_tika-s01_01t:1284_6	Nāmapaṇṇattivasenāti nāmabhūtapaññattimattatāvasena.	1284	
PA_tika-s01_01t:1285_0	438. Evañca pana vatvāti “attapaṭilābhoti rūpādike upādāya paññattimatta”nti imamatthaṃ	1285	
PA_tika-s01_01t:1285_1	“yasmiṃ citta samaye”tiādinā vatvā. Paṭipucchitvā vinayanatthanti yathā pare puccheyyuṃ,	1285	
PA_tika-s01_01t:1285_2	tenākārena kālavibhāgato paṭipadāni pucchitvā tassa atthassa ñāpanavasena vinayanatthaṃ.	1285	
PA_tika-s01_01t:1285_3	Tasmiṃ samaye sacco ahosīti tasmiṃ atītasamaye upādānassa vijjamānatāya saccabhūto	1285	
PA_tika-s01_01t:1285_4	vijjamāno viya vattabbo ahosi, na pana anāgato idāni paccuppanno vā attapaṭilābho	1285	
PA_tika-s01_01t:1285_5	tadupādānassa tadā avijjamānattā. Ye te atītā dhammā atītasamaye atītattapaṭilābhassa	1285	
PA_tika-s01_01t:1285_6	upādānabhūtā rūpādayo. Te etarahi natthi niruddhattā. Tato eva ahesunti saṅkhyaṃ	1285	
PA_tika-s01_01t:1285_7	gatā. Tasmāti tasmiṃyeva samaye labbhanato. Sopi tadupādāno me attapaṭilābho tasmiṃyeva	1285	
PA_tika-s01_01t:1285_8	atītasamaye sacco bhūto vijjamāno viya ahosi. Anāgatapaccuppannānanti anāgatānañceva	1285	
PA_tika-s01_01t:1285_9	paccuppannānañca rūpadhammānaṃ upādānabhūtānaṃ tadā tasmiṃ atītasamaye abhāvā tadupādāno	1285	
PA_tika-s01_01t:1285_10	anāgato paccuppanno ca attapaṭilābho tasmiṃ atītasamaye mogho tuccho musā natthīti	12851	
PA_tika-s01_01t:1285_11	attho. Nāmamattamevāti samaññāmattameva. Attapaṭilābhaṃ paṭijānāti paramatthato anupalabbhamānattā.	12851	
PA_tika-s01_01t:1286_0	“Eseva nayo”ti iminā ye te anāgatā dhammā, te etarahi natthi, “bhavissantī”ti pana	1286	
PA_tika-s01_01t:1286_1	saṅkhyaṃ gamissanti, tasmā sopi me attapaṭilābho tasmiṃyeva samaye sacco bhavissati.	1286	
PA_tika-s01_01t:1286_2	Atītapaccuppannānaṃ pana dhammānaṃ tadā abhāvā tasmiṃ samaye mogho atīto mogho paccuppanno.	1286	
PA_tika-s01_01t:1286_3	Ye ime paccuppannā dhammā, te etarahi atthi, tasmā yoyaṃ me attapaṭilābho, so idāni	1286	
PA_tika-s01_01t:1286_4	sacco. Atītānāgatānaṃ pana dhammānaṃ idāni abhāvā tasmiṃ samaye mogho atīto mogho	1286	
PA_tika-s01_01t:1286_5	anāgatoti evaṃ atthato nāmamattameva attapaṭilābhaṃ paṭijānātīti imamatthaṃ atidisati.	1286	
PA_tika-s01_01t:1287_0	439-443. Saṃsanditunti samānetuṃ. Yasmiṃ samaye khīraṃ hotīti yasmiṃ kāle bhūtupādāyasaññitaṃ	1287	
PA_tika-s01_01t:1287_1	upādānavisesaṃ upādāya khīrapaññatti hoti. Na tasmiṃ…pe… gacchati khīrapaññattiupādānassa	1287	
PA_tika-s01_01t:1287_2	dadhiādipaññattiyā anupādānato. Paṭiniyatavatthukā hi ekā lokasamaññā, tenāha “ye	1287	
PA_tika-s01_01t:1287_3	dhamme upādāyā”tiādi. Tattha saṅkhāyati etāyāti saṅkhā, paññatti. Niddhāretvā vacanti	1287	
PA_tika-s01_01t:1287_4	vadanti etāyāti nirutti. Namanti etenāti nāmaṃ. Voharanti etenāti vohāro, paññattiyeva.	1287	
PA_tika-s01_01t:1287_5	Esa nayo sabbatthāti “yasmiṃ samaye”tiādinā khīre vuttanayaṃ dadhiādīsu atidisati.	1287	
PA_tika-s01_01t:1288_0	Samanujānanamattakānīti “idaṃ khīraṃ, idaṃ dadhī”tiādinā tādise bhūtupādāyarūpavisese	1288	
PA_tika-s01_01t:1288_1	loke paramparābhataṃ paññattiṃ appaṭikkhipitvā samanujānanaṃ viya paccayavisesavisiṭṭhaṃ	1288	
PA_tika-s01_01t:1288_2	rūpādikhandhasamūhaṃ upādāya “oḷāriko attapaṭilābho”ti ca “manomayo attapaṭilābho”ti	1288	
PA_tika-s01_01t:1288_3	ca “arūpo attapaṭilābho”ti ca tathā tathā samanujānanamattakāni, na ca tabbinimutto	1288	
PA_tika-s01_01t:1288_4	upādānato añño koci attho atthīti attho. Niruttimattakānīti saddaniruttiyā gahaṇūpāyamattakāni.	1288	
PA_tika-s01_01t:1288_5	“Satto phassoti hi saddaggahaṇuttarakālaṃ tadanuviddhapaṇṇattiggahaṇamukheneva tadatthāvabodho.	1288	
PA_tika-s01_01t:1288_6	Vacanapathamattakānīti tasseva vevacanaṃ. Vohāramattakānīti tathā tathā vohāramattakāni.	1288	
PA_tika-s01_01t:1288_7	Nāmapaṇṇattimattakānīti tasseva vevacanaṃ, taṃtaṃnāmapaññāpanamattakāni. Sabbametanti	1288	
PA_tika-s01_01t:1288_8	“attapaṭilābho”ti vā “satto”ti vā “poso”ti vā sabbametaṃ vohāramattakaṃ paramatthato	1288	
PA_tika-s01_01t:1288_9	anupalabbhanato, tenāha “yasmā paramatthato satto nāma natthī”tiādi.	1288	
PA_tika-s01_01t:1289_0	Yadi evaṃ kasmā taṃ buddhehipi vuccatīti āha “buddhānaṃ pana dve kathā”tiādi. Sammutiyā	1289	
PA_tika-s01_01t:1289_1	vohārassa kathanaṃ sammutikathā. Paramatthassa sabhāvadhammassa kathanaṃ paramatthakathā.	1289	
PA_tika-s01_01t:1289_2	Aniccādikathāpi paramatthasannissitakathā paramatthakathāti katvā paramatthakathā.	1289	
PA_tika-s01_01t:1289_3	Paramatthadhammo hi “anicco, dukkho, anattā”ti ca vuccati, na sammutidhammo. Kasmā	1289	
PA_tika-s01_01t:1289_4	panevaṃ duvidhā buddhānaṃ kathāpavattīti tattha kāraṇamāha “tattha yo”tiādinā. Yasmā	1289	
PA_tika-s01_01t:1289_5	paramatthakathāya saccasampaṭivedho, ariyasaccakathā ca sikhāppattā desanā, tasmā	1289	
PA_tika-s01_01t:1289_6	vineyyapuggalavasena sammutikathaṃ kathentopi bhagavā paramatthakathaṃyeva kathetīti	1289	
PA_tika-s01_01t:1289_7	āha “tassa bhagavā āditova…pe… kathetī”ti, tenāha “tathā”tiādi, tenassa katthaci	1289	
PA_tika-s01_01t:1289_8	sammutikathāpubbikā paramatthakathā hoti puggalajjhāsayavasena, katthaci paramatthakathāpubbikā	1289	
PA_tika-s01_01t:1289_9	sammutikathā. Iti vineyyadamanakusalassa satthu vineyyajjhāsayavasena tathā tathā	1289	
PA_tika-s01_01t:1289_10	desanāpavattīti dasseti. Sabbattha pana bhagavā dhammataṃ avijahanto eva sammutiṃ	12891	
PA_tika-s01_01t:1289_11	anuvattati, sammutiṃ apariccajantoyeva dhammataṃ vibhāveti, na tattha abhinivesātidhāvanāni.	12891	
PA_tika-s01_01t:1289_12	Vuttañhetaṃ “janapadaniruttiṃ nābhiniviseyya, samaññaṃ nātidhāveyyā”ti.	12891	
PA_tika-s01_01t:1290_0	Paṭhamaṃ sammutiṃ katvā kathanaṃ pana veneyyavasena yebhuyyena buddhānaṃ āciṇṇanti	1290	
PA_tika-s01_01t:1290_1	taṃ kāraṇena saddhiṃ dassento “pakatiyā panā”tiādimāha. Nanu ca sammuti nāma paramatthato	1290	
PA_tika-s01_01t:1290_2	avijjamānattā abhūtā, taṃ kathaṃ buddhā kathentīti āha “sammutikathaṃ kathentāpī”tiādi.	1290	
PA_tika-s01_01t:1290_3	Saccamevāti tathameva. Sabhāvamevāti sammutibhāvena taṃsabhāvameva, tenāha “amusāvā”ti.	1290	
PA_tika-s01_01t:1290_4	Paramatthassa pana saccādibhāve vattabbameva natthi.	1290	
PA_tika-s01_01t:1291_0	Imesaṃ pana sammutiparamatthānaṃ ko viseso? Yasmiṃ bhinne, buddhiyā vā avayavavinibbhoge	1291	
PA_tika-s01_01t:1291_1	kate na taṃsaññā, so ghaṭapaṭādippabhedo sammuti, tabbipariyāyato paramattho. Na	1291	
PA_tika-s01_01t:1291_2	hi kakkhaḷaphusanādisabhāve ayaṃ nayo labbhati. Evaṃ santepi vuttanayena sammutipi	1291	
PA_tika-s01_01t:1291_3	saccasabhāvā evāti āha “duve saccāni akkhāsī”tiādi.	1291	
PA_tika-s01_01t:1292_0	Idāni nesaṃ saccasabhāvaṃ kāraṇena dassento “saṅketavacanaṃ saccanti gāthamāha. Tattha	1292	
PA_tika-s01_01t:1292_1	saṅketavacanaṃ saccaṃ visaṃvādanābhāvato. Tattha hetumāha “lokasammutikāraṇa”nti.	1292	
PA_tika-s01_01t:1292_2	Lokasiddhā hi sammuti saṅketavacanassa avisaṃvādanatāya kāraṇaṃ. Paramo uttamo attho	1292	
PA_tika-s01_01t:1292_3	paramattho, dhammānaṃ yathābhūtasabhāvo. Tassa vacanaṃ saccaṃ yāthāvato avisaṃvādanavasena	1292	
PA_tika-s01_01t:1292_4	ca pavattanato. Tattha kāraṇamāha “dhammānaṃ bhūtalakkhaṇa”nti, sabhāvadhammānaṃ	1292	
PA_tika-s01_01t:1292_5	yo bhūto aviparīto sabhāvo, tassa lakkhaṇaṃ aṅganaṃ ñāpananti katvā.	1292	
PA_tika-s01_01t:1293_0	Yadi tathāgato paramatthasaccaṃ sammadeva abhisambujjhitvā ṭhitopi lokasamaññaṃ gahetvāva	1293	
PA_tika-s01_01t:1293_1	vadati, ko ettha lokiyamahājanehi visesoti āha. “Yāhi tathāgato voharati aparāmāsa”ntiādi.	1293	
PA_tika-s01_01t:1293_2	Lokiyamahājano appahīnaparāmāsattā “etaṃ mamā”tiādinā parāmasanto voharati, tathāgato	1293	
PA_tika-s01_01t:1293_3	pana sabbaso pahīnaparāmāsattā aparāmasanto yasmā lokasamaññāhi vinā lokiyo attho	1293	
PA_tika-s01_01t:1293_4	loke kenaci duviññeyyo, tasmā tāhi taṃ voharati. Tathā voharanto eva ca attano desanāvilāsena	1293	
PA_tika-s01_01t:1293_5	veneyyasatte paramatthasacce patiṭṭhapeti. Desanaṃ vinivaṭṭetvāti heṭṭhā pavattitakathāya	1293	
PA_tika-s01_01t:1293_6	vinivaṭṭetvā vivecetvā desanaṃ “aparāmāsa”nti taṇhāmānaparāmāsappahānakittanena arahattanikūṭena	1293	
PA_tika-s01_01t:1293_7	niṭṭhāpesi. Yaṃ yaṃ panettha atthato na vibhattaṃ, taṃ suviññeyyameva.	1293	
PA_tika-s01_01t:1294	Poṭṭhapādasuttavaṇṇanāya līnatthappakāsanā.	129	
PA_tika-s01_01t:1295	10. Subhasuttavaṇṇanā	129	
PA_tika-s01_01t:1296	Subhamāṇavakavatthuvaṇṇanā	129	
PA_tika-s01_01t:1297_0	444. “Aciraparinibbute”ti satthu parinibbutabhāvassa cirakālatāpaṭikkhepena āsannatā	1297	
PA_tika-s01_01t:1297_1	dassitā, kālaparicchedo na dassitoti taṃ paricchedato dassetuṃ “parinibbānato uddhaṃ	1297	
PA_tika-s01_01t:1297_2	māsamatte kāle”ti vuttaṃ. Tattha matta-ggahaṇena kālassa asampuṇṇataṃ joteti. Tudisaññito	1297	
PA_tika-s01_01t:1297_3	gāmo nivāso etassāti todeyyo. Taṃ panesa yasmā soṇadaṇḍo viya campaṃ, kūṭadanto viya	1297	
PA_tika-s01_01t:1297_4	ca khāṇumataṃ ajjhāvasati, tasmā vuttaṃ “tassa adhipatittā”ti issarabhāvatoti attho.	1297	
PA_tika-s01_01t:1297_5	Samāhāranti sannicayaṃ. Paṇḍito gharamāvaseti yasmā appatarappatarepi vayamāne bhogā	1297	
PA_tika-s01_01t:1297_6	khiyanti, appatarappatarepi sañciyamāne vaḍḍhanti, tasmā viññujātiko kiñci vayaṃ	1297	
PA_tika-s01_01t:1297_7	akatvā āyameva uppādento gharāvāsaṃ anutiṭṭheyyāti lobhādesitaṃ paṭipattiṃ upadisati.	1297	
PA_tika-s01_01t:1298_0	Adānameva sikkhāpetvā lobhābhibhūtatāya tasmiṃyeva ghare sunakho hutvā nibbatti.	1298	
PA_tika-s01_01t:1298_1	Lobhavasikassa hi duggati pāṭikaṅkhā. Ativiya piyāyati pubbaparicayena. Piṇḍāya pāvisi	1298	
PA_tika-s01_01t:1298_2	subhaṃ māṇavaṃ anuggaṇhitukāmo. Niraye nibbattissasi katokāsassa kammassa paṭibāhituṃ asakkuṇeyyabhāvato.	1298	
PA_tika-s01_01t:1299_0	Brāhmaṇacārittassa bhāvitataṃ sandhāya, tathā pitaraṃ ukkaṃsento ca “brahmaloke nibbatto”ti	1299	
PA_tika-s01_01t:1299_1	āha. Taṃ pavattiṃ pucchīti sutametaṃ mayā “mayhaṃ pitā sunakho hutvā nibbatto”ti	1299	
PA_tika-s01_01t:1299_2	tumhehi vuttaṃ, kimidaṃ saccanti pucchi. Tatheva vatvāti yathā pubbe sunakhassa vuttaṃ,	1299	
PA_tika-s01_01t:1299_3	tatheva vatvā. Avisaṃvādanatthanti saccāpanatthaṃ “todeyyabrāhmaṇo sunakho hutvā	1299	
PA_tika-s01_01t:1299_4	nibbatto”ti attano vacanassa avisaṃvādanatthaṃ avisaṃvādabhāvassa dassanatthanti	1299	
PA_tika-s01_01t:1299_5	attho. Sabbaṃ dassesīti buddhānubhāvena so sunakho taṃ sabbaṃ netvā dassesi, na jātissaratāya.	1299	
PA_tika-s01_01t:1299_6	Bhagavantaṃ disvā bhukkaraṇaṃ pana purimajātisiddhavāsanāvasena. Cuddasa pañhe pucchitvāti	1299	
PA_tika-s01_01t:1299_7	“dissanti hi bho gotama manussā appāyukā, dissanti dīghāyukā. Dissanti bavhābādhā,	1299	
PA_tika-s01_01t:1299_8	dissanti appābādhā. Dissanti dubbaṇṇā, dissanti vaṇṇavanto. Dissanti appesakkhā,	1299	
PA_tika-s01_01t:1299_9	dissanti mahesakkhā. Dissanti appabhogā, dissanti mahābhogā. Dissanti nīcakulīnā,	1299	
PA_tika-s01_01t:1299_10	dissanti uccākulīnā. Dissanti duppaññā, dissanti paññāvanto”ti. Ime cuddasa pañhe	12991	
PA_tika-s01_01t:1299_11	pucchitvā, aṅgasubhatāya kiresa “subho”ti nāmaṃ labhi.	12991	
PA_tika-s01_01t:1300_0	445. “Ekā ca me kaṅkhā atthī”ti iminā upari pucchiyamānassa pañhassa pageva tena	1300	
PA_tika-s01_01t:1300_1	abhisaṅkhatabhāvaṃ dasseti. Visabhāgavedanāti dukkhavedanā. Sā hi kusalakammanibbatte	1300	
PA_tika-s01_01t:1300_2	attabhāve uppajjanakasukhavedanāpaṭipakkhabhāvato “visabhāgavedanā”ti. Kāyaṃ gāḷhā	1300	
PA_tika-s01_01t:1300_3	hutvā bādhati pīḷetīti “ābādho”ti ca vuccati. Ekadese uppajjitvāti sarīrassa ekadese	1300	
PA_tika-s01_01t:1300_4	uṭṭhitāpi ayapaṭṭena ābandhitvā viya gaṇhāti aparivattabhāvakaraṇato, etena balavarogo	1300	
PA_tika-s01_01t:1300_5	ābādho nāmāti dasseti. Kicchajīvitakaroti asukhajīvitāvaho, etena dubbalo appamattako	1300	
PA_tika-s01_01t:1300_6	rogo ātaṅkoti dasseti. Uṭṭhānanti sayananisajjādito uṭṭhahanaṃ, tena yathā tathā	1300	
PA_tika-s01_01t:1300_7	aparāparaṃ sarīrassa parivattanaṃ vadati. Garukanti bhāriyaṃ kicchasiddhikaṃ. Kāye	1300	
PA_tika-s01_01t:1300_8	balaṃ na hotīti etthāpi “gilānassevā”ti padaṃ ānetvā sambandhitabbaṃ. Heṭṭhā catūhi	1300	
PA_tika-s01_01t:1300_9	padehi aphāsuvihārābhāvaṃ pucchitvā idāni phāsuvihārasabbhāvaṃ pucchati, tena saviseso	1300	
PA_tika-s01_01t:1300_10	phāsuvihāro pucchitoti daṭṭhabbo, asatipi atisayatthajotane sadde atisayatthassa	13001	
PA_tika-s01_01t:1300_11	labbhanato yathā “abhirūpāya deyyaṃ dātabba”nti.	13001	
PA_tika-s01_01t:1301_0	447. Kālañca samayañca upādāyāti. Ettha kālo nāma upasaṅkamanassa yuttapattakālo.	1301	
PA_tika-s01_01t:1301_1	Samayo nāma tasseva paccayasāmaggī, atthato tajjaṃ sarīrabalañceva tappaccayaparissayābhāvo	1301	
PA_tika-s01_01t:1301_2	ca. Upādānaṃ nāma ñāṇena tesaṃ gahaṇaṃ sallakkhaṇanti dassetuṃ “kālañcā”tiādi vuttaṃ.	1301	
PA_tika-s01_01t:1301_3	Pharissatīti vaḍḍhissati.	1301	
PA_tika-s01_01t:1302_0	448. Cetiyaraṭṭheti cetiraṭṭhe. Ya-kārena hi padaṃ vaḍḍhetvā vuttaṃ. Cetiraṭṭhato	1302	
PA_tika-s01_01t:1302_1	aññaṃ visuṃyevekaṃ raṭṭhanti ca vadanti. Maraṇapaṭisaṃyuttanti maraṇaṃ nāma tādisānaṃ	1302	
PA_tika-s01_01t:1302_2	roga vaseneva hotīti yena rogena taṃ jātaṃ, tassa sarūpapucchā, kāraṇapucchā, maraṇahetukacittasantāpapucchā,	1302	
PA_tika-s01_01t:1302_3	tassa ca santāpassa sabbalokasādhāraṇatā, tathā maraṇassa ca appatikāratāti evaṃ	1302	
PA_tika-s01_01t:1302_4	ādinā maraṇapaṭisaṃyuttaṃ sammodanīyaṃ kathaṃ kathesīti dassetuṃ “bho ānandā”tiādi	1302	
PA_tika-s01_01t:1302_5	vuttaṃ. Na randhagavesī māro viya, na vīmaṃsanādhippāyo uttaramāṇavo viyāti adhippāyo.	1302	
PA_tika-s01_01t:1302_6	Yesu dhammesūti vimokkhupāyesu niyyānadhammesu. Dharantīti tiṭṭhanti, pavattantīti attho.	1302	
PA_tika-s01_01t:1303_0	449. Atthappayuttatāya saddapayogassa saddappabandhalakkhaṇāni tīṇi piṭakāni tadatthabhūtehi	1303	
PA_tika-s01_01t:1303_1	sīlādīhi dhammakkhandhehi saṅgayhantīti vuttaṃ “tīṇi piṭakāni tīhi khandhehi saṅgahetvā”ti.	1303	
PA_tika-s01_01t:1303_2	Saṅkhittena kathitanti “tiṇṇaṃ khandhāna”nti evaṃ gahaṇato sāmaññato cāti saṅkhepeneva	1303	
PA_tika-s01_01t:1303_3	kathitaṃ. “Katamesaṃ tiṇṇa”nti ayaṃ adiṭṭhajotanā pucchā, na kathetukamyatā pucchāti	1303	
PA_tika-s01_01t:1303_4	vuttaṃ “vitthārato pucchissāmī ‘ti cintetvā ‘katamesaṃ tiṇṇa’nti āhā”ti. Kathetukamyatābhāve	1303	
PA_tika-s01_01t:1303_5	panassa therassa vacanatā siyā.	1303	
PA_tika-s01_01t:1304	Sīlakkhandhavaṇṇanā	130	
PA_tika-s01_01t:1305_0	450-453. Sīlakkhandhassāti ettha iti-saddo ādiattho, pakārattho vā, tena “ariyassa	1305	
PA_tika-s01_01t:1305_1	samādhikkhandhassa…pe… patiṭṭhāpesī”ti ayaṃ ettako pāṭho dassitoti daṭṭhabbaṃ tenāha	1305	
PA_tika-s01_01t:1305_2	“tesu dassitesū”ti, uddesavasenāti adhippāyo. Bhagavatā vuttanayenevāti sāmaññaphaladesanādīsu	1305	
PA_tika-s01_01t:1305_3	bhagavatā desitanayeneva, tenassa suttassa satthubhāsitabhāvaṃ jinavacanabhāvaṃ dasseti.	1305	
PA_tika-s01_01t:1305_4	Sāsane na sīlameva sāroti ariyamaggasāre bhagavato sāsane yathā dassitaṃ sīlaṃ sāro	1305	
PA_tika-s01_01t:1305_5	eva na hoti sāravato mahato rukkhassa papaṭikaṭṭhāniyattā. Yadi evaṃ kasmā idha gahitanti	1305	
PA_tika-s01_01t:1305_6	āha “kevalañhetaṃ patiṭṭhāmattakamevā”ti. Jhānādiuttarimanussadhamme adhigantukāmassa	1305	
PA_tika-s01_01t:1305_7	adhiṭṭhānamattaṃ tattha appatiṭṭhitassa tesaṃ asambhavato. Atha vā na sīlameva sāroti	1305	
PA_tika-s01_01t:1305_8	kāmañcettha sāsane “maggasīlaṃ, phalasīla”nti idaṃ lokuttarasīlampi sārameva, tathāpi	1305	
PA_tika-s01_01t:1305_9	na sīlakkhandho eva sāro atha kho samādhikkhandhopi paññākkhandhopi sāro evāti evamettha	1305	
PA_tika-s01_01t:1305_10	attho daṭṭhabbo. Purimo eva sāro, tenāha “ito uttarī”tiādi.	13051	
PA_tika-s01_01t:1306	Samādhikkhandhavaṇṇanā	130	
PA_tika-s01_01t:1307_0	454. Kasmā panettha thero samādhikkhandhaṃ puṭṭho indriyasaṃvarādike vissajjesi,	1307	
PA_tika-s01_01t:1307_1	nanu evaṃ sante aññaṃ puṭṭho aññaṃ byākaronto ambaṃ puṭṭho labujaṃ byākaronto viya	1307	
PA_tika-s01_01t:1307_2	hotīti īdisī codanā idha anokāsāti dassento “kathañca māṇava bhikkhu…pe… samādhikkhandhaṃ	1307	
PA_tika-s01_01t:1307_3	dassetukāmo ārabhī”ti āha, tenettha indriyasaṃvarādayopi samādhiupakārataṃ upādāya	1307	
PA_tika-s01_01t:1307_4	samādhikkhandhapakkhikāni uddiṭṭhānīti dasseti rūpajjhānāneva āgatāni, na arūpajjhānāni	1307	
PA_tika-s01_01t:1307_5	rūpāvacaracatutthajjhānadesanānantaraṃ abhiññādesanāya avasaroti katvā. Rūpāvacaracatutthajjhānapādikā	1307	
PA_tika-s01_01t:1307_6	hi saparibhaṇḍā chapi abhiññāyo. Lokiyā abhiññā pana sijjhamānā yasmā aṭṭhasu samāpattīsu	1307	
PA_tika-s01_01t:1307_7	cuddasavidhena cittaparidamanena vinā na ijjhanti, tasmā abhiññāsu desiyamānāsu arūpajjhānānipi	1307	
PA_tika-s01_01t:1307_8	desitāneva honti nānantariyabhāvato, tenāha “ānetvā pana dīpetabbānī”ti. Vuttanayena	1307	
PA_tika-s01_01t:1307_9	desitāneva katvā saṃvaṇṇakehi pakāsetabbānīti attho. Aṭṭhakathāyaṃ pana “catutthajjhānaṃ	1307	
PA_tika-s01_01t:1307_10	upasampajja viharatī”ti imināva arūpajjhānampi saṅgahitanti dassetuṃ “catutthajjhānena	13071	
PA_tika-s01_01t:1307_11	hī”tiādi vuttaṃ. Catutthajjhānañhi rūpavirāgabhāvanāvasena pavattaṃ “arūpajjhāna”nti vuccatīti.	13071	
PA_tika-s01_01t:1308_0	471-480. Na cittekaggatāmattakenevāti ettha heṭṭhā vuttanayānusārena attho veditabbo.	1308	
PA_tika-s01_01t:1308_1	Lokiyassa samādhikkhandhassa adhippetattā “na citte…pe… atthī”ti vuttaṃ. Ariya-saddo	1308	
PA_tika-s01_01t:1308_2	cettha suddhapariyāyo, na lokuttarapariyāyo. Tathā heṭṭhāpi lokiyābhiññāpaṭisambhidāhi	1308	
PA_tika-s01_01t:1308_3	vināva arahatte adhigate nattheva uttariṃkaraṇīyanti sakkā vattuṃ yadatthaṃ bhagavati	1308	
PA_tika-s01_01t:1308_4	brahmacariyaṃ vussati, tassa siddhattā. Idha pana lokiyābhiññāpi āgatā eva. Sesaṃ suviññeyyameva.	1308	
PA_tika-s01_01t:1309	Subhasuttavaṇṇanāya līnatthappakāsanā.	130	
PA_tika-s01_01t:1310	11. Kevaṭṭasuttavaṇṇanā	131	
PA_tika-s01_01t:1311	Kevaṭṭagahapatiputtavatthuvaṇṇanā	131	
PA_tika-s01_01t:1312_0	481. Pāvārikambavaneti pāvārikaseṭṭhino ambabahule upavane. Taṃ kira so seṭṭhī bhagavato	1312	
PA_tika-s01_01t:1312_1	anucchavikaṃ gandhakuṭiṃ, bhikkhusaṅghassa ca rattiṭṭhānadivāṭṭhānakuṭimaṇḍapādīni	1312	
PA_tika-s01_01t:1312_2	sampādetvā pākāraparikkhittaṃ dvārakoṭṭhakasampannaṃ katvā buddhappamukhassa saṅghassa	1312	
PA_tika-s01_01t:1312_3	niyyātesi, purimavohārena pana “pāvārikambavana”nti vuccati, tasmiṃ pāvārikambavane.	1312	
PA_tika-s01_01t:1312_4	Kevaṭṭoti idaṃ tassa nāmaṃ kevaṭṭehi saṃrakkhitattā, tesaṃ vā santike saṃvaḍḍhitattāti	1312	
PA_tika-s01_01t:1312_5	keci. “Gahapatiputtassā”ti ettha kāmaṃ tadā so gahapatiṭṭhāne ṭhito, pitu panassa	1312	
PA_tika-s01_01t:1312_6	acirakālaṃkatatāya purimasamaññāya “gahapatiputto” tveva voharīyati, tenāha “gahapati	1312	
PA_tika-s01_01t:1312_7	mahāsālo”ti. Mahāvibhavatāya mahāsāro, gahapatīti attho ra-kārassa la-kāraṃ katvā	1312	
PA_tika-s01_01t:1312_8	“mahāsālo sukhumālo aha”ntiādīsu viya. Saddhāsampannoti pothujjanikāya saddhāya vasena saddhā samannāgato.	1312	
PA_tika-s01_01t:1313_0	Samiddhāti sammadeva iddhā, iddhiyā vibhavasampattiyā vepullappattāti attho. “Ehi	1313	
PA_tika-s01_01t:1313_1	tvaṃ bhikkhu anvaddhamāsaṃ, anumāsaṃ, anusaṃvaccharaṃ vā manussānaṃ pasādāya iddhipāṭihāriyaṃ	1313	
PA_tika-s01_01t:1313_2	karohī”ti ekassa bhikkhuno āṇāpanaṃ tasmiṃ ṭhāne tassa ṭhapanaṃ nāma hotīti āha “ṭhānantare	1313	
PA_tika-s01_01t:1313_3	ṭhapetū”ti. Uttarimanussānaṃ dhammatoti uttarimanussānaṃ buddhādīnaṃ adhigamadhammato.	1313	
PA_tika-s01_01t:1313_4	Niddhāraṇe cetaṃ nissakkaṃ. Iddhipāṭihāriyañhi tato niddhāreti. Manussadhammato uttarīti	1313	
PA_tika-s01_01t:1313_5	pakatimanussadhammato upari. Pajjalitapadīpoti pajjalanto padīpo.	1313	
PA_tika-s01_01t:1314	482. Na dhaṃsemīti guṇasampattito na cāvemi, tenāha “sīlabheda”ntiādi. Vissāsaṃ vaḍḍhetvā bhagavati attano vissatthabhāvaṃ brūhetvā vibhūtaṃ pākaṭaṃ katvā.	131	
PA_tika-s01_01t:1315	Iddhipāṭihāriyavaṇṇanā	131	
PA_tika-s01_01t:1316_0	483-4. Ādīnavanti dosaṃ. Gandhārīti cūḷagandhārī, mahāgandhārīti dve gandhārīvijjā.	1316	
PA_tika-s01_01t:1316_1	Tattha cūḷagandhārī nāma tivassato oraṃ matānaṃ sattānaṃ upapannaṭṭhānajānanavijjā.	1316	
PA_tika-s01_01t:1316_2	Mahāgandhārī tampi jānāti tato uttaripi iddhividhañāṇakappaṃ yebhuyyena iddhividhakiccaṃ	1316	
PA_tika-s01_01t:1316_3	sādheti. Tassā kira vijjāya sādhako puggalo tādise desakāle mantaṃ parijappitvā bahudhāpi	1316	
PA_tika-s01_01t:1316_4	attānaṃ dasseti, hatthiādīnipi dasseti, dassanīyopi hoti, aggithambhampi karoti,	1316	
PA_tika-s01_01t:1316_5	jalathambhampi karoti, ākāsepi attānaṃ dasseti. Sabbaṃ indajālasadisaṃ daṭṭhabbaṃ.	1316	
PA_tika-s01_01t:1316_6	Aṭṭoti dukkhito bādhito, tenāha “pīḷito”ti.	1316	
PA_tika-s01_01t:1317	Ādesanāpāṭihāriyavaṇṇanā	131	
PA_tika-s01_01t:1318_0	485. Kāmaṃ “cetasika”nti padaṃ ye cetasi niyuttā cittena sampayuttā, tesaṃ sādhāraṇavacanaṃ,	1318	
PA_tika-s01_01t:1318_1	sādhāraṇe pana gahite cittaviseso gahitova hoti, sāmaññajotanā ca visese avatiṭṭhatīti	1318	
PA_tika-s01_01t:1318_2	cetasikaggahaṇassa adhippāyaṃ vivaranto “somanassadomanassaṃ adhippeta”nti āha. Somanassaggahaṇena	1318	
PA_tika-s01_01t:1318_3	cettha tadekaṭṭhā rāgādayo, saddhādayo ca dassitā honti, domanassaggahaṇena dosādayo.	1318	
PA_tika-s01_01t:1318_4	Vitakkavicārā pana sarūpeneva dassitā. Evaṃ tava manoti iminā ākārena tava mano pavattoti	1318	
PA_tika-s01_01t:1318_5	attho. Kena pakārena pavattoti āha “somanassito vā”tiādi. “Evaṃ tava mano”ti idaṃ	1318	
PA_tika-s01_01t:1318_6	pana somanassitatādimattadassanaṃ, na pana yena yena somanassito vā domanassito vā,	1318	
PA_tika-s01_01t:1318_7	taṃ taṃ dassanaṃ. Dutiyanti “itthampi te mano”ti idaṃ. Itipīti ettha iti-saddo nidassanattho	1318	
PA_tika-s01_01t:1318_8	“atthīti kho, kaccāna, ayameko anto”tiādīsu viya, tenāha “imañca imañca atthaṃ cintayamāna”nti	1318	
PA_tika-s01_01t:1318_9	pi-saddo vuttatthasampiṇḍanattho. Parassa cintaṃ manati jānāti etenāti cintāmaṇi.	1318	
PA_tika-s01_01t:1318_10	Tassā kira vijjāya sādhako puggalo tādise desakāle mantaṃ parijappitvā yassa cittaṃ	13181	
PA_tika-s01_01t:1318_11	jānitukāmo, tassa diṭṭhasutādivisesasañjānanamukhena cittācāraṃ anuminanto kathetīti	13181	
PA_tika-s01_01t:1318_12	keci. Apare “vācaṃ niccharāpetvā tattha akkharasallakkhaṇavasenā”ti vadanti.	13181	
PA_tika-s01_01t:1319	Anusāsanīpāṭihāriyavaṇṇanā	131	
PA_tika-s01_01t:1320_0	486. Pavattentāti pavattanakā hutvā, pavattanavasenāti attho. “Eva”nti hi padaṃ yathānusiṭṭhāya	1320	
PA_tika-s01_01t:1320_1	anusāsaniyā vidhivasena, paṭisedhavasena ca pavattiākāraparāmasanaṃ, sā ca sammāvitakkānaṃ	1320	
PA_tika-s01_01t:1320_2	micchāvitakkānañca pavattiākāradassanavasena pavattati tattha ānisaṃsassa ādīnavassa	1320	
PA_tika-s01_01t:1320_3	ca vibhāvanatthaṃ. Aniccasaññameva na niccasaññanti attho. Paṭiyogīnivattanatthañhi	1320	
PA_tika-s01_01t:1320_4	eva-kāraggahaṇaṃ. Idhāpi evaṃ saddaggahaṇassa attho, payojanañca vuttanayeneva veditabbaṃ.	1320	
PA_tika-s01_01t:1320_5	Idaṃgahaṇepi eseva nayo. Pañcakāmaguṇikarāganti nidassanamattaṃ daṭṭhabbaṃ, tadaññarāgassa,	1320	
PA_tika-s01_01t:1320_6	dosādīnañca pahānassa icchitattā, tappahānassa ca tadaññarāgādikhepanassa upāyabhāvato	1320	
PA_tika-s01_01t:1320_7	tathā vuttaṃ duṭṭhalohitavimocanassa pubbaduṭṭhamaṃsakhepanūpāyatā viya. Lokuttaradhammamevāti	1320	
PA_tika-s01_01t:1320_8	avadhāraṇaṃ paṭipakkhabhāvato sāvajjadhammanivattanaparaṃ daṭṭhabbaṃ tassādhigamūpāyānisaṃsabhūtānaṃ	1320	
PA_tika-s01_01t:1320_9	tadaññesaṃ anavajjadhammānaṃ nānantariyabhāvato. Iddhividhaṃ iddhipāṭihāriyanti dasseti	1320	
PA_tika-s01_01t:1320_10	iddhidassanena parasantāne pasādādīnaṃ paṭipakkhassa haraṇato. Iminā nayena sesapadadvayepi	13201	
PA_tika-s01_01t:1320_11	attho veditabbo. Satataṃ dhammadesanāti sabbakālaṃ desetabbadhammadesanā.	13201	
PA_tika-s01_01t:1321_0	Iddhipāṭihāriyenāti sahayoge karaṇavacanaṃ, iddhipāṭihāriyena saddhinti attho. Ādesanāpāṭihāriyenāti	1321	
PA_tika-s01_01t:1321_1	etthāpi eseva nayo. Dhammasenāpatissa āciṇṇanti yojanā. “Cittācāraṃ ñatvā”ti iminā	1321	
PA_tika-s01_01t:1321_2	ādesanāpāṭihāriyaṃ dasseti. “Dhammaṃ desesī”ti iminā anusāsanīpāṭihāriyaṃ “buddhānaṃ	1321	
PA_tika-s01_01t:1321_3	satataṃ dhammadesanā”ti anusāsanīpāṭihāriyassa tattha sātisayatāya vuttaṃ. Saupārambhāni	1321	
PA_tika-s01_01t:1321_4	patirūpena upārambhitabbato. Sadosāni dosasamucchindanassa anupāyabhāvato. Sadosattā	1321	
PA_tika-s01_01t:1321_5	eva addhānaṃ na tiṭṭhanti cirakālaṭṭhāyīni na honti. Addhānaṃ atiṭṭhanato na niyyantīti	1321	
PA_tika-s01_01t:1321_6	phalena hetuno anumānaṃ. Aniyyānikatāya hi tāni anaddhaniyāni. Anusāsanīpāṭihāriyaṃ	1321	
PA_tika-s01_01t:1321_7	anupārambhaṃ visuddhippabhavato, visuddhinissayato ca. Tato eva niddosaṃ. Na hi tattha	1321	
PA_tika-s01_01t:1321_8	pubbāparavirodhādidosasambhavo. Niddosattā eva addhānaṃ tiṭṭhati paravādavātehi,	1321	
PA_tika-s01_01t:1321_9	kilesavātehi ca anupahantabbato. Tasmāti yathāvuttakāraṇato, tena saupārambhādiṃ,	1321	
PA_tika-s01_01t:1321_10	anupārambhādiṃ cāti ubhayaṃ ubhayattha yathākkamaṃ gārayhapāsaṃsabhāvānaṃ hetubhāvena paccāmasati.	13211	
PA_tika-s01_01t:1322	Bhūtanirodhesakavatthuvaṇṇanā	132	
PA_tika-s01_01t:1323_0	487. Aniyyānikabhāvadassanatthanti yasmā mahābhūtapariyesako bhikkhu purimesu dvīsu	1323	
PA_tika-s01_01t:1323_1	pāṭihāriyesu vasippatto kusalopi samāno mahābhūtānaṃ aparisesanirodhasaṅkhātaṃ nibbānaṃ	1323	
PA_tika-s01_01t:1323_2	nāvabujjhi, tasmā tāni niyyānāvahatābhāvato aniyyānikānīti tesaṃ aniyyānikabhāvadassanatthaṃ.	1323	
PA_tika-s01_01t:1323_3	Tatiyaṃ pana takkarassa ekantato niyyānāvahanti tasseva niyyānikabhāvadassanatthaṃ.	1323	
PA_tika-s01_01t:1324_0	Evametissā desanāya mukhyapayojanaṃ dassetvā idāni anusaṅgikampi dassetuṃ “apicā”tiādi	1324	
PA_tika-s01_01t:1324_1	āraddhaṃ. Mahābhūte pariyesantoti aparisesaṃ nirujjhanavasena mahābhūte gavesanto,	1324	
PA_tika-s01_01t:1324_2	tesaṃ anavasesanirodhaṃ vīmaṃsantoti attho. Vicaritvāti dhammatāya codiyamāno vicaritvā.	1324	
PA_tika-s01_01t:1324_3	Dhammatāsiddhaṃ kiretaṃ, yadidaṃ tassa bhikkhuno tathā vicaraṇaṃ, yathā abhijātiyaṃ	1324	
PA_tika-s01_01t:1324_4	mahāpathavikampādi. Mahantabhāvappakāsanatthanti sadevake loke anaññasādhāraṇassa	1324	
PA_tika-s01_01t:1324_5	buddhānaṃ mahantabhāvassa mahānubhāvatāya dīpanatthaṃ. Idañca kāraṇanti sabbesampi	1324	
PA_tika-s01_01t:1324_6	buddhānaṃ sāsane īdiso eko bhikkhu tadānubhāvappakāsano hotīti idampi kāraṇaṃ dassento.	1324	
PA_tika-s01_01t:1325_0	Katthāti nimitte bhummaṃ, tasmā katthāti kismiṃ ṭhāne kāraṇabhūte. Kiṃ āgammāti kiṃ	1325	
PA_tika-s01_01t:1325_1	ārammaṇaṃ paccayabhūtaṃ adhigantvā, tenāha “kiṃ pattassā”ti. Teti mahābhūtā. Appavattivasenāti	1325	
PA_tika-s01_01t:1325_2	anuppajjanavasena. Sabbākārenāti vacanatthalakkhaṇādisamuṭṭhānakalāpacuṇṇanānattekattavinibbhogāvinibbhoga-	1325	
PA_tika-s01_01t:1325_3	sabhāgavisabhāgaajjhattikabāhirasaṅgahapaccayasamannāhārapaccayavibhāgākārato, sasambhārasaṅkhepasasambhāravibhattisalakkhaṇasaṅkhepasalakkhaṇavibhattiākārato	1325	
PA_tika-s01_01t:1325_4	cāti sabbena ākārena.	1325	
PA_tika-s01_01t:1326_0	488. Dibbanti ettha pañcahi kāmaguṇehi samaṅgībhūtā hutvā vicaranti, kīḷanti, jotanti	1326	
PA_tika-s01_01t:1326_1	cāti devo, devaloko. Taṃ yanti upagacchanti etenāti devayāniyo. Vasaṃ vattentoti	1326	
PA_tika-s01_01t:1326_2	ettha vasavattanaṃ nāma yathicchitaṭṭhānagamanaṃ. Cattāro mahārājāno etesaṃ issarāti	1326	
PA_tika-s01_01t:1326_3	cātumahārājikā yā devatā maggaphalalābhino tā tamatthaṃ ekadesena jāneyyuṃ buddhavisayo	1326	
PA_tika-s01_01t:1326_4	panāyaṃ pañhoti cintetvā “na jānāmā”ti āhaṃsu, tenāha “buddhavisaye”tiādi. Ajjhottharaṇaṃ	1326	
PA_tika-s01_01t:1326_5	nāmettha nippīḷananti āha “punappunaṃ pucchatī”ti. Abhikkantatarāti rūpasampattiyā	1326	
PA_tika-s01_01t:1326_6	ceva paññāpaṭibhānādiguṇehi ca amhe abhibhuyya paresaṃ kāmanīyatarā. Paṇītatarāti	1326	
PA_tika-s01_01t:1326_7	uḷāratarā, tenāha “uttamatarā”ti.	1326	
PA_tika-s01_01t:1327_0	491-3. Devayāniyasadiso iddhividhañāṇasseva adhippetattā. “Devayāniyamaggoti vā …pe…	1327	
PA_tika-s01_01t:1327_1	sabbametaṃ iddhividhañāṇasseva nāma”nti idaṃ pāḷiyaṃ aṭṭhakathāsu ca tattha tattha	1327	
PA_tika-s01_01t:1327_2	āgataruḷhivasena vuttaṃ.	1327	
PA_tika-s01_01t:1328	494. Āgamanapubbabhāge nimittanti brahmuno āgamanassa pubbabhāge uppajjananimittaṃ. Pāturahosīti āvi bhavi. Pākaṭo ahosīti pakāso ahosi.	132	
PA_tika-s01_01t:1329_0	497. Padesenāti ekadesena, upādinnakavasena, sattasantānapariyāpannenāti attho. Anupādinnakepīti	1329	
PA_tika-s01_01t:1329_1	anindriyabaddhepi. Nippadesato anavasesato. Pucchāmūḷhassāti pucchituṃ ajānantassa.	1329	
PA_tika-s01_01t:1329_2	Pucchāya dosaṃ dassetvāti tena katapucchāya pucchitākāre dosaṃ vibhāvetvā. Yasmā	1329	
PA_tika-s01_01t:1329_3	vissajjanaṃ nāma pucchānurūpaṃ pucchāsabhāgena vissajjetabbato, na ca tathāgatā virajjhitvā	1329	
PA_tika-s01_01t:1329_4	katapucchānurūpaṃ vissajjenti, atthasabhāgatāya ca vissajjanassa pucchakā tadatthaṃ	1329	
PA_tika-s01_01t:1329_5	anavabujjhantā sammuyhanti, tasmā pucchāya sikkhāpanaṃ buddhāciṇṇaṃ, tenāha “pucchaṃ sikkhāpetvā”tiādi.	1329	
PA_tika-s01_01t:1330_0	498. Appatiṭṭhāti appaccayā, sabbaso samucchinnakāraṇāti attho. Upādinnaṃ yevāti	1330	
PA_tika-s01_01t:1330_1	indriyabaddhameva. Yasmā ekadisābhimukhaṃ santānavasena saṇṭhite rūpappabandhe dīghasamaññā	1330	
PA_tika-s01_01t:1330_2	taṃ upādāya tato appake rassasamaññā tadubhayañca visesato rūpaggahaṇamukhena gayhati,	1330	
PA_tika-s01_01t:1330_3	tasmā āha “dīghañca rassañcāti saṇṭhānavasena upādārūpaṃ vutta”nti. Appaparimāṇe	1330	
PA_tika-s01_01t:1330_4	rūpasaṅghāte aṇusamaññā, taṃ upādāya tato mahati thūlasamaññā. Idampi dvayaṃ visesato	1330	
PA_tika-s01_01t:1330_5	rūpaggahaṇamukhena gayhati, tenāha “imināpī”tiādi. Pi-saddena cettha “saṇṭhānavasena	1330	
PA_tika-s01_01t:1330_6	upādārūpaṃ vutta”nti etthāpi vaṇṇamattameva kathitanti imamatthaṃ samuccinatīti vadanti.	1330	
PA_tika-s01_01t:1330_7	Subhanti sundaraṃ, iṭṭhanti attho. Asubhanti asundaraṃ, aniṭṭhanti vuttaṃ hoti. Tenevāha	1330	
PA_tika-s01_01t:1330_8	“iṭṭhāniṭṭhārammaṇaṃ panevaṃ kathita”nti. Dīghaṃ rassaṃ, aṇuṃ thūlaṃ, subhāsubhanti	1330	
PA_tika-s01_01t:1330_9	tīsu ṭhānesu upādārūpasseva gahaṇaṃ, bhūtarūpānaṃ visuṃ gahitattā. Nāmanti vedanādikkhandhacatukkaṃ	1330	
PA_tika-s01_01t:1330_10	tañhi ārammaṇābhimukhaṃ namanato, nāmakaraṇato ca “nāma”nti vuccati. Heṭṭhā “dīghaṃ	13301	
PA_tika-s01_01t:1330_11	rassa”ntiādinā vuttameva idha ruppanaṭṭhena “rūpa”nti gahitanti āha “dīghādibhedaṃ	13301	
PA_tika-s01_01t:1330_12	rūpañcā”ti. Dīghādīti ca ādi-saddena āpādīnañca saṅgaho daṭṭhabbo. Yasmā vā dīghādisamaññā	13301	
PA_tika-s01_01t:1330_13	na rūpāyatanavatthukāva, atha kho bhūtarūpavatthukāpi. Tathā hi saṇṭhānaṃ phusanamukhenapi	13301	
PA_tika-s01_01t:1330_14	gayhati, tasmā dīgharassādiggahaṇena bhūtarūpampi gayhatevāti “dīghādibhedaṃ rūpa”micceva	13301	
PA_tika-s01_01t:1330_15	vuttaṃ. Kiṃ āgammāti kiṃ adhigantvā kissa adhigamahetu. “Uparujjhatī”ti idaṃ anuppādanirodhaṃ	13301	
PA_tika-s01_01t:1330_16	sandhāya vuttaṃ, na khaṇanirodhanti āha “asesametaṃ nappavattatī”ti.	13301	
PA_tika-s01_01t:1331_0	499. Viññātabbanti visiṭṭhena ñātabbaṃ, ñāṇuttamena ariyamaggañāṇena paccakkhato	1331	
PA_tika-s01_01t:1331_1	jānitabbanti attho, tenāha “nibbānassetaṃ nāma”nti. Nidissatīti nidassanaṃ, cakkhuviññeyyaṃ.	1331	
PA_tika-s01_01t:1331_2	Na nidassanaṃ anidassanaṃ, acakkhuviññeyyanti etamatthaṃ vadanti. Nidassanaṃ vā upamā,	1331	
PA_tika-s01_01t:1331_3	taṃ etassa natthīti anidassanaṃ. Na hi nibbānassa niccassa ekassa accantasantapaṇītasabhāvassa	1331	
PA_tika-s01_01t:1331_4	sadisaṃ nidassanaṃ kutoci labbhatīti. Yaṃ ahutvā sambhoti, hutvā paṭiveti taṃ saṅkhataṃ	1331	
PA_tika-s01_01t:1331_5	udayavayantehi saantaṃ, asaṅkhatassa pana nibbānassa niccassa te ubhopi antā na santi,	1331	
PA_tika-s01_01t:1331_6	tato eva navabhāvāpagamasaṅkhāto jarantopi tassa natthīti āha “uppādanto…pe… ananta”nti.	1331	
PA_tika-s01_01t:1331_7	“Titthassa nāma”nti vatvā tattha nibbacanaṃ dassetuṃ “papanti etthāti papa”nti vuttaṃ.	1331	
PA_tika-s01_01t:1331_8	Ettha hi papanti pānatitthaṃ. Bha-kāro kato niruttinayena. Visuddhaṭṭhena vā sabbatopabhaṃ,	1331	
PA_tika-s01_01t:1331_9	kenaci anupakkiliṭṭhatāya samantato pabhassaranti attho. Yena nibbānaṃ adhigataṃ,	1331	
PA_tika-s01_01t:1331_10	taṃ santatipariyāpannānaṃyeva idha anuppādanirodho adhippetoti vuttaṃ “upādinnakadhammajātaṃ	13311	
PA_tika-s01_01t:1331_11	nirujjhati appavattaṃ hotī”ti.	13311	
PA_tika-s01_01t:1332_0	Tatthāti “viññāṇassa nirodhenā”ti yaṃ padaṃ vuttaṃ, tasmiṃ. “Viññāṇa”nti viññāṇaṃ	1332	
PA_tika-s01_01t:1332_1	uddharati vibhattabbattā etthetaṃ uparujjhatīti etasmiṃ nibbāne etaṃ nāmarūpaṃ carimakaviññāṇanirodhena	1332	
PA_tika-s01_01t:1332_2	anuppādavasena nirujjhati anupādisesāya nibbānadhātuyā, tenāha “vijjhātadīpasikhā	1332	
PA_tika-s01_01t:1332_3	viya apaṇṇattikabhāvaṃ yātī”ti. “Carimakaviññāṇa”nti hi arahato cuticittaṃ adhippetaṃ.	1332	
PA_tika-s01_01t:1332_4	“Abhisaṅkhāraviññāṇassāpī”tiādināpi saupādisesanibbānamukhena anupādisesanibbānameva	1332	
PA_tika-s01_01t:1332_5	vadati nāmarūpassa anavasesato uparujjhanassa adhippetattā, tenāha “anuppādavasena	1332	
PA_tika-s01_01t:1332_6	uparujjhatī”ti. Sotāpattimaggañāṇenāti kattari, karaṇe vā karaṇavacanaṃ. Nirodhenāti	1332	
PA_tika-s01_01t:1332_7	pana hetumhi. Etthāti etasmiṃ nibbāne. Sesamettha yaṃ atthato na vibhattaṃ, taṃ suviññeyyameva.	1332	
PA_tika-s01_01t:1333	Kevaṭṭasuttavaṇṇanāya līnatthappakāsanā.	133	
PA_tika-s01_01t:1334	12. Lohiccasuttavaṇṇanā	133	
PA_tika-s01_01t:1335	Lohiccabrāhmaṇavatthuvaṇṇanā	133	
PA_tika-s01_01t:1336	501. Sālavatikāti itthiliṅgavasena tassa gāmassa nāmaṃ. Gāmaṇikābhāvenāti keci. Lohito nāma tassa kule pubbapuriso, tassa vasena lohiccoti tassa brāhmaṇassa gottato āgataṃ nāmaṃ.	133	
PA_tika-s01_01t:1337_0	502. “Diṭṭhigata”nti laddhimattaṃ adhippetanti āha “na pana ucchedasassatānaṃ aññatara”nti.	1337	
PA_tika-s01_01t:1337_1	Na hi ucchedasassatagāhavinimutto koci diṭṭhigāho atthi. “Bhāsati yevā”ti tassā laddhiyā	1337	
PA_tika-s01_01t:1337_2	loke pākaṭabhāvaṃ dasseti. Attato añño paroti yathā anusāsakato anusāsitabbo paro,	1337	
PA_tika-s01_01t:1337_3	evaṃ anusāsitabbatopi anusāsako paroti vuttaṃ “paro parassāti paro yo”tiādi. Kiṃ-saddāpekkhāya	1337	
PA_tika-s01_01t:1337_4	cettha “karissatī”ti anāgatakālavacanaṃ, anāgatepi vā tena tassa kātabbaṃ natthīti	1337	
PA_tika-s01_01t:1337_5	dassanatthaṃ. Kusalaṃ dhammanti anavajjadhammaṃ nikkilesadhammaṃ vimokkhadhammanti	1337	
PA_tika-s01_01t:1337_6	attho. “Paresaṃ dhammaṃ kathessāmī”ti tehi attānaṃ parivārāpetvā vicaraṇaṃ kiṃ atthiyaṃ	1337	
PA_tika-s01_01t:1337_7	āsayabuddhassāpi anurodhena vinā taṃ na hotīti tasmā attanā paṭiladdhaṃ…pe… vihātabbanti	1337	
PA_tika-s01_01t:1337_8	vadati. Tenāha “evaṃ sampadamidaṃ pāpakaṃ lobhadhammaṃ vadāmī”ti.	1337	
PA_tika-s01_01t:1338	504. Soti lohicco brāhmaṇo.	133	
PA_tika-s01_01t:1339_0	508. Kathāphāsukatthanti kathāsukhatthaṃ, sukhena kathaṃ kathetuñceva sotuñcāti attho.	1339	
PA_tika-s01_01t:1339_1	Appeva nāma siyāti ettha pītivasena āmeḍitaṃ daṭṭhabbaṃ. Tathā hi taṃ “buddhagajjita”nti	1339	
PA_tika-s01_01t:1339_2	vuccati. Bhagavā hi īdisesu ṭhānesu visesato pītisomanassajāto hoti. Tenāha “ayaṃ	1339	
PA_tika-s01_01t:1339_3	kirettha adhippāyo”tiādi.	1339	
PA_tika-s01_01t:1340	Lohiccabrāhmaṇānuyogavaṇṇanā	134	
PA_tika-s01_01t:1341_0	509. Samudayasañjātīti āyuppādo. Anupubbo kampī-saddo ākaṅkhanattho hotīti “icchatīti	1341	
PA_tika-s01_01t:1341_1	attho”ti vuttaṃ. Sātisayena vā hitena anukampako anuggaṇhanako hitānukampī. Sampajjatīti	1341	
PA_tika-s01_01t:1341_2	āsevanalābhena nippajjati balavatī hoti, avaggahāti attho, tenāha “niyatā hotī”ti.	1341	
PA_tika-s01_01t:1341_3	Niraye nibbattati micchādiṭṭhiko.	1341	
PA_tika-s01_01t:1342_0	510-11. Dutiyaṃ upapattinti “nanu rājā pasenadī kosalo”tiādinā dutiyaṃ upapattiṃ	1342	
PA_tika-s01_01t:1342_1	sādhanayuttiṃ. Kāraṇañhi bhagavā upamāmukhena dasseti. Ye cimeti ye ca ime kulaputtā	1342	
PA_tika-s01_01t:1342_2	dibbā gabbhā paripācentīti yojanā. Asakkuṇantā upanissayasampattiyā, ñāṇaparipākassa	1342	
PA_tika-s01_01t:1342_3	vā abhāvena. Ye pana “paripaccantī”ti paṭhanti, tesaṃ “dibbe gabbhe”ti vacanavipallāsena	1342	
PA_tika-s01_01t:1342_4	payojanaṃ natthi. Attho ca dutiyavikappe vuttanayena veditabbo. Ahitānukampitā ca	1342	
PA_tika-s01_01t:1342_5	taṃsamaṅgisattavasena. Divi bhavāti dibbā. Gabbhenti paripaccanavasena santānaṃ pabandhentīti	1342	
PA_tika-s01_01t:1342_6	gabbhā. “Channaṃ devalokāna”nti nidassanavacanametaṃ. Brahmalokassāpi hi dibbagabbhabhāvo	1342	
PA_tika-s01_01t:1342_7	labbhateva dibbavihārahetukattā. Evañca katvā “bhāvanaṃ bhāvayamānā”ti idampi vacanaṃ	1342	
PA_tika-s01_01t:1342_8	samatthitaṃ hoti. Bhavanti ettha yathāruci sukhasamappitāti bhavā, vimānāni. Devabhāvāvahattā	1342	
PA_tika-s01_01t:1342_9	dibbā. Vuttanayeneva gabbhā. Dānādayo devalokasaṃvattaniyapuññavisesā. Dibbā bhavāti	1342	
PA_tika-s01_01t:1342_10	devalokapariyāpannā upapattibhavā. Tadāvaho hi kammabhavo pubbe gahito.	13421	
PA_tika-s01_01t:1343	Tayocodanārahavaṇṇanā	134	
PA_tika-s01_01t:1344_0	513. Aniyamitenevāti aniyameneva “tvaṃ evaṃdiṭṭhiko evaṃ sattānaṃ anatthassa kārako”ti	1344	
PA_tika-s01_01t:1344_1	evaṃ anuddesikeneva. Mānanti “ahametaṃ jānāmi, ahametaṃ passāmī”ti evaṃ paṇḍitamānaṃ.	1344	
PA_tika-s01_01t:1344_2	Bhinditvāti vidhametvā, jahāpetvāti attho. Tayo satthāreti asampāditaattahito anovādakarasāvako,	1344	
PA_tika-s01_01t:1344_3	asampāditaattahito ovādakarasāvako, sampāditaattahito anovādakarasāvakoti ime tayo	1344	
PA_tika-s01_01t:1344_4	satthāre. Catuttho pana sammāsambuddho na codanāraho hotīti “tena pucchite eva kathessāmī”ti	1344	
PA_tika-s01_01t:1344_5	codanārahe tayo satthāre paṭhamaṃ dassesi, pacchā catutthaṃsatthāraṃ. Kāmañcettha	1344	
PA_tika-s01_01t:1344_6	catuttho satthā eko adutiyo anaññasādhāraṇo, tathāpi so yesaṃ uttarimanussadhammānaṃ	1344	
PA_tika-s01_01t:1344_7	vasena “dhammamayo kāyo”ti vuccati, tesaṃ samudāyabhūtopi te guṇāvayave satthuṭṭhāniye	1344	
PA_tika-s01_01t:1344_8	katvā dassento bhagavā “ayampi kho, lohicca, satthā”ti abhāsi.	1344	
PA_tika-s01_01t:1345_0	Aññāti ya-kāralopena niddeso “sayaṃ abhiññā”ti ādīsu viya. Aññāyāti ca tadatthiye	1345	
PA_tika-s01_01t:1345_1	sampadānavacananti āha “ājānanatthāyā”ti. Sāvakattaṃ paṭijānitvā ṭhitattā ekadesenassa	1345	
PA_tika-s01_01t:1345_2	sāsanaṃ karontīti āha “nirantaraṃ tassa sāsanaṃ akatvā”ti. Ukkamitvā vattantīti yathicchitaṃ	1345	
PA_tika-s01_01t:1345_3	karontīti attho. Paṭikkamantiyāti anabhiratiyā agāravena apagacchantiyā, tenāha “anicchantiyā”tiādi.	1345	
PA_tika-s01_01t:1345_4	Ekāyāti ekāya itthiyā. Eko iccheyyāti eko puriso tāya anicchantiyā sampayogaṃ kāmeyya.	1345	
PA_tika-s01_01t:1345_5	Osakkanādimukhena itthipurisasambandhanidassanaṃ gehasitaapekkhāvasena tassa satthuno	1345	
PA_tika-s01_01t:1345_6	sāvakesu paṭipattīti dasseti. Ativiya virattabhāvato daṭṭhumpi anicchamānaṃ. Lobhenāti	1345	
PA_tika-s01_01t:1345_7	parivāravasena uppajjanakalābhasakkāralobhena. Tattha sampādehīti tasmiṃ paṭipattidhamme	1345	
PA_tika-s01_01t:1345_8	patiṭṭhitaṃ katvā sampādehi. Ujuṃ karohi kāyavaṅkādivigamena.	1345	
PA_tika-s01_01t:1346_0	515. Evaṃ codanaṃ arahatīti evaṃ vuttanayena sāvakesu appossukkabhāvāpādane niyojanavasena	1346	
PA_tika-s01_01t:1346_1	codanaṃ arahati, na paṭhamo viya “evarūpo tava lobhadhammo”tiādinā, na ca dutiyo	1346	
PA_tika-s01_01t:1346_2	viya “attānameva tāva tattha sampādehī”tiādinā. Kasmā? Sampāditaattahitatāya tatiyassa.	1346	
PA_tika-s01_01t:1347	Nacodanārahasatthuvaṇṇanā	134	
PA_tika-s01_01t:1348_0	516. “Na codanāraho”ti ettha yasmā codanārahatā nāma satthuvippaṭipattiyā vā sāvakavippaṭipattiyā	1348	
PA_tika-s01_01t:1348_1	vā ubhayavippaṭipattiyā vā, tayidaṃ sabbampi imasmiṃ satthari natthi, tasmā na codanārahoti	1348	
PA_tika-s01_01t:1348_2	imamatthaṃ dassetuṃ “ayañhī”tiādi vuttaṃ.	1348	
PA_tika-s01_01t:1349_0	517. Mayā gahitāya diṭṭhiyāti sabbaso anavajje sammāpaṭipanne paresaṃ sammadeva sammāpaṭipattiṃ	1349	
PA_tika-s01_01t:1349_1	dessente satthari abhūtadosāropanavasena micchāgahitāya nirayagāminiyā pāpadiṭṭhiyā.	1349	
PA_tika-s01_01t:1349_2	Narakapapātanti narakasaṅkhātaṃ mahāpapātaṃ. Papatanti tatthāti hi papāto. Saggamaggathaleti	1349	
PA_tika-s01_01t:1349_3	saggagāmimaggabhūte puññadhammathale. Sesaṃ suviññeyyameva.	1349	
PA_tika-s01_01t:1350	Lohiccasuttavaṇṇanāya līnatthappakāsanā.	135	
PA_tika-s01_01t:1351	13. Tevijjasuttavaṇṇanā	135	
PA_tika-s01_01t:1352_0	518. Uttarenāti ettha ena-saddo disāvācīsaddato pañcamīantato adūrattho icchito,	1352	
PA_tika-s01_01t:1352_1	tasmā uttarena-saddena adūratthajotanaṃ dassento “adūre uttarapasse”ti āha. Akkharacintakā	1352	
PA_tika-s01_01t:1352_2	pana ena-saddayoge avadhivācini pade upayogavacanaṃ icchanti. Attho pana sāmivaseneva	1352	
PA_tika-s01_01t:1352_3	icchitoti idha sāmivacanavaseneva vuttaṃ.	1352	
PA_tika-s01_01t:1353_0	519. Kulacārittādīti ādi-saddena mantajjhenābhirūpatādisampattiṃ saṅgaṇhāti. Mantasajjhāyakaraṇatthanti	1353	
PA_tika-s01_01t:1353_1	āthabbaṇamantānaṃ sajjhāyakaraṇatthaṃ, tenāha “aññesaṃ bahūnaṃ pavesanaṃ nivāretvā”ti.	1353	
PA_tika-s01_01t:1354	Maggāmaggakathāvaṇṇanā	135	
PA_tika-s01_01t:1355_0	520. “Jaṅghacāra”nti caṅkamato ito cito ca caraṇamāha. So hi jaṅghāsu kilamathavinodanattho	1355	
PA_tika-s01_01t:1355_1	cāroti tathā vutto. Tenāha “anucaṅkamantānaṃ anuvicarantāna”nti. Tenāti ubhosupi	1355	
PA_tika-s01_01t:1355_2	anucaṅkamanānuvicāraṇānaṃ labbhanato. Sahāyā hi te aññamañña sabhāgavuttikā. “Maggo”ti	1355	
PA_tika-s01_01t:1355_3	icchitaṭṭhānaṃ ujukaṃ maggati upagacchati etenāti maggo, ujumaggo. Tadañño amaggo,	1355	
PA_tika-s01_01t:1355_4	tasmiṃ magge ca amagge ca. Paṭipadanti brahmalokagāmimaggassa pubbabhāgapaṭipadaṃ.	1355	
PA_tika-s01_01t:1356_0	Niyyātīti niyyānīyo, so eva “niyyāniko”ti vuttoti āha “niyyāyanto”ti. Yasmā niyyātapuggalavasenassa	1356	
PA_tika-s01_01t:1356_1	niyyānikabhāvo, tasmā “niyyāyanto”ti puggalassa yoniso paṭipajjanavasena niyyāyanto	1356	
PA_tika-s01_01t:1356_2	maggo “niyyātī”ti vutto. Karotīti attano santāne uppādeti. Uppādentoyeva hi tattha	1356	
PA_tika-s01_01t:1356_3	paṭipajjati nāma. Saha byeti vattatīti sahabyo, sahavattanako. Tassa bhāvo sahabyatāti	1356	
PA_tika-s01_01t:1356_4	āha “sahabhāvāyā”tiādi. Sahabhāvoti ca salokatā, samīpatā vā veditabbā, tenāha “ekaṭṭhāne	1356	
PA_tika-s01_01t:1356_5	pātubhāvāyā”ti. Sakameva ācariyavādanti attano ācariyena pokkharasātinā kathitameva	1356	
PA_tika-s01_01t:1356_6	ācariyavādaṃ. Thometvā paggaṇhitvā “ayameva ujumaggo ayamañjasāyano”ti pasaṃsitvā	1356	
PA_tika-s01_01t:1356_7	ukkaṃsitvā. Bhāradvājopi sakamevāti bhāradvājopi māṇavo attano ācariyena tārukkhena	1356	
PA_tika-s01_01t:1356_8	kathitameva ācariyavādaṃ thometvā paggaṇhitvā vicaratīti yojanā. Tena vuttanti tena	1356	
PA_tika-s01_01t:1356_9	yathā tathā vā abhiniviṭṭhabhāvena vuttaṃ pāḷiyaṃ.	1356	
PA_tika-s01_01t:1357_0	521-2. Aniyyānikā vāti appāṭihāriyāva aññamaññassa vāde dosaṃ dassetvā aviparītatthadassanatthaṃ	1357	
PA_tika-s01_01t:1357_1	uttararahitā eva. Aññamaññassa vādassa ādito viruddhaggahaṇaṃ viggaho, sveva vivadanavasena	1357	
PA_tika-s01_01t:1357_2	aparāparaṃ uppanno vivādoti āha “pubbuppattiko viggaho aparabhāge vivādo”ti. Duvidhopi	1357	
PA_tika-s01_01t:1357_3	eso viggaho, vivādoti dvidhā vuttopi virodho. Nānāācariyānaṃ vādatoti nānārucikānaṃ	1357	
PA_tika-s01_01t:1357_4	ācariyānaṃ vādabhāvato. Nānāvādo nānāvidho vādoti katvā.	1357	
PA_tika-s01_01t:1358_0	523. Ekassāpīti tumhesu dvīsu ekassāpi. Ekasminti sakavādaparavādesu ekasmimpi. Saṃsayo	1358	
PA_tika-s01_01t:1358_1	natthīti “maggo nu kho, na maggo nu kho”ti saṃsayo vicikicchā natthi. Añjasāyanabhāve	1358	
PA_tika-s01_01t:1358_2	pana saṃsayo. Tenāha “esa kirā”tiādi. Bhagavā pana yadi sabbattha maggasaññino, evaṃ	1358	
PA_tika-s01_01t:1358_3	sati “kismiṃ vo viggaho”ti pucchati.	1358	
PA_tika-s01_01t:1359	524. “Icchitaṭṭhānaṃ ujukaṃ maggati upagacchati etenāti maggo, ujumaggo. Tadañño amaggo”ti vutto vāyamattho. Sabbe teti sabbepi te nānāācariyehi vuttamaggā.	135	
PA_tika-s01_01t:1360_0	Ye pāḷiyaṃ “addhariyā brāhmaṇā”tiādinā vuttā. Addharo nāma yaññaviseso, tadupayogibhāvato	1360	
PA_tika-s01_01t:1360_1	“addhariyā” tveva vuccanti yajūni, tāni sajjhāyantīti addhariyā, yajubbedino. Ye	1360	
PA_tika-s01_01t:1360_2	ca tittiriisinā kate mante sajjhāyanti, te tittiriyā, yajubbedino eva. Yajubbedasākhā	1360	
PA_tika-s01_01t:1360_3	hesā, yadidaṃ tittiraṃ. Chando vuccati visesato sāmavedo, taṃ sarena kāyantīti chandokā,	1360	
PA_tika-s01_01t:1360_4	sāmavedino. “Chandogā”tipi paṭhanti, so evattho. Bahavo irayo etthāti bavhāri, irubbedo.	1360	
PA_tika-s01_01t:1360_5	Taṃ adhīyantīti bavhārijjhā.	1360	
PA_tika-s01_01t:1361_0	“Bahūnī”ti etthāyaṃ upamāsaṃsandanā – yathā te nānāmaggā ekaṃsato tassa gāmassa vā	1361	
PA_tika-s01_01t:1361_1	nigamassa vā pavesāya honti, evaṃ brāhmaṇehi paññāpiyamānāpi nānāmaggā brahmalokūpagamanāya	1361	
PA_tika-s01_01t:1361_2	brahmunā sahabyatāya ekaṃseneva hontīti.	1361	
PA_tika-s01_01t:1362_0	527-529. Va-kāro āgamasandhimattanti anatthako va-kāro, tena vaṇṇāgamena padantarasandhimattaṃ	1362	
PA_tika-s01_01t:1362_1	katanti attho. Andhapaveṇīti andhapanti. “Paññāsasaṭṭhi andhā”ti idaṃ tassā andhapaveṇiyā	1362	
PA_tika-s01_01t:1362_2	mahato gacchagumbassa anuparigamanayogyatādassanaṃ. Evañhi te “suciraṃ velaṃ maggaṃ	1362	
PA_tika-s01_01t:1362_3	gacchāmā”ti evaṃ saññino honti. Nāmakaṃyevāti atthābhāvato nāmamattaṃyeva, taṃ pana	1362	
PA_tika-s01_01t:1362_4	bhāsitaṃ tehi sārasaññitampi nāmamattatāya asārabhāvato nihīnamevāti āha “lāmakaṃyevā”ti.	1362	
PA_tika-s01_01t:1363_0	530. Yatoti bhummatthe nissakkavacanaṃ, sāmaññajotanā ca visese avatiṭṭhatīti āha	1363	
PA_tika-s01_01t:1363_1	“yasmiṃ kāle”ti. Āyācantīti patthenti. Uggamanaṃ lokassa bahukārabhāvato tathā thomanāti.	1363	
PA_tika-s01_01t:1363_2	Ayaṃ kira brāhmaṇānaṃ laddhi “brāhmaṇānaṃ āyācanāya candimasūriyā gantvā loke obhāsaṃ karontī”ti.	1363	
PA_tika-s01_01t:1364_0	532. Idha pana kiṃ vattabbanti imasmiṃ pana appaccakkhabhūtassa brahmuno sahabyatāya	1364	
PA_tika-s01_01t:1364_1	maggadesane tevijjānaṃ kiṃ vattabbaṃ atthi, ye paccakkhabhūtānampi candimasūriyānaṃ	1364	
PA_tika-s01_01t:1364_2	sahabyatāya maggaṃ desetuṃ na sakkontīti adhippāyo. “Yatthā”ti “idha panā”ti vuttamevatthaṃ paccāmasati.	1364	
PA_tika-s01_01t:1365	Aciravatīnadīupamākathāvaṇṇanā	136	
PA_tika-s01_01t:1366	542. Samabharitāti sampuṇṇā. Tato eva kākapeyyā. Pārāti paratīraṃ. Apāranti orimatīraṃ. Ehīti āgaccha.	136	
PA_tika-s01_01t:1367_0	544. Pañcasīla…pe… veditabbā yamaniyamādibrāhmaṇadhammānaṃ tadantogadhabhāvato. Tabbiparītāti	1367	
PA_tika-s01_01t:1367_1	pañcasīlādiviparītā pañca verādayo. “Punapī”ti vatvā “aparampī”ti vacanaṃ itarāyapi	1367	
PA_tika-s01_01t:1367_2	nadi upamāya saṅgaṇhanatthaṃ.	1367	
PA_tika-s01_01t:1368_0	546. Kāmayitabbaṭṭhenāti kāmanīyabhāvena. Bandhanaṭṭhenāti teneva kāmetabbabhāvena	1368	
PA_tika-s01_01t:1368_1	sattānaṃ cittassa ābandhanabhāvena. Kāmañcāyaṃ guṇa-saddo atthantaresupi diṭṭhappayogo,	1368	
PA_tika-s01_01t:1368_2	tesaṃ panettha asambhavato pārisesañāyena bandhanaṭṭheyeva yuttoti dassetuṃ “anujānāmī”tiādinā	1368	
PA_tika-s01_01t:1368_3	atthuddhāro āraddho, esevāti bandhanaṭṭho eva. Na hi rūpādīnaṃ kāmetabbabhāve vuccamāne	1368	
PA_tika-s01_01t:1368_4	paṭalaṭṭho yujjati tathā kāmetabbatāya anadhippetattā. Rāsaṭṭhaānisaṃsaṭṭhesupi eseva	1368	
PA_tika-s01_01t:1368_5	nayo tathāpi kāmetabbatāya anadhippetattā. Pārisesato pana bandhanaṭṭho gahito. Yadaggena	1368	
PA_tika-s01_01t:1368_6	hi nesaṃ kāmetabbatā, tadaggena bandhanabhāvo cāti.	1368	
PA_tika-s01_01t:1369	Koṭṭhāsaṭṭhopi tesu yujjateva cakkhuviññeyyādikoṭṭhāsabhāvena nesaṃ kāmetabbato. Koṭṭhāse ca guṇa-saddo dissati “diguṇaṃ vaḍḍhetabba”ntiādīsu, sampadāṭṭhopi –	136	
PA_tika-s01_01t:1370	“Asaṅkhyeyyāni nāmāni, saguṇena mahesino;	137	
PA_tika-s01_01t:1371	Guṇena nāmamuddheyyaṃ, api nāmasahassato”ti. ;	137	
PA_tika-s01_01t:1372	Ādīsu sopi idha na yujjatīti anuddhaṭo.	137	
PA_tika-s01_01t:1373_0	Cakkhuviññeyyāti cakkhuviññāṇena vijānitabbā, tena pana vijānanaṃ dassanamevāti āha	1373	
PA_tika-s01_01t:1373_1	“passitabbā”ti. “Sotaviññāṇena sotabbā”ti evamādi etenupāyenāti atidisati. Gavesitampi	1373	
PA_tika-s01_01t:1373_2	“iṭṭha”nti vuccati, taṃ idha nādhippetanti āha “pariyiṭṭhā vā hontu mā vā”ti. Iṭṭhārammaṇabhūtāti	1373	
PA_tika-s01_01t:1373_3	sukhārammaṇabhūtā. Kāmanīyāti kāmetabbā. Iṭṭhabhāvena manaṃ appāyantīti manāpā. Piyajātikāti piyasabhāvā.	1373	
PA_tika-s01_01t:1374_0	Gedhenāti lobhena abhibhūtā hutvā pañcakāmaguṇe paribhuñjantīti yojanā. Mucchākāranti	1374	
PA_tika-s01_01t:1374_1	mohanākāraṃ. Adhiosannāti adhiggayha ajjhosāya avasannā, tenāha “ogāḷhā”ti. Pariniṭṭhānappattāti	1374	
PA_tika-s01_01t:1374_2	gilitvā pariniṭṭhāpanavasena pariniṭṭhānaṃ upagatā. Ādīnavanti kāmaparibhoge sampati,	1374	
PA_tika-s01_01t:1374_3	āyatiñca dosaṃ apassantā. Ghāsacchādanādisambhoganimittasaṃkilesato nissaranti apagacchanti	1374	
PA_tika-s01_01t:1374_4	etenāti nissaraṇaṃ, yoniso paccavekkhitvā tesaṃ paribhogapaññā. Tadabhāvato anissaraṇapaññāti	1374	
PA_tika-s01_01t:1374_5	imamatthaṃ dassento “idametthā”tiādimāha.	1374	
PA_tika-s01_01t:1375_0	548-9. Āvarantīti kusalappavattiṃ āditova nivārenti. Nivārentīti niravasesato vārayanti.	1375	
PA_tika-s01_01t:1375_1	Onandhantīti ogāhantā viya chādenti. Pariyonandhantīti sabbaso chādenti. Āvaraṇādīnaṃ	1375	
PA_tika-s01_01t:1375_2	vasenāti āvaraṇādiatthānaṃ vasena. Te hi āsevanabalavatāya purimapurimehi pacchimapacchimā	1375	
PA_tika-s01_01t:1375_3	daḷhataratamādibhāvappattā vuttā.	1375	
PA_tika-s01_01t:1376	Saṃsandanakathāvaṇṇanā	137	
PA_tika-s01_01t:1377_0	550. Itthipariggahe sati purisassa pañcakāmaguṇapariggaho paripuṇṇo eva hotīti vuttaṃ	1377	
PA_tika-s01_01t:1377_1	“sapariggahoti itthipariggahena sapariggaho”ti. “Itthipariggahena apariggaho”ti ca	1377	
PA_tika-s01_01t:1377_2	idaṃ tevijjabrāhmaṇesu dissamānapariggahānaṃ duṭṭhullatamapariggahābhāvadassanaṃ.	1377	
PA_tika-s01_01t:1377_3	Evaṃbhūtānaṃ tevijjānaṃ brāhmaṇānaṃ kā brahmunā saṃsandanā, brahmā pana sabbena sabbaṃ	1377	
PA_tika-s01_01t:1377_4	apariggahoti. Veracittena avero, kuto etassa verappayogoti adhippāyo. Cittagelaññasaṅkhātenāti	1377	
PA_tika-s01_01t:1377_5	cittuppādagelaññasaññitena, tenassa sabbarūpakāyagelaññabhāvo vutto hoti. Byāpajjhenāti	1377	
PA_tika-s01_01t:1377_6	dukkhena. Uddhaccakukkuccādīhīti ādi-saddena tadekaṭṭhā saṃkilesadhammā saṅgayhanti.	1377	
PA_tika-s01_01t:1377_7	Appaṭipattihetubhūtāya vicikicchāya sati na kadāci cittaṃ purisassa vase vattati,	1377	
PA_tika-s01_01t:1377_8	pahīnāya pana siyā vasavattananti āha “vicikicchāya abhāvato cittaṃ vase vattetī”ti.	1377	
PA_tika-s01_01t:1377_9	Cittagatikāti cittavasikā, tenāha cittassa vase vattantī”ti. Na tādisoti brāhmaṇā	1377	
PA_tika-s01_01t:1377_10	viya cittavasiko na hoti, atha kho vasībhūtajjhānābhiññatāya cittaṃ attano vase vattetīti vasavattī.	13771	
PA_tika-s01_01t:1378_0	552. Brahmalokamaggeti brahmalokagāmimagge paṭipajjitabbe, paññapetabbe vā, taṃ paññapentāti	1378	
PA_tika-s01_01t:1378_1	adhippāyo. Upagantvāti amaggameva “maggo”ti micchāpaṭipajjanena upagantvā, paṭijānitvā	1378	
PA_tika-s01_01t:1378_2	vā. Paṅkaṃ otiṇṇā viyāti matthake ekaṅgulaṃ vā upaḍḍhaṅgulaṃ vā sukkhatāya “samatala”nti	1378	
PA_tika-s01_01t:1378_3	saññāya anekaporisaṃ mahāpaṅkaṃ otiṇṇā viya. Anuppavisantīti apāyamaggaṃ brahmalokamaggasaññāya	1378	
PA_tika-s01_01t:1378_4	ogāhayanti. Tato eva saṃsīditvā visādaṃ pāpuṇanti. Evanti “samatala”ntiādinā vuttanayena.	1378	
PA_tika-s01_01t:1378_5	Saṃsīditvāti nimmujjitvā. Sukkhataraṇaṃ maññe tarantīti sukkhanaditaraṇaṃ taranti	1378	
PA_tika-s01_01t:1378_6	maññe. Tasmāti yasmā tevijjā amaggameva “maggo”ti upagantvā saṃsīdanti, tasmā. Yathā	1378	
PA_tika-s01_01t:1378_7	teti yathā te “samatala”nti saññāya paṅkaṃ otiṇṇā. Idheva cāti imasmiñca attabhāve.	1378	
PA_tika-s01_01t:1378_8	Sukhaṃ vā sātaṃ vā na labhantīti jhānasukhaṃ vā vipassanāsātaṃ vā na labhanti, kuto	1378	
PA_tika-s01_01t:1378_9	maggasukhaṃ vā nibbānasātaṃ vāti adhippāyo. Maggadīpakanti maggadīpakābhimataṃ. “Iriṇa”nti	1378	
PA_tika-s01_01t:1378_10	araññāniyā idaṃ adhivacananti āha “agāmakaṃ mahārañña”nti. Migaruruādīnampi anupabhogarukkhehi.	13781	
PA_tika-s01_01t:1378_11	Parivattitumpi na sakkā honti mahākaṇṭakatāya. Ñātīnaṃ byasanaṃ vināso ñātibyasanaṃ.	13781	
PA_tika-s01_01t:1378_12	Evaṃ bhogasīlabyasanāni veditabbāni. Rogo eva byasati vibādhatīti rogabyasanaṃ. Evaṃ	13781	
PA_tika-s01_01t:1378_13	diṭṭhibyasanampi daṭṭhabbaṃ.	13781	
PA_tika-s01_01t:1379_0	554. Jātasaṃvaḍḍhoti jāto hutvā saṃvaḍḍhito. Na sabbaso paccakkhā honti paricayābhāvato.	1379	
PA_tika-s01_01t:1379_1	Ciranikkhantoti nikkhanto hutvā cirakālo. Dandhāyitattanti vissajjane mandattaṃ saṇikavutti,	1379	
PA_tika-s01_01t:1379_2	taṃ pana saṃsayavasena cirāyanaṃ nāma hotīti āha “kaṅkhāvasena cirāyitatta”nti. Vitthāyitattanti	1379	
PA_tika-s01_01t:1379_3	sārajjitattaṃ. Aṭṭhakathāyaṃ pana vitthāyitattaṃ nāma chambhitattanti adhippāyena	1379	
PA_tika-s01_01t:1379_4	“thaddhabhāvaggahaṇa”nti vuttaṃ.	1379	
PA_tika-s01_01t:1380	555. U-iti upasaggayoge lumpa-saddo uddharaṇattho hotīti “ullumpatū”ti padassa uddharatūti atthamāha. Upasaggavasena hi dhātu-saddā atthavisesavuttino honti yathā “uddharatū”ti.	138	
PA_tika-s01_01t:1381	Brahmalokamaggadesanāvaṇṇanā	138	
PA_tika-s01_01t:1382_0	556. Yassa atisayena balaṃ atthi, so “balavā”ti vuttoti āha “balasampanno”ti. Saṅkhaṃ	1382	
PA_tika-s01_01t:1382_1	dhamayatīti saṅkhadhamako, taṃ dhamayitvā tato saddapavattako. Appanāva vaṭṭati paṭipakkhato	1382	
PA_tika-s01_01t:1382_2	sammadeva cetaso vimuttibhāvato.	1382	
PA_tika-s01_01t:1383_0	Pamāṇakataṃ kammaṃ nāma kāmāvacaraṃ pamāṇakarānaṃ saṃkilesadhammānaṃ avikkhambhanato.	1383	
PA_tika-s01_01t:1383_1	Tathā hi taṃ brahmavihārapubbabhāgabhūtaṃ pamāṇaṃ atikkamitvā odissakaanodissakadisāpharaṇavasena	1383	
PA_tika-s01_01t:1383_2	vaḍḍhetuṃ na sakkā. Vuttavipariyāyato pana appamāṇakataṃ kammaṃ nāma rūpārūpāvacaraṃ,	1383	
PA_tika-s01_01t:1383_3	tenāha “tañhī”tiādi. Tattha arūpāvacare odissakānodissakavasena pharaṇaṃ na labbhati, tathā disāpharaṇaṃ.	1383	
PA_tika-s01_01t:1384_0	Keci pana taṃ āgamanavasena labbhatīti vadanti, tadayuttaṃ. Na hi brahmavihāranissando	1384	
PA_tika-s01_01t:1384_1	āruppaṃ, atha kho kasiṇanissando, tasmā yaṃ suvibhāvitaṃ vasībhāvaṃ pāpitaṃ āruppaṃ,	1384	
PA_tika-s01_01t:1384_2	taṃ “appamāṇakata”nti vuttanti daṭṭhabbaṃ. Yaṃ vā sātisayaṃ brahmavihārabhāvanāya	1384	
PA_tika-s01_01t:1384_3	abhisaṅkhatena santānena nibbattitaṃ, yañca brahmavihārasamāpattito vuṭṭhāya samāpannaṃ	1384	
PA_tika-s01_01t:1384_4	arūpāvacarajjhānaṃ, taṃ iminā pariyāyena pharaṇappamāṇavasena appamāṇakatanti vattuṃ	1384	
PA_tika-s01_01t:1384_5	vaṭṭatīti apare. Vīmaṃsitvā gahetabbaṃ.	1384	
PA_tika-s01_01t:1385_0	Rūpāvacarārūpāvacarakammeti rūpāvacarakamme, arūpāvacarakamme ca sati. Na ohīyati	1385	
PA_tika-s01_01t:1385_1	na tiṭṭhatīti katūpacitampi kāmāvacarakammaṃ yathādhigate mahaggatajjhāne aparihīne	1385	
PA_tika-s01_01t:1385_2	taṃ abhibhavitvā paṭibāhitvā sayaṃ ohīyakaṃ hutvā paṭisandhiṃ dātuṃ samatthabhāve	1385	
PA_tika-s01_01t:1385_3	na tiṭṭhati. Laggitunti āvarituṃ nisedhetuṃ. Ṭhātunti paṭibalo hutvā ṭhātuṃ. Pharitvāti	1385	
PA_tika-s01_01t:1385_4	paṭippharitvā. Pariyādiyitvāti tassa sāmatthiyaṃ khepetvā. Kammassa pariyādiyanaṃ	1385	
PA_tika-s01_01t:1385_5	nāma tassa vipākuppādanaṃ nisedhetvā attano vipākuppādananti āha “tassa vipākaṃ paṭibāhitvā”tiādi.	1385	
PA_tika-s01_01t:1385_6	Evaṃ mettādivihārīti evaṃ vuttānaṃ mettādīnaṃ brahmavihārānaṃ vasena mettādivihārī.	1385	
PA_tika-s01_01t:1386	559. Aggaññasutte…pe… alatthunti aggaññasutte āgatanayena upasampadañceva arahattañca alatthuṃ paṭilabhiṃsu. Sesaṃ suviññeyyameva.	138	
PA_tika-s01_01t:1387	Tevijjasuttavaṇṇanāya līnatthappakāsanā.	138	
PA_tika-s01_01t:1388	Niṭṭhitā ca terasasuttapaṭimaṇḍitassa sīlakkhandhavaggassa atthavaṇṇanāya	138	
PA_tika-s01_01t:1389	Līnatthappakāsanāti.	138	
PA_tika-s01_01t:1390	Sīlakkhandhavaggaṭīkā niṭṭhitā.	139	
