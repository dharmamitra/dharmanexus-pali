segmentnr	original	folio	analyzed
PA_vb_13:0.1	Vibhaṅga	0	
PA_vb_13:0.2	Appamaññāvibhaṅga	0	
PA_vb_13:1.0	1. Suttantabhājanīya	1	
PA_vb_13:1.1	Catasso appamaññāyo—	1	
PA_vb_13:1.2	idha bhikkhu mettāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ.	1	
PA_vb_13:1.3	Iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyāpajjena pharitvā viharati.	1	
PA_vb_13:1.4	Karuṇāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ.	1	
PA_vb_13:1.5	Iti uddhamadho tiriyaṁ sabbadhi sabbattatāya sabbāvantaṁ lokaṁ karuṇāsahagatena cetasā vipulena mahaggatena appamāṇena averena abyāpajjena pharitvā viharati.	1	
PA_vb_13:1.6	Muditāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ.	1	
PA_vb_13:1.7	Iti uddhamadho tiriyaṁ sabbadhi sabbattatāya sabbāvantaṁ lokaṁ muditāsahagatena cetasā vipulena mahaggatena appamāṇena averena abyāpajjena pharitvā viharati.	1	
PA_vb_13:1.8	Upekkhāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ.	1	
PA_vb_13:1.9	Iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharati.	1	
PA_vb_13:2.0	1.1. Mettā	2	
PA_vb_13:2.1	Kathañca bhikkhu mettāsahagatena cetasā ekaṁ disaṁ pharitvā viharati?	2	
PA_vb_13:2.2	Seyyathāpi nāma ekaṁ puggalaṁ piyaṁ manāpaṁ disvā mettāyeyya;	2	
PA_vb_13:2.3	evameva sabbe satte mettāya pharati.	2	
PA_vb_13:3.1	Tattha katamā mettā?	3	
PA_vb_13:3.2	Yā sattesu metti mettāyanā mettāyitattaṁ mettācetovimutti—	3	
PA_vb_13:3.3	ayaṁ vuccati “mettā”.	3	
PA_vb_13:4.1	Tattha katamaṁ cittaṁ?	4	
PA_vb_13:4.2	Yaṁ cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—	4	
PA_vb_13:4.3	idaṁ vuccati “cittaṁ”.	4	
PA_vb_13:4.4	Idaṁ cittaṁ imāya mettāya sahagataṁ hoti sahajātaṁ saṁsaṭṭhaṁ sampayuttaṁ.	4	
PA_vb_13:4.5	Tena vuccati “mettāsahagatena cetasā”ti.	4	
PA_vb_13:5.1	“Ekaṁ disan”ti puratthimaṁ vā disaṁ pacchimaṁ vā disaṁ uttaraṁ vā disaṁ dakkhiṇaṁ vā disaṁ uddhaṁ vā adho vā tiriyaṁ vā vidisaṁ vā.	5	
PA_vb_13:6.1	“Pharitvā”ti pharitvā adhimuccitvā.	6	
PA_vb_13:7.1	“Viharatī”ti iriyati vattati pāleti yapeti yāpeti carati viharati.	7	
PA_vb_13:7.2	Tena vuccati “viharatī”ti.	7	
PA_vb_13:8.1	“Tathā dutiyan”ti yatheva ekaṁ disaṁ tathā dutiyaṁ disaṁ tathā tatiyaṁ disaṁ tathā catutthaṁ disaṁ tathā uddhaṁ tathā adho tathā tiriyaṁ tathā vidisaṁ.	8	
PA_vb_13:9.1	“Sabbadhi sabbattatāya sabbāvantaṁ lokan”ti sabbena sabbaṁ sabbathā sabbaṁ asesaṁ nissesaṁ.	9	
PA_vb_13:9.2	Pariyādāyavacanametaṁ—	9	
PA_vb_13:9.3	“sabbadhi sabbattatāya sabbāvantaṁ lokan”ti.	9	
PA_vb_13:10.1	“Mettāsahagatena cetasā”ti tattha katamā mettā?	10	
PA_vb_13:10.2	Yā sattesu metti mettāyanā mettāyitattaṁ mettācetovimutti—	10	
PA_vb_13:10.3	ayaṁ vuccati “mettā”.	10	
PA_vb_13:11.1	Tattha katamaṁ cittaṁ?	11	
PA_vb_13:11.2	Yaṁ cittaṁ mano mānasaṁ …pe… tajjāmanoviññāṇadhātu—	11	
PA_vb_13:11.3	idaṁ vuccati “cittaṁ”.	11	
PA_vb_13:11.4	Idaṁ cittaṁ imāya mettāya sahagataṁ hoti sahajātaṁ saṁsaṭṭhaṁ sampayuttaṁ.	11	
PA_vb_13:11.5	Tena vuccati “mettāsahagatena cetasā”ti.	11	
PA_vb_13:12.1	“Vipulenā”ti yaṁ vipulaṁ taṁ mahaggataṁ, yaṁ mahaggataṁ taṁ appamāṇaṁ, yaṁ appamāṇaṁ so avero, yo avero so abyāpajjo.	12	
PA_vb_13:13.1	“Pharitvā”ti pharitvā adhimuccitvā.	13	
PA_vb_13:14.1	“Viharatī”ti …pe…	14	
PA_vb_13:14.2	tena vuccati “viharatī”ti.	14	
PA_vb_13:15.0	1.2. Karuṇā	15	
PA_vb_13:15.1	Kathañca bhikkhu karuṇāsahagatena cetasā ekaṁ disaṁ pharitvā viharati?	15	
PA_vb_13:15.2	Seyyathāpi nāma ekaṁ puggalaṁ duggataṁ durūpetaṁ disvā karuṇāyeyya;	15	
PA_vb_13:15.3	evameva sabbe satte karuṇāya pharati.	15	
PA_vb_13:16.1	Tattha katamā karuṇā?	16	
PA_vb_13:16.2	Yā sattesu karuṇā karuṇāyanā karuṇāyitattaṁ karuṇācetovimutti—	16	
PA_vb_13:16.3	ayaṁ vuccati “karuṇā”.	16	
PA_vb_13:17.1	Tattha katamaṁ cittaṁ?	17	
PA_vb_13:17.2	Yaṁ cittaṁ mano mānasaṁ …pe… tajjāmanoviññāṇadhātu—	17	
PA_vb_13:17.3	idaṁ vuccati “cittaṁ”.	17	
PA_vb_13:17.4	Idaṁ cittaṁ imāya karuṇāya sahagataṁ hoti sahajātaṁ saṁsaṭṭhaṁ sampayuttaṁ.	17	
PA_vb_13:17.5	Tena vuccati “karuṇāsahagatena cetasā”ti.	17	
PA_vb_13:18.1	“Ekaṁ disan”ti puratthimaṁ vā disaṁ pacchimaṁ vā disaṁ uttaraṁ vā disaṁ dakkhiṇaṁ vā disaṁ uddhaṁ vā adho vā tiriyaṁ vā vidisaṁ vā.	18	
PA_vb_13:19.1	“Pharitvā”ti pharitvā adhimuccitvā.	19	
PA_vb_13:20.1	“Viharatī”ti iriyati vattati pāleti yapeti yāpeti carati viharati.	20	
PA_vb_13:20.2	Tena vuccati “viharatī”ti.	20	
PA_vb_13:21.1	“Tathā dutiyan”ti yatheva ekaṁ disaṁ tathā dutiyaṁ disaṁ tathā tatiyaṁ disaṁ tathā catutthaṁ disaṁ tathā uddhaṁ tathā adho tathā tiriyaṁ tathā vidisaṁ.	21	
PA_vb_13:22.1	“Sabbadhi sabbattatāya sabbāvantaṁ lokan”ti sabbena sabbaṁ sabbathā sabbaṁ asesaṁ nissesaṁ.	22	
PA_vb_13:22.2	Pariyādāyavacanametaṁ—	22	
PA_vb_13:22.3	“sabbadhi sabbattatāya sabbāvantaṁ lokan”ti.	22	
PA_vb_13:23.1	“Karuṇāsahagatena cetasā”ti tattha katamā karuṇā?	23	
PA_vb_13:23.2	Yā sattesu karuṇā karuṇāyanā karuṇāyitattaṁ karuṇācetovimutti—	23	
PA_vb_13:23.3	ayaṁ vuccati “karuṇā”.	23	
PA_vb_13:24.1	Tattha katamaṁ cittaṁ?	24	
PA_vb_13:24.2	Yaṁ cittaṁ mano mānasaṁ …pe… tajjāmanoviññāṇadhātu—	24	
PA_vb_13:24.3	idaṁ vuccati “cittaṁ”.	24	
PA_vb_13:24.4	Idaṁ cittaṁ imāya karuṇāya sahagataṁ hoti sahajātaṁ saṁsaṭṭhaṁ sampayuttaṁ.	24	
PA_vb_13:24.5	Tena vuccati “karuṇāsahagatena cetasā”ti.	24	
PA_vb_13:25.1	“Vipulenā”ti yaṁ vipulaṁ taṁ mahaggataṁ, yaṁ mahaggataṁ taṁ appamāṇaṁ, yaṁ appamāṇaṁ so avero, yo avero so abyāpajjo.	25	
PA_vb_13:26.1	“Pharitvā”ti pharitvā adhimuccitvā.	26	
PA_vb_13:27.1	“Viharatī”ti …pe…	27	
PA_vb_13:27.2	tena vuccati “viharatī”ti.	27	
PA_vb_13:28.0	1.3. Muditā	28	
PA_vb_13:28.1	Kathañca bhikkhu muditāsahagatena cetasā ekaṁ disaṁ pharitvā viharati?	28	
PA_vb_13:28.2	Seyyathāpi nāma ekaṁ puggalaṁ piyaṁ manāpaṁ disvā mudito assa;	28	
PA_vb_13:28.3	evameva sabbe satte muditāya pharati.	28	
PA_vb_13:29.1	Tattha katamā muditā?	29	
PA_vb_13:29.2	Yā sattesu muditā muditāyanā muditāyitattaṁ muditācetovimutti—	29	
PA_vb_13:29.3	ayaṁ vuccati “muditā”.	29	
PA_vb_13:30.1	Tattha katamaṁ cittaṁ?	30	
PA_vb_13:30.2	Yaṁ cittaṁ mano mānasaṁ …pe… tajjāmanoviññāṇadhātu—	30	
PA_vb_13:30.3	idaṁ vuccati “cittaṁ”.	30	
PA_vb_13:30.4	Idaṁ cittaṁ imāya muditāya sahagataṁ hoti sahajātaṁ saṁsaṭṭhaṁ sampayuttaṁ.	30	
PA_vb_13:30.5	Tena vuccati “muditāsahagatena cetasā”ti.	30	
PA_vb_13:31.1	“Ekaṁ disan”ti puratthimaṁ vā disaṁ pacchimaṁ vā disaṁ uttaraṁ vā disaṁ dakkhiṇaṁ vā disaṁ uddhaṁ vā adho vā tiriyaṁ vā vidisaṁ vā.	31	
PA_vb_13:32.1	“Pharitvā”ti pharitvā adhimuccitvā.	32	
PA_vb_13:33.1	“Viharatī”ti …pe…	33	
PA_vb_13:33.2	tena vuccati “viharatī”ti.	33	
PA_vb_13:34.1	“Tathā dutiyan”ti yatheva ekaṁ disaṁ tathā dutiyaṁ disaṁ tathā tatiyaṁ disaṁ tathā catutthaṁ disaṁ tathā uddhaṁ tathā adho tathā tiriyaṁ tathā vidisaṁ.	34	
PA_vb_13:35.1	“Sabbadhi sabbattatāya sabbāvantaṁ lokan”ti sabbena sabbaṁ sabbathā sabbaṁ asesaṁ nissesaṁ.	35	
PA_vb_13:35.2	Pariyādāyavacanametaṁ—	35	
PA_vb_13:35.3	“sabbadhi sabbattatāya sabbāvantaṁ lokan”ti.	35	
PA_vb_13:36.1	“Muditāsahagatena cetasā”ti tattha katamā muditā?	36	
PA_vb_13:36.2	Yā sattesu muditā muditāyanā muditāyitattaṁ muditācetovimutti—	36	
PA_vb_13:36.3	ayaṁ vuccati “muditā”.	36	
PA_vb_13:37.1	Tattha katamaṁ cittaṁ?	37	
PA_vb_13:37.2	Yaṁ cittaṁ mano mānasaṁ …pe… tajjāmanoviññāṇadhātu—	37	
PA_vb_13:37.3	idaṁ vuccati “cittaṁ”.	37	
PA_vb_13:37.4	Idaṁ cittaṁ imāya muditāya sahagataṁ hoti sahajātaṁ saṁsaṭṭhaṁ sampayuttaṁ.	37	
PA_vb_13:37.5	Tena vuccati “muditāsahagatena cetasā”ti.	37	
PA_vb_13:38.1	“Vipulenā”ti yaṁ vipulaṁ taṁ mahaggataṁ, yaṁ mahaggataṁ taṁ appamāṇaṁ, yaṁ appamāṇaṁ so avero, yo avero so abyāpajjo.	38	
PA_vb_13:39.1	“Pharitvā”ti pharitvā adhimuccitvā.	39	
PA_vb_13:40.1	“Viharatī”ti …pe…	40	
PA_vb_13:40.2	tena vuccati “viharatī”ti.	40	
PA_vb_13:41.0	1.4. Upekkhā	41	
PA_vb_13:41.1	Kathañca bhikkhu upekkhāsahagatena cetasā ekaṁ disaṁ pharitvā viharati?	41	
PA_vb_13:41.2	Seyyathāpi nāma ekaṁ puggalaṁ neva manāpaṁ na amanāpaṁ disvā upekkhako assa;	41	
PA_vb_13:41.3	evameva sabbe satte upekkhāya pharati.	41	
PA_vb_13:42.1	Tattha katamā upekkhā?	42	
PA_vb_13:42.2	Yā sattesu upekkhā upekkhāyanā upekkhāyitattaṁ upekkhācetovimutti—	42	
PA_vb_13:42.3	ayaṁ vuccati “upekkhā”.	42	
PA_vb_13:43.1	Tattha katamaṁ cittaṁ?	43	
PA_vb_13:43.2	Yaṁ cittaṁ mano mānasaṁ …pe… tajjāmanoviññāṇadhātu—	43	
PA_vb_13:43.3	idaṁ vuccati “cittaṁ”.	43	
PA_vb_13:43.4	Idaṁ cittaṁ imāya upekkhāya sahagataṁ hoti sahajātaṁ saṁsaṭṭhaṁ sampayuttaṁ.	43	
PA_vb_13:43.5	Tena vuccati “upekkhāsahagatena cetasā”ti.	43	
PA_vb_13:44.1	“Ekaṁ disan”ti puratthimaṁ vā disaṁ pacchimaṁ vā disaṁ uttaraṁ vā disaṁ dakkhiṇaṁ vā disaṁ uddhaṁ vā adho vā tiriyaṁ vā vidisaṁ vā.	44	
PA_vb_13:45.1	“Pharitvā”ti pharitvā adhimuccitvā.	45	
PA_vb_13:46.1	“Viharatī”ti …pe…	46	
PA_vb_13:46.2	tena vuccati “viharatī”ti.	46	
PA_vb_13:47.1	“Tathā dutiyan”ti yatheva ekaṁ disaṁ tathā dutiyaṁ disaṁ tathā tatiyaṁ disaṁ tathā catutthaṁ disaṁ tathā uddhaṁ tathā adho tathā tiriyaṁ tathā vidisaṁ.	47	
PA_vb_13:48.1	“Sabbadhi sabbattatāya sabbāvantaṁ lokan”ti sabbena sabbaṁ sabbathā sabbaṁ asesaṁ nissesaṁ.	48	
PA_vb_13:48.2	Pariyādāyavacanametaṁ—	48	
PA_vb_13:48.3	“sabbadhi sabbattatāya sabbāvantaṁ lokan”ti.	48	
PA_vb_13:49.1	“Upekkhāsahagatena cetasā”ti, tattha katamā upekkhā?	49	
PA_vb_13:49.2	Yā sattesu upekkhā upekkhāyanā upekkhāyitattaṁ upekkhācetovimutti—	49	
PA_vb_13:49.3	ayaṁ vuccati “upekkhā”.	49	
PA_vb_13:50.1	Tattha katamaṁ cittaṁ?	50	
PA_vb_13:50.2	Yaṁ cittaṁ mano mānasaṁ …pe… tajjāmanoviññāṇadhātu—	50	
PA_vb_13:50.3	idaṁ vuccati “cittaṁ”.	50	
PA_vb_13:50.4	Idaṁ cittaṁ imāya upekkhāya sahagataṁ hoti sahajātaṁ saṁsaṭṭhaṁ sampayuttaṁ.	50	
PA_vb_13:50.5	Tena vuccati “upekkhāsahagatena cetasā”ti.	50	
PA_vb_13:51.1	“Vipulenā”ti yaṁ vipulaṁ taṁ mahaggataṁ, yaṁ mahaggataṁ taṁ appamāṇaṁ, yaṁ appamāṇaṁ so avero, yo avero so abyāpajjo.	51	
PA_vb_13:52.1	“Pharitvā”ti pharitvā adhimuccitvā.	52	
PA_vb_13:53.1	“Viharatī”ti …pe…	53	
PA_vb_13:53.2	tena vuccati “viharatī”ti.	53	
PA_vb_13:54.1	Suttantabhājanīyaṁ.	54	
PA_vb_13:55.0.1	2. Abhidhammabhājanīya	55	
PA_vb_13:55.0.2	2.1. Kusala	55	
PA_vb_13:55.1	Catasso appamaññāyo—	55	
PA_vb_13:55.2	mettā, karuṇā, muditā, upekkhā.	55	
PA_vb_13:56.1	Tattha katamā mettā?	56	
PA_vb_13:56.2_0	Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ	56	
PA_vb_13:56.2_1	jhānaṁ upasampajja viharati mettāsahagataṁ, yā tasmiṁ samaye metti mettāyanā mettāyitattaṁ mettācetovimutti—	56	
PA_vb_13:56.3	ayaṁ vuccati “mettā”.	56	
PA_vb_13:56.4	Avasesā dhammā mettāya sampayuttā.	56	
PA_vb_13:57.1	Tattha katamā mettā?	57	
PA_vb_13:57.2_0	Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā	57	
PA_vb_13:57.2_1	…pe… dutiyaṁ jhānaṁ upasampajja viharati mettāsahagataṁ, yā tasmiṁ samaye metti mettāyanā	57	
PA_vb_13:57.2_2	mettāyitattaṁ mettācetovimutti—	57	
PA_vb_13:57.3	ayaṁ vuccati “mettā”.	57	
PA_vb_13:57.4	Avasesā dhammā mettāya sampayuttā.	57	
PA_vb_13:58.1	Tattha katamā mettā?	58	
PA_vb_13:58.2	Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe…	58	
PA_vb_13:58.3	tatiyaṁ jhānaṁ upasampajja viharati mettāsahagataṁ, yā tasmiṁ samaye metti mettāyanā mettāyitattaṁ mettācetovimutti—	58	
PA_vb_13:58.4	ayaṁ vuccati “mettā”.	58	
PA_vb_13:58.5	Avasesā dhammā mettāya sampayuttā.	58	
PA_vb_13:59.1_0	Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ	59	
PA_vb_13:59.1_1	jhānaṁ upasampajja viharati mettāsahagataṁ, yā tasmiṁ samaye metti mettāyanā mettāyitattaṁ mettācetovimutti—	59	
PA_vb_13:59.2	ayaṁ vuccati “mettā”.	59	
PA_vb_13:59.3	Avasesā dhammā mettāya sampayuttā.	59	
PA_vb_13:60.1_0	Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi vivicca	60	
PA_vb_13:60.1_1	akusalehi dhammehi avitakkaṁ vicāramattaṁ vivekajaṁ pītisukhaṁ dutiyaṁ jhānaṁ upasampajja	60	
PA_vb_13:60.1_2	viharati mettāsahagataṁ, yā tasmiṁ samaye metti mettāyanā mettāyitattaṁ mettācetovimutti—	60	
PA_vb_13:60.2	ayaṁ vuccati “mettā”.	60	
PA_vb_13:60.3	Avasesā dhammā mettāya sampayuttā.	60	
PA_vb_13:61.1_0	Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā	61	
PA_vb_13:61.1_1	…pe… tatiyaṁ jhānaṁ upasampajja viharati mettāsahagataṁ, yā tasmiṁ samaye metti mettāyanā	61	
PA_vb_13:61.1_2	mettāyitattaṁ mettācetovimutti—	61	
PA_vb_13:61.2	ayaṁ vuccati “mettā”.	61	
PA_vb_13:61.3	Avasesā dhammā mettāya sampayuttā.	61	
PA_vb_13:62.1_0	Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe… catutthaṁ	62	
PA_vb_13:62.1_1	jhānaṁ upasampajja viharati mettāsahagataṁ, yā tasmiṁ samaye metti mettāyanā mettāyitattaṁ mettācetovimutti—	62	
PA_vb_13:62.2	ayaṁ vuccati “mettā”.	62	
PA_vb_13:62.3	Avasesā dhammā mettāya sampayuttā.	62	
PA_vb_13:63.1	Tattha katamā karuṇā?	63	
PA_vb_13:63.2_0	Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ	63	
PA_vb_13:63.2_1	jhānaṁ upasampajja viharati karuṇāsahagataṁ, yā tasmiṁ samaye karuṇā karuṇāyanā karuṇāyitattaṁ karuṇācetovimutti—	63	
PA_vb_13:63.3	ayaṁ vuccati “karuṇā”.	63	
PA_vb_13:63.4	Avasesā dhammā karuṇāya sampayuttā.	63	
PA_vb_13:64.1	Tattha katamā karuṇā?	64	
PA_vb_13:64.2	Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe…	64	
PA_vb_13:64.3	dutiyaṁ jhānaṁ upasampajja viharati karuṇāsahagataṁ, yā tasmiṁ samaye karuṇā karuṇāyanā karuṇāyitattaṁ karuṇācetovimutti—	64	
PA_vb_13:64.4	ayaṁ vuccati “karuṇā”.	64	
PA_vb_13:64.5	Avasesā dhammā karuṇāya sampayuttā.	64	
PA_vb_13:65.1	Tattha katamā karuṇā?	65	
PA_vb_13:65.2	Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe…	65	
PA_vb_13:65.3	tatiyaṁ jhānaṁ upasampajja viharati karuṇāsahagataṁ, yā tasmiṁ samaye karuṇā karuṇāyanā karuṇāyitattaṁ karuṇācetovimutti—	65	
PA_vb_13:65.4	ayaṁ vuccati “karuṇā”.	65	
PA_vb_13:65.5	Avasesā dhammā karuṇāya sampayuttā.	65	
PA_vb_13:66.1_0	Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ	66	
PA_vb_13:66.1_1	jhānaṁ upasampajja viharati karuṇāsahagataṁ, yā tasmiṁ samaye karuṇā karuṇāyanā karuṇāyitattaṁ karuṇācetovimutti—	66	
PA_vb_13:66.2	ayaṁ vuccati “karuṇā”.	66	
PA_vb_13:66.3	Avasesā dhammā karuṇāya sampayuttā.	66	
PA_vb_13:67.1_0	Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi vivicca	67	
PA_vb_13:67.1_1	akusalehi dhammehi avitakkaṁ vicāramattaṁ vivekajaṁ pītisukhaṁ dutiyaṁ jhānaṁ upasampajja	67	
PA_vb_13:67.1_2	viharati karuṇāsahagataṁ, yā tasmiṁ samaye karuṇā karuṇāyanā karuṇāyitattaṁ karuṇācetovimutti—	67	
PA_vb_13:67.2	ayaṁ vuccati “karuṇā”.	67	
PA_vb_13:67.3	Avasesā dhammā karuṇāya sampayuttā.	67	
PA_vb_13:68.1_0	Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā	68	
PA_vb_13:68.1_1	…pe… tatiyaṁ jhānaṁ upasampajja viharati karuṇāsahagataṁ, yā tasmiṁ samaye karuṇā	68	
PA_vb_13:68.1_2	karuṇāyanā karuṇāyitattaṁ karuṇācetovimutti—	68	
PA_vb_13:68.2	ayaṁ vuccati “karuṇā”.	68	
PA_vb_13:68.3	Avasesā dhammā karuṇāya sampayuttā.	68	
PA_vb_13:69.1_0	Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe… catutthaṁ	69	
PA_vb_13:69.1_1	jhānaṁ upasampajja viharati karuṇāsahagataṁ, yā tasmiṁ samaye karuṇā karuṇāyanā karuṇāyitattaṁ karuṇācetovimutti—	69	
PA_vb_13:69.2	ayaṁ vuccati “karuṇā”.	69	
PA_vb_13:69.3	Avasesā dhammā karuṇāya sampayuttā.	69	
PA_vb_13:70.1	Tattha katamā muditā?	70	
PA_vb_13:70.2_0	Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ	70	
PA_vb_13:70.2_1	jhānaṁ upasampajja viharati muditāsahagataṁ, yā tasmiṁ samaye muditā muditāyanā muditāyitattaṁ muditācetovimutti—	70	
PA_vb_13:70.3	ayaṁ vuccati “muditā”.	70	
PA_vb_13:70.4	Avasesā dhammā muditāya sampayuttā.	70	
PA_vb_13:71.1	Tattha katamā muditā?	71	
PA_vb_13:71.2_0	Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā	71	
PA_vb_13:71.2_1	…pe… dutiyaṁ jhānaṁ upasampajja viharati muditāsahagataṁ, yā tasmiṁ samaye muditā	71	
PA_vb_13:71.2_2	muditāyanā muditāyitattaṁ muditācetovimutti—	71	
PA_vb_13:71.3	ayaṁ vuccati “muditā”.	71	
PA_vb_13:71.4	Avasesā dhammā muditāya sampayuttā.	71	
PA_vb_13:72.1	Tattha katamā muditā?	72	
PA_vb_13:72.2	Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe…	72	
PA_vb_13:72.3	tatiyaṁ jhānaṁ upasampajja viharati muditāsahagataṁ, yā tasmiṁ samaye muditā muditāyanā muditāyitattaṁ muditācetovimutti—	72	
PA_vb_13:72.4	ayaṁ vuccati “muditā”.	72	
PA_vb_13:72.5	Avasesā dhammā muditāya sampayuttā.	72	
PA_vb_13:73.1_0	Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ	73	
PA_vb_13:73.1_1	jhānaṁ upasampajja viharati muditāsahagataṁ, yā tasmiṁ samaye muditā muditāyanā muditāyitattaṁ muditācetovimutti—	73	
PA_vb_13:73.2	ayaṁ vuccati “muditā”.	73	
PA_vb_13:73.3	Avasesā dhammā muditāya sampayuttā.	73	
PA_vb_13:74.1_0	Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi vivicca	74	
PA_vb_13:74.1_1	akusalehi dhammehi avitakkaṁ vicāramattaṁ vivekajaṁ pītisukhaṁ dutiyaṁ jhānaṁ upasampajja	74	
PA_vb_13:74.1_2	viharati muditāsahagataṁ, yā tasmiṁ samaye muditā muditāyanā muditāyitattaṁ muditācetovimutti—	74	
PA_vb_13:74.2	ayaṁ vuccati “muditā”.	74	
PA_vb_13:74.3	Avasesā dhammā muditāya sampayuttā.	74	
PA_vb_13:75.1_0	Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā	75	
PA_vb_13:75.1_1	…pe… tatiyaṁ jhānaṁ upasampajja viharati muditāsahagataṁ, yā tasmiṁ samaye muditā	75	
PA_vb_13:75.1_2	muditāyanā muditāyitattaṁ muditācetovimutti—	75	
PA_vb_13:75.2	ayaṁ vuccati “muditā”.	75	
PA_vb_13:75.3	Avasesā dhammā muditāya sampayuttā.	75	
PA_vb_13:76.1_0	Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe… catutthaṁ	76	
PA_vb_13:76.1_1	jhānaṁ upasampajja viharati muditāsahagataṁ, yā tasmiṁ samaye muditā muditāyanā muditāyitattaṁ muditācetovimutti—	76	
PA_vb_13:76.2	ayaṁ vuccati “muditā”.	76	
PA_vb_13:76.3	Avasesā dhammā muditāya sampayuttā.	76	
PA_vb_13:77.1	Tattha katamā upekkhā?	77	
PA_vb_13:77.2_0	Idha bhikkhu yasmiṁ samaye rūpūpapattiyā maggaṁ bhāveti sukhassa ca pahānā …pe… catutthaṁ	77	
PA_vb_13:77.2_1	jhānaṁ upasampajja viharati upekkhāsahagataṁ, yā tasmiṁ samaye upekkhā upekkhāyanā	77	
PA_vb_13:77.2_2	upekkhāyitattaṁ upekkhācetovimutti—	77	
PA_vb_13:77.3	ayaṁ vuccati “upekkhā”.	77	
PA_vb_13:77.4	Avasesā dhammā upekkhāya sampayuttā.	77	
PA_vb_13:78.0	2.2. Vipāka	78	
PA_vb_13:78.1	Catasso appamaññāyo—	78	
PA_vb_13:78.2	mettā, karuṇā, muditā, upekkhā.	78	
PA_vb_13:79.1	Tattha katamā mettā?	79	
PA_vb_13:79.2	Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ upasampajja viharati mettāsahagataṁ, tasmiṁ samaye phasso hoti …pe… avikkhepo hoti.	79	
PA_vb_13:79.3	Ime dhammā kusalā.	79	
PA_vb_13:79.4_0	Tasseva rūpāvacarassa kusalassa kammassa katattā upacitattā vipākaṁ vivicceva kāmehi	79	
PA_vb_13:79.4_1	…pe… paṭhamaṁ jhānaṁ upasampajja viharati mettāsahagataṁ, yā tasmiṁ samaye metti	79	
PA_vb_13:79.4_2	mettāyanā mettāyitattaṁ mettācetovimutti—	79	
PA_vb_13:79.5	ayaṁ vuccati “mettā”.	79	
PA_vb_13:79.6	Avasesā dhammā mettāya sampayuttā.	79	
PA_vb_13:80.1	Tattha katamā mettā?	80	
PA_vb_13:80.2_0	Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā	80	
PA_vb_13:80.2_1	…pe… dutiyaṁ jhānaṁ upasampajja viharati mettāsahagataṁ, tasmiṁ samaye phasso hoti	80	
PA_vb_13:80.2_2	…pe… avikkhepo hoti.	80	
PA_vb_13:80.3	Ime dhammā kusalā.	80	
PA_vb_13:80.4	Tasseva rūpāvacarassa kusalassa kammassa katattā upacitattā vipākaṁ vitakkavicārānaṁ vūpasamā …pe… dutiyaṁ jhānaṁ …pe…	80	
PA_vb_13:80.5	tatiyaṁ jhānaṁ …pe…	80	
PA_vb_13:80.6	paṭhamaṁ jhānaṁ …pe…	80	
PA_vb_13:80.7	dutiyaṁ jhānaṁ …pe…	80	
PA_vb_13:80.8	tatiyaṁ jhānaṁ …pe…	80	
PA_vb_13:80.9	catutthaṁ jhānaṁ upasampajja viharati mettāsahagataṁ, yā tasmiṁ samaye metti mettāyanā mettāyitattaṁ mettācetovimutti—	80	
PA_vb_13:80.10	ayaṁ vuccati “mettā”.	80	
PA_vb_13:80.11	Avasesā dhammā mettāya sampayuttā.	80	
PA_vb_13:81.1	Tattha katamā karuṇā?	81	
PA_vb_13:81.2	Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ upasampajja viharati karuṇāsahagataṁ, tasmiṁ samaye phasso hoti …pe… avikkhepo hoti.	81	
PA_vb_13:81.3	Ime dhammā kusalā.	81	
PA_vb_13:81.4_0	Tasseva rūpāvacarassa kusalassa kammassa katattā upacitattā vipākaṁ vivicceva kāmehi	81	
PA_vb_13:81.4_1	…pe… paṭhamaṁ jhānaṁ upasampajja viharati karuṇāsahagataṁ, yā tasmiṁ samaye karuṇā	81	
PA_vb_13:81.4_2	karuṇāyanā karuṇāyitattaṁ karuṇācetovimutti—	81	
PA_vb_13:81.5	ayaṁ vuccati “karuṇā”.	81	
PA_vb_13:81.6	Avasesā dhammā karuṇāya sampayuttā.	81	
PA_vb_13:82.1	Tattha katamā karuṇā?	82	
PA_vb_13:82.2_0	Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā	82	
PA_vb_13:82.2_1	…pe… dutiyaṁ jhānaṁ upasampajja viharati karuṇāsahagataṁ, tasmiṁ samaye phasso hoti	82	
PA_vb_13:82.2_2	…pe… avikkhepo hoti.	82	
PA_vb_13:82.3	Ime dhammā kusalā.	82	
PA_vb_13:82.4	Tasseva rūpāvacarassa kusalassa kammassa katattā upacitattā vipākaṁ vitakkavicārānaṁ vūpasamā …pe… dutiyaṁ jhānaṁ …pe…	82	
PA_vb_13:82.5	tatiyaṁ jhānaṁ …pe…	82	
PA_vb_13:82.6	paṭhamaṁ jhānaṁ …pe…	82	
PA_vb_13:82.7	dutiyaṁ jhānaṁ …pe…	82	
PA_vb_13:82.8	tatiyaṁ jhānaṁ …pe…	82	
PA_vb_13:82.9	catutthaṁ jhānaṁ upasampajja viharati karuṇāsahagataṁ, yā tasmiṁ samaye karuṇā karuṇāyanā karuṇāyitattaṁ karuṇācetovimutti—	82	
PA_vb_13:82.10	ayaṁ vuccati “karuṇā”.	82	
PA_vb_13:82.11	Avasesā dhammā karuṇāya sampayuttā.	82	
PA_vb_13:83.1	Tattha katamā muditā?	83	
PA_vb_13:83.2	Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ upasampajja viharati muditāsahagataṁ, tasmiṁ samaye phasso hoti …pe… avikkhepo hoti.	83	
PA_vb_13:83.3	Ime dhammā kusalā.	83	
PA_vb_13:83.4_0	Tasseva rūpāvacarassa kusalassa kammassa katattā upacitattā vipākaṁ vivicceva kāmehi	83	
PA_vb_13:83.4_1	…pe… paṭhamaṁ jhānaṁ upasampajja viharati muditāsahagataṁ, yā tasmiṁ samaye muditā	83	
PA_vb_13:83.4_2	muditāyanā muditāyitattaṁ muditācetovimutti—	83	
PA_vb_13:83.5	ayaṁ vuccati “muditā”.	83	
PA_vb_13:83.6	Avasesā dhammā muditāya sampayuttā.	83	
PA_vb_13:84.1	Tattha katamā muditā?	84	
PA_vb_13:84.2_0	Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā	84	
PA_vb_13:84.2_1	…pe… dutiyaṁ jhānaṁ upasampajja viharati muditāsahagataṁ, tasmiṁ samaye phasso hoti	84	
PA_vb_13:84.2_2	…pe… avikkhepo hoti.	84	
PA_vb_13:84.3	Ime dhammā kusalā.	84	
PA_vb_13:84.4	Tasseva rūpāvacarassa kusalassa kammassa katattā upacitattā vipākaṁ vitakkavicārānaṁ vūpasamā …pe… dutiyaṁ jhānaṁ …pe…	84	
PA_vb_13:84.5	tatiyaṁ jhānaṁ …pe…	84	
PA_vb_13:84.6	paṭhamaṁ jhānaṁ …pe…	84	
PA_vb_13:84.7	dutiyaṁ jhānaṁ …pe…	84	
PA_vb_13:84.8	tatiyaṁ jhānaṁ …pe…	84	
PA_vb_13:84.9	catutthaṁ jhānaṁ upasampajja viharati muditāsahagataṁ, yā tasmiṁ samaye muditā muditāyanā muditāyitattaṁ muditācetovimutti—	84	
PA_vb_13:84.10	ayaṁ vuccati “muditā”.	84	
PA_vb_13:84.11	Avasesā dhammā muditāya sampayuttā.	84	
PA_vb_13:85.1	Tattha katamā upekkhā?	85	
PA_vb_13:85.2_0	Idha bhikkhu yasmiṁ samaye rūpūpapattiyā maggaṁ bhāveti sukhassa ca pahānā …pe… catutthaṁ	85	
PA_vb_13:85.2_1	jhānaṁ upasampajja viharati upekkhāsahagataṁ, tasmiṁ samaye phasso hoti …pe… avikkhepo hoti.	85	
PA_vb_13:85.3	Ime dhammā kusalā.	85	
PA_vb_13:85.4_0	Tasseva rūpāvacarassa kusalassa kammassa katattā upacitattā vipākaṁ sukhassa ca pahānā	85	
PA_vb_13:85.4_1	dukkhassa ca pahānā …pe… catutthaṁ jhānaṁ upasampajja viharati upekkhāsahagataṁ,	85	
PA_vb_13:85.4_2	yā tasmiṁ samaye upekkhā upekkhāyanā upekkhāyitattaṁ upekkhācetovimutti—	85	
PA_vb_13:85.5	ayaṁ vuccati “upekkhā”.	85	
PA_vb_13:85.6	Avasesā dhammā upekkhāya sampayuttā.	85	
PA_vb_13:86.0	2.3. Kiriyā	86	
PA_vb_13:86.1	Catasso appamaññāyo—	86	
PA_vb_13:86.2	mettā, karuṇā, muditā, upekkhā.	86	
PA_vb_13:87.1	Tattha katamā mettā?	87	
PA_vb_13:87.2_0	Idha bhikkhu yasmiṁ samaye rūpāvacaraṁ jhānaṁ bhāveti kiriyaṁ neva kusalaṁ nākusalaṁ	87	
PA_vb_13:87.2_1	na ca kammavipākaṁ diṭṭhadhammasukhavihāraṁ vivicceva kāmehi …pe… paṭhamaṁ jhānaṁ	87	
PA_vb_13:87.2_2	upasampajja viharati mettāsahagataṁ, yā tasmiṁ samaye metti mettāyanā mettāyitattaṁ mettācetovimutti—	87	
PA_vb_13:87.3	ayaṁ vuccati “mettā”.	87	
PA_vb_13:87.4	Avasesā dhammā mettāya sampayuttā.	87	
PA_vb_13:88.1	Tattha katamā mettā?	88	
PA_vb_13:88.2	Idha bhikkhu yasmiṁ samaye rūpāvacaraṁ jhānaṁ bhāveti kiriyaṁ neva kusalaṁ nākusalaṁ na ca kammavipākaṁ diṭṭhadhammasukhavihāraṁ vitakkavicārānaṁ vūpasamā …pe… dutiyaṁ jhānaṁ …pe…	88	
PA_vb_13:88.3	tatiyaṁ jhānaṁ …pe…	88	
PA_vb_13:88.4	paṭhamaṁ jhānaṁ …pe…	88	
PA_vb_13:88.5	dutiyaṁ jhānaṁ …pe…	88	
PA_vb_13:88.6	tatiyaṁ jhānaṁ …pe…	88	
PA_vb_13:88.7	catutthaṁ jhānaṁ upasampajja viharati mettāsahagataṁ, yā tasmiṁ samaye metti mettāyanā mettāyitattaṁ mettācetovimutti—	88	
PA_vb_13:88.8	ayaṁ vuccati “mettā”.	88	
PA_vb_13:88.9	Avasesā dhammā mettāya sampayuttā.	88	
PA_vb_13:89.1	Tattha katamā karuṇā …pe…	89	
PA_vb_13:89.2	tattha katamā muditā …pe…	89	
PA_vb_13:89.3	tattha katamā upekkhā?	89	
PA_vb_13:89.4_0	Idha bhikkhu yasmiṁ samaye rūpāvacaraṁ jhānaṁ bhāveti kiriyaṁ neva kusalaṁ nākusalaṁ	89	
PA_vb_13:89.4_1	na ca kammavipākaṁ diṭṭhadhammasukhavihāraṁ sukhassa ca pahānā dukkhassa ca pahānā	89	
PA_vb_13:89.4_2	…pe… catutthaṁ jhānaṁ upasampajja viharati upekkhāsahagataṁ, yā tasmiṁ samaye upekkhā	89	
PA_vb_13:89.4_3	upekkhāyanā upekkhāyitattaṁ upekkhācetovimutti—	89	
PA_vb_13:89.5	ayaṁ vuccati “upekkhā”.	89	
PA_vb_13:89.6	Avasesā dhammā upekkhāya sampayuttā.	89	
PA_vb_13:90.1	Abhidhammabhājanīyaṁ.	90	
PA_vb_13:91.0	3. Pañhāpucchaka	91	
PA_vb_13:91.1	Catasso appamaññāyo—	91	
PA_vb_13:92.1_0	Idha bhikkhu mettāsahagatena cetasā ekaṁ disaṁ pharitvā viharati tathā dutiyaṁ tathā	92	
PA_vb_13:92.1_1	tatiyaṁ tathā catutthaṁ, iti uddhamadho tiriyaṁ sabbadhi sabbattatāya sabbāvantaṁ	92	
PA_vb_13:92.1_2	lokaṁ mettāsahagatena cetasā vipulena mahaggatena appamāṇena averena abyāpajjena pharitvā viharati.	92	
PA_vb_13:93.1_0	Karuṇāsahagatena cetasā ekaṁ disaṁ pharitvā viharati tathā dutiyaṁ tathā tatiyaṁ	93	
PA_vb_13:93.1_1	tathā catutthaṁ, iti uddhamadho tiriyaṁ sabbadhi sabbattatāya sabbāvantaṁ lokaṁ karuṇāsahagatena	93	
PA_vb_13:93.1_2	cetasā vipulena mahaggatena appamāṇena averena abyāpajjena pharitvā viharati.	93	
PA_vb_13:94.1_0	Muditāsahagatena cetasā ekaṁ disaṁ pharitvā viharati tathā dutiyaṁ tathā tatiyaṁ	94	
PA_vb_13:94.1_1	tathā catutthaṁ, iti uddhamadho tiriyaṁ sabbadhi sabbattatāya sabbāvantaṁ lokaṁ muditāsahagatena	94	
PA_vb_13:94.1_2	cetasā vipulena mahaggatena appamāṇena averena abyāpajjena pharitvā viharati.	94	
PA_vb_13:95.1_0	Upekkhāsahagatena cetasā ekaṁ disaṁ pharitvā viharati tathā dutiyaṁ tathā tatiyaṁ	95	
PA_vb_13:95.1_1	tathā catutthaṁ, iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena	95	
PA_vb_13:95.1_2	cetasā vipulena mahaggatena appamāṇena averena abyāpajjena pharitvā viharati.	95	
PA_vb_13:96.1	Catunnaṁ appamaññānaṁ kati kusalā, kati akusalā, kati abyākatā …pe… kati saraṇā, kati araṇā?	96	
PA_vb_13:97.0	3.1. Tika	97	
PA_vb_13:97.1	Siyā kusalā, siyā abyākatā.	97	
PA_vb_13:98.1	Tisso appamaññāyo sukhāya vedanāya sampayuttā, upekkhā adukkhamasukhāya vedanāya sampayuttā.	98	
PA_vb_13:99.1	Siyā vipākā, siyā vipākadhammadhammā, siyā nevavipākanavipākadhammadhammā.	99	
PA_vb_13:100.1	Siyā upādinnupādāniyā, siyā anupādinnupādāniyā.	100	
PA_vb_13:101.1	Asaṅkiliṭṭhasaṅkilesikā.	101	
PA_vb_13:102.1	Tisso appamaññāyo siyā savitakkasavicārā, siyā avitakkavicāramattā, siyā avitakkaavicārā;	102	
PA_vb_13:102.2	upekkhā avitakkaavicārā.	102	
PA_vb_13:103.1	Tisso appamaññāyo siyā pītisahagatā, siyā sukhasahagatā, na upekkhāsahagatā, siyā na vattabbā pītisahagatāti;	103	
PA_vb_13:103.2	upekkhā upekkhāsahagatā.	103	
PA_vb_13:104.1	Neva dassanena na bhāvanāya pahātabbā.	104	
PA_vb_13:105.1	Neva dassanena na bhāvanāya pahātabbahetukā.	105	
PA_vb_13:106.1	Siyā ācayagāmino, siyā nevācayagāmināpacayagāmino.	106	
PA_vb_13:107.1	Nevasekkhanāsekkhā.	107	
PA_vb_13:108.1	Mahaggatā.	108	
PA_vb_13:109.1	Na vattabbā “parittārammaṇā”tipi, “mahaggatārammaṇā”tipi, “appamāṇārammaṇā”tipi.	109	
PA_vb_13:110.1	Majjhimā.	110	
PA_vb_13:111.1	Aniyatā.	111	
PA_vb_13:112.1	Na vattabbā “maggārammaṇā”tipi, “maggahetukā”tipi, “maggādhipatino”tipi.	112	
PA_vb_13:113.1	Siyā uppannā, siyā anuppannā, siyā uppādino.	113	
PA_vb_13:114.1	Siyā atītā, siyā anāgatā, siyā paccuppannā.	114	
PA_vb_13:115.1	Na vattabbā “atītārammaṇā”tipi, “anāgatārammaṇā”tipi, “paccuppannārammaṇā”tipi.	115	
PA_vb_13:116.1	Siyā ajjhattā, siyā bahiddhā, siyā ajjhattabahiddhā.	116	
PA_vb_13:117.1	Bahiddhārammaṇā.	117	
PA_vb_13:118.1	Anidassanaappaṭighā.	118	
PA_vb_13:119.0.1	3.2. 3.2 Duka	119	
PA_vb_13:119.0.2	3.2.1. Hetugocchaka	119	
PA_vb_13:119.1	Mettā hetu, tisso appamaññāyo na hetū, sahetukā, hetusampayuttā.	119	
PA_vb_13:119.2	Mettā hetu ceva sahetukā ca;	119	
PA_vb_13:119.3	tisso appamaññāyo na vattabbā “hetū ceva sahetukā cā”ti, sahetukā ceva na ca hetū.	119	
PA_vb_13:119.4	Mettā hetu ceva hetusampayuttā ca;	119	
PA_vb_13:119.5	tisso appamaññāyo na vattabbā “hetū ceva hetusampayuttā cā”ti, hetusampayuttā ceva na ca hetū.	119	
PA_vb_13:119.6	Tisso appamaññāyo na hetū sahetukā;	119	
PA_vb_13:119.7	mettā na vattabbā “na hetu sahetukā”tipi, “na hetu ahetukā”tipi.	119	
PA_vb_13:120.0	3.2.2. Cūḷantaraduka	120	
PA_vb_13:120.1	Sappaccayā, saṅkhatā, anidassanā, appaṭighā, arūpā, lokiyā, kenaci viññeyyā, kenaci na viññeyyā.	120	
PA_vb_13:121.0	3.2.3. Āsavagocchaka	121	
PA_vb_13:121.1_0	No āsavā, sāsavā, āsavavippayuttā, na vattabbā “āsavā ceva sāsavā cā”ti, sāsavā ceva	121	
PA_vb_13:121.1_1	no ca āsavā, na vattabbā āsavā ceva “āsavasampayuttā cā”tipi, “āsavasampayuttā ceva no ca āsavā”tipi.	121	
PA_vb_13:121.2	Āsavavippayuttā sāsavā.	121	
PA_vb_13:122.0	13.3.2.4. Saṁyojanagocchakādi	122	
PA_vb_13:122.1	No saṁyojanā …pe…	122	
PA_vb_13:122.2	no ganthā …pe…	122	
PA_vb_13:122.3	no oghā …pe…	122	
PA_vb_13:122.4	no yogā …pe…	122	
PA_vb_13:122.5	no nīvaraṇā …pe…	122	
PA_vb_13:122.6	no parāmāsā …pe….	122	
PA_vb_13:123.0	3.2.10. Mahantaraduka	123	
PA_vb_13:123.1_0	Sārammaṇā, no cittā, cetasikā, cittasampayuttā, cittasaṁsaṭṭhā, cittasamuṭṭhānā,	123	
PA_vb_13:123.1_1	cittasahabhuno, cittānuparivattino, cittasaṁsaṭṭhasamuṭṭhānā, cittasaṁsaṭṭhasamuṭṭhānasahabhuno,	123	
PA_vb_13:123.1_2	cittasaṁsaṭṭhasamuṭṭhānānuparivattino, bāhirā, no upādā, siyā upādinnā, siyā anupādinnā.	123	
PA_vb_13:124.0	13.3.2.11. Upādānagocchakādi	124	
PA_vb_13:124.1	No upādānā …pe…	124	
PA_vb_13:124.2	no kilesā …pe…	124	
PA_vb_13:124.3	na dassanena pahātabbā, na bhāvanāya pahātabbā, na dassanena pahātabbahetukā, na bhāvanāya pahātabbahetukā.	124	
PA_vb_13:124.4	Tisso appamaññāyo siyā savitakkā, siyā avitakkā;	124	
PA_vb_13:124.5	upekkhā avitakkā.	124	
PA_vb_13:124.6	Tisso appamaññāyo siyā savicārā, siyā avicārā;	124	
PA_vb_13:124.7	upekkhā avicārā.	124	
PA_vb_13:124.8	Tisso appamaññāyo siyā sappītikā, siyā appītikā;	124	
PA_vb_13:124.9	upekkhā appītikā.	124	
PA_vb_13:124.10	Tisso appamaññāyo siyā pītisahagatā, siyā na pītisahagatā;	124	
PA_vb_13:124.11	upekkhā na pītisahagatā.	124	
PA_vb_13:124.12	Tisso appamaññāyo sukhasahagatā, upekkhā na sukhasahagatā.	124	
PA_vb_13:124.13	Upekkhā upekkhāsahagatā, tisso appamaññāyo na upekkhāsahagatā, na kāmāvacarā, rūpāvacarā, na arūpāvacarā, pariyāpannā, aniyyānikā, aniyatā, sauttarā, araṇāti.	124	
PA_vb_13:125.1	Pañhāpucchakaṁ.	125	
PA_vb_13:126.1	Appamaññāvibhaṅgo niṭṭhito.	126	
