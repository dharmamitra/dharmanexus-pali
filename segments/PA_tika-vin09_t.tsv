segmentnr	original	folio	analyzed
PA_tika-vin09_t:0	Namo tassa bhagavato arahato sammāsambuddhassa	0	
PA_tika-vin09_t:1	Kaṅkhāvitaraṇīpurāṇa-ṭīkā	0	
PA_tika-vin09_t:2	Ganthārambhakathā	0	
PA_tika-vin09_t:3	Buddhaṃ dhammañca saṅghanti-ādinā yā pakāsitā;	0	
PA_tika-vin09_t:4	Bhadantabuddhaghosena, mātikāṭṭhakathā subhā;	0	
PA_tika-vin09_t:5	Tassā hi līnapadaṃ vi-kāsanakoyamārambho.	0	
PA_tika-vin09_t:6	Ganthārambhakathāvaṇṇanā	0	
PA_tika-vin09_t:7_0	Vippasannenāti vividhappasannena. Kathaṃ? “Itipi so…pe… buddho bhagavā, svākkhāto…pe…	7	
PA_tika-vin09_t:7_1	viññūhi, suppaṭipanno…pe… lokassā”ti evamādinā. “Cetasā”ti vuttattā tīsu vandanāsu	7	
PA_tika-vin09_t:7_2	cetovandanā adhippetā. Tanninnatādivasena kāyādīhi paṇāmakaraṇaṃ vandanā, guṇavasena	7	
PA_tika-vin09_t:7_3	manasāpi tathāva karaṇaṃ mānaṃ, paccayappaṭipattiyādīhi pūjākaraṇaṃ pūjā, paccayādīnaṃ	7	
PA_tika-vin09_t:7_4	abhisaṅkharaṇaṃ sakkacca karaṇaṃ sakkāro, tesaṃ. Bhājananti ādhāro, adhikaraṇaṃ vā.	7	
PA_tika-vin09_t:8_0	Therā mahākassapādayo, tesaṃ vaṃsoti theravaṃso, āgamādhigamasampadāya tassa vaṃsassa	8	
PA_tika-vin09_t:8_1	padīpabhūtāti theravaṃsappadīpā, tesaṃ theravaṃsappadīpānaṃ. Asaṃhīrattā thirānaṃ.	8	
PA_tika-vin09_t:8_2	Vinayakkameti vinayapiṭake, ārambhānurūpavacanametaṃ. Suttābhidhammesupi te thirā	8	
PA_tika-vin09_t:8_3	eva. “Buddhaṃ dhammañca saṅghañca pubbācariyasīhānañcā”ti avatvā kasmā visuṃ vuttanti	8	
PA_tika-vin09_t:8_4	ce? Payojanavisesadassanatthaṃ. Vatthuttayassa hi paṇāmakaraṇassa antarāyanivāraṇaṃ	8	
PA_tika-vin09_t:8_5	payojanaṃ attano nissayabhūtānaṃ ācariyānaṃ paṇāmakaraṇassa upakāraññutādassanaṃ.	8	
PA_tika-vin09_t:8_6	Tena buddhañca dhammañca saṅghañca vanditvā, ca-saddena pubbācariyasīhānañca namo	8	
PA_tika-vin09_t:8_7	katvāti yojanā. Atha vā “vanditvā”ti cetovandanaṃ dassetvā tato “namo katvā”ti vācāvandanā,	8	
PA_tika-vin09_t:8_8	“katañjalī”ti kāyavandanāpi dassitāti yojetabbaṃ.	8	
PA_tika-vin09_t:9_0	Idāni abhidhānappayojanaṃ dassetuṃ “pāmokkha”ntiādimāha. Tattha pāmokkhanti padhānaṃ.	9	
PA_tika-vin09_t:9_1	Sīlañhi sabbesaṃ kusaladhammānaṃ padhānaṃ ādibhāvato. Yathā ca sattānaṃ khajjabhojjaleyyapeyyavasena	9	
PA_tika-vin09_t:9_2	catubbidhopi āhāro mukhena pavisitvā aṅgamaṅgāni pharati, evaṃ yoginopi cātubhūmakaṃ	9	
PA_tika-vin09_t:9_3	kusalaṃ sīlamukhena pavisitvā atthasiddhiṃ sampādeti. Tena vuttaṃ “mukha”ntiādi.	9	
PA_tika-vin09_t:9_4	Atha vā mukhanti upāyo, tena mokkhappavesāya nibbānasacchikiriyāya mukhaṃ upāyoti	9	
PA_tika-vin09_t:9_5	attho. Mahesinā yaṃ pātimokkhaṃ pakāsitanti sambandho. Mahante sīlādikkhandhe esi gavesīti mahesi.	9	
PA_tika-vin09_t:10_0	Sūratena nivātenāti “tattha katamaṃ soraccaṃ? Yo kāyiko avītikkamo”tiādinā sūratena,	10	
PA_tika-vin09_t:10_1	nīcavuttinā mānuddhaccavasena attānaṃ anukkhipanabhāvena nivātena. Vinayācārayuttena	10	
PA_tika-vin09_t:10_2	cārittavārittehi yuttena. “Soṇattherena yācito”ti avatvā “sūratenā”tiādi kasmā vuttaṃ,	10	
PA_tika-vin09_t:10_3	kiṃ dussīlena vā duṭṭhena vā alajjinā vā yācitena vaṇṇanā kātuṃ na vaṭṭatīti ce?	10	
PA_tika-vin09_t:10_4	Na na vaṭṭati. Therassa vacanaṃ paṭikkhipituṃ na sakkā, evarūpaguṇo therova, yācanavasena	10	
PA_tika-vin09_t:10_5	kattabbo ādarenāti dassetuṃ vuttaṃ.	10	
PA_tika-vin09_t:11	Nāmenāti attano guṇanāmena. Saddalakkhaṇasubhato, vinicchayasubhato, viññeyyasubhato ca subhaṃ.	1	
PA_tika-vin09_t:12	Ganthārambhakathāvaṇṇanā niṭṭhitā.	1	
PA_tika-vin09_t:13	Nidānavaṇṇanā	1	
PA_tika-vin09_t:14_0	“Āvikatā hissa phāsu hoti, tatthāyasmante pucchāmi…pe… tuṇhī, evametaṃ dhārayāmī”ti	14	
PA_tika-vin09_t:14_1	vatvā “uddiṭṭhaṃ kho āyasmanto nidāna”ntiādinā nayena vuttaṃ. Ettheva yāvatatiyānusāvanakathāvasāne	14	
PA_tika-vin09_t:14_2	atha kho uddesakāle “āvikatā hissa phāsu hotī”ti vatvā “uddiṭṭhaṃ kho āyasmanto nidānaṃ.	14	
PA_tika-vin09_t:14_3	Tatthāyasmante pucchāmī”tiādinā nayena āgataṃ. Uposathakkhandhakepi evameva āgataṃ.	14	
PA_tika-vin09_t:14_4	Tattha pubbe vuttaṃ pacchā āgatasuttena virujjhati. Tasmā yathā na virujjhati, tathā	14	
PA_tika-vin09_t:14_5	upaparikkhitvā gahetabbaṃ. Evaṃ na virujjhatīti eke. Kathaṃ? “Āvikatā hissa phāsu	14	
PA_tika-vin09_t:14_6	hotī”ti vatvā “uddiṭṭhaṃ kho āyasmanto nidānaṃ. Tatthāyasmante pucchāmī”tiādinā suuddiṭṭhaṃ	14	
PA_tika-vin09_t:14_7	hotīti etaṃ uddesalakkhaṇaṃ idhāpi khandhakepi vuttattā. Tasmā “phāsu hotī”ti vatvā	14	
PA_tika-vin09_t:14_8	“tatthāyasmante pucchāmī”ti vuttaṭṭhāne avuttampi ānetvā gahetabbaṃ. Kasmā? Idha	14	
PA_tika-vin09_t:14_9	nidānaṃ na dassitaṃ, uddeso uddesakāle uddisitabbalakkhaṇassa tattha vuttattā. Apica	14	
PA_tika-vin09_t:14_10	“nidānuddeso”ti padaṃ uddharitvā nidānuddesaṃ dassetukāmopi “suṇātu me, bhante, saṅgho…pe…	141	
PA_tika-vin09_t:14_11	āvikatā hissa phāsu hotī”ti pāṭhavasena āgataṃ nidānaṃ niṭṭhāpetvā upari aṭṭhakathāvasena	141	
PA_tika-vin09_t:14_12	yojetabbaṃ pāḷiṃ idha yojetvā “tatthāyasmante pucchāmi…pe… dhārayāmī”ti nidānapāḷiṃ	141	
PA_tika-vin09_t:14_13	paripuṇṇaṃ katvā puna “tattha nidānuddeso”ti uddhaṭapadavasena saṅkhepato nidānuddesalakkhaṇaṃ	141	
PA_tika-vin09_t:14_14	dassetuṃ “evametaṃ dhārayāmī”ti vatvā “uddiṭṭhaṃ kho āyasmanto nidāna”ntiādi vuttaṃ,	141	
PA_tika-vin09_t:14_15	tasmā evaṃ upari ca khandhake ca, atha kho uddesakāle “āvikatā hissa phāsu hotī”ti	141	
PA_tika-vin09_t:14_16	vatvā “uddiṭṭhaṃ kho āyasmanto nidānaṃ. Tatthāyasmante pucchāmī”tiādi nidānuddesova	141	
PA_tika-vin09_t:14_17	dassito, na nidānaṃ.	141	
PA_tika-vin09_t:15_0	Savanāṇattivacananti ettha saṅghanavakatarena vattuṃ ayuttanti ce? Yuttameva. “Pātimokkhuddesakena	15	
PA_tika-vin09_t:15_1	evaṃ vattabba”nti bhagavatā vuttattā bhagavatova āṇatti, na uddesakassa. Idha navakataravasena	15	
PA_tika-vin09_t:15_2	vuttaṃ. Theropi pana uddisituṃ labhatīti dassanatthaṃ “therādhikaṃ pātimokkha”nti	15	
PA_tika-vin09_t:15_3	vuttaṃ. Iminā suttena navakataro na labhatīti ce? Taṃ dassetuṃ “yo tattha bhikkhū”tiādi vuttaṃ.	15	
PA_tika-vin09_t:16_0	Yathā catuvaggena ṭhapetvā upasampadāpavāraṇāabbhānāni sabbaṃ saṅghakammaṃ kātuṃ	16	
PA_tika-vin09_t:16_1	vaṭṭati, evaṃ “atirekavīsativaggena imaṃ nāma kammaṃ kātabba”nti avatvā atirekavacanattā	16	
PA_tika-vin09_t:16_2	aññaṃ atthaṃ sūceti, kiṃ tanti “catuvaggādinā”tiādi. Tañhi tehi eva siddhaṃ. Kathaṃ?	16	
PA_tika-vin09_t:16_3	Catuvaggena upasampadāpavāraṇā…pe… vīsativaggena na kiñci saṅghakammaṃ kātuṃ na vaṭṭatīti.	16	
PA_tika-vin09_t:16_4	Ettha “dasavaggena abbhānakammamattaṃ ṭhapetvā”ti vadantena catupañcavaggena karaṇīyānipi	16	
PA_tika-vin09_t:16_5	dasavaggena kātuṃ anuññātāni. Tasmā atirekena vaṭṭatīti dīpitaṃ, “ṭhapetvā”ti vacanena	16	
PA_tika-vin09_t:16_6	ūnatarena na vaṭṭatīti dīpitameva. Tasmā na vattabbaṃ atirekavīsativaggoti ce? Vattabbameva.	16	
PA_tika-vin09_t:16_7	Catupañcavaggena kattabbaṃ chasattaaṭṭhanavavaggena kātabbanti ca, dasavaggena kātabbaṃ	16	
PA_tika-vin09_t:16_8	ekādasadvādasa…pe… ekūnavīsativaggena kātabbanti ca dīpitaṃ. Ūnatarena na vaṭṭatīti	16	
PA_tika-vin09_t:16_9	dīpitaṃ pākaṭato. Sabbappakārena pana atirekavīsatianatirekavīsativagge vuttepi dīpitaṃ	16	
PA_tika-vin09_t:16_10	hotīti vajirabuddhittherena likhitaṃ. Ito paṭṭhāya “likhita”nti vutte vajirabuddhittherenāti gahetabbaṃ.	161	
PA_tika-vin09_t:17_0	Sace anuposathepi vaṭṭeyya, “uposathaṃ kareyyā”ti na vadeyya, yasmā anuposathe kātuṃ	17	
PA_tika-vin09_t:17_1	na vaṭṭati, tasmā “ajjuposatho”ti vatvā puna “uposathaṃ kareyyā”ti vuttaṃ. “Pacchimakattikapuṇṇamā	17	
PA_tika-vin09_t:17_2	evā”ti avadhāraṇaṃ tato paraṃ pavāraṇādivasassa natthitāya kataṃ. Uddhaṃ pakatiuposathe	17	
PA_tika-vin09_t:17_3	vuttena pakaticārittena saddhiṃ idampi.	17	
PA_tika-vin09_t:18_0	“Nimittena nimittaṃ sambandhitvā”ti na vattabbaṃ “tividhasampattiyuttā”ti vuttattāti	18	
PA_tika-vin09_t:18_1	ce? Vattabbameva. Kasmā? Tividhasampatti nāma nimittasampatti, parisāsampatti, kammavācāsampattītiādiṃ	18	
PA_tika-vin09_t:18_2	vatvā “nimittasampatti nāma pabbatanimittaṃ, pāsāṇanimitta”ntiādi vuttaṃ, na nimittena	18	
PA_tika-vin09_t:18_3	nimittasambandhanaṃ vuttaṃ. Apica “tividhasampattiyuttā”ti sampayogaṅgesu dassetvā	18	
PA_tika-vin09_t:18_4	puna tameva pahānaṅgesu dassetuṃ “nimittena nimittaṃ sambandhitvā”ti vuttaṃ. Nadisamuddajātassaresu	18	
PA_tika-vin09_t:18_5	sammatasīmāto kammāni na vipajjanti udakukkhepasīmattāti “vipattisīmāyo nāmā”ti kasmā	18	
PA_tika-vin09_t:18_6	vuttāti ce? Sesalakkhaṇāni sampādetvā nadiyaṃ sīmāya baddhāya udakapariyantaṃ katvā	18	
PA_tika-vin09_t:18_7	sīmāgatattā puna taṃ nadiṃ anto katvā taḷāke kate sace tassā sīmāya kammaṃ kātuṃ	18	
PA_tika-vin09_t:18_8	vaṭṭeyya, sīmāto kammāni na vipajjeyyuṃ. Yasmā pana evaṃ kātuṃ na vaṭṭati, tasmā	18	
PA_tika-vin09_t:18_9	“udakukkhepasīmattā”ti vuttaṃ akāraṇaṃ.	18	
PA_tika-vin09_t:19_0	Vīsativaggakaraṇīyattā saṅghakammassa kammārahena saddhiṃ ekavīsati bhikkhū nisīdituṃ	19	
PA_tika-vin09_t:19_1	na sakkontī”ti vuttaṃ, sukhanisajjāvasena nisīditunti adhippāyo. “Parimaṇḍalākārena	19	
PA_tika-vin09_t:19_2	nisīditu”nti aṭṭhakathāyaṃ vuttaṃ. Tiyojanaṃ atikkamitvāti majjhe ṭhatvā diyaḍḍhaṃ	19	
PA_tika-vin09_t:19_3	katvā tiyojanaṃ. Koṇato hi koṇaṃ tiyojanaṃ atikkāmeti, āpattiñca āpajjati, sīmā ca	19	
PA_tika-vin09_t:19_4	asīmā hoti. Kittetvāti nimittāni sampannānipi aññamaññanāmavipariyāyena, animittānaṃ	19	
PA_tika-vin09_t:19_5	nāmehi ca kittetvāti attho.	19	
PA_tika-vin09_t:20_0	Rāsikataṃ paṃsupi rukkhesu jātesu suddhapaṃsupabbato hoti. Guḷapiṇḍaparimāṇo thūlatāya,	20	
PA_tika-vin09_t:20_1	na tulagaṇanāya. Bhūmiyaṃ patiṭṭhito”ti iminā kuṭasarāvādīsu ropitaṃ paṭikkhipati,	20	
PA_tika-vin09_t:20_2	tato apanetvā pana taṅkhaṇampi bhūmiyaṃ ropito vaṭṭati. Navamūlasākhāniggamanaṃ pana	20	
PA_tika-vin09_t:20_3	akāraṇaṃ. Khandhaṃ chinditvā ropite pana etaṃ yujjati. Sūcidaṇḍakappamāṇo kaniṭṭhaṅguliparimāṇamatto.	20	
PA_tika-vin09_t:20_4	“Aṭṭhaṅgulubbedho”ti iminā ubbedho paricchinno hoti, “govisāṇamatto”ti iminā pariṇāho.	20	
PA_tika-vin09_t:20_5	“Evaṃ santepi govisāṇapariṇāhe paricchedo natthi, tasmā khuddakopi mahantopi vaṭṭati evāti vadanti.	20	
PA_tika-vin09_t:21_0	Jātassare paripuṇṇameva udakaṃ nimittūpagaṃ disvā aparipuṇṇaṃ antarā ṭhitibhūtaṃ	21	
PA_tika-vin09_t:21_1	“jātassare sammatā”ti vuttaṃ vipattiṃ na āpajjatīti “nadiyā sammatā, samudde sammatā,	21	
PA_tika-vin09_t:21_2	jātassare sammatā”ti etthāpi loṇī na gahitā. Baddhasīmaṃ vā nadisamuddajātassare	21	
PA_tika-vin09_t:21_3	vā anokkamitvāti etthāpi “nadiyā vā, bhikkhave, samudde vā jātassare vā”ti etthāpi	21	
PA_tika-vin09_t:21_4	na gahitā. Tasmā loṇī na abaddhasīmāti ce? Abaddhasīmāva. “Yopi nadiṃ vā samuddaṃ	21	
PA_tika-vin09_t:21_5	vā bhinditvā nikkhantaudakena kato sobbho etaṃ lakkhaṇaṃ pāpuṇāti, ayampi jātassaroyevā”ti	21	
PA_tika-vin09_t:21_6	vuttattā jātassaraggahaṇena gahitāti tattha tattha avuttā. “Yāvatikā tasmiṃ gāmakhette”ti	21	
PA_tika-vin09_t:21_7	vuttattā aññampi gāmaṃ anto katvā samānasaṃvāsakasīmāsammannanakāle tasmiṃ gāme bhikkhū	21	
PA_tika-vin09_t:21_8	āgacchantu vā mā vā, vaṭṭati. Avippavāsasīmāsammannanakāle āgantabbameva.	21	
PA_tika-vin09_t:22	Agamanapathesūti ettha ekadivasena gantvā paccāgantuṃ asakkuṇeyyaṭṭhāneti vadanti, baddhasīmābhāvaṃ paṭikkhipitvāti attho.	2	
PA_tika-vin09_t:23_0	“Samantā udakukkhepā”ti vuttattā sabbadisāsu gahetabbamevāti ce? Yato labbhati, tato	23	
PA_tika-vin09_t:23_1	gahetabbo “yasmiṃ padese pakativīciyo ottharitvā saṇṭhahanti, tato paṭṭhāya kappiyabhūmi,	23	
PA_tika-vin09_t:23_2	tattha ṭhatvā uposathādikammaṃ kātuṃ vaṭṭatī”ti vuttattā. Anubandho aḍḍhamāso anvaḍḍhamāso,	23	
PA_tika-vin09_t:23_3	aḍḍhamāsassa vā anu. Yo pana kenaci antamaso tiracchānenapi khaṇitvā akatoti adhippāyo.	23	
PA_tika-vin09_t:24_0	“Aññaṃ tattakaṃyeva paricchedaṃ anatikkamitvā ṭhitopi kammaṃ kopetī”ti vuttattā atikkamitvā	24	
PA_tika-vin09_t:24_1	ṭhito na kopetīti dīpitameva hotīti upatissatthero, taṃ pana “dvinnaṃ udakukkhepānaṃ	24	
PA_tika-vin09_t:24_2	antare añño eko udakukkhepo upacāratthāya ṭhapetabbo”ti vacanena virujjhati. Samantapāsādikāyañhi	24	
PA_tika-vin09_t:24_3	“aññaṃ tattakaṃyevā”ti padaṃ natthi. Tasmā tassādhippāyo pariyesitabbo. Antoudakukkhepasīmāya	24	
PA_tika-vin09_t:24_4	upacāratthāya ṭhapitaṃ udakukkhepaparicchedaṃ anatikkamitvāti attho gahetabbo. Therena	24	
PA_tika-vin09_t:24_5	aññathā papañcitvā likhitaṃ.	24	
PA_tika-vin09_t:25_0	“Sabhāgavatthunā lahukāpatti”nti vuttattā sabhāgasaṅghādisesaṃ ārocetuṃ vaṭṭatīti	25	
PA_tika-vin09_t:25_1	ce? Na vaṭṭati desanāgāminiṃ sandhāya idha vuttattā. Tasmā eva samuccayakkhandhake	25	
PA_tika-vin09_t:25_2	“sabhāgasaṅghādisesaṃ āpannassa pana santike āvikātuṃ na vaṭṭati. Sace āvikaroti,	25	
PA_tika-vin09_t:25_3	āpatti āvikatā hoti, dukkaṭā pana na muccatī”ti vuttaṃ. Yathā saṅghena “suṇātu me,	25	
PA_tika-vin09_t:25_4	bhante, saṅgho…pe… paṭikarissatī”ti vatvā uposathaṃ kātuṃ labhati, evaṃ tīhi dvīhipi	25	
PA_tika-vin09_t:25_5	aññaṃ suddhaṃ passitvā “paṭikarissāmā”ti vatvā uposathaṃ kātuṃ vaṭṭati. Ekenāpi “parisuddhaṃ	25	
PA_tika-vin09_t:25_6	labhitvā paṭikarissāmī”ti ābhogaṃ katvā uposathaṃ kātuṃ vaṭṭatīti. Aṭṭhakathāyampi	25	
PA_tika-vin09_t:25_7	“sāmanto bhikkhu evamassa vacanīyoti ettha sabhāgo eva vattabbo. Visabhāgassa hi	25	
PA_tika-vin09_t:25_8	vuccamāne bhaṇḍanakalahasaṅghabhedādīnipi honti, tasmā tassa avatvā ito vuṭṭhahitvā	25	
PA_tika-vin09_t:25_9	paṭikarissāmī”ti ābhogaṃ katvā uposatho kātabboti andhakaṭṭhakathāyaṃ vutta”nti vatvā	25	
PA_tika-vin09_t:25_10	tassa appaṭikkhittattā vaṭṭatīti dīpitameva. “Yadā aññaṃ suddhaṃ bhikkhuṃ anāpattikaṃ	251	
PA_tika-vin09_t:25_11	passissati, tadā tassa santike”ti vuttattā lahukasseva anuññātattā samuccayakkhandhake	251	
PA_tika-vin09_t:25_12	vuttattā sabhāgasaṅghādisesaṃ pana ñattiyā ārocetvā uposathaṃ kātuṃ na vaṭṭati.	251	
PA_tika-vin09_t:26	Devabrahmā pana “tiracchānagato”ti padaṃ ṭhapetvā yena kenaci padena asaṅgahitāpi iminā saṅgahitāti dassanatthaṃ “yassa upasampadā paṭikkhittā”ti vuttaṃ.	2	
PA_tika-vin09_t:27_0	“Cātumāsiniyaṃ pana pavāritānaṃ santike anupagatena vā chinnavassena vā vuṭṭhavassena	27	
PA_tika-vin09_t:27_1	vā”ti avatvā “anupagatena vā chinnavassena vā”ti ettakameva vuttaṃ. Vuṭṭhavasso pana	27	
PA_tika-vin09_t:27_2	tasmiṃ kāle anupagatattā “anupagato”ti saṅkhyaṃ gatoti. Sabbāya vuṭṭhitāya sabbe	27	
PA_tika-vin09_t:27_3	vuṭṭhahitvā gate sannipātetuṃ na sakkā, ekacce sannipātetvā pārisuddhiṃ ārocetuṃ	27	
PA_tika-vin09_t:27_4	vaṭṭatīti vadanti. Kasmā? Ñattiṃ ṭhapetvā kattabbasaṅghakammābhāvā vaggaṃ na hotīti.	27	
PA_tika-vin09_t:27_5	Pavāraṇāyapi eseva nayo. Ayañhettha viseso – sace purimikāya upagatehi pacchimikāya	27	
PA_tika-vin09_t:27_6	upagatā thokatarā ceva honti samasamā ca, saṅghapavāraṇāya ca gaṇaṃ pūrenti, saṅghapavāraṇāvasena	27	
PA_tika-vin09_t:27_7	ñatti ṭhapetabbāti. “Ekova bhikkhu hoti…pe… aññesaṃ anāgatabhāvaṃ ñatvā”ti vuttattā	27	
PA_tika-vin09_t:27_8	adhiṭṭhānuposathaṃ sīmaṃ pavisitvā kātuṃ na sakkāti vadanti.	27	
PA_tika-vin09_t:28_0	“Kiṃ saṅghassa pubbakicca”nti idaṃ na ñattiṃ ṭhapetvā vattabbaṃ. Tañhi ñattito puretarameva	28	
PA_tika-vin09_t:28_1	karīyati. Tasmā “suṇātu me, bhante, saṅgho, kiṃ saṅghassa pubbakiccaṃ, yadi saṅghassa	28	
PA_tika-vin09_t:28_2	pattakalla”nti vattabbaṃ siyāti. Tathāpi na vattabbaṃ. Na hi taṃ ñattiyā anto karīyatīti.	28	
PA_tika-vin09_t:28_3	Evaṃ sante netaṃ vattabbanti āpajjati payojanābhāvāti ce? Na, yathāgataṭṭhāne eva	28	
PA_tika-vin09_t:28_4	vattabbato, parapadāpekkhatāyāti vuttaṃ hoti. Idaṃ pubbakiccaṃ akatvā uposathakammaṃ	28	
PA_tika-vin09_t:28_5	karonto saṅgho, puggalo vā ṭhapanakkhettātikkame āpajjati. Tasmiñhi khette atikkante	28	
PA_tika-vin09_t:28_6	sammajjanādikaraṇe āpattimokkho na hoti uposathakammato pubbe kattabbakammākaraṇapaccayattā	28	
PA_tika-vin09_t:28_7	tassā āpattiyā. Na sā kammapariyosānāpekkhā etthāgatasampajānamusāvādāpatti viya,	28	
PA_tika-vin09_t:28_8	tasmā pātimokkhuddesako bhikkhu “pārisuddhiṃ āyasmanto ārocethā”ti vattukāmo paṭhamameva	28	
PA_tika-vin09_t:28_9	pārisuddhāpārisuddhipaccayaṃ pubbakiccaṃ sarāpeti. Tañhi kataṃ pārisuddhipaccayo	28	
PA_tika-vin09_t:28_10	hoti, akataṃ apārisuddhipaccayo. Teneva ubhayāpekkhādhippāyena kataṃ, na katanti	281	
PA_tika-vin09_t:28_11	avatvā “kiṃ saṅghassa pubbakicca”miccevāha. Tattha akatapakkhe tāva pārisuddhiārocanakkamanidassanatthaṃ	281	
PA_tika-vin09_t:28_12	parato “yassa siyā āpatti, so āvikareyyā”ti ca, katapakkhe “asantiyā āpattiyā tuṇhī	281	
PA_tika-vin09_t:28_13	bhavitabba”nti ca vakkhati.	281	
PA_tika-vin09_t:29_0	“Sabbantimena paricchedena catūhi bhikkhūhi sannipatitvā”ti ca, “uposathakaraṇatthaṃ	29	
PA_tika-vin09_t:29_1	sannipatite saṅghe bahi…pe… adentena chando dātabbo”ti ca vadanti. Asannipatitepi	29	
PA_tika-vin09_t:29_2	pana vaṭṭati. Idañhi chandadānasamayadassanatthaṃ vuttaṃ. Uposathakaraṇatthaṃ sannipatite	29	
PA_tika-vin09_t:29_3	saṅghe bahi uposathaṃ katvā āgatassa kattabbākāradassanatthañca vuttaṃ. Padhānagharavāsino	29	
PA_tika-vin09_t:29_4	padhānagharaṃ pavisitukāmā attano sabhāgabhikkhūnaṃ chandaṃ datvā sace saṅgho sannipatati,	29	
PA_tika-vin09_t:29_5	“mayhaṃ chando ārocetabbo”ti vatvā padhānagharaṃ pavisanti. Ayaṃ sīhaḷadīpe payogo.	29	
PA_tika-vin09_t:29_6	Ārocentena pana sannipatite ārocetabbaṃ. Pañcasu bhikkhūsu ekasmiṃ vihāre vasantesu	29	
PA_tika-vin09_t:29_7	ekassa chandapārisuddhiṃ āharitvā catunnaṃ pātimokkhaṃ uddisituṃ anuññātattā sannipatite	29	
PA_tika-vin09_t:29_8	chando gahetabbo ārocetabboti vacanaṃ niratthakaṃ viya. “Theyyasaṃvāsako paṭijānātīti	29	
PA_tika-vin09_t:29_9	vacanato sāmaṇerena āhaṭāpi vaṭṭati. Kammaṃ na kopetī”ti ca, “sace pubbe chandaṃ	29	
PA_tika-vin09_t:29_10	datvā bahisīmāgato puna pavisati, pacchā chandaggahaṇakiccaṃ natthi, tassa payogo	291	
PA_tika-vin09_t:29_11	sīmāsammutivasena veditabbo”ti ca “chandadāne tikkhattuṃ vacane idaṃ payojanaṃ –	291	
PA_tika-vin09_t:29_12	paṭhamaṃ samaggabhāvaṃ, dutiyaṃ pacchā vidhātabbabhāvaṃ, tatiyaṃ chandahārakassa	291	
PA_tika-vin09_t:29_13	dukkaṭamocanaṃ dīpetī”ti ca likhitaṃ. Biḷālasaṅkhalikābaddhāva hoti antogehe eva	291	
PA_tika-vin09_t:29_14	sampayojanattā, yathā sā na katthaci gacchati, tathā sāpi na katthaci gacchatīti	291	
PA_tika-vin09_t:29_15	adhippāyo. Itarathā visesanaṃ niratthakaṃ hotīti ācariyena gahitaṃ.	291	
PA_tika-vin09_t:30_0	“Na hi taṃ akatvā uposathaṃ kātuṃ vaṭṭatī”ti pubbe dassitattā “idampi hi ubhaya”nti	30	
PA_tika-vin09_t:30_1	kasmā vuttanti ce? Sesāni therena āṇattena kātabbāni dassitāni, ime pana dve therena	30	
PA_tika-vin09_t:30_2	vā pātimokkhuddesakena vā ñattiṭṭhapanakena vā yena vā tena vā kātabbānīti ca, sammajjanādīni	30	
PA_tika-vin09_t:30_3	tattha tattha tādisāni payojanāni nipphādenti, ime pana dve tattha tattha na kiñci	30	
PA_tika-vin09_t:30_4	kammaṃ sādhenti, tasmā “kiṃ iminā”ti avatvā kātabbamevāti dassetuñca “idampi hi ubhaya”ntiādi	30	
PA_tika-vin09_t:30_5	vuttaṃ. “Āyasmantānaṃ pāde vandatī”ti gaṇavasena vatvā puggalavasena na vuttaṃ tena	30	
PA_tika-vin09_t:30_6	ārocetabbassa aññassa abhāvā.	30	
PA_tika-vin09_t:31_0	Saṅghassa uddiṭṭhaṃ hotīti saṅghena uddiṭṭhaṃ hotīti attho. Samaggassa hi saṅghassāti	31	
PA_tika-vin09_t:31_1	ettha samaggabhāvassa kāyasāmaggikāraṇattā natthi dosoti ce? Taṃ na, uddesepi savanepi	31	
PA_tika-vin09_t:31_2	samaggabhāvassa icchitabbattā. “Suṇātu me, bhante”ti hi iminā cittasāmaggiṃ dīpeti	31	
PA_tika-vin09_t:31_3	savane sabbehi ekībhūtabhāvato.	31	
PA_tika-vin09_t:32_0	Sañcicca āpattiṃ āpajjatīti ettha anādariyavasena āpajjanto eva alajjī hoti, na itaroti.	32	
PA_tika-vin09_t:32_1	Āpattiṃ parigūhatīti ettha lajjāya parigūhanto alajjī na hoti, ‘kiṃ iminā’ti anādariyavasena	32	
PA_tika-vin09_t:32_2	parigūhanto hotī”ti ca likhitaṃ.	32	
PA_tika-vin09_t:33_0	“Sattannaṃ āpattikkhandhāna”nti na vattabbaṃ, “channa”nti vattabbanti ce? Sattannamevāti	33	
PA_tika-vin09_t:33_1	vattabbaṃ. Pārājikāpattiṃ āpanno hi sace attano sāpattikabhāvaṃ pakāseti, saṅghassa	33	
PA_tika-vin09_t:33_2	ca uposatho sampajjati, tassa ca gihibhāvena vā sāmaṇerabhāvena vā suddhi hotīti.	33	
PA_tika-vin09_t:34_0	Ekacce ācariyā nāma dhammabhāriko kira ācariyo. Kasmā evaṃ vuttanti ce? Yāvatatiyānusāvanā	34	
PA_tika-vin09_t:34_1	nāma tikkhattuṃ vacanaṃ. Tathā pāṭhe anāgatattā kevalaṃ “yāvatatiyaṃ anusāvita”nti	34	
PA_tika-vin09_t:34_2	padameva disvā “yassa siyā āpatti, so āvikareyyā”ti idaṃ “sace āpattiṃ āpannā, āvikarothā”ti	34	
PA_tika-vin09_t:34_3	imamatthaṃ dīpeti. “Asantiyā āpattiyā tuṇhī bhavitabba”nti idampi tamevatthaṃ dīpeti.	34	
PA_tika-vin09_t:34_4	“Tuṇhībhāvena kho panāyasmante parisuddhāti vedissāmī”ti idampi tamevāti evamatthaṃ	34	
PA_tika-vin09_t:34_5	gahetvā vuttaṃ kira.	34	
PA_tika-vin09_t:35	Apareti atthadassitthero kira. Etaṃ sandhāyāti ettha “sakimpi anusāvita”nti padassa vacanena tikkhattuṃ anusāvanā kātabbāti ettakameva dīpitaṃ viya dissati.	3	
PA_tika-vin09_t:36	Imamatthaṃ sandhāya vuttanti kathaṃ viññāyatīti ce? “Ayamettha ācariyaparamparābhato vinicchayo”ti vuttaṃ.	3	
PA_tika-vin09_t:37_0	“Saramānenā”ti iminā sampajānamusāvādassa sacittakattaṃ dasseti. Saṅghamajjhe vātiādi	37	
PA_tika-vin09_t:37_1	lakkhaṇavacanaṃ kira. Saṅghuposathakaraṇatthaṃ saṅghamajjhe ce nisinno, tasmiṃ saṅghamajjhe	37	
PA_tika-vin09_t:37_2	āvikātabbā. Gaṇuposathakaraṇatthañce gaṇamajjhe nisinno, tasmiṃ gaṇamajjhe. Ekasseva	37	
PA_tika-vin09_t:37_3	santike ce pārisuddhiuposathaṃ kattukāmo, tasmiṃ ekapuggale āvikātabbāti, etena na	37	
PA_tika-vin09_t:37_4	kevalaṃ saṅghamajjhe evāyaṃ musāvādo sambhavati, atha kho ettha vuttalakkhaṇena asatipi	37	
PA_tika-vin09_t:37_5	“pārisuddhiṃ āyasmanto ārocethā”tiādividhāne gaṇuposathepi sāpattiko hutvā uposathaṃ	37	
PA_tika-vin09_t:37_6	kattukāmo anārocetvā tuṇhībhūtova ce karoti, ayaṃ sampajānamusāvādāpattiṃ āpajjatīti	37	
PA_tika-vin09_t:37_7	imassatthassa āvikaraṇato lakkhaṇavacanaṃ kiretanti vuttanti takkikā. Aññathā “gaṇamajjhe	37	
PA_tika-vin09_t:37_8	vā”ti na vattabbanti tesaṃ adhippāyo. Ārocanādhippāyavasena vuttanti ācariyassa takko.	37	
PA_tika-vin09_t:37_9	Ārocento hi “saṅghassa ārocemī”ti adhippāyena āvikaronto saṅghamajjhe āvikaroti nāma,	37	
PA_tika-vin09_t:37_10	ubhatopasse nisinnānaṃ ārocento gaṇamajjhe āvikaroti nāma, “ekasseva ārocessāmī”ti	371	
PA_tika-vin09_t:37_11	adhippāyena āvikaronto ekapuggale āvikaroti nāma. Sacepi vematiko hoti…pe… paṭikarissāmīti	371	
PA_tika-vin09_t:37_12	evaṃ kate yāva vematiko hoti, tāva sabhāgāpattiṃ paṭiggahetuṃ labhati, aññesañca	371	
PA_tika-vin09_t:37_13	kammānaṃ parisuddho nāma hoti. Puna nibbematiko hutvā desetabbaṃ vā na vāti neva	371	
PA_tika-vin09_t:37_14	pāḷiyaṃ, na aṭṭhakathāyaṃ atthi, desite pana doso natthi. Tathā ito vuṭṭhahitvā taṃ	371	
PA_tika-vin09_t:37_15	āpattiṃ paṭikarissāmīti ettha ca sakalasaṅghe sabhāgāpattiṃ āpanne, vematike cāti likhitaṃ.	371	
PA_tika-vin09_t:38	Nidānavaṇṇanā niṭṭhitā.	3	
PA_tika-vin09_t:39	Pārājikakaṇḍaṃ	3	
PA_tika-vin09_t:40	1. Paṭhamapārājikavaṇṇanā	4	
PA_tika-vin09_t:41_0	Idha pana ṭhatvā sikkhāpadānaṃ kamabhedo pakāsetabbo. Kathaṃ – sabbasikkhāpadānaṃ	41	
PA_tika-vin09_t:41_1	yathāsambhavaṃ desanākkamo, pahānakkamo, paṭipattikkamo, uppattikkamoti catubbidho	41	
PA_tika-vin09_t:41_2	kamo labbhati. Tattha bhagavatā rājagahe bhikkhūnaṃ pātimokkhuddesaṃ anujānantena	41	
PA_tika-vin09_t:41_3	pātimokkhuddesassa yo desanākkamo anuññāto, taṃ desanākkamaṃ anukkamantova mahākassapo	41	
PA_tika-vin09_t:41_4	paṭhamaṃ pārājikuddesaṃ pucchi, tadanantaraṃ saṅghādisesuddesaṃ, tadanantaraṃ aniyatuddesaṃ,	41	
PA_tika-vin09_t:41_5	tadanantaraṃ vitthāruddesaṃ. Tadanantaraṃ bhikkhunivibhaṅgañca teneva anukkamena	41	
PA_tika-vin09_t:41_6	pucchi. Tato paraṃ tayo āpattikkhandhe saṅgahetuṃ vinā gaṇanaparicchedena sekhiyadhamme	41	
PA_tika-vin09_t:41_7	pucchi. Āpattikkhandhe sabhāgato paṭṭhāya pucchanto vīsatikhandhake pucchi. Nidānuddesantogadhānaṃ	41	
PA_tika-vin09_t:41_8	vā sarūpena anuddiṭṭhānaṃ pucchanatthaṃ khandhake pucchi. Etena khandhake paññattā	41	
PA_tika-vin09_t:41_9	thullaccayāpi saṅgahitā honti. Pucchitānukkameneva āyasmā upālitthero byākāsi. Ayamettha	41	
PA_tika-vin09_t:41_10	desanākkamo. Ubhatovibhaṅgakhandhakato pana uccinitvā tadā parivāro visuṃ pāḷi kato,	411	
PA_tika-vin09_t:41_11	imameva vacanaṃ sandhāya aṭṭhakathāyaṃ vuttaṃ “eteneva upāyena khandhakaṃ parivārepi	411	
PA_tika-vin09_t:41_12	āropayiṃsū”tiādi. Apica pāḷiyaṃ “eteneva upāyena ubhatovibhaṅge pucchi. Puṭṭho puṭṭho	411	
PA_tika-vin09_t:41_13	āyasmā upāli vissajjesī”ti ettakameva vuttaṃ. Tasmā thero ubhatovibhaṅge eva pucchi.	411	
PA_tika-vin09_t:41_14	Vissajjanto pana āyasmā upāli niravasesaṃ dassento khandhakaparivāre anto katvā desesi.	411	
PA_tika-vin09_t:41_15	Gaṇasajjhāyakāle pana tadā khandhakaparivārā visuṃ pāḷi katāti ayamettha desanākkamo.	411	
PA_tika-vin09_t:42_0	Yadi evaṃ nidānuddeso paṭhamadesanāti ce? Na, uposathakkhandhake “yāni mayā bhikkhūnaṃ	42	
PA_tika-vin09_t:42_1	sikkhāpadāni paññattāni, tāni nesaṃ pātimokkhuddesaṃ anujāneyya”nti vacanato, “yassa	42	
PA_tika-vin09_t:42_2	siyā āpattī”ti vacanato ca. Akusalābyākatānaṃ āpattīnaṃ diṭṭhadhammasamparāyikāsavaṭṭhāniyattā	42	
PA_tika-vin09_t:42_3	yathābhūtaṃ sīlasaṃvarakena parivajjanena pahātabbattā pahānakkamopettha sambhavati	42	
PA_tika-vin09_t:42_4	“tāvadeva cattāri akaraṇīyāni ācikkhitabbānī”ti vacanato. Tathā “samādāya sikkhati	42	
PA_tika-vin09_t:42_5	sikkhāpadesū”ti vacanato yathābhūtaṃ ācikkhanasikkhanena paṭipattikkamopi sambhavati.	42	
PA_tika-vin09_t:42_6	Yathuddesakkamaṃ pariyāpuṇitabbapariyattiatthenāpi paṭipattikkamo, evamimehi tīhi	42	
PA_tika-vin09_t:42_7	kamehi desetabbānametesaṃ sikkhāpadānaṃ yathāsambhavaṃ uppattikkamo sambhavati. Tathā	42	
PA_tika-vin09_t:42_8	hi yaṃ yaṃ sādhāraṇaṃ, taṃ taṃ bhikkhuṃ ārabbha uppanne eva vatthusmiṃ “yā pana bhikkhunī	42	
PA_tika-vin09_t:42_9	chandaso methunaṃ dhamma”ntiādinā nayena bhikkhunīnampi paññattaṃ. Yato bhikkhunīnaṃ	42	
PA_tika-vin09_t:42_10	taṃ anuppannapaññatti na siyā, tato anuppannapaññatti tasmiṃ natthīti parivāravacanaṃ	421	
PA_tika-vin09_t:42_11	na virujjhati. Ettāvatā purimena kamattayena yaṃ paṭhamaṃ desetabbaṃ, taṃ pārājikuddese	421	
PA_tika-vin09_t:42_12	paṭhamuppannattā methunadhammapārājikaṃ sabbapaṭhamaṃ desetukāmo āyasmā upālitthero	421	
PA_tika-vin09_t:42_13	“tatra sudaṃ bhagavā vesāliyaṃ viharatī”ti vesāliyameva pāpetvā ṭhapesi.	421	
PA_tika-vin09_t:43_0	Idāni sabbesaṃ sikkhāpadānaṃ paññāpanavidhānaṃ veditabbaṃ. Kathaṃ? “Evañca pana,	43	
PA_tika-vin09_t:43_1	bhikkhave, imaṃ sikkhāpadaṃ uddiseyyāthā”ti evaṃ sauddesaanuddesabhedato duvidhaṃ.	43	
PA_tika-vin09_t:43_2	Tattha pātimokkhe sarūpato āgatā pañca āpattikkhandhā sauddesapaññatti nāma. Sāpi	43	
PA_tika-vin09_t:43_3	dvidhā sapuggalāpuggalaniddesabhedato. Tattha yassā paññattiyā anto āpattiyā saha,	43	
PA_tika-vin09_t:43_4	vinā vā puggalo dassito, sā sapuggalaniddesā. Itarā apuggalaniddesā.	43	
PA_tika-vin09_t:44_0	Tattha sapuggalaniddesā dvidhā adassitadassitāpattibhedato. Tattha adassitāpattikā	44	
PA_tika-vin09_t:44_1	nāma aṭṭha pārājikā dhammā veditabbā. “Pārājiko hoti asaṃvāso”ti hi puggalova tattha	44	
PA_tika-vin09_t:44_2	dassito, nāpatti. Dassitāpattikā nāma bhikkhunipātimokkhe āgatā sattarasa saṅghādisesā	44	
PA_tika-vin09_t:44_3	dhammā. “Ayampi bhikkhunī paṭhamāpattikaṃ dhammaṃ āpannā nissāraṇīyaṃ saṅghādisesa”nti	44	
PA_tika-vin09_t:44_4	hi tattha āpatti dassitā saddhiṃ puggalena.	44	
PA_tika-vin09_t:45	Tathā apuggalaniddesāpi adassitadassitāpattibhedato dvidhā. Tattha adassitāpattikā nāma sekhiyā dhammā. Vuttāvasesā dassitāpattikāti veditabbā.	4	
PA_tika-vin09_t:46_0	Sāpi dvidhā aniddiṭṭhakārakaniddiṭṭhakārakabhedato. Tattha aniddiṭṭhakārakā nāma	46	
PA_tika-vin09_t:46_1	sukkavisaṭṭhimusāvādomasavādapesuññabhūtagāmaaññavādakaujjhāpanakagaṇabhojanaparamparabhojanasurāmerayaaṅgulipatodakahasadhammaanādariyatalaghātakajatumaṭṭhakasikkhāpadānaṃ	46	
PA_tika-vin09_t:46_2	vasena pañcadasavidhā honti. Tattha niddiṭṭhakārake missāmissabhedo veditabbo – tattha	46	
PA_tika-vin09_t:46_3	upayogabhummavibhattiyo ekaṃsena missā. Avasesā missā ca amissā ca. Seyyathidaṃ –	46	
PA_tika-vin09_t:46_4	paccattaṃ tāva dvīsu aniyatesu upayogena missaṃ, dvādasasu pāṭidesanīyesu karaṇena	46	
PA_tika-vin09_t:46_5	missaṃ, ūnapañcabandhanapattasikkhāpadesu sāmikaraṇehi, ūnavīsativasse bhummena,	46	
PA_tika-vin09_t:46_6	mohanake upayogasāmibhummehi. Yasmā “vivaṇṇaka”nti bhāvo adhippeto, na kattā, tasmā	46	
PA_tika-vin09_t:46_7	vivaṇṇakasikkhāpadaṃ yadā na sambhavati, evaṃ paccattaṃ pañcavidhaṃ missaṃ hoti.	46	
PA_tika-vin09_t:46_8	Sesesu paṭhamāniyataṃ ṭhapetvā ādimhi “yo pana bhikkhū”ti evamāgataṃ paccattaṃ vā,	46	
PA_tika-vin09_t:46_9	dutiyāniyataṃ ṭhapetvā paṇītabhojanasamaṇuddesatatiyacatutthapāṭidesanīyasikkhāpadesu	46	
PA_tika-vin09_t:46_10	majjhe “yo pana bhikkhū”ti evamāgataṃ paccattaṃ vā, dubbacakuladūsakasaṃsaṭṭhasikkhāpadesu	461	
PA_tika-vin09_t:46_11	ādimhi kevalaṃ “bhikkhū”ti āgataṃ paccattaṃ vā, bhedānuvattakasikkhāpade majjhe āgataṃ	461	
PA_tika-vin09_t:46_12	paccattaṃ vā aññāya vibhattiyā amissameva hoti. Tattha bhedānuvattakatuvaṭṭanadvayasaṃsaṭṭhadutiyapāṭidesanīyasikkhāpadesu	461	
PA_tika-vin09_t:46_13	bahuvacanaṃ, itarattha sabbattha ekavacanamevāti veditabbaṃ.	461	
PA_tika-vin09_t:47_0	Tathā upayogo dvīsu vikappanasikkhāpadesu, tantavāyasikkhāpade ca paccattena misso,	47	
PA_tika-vin09_t:47_1	abhihaṭasikkhāpade karaṇena, rājasikkhāpade karaṇasāmipaccattehīti upayogo tidhā	47	
PA_tika-vin09_t:47_2	misso hoti. Karaṇañca kuṭikāramahallakadutiyakathinadvebhāganisīdanasanthatadubbaṇṇakaraṇasikkhāpadesu	47	
PA_tika-vin09_t:47_3	chasu paccattena missaṃ, paṭhamatatiyakathinaaṭṭhaṅgulapādakanisīdanakaṇḍuppaṭicchādikavassikasāṭikaudakasāṭikadvedhammapaccāsīsanasikkhāpadesu	47	
PA_tika-vin09_t:47_4	aṭṭhasu sāminā missanti karaṇaṃ dvidhā missaṃ hoti. Avasesesu chabbassavassikasāṭikadvatticchadanāvasathapiṇḍamahānāmagarulahupāvuraṇasikkhāpadesu	47	
PA_tika-vin09_t:47_5	sattasu karaṇavibhatti aññavibhattiyā amissā, accekaeḷakalomasikkhāpadesu sāmivibhatti	47	
PA_tika-vin09_t:47_6	karaṇavibhattiyā missā. Atirekapattabhesajjasikkhāpadesu aggahitaggahaṇena sāmivibhatti	47	
PA_tika-vin09_t:47_7	amissāva hotīti veditabbā. Evaṃ tāva niddiṭṭhakārakesu sikkhāpadesu –	47	
PA_tika-vin09_t:48	Pañcadhā ca tidhā ceva, dvidhā cepi tathekadhā;	4	
PA_tika-vin09_t:49	Bhinnā vibhattiyo pañca, sabbekādasadhā siyuṃ.	4	
PA_tika-vin09_t:50_0	Evaṃ tāva yathāvuttesu sauddesapaññattisaṅkhātesu sikkhāpadesu aggahitaggahaṇena	50	
PA_tika-vin09_t:50_1	paññāsuttaresu tisatesu navutianiddiṭṭhakārake vajjetvā niddiṭṭhakārakāni atirekasaṭṭhidvisatāni	50	
PA_tika-vin09_t:50_2	honti. Tesu paccattakaraṇāni tiṃsuttarāni dvisatāni honti. Tesu amissapaccattakaraṇāni	50	
PA_tika-vin09_t:50_3	dvādasuttarāni dvisatāni, missapaccattakaraṇāni aṭṭhārasa honti. Avasesesu tiṃsatiyā	50	
PA_tika-vin09_t:50_4	sikkhāpadesu missopayogakaraṇāni pañca honti, missakaraṇāni cuddasa, amissāni satta,	50	
PA_tika-vin09_t:50_5	missāmissakaraṇāni dve, amissāni dveti sabbesupi niddiṭṭhakārakesu	50	
PA_tika-vin09_t:50_6	bhedānuvattakadubbacakuladūsakapaṭhamadutiyatatiyakathinaabhihaṭakuṭikāramahallakavikappanadvayadvebhāgachabbassanisīdanasanthataeḷakalomātirekapattabhesajjavassikasāṭikatantavāyaaccekachārattadva	50	
PA_tika-vin09_t:50_7	pañcattiṃsesu “yo pana bhikkhū”ti natthi. Dutiyāniyatapaṇītabhojanasamaṇuddesatatiyacatutthapāṭidesanīyesu majjhe atthi.	50	
PA_tika-vin09_t:51_0	Ettāvatā sauddesānuddesadukaṃ, sapuggalāpuggalaniddesadukaṃ, paccekadassitāpattidukadvayaṃ,	51	
PA_tika-vin09_t:51_1	aniddiṭṭhakārakadukaṃ, tattha niddiṭṭhakārakesu paccattabhummadukaṃ, sayopanāyopanadukaṃ,	51	
PA_tika-vin09_t:51_2	ayopanamajjheyopanadukaṃ, ekānekavacanadukanti nava dukāni dassitāni honti. Visesakāraṇaṃ	51	
PA_tika-vin09_t:51_3	tasmiṃ tasmiṃ sikkhāpade sampatte āvibhavissati. Evaṃ tāva sauddesapaññattiṃ ñatvā	51	
PA_tika-vin09_t:51_4	sesavinayapiṭake yā kāci paññatti anuddesapaññattīti veditabbā. Sā padabhājanantarāpattivinītavatthupaṭikkhepapaññattiavuttasiddhisikkhāpadavasena chabbidhā hoti.	51	
PA_tika-vin09_t:52_0	Tattha “yebhuyyena khayite āpatti thullaccayassa, vaṭṭakate mukhe acchupantassa āpatti	52	
PA_tika-vin09_t:52_1	dukkaṭassā”ti evamādikā padabhājane sandissamānāpatti padabhājanasikkhāpadaṃ nāma.	52	
PA_tika-vin09_t:52_2	“Na ca, bhikkhave, sabbamattikāmayā kuṭi kātabbā, yo kareyya, āpatti dukkaṭassā”tiādi	52	
PA_tika-vin09_t:52_3	antarāpattisikkhāpadaṃ nāma. “Anujānāmi, bhikkhave, divāpaṭisallīyantena dvāraṃ saṃvaritvā	52	
PA_tika-vin09_t:52_4	paṭisallīyitu”nti evamādi vinītavatthusikkhāpadaṃ nāma. “Saṅghabhedako, bhikkhave,	52	
PA_tika-vin09_t:52_5	anupasampanno na upasampādetabbo”ti evamādi paṭikkhepasikkhāpadaṃ nāma.	52	
PA_tika-vin09_t:53_0	Yasmā pana tena tena paṭikkhepena “yo pana bhikkhu samaggaṃ saṅghaṃ adhammasaññī	53	
PA_tika-vin09_t:53_1	bhindeyya, pārājiko hoti asaṃvāso. Yo pana bhikkhu duṭṭhacitto bhagavato jīvamānakasarīre	53	
PA_tika-vin09_t:53_2	lohitaṃ uppādeyya, pārājiko hoti asaṃvāso”ti sikkhāpadāni paññattāni honti. Yāni	53	
PA_tika-vin09_t:53_3	sandhāya “ekassa chejjakā hoti, catunnaṃ thullaccayaṃ, catunnañceva anāpatti, sabbesaṃ	53	
PA_tika-vin09_t:53_4	ekavatthukā”ti vuttaṃ. “Atthāpatti tiṭṭhante bhagavati āpajjati, no parinibbute”ti	53	
PA_tika-vin09_t:53_5	ca vuttaṃ. Tena na kevalaṃ “na, bhikkhave, jānaṃ saṅghabhedako anupasampanno upasampādetabbo…pe…	53	
PA_tika-vin09_t:53_6	āpatti dukkaṭassā”ti idameva sikkhāpadaṃ paññattaṃ hoti sādhakaṃ hoti. “Paṇḍako,	53	
PA_tika-vin09_t:53_7	bhikkhave, anupasampanno na upasampādetabbo, upasampanno nāsetabbo”ti evamādīsu pana	53	
PA_tika-vin09_t:53_8	upajjhāyādīnaṃ dukkaṭameva paññattaṃ, na paṇḍakādīnaṃ pārājikāpatti. Na hi tesaṃ	53	
PA_tika-vin09_t:53_9	bhikkhubhāvo atthi. Yato siyā pārājikāpatti. Tathā “na acchinne theve pakkamitabba”nti	53	
PA_tika-vin09_t:53_10	evamādikañca paṭikkhepasikkhāpadameva nāma.	531	
PA_tika-vin09_t:54_0	Khandhakesu paññattadukkaṭathullaccayāni paññattisikkhāpadaṃ nāma. “Tena hi, sāriputta,	54	
PA_tika-vin09_t:54_1	bhedānuvattake thullaccayaṃ desāpehī”ti vuttaṃ, thullaccayampi tattheva samodhānaṃ	54	
PA_tika-vin09_t:54_2	gacchati. Idaṃ tesaṃ vibhattikammakkhaṇe apaññattattā avijjamānampi bhagavato vacanena	54	
PA_tika-vin09_t:54_3	visuddhakkhaṇepi vijjamānaṃ jātanti eke. “Bhedānuvattake desāpehī”ti vacanato sesabhedānuvattakānaṃ	54	
PA_tika-vin09_t:54_4	“yo pana bhikkhu jānaṃ saṅghabhedakānaṃ anuvatteyya, āpatti thullaccayassā”ti sikkhāpadaṃ	54	
PA_tika-vin09_t:54_5	paññattaṃ hotīti veditabbaṃ. Tathā sabbāni khandhakavattāni, vinayakammāni ca tattheva	54	
PA_tika-vin09_t:54_6	samodhānaṃ gacchanti. Yathāha “paññatte taṃ upāli mayā āgantukānaṃ bhikkhūnaṃ āgantukavattaṃ…pe…	54	
PA_tika-vin09_t:54_7	evaṃ supaññatte kho mayā upāli sikkhāpade”tiādi. “Yā pana bhikkhunī naccaṃ vā gītaṃ	54	
PA_tika-vin09_t:54_8	vā vāditaṃ vā dassanāya gaccheyya, pācittiya”nti iminā suttena bhikkhunī nacceyya	54	
PA_tika-vin09_t:54_9	vā gāyeyya vā vādeyya vā, pācittiyanti evamādikaṃ yaṃ kiñci aṭṭhakathāya dissamānaṃ	54	
PA_tika-vin09_t:54_10	āpattijātaṃ vinayakammaṃ vā avuttasiddhisikkhāpadaṃ nāma. Chabbidhampetaṃ chahi ākārehi	541	
PA_tika-vin09_t:54_11	uddesārahaṃ na hotīti anuddesasikkhāpadaṃ nāmāti veditabbaṃ. Seyyathidaṃ – pañcahi	541	
PA_tika-vin09_t:54_12	uddesehi yathāsambhavaṃ visabhāgattā thullaccayadubbhāsitānaṃ sabhāgavatthukampi	541	
PA_tika-vin09_t:54_13	dukkaṭathullaccayadvayaṃ asabhāgāpattikattā antarāpattipaññattisikkhāpadānaṃ, nānāvatthukāpattikattā	541	
PA_tika-vin09_t:54_14	paṭikkhepasikkhāpadānaṃ, kesañci vinītavatthupaññattisikkhāpadānañca adassitāpattikattā,	541	
PA_tika-vin09_t:54_15	adassitavatthukattā bhedānuvattakathullaccayassa, adassitāpattivatthukattā avuttasiddhisikkhāpadānanti.	541	
PA_tika-vin09_t:54_16	Ettāvatā “duvidhaṃ sikkhāpadapaññāpanaṃ sauddesānuddesabhedato”ti yaṃ vuttaṃ, taṃ	541	
PA_tika-vin09_t:54_17	samāsato pakāsitaṃ hoti.	541	
PA_tika-vin09_t:55	Paññattiyaṃ tāva –	5	
PA_tika-vin09_t:56	“Kārako idha niddiṭṭho, apekkhāya abhāvato;	5	
PA_tika-vin09_t:57	Pubbe vattabbavidhānā-bhāvato ca ādito yopanena sahā”ti. –	5	
PA_tika-vin09_t:58_0	Ayaṃ nayo veditabbo. Tassattho – ye te aniddiṭṭhakārakā pubbe vuttappabhedā sukkavisaṭṭhiādayo	58	
PA_tika-vin09_t:58_1	sikkhāpadavisesā, tesu adhippāyakammavatthupuggalapayoge apekkhāya bhāvato kārako	58	
PA_tika-vin09_t:58_2	na niddiṭṭho tesaṃ sāpekkhabhāvadassanatthaṃ. Taṃ sabbaṃ tasmiṃ tasmiṃ sikkhāpade	58	
PA_tika-vin09_t:58_3	āvibhavissati, idha pana pārājikapaññattiyaṃ apekkhāya abhāvato kārako niddiṭṭho.	58	
PA_tika-vin09_t:58_4	Yo pana kārako “niṭṭhitacīvarasmiṃ bhikkhunā ubbhatasmi”ntiādīsu viya pubbe vattabbavidhānābhāvato	58	
PA_tika-vin09_t:58_5	karaṇādivasena aniddisitvā paccattavasena niddiṭṭho apekkhāya abhāvato. Tattha niddisiyamāno	58	
PA_tika-vin09_t:58_6	sesadutiyāniyatapaṇītabhojanaṃ samaṇuddesatatiyacatautthapāṭidesanīyesu viya majjhe	58	
PA_tika-vin09_t:58_7	aniddisitvā “na heva kho pana…pe… obhāsitu”ntiādi viya pubbe vattabbavidhānābhāvato	58	
PA_tika-vin09_t:58_8	eva ādimhi niddiṭṭho. Ādimhi niddisiyamānopi pubbe vuttappabhedesu bhedānuvattakādīsu	58	
PA_tika-vin09_t:58_9	pañcattiṃsesu sikkhāpadesu viya aniddisitvā pubbe vattabbavidhānābhāvato eva “yo	58	
PA_tika-vin09_t:58_10	pana bhikkhū”tiāditova yopana-saddena saha niddiṭṭho. Evaṃ niddisiyamānopi so yasmā	581	
PA_tika-vin09_t:58_11	“yā pana bhikkhuniyo dve ekamañce tuvaṭṭeyyu”ntiādi āpatti viya parappabhavaṃ āpattiṃ	581	
PA_tika-vin09_t:58_12	na āpajjati, tasmā “yo pana bhikkhū”ti ekavacanena niddiṭṭho. Methunadhammāpattipi	581	
PA_tika-vin09_t:58_13	parappabhavā “dvayaṃdvayasamāpattī”ti vacanatoti ce? Taṃ na, adhippāyajānanato. Anekissā	581	
PA_tika-vin09_t:58_14	eva bhikkhuniyā āpatti, na ekissāti niyamo tattha atthi, na evaṃ idha niyamoti aniyamitādhippāyo.	581	
PA_tika-vin09_t:58_15	Lambīmudupiṭṭhīnaṃ kuto “dvayaṃdvayasamāpattī”ti vacanato tesaṃ methunadhammāpatti.	581	
PA_tika-vin09_t:58_16	Ayamattho catasso methunadhammapaccayāti aṭṭhavatthukaṃ sandhāya “chejjaṃ siyā methunadhammapaccayā”ti	581	
PA_tika-vin09_t:58_17	ca parivāre vuttavacanena sādhetabbo.	581	
PA_tika-vin09_t:59_0	Bhedānuvattakasikkhāpade tiṇṇaṃ uddhaṃ na samanubhāsitabbā, na saṅghena saṅghaṃ ekato	59	
PA_tika-vin09_t:59_1	kātabbanti. Nayadassanatthaṃ āditova “bhikkhū hontī”ti bahuvacananiddesaṃ katvā puna	59	
PA_tika-vin09_t:59_2	“eko vā dve vā tayo vā”ti vuttaṃ, aññathā na tato uddhaṃ “anuvattakā hontī”ti āpajjati.	59	
PA_tika-vin09_t:59_3	Tato nidānavirodho. Pañcasatamattā hi tadanuvattakā ahesuṃ. Yaṃ pana sattasatikakkhandhake	59	
PA_tika-vin09_t:59_4	“saṅgho cattāro pācīnake bhikkhū, cattāro pāveyyake bhikkhū sammanneyya …pe… sammatā”tiādi	59	
PA_tika-vin09_t:59_5	ñattidutiyakammaṃ vuttaṃ, taṃ “ubbāhikāya imaṃ adhikaraṇaṃ vūpasametu”nti vuttattā	59	
PA_tika-vin09_t:59_6	tehi kattabbavidhānaṃ. Sammutikaraṇameva vā tatiyaṃ katvā kappati. Na hi te tena	59	
PA_tika-vin09_t:59_7	kammena kammārahā kammakatā honti. Yassa saṅgho kammaṃ karoti, so kammārahoti lakkhaṇaṃ.	59	
PA_tika-vin09_t:59_8	Na ca tadā saṅgho tesaṃ aṭṭhannampi bhikkhūnaṃ kammaṃ akāsi. Bhajāpiyamānā te kammapattabhāvaṃ	59	
PA_tika-vin09_t:59_9	bhajanti. Adhikaraṇavūpasamakammassa pattā yuttā saṅghena katāti katvā kammapattā	59	
PA_tika-vin09_t:59_10	eva hi te honti. “Te bhikkhū bhikkhūhi yāvatatiyaṃ samanubhāsitabbā tassa paṭinissaggāyā”ti	591	
PA_tika-vin09_t:59_11	vacanato tehi kattabbavidhānaṃ. Sammutikaraṇameva kammaṃ hotīti ce? Taṃ na, adhippāyajānanato,	591	
PA_tika-vin09_t:59_12	tassa paṭinissaggāya eva te bhikkhū kammārahā kātabbā, na dosāgativasenāti ayamettha	591	
PA_tika-vin09_t:59_13	adhippāyo. Na hi pācīnakādīnaṃ sammutiyā adhikaraṇavūpasamasiddhi viya tesaṃ samanubhāsanakammena	591	
PA_tika-vin09_t:59_14	tassa paṭinissaggasiddhi hoti, sammuti nāmesā paṭhamaṃ anumatiṃ gahetvā yācitvāva	591	
PA_tika-vin09_t:59_15	karīyati, na tathā kammanti. Kammakaraṇe pana tadatthasiddhi hotiyeva. Parasammutiyā	591	
PA_tika-vin09_t:59_16	bahutarāva sammannitabbāti veditabbaṃ.	591	
PA_tika-vin09_t:60_0	“Methunadhamma”nti evaṃ bāhullanayena laddhanāmakaṃ sakapayogena vā parapayogena	60	
PA_tika-vin09_t:60_1	vā attano nimittassa sakamagge vā paramagge vā paranimittassa vā sakamagge eva pavesanapaviṭṭhaṭṭhitauddharaṇesu	60	
PA_tika-vin09_t:60_2	yaṃ kiñci ekaṃ paṭisādiyanavasena seveyya, pārājiko hoti asaṃvāsoti. Keci pana “pavesanādīni	60	
PA_tika-vin09_t:60_3	cattāri vā tīṇi vā dve vā ekaṃ vā paṭiseveyya, pārājiko hoti. Vuttañhetaṃ ‘so ce	60	
PA_tika-vin09_t:60_4	pavesanaṃ sādiyati, paviṭṭhaṃ sādiyati, ṭhitaṃ sādiyati, uddharaṇaṃ sādiyati, āpatti	60	
PA_tika-vin09_t:60_5	pārājikassā’tiādī”ti vadanti. Tesaṃ matena catūsupi catasso pārājikāpattiyo āpajjati.	60	
PA_tika-vin09_t:60_6	Teyeva evaṃ vadanti – āpajjatu methunadhammapārājikāpatti, methunadhammapārājikāpattiyā	60	
PA_tika-vin09_t:60_7	taṃbhāgiyāti attano vītikkame pārājikāpattiyo, saṅghādisesāpattiñca āpajjitvā sikkhaṃ	60	
PA_tika-vin09_t:60_8	paccakkhāya gahaṭṭhakāle methunādikaṃ pārājikaṃ āpajjitvā puna pabbajitvā upasampajjitvā	60	
PA_tika-vin09_t:60_9	ekaṃ saṅghādisesāpattiṃ ekamanekaṃ vā paṭikaritvāva so puggalo yasmā nirāpattiko	60	
PA_tika-vin09_t:60_10	hoti, tasmā so gahaṭṭhakāle sāpattikovāti. Antimavatthuajjhāpannassāpi attheva āpatti.	601	
PA_tika-vin09_t:60_11	Vuṭṭhānadesanāhi pana asujjhanato “payoge payoge āpatti pārājikassā”ti na vuttaṃ.	601	
PA_tika-vin09_t:60_12	Gaṇanapayojanābhāvato kiñcāpi na vuttaṃ, atha kho padabhājane “āpatti pārājikassā”ti	601	
PA_tika-vin09_t:60_13	vacanenāyamattho siddhoti yuttiñca vadanti.	601	
PA_tika-vin09_t:61_0	Yadi evaṃ mātikāyampi “yo pana bhikkhu methunaṃ dhammaṃ paṭiseveyya, pārājika”nti	61	
PA_tika-vin09_t:61_1	vattabbaṃ bhaveyya, pārājikassa anavasesavacanampi na yujjeyya. Sabbepi hi āpattikkhandhe,	61	
PA_tika-vin09_t:61_2	bhikkhugaṇanañca anavasesetvā tiṭṭhatīti anavasesavacananti katvā paveseva āpatti,	61	
PA_tika-vin09_t:61_3	na paviṭṭhādīsu. Tamevekaṃ sandhāya “yassa siyā āpattī”ti pārājikāpattimpi anto katvā	61	
PA_tika-vin09_t:61_4	nidānuddesavacanaṃ veditabbaṃ. Tasmā mātikāyaṃ “pārājika”nti avatvā “pārājiko hotī”ti	61	
PA_tika-vin09_t:61_5	puggalaniddesavacanaṃ tena sarīrabandhanena upasampadāya abhabbabhāvadīpanatthaṃ.	61	
PA_tika-vin09_t:61_6	“Āpatti pārājikassā”ti padabhājane vacanaṃ antimavatthuṃ ajjhāpannassāpi pārājikassa	61	
PA_tika-vin09_t:61_7	asaṃvāsassa sato puggalassa atheyyasaṃvāsakabhāvadīpanatthaṃ. Na hi so saṃvāsaṃ sādiyantopi	61	
PA_tika-vin09_t:61_8	theyyasaṃvāsako hoti, tasmā upasampanno “bhikkhū”tveva vuccati. Tenevāha “asuddho	61	
PA_tika-vin09_t:61_9	hoti puggalo aññataraṃ pārājikaṃ dhammaṃ ajjhāpanno, tañce suddhadiṭṭhi samāno anokāsaṃ	61	
PA_tika-vin09_t:61_10	kārāpetvā akkosādhippāyo vadati, āpatti omasavādena dukkaṭassā”ti anupasampannassa	611	
PA_tika-vin09_t:61_11	tadabhāvato siddho so upasampanno “bhikkhū”tveva vuccatīti, tena padasodhammaṃ, sahaseyyañca	611	
PA_tika-vin09_t:61_12	janeti, bhikkhupesuññādiñca janetīti veditabbaṃ.	611	
PA_tika-vin09_t:62	Nidānā mātikābhedo, vibhaṅgo tanniyāmako;	6	
PA_tika-vin09_t:63	Tato āpattiyā bhedo, anāpatti tadaññathāti. –	6	
PA_tika-vin09_t:64_0	Ayaṃ nayo veditabbo. Tattha sudinnavatthu -makkaṭivatthu -vajjiputtakavatthu cāti	64	
PA_tika-vin09_t:64_1	tippabhedavatthu imassa sikkhāpadassa nidānaṃ nāma. Tato nidānā “yo pana bhikkhu	64	
PA_tika-vin09_t:64_2	bhikkhūnaṃ…pe… asaṃvāso”ti imissā mātikāya bhedo jāto. Tattha hi “antamaso tiracchānagatāyā”ti	64	
PA_tika-vin09_t:64_3	itthiliṅgavasena “saccaṃ, āvuso, bhagavatā sikkhāpadaṃ paññattaṃ, tañca kho itthiyā,	64	
PA_tika-vin09_t:64_4	no purise, no paṇḍake, no ubhatobyañjanake cā”ti makkaṭipārājiko viya aññopi lesaṃ	64	
PA_tika-vin09_t:64_5	oḍḍetuṃ sakkoti, tasmā tādisassa alesokāsassa dassanatthaṃ idaṃ vuccati, makkaṭisaṅkhātā	64	
PA_tika-vin09_t:64_6	nidānā “antamaso tiracchānagatāyapī”ti mātikāya vacanabhedo, na itthiyā eva methunasiddhidassanato.	64	
PA_tika-vin09_t:64_7	Tasmā vibhaṅgo tanniyāmako tassā mātikāya adhippetatthaniyāmako vibhaṅgoti. Vibhaṅge	64	
PA_tika-vin09_t:64_8	hi “tisso itthiyo, tayo ubhatobyañjanakā, tayo paṇḍakā, tayo purisā. Manussitthiyā	64	
PA_tika-vin09_t:64_9	tayo magge, tiracchānagatapurisassa dve magge”tiādinā nayena sabbalesokāsaṃ pidahitvā	64	
PA_tika-vin09_t:64_10	niyamo kato. Etthāha – yadi evaṃ sādhāraṇasikkhāpadavasena vā liṅgaparivattanavasena	641	
PA_tika-vin09_t:64_11	vā na kevalaṃ bhikkhūnaṃ, bhikkhunīnampi “sikkhāsājīvasamāpanno”ti vibhaṅge vattabbaṃ	641	
PA_tika-vin09_t:64_12	siyā. Tadavacanena hi bhikkhunī purisaliṅgapātubhāvena bhikkhubhāve ṭhitā evaṃ vadeyya	641	
PA_tika-vin09_t:64_13	“nāhaṃ upasampadākaraṇakāle bhikkhūnaṃ sikkhāsājīvasamāpannā, tasmā na apaccakkhātasikkhāpi	641	
PA_tika-vin09_t:64_14	methunadhammena pārājikā homī”ti. Vuccate – yathā vuttaṃ, tathā na vattabbaṃ aniṭṭhappasaṅgato.	641	
PA_tika-vin09_t:64_15	Tathā vutte bhikkhunīnampi sikkhāpaccakkhānaṃ atthīti āpajjati. Tañcāniṭṭhaṃ. Idamaparamaniṭṭhaṃ	641	
PA_tika-vin09_t:64_16	“sabbasikkhāpadāni sādhāraṇāneva nāsādhāraṇānī”ti. Apicāyaṃ bhikkhūnaṃ sikkhāsājīvasamāpannāva	641	
PA_tika-vin09_t:64_17	hotīti dassanatthaṃ “anujānāmi, bhikkhave, taṃyeva upajjhaṃ tameva upasampadaṃ tāni	641	
PA_tika-vin09_t:64_18	vassāni bhikkhūhi saṅgamitu”ntiādi vuttaṃ. Tato āpattiyā bhedoti tato vibhaṅgato	641	
PA_tika-vin09_t:64_19	“akkhayite sarīre pārājikaṃ, yebhuyyena khayite thullaccaya”ntiādi āpattiyā bhedo	641	
PA_tika-vin09_t:64_20	hoti. Anāpatti tadaññathāti tato eva vibhaṅgato yena ākārena āpatti vuttā, tato aññenākārena	642	
PA_tika-vin09_t:64_21	anāpattibhedova hoti. “Sādiyati, āpatti pārājikassa, na sādiyati, anāpattī”ti hi	642	
PA_tika-vin09_t:64_22	vibhaṅge asati na paññāyati. Ettāvatā “nidānā mātikābhedo”ti ayaṃ gāthā samāsato	642	
PA_tika-vin09_t:64_23	vuttatthā hoti. Visesakāraṇaṃ pana tasmiṃ tasmiṃ sikkhāpade āvibhavissati.	642	
PA_tika-vin09_t:65_0	Paṭhamapaññatti tāva paṭhamabodhiṃ atikkamitvā paññattattā, āyasmato sudinnassa aṭṭhavassikakāle	65	
PA_tika-vin09_t:65_1	paññattattā ca rattaññumahattaṃ pattakāle paññattā, dutiyapaññatti bāhusaccamahattaṃ	65	
PA_tika-vin09_t:65_2	pattakāle. So hi āyasmā makkaṭipārājiko yathā mātugāmappaṭisaṃyuttesu sikkhāpadesu	65	
PA_tika-vin09_t:65_3	tiracchānagatitthī na adhippetā, tathā idhāpīti saññāya “saccaṃ, āvuso…pe… tañca	65	
PA_tika-vin09_t:65_4	kho manussitthiyā, no tiracchānagatāyā”ti āha. Tatiyapaññatti lābhaggamahattaṃ pattakāle	65	
PA_tika-vin09_t:65_5	uppannā “yāvadatthaṃ bhuñjitvā”tiādi vacanato, vepullamahattampi ettheva labbhatīti	65	
PA_tika-vin09_t:65_6	imaṃ paṭhamapārājikasikkhāpadaṃ tividhampi vatthuṃ upādāya catubbidhampi taṃ kālaṃ	65	
PA_tika-vin09_t:65_7	patvā paññattanti veditabbaṃ.	65	
PA_tika-vin09_t:66_0	Tattha yo panāti anavasesapariyādānapadaṃ. Bhikkhūti tassa atippasaṅganiyamapadaṃ.	66	
PA_tika-vin09_t:66_1	Bhikkhūnaṃ sikkhāsājīvasamāpannoti tassa visesanavacanaṃ. Na hi sabbopi bhikkhunāmako,	66	
PA_tika-vin09_t:66_2	yā bhagavatā yāya kāyaci upasampadāya upasampannabhikkhūnaṃ heṭṭhimaparicchedena	66	
PA_tika-vin09_t:66_3	sikkhitabbā sikkhā vihitā, “ettha saha jīvantī”ti yo ca sājīvo vutto, taṃ ubhayaṃ	66	
PA_tika-vin09_t:66_4	samāpannova hoti. Kadā pana samāpanno hoti? Yāya kāyaci upasampadāya upasampannasamanantarameva	66	
PA_tika-vin09_t:66_5	tadubhayaṃ jānantopi ajānantopi tadajjhupagatattā samāpannova nāma hoti. Saha jīvantīti	66	
PA_tika-vin09_t:66_6	yāva sikkhaṃ na paccakkhāti, pārājikabhāvaṃ vā na pāpuṇāti. Yaṃ pana vuttaṃ andhakaṭṭhakathāyaṃ	66	
PA_tika-vin09_t:66_7	“sikkhaṃ paripūrento sikkhāsamāpanno sājīvaṃ avītikkamanto sājīvasamāpanno”ti, taṃ	66	
PA_tika-vin09_t:66_8	ukkaṭṭhaparicchedavasena vuttaṃ. Na hi sikkhaṃ aparipūrento, kāmavitakkādibahulo	66	
PA_tika-vin09_t:66_9	vā ekaccaṃ sāvasesaṃ sājīvaṃ vītikkamanto vā sikkhāsājīvasamāpanno nāma na hoti.	66	
PA_tika-vin09_t:67_0	Ukkaṭṭhaparicchedena pana catukkaṃ labbhati – “atthi bhikkhu sikkhāsamāpanno sīlāni	67	
PA_tika-vin09_t:67_1	paccavekkhanto na sājīvasamāpanno acittakaṃ sikkhāpadaṃ vītikkamanto, atthi na sikkhāsamāpanno	67	
PA_tika-vin09_t:67_2	kāmavitakkādibahulo sājīvasamāpanno nirāpattiko, atthi na sikkhāsamāpanno na ca sājīvasamāpanno	67	
PA_tika-vin09_t:67_3	anavasesaṃ āpattiṃ āpanno, atthi ubhayasamāpanno sikkhaṃ paripūrento sājīvañca avītikkamanto”ti.	67	
PA_tika-vin09_t:67_4	Ayamettha catuttho bhikkhu ukkaṭṭho idha adhippeto siyā. Na hi bhagavā anukkaṭṭhaṃ	67	
PA_tika-vin09_t:67_5	vattuṃ yuttoti ce? Na, “tatra yāyaṃ adhisīlasikkhā, ayaṃ imasmiṃ atthe adhippetā	67	
PA_tika-vin09_t:67_6	sikkhā”ti vacanavirodhato, ukkaṭṭhaggahaṇādhippāye sati “sikkhāti tisso sikkhā”ti	67	
PA_tika-vin09_t:67_7	ettakameva vattabbanti adhippāyo. Sikkhattayasamāpanno hi sabbukkaṭṭho. “Methunaṃ	67	
PA_tika-vin09_t:67_8	dhammaṃ paṭiseveyyā”ti parato vacanaṃ apekkhitvā adhisīlasikkhāva vuttāti ce? Na,	67	
PA_tika-vin09_t:67_9	tassāpi abhabbattā. Na hi adhisīlasikkhaṃ paripūrento, sājīvañca avītikkamanto methunadhammaṃ	67	
PA_tika-vin09_t:67_10	paṭisevituṃ bhabbo, taṃ sikkhaṃ aparipūrento, sājīvañca vītikkamantoyeva hi paṭiseveyyāti	671	
PA_tika-vin09_t:67_11	adhippāyā. Tasmā evamettha attho gahetabbo. Yasmā sikkhāpadasaṅkhāto sājīvo adhisīlasikkhameva	671	
PA_tika-vin09_t:67_12	saṅgaṇhāti, na itarasikkhādvayaṃ, tasmā “tatra yāyaṃ adhisīlasikkhā, ayaṃ imasmiṃ	671	
PA_tika-vin09_t:67_13	atthe adhippetā sikkhā”ti vuttaṃ. Tasmā adhisīlasikkhāya saṅgāhako sājīvo sikkhāsājīvoti	671	
PA_tika-vin09_t:67_14	vutto. Iti sājīvavisesanatthaṃ sikkhāggahaṇaṃ kataṃ. Tadatthadīpanatthameva vibhaṅge	671	
PA_tika-vin09_t:67_15	sikkhaṃ aparāmasitvā “tasmiṃ sikkhati, tena vuccati sājīvasamāpanno”ti vuttaṃ. Tena	671	
PA_tika-vin09_t:67_16	ekamevidaṃ atthapadanti dīpitaṃ hoti. Tañca upasampadūpagamanantarato paṭṭhāya sikkhanādhikārattā	671	
PA_tika-vin09_t:67_17	“sikkhatī”ti ca “samāpanno”ti ca vuccati. Yo evaṃ “sikkhāsājīvasamāpanno”ti saṅkhaṃ	671	
PA_tika-vin09_t:67_18	gato, tādisaṃ paccayaṃ paṭicca aparabhāge sājīvasaṅkhātameva sikkhaṃ apaccakkhāya	671	
PA_tika-vin09_t:67_19	tasmiṃyeva dubbalyaṃ anāvikatvā methunaṃ dhammaṃ paṭiseveyyāti ayamattho yujjati.	671	
PA_tika-vin09_t:68_0	Kintu aṭṭhakathānayo paṭikkhitto hoti, so ca na paṭikkhepāraho hoti, adhippāyo panettha	68	
PA_tika-vin09_t:68_1	pariyesitabbo. Sabbesu sikkhāpadesu idameva bhikkhulakkhaṇaṃ sādhāraṇaṃ yadidaṃ “bhikkhūnaṃ	68	
PA_tika-vin09_t:68_2	sikkhāsājīvasamāpanno”ti. Khīṇāsavopi sāvako āpattiṃ āpajjati acittakaṃ, tathā sekkho,	68	
PA_tika-vin09_t:68_3	puthujjano pana sacittakampi, tasmā sekkhāsekkhaputhujjanānaṃ sāmaññamidaṃ bhikkhulakkhaṇanti	68	
PA_tika-vin09_t:68_4	katvā kevalaṃ sikkhāsamāpanno, kevalaṃ sājīvasamāpanno, ubhayasamāpanno cāti sarūpekadesaekasesanayena	68	
PA_tika-vin09_t:68_5	“sikkhāsājīvasamāpanno”tveva sampiṇḍetvā ukkaṭṭhaggahaṇena anukkaṭṭhānaṃ gahaṇasiddhito	68	
PA_tika-vin09_t:68_6	aṭṭhakathāyaṃ ukkaṭṭhova vutto. Tameva sampādetuṃ “tasmiṃ sikkhati, tena vuccati	68	
PA_tika-vin09_t:68_7	sājīvasamāpanno”ti ettha sikkhāsaddassa avacane parihāraṃ vatvā yasmā pana so sikkhampi	68	
PA_tika-vin09_t:68_8	samāpanno, tasmā sikkhāsamāpannotipi atthato veditabboti ca vatvā “yaṃ sikkhaṃ samāpanno,	68	
PA_tika-vin09_t:68_9	taṃ apaccakkhāya, yañca sājīvaṃ samāpanno, tattha dubbalyaṃ anāvikatvā”ti vuttanti	68	
PA_tika-vin09_t:68_10	ayamaṭṭhakathāya adhippāyo veditabbo. Etasmiṃ pana adhippāye adhisīlasikkhāya eva	681	
PA_tika-vin09_t:68_11	gahaṇaṃ sabbatthikattā, sīlādhikārato ca vinayassāti veditabbaṃ. Yathā ca sikkhāpadaṃ	681	
PA_tika-vin09_t:68_12	samādiyanto sīlaṃ samādiyatīti vuccati, evaṃ sikkhāpadaṃ paccakkhanto sīlaṃ paccakkhātīti	681	
PA_tika-vin09_t:68_13	vattuṃ yujjati, tasmā tattha vuttaṃ “yaṃ sikkhaṃ samāpanno, taṃ apaccakkhāyā”ti.	681	
PA_tika-vin09_t:68_14	Ettāvatā samāsato “sikkhāsājīvasamāpanno”ti ettha vattabbavinicchayo niṭṭhito hoti.	681	
PA_tika-vin09_t:69_0	Kiṃ iminā visesavacanena payojanaṃ, nanu “yo pana bhikkhu sikkhaṃ apaccakkhāya dubbalyaṃ	69	
PA_tika-vin09_t:69_1	anāvikatvā…pe… asaṃvāso”ti ettakameva vattabbanti ce? Na vattabbaṃ aniṭṭhappasaṅgato.	69	
PA_tika-vin09_t:69_2	“Yo pana sikkhāsājīvasamāpanno theyyasaṃvāsādiko kevalena samaññāmattena, paṭiññāmattena	69	
PA_tika-vin09_t:69_3	vā bhikkhu, tassāpi sikkhāpaccakkhānaṃ atthi, sikkhaṃ apaccakkhāya ca methunaṃ dhammaṃ	69	
PA_tika-vin09_t:69_4	paṭisevantassa pārājikāpatti. Yo vā pacchā pārājikaṃ āpattiṃ āpajjitvā na sikkhāsājīvasamāpanno,	69	
PA_tika-vin09_t:69_5	tassa ca, yo vā pakkhapaṇḍakattā paṇḍakabhāvūpagamanena na sikkhāsājīvasamāpanno,	69	
PA_tika-vin09_t:69_6	tassa ca tadubhayaṃ atthīti āpajjati. Paṇḍakabhāvapakkhe ca paṇḍako upasampadāya	69	
PA_tika-vin09_t:69_7	na vatthū”ti vuttaṃ. Tasmā itarasmiṃ pakkhe vatthūti siddhaṃ. Tasmiṃ pakkhe upasampanno	69	
PA_tika-vin09_t:69_8	paṇḍakabhāvapakkhe paṇḍakattā na sikkhāsājīvasamāpanno, so pariccajitabbāya sikkhāya	69	
PA_tika-vin09_t:69_9	abhāvena sikkhaṃ apaccakkhāya mukhena parassa aṅgajātaggahaṇanayena methunaṃ dhammaṃ	69	
PA_tika-vin09_t:69_10	paṭiseveyya, tassa kuto pārājikāpattīti adhippāyo. Ayaṃ nayo apaṇḍakapakkhaṃ alabhamānasseva	691	
PA_tika-vin09_t:69_11	parato yujjati, labhantassa pana arūpasattānaṃ kusalādisamāpattikkhaṇe bhavaṅgavicchede	691	
PA_tika-vin09_t:69_12	satipi amaraṇaṃ viya paṇḍakabhāvapakkhepi bhikkhubhāvo atthi. Saṃvāsaṃ vā sādiyantassa	691	
PA_tika-vin09_t:69_13	na theyyasaṃvāsakabhāvo atthi antimavatthuajjhāpannassa viya. Na ca sahaseyyādiṃ	691	
PA_tika-vin09_t:69_14	janeti. Gaṇapūrako pana na hoti antimavatthuṃ ajjhāpanno viya. Na so sikkhāsājīvasamāpanno.	691	
PA_tika-vin09_t:69_15	Itarasmiṃ pana pakkhe hoti, ayaṃ imassa tato viseso. Kimayaṃ sahetuko, udāhu ahetukoti?	691	
PA_tika-vin09_t:69_16	Na ahetuko. Yato upasampadā tassa apaṇḍakapakkhe anuññātā sahetukappaṭisandhikattā.	691	
PA_tika-vin09_t:69_17	Paṇḍakabhāvapakkhepi kissa nānuññātāti ce? Paṇḍakabhūtattā opakkamikapaṇḍakassa viya.	691	
PA_tika-vin09_t:70_0	Apica “sikkhāsājīvasamāpanno”ti iminā tassa sikkhāsamādānaṃ dīpetvā taṃ samādinnaṃ	70	
PA_tika-vin09_t:70_1	sikkhaṃ apaccakkhāya, tattha ca dubbalyaṃ anāvikatvāti vattuṃ yujjati, na aññathāti	70	
PA_tika-vin09_t:70_2	iminā kāraṇena yathāvuttāniṭṭhappasaṅgato “yo pana bhikkhu bhikkhūnaṃ sikkhāsājīvasamāpanno	70	
PA_tika-vin09_t:70_3	sikkhaṃ apaccakkhāyā”tiādi vuttaṃ. Yathā cettha, evaṃ “yo pana bhikkhu bhikkhūnaṃ	70	
PA_tika-vin09_t:70_4	sikkhāsājīvasamāpanno sikkhaṃ apaccakkhāya dubbalyaṃ anāvikatvā gāmā vā araññā vā	70	
PA_tika-vin09_t:70_5	adinnaṃ…pe… yo pana bhikkhu bhikkhūnaṃ sikkhāsājīvasamāpanno sikkhaṃ apaccakkhāya	70	
PA_tika-vin09_t:70_6	dubbalyaṃ anāvikatvā sugatacīvarappamāṇaṃ cīvaraṃ kārāpeyyā”ti sabbattha yojetabbaṃ.	70	
PA_tika-vin09_t:71_0	“Antamaso tiracchānagatāyapī”ti manussitthiṃ upādāya vuttaṃ. Na hi pageva paṇḍake,	71	
PA_tika-vin09_t:71_1	purise vāti vattuṃ yujjati. Sesaṃ tattha tattha vuttanayameva. Ayaṃ tāva mātikāya	71	
PA_tika-vin09_t:71_2	vinicchayo aññatthāpi yathāsambhavaṃ yojetvā dīpetabbo.	71	
PA_tika-vin09_t:72_0	Sāriputtabelaṭṭhasīsānandādayopi sikkhāpadapaññattikāraṇattā ca āpattiāpajjanato	72	
PA_tika-vin09_t:72_1	ca kasmā mahāvibhaṅge ñatticatutthaupasampadāyeva āgatāti? Paṭikkhittāya saraṇagamanūpasampadāya	72	
PA_tika-vin09_t:72_2	anuññātappasaṅgabhayāti upatissatthero. Āpattiyā bhabbataṃ sandhāya tasmimpi vutte	72	
PA_tika-vin09_t:72_3	pubbe paṭikkhittāpi bhagavatā puna anuññātāti bhikkhūnaṃ micchāgāho vā vimati vā	72	
PA_tika-vin09_t:72_4	uppajjati, tasmā na vuttāti vuttaṃ hoti.	72	
PA_tika-vin09_t:73_0	“Adhammakammaṃ vaggakamma”ti vacanato kuppakammampi katthaci “kamma”nti vuccati,	73	
PA_tika-vin09_t:73_1	tasmā “akuppenā”ti vuttaṃ. Yasmā akuppakammampi ekaccaṃ na ṭhānārahaṃ, yena apatto	73	
PA_tika-vin09_t:73_2	osāraṇaṃ suosāritoti vuccati, tasmā “ṭhānārahenā”ti vuttaṃ. Yadi evaṃ “ṭhānārahenā”ti	73	
PA_tika-vin09_t:73_3	idameva vattabbaṃ iminā akuppasiddhitoti ce? Na, aṭṭhānārahena akuppena upasampanno	73	
PA_tika-vin09_t:73_4	imasmiṃ atthe na adhippeto aniṭṭhappasaṅgato. Dvīhi panetehi ekato vuttehi ayamattho	73	
PA_tika-vin09_t:73_5	paññāyati – kevalaṃ tena akuppena upasampanno ayampi imasmiṃ atthe adhippeto bhikkhūti,	73	
PA_tika-vin09_t:73_6	ṭhānārahena ca akuppena ca upasampanno ayampi imasmiṃ atthe adhippeto bhikkhūti,	73	
PA_tika-vin09_t:73_7	kuppena upasampanno nādhippetoti.	73	
PA_tika-vin09_t:74_0	“Paṭisandhiggahaṇato paṭṭhāya aparipuṇṇavīsativasso”ti vuttattā opapātikañcāti soḷasavassuddesikā	74	
PA_tika-vin09_t:74_1	opapātikā paṭisandhito paṭṭhāya aparipuṇṇavīsativassāti vadanti. ‘Soḷasavassuddesikā	74	
PA_tika-vin09_t:74_2	hontī’ti vuttattā puna cattāri vassāni icchitabbāni, ‘paṭisandhiggahaṇato paṭṭhāyā’ti	74	
PA_tika-vin09_t:74_3	idaṃ gabbhaseyyakānaṃ vasena vutta”nti eke. “Keci vadantī”ti yattha yattha likhīyati,	74	
PA_tika-vin09_t:74_4	tattha tattha vicāretvā atthaṃ suṭṭhu upalakkhaye. Opakkamike paṇḍakabhāvo āruḷhanayena	74	
PA_tika-vin09_t:74_5	veditabbo. “Pakkhapaṇḍako apaṇḍakapakkhe pabbājetvā paṇḍakapakkhe nāsetabbo”ti likhitaṃ.	74	
PA_tika-vin09_t:75	“Binduṃ adatvā ce nivāseti, theyyasaṃvāsako na hotī”ti vadanti, vīmaṃsitabbaṃ. Liṅgānurūpassāti sāmaṇerārahassa saṃvāsassa sāditattāti adhippāyo.	7	
PA_tika-vin09_t:76_0	Rājabhayādīhi gahitaliṅgānaṃ “gihī maṃ ‘samaṇo’ti jānantū”ti vañcanacitte satipi	76	
PA_tika-vin09_t:76_1	bhikkhūnaṃ vañcetukāmatāya ca tehi saṃvasitukāmatāya ca abhāvā doso na jātoti. “Yo	76	
PA_tika-vin09_t:76_2	evaṃ pabbajati, so theyyasaṃvāsako nāma hotī”ti vā “evaṃ kātuṃ na labbhatī”ti vā	76	
PA_tika-vin09_t:76_3	“evaṃ pabbajito sāmaṇero na hotī”ti vā na jānāti, vaṭṭati. “Jānāti, na vaṭṭatī”ti	76	
PA_tika-vin09_t:76_4	ca likhitaṃ. “Rājadubbhikkhādiatthāya cīvaraṃ pārupitvā saṃvāsaṃ sādiyanto theyyasaṃvāsako	76	
PA_tika-vin09_t:76_5	hoti. Kasmā? Asuddhacittattā. Puna so ‘suddhaṃ brahmacariyaṃ karissāmi, kiṃ etenāti	76	
PA_tika-vin09_t:76_6	vippaṭisārena vā paccayādisulabhatāya vā karissāmī’ti suddhamānaso hutvā yāva so	76	
PA_tika-vin09_t:76_7	saṃvāsaṃ nādhivāseti, tāva theyyasaṃvāsako na hoti. Evaṃ suddhacittuppattito paṭṭhāya	76	
PA_tika-vin09_t:76_8	saṃvāsaṃ sādiyati ce, theyyasaṃvāsako hotīti adhippeto. Itarathā sabbaṃ virujjhatī”ti eke.	76	
PA_tika-vin09_t:77	“Nābhiparāmāsādinā jāto tathārūpaṃ pitaraṃ ghāteti ce, pitughātako hotī”ti vadanti.	7	
PA_tika-vin09_t:78_0	Yo pana kāyasaṃsaggena sīlavināsaṃ pāpeti, na so bhikkhunidūsako “tiṇṇaṃ maggāna”nti	78	
PA_tika-vin09_t:78_1	vacanato. Bhikkhuniṃ pana ekatoupasampannaṃ dūsetvāpi bhikkhunidūsako hoti, sopi	78	
PA_tika-vin09_t:78_2	pārājiko hotīti vinicchayo. Bhikkhunī pana theyyasaṃvāsikā, mātupituarahantaghātikā,	78	
PA_tika-vin09_t:78_3	lohituppādikā, titthiyapakkantikā ca hoti, aṭṭhakathāsu anāgataṃ vinayadharā sampaṭicchanti.	78	
PA_tika-vin09_t:79_0	“Sampajānamusāvāde pācittiya”nti vuttaṃ mariyādaṃ avītikkamanto tasmiñca sikkhāpade	79	
PA_tika-vin09_t:79_1	sikkhatīti vuccati. Sikkhāpadanti asabhāvadhammo saṅketova, idha paññatti adhippetā.	79	
PA_tika-vin09_t:79_2	“Methunasaṃvarassetaṃ adhivacana”nti samantapāsādikāyaṃ vuttaṃ, taṃ panatthaṃ sandhāyāti	79	
PA_tika-vin09_t:79_3	likhitaṃ. Sikkhāti taṃ taṃ sikkhāpadaṃ, sikkhanabhāvena pavattacittuppādo. Sājīvanti	79	
PA_tika-vin09_t:79_4	paññatti. Tadatthadassanatthaṃ pubbe “methunasaṃvarassetaṃ adhivacana”nti vuttaṃ.	79	
PA_tika-vin09_t:79_5	Yasmā sikkhāya guṇasammatāya puññasammatāya tantiyā abhāvato lokassa dubbalyāvikammaṃ	79	
PA_tika-vin09_t:79_6	tattha na sambhavati. Patthanīyā hi sā, tasmā “yañca sājīvaṃ samāpanno, tasmiṃ dubbalabhāvaṃ	79	
PA_tika-vin09_t:79_7	appakāsetvā”ti vuttaṃ. Āṇāya hi dubbalyaṃ sambhavatīti upatisso. Dubbalyāvikammapadaṃ	79	
PA_tika-vin09_t:79_8	sikkhāpaccakkhānapadassa byañjanasiliṭṭhatāya vā parivārakabhāvena vā veditabbaṃ.	79	
PA_tika-vin09_t:79_9	Atha vā yasmā sikkhāpaccakkhānassa ekaccaṃ dubbalyāvikammaṃ akataṃ hoti, tasmā taṃ	79	
PA_tika-vin09_t:79_10	sandhāya “sikkhaṃ apaccakkhāyā”ti padassa atthaṃ vivaranto “dubbalyaṃ anāvikatvā”ti	791	
PA_tika-vin09_t:79_11	āha. Tattha siyā yasmā na sabbaṃ dubbalyāvikammaṃ sikkhāpaccakkhānaṃ, tasmā “dubbalyaṃ	791	
PA_tika-vin09_t:79_12	anāvikatvā”ti paṭhamaṃ vatvā tassa atthaniyamatthaṃ “sikkhaṃ apaccakkhāyā”ti vattabbanti?	791	
PA_tika-vin09_t:79_13	Taṃ na, kasmā? Atthānukkamābhāvato. “Sikkhāsājīvasamāpanno”ti hi vuttattā “yaṃ sikkhaṃ	791	
PA_tika-vin09_t:79_14	samāpanno, taṃ apaccakkhāya, yañca sājīvaṃ samāpanno, tattha dubbalyaṃ anāvikatvā”ti	791	
PA_tika-vin09_t:79_15	vuccamāne anukkameneva attho vutto hoti, na aññathā, tasmā idameva paṭhamaṃ vuttanti.	791	
PA_tika-vin09_t:79_16	Tesaṃyevāti cuddasannaṃ.	791	
PA_tika-vin09_t:80	“Sikkhaṃ apaccakkhāyā”ti sabbasikkhāpadānaṃ sādhāraṇatthaṃ “ayamettha anupaññattī”ti vuttaṃ.	8	
PA_tika-vin09_t:81_0	Pavesanaṃ nāma aṅgajātaṃ pavesentassa aṅgajātena samphusanaṃ. Paviṭṭhaṃ nāma yāva	81	
PA_tika-vin09_t:81_1	mūlaṃ pavesentassa vippakatakālo vāyāmakālo. Sukkavisaṭṭhisamaye aṅgajātaṃ ṭhitaṃ	81	
PA_tika-vin09_t:81_2	nāma. Uddharaṇaṃ nāma nīharaṇakālo. Vinayagaṇṭhipade pana “vāyāmato oramitvā ṭhānaṃ	81	
PA_tika-vin09_t:81_3	ṭhitaṃ nāmā”ti vuttaṃ, taṃ asaṅkarato dassanatthaṃ vuttaṃ. Pavesanapaviṭṭhauddharaṇakālesupi	81	
PA_tika-vin09_t:81_4	sukkavisaṭṭhi hotiyeva. Sādiyanaṃ nāma sevanacittassa adhivāsanacittassa uppādanaṃ.	81	
PA_tika-vin09_t:82_0	Ubhatovibhaṅge eva paññattāni sandhāya “idañhi sabbasikkhāpadānaṃ nidāna”nti vuttaṃ.	82	
PA_tika-vin09_t:82_1	“Vinayadharapañcamena gaṇena upasampadā”ti vuttattā idha tatiyā sahayogena vuttā.	82	
PA_tika-vin09_t:82_2	Tasmā vīsatipi bhikkhū ce nisinnā, pañcamo vinayadharova icchitabbo, evaṃ sati pārājiko	82	
PA_tika-vin09_t:82_3	ce vinayadharo, upasampadākammaṃ kopetīti ce? Na, parivārāvasāne kammavagge yaṃ kammavipattilakkhaṇaṃ	82	
PA_tika-vin09_t:82_4	vuttaṃ, tassa tasmiṃ natthitāya. “Kathaṃ vatthuto vā ñattito vā anussāvanato vā sīmato	82	
PA_tika-vin09_t:82_5	vā parisato vā”ti ettakaṃ vuttaṃ, nanu ayaṃ “parisato vā”ti vacanena saṅgahitoti	82	
PA_tika-vin09_t:82_6	ce? Na, “dvādasahi ākārehi parisato kammāni vipajjantī”ti suttassa hi vibhaṅge tassa	82	
PA_tika-vin09_t:82_7	anāmaṭṭhattāti ayamattho yasmā tattha tattha sarūpena vuttapāḷivaseneva sakkā jānituṃ,	82	
PA_tika-vin09_t:82_8	tasmā nayamukhaṃ dassetvā saṃkhittoti likhitaṃ. “Aṅga”nti padaṃ uddharitvā “sabbasikkhāpadesu	82	
PA_tika-vin09_t:82_9	āpattīnaṃ aṅgānaṅgaṃ veditabba”nti vuttaṃ, idha pana “aṅga”nti vuttaṃ, kasmā? Samuṭṭhanādīnaṃ	82	
PA_tika-vin09_t:82_10	parivārādīsu saṅkhepena āgatattā tattha gahetvā idhāpi niddiṭṭhānaṃ anaṅgānaṃ vavatthānābhāvato,	821	
PA_tika-vin09_t:82_11	sabbattha saṅkhepato ca vitthārato ca anaṅgatte vuccamāne ativitthāratāya tasmiṃ	821	
PA_tika-vin09_t:82_12	tasmiṃ sikkhāpade anūnaṃ vattabbato cāti veditabbo, sabbāpattīnaṃ saṅgāhakavasenāti attho.	821	
PA_tika-vin09_t:83_0	Yāni sikkhāpadāni “kiriyānī”ti vuccanti, tesaṃ vasena kāyavācā saha viññattiyā veditabbā,	83	
PA_tika-vin09_t:83_1	akiriyānaṃ vasena vinā viññattiyā veditabbā. Cittaṃ panettha appamāṇaṃ bhūtārocanasamuṭṭhānassa	83	
PA_tika-vin09_t:83_2	kiriyattā, acittakattā ca. Tattha kiriyā āpattiyā anaṅgantaracittasamuṭṭhānā veditabbā.	83	
PA_tika-vin09_t:83_3	Aviññattijanakampi ekaccaṃ bāhullanayena “kiriya”nti vuccati yatheva paṭhamapārājikaṃ.	83	
PA_tika-vin09_t:83_4	Viññattiyā abhāvepi “so ce sādiyati, āpatti pārājikassa, na sādiyati, anāpattī”ti	83	
PA_tika-vin09_t:83_5	hi vuttaṃ, viññattisaṅkhātāpi kiriyā vinā sevanacittena na hoti vuttacittajattā,	83	
PA_tika-vin09_t:83_6	vikārarūpattā, cittānuparivattikattā ca. Tasmā kiriyāsaṅkhātamidaṃ viññattirūpaṃ,	83	
PA_tika-vin09_t:83_7	itaraṃ cittajarūpaṃ viya janakacittena vinā na tiṭṭhati, itaraṃ saddāyatanaṃ tiṭṭhati,	83	
PA_tika-vin09_t:83_8	tasmā kiriyāya sati ekantato tajjanakaṃ sevanacittaṃ atthi evāti katvā na sādiyati,	83	
PA_tika-vin09_t:83_9	anāpattīti na yujjatīti. Yasmā viññattijanakampi samānaṃ sevanacittaṃ na sabbakālaṃ	83	
PA_tika-vin09_t:83_10	viññattiṃ janeti, tasmā vināpi viññattiyā sayaṃ uppajjatīti katvā “sādiyati, āpatti	831	
PA_tika-vin09_t:83_11	pārājikassā”ti vuttaṃ. Nuppajjati ce, na sādiyati nāma, tassa anāpatti. Teneva bhagavā	831	
PA_tika-vin09_t:83_12	“kiṃcitto tvaṃ bhikkhū”ti citteneva āpattiṃ paricchindati, na kiriyāyāti veditabbaṃ.	831	
PA_tika-vin09_t:84_0	Ettha samuṭṭhānaggahaṇaṃ kattabbato vā akattabbato vā kāyādibhedāpekkhameva āpattiṃ	84	
PA_tika-vin09_t:84_1	āpajjati, na aññathāti dassanappayojanaṃ. Tesu kiriyāggahaṇaṃ kāyādīnaṃ saviññattikāviññattikabhedadassanappayojanaṃ.	84	
PA_tika-vin09_t:84_2	Saññāggahaṇaṃ āpattiyā aṅgānaṅgacittavisesadassanappayojanaṃ. Tena yaṃ cittaṃ kiriyalakkhaṇe	84	
PA_tika-vin09_t:84_3	vā akiriyalakkhaṇe vā sannihitaṃ, yato vā kiriyā vā akiriyā vā hoti, na taṃ avisesena	84	
PA_tika-vin09_t:84_4	āpattiyā aṅgaṃ vā anaṅgaṃ vā hoti. Kintu yāya saññāya “saññāvimokkha”nti vuccati,	84	
PA_tika-vin09_t:84_5	tāya sampayuttaṃ cittaṃ aṅgaṃ, itaraṃ anaṅganti dassitaṃ hoti. Idāni yena cittena	84	
PA_tika-vin09_t:84_6	sikkhāpadaṃ sacittakaṃ hoti, tadabhāvā acittakaṃ, tena tassa avisesena sāvajjatāya	84	
PA_tika-vin09_t:84_7	“lokavajjamevā”ti vuttaṃ. Kintu sāvajjaṃyeva samānaṃ ekaccaṃ lokavajjaṃ, ekaccaṃ	84	
PA_tika-vin09_t:84_8	paṇṇattivajjanti dassanappayojanaṃ cittalokavajjaggahaṇaṃ. Cittameva yasmā “lokavajja”nti	84	
PA_tika-vin09_t:84_9	vuccati, tasmā manokammampi siyā āpattīti aniṭṭhappasaṅganivāraṇappayojanaṃ kammaggahaṇaṃ.	84	
PA_tika-vin09_t:85_0	Yaṃ panettha akiriyalakkhaṇaṃ kammaṃ, taṃ kusalattikavinimuttaṃ siyāti aniṭṭhappasaṅganivāraṇappayojanaṃ	85	
PA_tika-vin09_t:85_1	kusalattikaggahaṇaṃ. Yā panettha abyākatāpatti, taṃ ekaccaṃ avedanampi nirodhaṃ samāpanno	85	
PA_tika-vin09_t:85_2	āpajjatīti vedanāttikaṃ ettha na labbhatīti aniṭṭhappasaṅganivāraṇatthaṃ vedanāttikaggahaṇaṃ.	85	
PA_tika-vin09_t:85_3	Sikkhāpadañhi sacittakapuggalavasena “ticittaṃ tivedana”nti laddhavohāraṃ acittakenāpannampi	85	
PA_tika-vin09_t:85_4	“ticittaṃ tivedana”miceva vuccati. Tatridaṃ sādhakasuttaṃ – “atthāpatti acittako	85	
PA_tika-vin09_t:85_5	āpajjati acittako vuṭṭhāti, atthāpatti kusalacitto āpajjati kusalacitto vuṭṭhātī”tiādi.	85	
PA_tika-vin09_t:85_6	“Sacittakaṃ āpattidīpanaṃ, saññāvimokkhaṃ anāpattidīpanaṃ, acittakaṃ vatthuajānanaṃ,	85	
PA_tika-vin09_t:85_7	nosaññāvimokkhaṃ vītikkamanājānanaṃ. Idameva tesaṃ nānātta”nti likhitaṃ.	85	
PA_tika-vin09_t:86_0	Sacittakapakkheti ettha ayaṃ tāva gaṇṭhipadanayo – sacittakapakkheti surāpānādiacittake	86	
PA_tika-vin09_t:86_1	sandhāya vuttaṃ. Sacittakesu pana yaṃ ekantamakusaleneva samuṭṭhāti, tañca ubhayaṃ	86	
PA_tika-vin09_t:86_2	lokavajjaṃ nāma. Surāpānasmiñhi “surā”ti vā “pātuṃ na vaṭṭatī”ti vā jānitvā pivane	86	
PA_tika-vin09_t:86_3	akusalamevāti. Tattha “na vaṭṭatīti jānitvā”ti vuttavacanaṃ na yujjati paṇṇattivajjassapi	86	
PA_tika-vin09_t:86_4	lokavajjatāpasaṅgato. Imaṃ aniṭṭhappasaṅgaṃ pariharitukāmatāya ca vajirabuddhittherena	86	
PA_tika-vin09_t:86_5	likhitaṃ – “idha ‘sacittaka’nti ca ‘acittaka’nti ca vicāraṇā vatthuvijānane eva hoti,	86	
PA_tika-vin09_t:86_6	na paññattivijānane. Yadi paññattivijānane hoti, sabbasikkhāpadāni lokavajjāneva	86	
PA_tika-vin09_t:86_7	siyuṃ, na ca sabbasikkhāpadāni lokavajjāni. Tasmā vatthuvijānane eva hotīti idaṃ	86	
PA_tika-vin09_t:86_8	yujjati. Kasmā? Yasmā sekhiyesu paññattivijānanameva pamāṇaṃ, na vatthumattavijānana”nti.	86	
PA_tika-vin09_t:86_9	Ayaṃ panettha attho sikkhāpadasīsena āpattiṃ gahetvā yassa sikkhāpadassa sacittakassa	86	
PA_tika-vin09_t:86_10	cittaṃ akusalameva hoti, taṃ lokavajjaṃ, sacittakācittakasaṅkhātassa acittakassa	861	
PA_tika-vin09_t:86_11	ca sacittakapakkhe cittaṃ akusalameva hoti, tampi surāpānādilokavajjanti imamatthaṃ	861	
PA_tika-vin09_t:86_12	sandhāya “yassā sacittakapakkhe cittaṃ akusalameva hoti, ayaṃ lokavajjā nāmā”ti vuttaṃ.	861	
PA_tika-vin09_t:86_13	“Sacittakapakkhe”ti hi idaṃ vacanaṃ acittakaṃ sandhāyāha. Na hi ekaṃsato sacittakāya	861	
PA_tika-vin09_t:86_14	“sacittakapakkhe”ti visesane payojanaṃ atthīti, evaṃ santepi aniyamena vuttañca niyamavasena	861	
PA_tika-vin09_t:86_15	eva gahetabbanti attho.	861	
PA_tika-vin09_t:87_0	Tiracchānānaṃ panāti pana-saddena thullaccayādikāraṃ nivatteti. Kiriyāti ettha “ṭhitaṃ	87	
PA_tika-vin09_t:87_1	sādiyatī”ti vuttattā taṃ kathanti ce? “Sādiyatī”ti vuttattā kiriyā eva. Evaṃ sante	87	
PA_tika-vin09_t:87_2	“kāyakammaṃ manokamma”nti vattabbanti ce? Na, pacuravohāravasena “kāyakamma”nti vuttattā.	87	
PA_tika-vin09_t:87_3	Ubbhajāṇumaṇḍalikāya labbhati evāti likhitaṃ. Pubbe vuttanayena saṃsandetvā gahetabbaṃ.	87	
PA_tika-vin09_t:87_4	“Dunnikkhittassa, bhikkhave, padabyañjanassa atthopi dunnayo hotī”ti vadantenāpi	87	
PA_tika-vin09_t:87_5	atthassa sukhaggahaṇatthameva padabyañjanassa sunikkhittabhāvo icchito, na akkharavacanāya,	87	
PA_tika-vin09_t:87_6	tasmā āha “atthañhi nātho saraṇaṃ avocā”tiādi.	87	
PA_tika-vin09_t:88	Paṭhamapārājikavaṇṇanā niṭṭhitā.	8	
PA_tika-vin09_t:89	2. Dutiyapārājikavaṇṇanā	8	
PA_tika-vin09_t:90_0	Gāmā vā araññā vāti lakkhaṇānupaññattikattā ādimhi vuttā. Sabbasmiñhi vinayapiṭake	90	
PA_tika-vin09_t:90_1	gāmo, gāmūpacāro, gāmakkhettaṃ, gāmasīmā, gāmasīmūpacāroti pañcavidho gāmabhedo veditabbo.	90	
PA_tika-vin09_t:90_2	Tathā āraññakasīmāya ekaṃ agāmakaṃ araññaṃ, saṃvidhānasikkhāpadānaṃ ekaṃ, sagāmakaṃ	90	
PA_tika-vin09_t:90_3	ekaṃ, avippavāsasīmāya ekaṃ, gaṇamhāohīyanakassa ekanti pañcavidho araññabhedo veditabbo.	90	
PA_tika-vin09_t:90_4	Tattha atthi gāmo na gāmaparihāraṃ katthaci labhati, atthi gāmo na gāmakiccaṃ karoti,	90	
PA_tika-vin09_t:90_5	tathā atthi araññaṃ na araññaparihāraṃ katthaci labhati, atthi araññaṃ na araññakiccaṃ	90	
PA_tika-vin09_t:90_6	karotīti ayampi bhedo veditabbo.	90	
PA_tika-vin09_t:91_0	Tattha avippavāsasīmāsammannanakammavācāya ṭhapetvā “gāmañca gāmūpacārañcā”ti ettha	91	
PA_tika-vin09_t:91_1	gāmo nāma parikkhitto ce, parikkhepassa anto, aparikkhitto ce, parikkhepokāsato anto	91	
PA_tika-vin09_t:91_2	veditabbo. Ayaṃ udositasikkhāpade “antogāmo”ti āgato. Sāsaṅkasikkhāpade “antaraghara”nti	91	
PA_tika-vin09_t:91_3	āgato anāsaṅkato. Yathāha “antaraghare nikkhipeyyāti samantā gocaragāme nikkhipeyyā”ti.	91	
PA_tika-vin09_t:91_4	Tathā antaragharappaṭisaṃyuttānaṃ sekhiyānaṃ ayameva paricchedo veditabbo. “Yā pana	91	
PA_tika-vin09_t:91_5	bhikkhunī ekā gāmantaraṃ gaccheyyā”ti etthāpi ayameva paricchedo adhippeto “parikkhittassa	91	
PA_tika-vin09_t:91_6	gāmassa parikkhepaṃ atikkamantiyā, aparikkhittassa gāmassa upacāraṃ atikkamantiyā”ti vuttattā.	91	
PA_tika-vin09_t:92_0	Yesu purāṇapotthakesu “upacāraṃ okkamantiyā”ti likhitaṃ, taṃ vikāle gāmappavesanasikkhāpadesu	92	
PA_tika-vin09_t:92_1	āciṇṇaṃ nayaṃ gahetvā pamādena likhīyati, na pamāṇaṃ. Yesu ca potthakesu vikāle gāmappavesanasikkhāpadassa	92	
PA_tika-vin09_t:92_2	vibhaṅge “gāmaṃ paviseyyāti parikkhittassa gāmassa parikkhepaṃ atikkamantassa, aparikkhittassa	92	
PA_tika-vin09_t:92_3	gāmassa upacāraṃ atikkamantassā”ti likhīyati, sā pamādalekhā. Upacāraṃ okkamantassāti	92	
PA_tika-vin09_t:92_4	tattha pāṭho. Vuttañhi samantapāsādikāyaṃ “aparikkhittassa gāmassa upacāro adinnādāne	92	
PA_tika-vin09_t:92_5	vuttanayeneva veditabbo”ti. Idha kaṅkhāvitaraṇiyampi vuttaṃ “santaṃ bhikkhuṃ anāpucchitvāti…pe…	92	
PA_tika-vin09_t:92_6	upacāraṃ okkamantassā”tiādi.	92	
PA_tika-vin09_t:93_0	Yaṃ pana katthaci potthake “bhikkhuniyā gāmantarādhikāre ekena pādena itarassa gāmassa	93	
PA_tika-vin09_t:93_1	parikkhepaṃ vā atikkamante, upacāraṃ vā okkante thullaccayaṃ, dutiyena atikkantamatte,	93	
PA_tika-vin09_t:93_2	okkantamatte ca saṅghādiseso”ti pāṭho dissati. Tattha “okkante, okkantamatte”ti etāni	93	
PA_tika-vin09_t:93_3	padāni adhikāni, kevalaṃ likhitakehi aññehi likhitāni. Katthaci potthake “okkantamatte	93	
PA_tika-vin09_t:93_4	cā”ti padaṃ na dissati, itaraṃ dissati. Tāni dve padāni pāḷiyā virujjhanti. “Aparikkhittassa	93	
PA_tika-vin09_t:93_5	gāmassa upacāraṃ atikkāmentiyā”ti hi pāḷi. Tathā samantapāsādikāya virujjhanti. “Parikkhepārahaṭṭhānaṃ	93	
PA_tika-vin09_t:93_6	ekena pādena atikkamati, thullaccayaṃ, dutiyena atikkamati, saṅghādiseso. Apicettha	93	
PA_tika-vin09_t:93_7	sakagāmato…pe… ekena pādena itarassa gāmassa parikkhepe vā upacāre vā atikkante thullaccayaṃ,	93	
PA_tika-vin09_t:93_8	dutiyena atikkantamatte saṅghādiseso”ti hi vuttaṃ.	93	
PA_tika-vin09_t:94_0	Gaṇṭhipade cassa “parikkhepaṃ atikkāmentiyā”ti vatvā “upacārepi eseva nayo”ti vuttaṃ.	94	
PA_tika-vin09_t:94_1	Anugaṇṭhipade ca “aparikkhittassa gāmassa upacāraṃ ‘okkamantiyā’tipi potthakesu ekaccesu	94	
PA_tika-vin09_t:94_2	dissati, taṃ na gahetabba”nti vuttaṃ. Aparampi vuttaṃ “aparikkhittassa gāmassa upacāraṃ	94	
PA_tika-vin09_t:94_3	‘atikkāmentiyā’ti vacanenāpi evaṃ veditabbaṃ – vikāle gāmappavesane dvinnaṃ leḍḍupātānaṃ	94	
PA_tika-vin09_t:94_4	eva vasena upacāro paricchinditabbo, itarathā yathā ettha parikkhepārahaṭṭhānaṃ parikkhepaṃ	94	
PA_tika-vin09_t:94_5	viya katvā ‘atikkāmentiyā’ti vuttaṃ, evaṃ tatthāpi ‘aparikkhittassa gāmassa upacāraṃ	94	
PA_tika-vin09_t:94_6	atikkāmentassā’ti vadeyya. Yasmā pana tattha parikkhepārahaṭṭhānato uttarimeko leḍḍupāto	94	
PA_tika-vin09_t:94_7	upacāroti adhippeto. Tasmā tadatthadīpanatthaṃ ‘aparikkhittassa gāmassa upacāraṃ	94	
PA_tika-vin09_t:94_8	okkamantassā’ti vutta”nti.	94	
PA_tika-vin09_t:95_0	Yaṃ pana andhakaṭṭhakathāyaṃ parikkhepārahaṭṭhānaṃyeva upacāranti sallakkhetvā “parikkhepapaakkhepārahaṭṭhānānaṃ	95	
PA_tika-vin09_t:95_1	ninnānākaraṇadīpanatthaṃ upacāraṃ okkamantassā”ti vuttaṃ, pāḷivisesamasallakkhetvā	95	
PA_tika-vin09_t:95_2	“aparikkhittassa gāmassa upacāraṃ atikkamantassa idha upacāro parikkhepo yathā bhaveyya,	95	
PA_tika-vin09_t:95_3	taṃ upacāraṃ paṭhamaṃ pādaṃ atikkāmentassa āpatti dukkaṭassa, dutiyaṃ pādaṃ atikkāmentassa	95	
PA_tika-vin09_t:95_4	āpatti pācittiyassā”ti vuttaṃ, taṃ na gahetabbameva pāḷiyā visesasambhavatoti. Porāṇagaṇṭhipade	95	
PA_tika-vin09_t:95_5	“upacāraṃ atikkāmentiyā bhikkhuniyā gāmantarāpattī”ti vuttaṃ. Tasmā idha kaṅkhāvitaraṇiyā	95	
PA_tika-vin09_t:95_6	“ekena pādena itarassa…pe… atikkantamatte saṅghādiseso”ti ayameva pāṭho veditabbo.	95	
PA_tika-vin09_t:95_7	Ettāvatā imesu yathāvuttesu ṭhānesu yathāvuttaparicchedova gāmoti veditabbo. Imassa	95	
PA_tika-vin09_t:95_8	atthassa dīpanatthaṃ “gāmo nāma ekakuṭikopī”tiādi vuttaṃ. Imassa vasena asatipi parikkhepātikkame,	95	
PA_tika-vin09_t:95_9	upacārokkamane vā antarārāmato vā bhikkhunupassayato vā titthiyaseyyato vā paṭikkamanato	95	
PA_tika-vin09_t:95_10	vā taṃ gāmaṃ pavisantassa antarārāmaparikkhepassa, upacārassa vā atikkamanavasena	951	
PA_tika-vin09_t:95_11	gāmapaccayā āpattiyo veditabbā.	951	
PA_tika-vin09_t:96_0	Gāmūpacāro pana “ṭhapetvā gāmañca gāmūpacārañcā”ti ettha parikkhittassa gāmassa parikkhepova,	96	
PA_tika-vin09_t:96_1	aparikkhittassa gāmassa parikkhepokāsova. Vuttañhetaṃ aṭṭhakathāyaṃ “gāmūpacāroti	96	
PA_tika-vin09_t:96_2	parikkhittassa gāmassa parikkhepo, aparikkhittassa gāmassa parikkhepokāso. Tesu adhiṭṭhitatecīvariko	96	
PA_tika-vin09_t:96_3	bhikkhu parihāraṃ na labhatī”ti. Kiṃ panettha kāraṇaṃ, yena ayaṃ gāmo, gāmūpacāro	96	
PA_tika-vin09_t:96_4	ca idha aññathā, aññattha tathāti? Aṭṭhuppattito “tena kho pana samayena bhikkhū	96	
PA_tika-vin09_t:96_5	‘bhagavatā ticīvarena avippavāsasammuti anuññātā’ti antaraghare cīvarāni nikkhipantī”ti	96	
PA_tika-vin09_t:96_6	imissā hi aṭṭhuppattiyā “ṭhapetvā gāmañca gāmūpacārañcā”ti vuttaṃ. Tasmā yattha antaragharasaññā,	96	
PA_tika-vin09_t:96_7	tattha avippavāsasīmā na gacchatīti veditabbā. Tena ca udositasikkhāpade “antogāme	96	
PA_tika-vin09_t:96_8	cīvaraṃ nikkhipitvā antogāme vatthabba”nti ca “sabhāye vā dvāramūle vā, hatthapāsā	96	
PA_tika-vin09_t:96_9	vā na vijahitabba”nti ca vuttaṃ. Kappiyabhūmiyaṃ vasantoyeva hi kappiyabhūmiyaṃ nikkhittacīvaraṃ	96	
PA_tika-vin09_t:96_10	rakkhati. Sāsaṅkasikkhāpade pana “yasmā yattha gāme cīvaraṃ nikkhittaṃ, tena gāmena	961	
PA_tika-vin09_t:96_11	vippavasanto cīvarena vippavasatīti vuccati, tasmā puna gāmasīmaṃ okkamitvā vasitvā	961	
PA_tika-vin09_t:96_12	pakkamatī”ti vuttaṃ. Tasmiñhi sikkhāpade gāmasīmā gāmo nāmāti adhippeto. Tattha vikāle	961	
PA_tika-vin09_t:96_13	gāmappavesanasikkhāpadavibhaṅge “parikkhittassa gāmassa parikkhepaṃ atikkamantassa	961	
PA_tika-vin09_t:96_14	āpatti pācittiyassā”ti vacanato parikkhepo na gāmo. Kintu gāmūpacāroti lesena dassitaṃ	961	
PA_tika-vin09_t:96_15	hoti. Imasmiṃ pana sikkhāpadavibhaṅge “gāmūpacāro nāmā”ti ārabhitvā “aparikkhittassa	961	
PA_tika-vin09_t:96_16	gāmassa gharūpacāre ṭhitassa majjhimassa purisassa leḍḍupāto”ti iminā aparikkhittassa	961	
PA_tika-vin09_t:96_17	parikkhepokāso gāmūpacāroti siddhaṃ. Tadatthasambhavato tasmiṃ gharūpacāre ṭhitassa	961	
PA_tika-vin09_t:96_18	leḍḍupāto gāmūpacāroti kurundaṭṭhakathāyaṃ, mahāpaccariyampi vuttaṃ. Upacāro hi “gāmo	961	
PA_tika-vin09_t:96_19	ekūpacāro nānūpacāro”tiādīsu dvāraṃ, “ajjhokāso ekūpacāro”ti ettha samantā sattabbhantarasaṅkhātaṃ	961	
PA_tika-vin09_t:96_20	pamāṇaṃ, tasmā “gāmūpacāroti parikkhittassa gāmassa parikkhepo, aparikkhittassa gāmassa	962	
PA_tika-vin09_t:96_21	parikkhepokāso”ti andhakaṭṭhakathāyaṃ vuttanti veditabbaṃ. Tathā kurundiyaṃ, mahāpaccariyañca.	962	
PA_tika-vin09_t:96_22	Tathā pāḷiyampi “ajjhārāmo nāma parikkhittassa ārāmassa anto ārāmo, aparikkhittassa	962	
PA_tika-vin09_t:96_23	upacāro. Ajjhāvasatho nāma parikkhittassa āvasathassa anto āvasatho, aparikkhittassa	962	
PA_tika-vin09_t:96_24	upacāro”tiādīsu dissati. Mahāaṭṭhakathāyaṃ pana “gāmūpacāro”tiādīsu dissati. Tasmā	962	
PA_tika-vin09_t:96_25	dutiyo leḍḍupāto upacāroti adhippeto.	962	
PA_tika-vin09_t:97_0	“Aparikkhittassa gāmassa upacāraṃ okkamantassa āpatti pācittiyassā”ti pāḷivisesasambhavato	97	
PA_tika-vin09_t:97_1	ca paṭhamo leḍḍupāto gāmo eva, dutiyo gāmūpacāroti vuttaṃ. Parikkhittassa pana gāmassa	97	
PA_tika-vin09_t:97_2	indakhīle ṭhitassa majjhimassa purisassa leḍḍupāto gāmūpacāroti vuttanti ettha bhedo	97	
PA_tika-vin09_t:97_3	natthi. Ettāvatā parikkhittassa duvidho upacāro, aparikkhittassa catubbidho upacāro	97	
PA_tika-vin09_t:97_4	yattha sambhavati, yattha ca na sambhavati, taṃ sabbaṃ dassitaṃ hoti.	97	
PA_tika-vin09_t:98	Gāmakhettassa ca gāmasīmāya ca lakkhaṇaṃ aṭṭhakathāyameva vuttaṃ. Ubhayañhi atthato ekaṃ. Tattha gāmasīmāya gāmabhāvo sāsaṅkasikkhāpadavasena veditabbo.	9	
PA_tika-vin09_t:99_0	Gāmasīmūpacāro nāma manussānaṃ kaṭṭhatiṇapupphaphalādiatthikānaṃ vanacarakānaṃ valañjanaṭṭhānaṃ.	99	
PA_tika-vin09_t:99_1	Imassa gāmasīmūpacārabhāvo udositasikkhāpade, “agāmake araññe samantā sattabbhantarā”ti	99	
PA_tika-vin09_t:99_2	āgataṭṭhāne khandhake ca veditabbo. Ettha hi bhagavā gāmantavāsīnaṃ bhikkhūnaṃ sīmaṃ	99	
PA_tika-vin09_t:99_3	dassento “yaṃ gāmaṃ vā nigamaṃ vā upanissāya viharatī”ti vatvā dasseti. Tadanantarameva	99	
PA_tika-vin09_t:99_4	“agāmake”tiādinā sattabbhantarasīmaṃ dasseti. Tasmā yo bhikkhu gāmaṃ vā nigamaṃ vā	99	
PA_tika-vin09_t:99_5	upanissāya na viharati, kevalaṃ nāvāyaṃ vā thalamaggena vā addhānamaggappaṭipanno	99	
PA_tika-vin09_t:99_6	hoti, tassa tattha tattha sattabbhantarasīmā labbhatīti veditabbo. Vuttañhi “ekakulassa	99	
PA_tika-vin09_t:99_7	sattho hoti, satthe cīvaraṃ nikkhipitvā purato vā pacchato vā sattabbhantarā na vijahitabba”ntiādi.	99	
PA_tika-vin09_t:99_8	Idameva araññaṃ sandhāya “āraññakasīmāya ekaṃ agāmakaṃ arañña”nti vuttaṃ.	99	
PA_tika-vin09_t:100	Yaṃ sandhāya “agāmake araññe addhayojane addhayojane āpatti pācittiyassā”ti pāḷiyaṃ vuttaṃ. Idaṃ saṃvidhānasikkhāpadānaṃ ekaṃ agāmakaṃ araññaṃ nāma.	10	
PA_tika-vin09_t:101_0	Purimena pana sagharaṃ saṅgahitaṃ, iminā tamasaṅgahitanti. Yaṃ sandhāya gaṇamhā ohīyanādhikāre	101	
PA_tika-vin09_t:101_1	aṭṭhakathāyaṃ “agāmake araññeti ettha ‘nikkhamitvā bahi indakhīlā sabbametaṃ arañña’nti	101	
PA_tika-vin09_t:101_2	evaṃ vuttaṃ lakkhaṇaṃ araññaṃ. Taṃ paneta kevalaṃ gāmābhāvena ‘agāmaka’nti vuttaṃ,	101	
PA_tika-vin09_t:101_3	na viñjhāṭavisadisatāyā”ti vuttaṃ. Yaṃ sandhāya “āraññakaṃ nāma senāsanaṃ pañcadhanusatikaṃ	101	
PA_tika-vin09_t:101_4	pacchima”nti vuttaṃ. Idaṃ āraññakasenāsanaṃ nāma parikkhittassa parikkhepato bahi,	101	
PA_tika-vin09_t:101_5	aparikkhittassa pana parikkhepokāsato bahi sarukkhaṃ vā arukkhaṃ vā vihāre kunnadisamākiṇṇampi	101	
PA_tika-vin09_t:101_6	araññaṃ nāma. Tathā “gaṇamhā ohīyanakassa eka”nti vuttaṃ. Idaṃ araññaṃva. Idaṃ pana	101	
PA_tika-vin09_t:101_7	pubbe agāmakabhāvena āgataṭṭhāne vuttalakkhaṇameva hutvā nikkhamitvā bahi indakhīlā	101	
PA_tika-vin09_t:101_8	dassanūpacāravijahane ekameva āpattiṃ karoti, tato uddhaṃ anāpatti. “Saṃvidhānasikkhāpadānaṃ	101	
PA_tika-vin09_t:101_9	eka”nti vuttaṃ pana addhayojane addhayojane ekekaṃ āpattiṃ karoti, na tato oraṃ.	101	
PA_tika-vin09_t:101_10	Itarāni tīṇi yathāvuttaparicchedato orameva tattha vuttavidhiṃ na sampādenti, paraṃ	1011	
PA_tika-vin09_t:101_11	sampādenti. Evametesaṃ aññamaññanānattaṃ veditabbaṃ.	1011	
PA_tika-vin09_t:102_0	Tattha pañcavidhe gāme yo “parikkhittassa gāmassa indakhīle ṭhitassa leḍḍupāto”ti	102	
PA_tika-vin09_t:102_1	vutto, so na katthaci vinayapiṭake upayogaṃ gato, kevalaṃ aparikkhittassa parikkhepokāsato	102	
PA_tika-vin09_t:102_2	aparo eko leḍḍupāto gāmūpacāro nāmāti dīpanatthaṃ vutto. Parikkhittassapi ce gāmassa	102	
PA_tika-vin09_t:102_3	eko leḍḍupāto kappiyabhūmisamāno upacāroti vutto, pageva aparikkhittassa parikkhepokāsato	102	
PA_tika-vin09_t:102_4	eko. So pana pākaṭattā ca ajjhokāsattā ca okkamantassa āpattiṃ karoti ṭhapetvā bhikkhuniyā	102	
PA_tika-vin09_t:102_5	gāmantarāpattiṃ. Bhikkhuniyo hi tasmiṃ dutiyaleḍḍupātasaṅkhāte gāmūpacāre vasantī	102	
PA_tika-vin09_t:102_6	āpattiñca āpajjanti, gāmaṃ pavisantī gāmantarāpattiñca. Tāsañhi ṭhitaṭṭhānaṃ araññasaṅkhyaṃ	102	
PA_tika-vin09_t:102_7	gacchati “tāvadeva chāyā metabbā…pe… tassā tayo ca nissaye, aṭṭha ca akaraṇīyāni	102	
PA_tika-vin09_t:102_8	ācikkheyyāthā”ti vacanato. Araññappaṭisaṃyuttānaṃ sikkhāpadānaṃ, vikālegāmappavesanasikkhāpadassa	102	
PA_tika-vin09_t:102_9	ca bhikkhunīnaṃ asādhāraṇattā ca antarārāmabhikkhunupassayappaṭikkamanādīnaṃ kappiyabhūmibhāvavacanato	102	
PA_tika-vin09_t:102_10	ca “ekā gaṇamhā ohīyeyyāti agāmake araññe dutiyikāya bhikkhuniyā dassanūpacāraṃ vā	1021	
PA_tika-vin09_t:102_11	savanūpacāraṃ vā vijahantiyā āpatti thullaccayassā”tiādisikkhāpadapaññattito ca bhikkhunikkhandhakanayaena	1021	
PA_tika-vin09_t:102_12	vā yasmā parikkhittassa gāmassa indakhīlato paṭṭhāya aparikkhittassa upacārato paṭṭhāya	1021	
PA_tika-vin09_t:102_13	nīyati, tattha antaraghare nikkhittacīvare sati caturaṅgasamodhānena bhikkhū vasanti,	1021	
PA_tika-vin09_t:102_14	tasmā sagāmakaṃ nāma hoti.	1021	
PA_tika-vin09_t:103_0	Avippavāsasīmāya ekaṃ nāma “na, bhikkhave, bhikkhuniyā araññe vatthabbaṃ, yā vaseyya,	103	
PA_tika-vin09_t:103_1	āpatti dukkaṭassā”ti vacanato bhikkhunīnaṃ araññavāso nāma natthīti siddhaṃ. Tāya	103	
PA_tika-vin09_t:103_2	hi araññe bhikkhunupassaye sati antoāvāsepi dutiyikāya dassanasavanūpacāraṃ vijahantiyā	103	
PA_tika-vin09_t:103_3	āpatti. Tasmā avippavāsasīmādhikāre “ṭhapetvā gāmañca gāmūpacārañcā”ti ettha yaṃ	103	
PA_tika-vin09_t:103_4	ṭhānaṃ ṭhapitaṃ, tattheva bhikkhunupassayopi kappati, na tato paraṃ.	103	
PA_tika-vin09_t:104_0	Tāsañca avippavāsasīmākammavācāyaṃ “ṭhapetvā gāmañca gāmūpacārañcā”ti vacanaṃ natthīti	104	
PA_tika-vin09_t:104_1	katvā tesveva gāmagāmūpacāresu pharati. Tato paraṃ dutiyesu leḍḍupātādīsu tāsaṃ akappiyabhūmikattā	104	
PA_tika-vin09_t:104_2	na samānasaṃvāsakasīmā araññe pharati bhikkhūnaṃ gāmagāmūpacāraṃ viya. Tasmā vuttaṃ	104	
PA_tika-vin09_t:104_3	“bhikkhuniyā ṭhapetvā gāmantarāpatti”nti.	104	
PA_tika-vin09_t:105_0	Evaṃ tāva pañcavidhaṃ gāmabhedaṃ, araññabhedañca ñatvā idāni “atthi gāmo na gāmaparihāraṃ	105	
PA_tika-vin09_t:105_1	katthaci labhatī”tiādibhedo veditabbo. Tattha yo aṭṭhakathāyaṃ “amanusso nāma yo	105	
PA_tika-vin09_t:105_2	sabbaso vā manussānaṃ abhāvena yakkhapariggahabhūto”ti vutto, so gāmo na gāmaparihāraṃ	105	
PA_tika-vin09_t:105_3	katthaci sikkhāpade labhati. Yañhi sandhāya aṭṭhakathāyaṃ “taṃ panetaṃ buddhakāle,	105	
PA_tika-vin09_t:105_4	cakkavattikāle ca nagaraṃ hoti, sesakāle suññaṃ hoti yakkhapariggahita”nti vuttaṃ.	105	
PA_tika-vin09_t:105_5	Yo pana paṭirājacorādīhi viluttattā, kevalaṃ bhayena vā chaḍḍito sagharova antarahitagāmabhūto,	105	
PA_tika-vin09_t:105_6	so “gāmantare gāmantare āpatti pācittiyassā”ti vuttapācittiyaṃ janeti, vikāle gāmappavesanaṃ,	105	
PA_tika-vin09_t:105_7	sekhiye cattāri janetīti veditabbā. Yo pana gāmo yato vā manussā kenacideva karaṇīyena	105	
PA_tika-vin09_t:105_8	punapi āgantukāmā eva apakkantāti vutto, amanusso so pakatigāmasadisova.	105	
PA_tika-vin09_t:106_0	Atthi araññaṃ na araññaparihāraṃ katthaci labhatīti ettha “ajjhokāso ekūpacāro nāma	106	
PA_tika-vin09_t:106_1	agāmake araññe samantā sattabbhantarā ekūpacāro, tato paraṃ nānūpacāro”ti ettha yvāyaṃ	106	
PA_tika-vin09_t:106_2	nānūpacāroti vutto, taṃ veditabbaṃ. Yo pana parikkhittassa ekaleḍḍupātasaṅkhāto gāmūpacāranāmako	106	
PA_tika-vin09_t:106_3	gāmo, yo vā sattho nātirekacātumāsaniviṭṭho, so atthi gāmo na gāmakiccaṃ karoti.	106	
PA_tika-vin09_t:106_4	Na hi taṃ ṭhānaṃ okkamanto gāmappavesanāpattiṃ āpajjati. Yaṃ pana gāmasīmāya pariyāpannaṃ	106	
PA_tika-vin09_t:106_5	manussānaṃ valañjanaṭṭhānabhūtaṃ araññaṃ, taṃ atthi araññaṃ na araññakiccaṃ karoti	106	
PA_tika-vin09_t:106_6	nāma. Na hi tattha āraññakasīmā labbhatīti. Ettāvatā “gāmā vā araññā vā”ti imissā	106	
PA_tika-vin09_t:106_7	anupaññattiyā lakkhaṇānupaññattibhāvo dassito hoti.	106	
PA_tika-vin09_t:107_0	“Gonisādiniviṭṭhopi gāmo”ti ettha sace tassa gāmassa gāmakhettaparicchedo atthi,	107	
PA_tika-vin09_t:107_1	sabbopi eko gāmo. No ce, upacārena vā parikkhepena vā paricchinditabbo. Sace gāmakhette	107	
PA_tika-vin09_t:107_2	sati kānici tāni gharāni aññamaññaupacārappahonakaṃ ṭhānaṃ atikkamitvā dūre dūre	107	
PA_tika-vin09_t:107_3	katāni honti, vikāle gāmappavese upacārova pamāṇaṃ. Antaragharappaṭisaṃyuttesu sekhiyesu,	107	
PA_tika-vin09_t:107_4	bhikkhuniyā gāmantarāpattīsu ca gharānaṃ parikkhepārahaṭṭhānaṃ pamāṇaṃ, uposathādikammānaṃ	107	
PA_tika-vin09_t:107_5	gāmakhettaṃ pamāṇaṃ, āraññakasenāsanassa āsannagharassa dutiyaleḍḍupātato paṭṭhāya	107	
PA_tika-vin09_t:107_6	pañcadhanusatantaratā pamāṇanti evaṃ no paṭibhānanti ācariyā.	107	
PA_tika-vin09_t:108_0	“Yampi ekasmiṃyeva gāmakhette ekaṃ padesaṃ ‘ayampi visuṃgāmo hotū’ti paricchinditvā	108	
PA_tika-vin09_t:108_1	rājā kassaci deti, sopi visuṃgāmasīmā hotiyevā”ti aṭṭhakathāvacanato taṃ pavisantiyā	108	
PA_tika-vin09_t:108_2	bhikkhuniyā gāmantarāpatti hoti eva. Sace tattha vihāro vā devakulaṃ vā sabhā vā	108	
PA_tika-vin09_t:108_3	gehaṃ vā natthi, kevalaṃ vatthumattakameva hoti, gāmoti vinayakammaṃ sabbaṃ tattha	108	
PA_tika-vin09_t:108_4	kappati. “Amanusso gāmo”ti hi vuttaṃ. Tañca ṭhānaṃ itarassa gāmassa parikkhepabbhantare	108	
PA_tika-vin09_t:108_5	vā upacārabbhantare vā hoti, vikāle gāmappavesanaṃ āpucchitvāva gantabbaṃ. No ce,	108	
PA_tika-vin09_t:108_6	araññaṃ viya yathāsukhaṃ gantabbaṃ. Tattha ce ārāmo vā titthiyaseyyādīsu aññatarovā	108	
PA_tika-vin09_t:108_7	hoti, laddhakappameva. Bhikkhunupassayo ce hoti, gāmaṃ piṇḍāya pavisantiyā bhikkhuniyā	108	
PA_tika-vin09_t:108_8	gāmantarāpatti pariharitabbā. “Araññaṃ nāma ṭhapetvā gāmañca gāmūpacārañca avasesaṃ	108	
PA_tika-vin09_t:108_9	araññaṃ nāmā”ti ettha parikkhepe sati yathāvuttaparicchedaṃ gāmameva ṭhapetvā avasesaṃ	108	
PA_tika-vin09_t:108_10	tassa upacāraṃ, tato parañca araññaṃ nāma, parikkhepe asati yathāvuttaparicchedaṃ	1081	
PA_tika-vin09_t:108_11	gāmūpacārameva ṭhapetvā tato paraṃ avasesaṃ araññaṃ nāmāti adhippāyo. Evaṃ sati “nikkhamitvā	1081	
PA_tika-vin09_t:108_12	bahi indakhīlā sabbametaṃ arañña”nti vuttalakkhaṇe agāmake araññe gaṇamhāohīyanāpatti,	1081	
PA_tika-vin09_t:108_13	tattha avippavāsasīmāya pharaṇaṃ vikāle gāmappavesanāpattiyā anāpattīti evamādivinayavidhi	1081	
PA_tika-vin09_t:108_14	sameti, aññathā na sameti.	1081	
PA_tika-vin09_t:109_0	“Ṭhapetvā gāmūpacāraṃ avasesaṃ araññaṃ nāmā”ti vutte gāmūpacārato paro araññanti	109	
PA_tika-vin09_t:109_1	siddhe “ṭhapetvā gāma”nti visesattho na dissati, gāmassa pana araññabhāvappasaṅgabhayā	109	
PA_tika-vin09_t:109_2	vuttanti ce? Na, gāmūpacārassa abhāvappasaṅgato. Sati hi gāme gāmūpacāro hoti, so	109	
PA_tika-vin09_t:109_3	ca tava matena araññabhūto. Kuto dāni gāmūpacāro. Gāmūpacāropi ce araññasaṅkhyaṃ	109	
PA_tika-vin09_t:109_4	gacchati, parova gāmoti katvā na yuttaṃ gāmassa araññabhāvappasaṅgato ca. Tasmā “gāmā	109	
PA_tika-vin09_t:109_5	vā araññā vā”ti ettha gāmūpacāropi “gāmo” tveva saṅgahito. Tasmā gāmassa araññabhāvappasaṅgo	109	
PA_tika-vin09_t:109_6	na yujjati. Yadi evaṃ “ṭhapetvā gāmaṃ avasesaṃ araññaṃ nāmā”ti ettakaṃ vattabbanti	109	
PA_tika-vin09_t:109_7	ce? Na, araññassa paricchedajānanappasaṅgato. Tathā hi vutto “araññaparicchedo na	109	
PA_tika-vin09_t:109_8	paññāyatī”ti no laddhi. Gāmūpacārapariyanto hi idha gāmo nāma. Yadi evaṃ “gāmassa	109	
PA_tika-vin09_t:109_9	ca araññassa ca paricchedadassanatthaṃ vutta”nti aṭṭhakathāyaṃ vattabbaṃ, “araññassa	109	
PA_tika-vin09_t:109_10	paricchedadassanatthaṃ vutta”nti kimatthaṃ vuttanti ce? Vuccate – aṭṭhakathācariyena	1091	
PA_tika-vin09_t:109_11	paṭhamagāmūpacāraṃyeva sandhāya vuttaṃ “araññaparicchedadassanattha”nti sabbasikkhāpade	1091	
PA_tika-vin09_t:109_12	hi bāhiraindakhīlato paṭṭhāya gāmūpacāraṃ araññaṃ nāma. Gāmaparicchedavacane payojanaṃ	1091	
PA_tika-vin09_t:109_13	panettha natthi parikkhepeneva pākaṭabhūtattā. Dutiyagāmūpacārova gāmassa paricchedadassanatthaṃ	1091	
PA_tika-vin09_t:109_14	vutto parikkhepabhāvena apākaṭattā. Tattha paṭhamagāmūpacāro ce araññaparicchedadassanatthaṃ	1091	
PA_tika-vin09_t:109_15	vutto, tattha na vattabbo. “Nikkhamitvā indakhīlā sabbametaṃ arañña”nti vattabbaṃ.	1091	
PA_tika-vin09_t:109_16	Evaṃ sante subyattataraṃ araññaparicchedo dassito hoti, micchāgāho ca na hoti.	1091	
PA_tika-vin09_t:110_0	“Majjhimassa purisassa leḍḍupāto”ti hi vutte ayaṃ gāmūpacārova araññaṃ gāmūpacārassa	110	
PA_tika-vin09_t:110_1	vibhaṅgattā. Yadi araññaparicchedadassanatthaṃ vuttaṃ, avuttakameva, araññato paranti	110	
PA_tika-vin09_t:110_2	ca micchāgāho hotīti ce, nanu vuttaṃ “paṭhamameva idaṃ parikkhittassa gāmassa upacāraniyamanatthaṃ	110	
PA_tika-vin09_t:110_3	vutta”nti? Araññaparicchedadassanatthaṃ kiñcāpi “gāmūpacāro”tiādi āraddhaṃ, indakhīle	110	
PA_tika-vin09_t:110_4	ṭhitassa majjhimassa purisassa leḍḍupātoti pana evaṃ vacanappayojanaṃ. Aparikkhittassa	110	
PA_tika-vin09_t:110_5	ca gāmassa yvāyaṃ leḍḍupāto upacāro”ti mahāaṭṭhakathāyaṃ vutto, tassa niyamananti	110	
PA_tika-vin09_t:110_6	vuttaṃ hoti. Kathaṃ paññāyatīti ce? “Araññaṃ nāmā”ti padaṃ anuddharitvā “gāmūpacāro	110	
PA_tika-vin09_t:110_7	nāmā”ti uddharaṇassa katattā. Tattha “gāmūpacāro nāmā”ti mātikāyaṃ avijjamānaṃ padaṃ	110	
PA_tika-vin09_t:110_8	uddharanto tayo atthavase dasseti. Seyyathidaṃ – araññaparicchedadassanameko attho,	110	
PA_tika-vin09_t:110_9	aparikkhittassa gāmassa upacārena saddhiṃ paricchedadassanameko, na kevalaṃ aparikkhittassayeva	110	
PA_tika-vin09_t:110_10	upacāro vinayādhikāre sappayojano dassitabbo, nippayojanopi parikkhittassa upacāro	1101	
PA_tika-vin09_t:110_11	iminā pariyāyena labbhatīti anusaṅgappayojanameko atthopi veditabbo.	1101	
PA_tika-vin09_t:111_0	“Aparikkhittassa gāmassa gharūpacāre ṭhitassa majjhimassa purisassa leḍḍupāto”ti	111	
PA_tika-vin09_t:111_1	idaṃ bhagavā tayo atthavase paṭicca abhāsi. Seyyathidaṃ – aparikkhittassa gāmassa	111	
PA_tika-vin09_t:111_2	paricchedadassanameko, avippavāsasīmādhikāre ayameva gāmūpacāroti dassanameko, tattha	111	
PA_tika-vin09_t:111_3	ṭhitassa dutiyo leḍḍupāto sabbattha gāmappaṭisaṃyuttesu sikkhāpadesu sakiccako upacāroti	111	
PA_tika-vin09_t:111_4	dassanamekoti evaṃ bhagavā attano desanāvilāsappattiyā ekekapaduddhāraṇena tayo atthavase	111	
PA_tika-vin09_t:111_5	dassetīti veditabbaṃ.	111	
PA_tika-vin09_t:112_0	Tathā avippavāsasīmākammavācāya “ṭhapetvā gāmañca gāmūpacārañcā”ti etthāpi parikkhepe	112	
PA_tika-vin09_t:112_1	sati gāmaṃ ṭhapetvā, asati gāmūpacāraṃ ṭhapetvāti attho. Parikkhittassa, aparikkhittassa	112	
PA_tika-vin09_t:112_2	ca majjhe ārāme avippavāsasīmāsammannanakāle ayaṃ nayo ativiya yujjati. Ubhayaparivajjanato	112	
PA_tika-vin09_t:112_3	pubbe vuttanayena vā ubhayattha ubhayaṃ labbhateva. “Antarārāmesu pana āciṇṇakappā	112	
PA_tika-vin09_t:112_4	bhikkhū avippavāsasīmaṃ sammannantī”ti gaṇṭhipade vuttaṃ. “Antaragharappaṭisaṃyuttānaṃ	112	
PA_tika-vin09_t:112_5	sekhiyānaṃ antarārāmesu asambhavato antarārāmo na gāmasaṅkhaṃ gacchati, tasmā tatthapi	112	
PA_tika-vin09_t:112_6	avippavāsasīmā ruhatevā”ti eke. Te bhikkhū dutiyassa gāmūpacārassa gāmasaṅkhāsabhāvato	112	
PA_tika-vin09_t:112_7	tāsaṃ imāya dutiyāya avippavāsakammavācāya abhāvaṃ dassetvā paṭikkhipitabbā. Ajjhārāmo	112	
PA_tika-vin09_t:112_8	pana gāmopi samāno titthiyaseyyādi viya kappiyabhūmīti veditabbo.	112	
PA_tika-vin09_t:113	Āpattiyā paricchedaṃ, tathānāpattiyāpi ca;	11	
PA_tika-vin09_t:114	Dassetuṃ gāmasambandha-sikkhāpadavibhāvane.	11	
PA_tika-vin09_t:115	Gāmagāmūpacārā dve, dassitā idha tādinā;	11	
PA_tika-vin09_t:116	Sīmā sīmūpacārā tu, anekantāti nuddhaṭā.	11	
PA_tika-vin09_t:117	Upacārā ca dve honti, bāhirabbhantarabbasā;	11	
PA_tika-vin09_t:118	Parikkhittāparikkhitta-bhedā ce caturo siyuṃ.	11	
PA_tika-vin09_t:119_0	Ayañhi upacārasaddo vinayapiṭake “anujānāmi, bhikkhave, agilānenapi ārāme ārāmūpacāre	119	
PA_tika-vin09_t:119_1	chattaṃ dhāretu”nti evamādīsu bāhire upacāre dissati. Bāhiro upacāro nāma parikkhepato,	119	
PA_tika-vin09_t:119_2	parikkhepārahaṭṭhānato vā eko leḍḍupāto. “Ajjhārāmo nāma parikkhittassa ārāmassa	119	
PA_tika-vin09_t:119_3	antoārāmo, aparikkhittassa upacāro. Ajjhāvasatho nāma parikkhittassa āvasathassa	119	
PA_tika-vin09_t:119_4	antoāvasatho, aparikkhittassa upacāro”tiādīsu pana upacārasaddo abbhantare upacāre	119	
PA_tika-vin09_t:119_5	dissati. Abbhantaro upacāro ca nāma parikkhepo, parikkhepārahaṭṭhānañca hoti. Idha	119	
PA_tika-vin09_t:119_6	pana parikkhepo “ajjhārāmo, ajjhāvasatho”ti vā na vuccati, anto eva ārāmo, āvasathoti	119	
PA_tika-vin09_t:119_7	vā. Tesu bāhirabbhantarabhedabhinnesu dvīsu upacāresu avippavāsasīmādhikāre “ṭhapetvā	119	
PA_tika-vin09_t:119_8	gāmañca gāmūpacārañcā”ti ettha gāmūpacāro nāma abbhantarūpacāro adhippeto, na bāhiro.	119	
PA_tika-vin09_t:119_9	Bhikkhuniyā araññasaññitatāya tassa bāhirassa, tassā gāmantarāpattiyā ṭhānabhūtattā	119	
PA_tika-vin09_t:119_10	ca abbhantaraupacārassāti idamettha kāraṇadvayaṃ veditabbaṃ. Tattha idha adinnādānapārājikavibhaṅgeyeva	1191	
PA_tika-vin09_t:119_11	paṭhamo gāmūpacāro dassito, so bāhiro, dutiyo abbhantaroti veditabbo. Paṭhamena ca	1191	
PA_tika-vin09_t:119_12	aparikkhittassa gāmassa dutiyaleḍḍupātasaṅkhāto bāhiro upacāro, dutiyena ca parikkhittassa	1191	
PA_tika-vin09_t:119_13	gāmassa parikkhepato bāhirasaṅkhāto abbhantaro upacāro lesena dassitoti veditabbo.	1191	
PA_tika-vin09_t:119_14	Evaṃ cattāropi upacārā idha bhagavatā desanāvilāsappattena desanālīlāya dassitā hontīti	1191	
PA_tika-vin09_t:119_15	ayaṃ nayo suṭṭhu lakkhetvā ācariyehi sammantayitvā yathānurūpaṃ tattha yojetabbo. Itarathā –	1191	
PA_tika-vin09_t:120	Asambudhaṃ buddhamahānubhāvaṃ;	12	
PA_tika-vin09_t:121	Dhammassa gambhīranayattatañca;	12	
PA_tika-vin09_t:122	Yo vaṇṇaye naṃ vinayaṃ aviññū;	12	
PA_tika-vin09_t:123	So duddaso sāsananāsahetu.	12	
PA_tika-vin09_t:124	Pāḷiṃ tadatthañca asambudhañhi;	12	
PA_tika-vin09_t:125	Nāseti yo aṭṭhakathānayañca;	12	
PA_tika-vin09_t:126	Anicchayaṃ nicchayato parehi;	12	
PA_tika-vin09_t:127	Gāmoti teyeva purakkhato so.	12	
PA_tika-vin09_t:128	Anukkameneva mahājanena;	12	
PA_tika-vin09_t:129	Purakkhato paṇḍitamāni bhikkhu;	12	
PA_tika-vin09_t:130	Apaṇḍitānaṃ vimatiṃ akatvā;	13	
PA_tika-vin09_t:131	Ācariyalīlaṃ purato karoti.	13	
PA_tika-vin09_t:132_0	Tattha hi pāḷiyaṃ “gāmassa upacāro gāmūpacāro, gāmasaṅkhāto upacāro gāmūpacāro nāmā”ti	132	
PA_tika-vin09_t:132_1	uddharitvā gāmassa upacāraṃ dassento “indakhīle ṭhitassa majjhimassa purisassa leḍḍupāto”ti	132	
PA_tika-vin09_t:132_2	vatvā puna gāmasaṅkhātaṃ upacāraṃ dassento “gharūpacāre ṭhitassa majjhimassa purisassa	132	
PA_tika-vin09_t:132_3	leḍḍupāto”ti vuttaṃ. Imamatthaṃ sandhāya vikāle gāmappavesanagāmantaraaappavāsasammutiādīsu	132	
PA_tika-vin09_t:132_4	parikkhepārahaṭṭhānameva gāmūpacāranti vuttanti likhitaṃ.	132	
PA_tika-vin09_t:133_0	Atthato ekanti ettha saṅkhāsaddaṃ saṅkhātasaddena samānayati. “Ādiyeyyā”ti idaṃ pañcavīsatiyā	133	
PA_tika-vin09_t:133_1	avahārānaṃ sādhāraṇapadaṃ. Ṭhānācāvanavasena ca khīlādīni saṅkāmetvā khettādiggahaṇavasena	133	
PA_tika-vin09_t:133_2	cāti attho. Ṭhānācāvane yathā sāmikassa dhuranikkhepādiṃ anoloketvāva āpatti, tathā ihāpīti gahetabbā.	133	
PA_tika-vin09_t:134	“Asukaṃ nāma bhaṇḍaṃ avaharissāmī”ti sabbesaṃ ekāsayattā “ekenāpī”ti vuttaṃ. Yadi āṇatti icchitabbā, saṃvidhāvahāro nāma eko avahāro parihāyitabbo.	13	
PA_tika-vin09_t:135_0	Okāsaparikappe ṭhānācāvanāya gahitampi okāsaparikappitattā rakkhati. Okāsātikkamova	135	
PA_tika-vin09_t:135_1	pamāṇaṃ pubbe asuddhacittena gahitattā. Idāni suddhacittena gahitepi hoti evāti vadanti,	135	
PA_tika-vin09_t:135_2	taṃ na sundaraṃ. Ettha pana vinicchayo samantapāsādikaṃ oloketvā gahetabbo.	135	
PA_tika-vin09_t:136	Uddhāro natthīti ṭhānācāvanaṃ natthīti attho.	13	
PA_tika-vin09_t:137_0	Uddhatamatte avahāro sakalassa payogassa niṭṭhāpitattā, na atthasādhakavasena. Uddhāreyeva	137	
PA_tika-vin09_t:137_1	rakkhatīti ettha eva-saddena pātane na rakkhatīti atthe siddhepi atthasādhakavasena	137	
PA_tika-vin09_t:137_2	atthaṃ dassetuṃ “taṃ uddharitvā”tiādi vuttaṃ.	137	
PA_tika-vin09_t:138_0	“Pathabyārājapadesarājādayo bahū, tesaṃ saṅgaṇhanatthaṃ ‘rājāno’ti bahuvacanaṃ vutta”nti	138	
PA_tika-vin09_t:138_1	likhitaṃ. Kiñcāpi bahuvacanaṃ kataṃ, idaṃ pana ekaṃ bimbisāramevāti daṭṭhabbaṃ. Rājānoti	138	
PA_tika-vin09_t:138_2	kiñci aniddisitvā sādhāraṇavasena kiñcāpi vuttaṃ, idaṃ pana bimbisāramevāti.	138	
PA_tika-vin09_t:139_0	Pubbappayogeti ettha gamanakāle maggasodhanādhikaraṇe apācittiyakhette dukkaṭaṃ,	139	
PA_tika-vin09_t:139_1	latācchedanādīsu pācittiyameva. Gantvā pana kumbhimatthake jātalatādicchedane sahapayogattā	139	
PA_tika-vin09_t:139_2	dukkaṭaṃ. “Ekabhaṇḍe evaṃ bhāriyamidaṃ, ‘tvampi ekapassaṃ gaṇha, ahampi ekapassaṃ	139	
PA_tika-vin09_t:139_3	gaṇhāmī’ti saṃvidahitvā ubhayesaṃ payogena ṭhānācāvane kate kāyavācācittehi samuṭṭhāti.	139	
PA_tika-vin09_t:139_4	Aññathā sāhatthikaṃ vā āṇattikassa aṅgaṃ na hoti, āṇattikaṃ vā sāhatthikassāti vuttalakkhaṇena	139	
PA_tika-vin09_t:139_5	virujjhatī”ti vinayagaṇṭhipade likhitaṃ. Pi-saddo panettha tattheva likhito.	139	
PA_tika-vin09_t:140	Kāyavācāsamuṭṭhānaṃ, yassā āpattiyā siyā;	14	
PA_tika-vin09_t:141	Tatra vācaṅgaṃ cittaṃva, kammaṃ nassā vidhīyati.	14	
PA_tika-vin09_t:142	Kiriyākiriyādikaṃ yañce, yampi kammattayaṃ bhave;	14	
PA_tika-vin09_t:143	Na yuttaṃ taṃ viruddhattā, kammamekaṃva yujjatīti. ;	14	
PA_tika-vin09_t:144	Dutiyapārājikavaṇṇanā niṭṭhitā.	14	
PA_tika-vin09_t:145	3. Tatiyapārājikavaṇṇanā	14	
PA_tika-vin09_t:146_0	Yathā ñātapariññā dhammānaṃ sabhāvajānanameva “idaṃ rūpaṃ, ayaṃ vedanā”ti, tīraṇapariññā	146	
PA_tika-vin09_t:146_1	pana dhammasabhāvena saddhiṃ aniccādivasena pavattamānaṃ “rūpaṃ aniccanti vā”tiādi,	146	
PA_tika-vin09_t:146_2	evamidha saddhiṃ cetetvā ekattenāpi pāṇātipātābhāvā “jīvitā voropeyyā”ti vuttaṃ.	146	
PA_tika-vin09_t:146_3	“Manussaviggaha”nti vuttattā gabbhaseyyakānaṃ vasena sabbasukhumaattabhāvato paṭṭhāya	146	
PA_tika-vin09_t:146_4	dassetuṃ “kalalato paṭṭhāyā”ti āha. Ettha jīvitā voropento paccuppannato viyojeti.	146	
PA_tika-vin09_t:146_5	Tattha khaṇapaccuppannaṃ na sakkā voropetuṃ, santatipaccuppannaṃ vā addhāpaccuppannaṃ	146	
PA_tika-vin09_t:146_6	vā sakkā. Kathaṃ? Tasmiñhi upakkame kate laddhūpakkamaṃ jīvitadasakaṃ nirujjhamānaṃ	146	
PA_tika-vin09_t:146_7	dubbalassa parihīnavegassa paccayo hoti. Santatipaccuppannaṃ yathā dve tayo javanavāre	146	
PA_tika-vin09_t:146_8	javitvā nirujjhati, addhāpaccuppannañca tadanurūpaṃ katvā nirujjhati, tathā paccayo	146	
PA_tika-vin09_t:146_9	hoti. Tato santatipaccuppannaṃ vā addhāpaccuppannaṃ vā yathāparicchinnakālaṃ apatvā	146	
PA_tika-vin09_t:146_10	antarāva nirujjhati. Evaṃ tadubhayampi voropetuṃ sakkā. Tasmā paccuppannaṃ viyojeti.	1461	
PA_tika-vin09_t:147_0	“Imassa panatthassā”ti vohāravasena vuttamatthaṃ paramatthavasena āvibhāvatthaṃ “pāṇo	147	
PA_tika-vin09_t:147_1	veditabbo”tiādi vuttaṃ. Kāyaviññattisahitāya cetanāya payujjatīti payogo, ko so?	147	
PA_tika-vin09_t:147_2	Sarīre satthādīnaṃ gamanaṃ paharaṇanti kāyavacīviññattisahitāya cetanāya parasarīre	147	
PA_tika-vin09_t:147_3	satthapātanaṃ. Dūre ṭhitanti dūre vā tiṭṭhatu, samīpe vā. Hatthato muttena pahāro	147	
PA_tika-vin09_t:147_4	nissaggiyo. Tatthāti nissaggiyappayoge. Yo koci maratūti ettha mahājanasamūhe na	147	
PA_tika-vin09_t:147_5	sakkā. Yassūpari saro patati, tasseva jīvitamaraṇaṃ kātuṃ, na yassa kassaci jīvitamaraṇaṃ.	147	
PA_tika-vin09_t:147_6	Āṇāpananti vacīviññattisahitāya cetanāya adhippetatthasādhanaṃ. Teneva “sāvetukāmo	147	
PA_tika-vin09_t:147_7	na sāvetī”ti vuttaṃ. Āṇattiniyāmakāti āṇattikappayogasādhikā. Etesu hi avirajjhitesu	147	
PA_tika-vin09_t:147_8	eva āṇattipayogo hoti, na aññathā.	147	
PA_tika-vin09_t:148	Rūpūpahāroti ettha –	14	
PA_tika-vin09_t:149	“Mamālābhena esitthī, maratū”ti samīpago;	14	
PA_tika-vin09_t:150	Duṭṭhacitto sace yāti, hoti so itthimārako.	15	
PA_tika-vin09_t:151	Bhikkhatthāya sace yāti, jānantopi na mārako;	15	
PA_tika-vin09_t:152	Anatthiko hi so tassā, maraṇena upekkhako.	15	
PA_tika-vin09_t:153	Viyogena ca me jāyā, jananī ca na jīvati;	15	
PA_tika-vin09_t:154	Iti jānaṃ viyuñjanto, tadatthiko hoti mārako.	15	
PA_tika-vin09_t:155	Pabbajjādinimittañce, yāti jānaṃ na mārako;	15	
PA_tika-vin09_t:156	Anatthiko hi so tassā, maraṇena upekkhako.	15	
PA_tika-vin09_t:157_0	Hārakasaddassa bhedato atthaṃ vitthāretvā ubhayampi ekamevāti dassetuṃ “satthañca	157	
PA_tika-vin09_t:157_1	taṃ hārakañcā”tiādi vuttaṃ. Etena thāvarappayogaṃ dasseti sāhatthikādīsu payogesu.	157	
PA_tika-vin09_t:157_2	“Iti cittamano”ti uddharitvāpi itisaddassa attho na tāva vutto. Kiñcāpi na vutto,	157	
PA_tika-vin09_t:157_3	adhikāravasena pana āgataṃ itisaddaṃ yojetvā iti cittasaṅkappoti ettha “maraṇasaññī	157	
PA_tika-vin09_t:157_4	maraṇacetano maraṇādhippāyo”ti vuttattā maraṇaṃyeva vakkhatīti veditabbo. Vuttanayenāti	157	
PA_tika-vin09_t:157_5	chappayogavasena. Sāhatthikanissaggiyappayogesu sanniṭṭhāpakacetanāya sattamāya saha	157	
PA_tika-vin09_t:157_6	uppannakāyaviññattiyā sāhatthikatā veditabbā. Āṇattike pana sattahipi cetanāhi saha	157	
PA_tika-vin09_t:157_7	vacīviññattisambhavato satta satta saddā ekato hutvā ekekakkharabhāvaṃ gantvā yattakehi	157	
PA_tika-vin09_t:157_8	akkharehi attano adhippāyaṃ viññāpenti, tadavasānakkharasamuṭṭhāpikāya sattamacetanāya	157	
PA_tika-vin09_t:157_9	sahajātavacīviññattiyā āṇattikatā veditabbā.	157	
PA_tika-vin09_t:158	Tatiyapārājikavaṇṇanā niṭṭhitā.	15	
PA_tika-vin09_t:159	4. Catutthapārājikavaṇṇanā	15	
PA_tika-vin09_t:160_0	Idheva saṅgahanti “iti jānāmi, iti passāmī”ti pade kathanti ce, “iti jānāmī”tiādimāha.	160	
PA_tika-vin09_t:160_1	Kevalaṃ “pāpicchatāyā”ti vacanato mandattā momūhattā samudācarantassa anāpattīti	160	
PA_tika-vin09_t:160_2	dīpitaṃ. “Atītakāle sotāpannomhī”ti vadanto pariyāyena vadati, “yo te vihāre vasati,	160	
PA_tika-vin09_t:160_3	so bhikkhu arahā”tiādīsu viya sikkhāpadepi “iti jānāmī”ti paccuppannameva vuttaṃ.	160	
PA_tika-vin09_t:161	Catutthapārājikavaṇṇanā niṭṭhitā.	16	
PA_tika-vin09_t:162_0	Mātughātakapitughātakaarahantaghātakā tatiyapārājikaṃ āpannā, bhikkhunidūsako, lambīādayo	162	
PA_tika-vin09_t:162_1	ca cattāro paṭhamapārājikaṃ āpannā evāti katvā kuto catuvīsatīti ce? Na, adhippāyājānanato.	162	
PA_tika-vin09_t:162_2	Mātughātakādayo hi cattāro idhānupasampannā eva adhippetā, lambīādayo cattāro kiñcāpi	162	
PA_tika-vin09_t:162_3	paṭhamapārājikena saṅgahitā, yasmā pana ekena pariyāyena methunadhammaṃ paṭisevino	162	
PA_tika-vin09_t:162_4	honti, tasmā visuṃ vuttā. Na labhati bhikkhūhīti ettha “uposathādibhedaṃ saṃvāsa”nti	162	
PA_tika-vin09_t:162_5	ettakaṃ vuttaṃ. Vinayaṭṭhakathāyaṃ “uposathappavāraṇāpātimokkhuddesasaṅghakammappabheda”nti	162	
PA_tika-vin09_t:162_6	vuttaṃ. Pāḷiyaṃ “saṃvāso nāma ekakammaṃ ekuddeso samasikkhatā”ti vuttaṃ. Tividhenāpi	162	
PA_tika-vin09_t:162_7	saṅghakammaṃ kātuṃ na vaṭṭatīti paṭikkhittaṃ. “Na, bhikkhave, gahaṭṭhena nisinnaparisāya	162	
PA_tika-vin09_t:162_8	pātimokkhaṃ uddisitabba”ntiādi pātimokkhappavāraṇāsu eva āgataṃ, aññesu ca evarūpesu	162	
PA_tika-vin09_t:162_9	ṭhānesu sesaṃ kammaṃ kātuṃ natthi paṭikkhepo. Ācariyāpi “sesaṃ kammaṃ kātuṃ vaṭṭati,	162	
PA_tika-vin09_t:162_10	natthi āpattī”ti vadanti. “Antimavatthu ajjhāpannaṃ amūlakena pārājikena codentassa	1621	
PA_tika-vin09_t:162_11	saṅghādiseso, saṅghādisesena codentassa pācittiyanti bhikkhuno viya vuttaṃ, na anupasampannassa	1621	
PA_tika-vin09_t:162_12	viya dukkaṭaṃ. Tasmā tena sahaseyyā, tassa paṭiggahaṇañca bhikkhussa vaṭṭatīti ācariyā	1621	
PA_tika-vin09_t:162_13	vadantī”ti likhitaṃ. “Yathā pure tathā pacchāti ‘ekakammaṃ ekuddeso samasikkhatā’ti	1621	
PA_tika-vin09_t:162_14	evaṃ vuttasaṃvāsassa abhabbatāmattaṃ sandhāya vutta”nti vadanti, vīmaṃsitabbaṃ.	1621	
PA_tika-vin09_t:163_0	Idāni catunnampi sādhāraṇaṃ pakiṇṇakaṃ – methunadhammaṃ paṭisevanto atthi koci pārājiko	163	
PA_tika-vin09_t:163_1	hoti asaṃvāso, atthi koci na pārājiko hoti asaṃvāso, atthi koci na pārājiko saṃvāso	163	
PA_tika-vin09_t:163_2	dukkaṭavatthusmiṃ vā thullaccayavatthusmiṃ vā paṭisevanto, atthi koci na pārājiko	163	
PA_tika-vin09_t:163_3	pakkhapaṇḍako apaṇḍakapakkhe upasampanno paṇḍakapakkhe methunadhammaṃ paṭisevanto.	163	
PA_tika-vin09_t:163_4	So āpattiṃ nāpajjatīti na pārājiko nāma. Na hi abhikkhussa āpatti nāma atthi. So	163	
PA_tika-vin09_t:163_5	anāpattikattā apaṇḍakapakkhe āgato kiṃ asaṃvāso hoti, na hotīti? Hoti. “Abhabbo tena	163	
PA_tika-vin09_t:163_6	sarīrabandhanenā”ti hi vuttaṃ. “Yo pana bhikkhu bhikkhūnaṃ sikkhāsājīvasamāpanno…pe…	163	
PA_tika-vin09_t:163_7	asaṃvāso”ti vuttattā yo bhikkhubhāvena methunaṃ dhammaṃ paṭisevati, so eva abhabbo.	163	
PA_tika-vin09_t:163_8	Nāyaṃ apārājikattāti ce? Na, “byattena bhikkhunā paṭibalena saṅgho ñāpetabbo”ti vuttaṭṭhāne	163	
PA_tika-vin09_t:163_9	yathā abhikkhunā kammavācāya sāvitāyapi kammaṃ ruhati kammavipattiyā asambhavato,	163	
PA_tika-vin09_t:163_10	evaṃsampadamidaṃ daṭṭhabbaṃ. Tatrāyaṃ viseso – upasampannapubbo evaṃ ce kammavācaṃ	1631	
PA_tika-vin09_t:163_11	sāveti, saṅgho ca tasmiṃ upasampannasaññī eva ce, kammaṃ ruhati, nāññathāti no khantīti ācariyo.	1631	
PA_tika-vin09_t:164_0	Gahaṭṭho vā titthiyo vā paṇḍako vā kammavācaṃ sāveti, saṅghena kammavācā na vuttā	164	
PA_tika-vin09_t:164_1	hoti. “Saṅgho upasampādeyya saṅgho upasampādeti, upasampanno saṅghenā”ti hi vacanato	164	
PA_tika-vin09_t:164_2	saṅghena kammavācāya vattabbatāya saṅghapariyāpannena, saṅghapariyāpannasaññitena	164	
PA_tika-vin09_t:164_3	vā ekena vuttāya saṅghena vuttā hotīti veditabbo, na gahaṭṭhatitthiyapaṇḍakādīsu	164	
PA_tika-vin09_t:164_4	aññatarena. Ayameva sabbakammesu yutti daṭṭhabbā.	164	
PA_tika-vin09_t:165_0	Tathā atthi methunaṃ dhammaṃ paṭisevanto koci nāsetabbo, “yo bhikkhunidūsako, ayaṃ	165	
PA_tika-vin09_t:165_1	nāsetabbo”ti vuttattā tena eva so anupasampannova sahaseyyāpattiṃ vā aññaṃ vā tādisaṃ	165	
PA_tika-vin09_t:165_2	janeti, tassa omasane ca dukkaṭaṃ hoti. Abhikkhuniyā methunadhammaṃ paṭisevanto na	165	
PA_tika-vin09_t:165_3	nāsetabbo, “antimavatthuṃ ajjhāpanno, bhikkhave, anupasampanno na upasampādetabbo”ti	165	
PA_tika-vin09_t:165_4	pāḷiyā abhāvato, teneva so upasampannasaṅkhaṃ gacchati, sahaseyyāpattiādiṃ na janeti,	165	
PA_tika-vin09_t:165_5	kevalaṃ asaṃvāsoti katvā gaṇapūrako na hoti. Ekakammaekuddeso hi saṃvāsoti vutto,	165	
PA_tika-vin09_t:165_6	samasikkhatāpi saṃvāsoti katvā so tena saddhiṃ natthīti. Padasodhammāpattiṃ pana	165	
PA_tika-vin09_t:165_7	janetīti kāraṇacchāyā dissatīti. Yathā bhikkhuniyā saddhiṃ bhikkhusaṅghassa ekakammādino	165	
PA_tika-vin09_t:165_8	saṃvāsassa abhāvā bhikkhunī asaṃvāsā bhikkhussa, tathā bhikkhu ca bhikkhuniyā, padasodhammāpattiṃ	165	
PA_tika-vin09_t:165_9	pana na janeti. Tathā antimavatthuṃ ajjhāpannopi ekecco “yo nāsetabboti vutto”ti	165	
PA_tika-vin09_t:165_10	iminā nidassanena sakāraṇacchāyā ajjhupekkhitā hotīti na gahaṇaṃ gacchati. Apica	1651	
PA_tika-vin09_t:165_11	“ubho nāsetabbā, dūsako nāsetabbo”ti vacanato, “mettiyaṃ bhikkhuniṃ nāsethā”ti vacanato	1651	
PA_tika-vin09_t:165_12	ca yo saṅghamajjhaṃ pavisitvā anuvijjakena anuvijjiyamāno parājito, sopi anupasampannova,	1651	
PA_tika-vin09_t:165_13	na omasavādapācittiyaṃ janetīti veditabbo.	1651	
PA_tika-vin09_t:166_0	Apicettha sikkhāpaccakkhātakacatukkaṃ veditabbaṃ. Atthi hi puggalo sikkhāpaccakkhātako	166	
PA_tika-vin09_t:166_1	na sikkhāsājīvasamāpanno, atthi puggalo na sikkhāpaccakkhātako sikkhāsājīvasamāpanno,	166	
PA_tika-vin09_t:166_2	atthi puggalo sikkhāpaccakkhātako ceva sikkhāsājīvasamāpanno ca, atthi puggalo neva	166	
PA_tika-vin09_t:166_3	sikkhāpaccakkhātako na sikkhāsājīvasamāpanno. Tattha tatiyo bhikkhunī sikkhāpaccakkhātakā	166	
PA_tika-vin09_t:166_4	veditabbā. Sā hi yāva na liṅgaṃ pariccajati, kāsāvesu saussāhāva samānā sāmaññā cavitukāmā	166	
PA_tika-vin09_t:166_5	sikkhaṃ paccakkhantīpi bhikkhunī eva sikkhāsājīvasamāpannāva. Vuttañhi bhagavatā	166	
PA_tika-vin09_t:166_6	“natthi, bhikkhave, bhikkhuniyā sikkhāpaccakkhāna”nti. Kadā pana sā abhikkhunī hotīti?	166	
PA_tika-vin09_t:166_7	Yadā sā vibbhantāti saṅkhaṃ gacchati. Vuttañhi bhagavatā “yadeva sā vibbhantā, tadeva	166	
PA_tika-vin09_t:166_8	sā abhikkhunī”ti. Kittāvatā pana vibbhantā hotīti? Sāmaññā cavitukāmā kāsāvesu anālayā	166	
PA_tika-vin09_t:166_9	kāsāvaṃ vā apaneti, naggā vā gacchati, tiṇapaṇṇādinā vā paṭicchādetvā gacchati, kāsāvaṃyeva	166	
PA_tika-vin09_t:166_10	vā gihinivāsanākārena nivāseti, odātaṃ vā vatthaṃ nivāseti, liṅgeneva vā saddhiṃ	1661	
PA_tika-vin09_t:166_11	titthiyesu pavisitvā kesaluñcanādivataṃ samādiyati, titthiyaliṅgaṃ vā samādiyati,	1661	
PA_tika-vin09_t:166_12	tadā vibbhantā nāma hoti. Tattha yā saliṅge ṭhitāva titthiyavataṃ samādiyati, sā	1661	
PA_tika-vin09_t:166_13	titthiyapakkantabhikkhu viya pacchā pabbajjampi na labhati. Sesā pabbajjameva labhati,	1661	
PA_tika-vin09_t:166_14	na upasampadaṃ. Pāḷiyaṃ kiñcāpi “yā, bhikkhave, bhikkhunī sakāvāsā titthāyatanaṃ	1661	
PA_tika-vin09_t:166_15	saṅkantā, sā āgatā na upasampādetabbā”ti vacanato yā paṭhamaṃ vibbhamitvā pacchā	1661	
PA_tika-vin09_t:166_16	titthāyatanaṃ saṅkantā, sā āgatā upasampādetabbāti anuññātaṃ viya dissati. Saṅgītiācariyehi	1661	
PA_tika-vin09_t:166_17	pana “catuvīsati pārājikānī”ti vuttattā na puna sā upasampādetabbā. Tasmā eva sikkhāpaccakkhānaṃ	1661	
PA_tika-vin09_t:166_18	nānuññātaṃ bhagavatā. Antimavatthuṃ ajjhāpannā pana bhikkhunī eva. Pakkhapaṇḍakīpi	1661	
PA_tika-vin09_t:166_19	bhikkhunī eva. Imaṃ nayaṃ catūsupi yojetvā yathārahaṃ kathetabbaṃ.	1661	
PA_tika-vin09_t:167	Pārājikavaṇṇanā niṭṭhitā.	16	
PA_tika-vin09_t:168	Saṅghādisesakaṇḍaṃ	16	
PA_tika-vin09_t:169	1. Sukkavissaṭṭhisikkhāpadavaṇṇanā	16	
PA_tika-vin09_t:170_0	Aññatra supinantāti svāyaṃ dubbalavatthukattā cetanāya paṭisandhiṃ ākaḍḍhituṃ asamatthā,	170	
PA_tika-vin09_t:170_1	supine upaṭṭhitaṃ nimittañhi dubbalaṃ. Pavatte pana aññehi kusalākusalehi upatthambhitā	170	
PA_tika-vin09_t:170_2	vipākaṃ deti. Kiñcāpi vipākaṃ deti, atha kho avisaye uppannattā abbohārikāva supinantacetanāti	170	
PA_tika-vin09_t:170_3	likhitaṃ. Yaṃ panettha “supine upaṭṭhitaṃ nimittañhi dubbala”nti vuttaṃ, taṃ anekantaṃ,	170	
PA_tika-vin09_t:170_4	na ca ārammaṇadubbalatāya cittappavatti dubbalā atītānāgatārammaṇāya, paññattārammaṇāya	170	
PA_tika-vin09_t:170_5	vā adubbalattā. Tasmā dubbalavatthukattāti dubbalahadayavatthukattāti no takkoti	170	
PA_tika-vin09_t:170_6	ācariyo. Avatthukatāya dubbalabhāvo yujjatīti ce? Na, avatthukāya bhāvanāpabhavāya	170	
PA_tika-vin09_t:170_7	atirekabalavasambhavato. Bhāvanābalasamappitañhi cittaṃ arūpampi samānaṃ atibhārampi	170	
PA_tika-vin09_t:170_8	karajakāyaṃ gahetvā ekacittakkhaṇeneva brahmalokampi pāpetvā ṭhapeti, tappaṭibhāgaṃ	170	
PA_tika-vin09_t:170_9	anappitampi kāmāvacaracittaṃ karajakāyaṃ ākāse laṅghanasamatthaṃ karoti. Kiṃ panettha	170	
PA_tika-vin09_t:170_10	taṃ anumānakaraṇaṃ? Yena cittasseva ānubhāvoti paññāyeyya cittānubhāvena ṭhapanalaṅghanādikiriyāvisesanibbattidassanato.	1701	
PA_tika-vin09_t:170_11	Pakaticittasamuṭṭhānarūpaṃ viya asaṃsaṭṭhattā, nikkhamanattā ca vatthisīsaṃ, kaṭi,	1701	
PA_tika-vin09_t:170_12	kāyoti tidhā sukkassa ṭhānaṃ pakappenti ācariyā. Sappavisaṃ viya taṃ daṭṭhabbaṃ,	1701	
PA_tika-vin09_t:170_13	na ca vise ṭhānaniyamo, kodhavasena passantassa hoti. Evamassa na ṭhānaniyamo, rāgavasena	1701	
PA_tika-vin09_t:170_14	upakkamantassa hotīti no takkoti ācariyo.	1701	
PA_tika-vin09_t:171_0	“Dakasotaṃ anotiṇṇepī”ti idaṃ “otiṇṇamatte”ti iminā virujjhatīti ce, taṃ dassetuṃ	171	
PA_tika-vin09_t:171_1	“ṭhānato pana cuta”ntiādimāha. Tassattho – nimitte upakkamaṃ katvā sukkaṃ ṭhānā cāvetvā	171	
PA_tika-vin09_t:171_2	puna vippaṭisāravasena dakasotorohaṇaṃ nivāretuṃ na sakkā, tathāpi adhivāsādhippāyena	171	
PA_tika-vin09_t:171_3	adhivāsetvā antarā dakasotato uddhaṃ nivāretuṃ asakkuṇeyyatāya “bahi nikkhante vā”ti	171	
PA_tika-vin09_t:171_4	vuttaṃ, tasmā ṭhānā cutañhi avassaṃ dakasotaṃ otaratīti aṭṭhakathāya adhippāyo. Tasmā	171	
PA_tika-vin09_t:171_5	ubhayaṃ sametīti gahetabbo.	171	
PA_tika-vin09_t:172_0	Etthāha – kasmā imasmiṃ sikkhāpade “yo pana bhikkhū”tiādinā kārako na niddiṭṭhoti?	172	
PA_tika-vin09_t:172_1	Vuccate – adhippāyāpekkhāya bhāvato kārako na niddiṭṭho tassa sāpekkhabhāvadassanatthaṃ.	172	
PA_tika-vin09_t:172_2	Kathaṃ? Kaṇḍuvanādiadhippāyacetanāvasena cetentassa kaṇḍuvanādiupakkamena upakkamantassa	172	
PA_tika-vin09_t:172_3	methunarāgavasena ūruādīsu dukkaṭavatthūsu, vaṇādīsu thullaccayavatthūsu ca upakkamantassa	172	
PA_tika-vin09_t:172_4	sukkavisaṭṭhiyā satipi na saṅghādiseso “anāpatti bhikkhu na mocanādhippāyassā”ti	172	
PA_tika-vin09_t:172_5	vacanato. Tasmā tadatthadassanatthaṃ idha kārako na niddiṭṭho. Aññathā “yo pana bhikkhu	172	
PA_tika-vin09_t:172_6	sañcetanikaṃ sukkavisaṭṭhiṃ āpajjeyya, saṅghādiseso”ti niddiṭṭhe kārake “ceteti na	172	
PA_tika-vin09_t:172_7	upakkamati muccati, anāpattī”ti vuttavacanavirodho. Tathā “sañcetanikāya sukkavisaṭṭhiyā	172	
PA_tika-vin09_t:172_8	aññatra supinantā saṅghādiseso”ti bhumme niddiṭṭhepi so eva virodho hetvatthaniyamasiddhito.	172	
PA_tika-vin09_t:172_9	Tasmā tadubhayampi vacanakkamaṃ avatvā “sañcetanikā sukkavisaṭṭhi aññatra supinantā	172	
PA_tika-vin09_t:172_10	saṅghādiseso”ti vuttaṃ. Tattha nimittatthe bhummavacanābhāvato hetvatthaniyamo na	1721	
PA_tika-vin09_t:172_11	kato hoti. Tasmiṃ akate sañcetanikā sukkavisaṭṭhi aññatra supinantā saṅghādisesoti,	1721	
PA_tika-vin09_t:172_12	upakkame asati anāpattīti ayamattho dīpito hotīti veditabbaṃ.	1721	
PA_tika-vin09_t:173_0	Imasmiṃ sikkhāpade dve āpattisahassāni honti. Kathaṃ? Attano hatthādibhede ajjhattarūpe	173	
PA_tika-vin09_t:173_1	rāgūpatthambhanavasena aṅgajāte kammaniyappatte ārogyatthāya nīlaṃ mocentassa ekā	173	
PA_tika-vin09_t:173_2	āpatti, ajjhattarūpe eva rāgūpatthambhe pītakādīnaṃ mocanavasena navāti dasa. Evaṃ	173	
PA_tika-vin09_t:173_3	“sukhatthāyā”tiādīnaṃ navannaṃ vasenāti rāgūpatthambhe ajjhattarūpavasena sataṃ.	173	
PA_tika-vin09_t:173_4	Evamevaṃ vaccappassāvavātauccāliṅgapāṇakadaṭṭhūpatthambhesu ca sataṃ sataṃ katvā	173	
PA_tika-vin09_t:173_5	sabbaṃ pañcasataṃ. Yathā ajjhattarūpe pañcasataṃ, evaṃ bahiddhārūpe vā ajjhattabahiddhārūpe	173	
PA_tika-vin09_t:173_6	vā ākāse vā kaṭiṃ kampentoti dve sahassāni āpattiyo hontīti.	173	
PA_tika-vin09_t:174	Sukkavissaṭṭhisikkhāpadavaṇṇanā niṭṭhitā.	17	
PA_tika-vin09_t:175	2. Kāyasaṃsaggasikkhāpadavaṇṇanā	17	
PA_tika-vin09_t:176_0	“Otiṇṇo”ti imināssa sevanādhippāyatā dassitā. Teneva “kāyasaṃsaggarāgasamaṅgissetaṃ	176	
PA_tika-vin09_t:176_1	adhivacana”nti vuttaṃ. “Vipariṇatena…pe… saddhi”nti imināssa vāyāmo dassito. “Saddhi”nti	176	
PA_tika-vin09_t:176_2	hi padaṃ saṃyogaṃ dīpeti, so ca saṃyogo samāgamo. Kena cittena? Vipariṇatena cittena,	176	
PA_tika-vin09_t:176_3	na pattappaṭiggahaṇādhippāyādināti adhippāyo. “Kāyasaṃsaggaṃ samāpajjeyyā”ti imināssa	176	
PA_tika-vin09_t:176_4	vāyamato phassappaṭivijānanā dassitā hoti. Vāyamitvā phassaṃ paṭivijānanto hi samāpajjati	176	
PA_tika-vin09_t:176_5	nāma. Evamassa tivaṅgasampatti dassitā hoti. Atha vā otiṇṇo vipariṇatena cittena	176	
PA_tika-vin09_t:176_6	yakkhādinā satto viya. Upayogatthe vā etaṃ karaṇavacanaṃ, otiṇṇo vipariṇataṃ cittaṃ	176	
PA_tika-vin09_t:176_7	kūpādiṃ viya satto. Atha vā “rāgato uttiṇṇo bhavissāmī”ti bhikkhubhāvaṃ upagatopi	176	
PA_tika-vin09_t:176_8	yo pana bhikkhu tato uttiṇṇādhippāyato vipariṇatena cittena hetubhūtena tameva rāgaṃ	176	
PA_tika-vin09_t:176_9	otiṇṇo. Mātugāmena attano samīpaṃ vā āgatena, attanā upagatena vā. Etena mātugāmassa	176	
PA_tika-vin09_t:176_10	sārattatā vā hotu, virattatā vā, sā idha appamāṇaṃ.	1761	
PA_tika-vin09_t:177_0	Hatthaggāhaṃ vāti ettha hatthena sabbopi upādinnako kāyo saṅgahito, na bhinnasantāno	177	
PA_tika-vin09_t:177_1	tappaṭibaddho vatthālaṅkārādi. Veṇiggahaṇena anupādinnako abhinnasantāno kesalomanakhaggadantaggādiko	177	
PA_tika-vin09_t:177_2	kammapaccayautusamuṭṭhāno gahitoti veditabbaṃ. Tenevāha “antamaso lomena lomaṃ phusantassāpī”ti.	177	
PA_tika-vin09_t:177_3	Tena aññatarassa vā…pe… parāmasananti ettha anupādinnakānampi sesalomādīnaṃ aṅgabhāvo	177	
PA_tika-vin09_t:177_4	veditabbo. Evaṃ sante “phassaṃ paṭijānantassa saṅghādiseso”ti iminā virujjhatīti	177	
PA_tika-vin09_t:177_5	ce? Na, tadatthajānanato. Phuṭṭhabhāvaṃ paṭivijānantopi phassaṃ paṭijānāti nāma,	177	
PA_tika-vin09_t:177_6	na kāyaviññāṇuppattiyā eva. Anekantikañhettha kāyaviññāṇaṃ. Tasmā eva idha phassappaṭivijānanaṃ	177	
PA_tika-vin09_t:177_7	aṅgantveva na vuttaṃ. Tasmiñhi vutte ṭhānametaṃ vijjati “na ca me lomaghaṭṭanena	177	
PA_tika-vin09_t:177_8	kāyaviññāṇaṃ uppannaṃ, tasmiṃ ‘na phassaṃ paṭijānāmī’ti anāpannasaññī siyā”ti. “Veṇī	177	
PA_tika-vin09_t:177_9	nāma kahāpaṇamālādisampayuttaṃ, tattha ‘veṇiṃ gaṇhissāmī’ti kahāpaṇamālādiṃ eva gaṇhāti,	177	
PA_tika-vin09_t:177_10	na lomaṃ, natthi saṅghādiseso”ti vadanti. Vīmaṃsitabbaṃ.	1771	
PA_tika-vin09_t:178	Kāyasaṃsaggasikkhāpadavaṇṇanā niṭṭhitā.	17	
PA_tika-vin09_t:179	3. Duṭṭhullavācāsikkhāpadavaṇṇanā	17	
PA_tika-vin09_t:180_0	“Kadā te mātā pasīdissatī”ti āyācanaṃ duṭṭhullavācāya sikhāpattalakkhaṇadassanatthaṃ	180	
PA_tika-vin09_t:180_1	vuttaṃ, na methunupasaṃhiteyeva duṭṭhullavācāti dassanatthaṃ. “Ubhatobyañjanakāsī”ti	180	
PA_tika-vin09_t:180_2	vacanaṃ pana purisanimittena asaṅghādisesavatthunā missavacanaṃ, purisaubhatobyañjanakassa	180	
PA_tika-vin09_t:180_3	ca itthinimittaṃ paṭicchannaṃ, itaraṃ pākaṭaṃ. Yadi tampi janeti, kathaṃ ‘animittāsī’tiādīni	180	
PA_tika-vin09_t:180_4	padāni na saṅghādisesaṃ janentī”ti eke, taṃ na yuttaṃ purisassāpi nimittādhivacanattā.	180	
PA_tika-vin09_t:180_5	“Methunupasaṃhitāhi saṅghādiseso”ti mātikāyaṃ lakkhaṇassa vuttattā ca methunupasaṃhitāhi	180	
PA_tika-vin09_t:180_6	obhāsane paṭivijānantiyā saṅghādiseso, appaṭivijānantiyā thullaccayaṃ, itarehi obhāsane	180	
PA_tika-vin09_t:180_7	paṭivijānantiyā thullaccayaṃ, appaṭivijānantiyā dukkaṭanti eke, vicāretvā gahetabbaṃ.	180	
PA_tika-vin09_t:180_8	Etthāha – “sikharaṇī”tiādīhi akkosantassa paṭighacittaṃ uppajjati, kasmā “tivedana”nti	180	
PA_tika-vin09_t:180_9	avatvā “dvivedana”nti vuttanti? Rāgavasena ayaṃ āpatti, na paṭighavasena. Tasmā rāgavaseneva	180	
PA_tika-vin09_t:180_10	pavatto akkoso idha adhippeto. Tasmā “dvivedana”nti vacanaṃ suvuttameva.	1801	
PA_tika-vin09_t:181	Duṭṭhullavācāsikkhāpadavaṇṇanā niṭṭhitā.	18	
PA_tika-vin09_t:182	4. Attakāmasikkhāpadavaṇṇanā	18	
PA_tika-vin09_t:183_0	Duṭṭhullobhāsane vuttappakārāyāti duṭṭhullāduṭṭhullajānanasamatthāya. Parassa bhikkhuno	183	
PA_tika-vin09_t:183_1	attakāmapāricariyāya vaṇṇabhaṇane dukkaṭaṃ, “yo te vihāre vasati, tassa aggadānaṃ	183	
PA_tika-vin09_t:183_2	methunaṃ dhammaṃ dehī”ti pariyāyavacanepi dukkaṭaṃ, “attakāmapāricariyāya vaṇṇaṃ	183	
PA_tika-vin09_t:183_3	bhāseyya, yā mādisaṃ sīlavanta”nti ca vuttattāti eke. Pañcasu aṅgesu sabbhāvā saṅghādisesovāti	183	
PA_tika-vin09_t:183_4	eke, vicāretvā gahetabbaṃ. “Imasmiṃ sikkhāpadadvaye kāyasaṃsagge viya yakkhipetīsupi	183	
PA_tika-vin09_t:183_5	duṭṭhullattakaāmavacane thullaccayanti vadanti. Aṭṭhakathāsu pana nāgata”nti likhitaṃ.	183	
PA_tika-vin09_t:183_6	Ubhatobyañjanako pana paṇḍakagatikova.	183	
PA_tika-vin09_t:184	Attakāmasikkhāpadavaṇṇanā niṭṭhitā.	18	
PA_tika-vin09_t:185	5. Sañcarittasikkhāpadavaṇṇanā	18	
PA_tika-vin09_t:186_0	Alaṃvacanīyāti na vacanīyā, nivāraṇe alaṃ-saddo, na alaṃvacanīyā nālaṃvacanīyā. “Paṭiggaṇhāti	186	
PA_tika-vin09_t:186_1	vīmaṃsati paccāharati, āpatti saṅghādisesassā”ti vuttattā yassa ekantena saṅghādiseso	186	
PA_tika-vin09_t:186_2	hoti, tassa paṭiggaṇhanavīmaṃsanapayogā ete dukkaṭathullaccayā natthīti vadantīti	186	
PA_tika-vin09_t:186_3	likhitaṃ. Kiñcāpi ettha “itthī nāma manussitthī, na yakkhī na petī na tiracchānagatā.	186	
PA_tika-vin09_t:186_4	Puriso nāma manussapuriso, na yakkho na peto na tiracchānagato”ti pāḷi natthi, tathāpi	186	
PA_tika-vin09_t:186_5	kāyasaṃsaggādīsu “mātugāmo nāma manussitthī”ti itthivavatthānassa katattā idhāpi	186	
PA_tika-vin09_t:186_6	manussitthī evāti paññāyati. Methunapubbabhāgasāmaññato itthivavatthānena purisavavatthānaṃ	186	
PA_tika-vin09_t:186_7	katameva hoti. Tenevāha “yesu sañcarittaṃ samāpajjati, tesaṃ manussajātikatā”ti.	186	
PA_tika-vin09_t:186_8	Kāyasaṃsaggādīsu ca paṇḍakayakkhipetiyo thullaccayavatthukāva vuttā, tathā idhāpi,	186	
PA_tika-vin09_t:186_9	paṇḍakasabhāvattā manussaubhatobyañjanako ca thullaccayavatthukova hoti. Sesā manussapurisaamanussapaṇḍakaubhatobyañjanakatiracchānagatapurisādayo	186	
PA_tika-vin09_t:186_10	dukkaṭavatthukāva micchācāradassanasabhāvatoti veditabbaṃ.	1861	
PA_tika-vin09_t:187	Sañcarittasikkhāpadavaṇṇanā niṭṭhitā.	18	
PA_tika-vin09_t:188	6. Kuṭikārasikkhāpadavaṇṇanā	18	
PA_tika-vin09_t:189_0	Kiṃ bhanteti ettakepi vutte. Pucchito yadatthāya paviṭṭho, taṃ kathetuṃ labhati pucchitapaññattā	189	
PA_tika-vin09_t:189_1	bhikkhācāravatteti likhitaṃ. Hatthakammaṃ yācito “upakaraṇaṃ, mūlaṃ vā dassatī”ti	189	
PA_tika-vin09_t:189_2	yācati, vaṭṭati, na vaṭṭatīti? Vaṭṭati senāsane obhāsaparikathādīnaṃ laddhattāti	189	
PA_tika-vin09_t:189_3	eke. Tihatthā vāti ettha vaḍḍhakihatthena tihatthā. “Pamāṇayutto mañcoti pakatividatthiyā	189	
PA_tika-vin09_t:189_4	navavidatthippamāṇamañco, so tattha ito ca na sañcarati, tasmā catuhatthavitthārā	189	
PA_tika-vin09_t:189_5	na hotī”tiādi likhitaṃ. Akuṭiyā pana vatthudesanākiccaṃ natthi ullittāvalittaṃ kātuṃ	189	
PA_tika-vin09_t:189_6	vuttattā. “Ullittādibhāvo…pe… ‘chadanameva sandhāya vutto’ti yuttamidaṃ. Kasmāti	189	
PA_tika-vin09_t:189_7	ce? Yasmā mattikāmayabhittiṃ uṭṭhāpetvā upari ullittaṃ vā avalittaṃ vā ubhayaṃ vā	189	
PA_tika-vin09_t:189_8	bhittiyā ghaṭitaṃ karontassa āpatti eva vināpi bhittilepenā”ti likhitaṃ. Evamettha	189	
PA_tika-vin09_t:189_9	thambhatulāpiṭṭhasaṅghāṭādi niratthakaṃ siyā. Tasmā vicāretvāva gahetabbaṃ. “Uposathāgārampi	189	
PA_tika-vin09_t:189_10	bhavissati, ahampi vasissāmī”ti vā “bhikkhūhi vā sāmaṇerehi vā ekato vasissāmī”ti	1891	
PA_tika-vin09_t:189_11	vā karontassa vaṭṭati eva. Kasmā? “Attuddesa”nti vuttattāti likhitaṃ.	1891	
PA_tika-vin09_t:190_0	Idaṃ pana sikkhāpadaṃ catutthapārājikaṃ viya nidānāpekkhaṃ. Na hi vaggumudātīriyā	190	
PA_tika-vin09_t:190_1	bhikkhū sayameva attano asantaṃ uttarimanussadhammaṃ musāvādalakkhaṇaṃ pāpetvā bhāsiṃsu.	190	
PA_tika-vin09_t:190_2	Aññamaññañhi te uttarimanussadhammavaṇṇaṃ bhāsiṃsu. Na ca tāvatā pārājikavatthu hoti,	190	
PA_tika-vin09_t:190_3	tattakena pana lesena bhagavā taṃ vatthuṃ nidānaṃ katvā pārājikaṃ paññapesi, tathā	190	
PA_tika-vin09_t:190_4	idhāpi. Na hi nidāne “adesitavatthukāyo sārambhāyo aparikkamanāyo”ti vuttaṃ. “Appamāṇikāyo”ti	190	
PA_tika-vin09_t:190_5	pana vuttattā pamāṇamatikkamantassa saṅghādisesova nidānāpekkho. Tattha sārambhe	190	
PA_tika-vin09_t:190_6	aparikkamane saṅghādisesappasaṅgaṃ viya dissamānaṃ “vibhaṅgo taṃniyamako”ti vuttattā	190	
PA_tika-vin09_t:190_7	vibhaṅge na nivāreti. Tathā mahallake.	190	
PA_tika-vin09_t:191_0	Etthāha – kimatthaṃ mātikāyaṃ dukkaṭavatthu vuttaṃ, nanu vibhaṅge eva vattabbaṃ siyāti?	191	
PA_tika-vin09_t:191_1	Evametaṃ. Kiṃ nu bhikkhū abhinetabbā vatthudesanāya, tehi bhikkhūhi vatthu desetabbaṃ,	191	
PA_tika-vin09_t:191_2	kīdisaṃ? Anārambhaṃ saparikkamananti. Itarañhi “sārambhe ce bhikkhu vatthusmiṃ aparikkamane”ti	191	
PA_tika-vin09_t:191_3	evaṃ anuppasaṅgavasena āgatattā vuttaṃ. Yasmā vatthu nāma atthi sārambhaṃ aparikkamanaṃ,	191	
PA_tika-vin09_t:191_4	atthi anārambhaṃ saparikkamanaṃ, atthi sārambhaṃ saparikkamanaṃ, atthi anārambhaṃ	191	
PA_tika-vin09_t:191_5	aparikkamananti bahuvidhaṃ, tasmā bahuvidhattā vatthu desetabbaṃ anārambhaṃ saparikkamanaṃ,	191	
PA_tika-vin09_t:191_6	netaranti vuttaṃ hoti. Kimatthikā panettha vatthudesanāti ce? Garukāpattipaññāpanahetuparivajjanupāyattā.	191	
PA_tika-vin09_t:191_7	Vatthuadesanā hi garukāpattipaññāpanahetubhūtā. Garukāpattipaññāpanaṃ akataviññattigihipīḷājananaṃ,	191	
PA_tika-vin09_t:191_8	attadukkhaparadukkhahetubhūto ca sārambhabhāvoti ete vatthudesanāpadesena upāyena	191	
PA_tika-vin09_t:191_9	parivajjitā honti. Na hi bhikkhū akappiyakuṭikaraṇatthaṃ gihīnaṃ vā pīḷānimittaṃ,	191	
PA_tika-vin09_t:191_10	sārambhavatthukuṭikaraṇatthaṃ vā vatthuṃ desentīti. Honti cettha –	1911	
PA_tika-vin09_t:192	“Dukkaṭassa hi vatthūnaṃ, mātikāya pakāsanā;	19	
PA_tika-vin09_t:193	Garukāpattihetūnaṃ, tesaṃ evaṃ pakāsitā.	19	
PA_tika-vin09_t:194	“Vatthussa desanupāyena, garukāpattihetuyo;	19	
PA_tika-vin09_t:195	Vajjitā honti yaṃ tasmā, sārambhādi jahāpita”nti.	19	
PA_tika-vin09_t:196	Kuṭikārasikkhāpadavaṇṇanā niṭṭhitā.	19	
PA_tika-vin09_t:197	7. Vihārakārasikkhāpadavaṇṇanā	19	
PA_tika-vin09_t:198_0	Kiriyāmattato samuṭṭhānabhāvato akiriyamevetaṃ. Taṃ desanāakaraṇavasena. Bhikkhū	198	
PA_tika-vin09_t:198_1	vā anabhineyyāti ettha vā-saddo avadhāraṇatthoti veditabbo. “Āyasmā channo cetiyarukkhaṃ	198	
PA_tika-vin09_t:198_2	chedāpesī”ti āgatattā idampi nidānāpekkhanti veditabbaṃ.	198	
PA_tika-vin09_t:199	Vihārakārasikkhāpadavaṇṇanā niṭṭhitā.	19	
PA_tika-vin09_t:200	8. Duṭṭhadosasikkhāpadavaṇṇanā	20	
PA_tika-vin09_t:201_0	“Kasmā mama vandanādīni…pe… ‘ghaṭiteyeva sīsaṃ etī’ti vuttattā antimavatthuajjhāpannakaṃ	201	
PA_tika-vin09_t:201_1	vandituṃ na vaṭṭatī”ti vadanti, taṃ na gahetabbaṃ. Parivārāvasāne upālipañcake “kati	201	
PA_tika-vin09_t:201_2	nu kho, bhante, avandiyā”tiādinā vuttapāḷiyaṃ avuttattā, “pacchā upasampannena pure	201	
PA_tika-vin09_t:201_3	upasampanno vandiyo”ti vuttattā ca, tasmā eva imissaṃ kaṅkhāvitaraṇiyaṃ “upasampannoti	201	
PA_tika-vin09_t:201_4	saṅkhyupagamana”nti vuttaṃ. Suttādhippāyo pana evaṃ gahetabbo – avandanto sāmīcippaṭikkhepasaṅkhātāya	201	
PA_tika-vin09_t:201_5	codanāya codeti nāmāti dassanatthaṃ vuttanti. Tasmā eva “ettāvatā ca codanā nāma	201	
PA_tika-vin09_t:201_6	hotī”ti vuttaṃ. Idha adhippetaṃ āpattiāpajjanākāraṃ dassetuṃ “‘kasmā mama vandanādīni	201	
PA_tika-vin09_t:201_7	na karosī’tiādi vutta”nti likhitaṃ.	201	
PA_tika-vin09_t:202_0	Katūpasampadanti yassa upasampadā ruhati, taṃ, paṇḍakādayo. Ṭhapanakkhettanti ettha	202	
PA_tika-vin09_t:202_1	sabbasaṅgāhikaṃ, puggalikañcāti duvidhaṃ pavāraṇāṭhapanaṃ. Tattha sabbasaṅgāhike	202	
PA_tika-vin09_t:202_2	“suṇātu me, bhante, saṅgho…pe… tevācikaṃ pavāre”ti su-kārato yāva re-kāro. Puggalikaṭhapane	202	
PA_tika-vin09_t:202_3	pana “saṅghaṃ, bhante, pavāremi…pe… passanto paṭī”ti saṃ-kārato yāva ayaṃ sabbapacchimo	202	
PA_tika-vin09_t:202_4	ṭi-kāro, etthantare ekapadepi ṭhapentena ṭhapitā hoti. Uposathe pana iminānusārena	202	
PA_tika-vin09_t:202_5	viseso veditabbo “kareyyā”ti re-kāre anatikkamante.	202	
PA_tika-vin09_t:203	Duṭṭhadosasikkhāpadavaṇṇanā niṭṭhitā.	20	
PA_tika-vin09_t:204	9. Aññabhāgiyasikkhāpadavaṇṇanā	20	
PA_tika-vin09_t:205_0	Aññabhāgo vā assa atthīti yathā suvaṇṇassedaṃ sovaṇṇamityatra suvaṇṇavā anena suvaṇṇo	205	
PA_tika-vin09_t:205_1	ityuccate. Taṃ paṭimāya sarīraṃ, silāputtakassa sarīranti ca nidassanaṃ. Chagalakassa	205	
PA_tika-vin09_t:205_2	“dabbo”ti dinnaṃ nāmaṃ “deso”ti vuccati. Kasmā? Theraṃ anuddhaṃsetuṃ therassāpi apadisitabbattā.	205	
PA_tika-vin09_t:205_3	Aññampi vatthuṃ na theraṃyeva. Lissati silissati vohāramattenevana atthato. Īsakaṃ	205	
PA_tika-vin09_t:205_4	allīyatīti lesoti adhippāyo. Lisaselachakolaallībhāve. Tena vuttaṃ “īsakaṃ allīyatīti	205	
PA_tika-vin09_t:205_5	leso”ti. Yasmā desalesā atthato ninnānākaraṇaṃ, tasmā “kiñcidesaṃ lesamattaṃ upādāyā”ti	205	
PA_tika-vin09_t:205_6	padaṃ uddharitvā “dasa lesā jātileso”tiādi padabhājane vuttaṃ.	205	
PA_tika-vin09_t:206_0	Aṭṭhuppattivaseneva āvibhūtanti ettha kiñca bhiyyo aniyamattā. Na hi mettiyabhūmajakānaṃ	206	
PA_tika-vin09_t:206_1	viya aññesaṃ sabbesampi “chagalakamevettha aññabhāgiyaṃ adhikaraṇaṃ hoti, aññaṃ gomahiṃsādikampi	206	
PA_tika-vin09_t:206_2	hoti, na ca mettiyabhūmajakā viya sabbepi nāmalesamattameva upādiyanti, aññampi jātilesādiṃ	206	
PA_tika-vin09_t:206_3	upādiyanti, tasmā aniyamattā na vibhattaṃ. Kiñca bhiyyo tathāvutte chagalakasseva	206	
PA_tika-vin09_t:206_4	aññabhāgiyatā sambhavati, na aññassa, yena sova dassito. Leso ca nāma lesova, na	206	
PA_tika-vin09_t:206_5	jātiādi, yena sova dassitoti evaṃ micchāgāhappasaṅgatoti veditabbaṃ. Idha ca…pe…	206	
PA_tika-vin09_t:206_6	saññinopīti imasmiṃ sikkhāpade ca amūlakasikkhāpade cāti attho.	206	
PA_tika-vin09_t:207	Aññabhāgiyasikkhaṃ yo, neva sikkhati yuttito;	20	
PA_tika-vin09_t:208	Gacche vinayaviññūhi, aññabhāgiyataṃva so. ;	20	
PA_tika-vin09_t:209	Aññabhāgiyasikkhāpadavaṇṇanā niṭṭhitā.	20	
PA_tika-vin09_t:210	11. Bhedānuvattakasikkhāpadavaṇṇanā	21	
PA_tika-vin09_t:211	Tiṇṇaṃ uddhaṃ kammārahā…pe… karotīti ettha “ime cattāro”ti vā “imañca imañcā”ti vā vatvā kātuṃ na vaṭṭatīti likhitaṃ.	21	
PA_tika-vin09_t:212	Bhedānuvattakasikkhāpadavaṇṇanā niṭṭhitā.	21	
PA_tika-vin09_t:213	12. Dubbacasikkhāpadavaṇṇanā	21	
PA_tika-vin09_t:214	Dukkhena vattabbo dubbaco. Vuccamāno na sahati.	21	
PA_tika-vin09_t:215	Dubbacasikkhāpadavaṇṇanā niṭṭhitā.	21	
PA_tika-vin09_t:216	Nigamanavaṇṇanā	21	
PA_tika-vin09_t:217_0	“Nāmamattavasenā”ti pāṭho. “Nāmagottavasenā”ti likhitaṃ. Idaṃ vuttaṃ hoti – “ayaṃ	217	
PA_tika-vin09_t:217_1	kiriyā bhikkhūnaṃ kātuṃ na vaṭṭatī”ti jānitvā sace chādeti, channāva hotīti attho.	217	
PA_tika-vin09_t:217_2	Sabhāgamattamevāti averisabhāgamattamevāti adhippāyo.	217	
PA_tika-vin09_t:218_0	Vatthu ceva gottañcāti ettha vatthūti vītikkamanaṃ asucimuccanaṃ. Gottanti gaṃ tāyatīti	218	
PA_tika-vin09_t:218_1	gottaṃ, sajātito aññattha gantuṃ adatvā gaṃ buddhiṃ, vacanañca tāyatīti attho. Vatthu	218	
PA_tika-vin09_t:218_2	ca sajātimeva gacchati. Sajāti nāmettha aññehi visiṭṭhāvisiṭṭhabhūtā kiriyā, na kāyasaṃsaggādi.	218	
PA_tika-vin09_t:218_3	Nāmañceva āpatti cāti ettha āpattīti vītikkamenāpannāpattiyā nāmaṃ.	218	
PA_tika-vin09_t:219_0	Puna āgatāgatānaṃ bhikkhūnaṃ ārocentenāti ettha dvinnaṃ ārocentena “āyasmantā dhārentu”tiṇṇaṃ	219	
PA_tika-vin09_t:219_1	vā atirekānaṃ vā ārocentena “āyasmanto dhārentū”ti evaṃ ārocanavidhānaṃ veditabbaṃ.	219	
PA_tika-vin09_t:219_2	Vattabhedañca ratticchedañca akatvāti ettha ṭhapetvā navakataraṃ pārivāsikaṃ avasesānaṃ	219	
PA_tika-vin09_t:219_3	antamaso mūlāyapaṭikassanārahādīnampi abhivādanādisādiyane, paṭipāṭiyā nisīdane,	219	
PA_tika-vin09_t:219_4	ovadane, kammikānaṃ garahaṇe cātiādīsu vattabhedo hoti. Dassanasavanavisayesu anārocane	219	
PA_tika-vin09_t:219_5	ca bhikkhūhi ekacchanne vasane ca ajānantasseva vihāre bhikkhūnaṃ āgantvā gamane	219	
PA_tika-vin09_t:219_6	cātiādīsu ratticchedo hoti. Nānāsaṃvāsakehi vinayakammābhāvato tesaṃ anārocane ratticchedo	219	
PA_tika-vin09_t:219_7	na hoti. “Dve leḍḍupāte atikkamitvā”ti vacanato anto na vaṭṭati. Nikkhittavatteneva	219	
PA_tika-vin09_t:219_8	hutvā vicarantena yassa santike pubbe samādiyitvā ārocitaṃ, tassāpi santike pacchā	219	
PA_tika-vin09_t:219_9	nikkhipanakāle ārocetvāva nikkhipitabbaṃ. Tasmā puna samādānakālepi so ce tato gacchati,	219	
PA_tika-vin09_t:219_10	taṃ divasaṃ agantvā divā ārocetvāpi yadi evaṃ atītadivasaṃ hoti, “aruṇe uṭṭhite tassa	2191	
PA_tika-vin09_t:219_11	santike ārocetvā vattaṃ nikkhipitvā vihāraṃ gantabbanti tassa santike ārocetvā vattaṃ	2191	
PA_tika-vin09_t:219_12	nikkhipitabba”nti vuttaṃ. Apica “vihāraṃ gantvā yaṃ sabbapaṭhamaṃ bhikkhuṃ passati,	2191	
PA_tika-vin09_t:219_13	tassa ārocetvā nikkhipitabba”nti vuttaṃ. Sace ratticchedo hoti, vihārasīmāpariyāpannānaṃ	2191	
PA_tika-vin09_t:219_14	sabbesaṃ ārocetabbaṃ siyā. “Tassa ārocetvā”ti idaṃ pana pubbe anārocitaṃ sandhāya	2191	
PA_tika-vin09_t:219_15	vattabhedarakkhaṇatthaṃ vuttaṃ. Tasmā eva samantapāsādikāyaṃ evaṃ vuttaṃ “aññaṃ vihārato	2191	
PA_tika-vin09_t:219_16	nikkhantaṃ vā āgantukaṃ vā”ti.	2191	
PA_tika-vin09_t:220_0	Suddhantaparivāse pana sace “māsamattaṃ asuddhomhī”ti aggahesi, parivasanto puna	220	
PA_tika-vin09_t:220_1	ūnaṃ vā adhikaṃ vā sanniṭṭhānaṃ karoti, tattakampi parivasitabbameva, parivāsadānakiccaṃ	220	
PA_tika-vin09_t:220_2	natthi. Ayañhi suddhantaparivāso nāma uddhampi ārohati, heṭṭhāpi orohati. Idamassa lakkhaṇaṃ.	220	
PA_tika-vin09_t:221_0	Samodahitvāti mūlāpattiṭṭhāne ṭhapetvā, pakkhipitvāti attho. Appaṭicchannā ce antarāpatti,	221	
PA_tika-vin09_t:221_1	mūlāya paṭikassanaṃ akatvā pubbe gahitaparivāseneva parivasitabbaṃ. Yo pana āpattiṃ	221	
PA_tika-vin09_t:221_2	āpajjitvā vibbhamitvā puna upasampanno hutvāpi paṭicchādeti, yo ca pubbe paṭicchādetvā	221	
PA_tika-vin09_t:221_3	pacchā na paṭicchādeti, yo ca ubhayattha paṭicchādeti, sabbesaṃ paṭicchannadivasavasena	221	
PA_tika-vin09_t:221_4	parivāso dātabbo. “Purimasmiṃ āpattikkhandhe vā”ti ca “pacchimasmiṃ āpattikkhandhe	221	
PA_tika-vin09_t:221_5	vā”ti ca pāḷiyaṃ vuttattā dve bhikkhū visuddhikaṃ āpannā honti, te suddhikadiṭṭhino	221	
PA_tika-vin09_t:221_6	honti. Eko chādeti, eko na chādeti. Yo chādeti, so dukkaṭaṃ desāpetabbo. “Ubhopi	221	
PA_tika-vin09_t:221_7	yathādhammaṃ kārāpetabbā”ti vacanato yaṃ kañci āpattiṃ chādetvā dukkaṭaṃ āpajjatīti veditabbo.	221	
PA_tika-vin09_t:222_0	Tesu gatesu vā agatesu vā purimanayeneva paṭipajjitabbanti ettha ūne gaṇe caraṇaṃ,	222	
PA_tika-vin09_t:222_1	anuṭṭhahanaṃ ekarattampi gaṇena vippavāsaṃ, sace rattiyā ekakkhaṇena saṅgho vasati,	222	
PA_tika-vin09_t:222_2	sace so pure aruṇameva kenaci karaṇīyena gatoti etthapi mānattepi evaṃ jāte. “Ayañca	222	
PA_tika-vin09_t:222_3	yasmā gaṇassa ārocetvā, bhikkhūnañca atthibhāvaṃ sallakkhetvāva vasi, tenassa ūne	222	
PA_tika-vin09_t:222_4	gaṇe caraṇadoso vā vippavāso vā na hotī”ti samantapāsādikāyaṃ vuttaṃ. Tasmā tena	222	
PA_tika-vin09_t:222_5	ārocite muhuttampi nisīditvā gatepi vippavāso natthi. Pārivāsikassa, ukkhittakassa	222	
PA_tika-vin09_t:222_6	ca pakatattena tasmiṃ vasanaṃ udakapātena vāritaṃ, tasmā nānūpacārepi ekacchanne na vaṭṭati.	222	
PA_tika-vin09_t:223_0	Idāni pāṭhavicāraṇā veditabbā – “nava paṭhamāpattikā cattāro yāvatatiyakā”ti idaṃ	223	
PA_tika-vin09_t:223_1	sabhāvaniyamavacanaṃ. Tena vuṭṭhānaṃ aniyamanti dasseti. Ekaccāpattivuṭṭhānañhi kammatopi	223	
PA_tika-vin09_t:223_2	hoti akammatopi, na evaṃ āpajjananti vuttaṃ hoti. Aññataraṃ vā aññataraṃ vāti tesaṃ	223	
PA_tika-vin09_t:223_3	dvidhā bhinnānampi vuṭṭhānakkamabhedābhāvadīpakavacanaṃ. Yāvatīhaṃ, tāvatīhanti ettha	223	
PA_tika-vin09_t:223_4	ahaparicchedo aruṇavasena. “Jāna”nti iminā jānanappaṭicchannassa akāmā parivatthabbanti	223	
PA_tika-vin09_t:223_5	dasseti. Tena bhikkhunā akāmā parivatthabbanti tena bhikkhunā vasatā akāmā parivatthabbaṃ,	223	
PA_tika-vin09_t:223_6	na parivattitaliṅgenāti dassanatthaṃ vuttaṃ. Parivutthaparivāsenāti ādimhi parivutthaparivāseneva	223	
PA_tika-vin09_t:223_7	parivāsato uttari itivārena ādito bhikkhunāva chārattaṃ, parivattitaliṅgena uddhampi	223	
PA_tika-vin09_t:223_8	bhikkhumānattāya paṭipajjitabbaṃ, na parivāse viya tappaccayā aciṇṇamānatto. Ciṇṇamānattova	223	
PA_tika-vin09_t:223_9	abbhetabbo, na itaro, na parivāse viya mānattārahe, pakkhamānattañca carantiyā bhikkhuniyā	223	
PA_tika-vin09_t:223_10	liṅgaṃ parivattātikkame sati ciṇṇamānatto bhikkhu hoti, puna bhikkhumānattaṃ gahetvā	2231	
PA_tika-vin09_t:223_11	ciṇṇamānattova bhikkhu abbhetabboti dasseti.	2231	
PA_tika-vin09_t:224_0	Yattha siyāti yassaṃ samānasaṃvāsakasīmāyampi vīsatigaṇo bhikkhusaṅgho atthi. Ekenapi	224	
PA_tika-vin09_t:224_1	ce ūno vīsatigaṇoti na yujjati, ūno ce. Na hi vīsatigaṇo, saṅgho ce ūno. Tasmā “ekenapi	224	
PA_tika-vin09_t:224_2	ce ūno saṅgho”ti ettakameva vattabbanti ce? Na, catuvaggapañcavaggadasavaggappasaṅganivāraṇappayojanato.	224	
PA_tika-vin09_t:224_3	Tasmā vīsativaggo bhikkhusaṅgho ce bhikkhunā ekenapi ūno, naṭṭho daṭṭhabbo. Keci	224	
PA_tika-vin09_t:224_4	pana vinaye appakataññuno “yathā atirekacatuvaggopi saṅgho catuvaggakaraṇīye kamme	224	
PA_tika-vin09_t:224_5	‘catuvaggo’ti vuccati, tathā pañcavaggadasavaggakaraṇīye kamme atirekapañcavaggadasavaggopi	224	
PA_tika-vin09_t:224_6	‘pañcavaggadasavaggo’ti vuccati. Tasmā ūnopi catuvaggapañcavaggadasavaggavīsativaggovā”ti	224	
PA_tika-vin09_t:224_7	maññeyyuṃ, tesaṃ maññanānivāraṇatthaṃ “ekenapi ce ūno”tiādi vuttaṃ. Atha vā vīsati	224	
PA_tika-vin09_t:224_8	bhikkhusaṅgho ce, ṭhapetvā ekenapi ce ūno appakatatto, taṃ ṭhapetvā ekenapi ceti	224	
PA_tika-vin09_t:224_9	evamettha attho daṭṭhabbo. Ayaṃ tattha sāmīcīti vacanaṃ yaṃ vuttaṃ sabbattha “tassa	224	
PA_tika-vin09_t:224_10	āpattiyā parivāsaṃ deti, mūlāya paṭikassati, mānattaṃ deti, abbhetī”ti, tassa āvibhāvakaraṇatthaṃ	2241	
PA_tika-vin09_t:224_11	vuttanti veditabbaṃ. Tena tesu ayaṃ yathāvuttā sāmīci niyatā icchitabbā, na rājasikkhāpadādīsu	2241	
PA_tika-vin09_t:224_12	viya aniyatā. Tattha hi kenaci antarāyena taṃ sāmīcimakarontepi anāpattīti dīpitaṃ hoti.	2241	
PA_tika-vin09_t:225	Saṅghādisesavaṇṇanā niṭṭhitā.	22	
PA_tika-vin09_t:226	Aniyatakaṇḍaṃ	22	
PA_tika-vin09_t:227	1. Paṭhamāniyatasikkhāpadavaṇṇanā	22	
PA_tika-vin09_t:228_0	Aniyate āditova idaṃ pakiṇṇakaṃ. Seyyathidaṃ – idaṃ aniyatakaṇḍaṃ nippayojanaṃ tattha	228	
PA_tika-vin09_t:228_1	apubbābhāvatoti ce? Na, garukalahukabhedabhinnāpattiropanāropanakkamalakkhaṇadīpanappayojanato.	228	
PA_tika-vin09_t:228_2	Ettha hi “sā ce evaṃ vadeyya ‘ayyo mayā…pe… so ca taṃ paṭijānāti, āpattiyā kāretabbo”’tiādinā	228	
PA_tika-vin09_t:228_3	āpattiyā garukāya, lahukāya ca āropanakkamalakkhaṇaṃ, “na kāretabbo”ti iminā anāropanakkamalakkhaṇañca	228	
PA_tika-vin09_t:228_4	dassitaṃ. Lakkhaṇadīpanato ādimhi, ante vā uddisitabbanti ce? Na, asambhavato. Kathaṃ	228	
PA_tika-vin09_t:228_5	na tāva ādimhi sambhavati, yesamidaṃ lakkhaṇaṃ, tesaṃ sikkhāpadānaṃ adassitattā.	228	
PA_tika-vin09_t:228_6	Na ante garukamissakattā. Tasmā garukalahukānaṃ majjhe eva uddisitabbataṃ arahati	228	
PA_tika-vin09_t:228_7	ubhayamissakattā. Yā tattha pācittiyasaṅkhātā lahukāpatti dassitā, sāpi garukāti	228	
PA_tika-vin09_t:228_8	kathitā. Tenevāha “methunadhammasannissitakilesasaṅkhātena rahassādenā”tiādi. Tasmā	228	
PA_tika-vin09_t:228_9	garukānaṃ eva anantaraṃ uddiṭṭhantipi eke. Evaṃ sati paṭhamāniyatamevālaṃ tāvatā	228	
PA_tika-vin09_t:228_10	lakkhaṇadīpanasiddhito, kiṃ dutiyenāti ce? Na, okāsaniyamapaccayamicchāgāhanivāraṇappayojanato.	2281	
PA_tika-vin09_t:228_11	“Paṭicchanne āsane alaṃkammaniye”ti okāsaniyamato hi tabbiparīte okāse idaṃ lakkhaṇaṃ	2281	
PA_tika-vin09_t:228_12	na vikappitanti micchāgāho hoti. Taṃnivāraṇato dutiyāniyatampi sātthakamevāti adhippāyo.	2281	
PA_tika-vin09_t:228_13	Kasmā? Okāsabhedato, rahobhedadīpanato, rahonisajjassādabhedadīpanato. Okāsaniyamabhāve	2281	
PA_tika-vin09_t:228_14	ca rahonisajjassādabhedo jāto. Dvinnaṃ rahonisajjasikkhāpadānaṃ nānāttajānanañca	2281	
PA_tika-vin09_t:228_15	siyā tathā kāyasaṃsaggabhedadīpanato. Nālaṃ kammaniyepi hi okāse appaṭicchanne, paṭicchannepi	2281	
PA_tika-vin09_t:228_16	vā nisinnāya vātapānakavāṭacchiddādīhi nikkhantakesādiggahaṇena kāyasaṃsaggo labbhatīti	2281	
PA_tika-vin09_t:228_17	evamādayopi nayā vitthārato veditabbā.	2281	
PA_tika-vin09_t:229_0	Tatridaṃ mukhamattanidassanaṃ – okāsabhedatoti alaṃkammaniyanālaṃkammaniyabhedato.	229	
PA_tika-vin09_t:229_1	Paṭicchannampi hi ekaccaṃ nālaṃkammaniyaṃ vātapānādinā antaritattā, ubhayappaṭicchannampi	229	
PA_tika-vin09_t:229_2	ekaccaṃ nālaṃkammaniyaṃ vijānataṃ ajjhokāsattā. Rahobhedadīpanatoti ettha rahabhāvasāmaññepi	229	
PA_tika-vin09_t:229_3	raho dvidhā paṭicchannāpaṭicchannabhedatoti adhippāyo. Rahonisajjassādabhedadīpanatoti	229	
PA_tika-vin09_t:229_4	methunassādavasena nisajjā, duṭṭhullassādavasena nisajjāti tādisassa bhedassa dīpanatoti	229	
PA_tika-vin09_t:229_5	attho. “Idha āgatanayattā bhikkhunipātimokkhe idaṃ kaṇḍaṃ parihīnanti veditabba”nti	229	
PA_tika-vin09_t:229_6	vadanti. “Aṭṭhuppattiyā tattha anuppannattā”ti eke, taṃ anekantabhāvadīpanato ayuttaṃ.	229	
PA_tika-vin09_t:229_7	Sabbabuddhakāle hi bhikkhūnaṃ pañca, bhikkhunīnaṃ cattāro ca uddesā santi. Pātimokkhuddesapaññattiyā	229	
PA_tika-vin09_t:229_8	asādhāraṇattā tattha niddiṭṭhasaṅghādisesapācittiyānanti eke. Tāsañhi bhikkhunīnaṃ	229	
PA_tika-vin09_t:229_9	ubbhajāṇumaṇḍalika -aṭṭhavatthuka -vasena kāyasaṃsaggaviseso pārājikavatthu, “hatthaggahaṇaṃ	229	
PA_tika-vin09_t:229_10	vā sādiyeyya, kāyaṃ vā tadatthāya upasaṃhareyyā”ti vacanato sādiyanampi, “santiṭṭheyya	2291	
PA_tika-vin09_t:229_11	vā”ti vacanato ṭhānampi, “saṅketaṃ vā gaccheyyā”ti vacanato gamanampi, “channaṃ vā	2291	
PA_tika-vin09_t:229_12	anupaviseyyā”ti vacanato paṭicchannaṭṭhānappavesopi hoti, tathā “rattandhakāre appadīpe,	2291	
PA_tika-vin09_t:229_13	paṭicchanne okāse ajjhokāse ekenekā santiṭṭheyya vā sallapeyya vā”ti vacanato duṭṭhullavācāpi	2291	
PA_tika-vin09_t:229_14	pācittiyavatthukanti katvā tāsaṃ aññathā aniyatakaṇḍassa avattabbatāpattito na vuttanti	2291	
PA_tika-vin09_t:229_15	tesaṃ adhippāyo. Pakiṇṇakaṃ.	2291	
PA_tika-vin09_t:230_0	“Desanāvuṭṭhānagāminīnaṃ āpattīnaṃ vasena alajjiādayo lajjīnaṃ codessantī”ti āgatattā	230	
PA_tika-vin09_t:230_1	lajjipaggahatthāya patirūpāyapi upāsikāya vacanena akatvā bhikkhusseva paṭiññāya	230	
PA_tika-vin09_t:230_2	kātabbanti āpattiyo pana lakkhaṇadassanatthaṃ paññattaṃ vitthāranayameva gahetvā	230	
PA_tika-vin09_t:230_3	vattuṃ yuttaṃ “ime kho panāyasmanto dve aniyatā dhammā”ti uddesadassanattāti likhitaṃ.	230	
PA_tika-vin09_t:230_4	Sotassa rahoti ettha rahoti vacanasāmaññato vuttaṃ. Duṭṭhullasāmaññato duṭṭhullārocanappaṭicchādanasikkhāpadesu	230	
PA_tika-vin09_t:230_5	pārājikavacanaṃ viya. Tasmā “cakkhusseva pana raho ‘raho’ti idha adhippeto”ti vuttaṃ.	230	
PA_tika-vin09_t:230_6	Kathaṃ paññāyatīti ce? “Mātugāmo nāma…pe… antamaso tadahujātāpi dārikā”ti vuttattā	230	
PA_tika-vin09_t:230_7	duṭṭhullobhāsanaṃ idha nādhippetanti dīpitamevāti. Antodvādasahatthepīti pi-saddena	230	
PA_tika-vin09_t:230_8	apihitakavāṭassa gabbhassa dvāre nisinnopīti attho. Acelakavagge rahopaṭicchannāsanasikkhāpade	230	
PA_tika-vin09_t:230_9	“yo koci viññū puriso dutiyo hotī”ti imassa anurūpato “itthīnaṃ pana satampi anāpattiṃ	230	
PA_tika-vin09_t:230_10	na karotiyevā”ti vuttaṃ. “Alaṃkammaniyeti sakkā hoti methunaṃ dhammaṃ paṭisevitu”nti	2301	
PA_tika-vin09_t:230_11	vibhaṅge vacanato rahonisajjassādo cettha methunadhammasannissitakileso, na dutiye	2301	
PA_tika-vin09_t:230_12	viya duṭṭhullavācassādakileso. Tasmā ca paññāyati sotassa raho nādhippetoti.	2301	
PA_tika-vin09_t:231_0	Tiṇṇaṃ dhammānaṃ aññatarena vadeyyāti rahonisajjasikkhāpadavasena nisinnassa tassānusārena	231	
PA_tika-vin09_t:231_1	pācittiyameva avatvā pārājikasaṅghādisesāyapi āpattiyā bhedadassanatthaṃ vuttaṃ.	231	
PA_tika-vin09_t:231_2	Puna āpattippaṭijānanaṃ avatvā kasmā “nisajjaṃ bhikkhu paṭijānamāno”ti vatthuppaṭijānanaṃ	231	
PA_tika-vin09_t:231_3	vuttanti? Vuccate – āpattiyā codite vinayadharena “kismiṃ vatthusmi”nti pucchite	231	
PA_tika-vin09_t:231_4	cuditakena “imasmiṃ vatthusmi”nti vutte vinayadharena “īdisaṃ nāma akāsī”ti pucchite	231	
PA_tika-vin09_t:231_5	so vatthuṃ paṭijānamānova kāretabboti dassanatthaṃ “nisajjaṃ bhikkhu paṭijānamāno”ti	231	
PA_tika-vin09_t:231_6	vuttaṃ. Yadi evaṃ nisajjaṃ paṭijānamānopi āpattiyāva kāretabboti? Anurūpameva. Evaṃ	231	
PA_tika-vin09_t:231_7	pana gahetabbaṃ – tiṇṇampi āpattīnaṃ vatthūni aggahetvā idha sikkhāpadavasena nisajjameva	231	
PA_tika-vin09_t:231_8	vuttaṃ. Tasmiṃ gahitepi hi āpatti gahitāva hotīti. Yena vā sāti ettha vā-saddo “tena	231	
PA_tika-vin09_t:231_9	so bhikkhu kāretabbo vā”ti yojetabbo. So ca vikappattho. Tasmā “kāretabbo vā paṭijānamāno,	231	
PA_tika-vin09_t:231_10	na vā kāretabbo appaṭijānamāno”ti attho. Tena vuttaṃ “paṭijānamāno vā”tiādi. Rahonisajjasikkhāpadavasena	2311	
PA_tika-vin09_t:231_11	nisajjapaccayā āpattiyā vuttattā sesesupi sesasikkhāpadavasena āpatti gahetabbā.	2311	
PA_tika-vin09_t:231_12	“Samuṭṭhānādīni paṭhamapārājikasadisānevā”ti vuttattā idha duṭṭhullobhāsanassa anadhippetabhāvo veditabbo.	2311	
PA_tika-vin09_t:232	Paṭhamāniyatasikkhāpadavaṇṇanā niṭṭhitā.	23	
PA_tika-vin09_t:233	2. Dutiyāniyatasikkhāpadavaṇṇanā	23	
PA_tika-vin09_t:234_0	Saṅghādisesena vāti kāyasaṃsaggaduṭṭhullobhāsanena. Tasmā evaṃ kāyasaṃsaggavāro pāḷiyampi	234	
PA_tika-vin09_t:234_1	vutto. Anandho abadhiroti anandho kāyasaṃsaggaṃ passati, abadhiro duṭṭhullaṃ suṇāti,	234	
PA_tika-vin09_t:234_2	tasmā eva adinnādānasadisānevāti vutta”nti likhitaṃ. Ettha ca kāyavācācittato samuṭṭhānaṃ	234	
PA_tika-vin09_t:234_3	kathanti ce? Kāyasaṃsaggañhi samāpajjanto duṭṭhullampi bhaṇati, duṭṭhullaṃ bhaṇanto	234	
PA_tika-vin09_t:234_4	nisīdati cāti sambhavati, duṭṭhullameva vā sandhāya vuttaṃ. Tañhi adinnādānasamuṭṭhānanti.	234	
PA_tika-vin09_t:235	Yo desanaṃ sabbavidūpamova;	23	
PA_tika-vin09_t:236	Nānānayākāravicittabhedaṃ;	23	
PA_tika-vin09_t:237	Ñātuṃ upāyāna mano satimā;	23	
PA_tika-vin09_t:238	Taṃ lābhahetuṃ na karoti puññanti.	23	
PA_tika-vin09_t:239	Dutiyāniyatasikkhāpadavaṇṇanā niṭṭhitā.	23	
PA_tika-vin09_t:240	Aniyatavaṇṇanā niṭṭhitā.	24	
PA_tika-vin09_t:241	Nissaggiyakaṇḍaṃ	24	
PA_tika-vin09_t:242	1. Cīvaravaggo	24	
PA_tika-vin09_t:243	1. Kathinasikkhāpadavaṇṇanā	24	
PA_tika-vin09_t:244	Nissaggiyakaṇḍe tiṇṇaṃ kathinasikkhāpadānaṃ, vassikasāṭikaaccekacīvarasāsaṅkasikkhāpadānañca ekadesanāya tathākiṇṇāpattikkhandhāva veditabbā –	24	
PA_tika-vin09_t:245	Kathinaṃ yassa cattāro, sahajā samayadvayaṃ;	24	
PA_tika-vin09_t:246	Channaṃ sikkhāpadānañca, ekadesavinicchayo.	24	
PA_tika-vin09_t:247_0	Tattha kathinanti “saṅghassa anumodanāya, gaṇassa anumodanāya, puggalassa atthārā	247	
PA_tika-vin09_t:247_1	saṅghassa atthataṃ hoti kathina”nti vacanato tesaṃyeva anumodanādidhammānaṃ saṅgaho	247	
PA_tika-vin09_t:247_2	kathinaṃ nāma. Yathāha “kathinaṃ jānitabbanti tesaññeva dhammānaṃ saṅgaho samavāyo	247	
PA_tika-vin09_t:247_3	nāmaṃ nāmakamma”ntiādi. Tasmā kathinanti idaṃ bahūsu dhammesu nāmamattaṃ, na paramatthato	247	
PA_tika-vin09_t:247_4	eko dhammo. Ko panassa atthāroti? Tadekadesova khīrassa dhārā viya. Yathā cāha “atthāro	247	
PA_tika-vin09_t:247_5	ekena dhammena saṅgahito vacībhedenā”ti. Sahajā nāma aṭṭha mātikā, dve palibodhā,	247	
PA_tika-vin09_t:247_6	pañcānisaṃsāti ime pannarasa dhammā. Samayadvayaṃ nāma kathinatthārasamayo, cīvarasamayo	247	
PA_tika-vin09_t:247_7	cāti. Tattha kathinatthārasamayo vassānassa pacchimo māso. Cīvarasamayo nāma anatthate	247	
PA_tika-vin09_t:247_8	kathine ayaṃ kattikamāso, atthate cattāro hemantikā cāti pañca māsā.	247	
PA_tika-vin09_t:248_0	Tattha aṭṭha mātikā nāma pakkamanantikādayo. Tā sabbāpi atthārena ekato uppajjanti	248	
PA_tika-vin09_t:248_1	nāma. Tabbhāvabhāvitāya atthāre sati uddhāro sambhavati. Tattha kathinatthārena ekuppādā	248	
PA_tika-vin09_t:248_2	ekanirodhā antarubbhāro sahubbhāro, avasesā kathinubbhārā ekuppādā, nānānirodhā ca.	248	
PA_tika-vin09_t:248_3	Tattha ekanirodhāti atthārena saha nirodhā, antarubbhārasahubbhārānaṃ uddhārābhāvo	248	
PA_tika-vin09_t:248_4	ekakkhaṇe hotīti attho. Sesā nānā nirujjhanti nāma. Tesu hi uddhārabhāvaṃ pattesupi	248	
PA_tika-vin09_t:248_5	atthāro tiṭṭhati evāti aṭṭhakathāyaṃ atthavibhāvanā. Sace atthate kathine bhikkhusmiṃ	248	
PA_tika-vin09_t:248_6	sāpekkhe tamhā āvāsā pakkamante saṅgho antarubbhāraṃ karoti, tassa bhikkhuno paṭhamameva	248	
PA_tika-vin09_t:248_7	mūlāvāse niṭṭhitacīvarapalibodhābhāvepi sati antarubbhāre palibodho chijjati satipi	248	
PA_tika-vin09_t:248_8	sāpekkhatāya saussāhattā. Iminā pariyāyena pakkamanantiko kathinuddhāro atthārena	248	
PA_tika-vin09_t:248_9	ekuppādo nānānirodho hoti. Tathā antarubbhāre sati suṇantassāpi yāva cīvaraniṭṭhānaṃ	248	
PA_tika-vin09_t:248_10	na gacchati, tāva parihārasambhavato niṭṭhānantiko. Yāva sanniṭṭhānaṃ na gacchati,	2481	
PA_tika-vin09_t:248_11	tāva parihārasambhavato sanniṭṭhānantiko. Yāva na nassati, tāva parihārasambhavato	2481	
PA_tika-vin09_t:248_12	nāsanantiko. Yāva na suṇāti, tāva parihārasambhavato savanantiko. Yāva cīvarāsā na	2481	
PA_tika-vin09_t:248_13	chijjati, tāva parihārasambhavato āsāvacchediko. Yāva sīmaṃ nātikkamati, tāva parihārasambhavato	2481	
PA_tika-vin09_t:248_14	sīmātikkantiko. Atthārena ekuppādo nānānirodho hotīti veditabbo.	2481	
PA_tika-vin09_t:249_0	Tattha antarubbhārasahubbhārā dve antosīmāyaṃ eva sambhavanti, na bahisīmāyaṃ. Pakkamanasavanasīmātikkantikā	249	
PA_tika-vin09_t:249_1	bahisīmāyameva sambhavanti, na antosīmāyaṃ. Niṭṭhānasaaāṭṭhānāsāvacchedikā antosīmāyañceva	249	
PA_tika-vin09_t:249_2	bahisīmāyañca. Antarubbhāro saṅghāyatto, pakkamananiṭṭhānasanniṭṭhānasīmātikkantikā	249	
PA_tika-vin09_t:249_3	puggalādhīnā, sesā tadubhayaviparītā.	249	
PA_tika-vin09_t:250_0	Tattha “niṭṭhitacīvarasmi”nti iminā cīvarapalibodhābhāvameva dīpeti. Na āvāsapalibodhābhāvaṃ.	250	
PA_tika-vin09_t:250_1	“Ubbhatasmiṃ kathine”ti iminā ubhayapalibodhābhāvaṃ dīpeti, tasmā ubhayapalibodhābhāvadīpanatthaṃ	250	
PA_tika-vin09_t:250_2	tadeva vattabbanti ce? Na, visesattā. Kathaṃ? Kāmañcetaṃ tasmā “ubbhatasmiṃ kathine”ti	250	
PA_tika-vin09_t:250_3	kesañci kathinuddhārānaṃ nānānirodhattā, saṅghapuggalādhīnānadhīnattā ca antobahiubhayasīmāsu	250	
PA_tika-vin09_t:250_4	niyamāniyamato ca ubbhatasmiṃ kathine saṅghassa, na puggalassa ubbhataṃ hoti, tathāpi	250	
PA_tika-vin09_t:250_5	“ubbhatasmiṃ kathine”ti idaṃ sāmaññavacanaṃ. Tasmā “niṭṭhitacīvarasmi”nti iminā niyameti.	250	
PA_tika-vin09_t:251_0	Kiṃ vuttaṃ hoti – saṅghassa antarubbhārena ubbhatasmiṃ kathine acchinnacīvarapalibodho	251	
PA_tika-vin09_t:251_1	bahisīmāgato pacchā gantvā attano sīmāgato aniṭṭhitacīvaro ānisaṃsaṃ labhati evāti	251	
PA_tika-vin09_t:251_2	katvā “niṭṭhitacīvarasmi”nti vuttanti veditabbaṃ. Tattha āvāsapalibodho nāma vasati	251	
PA_tika-vin09_t:251_3	vā tasmiṃ āvāse, sāpekkho vā pakkamati. Cīvarapalibodho nāma cīvaraṃ akataṃ vippakataṃ,	251	
PA_tika-vin09_t:251_4	cīvarāsānupacchinnā, tabbiparītena apalibodho veditabbo. Tattha anatthatakathinānaṃ	251	
PA_tika-vin09_t:251_5	cīvarakālasamaye niyamato cattāro ānisaṃsā labbhanti, asamādānacāro aniyamato. Tena	251	
PA_tika-vin09_t:251_6	sāsaṅkasikkhāpadaṃ vuttaṃ. Kathaṃ cattāro niyatāti ce? “Cīvarakālasamayo nāma anatthate	251	
PA_tika-vin09_t:251_7	kathine vassānassa pacchimo māso”ti vacanato anatthatakathinānaṃ tasmiṃ māse yāvadatthacīvaraṃ	251	
PA_tika-vin09_t:251_8	siddhaṃ, tathā tatiyakathinasikkhāpade akālacīvaraṃ nāma piṭṭhisamayato paṭṭhāya	251	
PA_tika-vin09_t:251_9	taṃ paṭiggahetvā saṅghato labhitabbaṃ ce, yāva cīvarakālasamayaṃ nikkhipitvā bhājetvā	251	
PA_tika-vin09_t:251_10	gahetabbaṃ. Puggalikaṃ ce, vassānassa chaṭṭhapakkhassa pañcamito paṭṭhāya yāva cīvarakālasamayaṃ	2511	
PA_tika-vin09_t:251_11	anadhiṭṭhitaṃ avikappitaṃ vaṭṭati accekacīvarasikkhāpadena anuññātattā, na tato paraṃ.	2511	
PA_tika-vin09_t:251_12	Tadā uppannacīvarassa paṭisiddhattā paṭhamakathinena. Tattha aṭṭhakathāyaṃ vuttanayo	2511	
PA_tika-vin09_t:251_13	saṅghikaṃ sandhāya, tathā porāṇagaṇṭhipade cāti veditabbaṃ.	2511	
PA_tika-vin09_t:252_0	Paṭhamakathine paṭhamapaññattiyā, avisesena vā ekādasame divase āpatti. Vassānassa	252	
PA_tika-vin09_t:252_1	hi antonivāraṇatthaṃ aṭṭhakathāya “niṭṭhitacīvarasmiṃ bhikkhunā ubbhatasmiṃ kathine”ti	252	
PA_tika-vin09_t:252_2	vuttaṃ. Eseva nayo dutiye, tatiye ca. Tena cīvarakālato pure vā anto vā uppannaṃ	252	
PA_tika-vin09_t:252_3	cīvarakālato uddhaṃ ekadivasampi parihāraṃ na labhati. Yadi labheyya, accekacīvarasikkhāpadavirodho.	252	
PA_tika-vin09_t:252_4	“Yāva cīvarakālasamayaṃ nikkhipitabbaṃ, tato ce uttari nikkhipeyya, nissaggiya”nti	252	
PA_tika-vin09_t:252_5	hi tattha vuttaṃ. Vassāvāsikabhāvena saṅghato laddhaṃ vuṭṭhavassattā attano santakabhūtaṃ	252	
PA_tika-vin09_t:252_6	accekacīvaraṃ cīvarakālasamayaṃ atikkāmayato eva āpatti, na accekacīvarakālaṃ atikkāmayato	252	
PA_tika-vin09_t:252_7	āpattīti. “Anatthate kathine ekādasamāse uppanna”nti vacanato yo ca tattha cīvaruppādo,	252	
PA_tika-vin09_t:252_8	so ca nesaṃ bhavissatīti siddhaṃ, anāmantacāragaṇabhojanasikkhāpade “aññatra samayā”ti	252	
PA_tika-vin09_t:252_9	vuttattā sesadvayaṃ siddhameva. Tasmā “kālepi ādissa dinnaṃ, etaṃ akālacīvara”nti	252	
PA_tika-vin09_t:252_10	vacanato ādissa dinnacīvaraṃ parihāraṃ na labhati.	2521	
PA_tika-vin09_t:253_0	Aparakattikāyameva vā ubbhatasmiṃ kathine labhati, evaṃ “ubbhatasmiṃ kathine”ti vuttattāti	253	
PA_tika-vin09_t:253_1	ce? Na vattabbaṃ. Cha ṭhānāni hi sāpekkhatāya vuttāni. Duṭṭhadosadvaye adhikaraṇacatutthaṃ,	253	
PA_tika-vin09_t:253_2	paṭhamāniyate sotassa raho, tatiyakathine ādissa dinnaṃ cīvaraṃ, accekacīvarasikkhāpade	253	
PA_tika-vin09_t:253_3	“saññāṇaṃ katvā nikkhipitabba”nti padaṃ, duṭṭhullārocanappaṭicchādanadvaye adhikaraṇaṃ,	253	
PA_tika-vin09_t:253_4	pārājikavacanañca, tīsu kathinasikkhāpadesu “aṭṭhannaṃ mātikānaṃ aññatarāyā”ti vacananti.	253	
PA_tika-vin09_t:253_5	Tattha ādissa dinnaṃ cīvaraṃ saṅghikaṃ bhājitabbacīvaraṃ sandhāya vuttaṃ, na puggalikaṃ.	253	
PA_tika-vin09_t:253_6	Saññāṇaṃ katvā nikkhipitabbanti vassāvāsikacīvaraṃ sandhāya vuttaṃ. Avuṭṭhavassena	253	
PA_tika-vin09_t:253_7	pacchā dātabbattā saññāṇaṃ kātabbaṃ, na ñātippavāritato laddhaṃ puggalikaṃ sandhāya.	253	
PA_tika-vin09_t:253_8	Tasmā duvidhaṃ accekacīvaraṃ saṅghe ninnaṃ, puggale ninnañcāti siddhaṃ. Tattha saṅghe	253	
PA_tika-vin09_t:253_9	pariṇataṃ accekacīvaraṃ vassūpanāyikadivasato paṭṭhāya, piṭṭhisamayato paṭṭhāya vā	253	
PA_tika-vin09_t:253_10	yāva pavāraṇā nikkhipituṃ vaṭṭati eva saṅghikattā, puggalikampi “vassaṃvuṭṭhakāle	2531	
PA_tika-vin09_t:253_11	gaṇhathā”ti dinnattā. Tādisañhi yāva vassaṃvuṭṭho na hoti, tāva tasseva dāyakassa	2531	
PA_tika-vin09_t:253_12	santakaṃ hoti. Ettako visesahetu.	2531	
PA_tika-vin09_t:254_0	“Anaccekacīvare anaccekacīvarasaññī cīvarakālasamayaṃ atikkāmeti, anāpattī”ti vacanato	254	
PA_tika-vin09_t:254_1	accekacīvarakasseva so aparādho. Yena “virodho”ti vacanaṃ dasseyyāti na vinaye visesahetu	254	
PA_tika-vin09_t:254_2	pariyesitabbo. Buddhavisayattā pamāṇanti ce? Na, yadi evaṃ ettha attano santakabhūtampi	254	
PA_tika-vin09_t:254_3	accekacīvaraṃ saññāṇaṃ katvā nikkhipitabbameva, na adhiṭṭhātabbaṃ na vikappetabbaṃ	254	
PA_tika-vin09_t:254_4	na vissajjetabbaṃ. Tato “anāpatti, antosamaye adhiṭṭheti vikappeti vissajjetī”tiādivacanavirodho	254	
PA_tika-vin09_t:254_5	adhivāsetabbo siyā. Tathā “vassānassa pacchime māse kathinuddhāre kate tasmiṃ māse	254	
PA_tika-vin09_t:254_6	atthate kathine kathinuddhāradivasaṃ atikkāmeti, nissaggiyaṃ hotī”ti vacanato nissaggiyaṃ	254	
PA_tika-vin09_t:254_7	hotīti ayampi atthavirodho adhivāsetabbo siyā. Tasmiñca “anaccekacīvare anāpattī”ti	254	
PA_tika-vin09_t:254_8	vuttaṃ, tañca anadhiṭṭhitaṃ avikappitamevāti ettako visesahetu. Atirekacīvarañcetaṃ	254	
PA_tika-vin09_t:254_9	paṭhamasikkhāpadenāpatti, itaraṃ ce anāpattiyevāti imassa atthassa ayaṃ bhagavato	254	
PA_tika-vin09_t:254_10	visesahetu. Tathā atirekadasāhānāgatāyeva kattikapuṇṇamāya saṅghassa vassāvāsikatthaṃ	2541	
PA_tika-vin09_t:254_11	accekacīvaraṃ viya dadamānaṃ na gahetabbaṃ, dasāhānāgatāya eva gahetabbanti ettako	2541	
PA_tika-vin09_t:254_12	visesahetu. Tato aṭṭhakathānayavirodho ca adhivāsetabbo siyā. Tattha “adhiṭṭhitato	2541	
PA_tika-vin09_t:254_13	paṭṭhāya uppannaṃ accekacīvaraṃ na hotī”ti vatvā aññathā nayo dassito. Porāṇagaṇṭhipade	2541	
PA_tika-vin09_t:254_14	so ca nayo saṅghikaṃ upādāya vuttattā na virujjhatīti neva so ca paṭikkhitto. Yathā	2541	
PA_tika-vin09_t:254_15	anaccekacīvaraṃ chaṭṭhito paṭṭhāya uppannaṃ atirekadasāhānāgatāyapi paṭiggahetabbaṃ,	2541	
PA_tika-vin09_t:254_16	paṭiggahetvā cīvarakālasamayaṃ atikkāmayatopi anāpattīti ayampi nayo adhivāsetabbo	2541	
PA_tika-vin09_t:254_17	siyā. Tato paṭhamakathinavirodho. Dasāhānāgatāya eva paṭiggahetabbaṃ, paṭiggahetvā	2541	
PA_tika-vin09_t:254_18	cīvarakālasamayaṃ atikkāmayato anāpattīti ce, taṃ dve dasāhe labhatīti ettako visesahetu.	2541	
PA_tika-vin09_t:255_0	Antarā anāpattikkhettacīvarakālappaviṭṭhattā adhiṭṭhahitvā paccuddhaṭaṃ viya taṃ	255	
PA_tika-vin09_t:255_1	punapi dasāhe labhatīti ce? Na, kālappaveso adhiṭṭhānaṃ viya hotīti ce? Na, “vassikasāṭikaṃ	255	
PA_tika-vin09_t:255_2	vassānaṃ cātumāsaṃ adhiṭṭhātuṃ, tato paraṃ vikappetu”nti vacanavirodhaṃ katvā, tato	255	
PA_tika-vin09_t:255_3	paraṃ dasāhaṃ avikappentassāpi anāpatti siyā. Apica yaṃ vuttaṃ aṭṭhakathāyaṃ “vassikasāṭikā	255	
PA_tika-vin09_t:255_4	antovasse laddhā ceva niṭṭhitā ca, antodasāhe adhiṭṭhātabbā, dasāhātikkame niṭṭhitā,	255	
PA_tika-vin09_t:255_5	tadaheva adhiṭṭhātabbā, dasāhe appahonte cīvarakālaṃ nātikkāmetabbā”ti. Tena āpattito	255	
PA_tika-vin09_t:255_6	na mucceyya. Kālappaveso hi adhiṭṭhānapariyāyo na jātoti. Ettāvatā yathāvutto atthavikappo	255	
PA_tika-vin09_t:255_7	pāḷinayeneva patiṭṭhāpito hoti.	255	
PA_tika-vin09_t:256_0	Apicettha yaṃ vuttaṃ aṭṭhakathāyaṃ “dasāhe appahonte cīvarakālaṃ nātikkāmetabbā”ti,	256	
PA_tika-vin09_t:256_1	tatthapi cīvarakāle uppannaṃ, dasāhe appahonte cassa karaṇaṃ natthi, taṃ accekacīvaraṃ	256	
PA_tika-vin09_t:256_2	akālacīvaramiva cīvarakālaṃ nātikkāmetabbanti siddhametaṃ. Pāḷito ca tañce antokāle	256	
PA_tika-vin09_t:256_3	uppajjati, dasāhe appahontepi uppajjati, evaṃ uppannaṃ accekacīvaraṃ accekacīvarameva	256	
PA_tika-vin09_t:256_4	na hoti. Na hi taṃ kālavisesavasena accekacīvarasaṅkhaṃ gacchati. Vuttañhetaṃ “accekacīvaraṃ	256	
PA_tika-vin09_t:256_5	nāma senāya vā gantukāmo hoti, pavāsaṃ vā gantukāmo hoti, gilāno vā hoti, gabbhinī	256	
PA_tika-vin09_t:256_6	vā hoti, assaddhassa vā saddhā uppannā hoti…pe… ‘vassāvāsikaṃ dassāmī’ti evaṃ ārocitaṃ,	256	
PA_tika-vin09_t:256_7	etaṃ accekacīvaraṃ nāmā”ti. Tasmā yathā taṃ cīvaraṃ nātikkāmetabbaṃ, tathā anaccekacīvarampīti	256	
PA_tika-vin09_t:256_8	siddhaṃ hoti. Tena vuttaṃ aṭṭhakathāyaṃ “dasāhe appahonte cīvarakālaṃ nātikkāmetabbā”ti.	256	
PA_tika-vin09_t:256_9	Apica yadi evaṃ taṃ accekacīvarasikkhāpadameva accekacīvaraṃ cīvarakālaṃ nātikkāmetabbanti	256	
PA_tika-vin09_t:256_10	imassa pana atthavisesassa dassanatthaṃ bhagavatā paññattaṃ.	2561	
PA_tika-vin09_t:257_0	Mahāaṭṭhakathāyaṃ pana taṃ evaṃ vuttaṃ – kāmañcedaṃ “dasāhaparamaṃ atirekacīvaraṃ	257	
PA_tika-vin09_t:257_1	dhāretabba”nti iminā siddhaṃ, aṭṭhuppattivasena pana apubbaṃ viya atthaṃ dassetvā	257	
PA_tika-vin09_t:257_2	sikkhāpadaṃ ṭhapitanti atthavisesadīpanapayojanato. Tasmā taṃ tassa atthavisesadassanatthaṃ	257	
PA_tika-vin09_t:257_3	vuttanti siddhameva. Tasmāpi veditabbameva yaṃ kiñci cīvaraṃ cīvarakālasamayaṃ nātikkāmetabbanti.	257	
PA_tika-vin09_t:257_4	Apica yaṃ vuttaṃ aṭṭhakathāyaṃ “chaṭṭhito paṭṭhāya pana uppannaṃ anaccekacīvarampi	257	
PA_tika-vin09_t:257_5	paccuddhāretvā ṭhapitacīvarampi etaṃ parihāraṃ labhatī”ti. Tena “anaccekacīvare anaccekacīvarasaññī	257	
PA_tika-vin09_t:257_6	cīvarakālasamayaṃ atikkāmeti, anāpattī”ti imināpi anaccekacīvarassāpi accekacīvaraparihāralābhaṃ dīpetīti.	257	
PA_tika-vin09_t:258	Ettāvatā yathāvutto dutiyo atthavikappo pāḷinayena, aṭṭhakathānayena ca patiṭṭhāpito hoti. Evaṃ tāva pakiṇṇakāya adhikathā parato pāṭhato vitthāritā hotīti apakiṇṇakaṃ.	25	
PA_tika-vin09_t:259_0	Cīvarapalibodho, āvāsapalibodho cāti dve palibodhā. Tesu ekapalibodhepi sati anāmantacārādiānisaṃsaṃ	259	
PA_tika-vin09_t:259_1	labhati, taṃ idha natthīti dassetuṃ “niṭṭhitacīvarasmiṃ bhikkhunā ubbhatasmiṃ kathine”ti	259	
PA_tika-vin09_t:259_2	vuttaṃ. Tasmā eva “atthatakathinassa hi bhikkhuno”tiādi vuttaṃ. Kathinatthārārahassāti	259	
PA_tika-vin09_t:259_3	ettha “aṭṭhahi aṅgehi samannāgato puggalo bhabbo kathinaṃ attharituṃ – pubbakaraṇaṃ	259	
PA_tika-vin09_t:259_4	jānāti, paccuddhāraṃ jānāti, adhiṭṭhānaṃ jānāti, atthāraṃ jānāti, mātikaṃ jānāti,	259	
PA_tika-vin09_t:259_5	palibodhaṃ jānāti, uddhāraṃ jānāti, ānisaṃsaṃ jānātī”ti vacanato imehi aṭṭhahi aṅgehi	259	
PA_tika-vin09_t:259_6	samannāgato puggalo kathinatthārāraho nāma. Pubbakaraṇaṃ nāma dhovanavicāraṇacchedanasibbanarajanakappakaraṇaṃ.	259	
PA_tika-vin09_t:260_0	“Cīvaraṃ nāma khoma”ntiādinā pāḷivasena jātiñca pamāṇañca dassetvā idāni atirekacīvaraṃ	260	
PA_tika-vin09_t:260_1	dassetuṃ “yaṃ pana vuttaṃ adhiṭṭhitavikappitesū”tiādi vuttaṃ. Ṭhapitaṭṭhānaṃ sallakkhetvā”ti	260	
PA_tika-vin09_t:260_2	vuttepi yasmiṃ ṭhāne yaṃ ṭhapitaṃ, tasmiṃ taṃ pacchā hotu vā, mā vā, adhiṭṭhānaṃ	260	
PA_tika-vin09_t:260_3	ruhateva. Pure pacchā ṭhapanaṭṭhānaṃ na pamāṇaṃ.	260	
PA_tika-vin09_t:261	Antimavatthuṃ ajjhāpannassa bhikkhubhāvapariccāgavasena setavatthanivāsanaṃ vā kāsāvacajanaṃ vā hīnāyāvattanaṃ.	26	
PA_tika-vin09_t:262_0	Ekādasame aruṇuggamaneti antimaṃ ṭhapetvā tato purimatarasminti attho veditabbo.	262	
PA_tika-vin09_t:262_1	Tattha antimaṃ nāma aparakattikāya paṭhamāruṇuggamanaṃ. Tañhi kālattā nissaggiyaṃ	262	
PA_tika-vin09_t:262_2	na karoti. Idha “niṭṭhitacīvarasmiṃ bhikkhunā”ti karaṇavacanaṃ nidānānapekkhaṃ nidāne	262	
PA_tika-vin09_t:262_3	karaṇābhāvato. Tasmā eva “dasāhaparama”nti ayamettha anupaññattīti vuttaṃ. “Anujānāmi,	262	
PA_tika-vin09_t:262_4	bhikkhave, ticīvaraṃ adhiṭṭhātuṃ na vikappetu”ntiādi vacanato ca idha “vikappetī”ti	262	
PA_tika-vin09_t:262_5	avisesena vuttavacanaṃ viruddhaṃ viya dissati, na ca viruddhaṃ tathāgatā bhāsanti,	262	
PA_tika-vin09_t:262_6	tasmā evamassa attho veditabbo – ticīvaraṃ ticīvarasaṅkhepena parihārato adhiṭṭhātumeva	262	
PA_tika-vin09_t:262_7	anujānāmi, na vikappetuṃ. Vassikasāṭikaṃ pana catumāsato paraṃ vikappetumeva, na	262	
PA_tika-vin09_t:262_8	adhiṭṭhātunti. Evañca pana sati yo ticīvare ekena cīvarena vippavasitukāmo hoti,	262	
PA_tika-vin09_t:262_9	tassa ticīvarādhiṭṭhānaṃ paccuddharitvā vippavāsasukhatthaṃ vikappanāya okāso dinno	262	
PA_tika-vin09_t:262_10	hoti, dasāhātikkame ca anāpattīti. Etena upāyena sabbattha vikappanāya apaṭisiddhabhāvo	2621	
PA_tika-vin09_t:262_11	veditabboti likhitaṃ.	2621	
PA_tika-vin09_t:263_0	Imassa pana sikkhāpadassa ayaṃ saṅkhepavinicchayo – anatthate kathine hemantānaṃ	263	
PA_tika-vin09_t:263_1	paṭhamadivasato paṭṭhāya, atthate kathine gimhānaṃ paṭhamadivasato paṭṭhāya uppannacīvaraṃ	263	
PA_tika-vin09_t:263_2	sandhāya “niṭṭhitacīvarasmi”ntiādi vuttaṃ. Etthāha – “rajakehi dhovāpetvā setakaṃ	263	
PA_tika-vin09_t:263_3	kārāpentassāpi adhiṭṭhānaṃ adhiṭṭhānamevā”ti vacanato arajitepi adhiṭṭhānaṃ ruhatīti.	263	
PA_tika-vin09_t:263_4	Tena sūcikammaṃ katvā rajitvā kappabinduṃ datvā adhiṭṭhātabbanti niyamo kātabbo,	263	
PA_tika-vin09_t:263_5	na kātabboti? Kattabbova. Patto viya adhiṭṭhito yathā puna setabhāvaṃ vā tambabhāvaṃ	263	
PA_tika-vin09_t:263_6	vā patto adhiṭṭhānaṃ na vijahati, na ca pana tādiso yaṃ adhiṭṭhānaṃ upagacchati,	263	
PA_tika-vin09_t:263_7	evametaṃ daṭṭhabbanti. “Sve kathinaṃ uddharissatī”ti laddhacīvaraṃ sace ajjeva na	263	
PA_tika-vin09_t:263_8	adhiṭṭhāti, aruṇuggamane eva nissaggiyaṃ hoti. Kasmā? “Niṭṭhitacīvarasmi”ntiādinā	263	
PA_tika-vin09_t:263_9	sikkhāpadassa vuttattā. Kathinabbhantare dasāhato uttaripi parihāraṃ labhati, kathinato	263	
PA_tika-vin09_t:263_10	pana pacchā ekadivasampi na labhati. Yathā kiṃ – yathā atthatakathino saṅgho ticīvaraṃ	2631	
PA_tika-vin09_t:263_11	atthatadivasato paṭṭhāya yāva ubbhārā ānisaṃsaṃ labhati, na tato paraṃ, evaṃ atthatadivasato	2631	
PA_tika-vin09_t:263_12	paṭṭhāya yāva ubbhārā labhati, uddhate pana kathine ekadivasampi na labhati. Etthāha	2631	
PA_tika-vin09_t:263_13	– ubbhatadivasato paṭṭhāya puna dasāhaṃ labhatīti? Na, kasmā? “Anujānāmi, bhikkhave,	2631	
PA_tika-vin09_t:263_14	dasāhaparamaṃ atirekacīvaraṃ dhāretu”nti vacanato. Kathinabbhantarepi ekādase aruṇuggamane	2631	
PA_tika-vin09_t:263_15	nissaggiyanti āpannaṃ. Taṃ pana atippasaṅgaṃ nivāretuṃ “niṭṭhitacīvarasmi”ntiādi	2631	
PA_tika-vin09_t:263_16	vuttaṃ, na kathinadivasāni adivasānīti dīpanatthaṃ. Ayamattho tattha tattha āvibhavissati.	2631	
PA_tika-vin09_t:263_17	Atha vā vassikasāṭikā anatirittappamāṇā nāmaṃ gahetvā vuttanayeneva cattāro vassike	2631	
PA_tika-vin09_t:263_18	māse adhiṭṭhātabbā, tato paraṃ paccuddharitvā vikappetabbāti vuttaṃ. Ettha “paccuddharitvā”ti	2631	
PA_tika-vin09_t:263_19	vacane uposathadivase eva paccuddharitvā vikappetvā ṭhapitaṃ hoti, tato paraṃ hemantassa	2631	
PA_tika-vin09_t:263_20	paṭhamadivasato paṭṭhāya paccuddharaṇābhāvā. Evaṃ kathinabbhantare uppannacīvarampi	2632	
PA_tika-vin09_t:263_21	veditabbanti likhitaṃ.	2632	
PA_tika-vin09_t:264	Kathinasikkhāpadavaṇṇanā niṭṭhitā.	26	
PA_tika-vin09_t:265	2. Udositasikkhāpadavaṇṇanā	26	
PA_tika-vin09_t:266_0	“Atthatakathinassa pañca māse baddhasīmāyaṃ yattha katthaci cīvaraṃ nikkhipitvā pakkamantassa	266	
PA_tika-vin09_t:266_1	anāpattī”ti aṭṭhakathāyaṃ vuttaṃ. “Abaddhasīmāyapi vaṭṭatī”ti idaṃ abaddhasīmāyaṃ	266	
PA_tika-vin09_t:266_2	kathinatthārañca āraññakasikkhāpadañca sādhetīti likhitaṃ. Idāni –	266	
PA_tika-vin09_t:267	“Chinnaṃ dhutaṅgaṃ sāsaṅka-sammato santaruttaraṃ;	26	
PA_tika-vin09_t:268	Acīvarassānāpatti, paccuddhārādisiddhito”ti. –	26	
PA_tika-vin09_t:269	Idaṃ pakiṇṇakaṃ veditabbaṃ.	26	
PA_tika-vin09_t:270_0	Tatrāyaṃ codanāpubbaṅgamavinicchayo – keci “diguṇaṃ saṅghāṭi”nti vacanato “ekaccikā	270	
PA_tika-vin09_t:270_1	saṅghāṭi nādhiṭṭhātabbā. Sace adhiṭṭhāti, na ruhatī”ti vatvā upasampadāpekkhānampi	270	
PA_tika-vin09_t:270_2	diguṇaṃyeva saṅghāṭiṃ datvā upasampādenti, te iminā suttalesena saññāpetabbā. Bhagavatā	270	
PA_tika-vin09_t:270_3	hi “chinnakaṃ saṅghāṭiṃ, chinnakaṃ uttarāsaṅgaṃ, chinnakaṃ antaravāsaka”nti paṭhamaṃ	270	
PA_tika-vin09_t:270_4	anuññātaṃ. Tato “aññatarassa bhikkhuno ticīvare kariyamāne sabbaṃ chinnakaṃ nappahoti.	270	
PA_tika-vin09_t:270_5	Dve chinnakāni ekaṃ achinnakaṃ nappahoti, dve achinnakāni ekaṃ chinnakaṃ nappahotī”ti	270	
PA_tika-vin09_t:270_6	imasmiṃ vatthusmiṃ “anujānāmi, bhikkhave, anvādhikampi āropetu”nti anuññātaṃ, tasmā	270	
PA_tika-vin09_t:270_7	ekaccikāpi saṅghāṭi vaṭṭatīti siddhaṃ. Yā chijjamānāpi nappahoti, tassā kuto diguṇatāti?	270	
PA_tika-vin09_t:270_8	Aṭṭhakathāyampissa vuttaṃ “anvādhikampi āropetunti āgantukapattampi dātuṃ, idaṃ pana	270	
PA_tika-vin09_t:270_9	appahonake āropetabbaṃ. Sace pahoti, āgantukapattaṃ na vaṭṭati, chinditabbamevā”ti.	270	
PA_tika-vin09_t:270_10	Kathinaṃ pana chinnakameva vaṭṭati, āveṇikalakkhaṇattā, “chinnakaṃ diguṇaṃ nappahotī”ti	2701	
PA_tika-vin09_t:270_11	vacanābhāvato cāti sanniṭṭhānamettha gantabbanti.	2701	
PA_tika-vin09_t:271_0	Dhutaṅganti anupasampannānaṃ tecīvarikadhutaṅgābhāvato ticīvareneva tecīvarikoti,	271	
PA_tika-vin09_t:271_1	tesaṃ adhiṭṭhānābhāvato “adhiṭṭhitenevā”ti vattabbaṃ hotūti ce? Na, dhutaṅgabhedena	271	
PA_tika-vin09_t:271_2	virodhappasaṅgato. Catutthacīvarasādiyanena hi dhutaṅgabhedo, na ticīvaravippavāsena,	271	
PA_tika-vin09_t:271_3	nāpi atirekacīvarasādiyanena, nāpi atirekacīvaradhāraṇena. Yasmā pana bhikkhūnaṃ	271	
PA_tika-vin09_t:271_4	eva bhagavatā adhiṭṭhānavasena nava cīvarāni anuññātāni, jātivasena ca vuttāni, na	271	
PA_tika-vin09_t:271_5	evaṃ anupasampannānaṃ, tasmā nesaṃ cīvaraniyamābhāvā na taṃ dhutaṅgaṃ anuññātaṃ gahaṭṭhānaṃ	271	
PA_tika-vin09_t:271_6	viya. Tasmā tassa samādānavidhāne avacanato ca sanniṭṭhānamettha gantabbanti.	271	
PA_tika-vin09_t:272_0	Sāsaṅkasammatoti kaṅkhāvitaraṇiyaṃ sāsaṅkasikkhāpade visuṃ aṅgāni na vuttāni, “sesamettha	272	
PA_tika-vin09_t:272_1	cīvaravaggassa dutiyasikkhāpade vuttanayeneva veditabba”nti vuttaṃ, na ca panetaṃ	272	
PA_tika-vin09_t:272_2	vuttaṃ. Tattha rattivippavāso catutthamaṅgaṃ, idha chārattavippavāso, ayamettha visesoti.	272	
PA_tika-vin09_t:272_3	Tasmā aṅgasāmaññato ca sammutisāmaññato ca sāsaṅkasikkhāpadamevidanti idaṃ nippadesaṃ,	272	
PA_tika-vin09_t:272_4	taṃ sappadesaṃ māsaparamattā. Tattha bahigāmepi gāmasīmaṃ okkamitvā vasitvā pakkamantassa	272	
PA_tika-vin09_t:272_5	anāpatti, idha na tathā. Idha anantare anantare aruṇuggamane nissaggiyaṃ, tattha	272	
PA_tika-vin09_t:272_6	sattameti ayaṃ imesaṃ dvinnaṃ viseso. Aṅgāni pana cīvaranikkhepanaṅgasampattito vipariyāyena,	272	
PA_tika-vin09_t:272_7	idha vuttanayena ca siddhattā na vuttāni. Tāni kāmaṃ na vuttāni, tathāpi catutthamaṅgaṃ	272	
PA_tika-vin09_t:272_8	visesitabbaṃ, na pana visesitaṃ. Kiṃ kāraṇaṃ? Idha vuttanissajjanakkamena nissajjitvā	272	
PA_tika-vin09_t:272_9	āpattidesanato, tatthāpannāpattivimokkhadīpanatthaṃ. Saṃvaccharavippavutthampi rattivippavutthameva,	272	
PA_tika-vin09_t:272_10	pageva chārattavippavutthaṃ. Evaṃ santepi tattha yathāvuttaaṅgasampattiyā sati tattha	2721	
PA_tika-vin09_t:272_11	vuttanayeneva nissajjitabbaṃ. Hemante, gimhe vā nissajjati ce? Idha vuttanayenāpi	2721	
PA_tika-vin09_t:272_12	nissajjituṃ vaṭṭatīti ñāpanatthaṃ catutthamaṅgaṃ na visesitanti no takkoti ācariyo.	2721	
PA_tika-vin09_t:272_13	Māsātikkantaṃ, dasāhātikkantampi cīvaraṃ “dasāhātikkanta”nti vatvā nissaṭṭhameva,	2721	
PA_tika-vin09_t:272_14	na ūnamāsaṃ hutvā “dasāhātikkanta”nti vatvā, māsātikkanta”nti vatvāti eke. Tathāpi	2721	
PA_tika-vin09_t:272_15	sace paccāsācīvaraṃ hoti, nissaggiyaṃ. “Dasāhātikkanta”nti vatvā mūlacīvaraṃ pana	2721	
PA_tika-vin09_t:272_16	“māsātikkanta”nti vatvā nissajjitabbaṃ.	2721	
PA_tika-vin09_t:273_0	“Santaruttara”nti vā “saṅghāṭi”nti vā “cīvara”nti vā kiṃ ticīvaraṃ, udāhu aññampīti?	273	
PA_tika-vin09_t:273_1	Kiñcettha – yadi ticīvarameva paṭisiddhaṃ, pariyāpannavasena acchinnacīvaraaachandanadhovāpanaviññattiādivirodho.	273	
PA_tika-vin09_t:273_2	Atha aññampi “niṭṭhitacīvarasmi”nti evamādinā virodhoti? Vuccate – na niyamato veditabbaṃ	273	
PA_tika-vin09_t:273_3	yathāsambhavaṃ gahetabbato. Tathā hi “cīvaraṃ nikkhipitvā santaruttarena janapadacārikaṃ	273	
PA_tika-vin09_t:273_4	pakkamantī”ti evamādīsu ticīvarameva, “na, bhikkhave, santaruttarena gāmo pavisitabbo,	273	
PA_tika-vin09_t:273_5	santaruttaraparamaṃ tato cīvaraṃ sāditabba”nti evamādīsu yaṃ kiñci, tathā “saguṇaṃ	273	
PA_tika-vin09_t:273_6	katvā saṅghāṭiyo dātabbā, nivāsanaṃ dātabbaṃ, saṅghāṭi dātabbā, handa te, āvuso,	273	
PA_tika-vin09_t:273_7	saṅghāṭi, dehi me paṭa”nti evamādīsu. Vuttañhetaṃ “sabbañhi cīvaraṃ saṅghaṭitaṭṭhena	273	
PA_tika-vin09_t:273_8	‘saṅghāṭī’ti vuccatī”ti. Tathā “niṭṭhitacīvarasmi”nti etthāpīti eke. Antosamaye yāvadatthaṃ	273	
PA_tika-vin09_t:273_9	cīvaraṃ anuññātaṃ, taṃ sabbaṃ kariyamānaṃ kadā niṭṭhānaṃ gacchissati, tasmā ticīvaramevāti eke.	273	
PA_tika-vin09_t:274_0	Acīvarassānāpatti paccuddhārādisiddhitoti kiṃ vuttaṃ hoti – udositasikkhāpadassa	274	
PA_tika-vin09_t:274_1	nippayojanabhāvappasaṅgato ticīvaravippavāse tecīvarassa āpattīti eke. Tatthetaṃ	274	
PA_tika-vin09_t:274_2	vuccati na hoti āpatti paccuddhārādisiddhito. “Anāpatti antoaruṇe paccuddharati vissajjetī”ti	274	
PA_tika-vin09_t:274_3	hi vuttaṃ. Aññathā paccuddharantassa, antoaruṇe vissajjentassa ca yāva añño nādhiṭṭhāti,	274	
PA_tika-vin09_t:274_4	tāva āpattiṃ āpajjati yathāvuttanayeneva. Aññathā sattabbhantarena vippavāsassāti	274	
PA_tika-vin09_t:274_5	vippavāsato yathārutaṃyeva sati vippavāse vippavāsato, avippavāse sati avippavāsatoti.	274	
PA_tika-vin09_t:275	Udositasikkhāpadavaṇṇanā niṭṭhitā.	27	
PA_tika-vin09_t:276	3. Akālacīvarasikkhāpadavaṇṇanā	27	
PA_tika-vin09_t:277_0	Aparikkhittassa parikkhepārahaṭṭhānassa dubbijānattā taṃ dassetuṃ “apica bhikkhūna”ntiādi	277	
PA_tika-vin09_t:277_1	vuttaṃ. Vihārapariyante niviṭṭhadhuvasannipātaṭṭhānato vā pariyante ṭhitabhojanasālato	277	
PA_tika-vin09_t:277_2	vā nibaddhavasanakaāvāsato vāti evaṃ gahetabbaṃ. Sace vihāre sannipatitabhikkhūhi	277	
PA_tika-vin09_t:277_3	saddhiṃ ekābaddhā hutvā yojanasatampi pūretvā nisīdanti, yojanasatampi upacārasīmā	277	
PA_tika-vin09_t:277_4	hotīti attho. “Samānasaṃvāsakasīmāyā”ti vutte khaṇḍasīmādīsu ṭhitānaṃ na pāpuṇāti,	277	
PA_tika-vin09_t:277_5	tāsaṃ visuṃ samānasaṃvāsakasīmattāti ca samānasaṃvāsakaavippavāsasīmānaṃ idaṃ nānattaṃ.	277	
PA_tika-vin09_t:277_6	“Avippavāsasīmāya dammī”ti dinnaṃ pana gāme ṭhitānaṃ na pāpuṇāti. Kasmā? “Ṭhapetvā	277	
PA_tika-vin09_t:277_7	gāmañca gāmūpacārañcā”ti vacanato. “Samānasaṃvāsakasīmāyā”ti dinnaṃ pana yasmiṃ ṭhāne	277	
PA_tika-vin09_t:277_8	avippavāsasīmā atthi, tattha ṭhitānampi. “Tatra ṭhitānañca pāpuṇātī”ti ca, “khaṇḍasīmāyaṃ	277	
PA_tika-vin09_t:277_9	ṭhatvā ‘sīmaṭṭhakasaṅgho gaṇhātū’ti vutte upacārasīmāya eva paricchinditvā dātabba”nti	277	
PA_tika-vin09_t:277_10	ca, “tesaṃ bahisīmaṭṭhānampi pāpuṇāti yāva kathinassubbhārāti attho”ti ca, “anatthate	2771	
PA_tika-vin09_t:277_11	pana kathine antohemante sace vihāraṃ pavisitvā ‘vassaṃvuṭṭhasaṅghassa dammī’ti vadati,	2771	
PA_tika-vin09_t:277_12	ye tattha vassacchedaṃ akatvā pacchimavassaṃvuṭṭhā, tesaṃ bahisīmaṭṭhānampi pāpuṇātī”ti	2771	
PA_tika-vin09_t:277_13	vinayadharā paricchindanti, aṭṭhakathāyaṃ pana anāgataṃ. Tasmā samantapāsādikāyaṃ	2771	
PA_tika-vin09_t:277_14	“lakkhaṇaññū vadantī”ti vuttanti ca, “‘cīvaramāsato paṭṭhāya yāva hemantassa pacchimo	2771	
PA_tika-vin09_t:277_15	divaso, tāva vassāvāsikaṃ demā’ti vutte kathinaṃ atthataṃ vā hotu, anatthataṃ vāti	2771	
PA_tika-vin09_t:277_16	yaṃ samantapāsādikāvacanaṃ, etthāpi yadi atthataṃ, purimavassaṃvuṭṭhā pañca māse.	2771	
PA_tika-vin09_t:277_17	Yadi anatthataṃ, pacchimavassaṃvuṭṭhā cattāro māse labhantīti vinicchayo”ti ca likhitaṃ.	2771	
PA_tika-vin09_t:278_0	“Yehi mayhaṃ yāgu pītāti yehi nimantitehi mayhaṃ yāgu pītāti adhippāyo. Tasmā yehi	278	
PA_tika-vin09_t:278_1	nimantitehi yāgu pītā, tesaṃyeva pāpuṇātīti vuttaṃ. Aññathā ‘yehi mayhaṃ yāgu pītā’ti	278	
PA_tika-vin09_t:278_2	vutte nimantitā vā hontu, animantitā vā, yehi pītā, tesaṃ pāpuṇitabbānī”ti vadanti.	278	
PA_tika-vin09_t:278_3	Ettha “niṭṭhitacīvarasmiṃ bhikkhunā ubbhatasmiṃ kathine”ti vadanto ñāpeti etthantare	278	
PA_tika-vin09_t:278_4	tiṇṇampi akālacīvarānaṃ uppattiabhāvanti. Kasmā pana padabhājane vitthāritānīti?	278	
PA_tika-vin09_t:278_5	Vuccate – idaṃ pana sikkhāpadaṃ adhiṭṭhānaṃ sandhāya na vuttaṃ kintu paṭhamasikkhāpade	278	
PA_tika-vin09_t:278_6	dasāhaparamaṃ anujānitvā tasmiṃ appahonte sace paccāsā atthi, tameva vaḍḍhetvā māsamanujānanto	278	
PA_tika-vin09_t:278_7	imampi atthavisesaṃ dīpeti. Akālacīvaraṃ nāma sammukhībhūtena bhājetabbaṃ. Taṃ pana	278	
PA_tika-vin09_t:278_8	“ākaṅkhamānena bhikkhunā paṭiggahetabba”nti iminā sikkhāpadena vaḍḍhetvā vuttanti.	278	
PA_tika-vin09_t:278_9	Tasmā tīṇipi padabhājane vitthāritānīti.	278	
PA_tika-vin09_t:279_0	“Khippameva kāretabbanti sīghaṃ antodasāheyeva kāretabba”nti idaṃ pana pahonakabhāve	279	
PA_tika-vin09_t:279_1	purimasikkhāpadalakkhaṇenāti dīpetuṃ vuttaṃ. Tasmā evaṃ “sīgha”nti vā “lahu”nti vā	279	
PA_tika-vin09_t:279_2	ādinā avatvāpi “dasāhā”ti vuttanti. Atthatakathinassa evaṃ hotu, anatthate pana kathine	279	
PA_tika-vin09_t:279_3	kathanti vutte anatthatassa paṭikkhepataṃ dassetīti vutto apassanto vighātaṃ āpajjatīti likhitaṃ.	279	
PA_tika-vin09_t:280	Akālacīvarasikkhāpadavaṇṇanā niṭṭhitā.	28	
PA_tika-vin09_t:281	4. Purāṇacīvarasikkhāpadavaṇṇanā	28	
PA_tika-vin09_t:282_0	“Sākiyāniyo viya suddhabhikkhusaṅghe vā”ti idaṃ “bhikkhunī nāma ubhatosaṅghe upasampannā”ti	282	
PA_tika-vin09_t:282_1	iminā virujjhatīti ce? Na, adhippāyājānanato. Bhikkhūnaṃ santike upasampadāya paṭikkhittattā	282	
PA_tika-vin09_t:282_2	tadanuppasaṅgabhayā evaṃ vuttanti veditabbaṃ.	282	
PA_tika-vin09_t:283_0	Ekena vatthunāti yena kenaci paṭhamena. Avuttā vā dhovatīti avuttā dhovati, rajati	283	
PA_tika-vin09_t:283_1	ākoṭetīti attho. “‘Avuttā’ti vacanato avādāpetvā dhovanādīsu anāpattī”ti likhitaṃ.	283	
PA_tika-vin09_t:283_2	Idha cīvaraṃ nāma nivāsanapārupanūpagameva. Yadi evaṃ “nivāsanapārupanūpagameva vattabba”nti	283	
PA_tika-vin09_t:283_3	ce? Taṃ na vattabbaṃ “purāṇacīvara”nti imināva siddhattā. Vuttañhetaṃ “purāṇacīvaraṃ	283	
PA_tika-vin09_t:283_4	nāma sakiṃ nivatthampi sakiṃ pārutampī”ti.	283	
PA_tika-vin09_t:284	Purāṇacīvarasikkhāpadavaṇṇanā niṭṭhitā.	28	
PA_tika-vin09_t:285	5. Cīvarappaṭiggahaṇasikkhāpadavaṇṇanā	28	
PA_tika-vin09_t:286	Upacāro dvādasahattho. Acittakattā kathaṃ paṃsukūlaṃ vaṭṭatīti ce? Tāya tassa bhikkhuno adinnattā, bhikkhunā ca tato bhikkhunito aggahitattā ca.	28	
PA_tika-vin09_t:287	Cīvarappaṭiggahaṇasikkhāpadavaṇṇanā niṭṭhitā.	28	
PA_tika-vin09_t:288	6. Aññātakaviññattisikkhāpadavaṇṇanā	28	
PA_tika-vin09_t:289	Ñātakappavārite vā viññāpentassāti ettha ca saṅghavasena pavāritesu pamāṇameva vaṭṭati. Puggalikappavāraṇāya yaṃ yaṃ pavāreti, taṃ taṃyeva viññāpetabbanti likhitaṃ.	28	
PA_tika-vin09_t:290	Aññātakaviññattisikkhāpadavaṇṇanā niṭṭhitā.	29	
PA_tika-vin09_t:291	7. Tatuttarisikkhāpadavaṇṇanā	29	
PA_tika-vin09_t:292_0	Pakatiyā santaruttarena carati kathinapalibodhavasena vā sāsaṅkasikkhāpadavasena	292	
PA_tika-vin09_t:292_1	vā. Ettha siyā – “na mattaṃ jānitvā bahuṃ cīvaraṃ viññāpessanti, dussavāṇijjaṃ vā”tiādinā	292	
PA_tika-vin09_t:292_2	ujjhāyantānaṃ sutvā bhagavāpi chabbaggiye bhikkhū “kathañhi nāma tumhe moghapurisā	292	
PA_tika-vin09_t:292_3	na mattaṃ jānitvā bahuṃ cīvaraṃ viññāpessathā”ti vatvā sikkhāpadassa paññattattā	292	
PA_tika-vin09_t:292_4	ca imissaṃ kaṅkhāvitaraṇiyaṃ “bahucīvaraviññāpanavatthusmiṃ paññatta”nti vuttattā,	292	
PA_tika-vin09_t:292_5	samantapāsādikāyaṃ “na hi anacchinnacīvarā attano atthāya sākhāpalāsaṃ bhañjituṃ	292	
PA_tika-vin09_t:292_6	labhanti, acchinnacīvarānaṃ pana atthāya labhantī”ti vuttattā ca aññassatthāya pamāṇaṃ	292	
PA_tika-vin09_t:292_7	viññāpetuṃ vaṭṭatīti ce? Na, kasmā? Aññātakaviññattisikkhāpadassa aṭṭhuppattiyā eva	292	
PA_tika-vin09_t:292_8	aññātakaviññatti vāritā. Tassa sikkhāpadassa anāpatti. Pāḷiyaṃ “aññassatthāyā”ti	292	
PA_tika-vin09_t:292_9	imissā anāpattipāḷiyā aññassatthāya viññāpento tassa ñātakappavārite eva viññāpeti,	292	
PA_tika-vin09_t:292_10	na aññeti vacanato ca vāritā. Tasmā bhagavāpi “bahuṃ cīvaraṃ viññāpessathā”ti vigarahitvā	2921	
PA_tika-vin09_t:292_11	sikkhāpadaṃ paññāpento “abhihaṭṭhuṃ pavāreyyā”ti vuttanayeneva pamāṇato gahaṇaṃ anujāni,	2921	
PA_tika-vin09_t:292_12	na aññassatthāya pamāṇato viññāpanaṃ. Yasmā panimaṃ sikkhāpadaṃ aññassatthāya viññāpanavatthusmiṃyeva	2921	
PA_tika-vin09_t:292_13	paññattaṃ, tasmā idha “aññassatthāyā”ti na vuttaṃ, na na labbhatīti katvā.	2921	
PA_tika-vin09_t:293_0	Aṭṭhakathāsu “aññātakappavāritaṭṭhāne pakatiyā bahumpi vaṭṭati, acchinnakāraṇā pamāṇameva	293	
PA_tika-vin09_t:293_1	vaṭṭatī”ti vuttaṃ. Taṃ “anāpatti ñātakānaṃ pavāritāna”nti vuttaanāpattipāḷiyā na	293	
PA_tika-vin09_t:293_2	sametīti samantapāsādikāyaṃ vuttattā idhāpi vuttanayeneva ñātakappavārite viññāpentassa	293	
PA_tika-vin09_t:293_3	attano dhanena gaṇhantassa anāpattīti likhitaṃ. “Aññassatthāyā”ti nidānavirodhato	293	
PA_tika-vin09_t:293_4	na vuttaṃ, tathāpi anantare vuttanayeneva labbhati evāti vadanti.	293	
PA_tika-vin09_t:294	Tatuttarisikkhāpadavaṇṇanā niṭṭhitā.	29	
PA_tika-vin09_t:295	8. Upakkhaṭasikkhāpadavaṇṇanā	29	
PA_tika-vin09_t:296	Paṭhamaupakkhaṭe “pubbe appavārito”ti vacanato tasmiṃ khaṇe pavāritopi appavāritova hotīti veditabbaṃ.	29	
PA_tika-vin09_t:297	Upakkhaṭasikkhāpadavaṇṇanā niṭṭhitā.	29	
PA_tika-vin09_t:298	9. Dutiyaupakkhaṭasikkhāpadavaṇṇanā	29	
PA_tika-vin09_t:299_0	Dutiyaupakkhaṭena kiṃ payojananti ce? Natthi payojanaṃ, kevalaṃ aṭṭhuppattivasena	299	
PA_tika-vin09_t:299_1	pana paññattaṃ bhikkhuniyā rahonisajjasikkhāpadaṃ viya. Evaṃ sante saṅgītikārakehi	299	
PA_tika-vin09_t:299_2	saṅgītiṃ anāropetabbaṃ bhaveyya vināpi tena tadatthasiddhito, anissarattā, anāropetuṃ	299	
PA_tika-vin09_t:299_3	anuññātattā ca. Vuttañhetaṃ “ākaṅkhamāno, ānanda, saṅgho…pe… samūhaneyyā”ti. Idaṃ	299	
PA_tika-vin09_t:299_4	sabbamakāraṇaṃ. Na hi buddhā appayojanaṃ vacanaṃ nicchārenti, pageva sikkhāpadaṃ.	299	
PA_tika-vin09_t:299_5	Tenevāha aṭṭhakathāyaṃ “imināva nayena attho veditabbo. Idañhi purimassa anupaññattisadisa”ntiādi.	299	
PA_tika-vin09_t:299_6	Anupaññatti ca nippayojanaṃ natthi. Taṃsadisañcetaṃ, na nippayojananti dassitaṃ hoti.	299	
PA_tika-vin09_t:299_7	Evaṃ sante ko panettha atthavisesoti? Tato āha “kevalaṃ tattha ekassa pīḷā katā,	299	
PA_tika-vin09_t:299_8	idha dvinnaṃ, ayamettha viseso”ti. Iminā atthavisesena ko panañño atirekattho dassitoti?	299	
PA_tika-vin09_t:299_9	Porāṇagaṇṭhipade tāva vuttaṃ “ekasmimpi vatthusmiṃ ubhinnampi pīḷā kātuṃ na vaṭṭatīti	299	
PA_tika-vin09_t:299_10	ayamatirekattho dassito”ti. Tenetaṃ dīpeti “na kevalaṃ paṭiladdhacīvaragaṇanāya eva	2991	
PA_tika-vin09_t:299_11	āpattigaṇanā, pīḷitapuggalasaṅkhātavatthugaṇanāyapī”ti.	2991	
PA_tika-vin09_t:300	Honti cettha –	30	
PA_tika-vin09_t:301	“Vatthuto gaṇanāyapi, siyā āpatti nekatā;	30	
PA_tika-vin09_t:302	Iti sandassanatthañca, dutiyūpakkhaṭaṃ idha.	30	
PA_tika-vin09_t:303	“Kāyasaṃsaggasikkhāya, vibhaṅge viya kintetaṃ;	30	
PA_tika-vin09_t:304	Ekitthiyāpi nekatā, āpattīnaṃ payogato”ti. ;	30	
PA_tika-vin09_t:305	Apicetaṃ sikkhāpadaṃ taṃjātikesu sikkhāpadesu sabbesupi gahetabbavinicchayassa dassanappayojananti veditabbaṃ. Āha ca –	30	
PA_tika-vin09_t:306	“Aññātikāya bahutāya vimissatāya;	30	
PA_tika-vin09_t:307	Āpattiyāpi bahutā ca vimissatā ca;	30	
PA_tika-vin09_t:308	Iccevamādividhisambhavadassanatthaṃ;	30	
PA_tika-vin09_t:309	Satthā upakkhaṭamidaṃ dutiyaṃ avocā”ti. ;	30	
PA_tika-vin09_t:310_0	Tassāyaṃ saṅkhepato adhippāyapubbaṅgamā vicāraṇā – purāṇacīvaraṃ ekameva bhikkhu	310	
PA_tika-vin09_t:310_1	bhikkhunīhi dvīhi, bahūhi vā dhovāpeti, bhikkhunigaṇanāya pācittiyagaṇanā. Tathā	310	
PA_tika-vin09_t:310_2	dvinnaṃ, bahūnaṃ vā sādhāraṇaṃ ekameva cīvaraṃ aññatra pārivattakā paṭiggaṇhāti,	310	
PA_tika-vin09_t:310_3	idhāpi tathā dvinnaṃ, bahūnaṃ vā sādhāraṇamekaṃ viññāpeti, viññattapuggalagaṇanāya	310	
PA_tika-vin09_t:310_4	āpattigaṇanā. Tathā aññesupi evarūpesu sikkhāpadesu nayo netabbo. Ayaṃ tāva bahutāya nayo.	310	
PA_tika-vin09_t:311_0	Vimissatāya pana ñātikāya, aññātikāya ca ekaṃ dhovāpeti, ekato niṭṭhāpane ekaṃ pācittiyaṃ.	311	
PA_tika-vin09_t:311_1	Atha ñātikā paṭhamaṃ thokaṃ dhovitvā ṭhitā, puna aññātikā sudhotaṃ karoti, nissaggiyaṃ	311	
PA_tika-vin09_t:311_2	pācittiyaṃ. Atha aññātikā paṭhamaṃ dhovati, pacchā ñātikā sudhotaṃ karoti, aññātikāya	311	
PA_tika-vin09_t:311_3	payogavasena bhikkhuno dukkaṭameva. Aññātikāya, ñātikāya ca aññātikasaññī, vematiko,	311	
PA_tika-vin09_t:311_4	ñātikasaññī vā dhovāpeti, yathāvuttanayena nissaggiyadukkaṭādiāpattibhedagaṇanā veditabbā.	311	
PA_tika-vin09_t:311_5	Tathā aññātikāya, ñātikāya ca santakaṃ cīvaraṃ ubhohi ekato diyyamānaṃ paṭiggaṇhāti,	311	
PA_tika-vin09_t:311_6	nissaggiyameva. Atha aññātikāya eva hatthato paṭiggaṇhāti, nissaggiyameva. Atha ñātikāya	311	
PA_tika-vin09_t:311_7	hatthato paṭiggaṇhāti, anāpatti. Atha ubhosu aññātikādisaññī, vuttanayeneva nissaggiyadukkaṭādiāpattibhedagaṇanā	311	
PA_tika-vin09_t:311_8	veditabbā. Tathā aññātikaviññattiādīsupi yathāsambhavaṃ nayo netabbo. Ayaṃ vimissatāya nayo.	311	
PA_tika-vin09_t:312_0	Ādisaddena pana aneke aññātikā viññattā, viññattapuggalagaṇanāya dukkaṭaṃ. Eko deti,	312	
PA_tika-vin09_t:312_1	eko na deti, nissaggiyaṃ. Atha aviññatto deti, na nisaggiyaṃ. Atha viññattāviññattānaṃ	312	
PA_tika-vin09_t:312_2	sādhāraṇaṃ viññatto deti, nissaggiyaṃ. Ubho denti, nissaggiyameva. Aviññatto deti,	312	
PA_tika-vin09_t:312_3	nissaggiyena anāpatti. Viññattassa vacanena aviññatto deti, anāpatti eva. Tathā upakkhaṭādīsupi	312	
PA_tika-vin09_t:312_4	yathāsambhavaṃ nayo netabbo.	312	
PA_tika-vin09_t:313_0	Ettāvatā saṅkhepato aññātikāyādigāthā vuttādhippāyā hoti. Yaṃ panettha bhikkhuniyā	313	
PA_tika-vin09_t:313_1	rahonisajjasikkhāpadaṃ nippayojanatāya nidassanaṃ vuttaṃ, tassa payojanaviseso tasmiṃyeva	313	
PA_tika-vin09_t:313_2	āvibhavissatīti. Evameva aññatthapi vacanena, visesaaṭṭhuppattivasena ca sikkhāpadesu	313	
PA_tika-vin09_t:313_3	ñātabbaṃ visesappayojananti.	313	
PA_tika-vin09_t:314	Dutiyaupakkhaṭasikkhāpadavaṇṇanā niṭṭhitā.	31	
PA_tika-vin09_t:315	10. Rājasikkhāpadavaṇṇanā	31	
PA_tika-vin09_t:316_0	“Ṭhānaṃ bhañjati, āgatakāraṇaṃ vināsetī”ti vuttattā puna codanaṃ na labhatīti eke.	316	
PA_tika-vin09_t:316_1	Āgamanassa sātthakaṃ na hoti, cīvaraṃ na labhissati paṭisanthārassa katattāti eke.	316	
PA_tika-vin09_t:316_2	Codanālakkhaṇaṃ na hotīti katvā vuttanti eke. “Dhammadesanādhippāyādinā na paṭisanthāro	316	
PA_tika-vin09_t:316_3	kātabbo”ti upatissatthero “‘āgatakāraṇaṃ vināsetī’ti codanāṭhānāni bhañjati, codetukāmo	316	
PA_tika-vin09_t:316_4	akattabbamakāsi, tappaccayā vattabhede dukkaṭa”nti ca vadati. Dhammasiritthero pana	316	
PA_tika-vin09_t:316_5	“āsane ce nisīdati, ekāya nisajjāya dve ṭhānāni bhañjati. Āmisaṃ ce paṭiggaṇhāti,	316	
PA_tika-vin09_t:316_6	ekena paṭiggahaṇena dve ṭhānāni bhañjati. Dhammaṃ ce bhāsati, dhammadesanāsikkhāpade	316	
PA_tika-vin09_t:316_7	vuttaparicchedāya ekāya vācāya dve ṭhānāni bhañjati. Taṃ sandhāya ‘āgatakāraṇaṃ vināsetī’ti	316	
PA_tika-vin09_t:316_8	vutta”nti vadati. “Eso kho”ti vuttena saññatto eko, “ayaṃ veyyāvaccakaroti…pe… avuttepi	316	
PA_tika-vin09_t:316_9	codetuṃ vaṭṭatī”ti vutto dutiyo, sace pana dūto gacchantova “ahaṃ tassa hatthe dassāmī”tiādinā	316	
PA_tika-vin09_t:316_10	vutto tatiyo, “aññaṃ vā pesetvā ārocāpetī”ti vutto catutthoti yathā bhikkhunā niddiṭṭhā	3161	
PA_tika-vin09_t:316_11	cattāro, tatheva dūtena niddiṭṭhā cattāro. Mukhavevaṭikakappiyakārako, parammukhakappiyakārako	3161	
PA_tika-vin09_t:316_12	ceti etesu aññātakaappavāritesu viya paṭipajjitabbanti likhitaṃ.	3161	
PA_tika-vin09_t:317	Rājasikkhāpadavaṇṇanā niṭṭhitā.	31	
PA_tika-vin09_t:318	Cīvaravaggo paṭhamo.	31	
PA_tika-vin09_t:319	2. Eḷakalomavaggo	31	
PA_tika-vin09_t:320	1. Kosiyasikkhāpadavaṇṇanā	32	
PA_tika-vin09_t:321_0	Kārāpeyyāti attano ca parassa ca ubhinnañca kosiyaṃ ekato gaṇhitvā vuttaṃ, ubho vā	321	
PA_tika-vin09_t:321_1	ekato karontīti atthato veditabbaṃ. Tattha attanā kataṃ ce, “nissajjanakāle sayaṃ	321	
PA_tika-vin09_t:321_2	kataṃ nissaggiya”nti vattabbaṃ. Ubhohi ce kataṃ, yathāpāḷimeva.	321	
PA_tika-vin09_t:322	Kosiyasikkhāpadavaṇṇanā niṭṭhitā.	32	
PA_tika-vin09_t:323	2. Suddhakāḷakasikkhāpadavaṇṇanā	32	
PA_tika-vin09_t:324_0	Yathā paṭhame “ekenapi kosiyaṃsunā”ti vuttaṃ, tathā idha “ekenapi aññena amissitāna”nti	324	
PA_tika-vin09_t:324_1	vacanābhāvato aññena missabhāve satipi apaññāyamānarūpakaṃ ce, “suddhakāḷaka”micceva vuccatīti vadanti.	324	
PA_tika-vin09_t:325	Suddhakāḷakasikkhāpadavaṇṇanā niṭṭhitā.	32	
PA_tika-vin09_t:326	3. Dvebhāgasikkhāpadavaṇṇanā	32	
PA_tika-vin09_t:327_0	“Tulayitvā”ti vacanato yathā tulādhāraṇāya kāḷakādhikā na honti, tathā kāḷakānaṃ	327	
PA_tika-vin09_t:327_1	dve bhāgā gahetabbā ukkaṭṭhaparicchedena. “Ekassāpi kāḷakalomassa atirekabhāve nissaggiyanti	327	
PA_tika-vin09_t:327_2	vacanaṃ tulādhāraṇāya kiñcāpi na sameti, acittakattā pana sikkhāpadassa pubbe tulāya	327	
PA_tika-vin09_t:327_3	dhārayitvā ṭhapitesu ekampi lomaṃ tattha pateyya, nissaggiyanti ayamadhippāyoti no	327	
PA_tika-vin09_t:327_4	takko”ti ācariyo. Vuttaparicchedena aggahaṇaṃ akiriyā, santhatakaraṇaṃ kiriyā.	327	
PA_tika-vin09_t:328	Dvebhāgasikkhāpadavaṇṇanā niṭṭhitā.	32	
PA_tika-vin09_t:329	4. Chabbassasikkhāpadavaṇṇanā	32	
PA_tika-vin09_t:330_0	“Orena ce channaṃ vassāna”nti vuttattā chabbasse paripuṇṇe kātuṃ vaṭṭatīti niṭṭhānadivasato	330	
PA_tika-vin09_t:330_1	paṭṭhāya channaṃ vassānaṃ paricchedo veditabbo. Yāni panettha atirekachabbassavasena	330	
PA_tika-vin09_t:330_2	vā sammutivasena vā katāni, sabbāni tāni ekato paribhuñjituṃ vaṭṭantīti. Gilānassa	330	
PA_tika-vin09_t:330_3	ca ekaṃ nappahotīti anekampi vaṭṭati. Yato paṭṭhāya rogassa mandatāya santhataṃ ādāya	330	
PA_tika-vin09_t:330_4	gantuṃ sakkoti, tato paṭṭhāya sammuti vā rogo vā na rakkhatīti eke. Apica chavassabuddhanimmalaṃ	330	
PA_tika-vin09_t:330_5	sikkhāpadaṃ vicāretuṃ gambhīrattā. Tasmā chavasse kammaṃ katanti.	330	
PA_tika-vin09_t:331	Chabbassasikkhāpadavaṇṇanā niṭṭhitā.	33	
PA_tika-vin09_t:332	5. Nisīdanasikkhāpadavaṇṇanā	33	
PA_tika-vin09_t:333_0	Kasmā panettha “santhataṃ pana bhikkhunā”ti sikkhāpadaṃ apaññapetvā “nisīdanasanthata”nti	333	
PA_tika-vin09_t:333_1	paññattaṃ, nanu ettha kāraṇena bhavitabbanti? Atthi kāraṇaṃ, cīvarasaññitāya santhatānaṃ	333	
PA_tika-vin09_t:333_2	ujjhitattā tesaṃ acīvarabhāvadassanatthaṃ tathā paññattaṃ bhagavatāti vuttaṃ hoti.	333	
PA_tika-vin09_t:333_3	Tasmā te bhikkhū tecīvarikadhutaṅgabhedabhayā santhate catutthacīvarasaññitāya santhatāni	333	
PA_tika-vin09_t:333_4	ujjhitvā terasa dhutaṅgāni samādayiṃsu, bhagavā ca tesaṃ santhataṃ anujāni. Tato	333	
PA_tika-vin09_t:333_5	tesaṃ bhikkhūnaṃ evaṃ hoti “nisīdanacīvarasaṇṭhānampetaṃ nisīdanasanthataṃ no bhagavatā	333	
PA_tika-vin09_t:333_6	anuññātaṃ catutthacīvarabhāvena, pageva katasanthataṃ vā”ti. Tato “santhate tesaṃ	333	
PA_tika-vin09_t:333_7	cīvarasaññitā na bhavissatī”ti tadatthaṃ bhagavatā “santhata”nti apaññapetvā “nisīdanasanthata”nti	333	
PA_tika-vin09_t:333_8	paññattanti adhippāyo. Imesu pana pañcasu santhatesu purimāni tīṇi vinayakammaṃ katvā	333	
PA_tika-vin09_t:333_9	paṭilabhitvāpi paribhuñjituṃ na vaṭṭanti akappiyattā, pacchimāni dve vaṭṭantīti likhitaṃ.	333	
PA_tika-vin09_t:333_10	Kathaṃ paññāyatīti ce? “Anāpatti aññena kataṃ paṭilabhitvā paribhuñjatī”ti vacanatoti veditabbaṃ.	3331	
PA_tika-vin09_t:334	Nisīdanasikkhāpadavaṇṇanā niṭṭhitā.	33	
PA_tika-vin09_t:335	6. Eḷakalomasikkhāpadavaṇṇanā	33	
PA_tika-vin09_t:336_0	“Addhānamaggappaṭipannassā”ti iminā pakatiyā dīghamaggaṃ paṭipannassa uppannānipi	336	
PA_tika-vin09_t:336_1	tiyojanaparamameva haritabbāni, pageva appaṭipannassāti dasseti. Paṭipannassa ce,	336	
PA_tika-vin09_t:336_2	addhānaṃ nāma paṭipannassa akāmā vassaṃvuṭṭhabhikkhuniyā maggappaṭipatti viyāti dasseti.	336	
PA_tika-vin09_t:336_3	Addhānamaggappaṭipannassa nissaggiyanti vā sambandho. Teneva vāsādhippāyassa paṭippassaddhagamanussāhattā	336	
PA_tika-vin09_t:336_4	“appaṭipanno”ti saṅkhaṃ gatassa anāpattīti siddhaṃ. Imasmiṃ pana atthavikappe “bhikkhuno	336	
PA_tika-vin09_t:336_5	paneva eḷakalomāni uppajjeyyuṃ…pe… asantepi hārake addhānamaggappaṭipannassa nissaggiyaṃ	336	
PA_tika-vin09_t:336_6	pācittiya”nti yojanā veditabbā. Yasmā vā eḷakalomānaṃ uppattiṭṭhānato paṭṭhāya tiyojanaparamatā	336	
PA_tika-vin09_t:336_7	adhippetā, maggaṃ appaṭipannassa ca tiyojanaparamatā natthi, tasmā “addhānamaggappaṭipannassa	336	
PA_tika-vin09_t:336_8	uppajjeyyu”nti vuttaṃ. Tena acchinnaṃ paṭilabhitvā harato ca anāpattīti siddhaṃ.	336	
PA_tika-vin09_t:336_9	Paṭilābho hi tesaṃ uppatti nāmāti.	336	
PA_tika-vin09_t:337_0	“Ākaṅkhamānena bhikkhunā paṭiggahetabbānī”ti iminā attanā paṭiggahitānaṃyeva tiyojanātikkame	337	
PA_tika-vin09_t:337_1	āpattīti dasseti. Tena anākaṅkhamānena parasantakāni paṭiggahitāni harantassa anāpattīti siddhaṃ.	337	
PA_tika-vin09_t:338_0	Aṅgesu “attano santakatā”ti natthi, ayamattho “bhikkhuno uppajjeyyu”nti iminā, “acchinnaṃ	338	
PA_tika-vin09_t:338_1	paṭilabhitvā”ti iminā ca dīpito hotīti veditabbo. Porāṇagaṇṭhipade ca “aññaṃ bhikkhuṃ	338	
PA_tika-vin09_t:338_2	harāpento gacchati ce, dvinnampi anāpattī”ti vuttaṃ. Tasmā dve bhikkhū tiyojanaparamaṃ	338	
PA_tika-vin09_t:338_3	patvā aññamaññassa bhaṇḍaṃ parivattetvā ce haranti, anāpattīti siddhaṃ.	338	
PA_tika-vin09_t:339_0	Tiyojanaparamaṃ sahatthā haritabbānīti tiyojanaparamameva attanā haritabbāni, taṃ	339	
PA_tika-vin09_t:339_1	kimatthanti? Sīmāya etaparamato. Vuttañhetaṃ “anujānāmi, bhikkhave, tiyojanaparamaṃ	339	
PA_tika-vin09_t:339_2	sīmaṃ sammannitu”nti. Vāsādhippāyena, paccāgamanādhippāyena vā gacchato etaparamatā	339	
PA_tika-vin09_t:339_3	ca. Vuttañhetaṃ “chabbaggiyā bhikkhū atimahatiyo sīmāyo sammannanti…pe… bhikkhū uposathaṃ	339	
PA_tika-vin09_t:339_4	āgacchantā uddissamānepi pātimokkhe āgacchanti, uddiṭṭhamattepi āgacchanti, antarāpi parivasantī”ti.	339	
PA_tika-vin09_t:340_0	Asante hāraketi āṇattiyā hārake asati. Kambalassa upari nisīditvā gacchantassa sace	340	
PA_tika-vin09_t:340_1	ekampi lomaṃ cīvare laggaṃ hoti, tiyojanātikkame āpatti eva kambalato vijaṭitattāti	340	
PA_tika-vin09_t:340_2	likhitaṃ. Taṃ kambalassa paṭiggahitattā attano atthāya paṭiggahitameva hotīti yuttaṃ.	340	
PA_tika-vin09_t:341	Eḷakalomasikkhāpadavaṇṇanā niṭṭhitā.	34	
PA_tika-vin09_t:342	8. Jātarūpasikkhāpadavaṇṇanā	34	
PA_tika-vin09_t:343	“Nibbattarukkhacchāyāpi rukkhaparicchedaṃ anatikkantā”ti likhitaṃ.	34	
PA_tika-vin09_t:344	Jātarūpasikkhāpadavaṇṇanā niṭṭhitā.	34	
PA_tika-vin09_t:345	9. Rūpiyasaṃvohārasikkhāpadavaṇṇanā	34	
PA_tika-vin09_t:346	Jātarūparajataparivattananti ukkaṭṭhaparicchedena vuttaṃ.	34	
PA_tika-vin09_t:347	Rūpiyasaṃvohārasikkhāpadavaṇṇanā niṭṭhitā.	34	
PA_tika-vin09_t:348	10. Kayavikkayasikkhāpadavaṇṇanā	34	
PA_tika-vin09_t:349	Asante pācittiyaṃ desetabbamevāti ettha kiṃ suddhikaṃ pācittiyaṃ, udāhu nissaggiyanti? Nissaggiyaṃ pācittiyameva.	34	
PA_tika-vin09_t:350	Kayavikkayasikkhāpadavaṇṇanā niṭṭhitā.	35	
PA_tika-vin09_t:351	Tatridaṃ pakiṇṇakaṃ	35	
PA_tika-vin09_t:352	Aṭṭhamasikkhāpadaṃ parena attano atthāya diyyamānassa vā pārivattakabhāvena diyyamānassa vā paṃsukūlassa vā rūpiyassa uggaṇhanauggaṇhāpanasādiyanāni paṭikkhipati.	35	
PA_tika-vin09_t:353	Navamaṃ parassa vā attano vā rūpiyaparivattanaṃ paṭikkhipati.	35	
PA_tika-vin09_t:354_0	Dasamaṃ arūpiyaparivattanaṃ. “Arūpiye arūpiyasaññī pañcannaṃ saha anāpattī”ti ca	354	
PA_tika-vin09_t:354_1	vacanaṃ itarehi saha āpattīti dīpeti. Arūpiyañca dukkaṭavatthu. Tasmā tassa parivattane	354	
PA_tika-vin09_t:354_2	sati nissaggiyanti ekantena vuttaṃ. Pañcannaṃ saha dukkaṭavatthūnaṃ parivattane anāpattippasaṅgato	354	
PA_tika-vin09_t:354_3	anāpatti evāti porāṇāti ce? Na, kappiyavatthūnaṃyeva tattha āgatattā. Yadi kappiyavatthu	354	
PA_tika-vin09_t:354_4	nissaggiyaṃ, pageva dukkaṭavatthūti ce? Na, āpattigarukalahukabhāvena vatthugarukalahukaniyamābhāvato.	354	
PA_tika-vin09_t:355_0	Nissaggiyavatthuto hi muttāmaṇiveḷuriyādi mahagghappahonakampi dukkaṭavatthūti katvā	355	
PA_tika-vin09_t:355_1	nissaggiyavatthuto muttādi lahukaṃ hoti. Lahukepi vatthusmiṃ yatheva dukkaṭavatthuno	355	
PA_tika-vin09_t:355_2	paṭiggahaṇe dukkaṭaṃ, tatheva tassa vā tena vā cetāpanepi dukkaṭaṃ yuttanti aṭṭhakathācariyā.	355	
PA_tika-vin09_t:356_0	Atha vā yaṃ vuttaṃ “kappiyavatthūnaṃyeva tattha āgatattā”ti, tattha kiñcāpi dukkaṭavatthūnipi	356	
PA_tika-vin09_t:356_1	adhippetāni, na pana pāḷiyaṃ vuttāni anāpattivārappasaṅgabhayāti vuttaṃ hoti. Muttādīsupi	356	
PA_tika-vin09_t:356_2	vuttesu anāpattiyaṃ kappiyakārakassa ācikkhati, “idaṃ muttādi amhākaṃ atthi, amhākañca	356	
PA_tika-vin09_t:356_3	iminā ca iminā ca veḷuriyādinā attho”ti bhaṇati, dasamena āpajjatīti adhippāyo siyā.	356	
PA_tika-vin09_t:356_4	Yasmā ca idaṃ kappiyakārakassa ācikkhanādisaṃvohāro ca, tasmā taṃ navamena vuttanti	356	
PA_tika-vin09_t:356_5	veditabbaṃ. Kiñcāpi kayavikkayeva hoti kappiyavatthūhi anuññātaṃ, imināva nayena	356	
PA_tika-vin09_t:356_6	kiñcāpi dukkaṭavatthupi dasame adhippetaṃ āpajjati, aṭṭhakathāvirodhato pana nādhippetamicceva gahetabbo.	356	
PA_tika-vin09_t:357_0	Kā panettha kāraṇacchāyāti, pañcannaṃ saha tattha anāpattippasaṅgato anāpatti evāti	357	
PA_tika-vin09_t:357_1	ce? Na, tattha anāgatattā. Anāgatakāraṇā vuttanti ce? Na, pañcannaṃ saha āpattivatthukassa	357	
PA_tika-vin09_t:357_2	anāpattivāralābhe visesakāraṇābhāvā, akappiyattā pañcannaṃ sahāpi āpattiyā bhavitabbanti	357	
PA_tika-vin09_t:357_3	siddho aṭṭhakathāvādo.	357	
PA_tika-vin09_t:358_0	Aparo nayo – yadi dukkaṭavatthunā kayavikkaye nissaggiyaṃ, kappiyavatthumhi vuttapariyāyo	358	
PA_tika-vin09_t:358_1	tattha labbheyya, na pana labbhatīti navame eva tāni vattabbāni. Tasmā saṃvohāro	358	
PA_tika-vin09_t:358_2	nāma kayavikkayopi aññathā parivattanaṃ pariyādiyitvā pavatto, kayavikkayañca mocetvā	358	
PA_tika-vin09_t:358_3	“iminā imaṃ dehī’ti cetāpeti, vaṭṭatī”ti avatvā dasamassa anāpattivāre vuttanayeneva	358	
PA_tika-vin09_t:358_4	tesaṃ parivattane nissaggiyānumativirodhato aṭṭhakathāyaṃ vuttanayeneva dukkaṭavatthunā	358	
PA_tika-vin09_t:358_5	cetāpane dukkaṭameva. Nesaṃ kayavikkayena nissaggiyanti ce? Na, sabbassapi kayavikkayattā.	358	
PA_tika-vin09_t:358_6	Teneva vuttaṃ “andhakaṭṭhakathāyaṃ pana ‘sace kayavikkayaṃ samāpajjeyya, nissaggiyaṃ	358	
PA_tika-vin09_t:358_7	pācittiya’nti bhāsitaṃ, taṃ dubbhāsitaṃ. Kasmā? Na hi dānaggahaṇato añño kayavikkayo	358	
PA_tika-vin09_t:358_8	nāma atthī”ti, attano matiyā kayavikkayalakkhaṇasammate dasamassa anāpattivāre vuttanayeneva	358	
PA_tika-vin09_t:358_9	tesaṃ parivattane nissaggiyānumativirodhato ca. Bhavatu vā attano paṭisiddhamidaṃ	358	
PA_tika-vin09_t:358_10	kāraṇaṃ, dasame avassameva jānitabbānīti tāni kayavikkayānevāti tesaṃ nissaggiyabhāvañca	3581	
PA_tika-vin09_t:358_11	gatānīti evampi siddho aṭṭhakathāvādo.	3581	
PA_tika-vin09_t:359_0	Etthāhu porāṇā – “attano santakaṃ rūpiyaṃ parahatthagataṃ karoti ajjhācarati, dukkaṭaṃ.	359	
PA_tika-vin09_t:359_1	Parassa rūpiyaṃ attano hatthagataṃ karoti, aṭṭhamena nissaggiyaṃ. Uggahitavatthuparivattane	359	
PA_tika-vin09_t:359_2	kathaṃ jātaṃ? Abbohārikaṃ jātaṃ. Atha parassa rūpiyaṃ attano hatthagataṃ paṭhamaṃ	359	
PA_tika-vin09_t:359_3	karoti, rūpiyappaṭiggahaṇassa katattā aṭṭhamena nissaggiyaṃ. Attano santakaṃ rūpiyaṃ	359	
PA_tika-vin09_t:359_4	parassa hatthagataṃ pacchā karoti, saṃvohārena nissaggiya”nti. “Rūpiyassa gahaṇamattena	359	
PA_tika-vin09_t:359_5	aṭṭhamena āpatti, pacchā parivattane navamenā”ti hi tattha vuttaṃ, taṃ pana yuttaṃ.	359	
PA_tika-vin09_t:359_6	“Ajjhācarati, dukkaṭa”nti duvuttaṃ. Dukkaṭassa aniyamappasaṅgato nissajjanavidhānesu	359	
PA_tika-vin09_t:359_7	dassitova. Kiṃ vuttaṃ hoti – yadi dvīhi nissaggiyehi bhavitabbaṃ, nissajjanavidhāne	359	
PA_tika-vin09_t:359_8	“ahaṃ, bhante, rūpiyaṃ paṭiggahesiṃ, nānāppakārakañca rūpiyasaṃvohāraṃ samāpajji”nti	359	
PA_tika-vin09_t:359_9	vattabbaṃ bhaveyya “rūpiyaṃ cetāpetī”ti sabbattha pāḷiyaṃ rūpiyappaṭiggahaṇassa vuttattā.	359	
PA_tika-vin09_t:360_0	Ettāvatā yaṃ porāṇagaṇṭhipade vuttaṃ “dukkaṭavatthunā kayavikkayaṃ pariharantena	360	
PA_tika-vin09_t:360_1	catūsu nissaggiyavatthūsu ekekasmiṃ gahite aṭṭhamena nissaggiyaṃ hoti. Dukkaṭavatthunā	360	
PA_tika-vin09_t:360_2	dukkaṭavatthunti “iminā idaṃ dehī”ti gahite teneva nissaggiyaṃ hoti. “Kayavikkayampi	360	
PA_tika-vin09_t:360_3	nīharitvā gahite dukkaṭaṃ, cetāpitarūpiyaggahaṇe aṭṭhamena, parivattane navamenātiādinā	360	
PA_tika-vin09_t:360_4	attanā anuggahetvā kappiyavasena nīharitvā pañcahi sahadhammikehi saddhiṃ parivattetuṃ	360	
PA_tika-vin09_t:360_5	vaṭṭatī”ti, taṃ visodhitaṃ hoti. Aparampi tattha vuttaṃ “nissajjitabbe asati kathaṃ	360	
PA_tika-vin09_t:360_6	pācittiyaṃ, dunnissaṭṭharūpiyampi ‘na chaḍḍetī’ti vadantassa vissaṭṭho upāsako taṃ	360	
PA_tika-vin09_t:360_7	gahetvā aññaṃ ce bhikkhuno deti, kappatī”ti, tañca duvuttaṃ. Na hi gahitattā tato	360	
PA_tika-vin09_t:360_8	aññaṃ vatthu hoti. Puna aparañca tattha vuttaṃ “imaṃ ‘gaṇhāhī’ti vadantassa saddhādeyyavinipātadukkaṭaṃ,	360	
PA_tika-vin09_t:360_9	‘etaṃ dehī’ti vadantassa viññattidukkaṭa”nti, tañca duvuttaṃ. Tattha hi payogadukkaṭaṃ	360	
PA_tika-vin09_t:360_10	yuttaṃ viya paññāyati.	3601	
PA_tika-vin09_t:361	Pakiṇṇakaṃ niṭṭhitaṃ.	36	
PA_tika-vin09_t:362	Eḷakalomavaggo dutiyo.	36	
PA_tika-vin09_t:363	3. Pattavaggo	36	
PA_tika-vin09_t:364	1. Pattasikkhāpadavaṇṇanā	36	
PA_tika-vin09_t:365_0	Dve apattā, tasmā ete bhājanaparibhogena paribhuñjitabbā, naadhiṭṭhānūpagānavikappanūpagatāti	365	
PA_tika-vin09_t:365_1	atthoti ca. Samaṇasāruppena pakkanti ayopatto pañcahi pākehi pakko hoti, mattikāpatto	365	
PA_tika-vin09_t:365_2	dvīhi. “Bhikkhuniyā pattasanniccayassa vāritattā bhikkhussapi taṃ ‘ananurūpa’nti	365	
PA_tika-vin09_t:365_3	katvā ‘purāṇapattaṃ paccuddharitvā’ti vutta”nti ca likhitaṃ, taṃ na yuttaṃ pāḷiyaṃ	365	
PA_tika-vin09_t:365_4	“sanniccayaṃ kareyyāti anadhiṭṭhito avikappito”ti vuttattā. So hi kathinakkhandhake	365	
PA_tika-vin09_t:365_5	niccayasannidhi viya ekopi punadivase “sanniccayo”ti vuccati. Anantarasikkhāpade	365	
PA_tika-vin09_t:365_6	pana “dutiyo vārito”ti adhiṭṭhānaṃ niyataṃ. Tasmā dve patte adhiṭṭhātuṃ na labhati.	365	
PA_tika-vin09_t:365_7	Sace ekato adhiṭṭhāti, dvepi anadhiṭṭhitā honti. Visuṃ visuṃ adhiṭṭhāti, dutiyo anadhiṭṭhito.	365	
PA_tika-vin09_t:365_8	Vikappetuṃ pana bahūpi labhati. Kākaṇikamattampīti ettha pi-kāro “ekapākampi janetī”ti	365	
PA_tika-vin09_t:365_9	pākaṃ sampiṇḍeti. Atha vā sace ekapākeneva sāruppo, vaṭṭatīti pākaparimāṇaṃ na vuttanti	365	
PA_tika-vin09_t:365_10	gahetabbaṃ. Apattattā adhiṭṭhānūpago na hoti. Apaccuddharantena vikappetabboti purāṇapattaṃ	3651	
PA_tika-vin09_t:365_11	apaccuddharantena so patto vikappetabboti atthoti likhitaṃ.	3651	
PA_tika-vin09_t:366	Pattasikkhāpadavaṇṇanā niṭṭhitā.	36	
PA_tika-vin09_t:367	2. Ūnapañcabandhanasikkhāpadavaṇṇanā	36	
PA_tika-vin09_t:368	Pavāriteti ettha saṅghavasena pavāritaṭṭhāne pañcabandhaneneva vaṭṭati, puggalikavasena pavāritaṭṭhāne ūnapañcabandhanenāpi vaṭṭatīti likhitaṃ.	36	
PA_tika-vin09_t:369	Yo ūnapañcabandhanatthaṃ, vuttampi cetaṃ karo so;	36	
PA_tika-vin09_t:370	Ūnapañcabandhanatthaṃ, patvāna santike.	37	
PA_tika-vin09_t:371	Ūnapañcabandhanasikkhāpadavaṇṇanā niṭṭhitā.	37	
PA_tika-vin09_t:372	3. Bhesajjasikkhāpadavaṇṇanā	37	
PA_tika-vin09_t:373_0	“Paṭisāyanīyāni paṭiggahetvā”ti vadantena pādamakkhanādīnaṃ atthāya paṭiggahetvā	373	
PA_tika-vin09_t:373_1	ṭhapetuṃ vaṭṭatīti dīpitanti likhitaṃ. “Yesaṃ maṃsaṃ kappatī”ti vacanena yesaṃ maṃsaṃ	373	
PA_tika-vin09_t:373_2	na kappati, tesaṃ sappiādi na kappatīti vadantā ajānitvā vadanti. Yesañhi maṃsaṃ	373	
PA_tika-vin09_t:373_3	kappati, tesaṃ sappītiādi sattāhakālikanissaggiyavatthuparicchedadassanatthaṃ vuttaṃ.	373	
PA_tika-vin09_t:373_4	Tathā paṇītabhojanasikkhāpade yesaṃ maṃsaṃ kappati, tesaṃyeva khīrādi paṇītabhojanaṃ,	373	
PA_tika-vin09_t:373_5	netaranti dassetuṃ vuttanti. Madhu nāma madhukaribhamaramakkhikānaṃ āsayesu niyyāsasadisaṃ	373	
PA_tika-vin09_t:373_6	mahāmadhu hoti, taṃ yāvajīvikanti ca likhitaṃ.	373	
PA_tika-vin09_t:374	Bhesajjasikkhāpadavaṇṇanā niṭṭhitā.	37	
PA_tika-vin09_t:375	Pattavaggo tatiyo.	37	
PA_tika-vin09_t:376	Nissaggiyapācittiyavaṇṇanā niṭṭhitā.	37	
PA_tika-vin09_t:377	Pācittiyakaṇḍaṃ	37	
PA_tika-vin09_t:378	4. Bhojanavaggo	37	
PA_tika-vin09_t:379	2. Gaṇabhojanasikkhāpadavaṇṇanā	37	
PA_tika-vin09_t:380_0	Devadatto kāle viññāpetvā bhuñjati, tappaccayā bhagavatā “gaṇabhojane pācittiya”nti	380	
PA_tika-vin09_t:380_1	sikkhāpadaṃ paññattaṃ. Padabhājane pana “nimantitā bhuñjantī”ti nimantanameva gahetvā	380	
PA_tika-vin09_t:380_2	vibhattaṃ. Andhakaṭṭhakathāyaṃ pana vatthuvasena viññattiyā yācanampi vuttanti likhitaṃ.	380	
PA_tika-vin09_t:380_3	Kasmā? Parivāre eva “gaṇabhojanaṃ dvīhākārehi pasavati viññattito vā nimantanato	380	
PA_tika-vin09_t:380_4	vā”ti vuttattā. Tasmā aṭṭhuppattiyaṃyeva pākaṭattā padabhājane na vuttanti veditabbaṃ.	380	
PA_tika-vin09_t:380_5	“‘Ekato gaṇhantī’ti ca gahitabhattāpi aññe yāva gaṇhanti, tāva ce tiṭṭhanti, ekato	380	
PA_tika-vin09_t:380_6	gaṇhanti eva nāmā”ti ca, “yo koci pabbajitoti sahadhammikesu, titthiyesu vāti attho”ti	380	
PA_tika-vin09_t:380_7	ca, “samayābhāvoti sattannaṃ anāpattisamayānaṃ abhāvo”ti ca, “samayaladdhakena saha	380	
PA_tika-vin09_t:380_8	cattāro hontī”ti ca, “samayaladdhako sayameva muccati, sesānaṃ gaṇapūrakattā āpattikaro	380	
PA_tika-vin09_t:380_9	hotī”ti ca likhitaṃ.	380	
PA_tika-vin09_t:381_0	Etthāha – “paṭiggahaṇameva hettha pamāṇa”nti vuttaṃ, atha kasmā pāḷiyaṃ “gaṇabhojanaṃ	381	
PA_tika-vin09_t:381_1	nāma yattha cattāro…pe… bhuñjantī”ti vuttanti? Vuccate – tattha “bhuñjantī”ti paṭiggahaṇaniyamavacanaṃ.	381	
PA_tika-vin09_t:381_2	Na hi appaṭiggahitakaṃ bhikkhū bhuñjantīti.	381	
PA_tika-vin09_t:382	Gaṇabhojanasikkhāpadavaṇṇanā niṭṭhitā.	38	
PA_tika-vin09_t:383	3. Paramparabhojanasikkhāpadavaṇṇanā	38	
PA_tika-vin09_t:384_0	Aññatra samayāti pana nimantanato pasavanato bhojanāpekkhaṃ pācittiyanti eke. Eko	384	
PA_tika-vin09_t:384_1	bhikkhu piṇḍāya caranto bhattaṃ labhati, tamañño cūpāsako nimantetvā ghare nisīdāpesi,	384	
PA_tika-vin09_t:384_2	na ca tāva bhattaṃ sampajjati. Sace so bhikkhu piṇḍāya caritvā laddhabhattaṃ bhuñjati,	384	
PA_tika-vin09_t:384_3	āpatti. Kasmāti ce? “Paramparabhojanaṃ nāma pañcannaṃ bhojanānaṃ aññatarena bhojanena	384	
PA_tika-vin09_t:384_4	nimantito taṃ ṭhapetvā aññaṃ pañcannaṃ bhojanānaṃ aññataraṃ bhojanaṃ bhuñjati, etaṃ	384	
PA_tika-vin09_t:384_5	paramparabhojanaṃ nāmā”ti vuttattā. Paṭhamakathinasadisāni, idaṃ pana kiriyākiriya”nti pāṭho.	384	
PA_tika-vin09_t:385	Paramparabhojanasikkhāpadavaṇṇanā niṭṭhitā.	38	
PA_tika-vin09_t:386	4. Kāṇamātāsikkhāpadavaṇṇanā	38	
PA_tika-vin09_t:387_0	Dvattipattapūrā paṭiggahetabbāti tathānītapūvehi atthikena ukkaṭṭhapattappamāṇavasena	387	
PA_tika-vin09_t:387_1	gahetabbā. “Mā kho tvaṃ ettha paṭiggaṇhī”ti apātheyyādiatthāya sajjitasaññāya atirekappaṭiggahaṇena	387	
PA_tika-vin09_t:387_2	ārocane, asaṃvibhāge ca na muccati acittakattā sikkhāpadassa. Atha uggahitakaṃ gaṇhāti,	387	
PA_tika-vin09_t:387_3	na muccati eva. Asaṃvibhāge pana anāpatti akappiyattā. Acittakatā paṇṇattijānanābhāveneva,	387	
PA_tika-vin09_t:387_4	na vatthujānanābhāvenāti eke. “Na pātheyyādiatthāya sajjitabhāvajānana”nti aṅgesu	387	
PA_tika-vin09_t:387_5	avuttattā sace sañcicca na vadati, pācittiyanti porāṇā vadanti. Atirekappaṭiggahaṇanti	387	
PA_tika-vin09_t:387_6	tattha pañcamaṃva aṅgaṃ vuttaṃ, tasmā appaṭiggahitattā na pācittiyaṃ, kattabbākaraṇato	387	
PA_tika-vin09_t:387_7	pana dukkaṭaṃ. Aññathā kiriyākiriyaṃ idaṃ āpajjati. Anivāraṇaṃ, anārocanaṃ vā chaṭṭhamaṅgaṃ vattabbaṃ siyā.	387	
PA_tika-vin09_t:388	Kāṇamātāsikkhāpadavaṇṇanā niṭṭhitā.	38	
PA_tika-vin09_t:389	5. Paṭhamapavāraṇāsikkhāpadavaṇṇanā	38	
PA_tika-vin09_t:390_0	Bhuttāvī pavāraṇaṃ nāma pañcaṅgikaṃ. Tesu “asanaṃ paññāyattī”ti eteneva “bhuttāvī”ti	390	
PA_tika-vin09_t:390_1	etassa siddhattā visuṃ atthasiddhi na dissati. Dissati ce, aṅgānaṃ chakkattadassananti	390	
PA_tika-vin09_t:390_2	likhitaṃ. “Bhojanaṃ paññāyatī”ti abhihaṭaṃ sandhāya vuttaṃ.	390	
PA_tika-vin09_t:391_0	Koṭṭetvā katacuṇṇampīti pi-kārena kuṇḍakaṃ sampiṇḍeti. Samapākabhajjitānaṃ pana ātapasukkhānaṃ	391	
PA_tika-vin09_t:391_1	vā kuṇḍakaṃ vā ye keci taṇḍulā vāti ettakameva vuttattā samapākabhajjitānaṃ vīhīnaṃ,	391	
PA_tika-vin09_t:391_2	vīhipalāsānaṃ vā taṇḍulacuṇṇaṃ pavāreti. Tathā kharapākabhajjitānaṃ kuṇḍakampi pavāreti.	391	
PA_tika-vin09_t:391_3	Bhajjitasattuyo piṇḍetvā kato apakkasattumodakopi pavāretīti likhitaṃ. Sace avasiṭṭhaṃ	391	
PA_tika-vin09_t:391_4	natthi, na pavāreti. Kasmā? Asanasaṅkhātassa vippakatabhojanassa abhāvato.	391	
PA_tika-vin09_t:392_0	Akappiyamaṃsaṃ pana kiñcāpi paṭikkhipitabbaṭṭhāne ṭhitaṃ, khādiyamānaṃ pana maṃsabhāvaṃ	392	
PA_tika-vin09_t:392_1	na jahāti, tasmā pavāreti. Bhojanasālāya bhuñjanto ce attano apāpuṇanakoṭṭhāsaṃ abhihaṭaṃ	392	
PA_tika-vin09_t:392_2	paṭikkhipati, na pavāreti. Kāmaṃ paṭikkhipati, patte pana ārāmikā ākiranti, taṃ bhuñjituṃ	392	
PA_tika-vin09_t:392_3	na vaṭṭati. Idañhi buddhappaṭikuṭṭhāya anesanāya uppanneyeva saṅkhaṃ gacchati. Yathā	392	
PA_tika-vin09_t:392_4	hi saṅghato laddhaṃ piṇḍaṃ dussīlo deti, tañce paṭikkhipati, na pavāreti, evaṃsampadamidanti	392	
PA_tika-vin09_t:392_5	ca, vibhāgo lajjī ce deti, taṃ so na ajjhoharitukāmatāya paṭikkhipati, pavāretīti	392	
PA_tika-vin09_t:392_6	ca, “samaṃsarasaṃ samaccharasa”nti āpajjanato “maṃsarasa”nti vutte pana paṭikkhipato	392	
PA_tika-vin09_t:392_7	hoti, “maṃsassa rasaṃ maṃsarasa”nti ayaṃ viggaho nādhippetoti ca vuttaṃ. Bhattamissakaṃ	392	
PA_tika-vin09_t:392_8	yāguṃ āharitvā “yāguṃ gaṇhathā”ti vadati, na pavāreti. “Bhattaṃ gaṇhathā”ti vutte	392	
PA_tika-vin09_t:392_9	pavāreti. Kasmā? Yenāpucchito, tassa atthitāya. Ettha pana “yāgumissakaṃ gaṇhathā”ti	392	
PA_tika-vin09_t:392_10	vadati, tatra ce yāgu bahutarā vā hoti, samasamā vā. Bhattaṃ mandaṃ, na pavāreti.	3921	
PA_tika-vin09_t:392_11	Yāgu ce mandā, bhattaṃ bahutaraṃ, pavāreti. Idañca sabbaaṭṭhakathāsu vuttattā na	3921	
PA_tika-vin09_t:392_12	sakkā paṭikkhipituṃ. Kāraṇaṃ panettha duddasaṃ. “Bhattamissakaṃ gaṇhathā”ti vadati.	3921	
PA_tika-vin09_t:392_13	Tatra bhattaṃ bahutaraṃ vā samakaṃ vā appataraṃ vā hoti, pavāreti eva. Bhattaṃ vā	3921	
PA_tika-vin09_t:392_14	yāguṃ vā anāmasitvā “missakaṃ gaṇhathā”ti vadati. Tatra ce bhattaṃ bahutaraṃ, samakaṃ	3921	
PA_tika-vin09_t:392_15	vā hoti, pavāreti. Appataraṃ na pavāreti. Taṃ sabbaṃ vīmaṃsitabbanti.	3921	
PA_tika-vin09_t:393_0	Phalaṃ vā kandamūlādi vā pañcahi samaṇakappehi kappiyaṃ akatanti ettha kappiyaṃ akārāpitehi	393	
PA_tika-vin09_t:393_1	kadaliphalādīhi saddhiṃ atirittaṃ kārāpetvāpi taṃ kadaliphalādiṃ ṭhapetvā avasesaṃ	393	
PA_tika-vin09_t:393_2	bhuñjituṃ vaṭṭati. Amissakarasattā puna tāni kappiyaṃ kārāpetvā aññasmiṃ bhājane	393	
PA_tika-vin09_t:393_3	ṭhapetvā kāretvā bhuñjituṃ vaṭṭati. Kasmā? Pubbe tesu vinayakammassa anāruḷhattāti vadanti.	393	
PA_tika-vin09_t:394_0	Patte rajaṃ patitaṃ appaṭiggahitameva hoti. Tasmā paṭiggahetvāva bhikkhā gaṇhitabbā.	394	
PA_tika-vin09_t:394_1	“Apaṭiggahetvā gaṇhato vinayadukkaṭa”nti vuttattā etamaññesampi na vaṭṭatīti vadanti.	394	
PA_tika-vin09_t:394_2	“Taṃ pana puna paṭiggahetvā bhuñjantassa anāpattī”ti etthāpi evameva. Imasmiṃ pana	394	
PA_tika-vin09_t:394_3	“atirittaṃ kataṃ anatirittakataṃ hotī”ti etthāpi evameva. Imasmiṃ pana “atirittaṃ	394	
PA_tika-vin09_t:394_4	kataṃ, anatirittaṃ kataṃ hotī”tiādīhi upaparikkhitvā vinicchayo veditabboti dīpitaṃ.	394	
PA_tika-vin09_t:394_5	Alametaṃ sabbanti idampi te adhikaṃ, ito aññaṃ na lacchasīti attho.	394	
PA_tika-vin09_t:395_0	Āhāratthāyāti vikāle evāti eke. “Paṭhamakathinasadisāni. Idaṃ pana kiriyākiriya”nti	395	
PA_tika-vin09_t:395_1	pāṭho. Kāyakammaṃ ajjhoharaṇato. Vacīkammaṃ vācāya “atirittaṃ karotha, bhante”ti	395	
PA_tika-vin09_t:395_2	akārāpanatoti veditabbaṃ.	395	
PA_tika-vin09_t:396	Paṭhamapavāraṇāsikkhāpadavaṇṇanā niṭṭhitā.	39	
PA_tika-vin09_t:397	6. Dutiyapavāraṇāsikkhāpadavaṇṇanā	39	
PA_tika-vin09_t:398	“Bhuttasmiṃ pācittiya”nti mātikāyaṃ vuttattā “bhojanapariyosāne pācittiya”nti vuttaṃ, na ajjhohāre ajjhohāre.	39	
PA_tika-vin09_t:399	Dutiyapavāraṇāsikkhāpadavaṇṇanā niṭṭhitā.	39	
PA_tika-vin09_t:400	7. Vikālabhojanasikkhāpadavaṇṇanā	40	
PA_tika-vin09_t:401	Jambudīpassa kālena paricchedoti evaṃ kira.	40	
PA_tika-vin09_t:402	Vikālabhojanasikkhāpadavaṇṇanā niṭṭhitā.	40	
PA_tika-vin09_t:403	8. Sannidhikārakasikkhāpadavaṇṇanā	40	
PA_tika-vin09_t:404	“Duddhoto hotī”tiādinā nayena idha vuttattā, “duddhotaṃ pattaṃ dhovitvā puna	40	
PA_tika-vin09_t:405_0	Tattha acchodakaṃ vā āsiñcitvā, aṅguliyā vā ghaṃsitvā nisnehabhāvo jānitabbo”ti samantapāsādikāyaṃ	405	
PA_tika-vin09_t:405_1	vuttattā ca mattikāpattassa kapālena pīto sneho sannidhiṃ karotīti siddhanti likhitaṃ.	405	
PA_tika-vin09_t:405_2	Sayaṃ paṭiggahetvā apariccattamevāti ettha apariccattaṃ nāma anupasampannānaṃ nirapekkhaapariccattaṃ	405	
PA_tika-vin09_t:405_3	avijahitaṃ. “Paṭiggahaṇanti ettha paṭiggahitabhāvamavijahitameva sannidhiṃ janetī”ti	405	
PA_tika-vin09_t:405_4	dhammasiritthero, taṃ “paṭiggaṇhāti, āpatti dukkaṭassā”ti pāḷiyā virujjhati. Tassa	405	
PA_tika-vin09_t:405_5	pana puna paṭiggaṇhanakiccābhāvato vīmaṃsitabbaṃ.	405	
PA_tika-vin09_t:406	Sannidhikārakasikkhāpadavaṇṇanā niṭṭhitā.	40	
PA_tika-vin09_t:407	9. Paṇītabhojanasikkhāpadavaṇṇanā	40	
PA_tika-vin09_t:408_0	“Tesaṃ maṃsañca khīradadhīni ca idha adhippetānī”ti idaṃ pācittiyavatthuparicchedo,	408	
PA_tika-vin09_t:408_1	na pana kappiyakhīrādiparicchedo, tasmā yassa kassaci khīrādīni vaṭṭantīti ca, “mahānāmasikkhāpadena	408	
PA_tika-vin09_t:408_2	kāretabbo”ti saṅghavasena pavārite bhesajjatthāya sappiādibhesajjapañcakaṃ viññāpeti	408	
PA_tika-vin09_t:408_3	ce, tattha “na bhesajjakaraṇīyena bhesajjaṃ viññāpetī”ti ettha saṅgahaṃ gacchati,	408	
PA_tika-vin09_t:408_4	tasmā “tena pācittiya”nti ca likhitaṃ.	408	
PA_tika-vin09_t:409	Paṇītabhojanasikkhāpadavaṇṇanā niṭṭhitā.	40	
PA_tika-vin09_t:410	10. Dantaponasikkhāpadavaṇṇanā	41	
PA_tika-vin09_t:411_0	“Sarīrāvayavenā”ti vuttattā mukhena paṭiggahaṇaṃ anuññātaṃ. “Ciñcādipattesu bhūmiyaṃ	411	
PA_tika-vin09_t:411_1	atthatesu na vaṭṭati, kallakhette tattha vaṭṭatī”ti ca, “sāmaṃ gahetvā”ti iminā na	411	
PA_tika-vin09_t:411_2	kevalaṃ sappadaṭṭhaṃyeva, aññampi daṭṭhaṃ viseseti. Sāmaṃ gahetvā paribhuñjituṃ vaṭṭatī”ti ca likhitaṃ.	411	
PA_tika-vin09_t:412	Dantaponasikkhāpadavaṇṇanā niṭṭhitā.	41	
PA_tika-vin09_t:413	Bhojanavaggo catuttho.	41	
PA_tika-vin09_t:414	5. Acelakavaggo	41	
PA_tika-vin09_t:415	1. Acelakasikkhāpadavaṇṇanā	41	
PA_tika-vin09_t:416	Acelakādayo yasmā, titthiyāva matā idha;	41	
PA_tika-vin09_t:417	Tasmā titthiyanāmena, tikacchedo kato tato.	41	
PA_tika-vin09_t:418	Atitthiyassa naggassa, tathā titthiyaliṅgino;	41	
PA_tika-vin09_t:419	Gahaṭṭhassāpi bhikkhussa, kappatīti vinicchayo.	41	
PA_tika-vin09_t:420	Atitthiyassa cittena, titthiyassa ca liṅgino;	42	
PA_tika-vin09_t:421	Sotāpannādino dātuṃ, kappatītīdha no mati.	42	
PA_tika-vin09_t:422	Acelakasikkhāpadavaṇṇanā niṭṭhitā.	42	
PA_tika-vin09_t:423	3. Sabhojanasikkhāpadavaṇṇanā	42	
PA_tika-vin09_t:424	Anupavisitvā nisīdanacittena sacittakatāti veditabbā.	42	
PA_tika-vin09_t:425	Sabhojanasikkhāpadavaṇṇanā niṭṭhitā.	42	
PA_tika-vin09_t:426	4-5. Rahopaṭicchannarahonisajjasikkhāpadavaṇṇanā	42	
PA_tika-vin09_t:427	Catutthaṃ paṭhamāniyate, pañcamaṃ dutiyāniyate vuttanayameva. Idha pañcamaṃ upanandassa catutthaṃ hoti.	42	
PA_tika-vin09_t:428	Rahopaṭicchannarahonisajjasikkhāpadavaṇṇanā niṭṭhitā.	42	
PA_tika-vin09_t:429	6. Cārittasikkhāpadavaṇṇanā	42	
PA_tika-vin09_t:430_0	Sabhatto samānoti nimantanabhattoti porāṇā. Santaṃ bhikkhuṃ, anāpucchā, purebhattaṃ	430	
PA_tika-vin09_t:430_1	pacchābhattaṃ, aññatra samayāti ayamettha catubbidhā anupaññatti. Tattha samayā dve	430	
PA_tika-vin09_t:430_2	samayā. Bhattiyagharanti nimantitassa gharaṃ vā salākābhattādidāyakānaṃ vā gharaṃ.	430	
PA_tika-vin09_t:430_3	“Samuṭṭhānādīni paṭhamakathinasadisāni, idaṃ pana kiriyākiriya”nti pāṭho, “idha nimantanā	430	
PA_tika-vin09_t:430_4	akappiyanimantanā”ti eke.	430	
PA_tika-vin09_t:431	Purebhattañca piṇḍāya, caritvā yadi bhuñjati;	43	
PA_tika-vin09_t:432	Siyā paramparāpatti, pacchābhattaṃ na sā siyā.	43	
PA_tika-vin09_t:433	Pacchābhattañca gamiko, pubbagehaṃ yadi gacche;	43	
PA_tika-vin09_t:434	Eke āpattiyevāti, anāpattīti ekacce.	43	
PA_tika-vin09_t:435	Kulantarassokkamane, āpattimatayo hi te;	43	
PA_tika-vin09_t:436	Samānabhattapaccāsā, iti āhu idhāpare.	43	
PA_tika-vin09_t:437	Matā gaṇikabhattena, samenti naṃ nimantane;	43	
PA_tika-vin09_t:438	Vissajjanaṃ samānanti, eke sammukhatāpare.	43	
PA_tika-vin09_t:439	Sanniṭṭhānatthikeheva, vicāretabbabhedato;	43	
PA_tika-vin09_t:440	Viññū cārittamicceva, sikkhāpadamidaṃ vidū. ;	44	
PA_tika-vin09_t:441	Cārittasikkhāpadavaṇṇanā niṭṭhitā.	44	
PA_tika-vin09_t:442	7. Mahānāmasikkhāpadavaṇṇanā	44	
PA_tika-vin09_t:443_0	Paṇītabhojanasikkhāpade “mahānāmasikkhāpadena kāretabbo”ti yaṃ vuttaṃ, tassattho	443	
PA_tika-vin09_t:443_1	saṅghavasena pavārite bhesajjatthāya sappiādibhesajjapañcakaṃ viññāpeti ce, “nabhesajjena	443	
PA_tika-vin09_t:443_2	karaṇīyena bhesajjaṃ viññāpetī”ti vacanena pācittiyanti likhitaṃ. “Tayā imināva pavāritamhā,	443	
PA_tika-vin09_t:443_3	amhākañca iminā ca iminā ca attho”ti yathābhūtaṃ ācikkhitvā viññāpetuṃ gilānova labhati,	443	
PA_tika-vin09_t:443_4	na itaroti ca, “aññassa atthāyā”ti assa ñātakappavārite, attano vā ñātakappavāriteti	443	
PA_tika-vin09_t:443_5	atthoti ca, “apariyantappavāraṇāya pavārite”ti saṅghavasena, puggalavasena ca pavāretvā	443	
PA_tika-vin09_t:443_6	dāyakā. Tasmā “saṅghappavāraṇatā”ti vatvā “puggalappavāraṇatā”ti na vuttanti ca,	443	
PA_tika-vin09_t:443_7	“pariyantātikkamo”ti vacanena gilāno gahito, tasmā “gilānāgilānatā”ti na vuttaṃ.	443	
PA_tika-vin09_t:443_8	Evaṃ santepi “saṅghappavāraṇāya pavāraṇatā”ti pāṭhoti ca likhitaṃ, vīmaṃsitabbaṃ.	443	
PA_tika-vin09_t:444	Mahānāmasikkhāpadavaṇṇanā niṭṭhitā.	44	
PA_tika-vin09_t:445	8. Uyyuttasenāsikkhāpadavaṇṇanā	44	
PA_tika-vin09_t:446	Hatthiādīsu ekamekanti antamaso ekapurisāruḷhahatthimpi, ekaṃ sarahatthaṃ purisampi. Samuṭṭhānādīni eḷakalomasadisāni, idaṃ pana lokavajjaṃ, akusalacittaṃ tivedana”nti pāṭho.	44	
PA_tika-vin09_t:447	Uyyuttasenāsikkhāpadavaṇṇanā niṭṭhitā.	44	
PA_tika-vin09_t:448	9. Senāvāsasikkhāpadavaṇṇanā	44	
PA_tika-vin09_t:449	Kenaci palibuddhassāti verikena vā issarena vā kenaci ruddhassa. Senāparikkhepena vā parikkhepārahaṭṭhānena vā sañcaraṇaṭṭhānapariyantena vā paricchinditabbā.	44	
PA_tika-vin09_t:450	Senāvāsasikkhāpadavaṇṇanā niṭṭhitā.	45	
PA_tika-vin09_t:451	Acelakavaggo pañcamo.	45	
PA_tika-vin09_t:452	6. Surāpānavaggo	45	
PA_tika-vin09_t:453	1. Surāpānasikkhāpadavaṇṇanā	45	
PA_tika-vin09_t:454_0	“Surā”ti vā “na vaṭṭatī”ti vā jānitvā pivane akusalamevāti likhitaṃ. Akusalacittanti	454	
PA_tika-vin09_t:454_1	yebhuyyena taṃ sandhāya kira vuttaṃ. Atha kasmā vinayaṭṭhakathāyaṃ “akusaleneva pātabbatāyā”ti	454	
PA_tika-vin09_t:454_2	vuttanti ce? Sacittakapakkhe akusaleneva pātabbatāyāti.	454	
PA_tika-vin09_t:455	Surāpānasikkhāpadavaṇṇanā niṭṭhitā.	45	
PA_tika-vin09_t:456	2. Aṅgulipatodakasikkhāpadavaṇṇanā	45	
PA_tika-vin09_t:457_0	Kāyasaṃsaggasaṅghādisesāpattibhāve samānepi bhikkhuniyāpi anupasampannepi dukkaṭaṃ,	457	
PA_tika-vin09_t:457_1	upasampanne eva pācittiyanti evaṃ puggalāpekkhaṃ dassetuṃ “aṅgulipatodake pācittiya”nti	457	
PA_tika-vin09_t:457_2	vuttaṃ. Sati karaṇīyeti ettha purisaṃ sati karaṇīye āmasatoti adhippāyo, na itthiṃ.	457	
PA_tika-vin09_t:458	Aṅgulipatodakasikkhāpadavaṇṇanā niṭṭhitā.	45	
PA_tika-vin09_t:459	3. Hasadhammasikkhāpadavaṇṇanā	45	
PA_tika-vin09_t:460_0	“Cikkhallaṃ vā”ti vacanato sakkharampi khipanakīḷāya kīḷato dukkaṭameva. Uparigopphake	460	
PA_tika-vin09_t:460_1	pācittiyaṃ, aññattha dukkaṭanti pācittiyavatthuatthavasena “udake hasadhamme pācittiya”nti vuttaṃ.	460	
PA_tika-vin09_t:461	Idaṃ saññāvimokkhaṃ ce, tikapācittiyaṃ kathaṃ;	46	
PA_tika-vin09_t:462	Kīḷitaṃva akīḷāti, micchāgāhena taṃ siyā.	46	
PA_tika-vin09_t:463	Ettāvatā kathaṃ kīḷā, iti kīḷāyaṃ evāyaṃ;	46	
PA_tika-vin09_t:464	Akīḷāsaññī hotettha, vinayatthaṃ samādaye.	46	
PA_tika-vin09_t:465	Ekantākusalo yasmā, kīḷāyābhiratamano;	46	
PA_tika-vin09_t:466	Tasmā akusalaṃ cittaṃ, ekamevettha labbhatīti. ;	46	
PA_tika-vin09_t:467	Hasadhammasikkhāpadavaṇṇanā niṭṭhitā.	46	
PA_tika-vin09_t:468	4. Anādariyasikkhāpadavaṇṇanā	46	
PA_tika-vin09_t:469_0	Tassa vacananti “ayaṃ ukkhittako vā vambhito vā garahito vā imassa vacanaṃ akataṃ	469	
PA_tika-vin09_t:469_1	bhavissatī”ti anādariyaṃ karoti. Dhammanti kathāyaṃ dhammo nasseyya vā vinasseyya	469	
PA_tika-vin09_t:469_2	vā antaradhāyeyya vā, taṃ vā asikkhitukāmo anādariyaṃ karoti. “Lokavajjaṃ atikkamitvā	469	
PA_tika-vin09_t:469_3	‘idaṃ amhākaṃ ācariyuggaho’ti vadantassa na vaṭṭatī”ti likhitaṃ.	469	
PA_tika-vin09_t:470	Anādariyasikkhāpadavaṇṇanā niṭṭhitā.	47	
PA_tika-vin09_t:471	6. Jotisikkhāpadavaṇṇanā	47	
PA_tika-vin09_t:472	“Visibbanāpekkho”ti vuttattā aññassa vaṭṭati, aññesañca.	47	
PA_tika-vin09_t:473	Jotinekamaneke vā, jālenti munayo saha;	47	
PA_tika-vin09_t:474	Eko sopeti nāneko, adhippāyavisesato.	47	
PA_tika-vin09_t:475	Jotisikkhāpadavaṇṇanā niṭṭhitā.	47	
PA_tika-vin09_t:476	8. Dubbaṇṇakaraṇasikkhāpadavaṇṇanā	47	
PA_tika-vin09_t:477	Morakkhimaṇḍalamaṅgulapiṭṭhīnanti na ekantato, adhikaṃ, orañcāti vadanti. Ekakoṇepi vaṭṭati, evaṃ yattha katthaci ekabindupi vaṭṭatīti.	47	
PA_tika-vin09_t:478	Dubbaṇṇakaraṇasikkhāpadavaṇṇanā niṭṭhitā.	47	
PA_tika-vin09_t:479	9. Vikappanasikkhāpadavaṇṇanā	47	
PA_tika-vin09_t:480	“Samuṭṭhānādīni paṭhamakathinasadisāni, idaṃ pana kiriyākiriya”nti pāṭho. Ettha paribhogena kāyakammaṃ. Apaccuddharaṇena vacīkammaṃ.	48	
PA_tika-vin09_t:481	Vikappanasikkhāpadavaṇṇanā niṭṭhitā.	48	
PA_tika-vin09_t:482	10. Apanidhānasikkhāpadavaṇṇanā	48	
PA_tika-vin09_t:483	Sasūcike sūcighare sūcigaṇanāya āpattiyoti porāṇā.	48	
PA_tika-vin09_t:484	Apanidhānasikkhāpadavaṇṇanā niṭṭhitā.	48	
PA_tika-vin09_t:485	Surāpānavaggo chaṭṭho.	48	
PA_tika-vin09_t:486	7. Sappāṇakavaggo	48	
PA_tika-vin09_t:487	1. Sañciccasikkhāpadavaṇṇanā	48	
PA_tika-vin09_t:488	Vatthugaṇanāya kammabandhagaṇanācetanāmāraṇānaṃ, na kammabandhagaṇanāya cetanāmāraṇā. Ettha ekacetanāya bahupāṇakā marantīti ayaṃ vibhāgo veditabbo.	48	
PA_tika-vin09_t:489	Sañciccasikkhāpadavaṇṇanā niṭṭhitā.	48	
PA_tika-vin09_t:490	2. Sappāṇakasikkhāpadavaṇṇanā	49	
PA_tika-vin09_t:491_0	Sappāṇakanti pāṇakānaṃ maraṇavasena pācittiyaṃ, na sappāṇakaudakaparibhogavasena	491	
PA_tika-vin09_t:491_1	pācittiyaṃ, tasmā eva “paṇṇattivajja”nti vuttaṃ. Asuddhacittattā pācittiyaṃ, suddhacitte	491	
PA_tika-vin09_t:491_2	anāpatti. Padīpujjalane viya paṇṇattivajjatā vuttāti likhitaṃ.	491	
PA_tika-vin09_t:492	Jale pakkhipanaṃ pubbaṃ, jalappavesanaṃ idaṃ;	49	
PA_tika-vin09_t:493	Evaṃ ubhinnaṃ nānāttaṃ, ñeyyaṃ ñāṇavatā sadāti.	49	
PA_tika-vin09_t:494	Sappāṇakasikkhāpadavaṇṇanā niṭṭhitā.	49	
PA_tika-vin09_t:495	5. Ūnavīsativassasikkhāpadavaṇṇanā	49	
PA_tika-vin09_t:496	Aññaṃ upasampādetīti –	49	
PA_tika-vin09_t:497	Upajjhāyo sace sāmaṃ, kammavācañca sāveti;	49	
PA_tika-vin09_t:498	Kammaṃ ruhati icceke, neti vinayakovido.	49	
PA_tika-vin09_t:499	Dukkaṭaṃ vihitaṃ yasmā, ācariyassa gaṇassa ca;	49	
PA_tika-vin09_t:500	Tasmā bhinnāva ācariya-upajjhāyā visuṃ idhāti.	50	
PA_tika-vin09_t:501	Ūnavīsativassasikkhāpadavaṇṇanā niṭṭhitā.	50	
PA_tika-vin09_t:502	7. Saṃvidhānasikkhāpadavaṇṇanā	50	
PA_tika-vin09_t:503	Idha ekatoupasampannā, sikkhamānā, sāmaṇerīti imā tissopi saṅgahaṃ gacchanti, imāsaṃ pana tissannaṃ samayo rakkhati, ayamimāsaṃ, mātugāmassa ca visesoti veditabbaṃ.	50	
PA_tika-vin09_t:504	Saṃvidhānasikkhāpadavaṇṇanā niṭṭhitā.	50	
PA_tika-vin09_t:505	9. Ukkhittasambhogasikkhāpadavaṇṇanā	50	
PA_tika-vin09_t:506_0	“Taṃ diṭṭhiṃ appaṭinissaṭṭhenāti laddhinānāsaṃvāsakaṃ sandhāyā”ti likhitaṃ. Ticittanti	506	
PA_tika-vin09_t:506_1	ettha vipākābyākatacittena sahaseyyaṃ kappeyyāti evamattho daṭṭhabbo. Aññathā sacittakattā	506	
PA_tika-vin09_t:506_2	sikkhāpadassa kiriyābyākataṃ sandhāya na yujjati.	506	
PA_tika-vin09_t:507	Ukkhittasambhogasikkhāpadavaṇṇanā niṭṭhitā.	50	
PA_tika-vin09_t:508	10. Kaṇṭakasikkhāpadavaṇṇanā	50	
PA_tika-vin09_t:509_0	“Ayaṃ samaṇuddeso pārājiko hoti. Sace taṃ diṭṭhiṃ paṭinissajjati, saṅghassa ārocetvā	509	
PA_tika-vin09_t:509_1	saṅghānumatiyā pabbājetabbo”ti porāṇagaṇṭhipade vuttaṃ, taṃ na yuttaṃ. Daṇḍakammanāsanā	509	
PA_tika-vin09_t:509_2	hi idhādhippetā. Yadi so pārājiko hoti, liṅganāsanā nāma siyā. “Te paṭisevato nālaṃ	509	
PA_tika-vin09_t:509_3	antarāyāyā”ti ca diṭṭhi satthari asatthādidiṭṭhi na hoti. Sace sā yassa uppajjati,	509	
PA_tika-vin09_t:509_4	so pārājiko hoti, tasmimpi evameva paṭipajjitabbaṃ, saṃvare atiṭṭhanto liṅganāsanāya	509	
PA_tika-vin09_t:509_5	nāsetabboti ācariyassa takko.	509	
PA_tika-vin09_t:510	Kaṇṭakasikkhāpadavaṇṇanā niṭṭhitā.	51	
PA_tika-vin09_t:511	Sappāṇakavaggo sattamo.	51	
PA_tika-vin09_t:512	8. Sahadhammikavaggo	51	
PA_tika-vin09_t:513	4. Pahārasikkhāpadavaṇṇanā	51	
PA_tika-vin09_t:514_0	Aṅgesu na mokkhādhippāyatā viya amaraṇādhippāyatā vattabbāti ce? Na vattabbā. Kasmā?	514	
PA_tika-vin09_t:514_1	Yo bhikkhu sayaṃ pahāraṃ dātukāmo, so adhippāyena tassa maraṇe payogavirahovāti katvā	514	
PA_tika-vin09_t:514_2	amaraṇādhikārattā kevalaṃ amaraṇādhippāyo eva soti tā viya tā na vuttā. Mokkhādhippāyassa	514	
PA_tika-vin09_t:514_3	pana kopo natthi, tasmā anāpattīti vuttaṃ.	514	
PA_tika-vin09_t:515	Pahārasikkhāpadavaṇṇanā niṭṭhitā.	51	
PA_tika-vin09_t:516	5. Talasattikasikkhāpadavaṇṇanā	51	
PA_tika-vin09_t:517_0	Talameva talasattikaṃ. “Pothanasamatthaṭṭhena sattika”nti eke. Yasmā paharitukāmatāya	517	
PA_tika-vin09_t:517_1	paharato purimena pācittiyaṃ, kevalaṃ uccāretukāmatāya uggiraṇamatte kate iminā pācittiyaṃ.	517	
PA_tika-vin09_t:517_2	Iminā pana virajjhitvā pahāro dinno, tasmā napaharitukāmatāya dinnattā dukkaṭaṃ.	517	
PA_tika-vin09_t:517_3	Kimidaṃ dukkaṭaṃ pahārapaccayā, udāhu uggiraṇapaccayāti? Pahārapaccayā eva dukkaṭaṃ,	517	
PA_tika-vin09_t:517_4	purimaṃ uggiraṇapaccayā pācittiyanti sadukkaṭaṃ pācittiyaṃ yujjati. Purimañhi uggiraṇaṃ,	517	
PA_tika-vin09_t:517_5	pacchā pahāro. Na ca pacchimaṃ pahāraṃ nissāya purimaṃ uggiraṇaṃ anāpattivatthukaṃ	517	
PA_tika-vin09_t:517_6	bhavitumarahatīti no takkoti ācariyo.	517	
PA_tika-vin09_t:518	Talasattikasikkhāpadavaṇṇanā niṭṭhitā.	51	
PA_tika-vin09_t:519	7. Sañciccasikkhāpadavaṇṇanā	51	
PA_tika-vin09_t:520	Paro kukkuccaṃ uppādetu vā, mā vā, taṃ appamāṇaṃ. “Kukkuccupādana”nti tatiyamaṅgaṃ tassa adhippāyavasena vuttanti veditabbaṃ.	52	
PA_tika-vin09_t:521	Sañciccasikkhāpadavaṇṇanā niṭṭhitā.	52	
PA_tika-vin09_t:522	8. Upassutisikkhāpadavaṇṇanā	52	
PA_tika-vin09_t:523_0	Upassutinti yathā upakujjhaṃ “samīpakujjha”nti vuccati, tathā upassuti “samīpassutī”ti	523	
PA_tika-vin09_t:523_1	veditabbā. Yattha ṭhito suṇāti, taṃ ṭhānanti attho. Sutīti panettha paresaṃ vacanasaddo	523	
PA_tika-vin09_t:523_2	ca. So hi suyyatīti suti nāma. Upasuyyati vā etthāti upassuti. Okāso hi suti nāma.	523	
PA_tika-vin09_t:523_3	Imesaṃ sutvāti ettha “vacana”nti pāṭhaseso.	523	
PA_tika-vin09_t:524_0	Samuṭṭhānādīni atītadvayasadisānīti na gahetabbāni. Theyyasatthasamuṭṭhānaṃ. Siyā	524	
PA_tika-vin09_t:524_1	kiriyaṃ gantvā savane. Siyā akiriyaṃ ṭhitaṭṭhānaṃ āgantvā vadantānaṃ ajānāpanavasena	524	
PA_tika-vin09_t:524_2	samuṭṭhānato. “Saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ, akusalacittaṃ,	524	
PA_tika-vin09_t:524_3	dukkhavedana”nti likhitaṃ.	524	
PA_tika-vin09_t:525	Upassutisikkhāpadavaṇṇanā niṭṭhitā.	52	
PA_tika-vin09_t:526	9. Kammappaṭibāhanasikkhāpadavaṇṇanā	52	
PA_tika-vin09_t:527_0	Appamattakavissajjanakena pana cīvaraṃ karontassa senāsanakkhandhakavaṇṇanāyaṃ vuttappabhedāni	527	
PA_tika-vin09_t:527_1	sūciādīni anapaloketvāpi dātabbāni. Tato atirekaṃ dentena apalokanakammaṃ kātabbaṃ.	527	
PA_tika-vin09_t:527_2	Evaṃ kataṃ pana apalokanaṃ kammalakkhaṇamevāti adhippāyo. Evaṃ sabbattha kammalakkhaṇaṃ	527	
PA_tika-vin09_t:527_3	veditabbaṃ. Gāmasīmāvihāresu osāraṇādīni saṅghakammāniyeva na vaṭṭanti. Vissajjiyavebhaṅgiyāni	527	
PA_tika-vin09_t:527_4	pana vaṭṭanti. “Saṅghassa santaka”nti sāmaññato avatvā “imasmiṃ vihāre saṅghassa	527	
PA_tika-vin09_t:527_5	santaka”nti apaloketabbanti ca, “samuṭṭhānādīni adinnādānasadisāni, idaṃ pana dukkhavedana”nti	527	
PA_tika-vin09_t:527_6	pāṭhoti ca likhitaṃ.	527	
PA_tika-vin09_t:528	Kammappaṭibāhanasikkhāpadavaṇṇanā niṭṭhitā.	52	
PA_tika-vin09_t:529	10. Chandaṃadatvāgamanasikkhāpadavaṇṇanā	52	
PA_tika-vin09_t:530	Sannipātaṃ anāgantvā ce chandaṃ na deti, anāpattīti eke. Dukkaṭanti eke dhammakammantarāyakaraṇādhippāyattā.	53	
PA_tika-vin09_t:531	Chandaṃadatvāgamanasikkhāpadavaṇṇanā niṭṭhitā.	53	
PA_tika-vin09_t:532	11. Dubbalasikkhāpadavaṇṇanā	53	
PA_tika-vin09_t:533_0	Akappiyena vāti suvaṇṇarajatamayamañcādinā. Kappiyamañco sampaṭicchitabboti “saṅghassa	533	
PA_tika-vin09_t:533_1	demā”ti dinnaṃ sandhāya vuttaṃ, tehi pana “vihārassa demā”ti vutte suvaṇṇarajatamayādiakappiyamañcāpi	533	
PA_tika-vin09_t:533_2	sampaṭicchitabbāti ca, “arañjaro bahuudakagaṇhanako”ti ca, “saṅghikapaabhogena vāti	533	
PA_tika-vin09_t:533_3	sace ārāmikādayo paṭisāmetvā paṭidenti, paribhuñjituṃ vaṭṭatī”ti ca, “kaṃsalohādibhājanaṃ	533	
PA_tika-vin09_t:533_4	saṅghassa dinnampi pārihāriyaṃ na vaṭṭatī”ti samantapāsādikāyaṃ vuttattā attano hatthena	533	
PA_tika-vin09_t:533_5	gahetvā paṭisāmituṃ na labhatīti ca, “vedhako kāyabandhanassāti vadantī”ti ca, “hiṅgu	533	
PA_tika-vin09_t:533_6	hiṅguliharitālamanosilā añjanānī”ti pāṭhoti ca, “dārumayo vā…pe… apādakopi samuggo”ti	533	
PA_tika-vin09_t:533_7	pāṭhoti ca, “dārumayo tumboti dārumayo udakatumbo”ti ca, “thambhatulāsopānaphalakādīsū”ti ca likhitaṃ.	533	
PA_tika-vin09_t:534	Dubbalasikkhāpadavaṇṇanā niṭṭhitā.	53	
PA_tika-vin09_t:535	12. Pariṇāmanasikkhāpadavaṇṇanā	53	
PA_tika-vin09_t:536_0	Eko bhikkhu ukkhittakassa dātukāmo hoti, tassa dānaṃ nivāretvā aññassa dāpeti, anāpatti.	536	
PA_tika-vin09_t:536_1	Tathā saddhādeyyavinipātanaṃ karontassa dāpeti, attano nissitakā itthannāmassa pattaṃ	536	
PA_tika-vin09_t:536_2	dātukāmā āpucchanti, “visabhāgo eso, sabhāgassa dehī”ti vadati. Anāpatti attano bhārabhūtattā.	536	
PA_tika-vin09_t:536_3	Tassa pana dātukāmaṃ aññassa dāpeti, āpatti eva. Sabbattha āpucchitvā dātukāmaṃ yathāsukhaṃ vicāretuṃ labhati.	536	
PA_tika-vin09_t:537	Pariṇāmanasikkhāpadavaṇṇanā niṭṭhitā.	53	
PA_tika-vin09_t:538	Sahadhammikavaggo aṭṭhamo.	53	
PA_tika-vin09_t:539	9. Ratanavaggo	53	
PA_tika-vin09_t:540	1. Antepurasikkhāpadavaṇṇanā	54	
PA_tika-vin09_t:541_0	Asayanighareti parikkhittassa bahibhūtesu rukkhamūlādīsu. “Sace khattiyova hoti,	541	
PA_tika-vin09_t:541_1	nābhisitto, abhisittova hoti, na khattiyo, rakkhatī”ti ācariyo “khattiyatā, abhisittatā”ti	541	
PA_tika-vin09_t:541_2	āpattiyā aṅgabhāvena vuttattā. Samuṭṭhānādīni paṭhamakathinasadisāni, idaṃ pana kiriyākiriya”nti pāṭho.	541	
PA_tika-vin09_t:542	Antepurasikkhāpadavaṇṇanā niṭṭhitā.	54	
PA_tika-vin09_t:543	2. Ratanasikkhāpadavaṇṇanā	54	
PA_tika-vin09_t:544	Sabbopi kathāmaggo bhaṇḍāgārikasīsena nikkhipanaṃ, gopanañca paṭikkhipitvā pavatto.	54	
PA_tika-vin09_t:545	Ratanasikkhāpadavaṇṇanā niṭṭhitā.	54	
PA_tika-vin09_t:546	3. Vikālagāmappavesanasikkhāpadavaṇṇanā	54	
PA_tika-vin09_t:547	“Santaṃ bhikkhu”nti ca “anāpucchā”ti ca “tathārūpā accāyikāti ca imāti ettha tisso”ti pāṭho. “Samuṭṭhānādīni kathinasadisāni, idaṃ pana kiriyākiriya”nti pāṭho.	54	
PA_tika-vin09_t:548	Vikālagāmappavesanasikkhāpadavaṇṇanā niṭṭhitā.	54	
PA_tika-vin09_t:549	4. Sūcigharasikkhāpadavaṇṇanā	54	
PA_tika-vin09_t:550	Taṃ assāti taṃ bhedanakaṃ assa pācittiyassa atthi paṭhamaṃ bhedanaṃ katvā pacchā desetabbattā. Esa nayo itaresupi. Vāsijaṭeti vāsidaṇḍake.	55	
PA_tika-vin09_t:551	Sūcigharasikkhāpadavaṇṇanā niṭṭhitā.	55	
PA_tika-vin09_t:552	5. Mañcapīṭhasikkhāpadavaṇṇanā	55	
PA_tika-vin09_t:553	Aṭṭhaṅgulapādakanti bhāvanapuṃsakaṃ. Tulāsaṅghāte ṭhapanameva aṭṭakaraṇaṃ.	55	
PA_tika-vin09_t:554	Mañcapīṭhasikkhāpadavaṇṇanā niṭṭhitā.	55	
PA_tika-vin09_t:555	6. Tūlonaddhasikkhāpadavaṇṇanā	55	
PA_tika-vin09_t:556	Kiñcāpi paṭilābheyeva pācittiyaṃ viya dissati, paribhoge eva pana āpatti daṭṭhabbā. “Aññena kataṃ paṭilabhitvā paribhuñjati, āpatti dukkaṭassā”ti vacanaṃ ettha sādhakaṃ.	55	
PA_tika-vin09_t:557	Tūlonaddhasikkhāpadavaṇṇanā niṭṭhitā.	55	
PA_tika-vin09_t:558	7. Nisīdanasikkhāpadavaṇṇanā	55	
PA_tika-vin09_t:559_0	Kiñcāpi nisīdanassa jāti na dissati ettha, tathāpi cīvarakkhandhake anuññātattā,	559	
PA_tika-vin09_t:559_1	“nava cīvarāni adhiṭṭhātabbānī”ti ettha ca pariyāpannattā cīvarajāti evassa jātīti	559	
PA_tika-vin09_t:559_2	veditabbaṃ. “Lābhe sadasaṃ, alābhe adasampi vaṭṭatī”ti eke, taṃ na yuttaṃ “nisīdanaṃ	559	
PA_tika-vin09_t:559_3	nāma sadasaṃ vuccatī”ti tassa saṇṭhānaniyamanato.	559	
PA_tika-vin09_t:560	Nisīdanasikkhāpadavaṇṇanā niṭṭhitā.	56	
PA_tika-vin09_t:561	Ratanavaggo navamo.	56	
PA_tika-vin09_t:562	Suddhapācittiyavaṇṇanā niṭṭhitā.	56	
PA_tika-vin09_t:563	Pāṭidesanīyakaṇḍaṃ	56	
PA_tika-vin09_t:564	1. Paṭhamapāṭidesanīyasikkhāpadavaṇṇanā	56	
PA_tika-vin09_t:565	Yāmakālikādīsu āhāratthāya eva dukkaṭaṃ. Tampi āmisena asambhinnarase, sambhinne pana ekarase pāṭidesanīyameva.	56	
PA_tika-vin09_t:566	Paṭhamapāṭidesanīyasikkhāpadavaṇṇanā niṭṭhitā.	56	
PA_tika-vin09_t:567	2. Dutiyapāṭidesanīyasikkhāpadavaṇṇanā	56	
PA_tika-vin09_t:568	“Samuṭṭhānādīni kathinasadisāni, idaṃ pana kiriyākiriya”nti pāṭho.	56	
PA_tika-vin09_t:569	Dutiyapāṭidesanīyasikkhāpadavaṇṇanā niṭṭhitā.	56	
PA_tika-vin09_t:570	4. Catutthapāṭidesanīyasikkhāpadavaṇṇanā	57	
PA_tika-vin09_t:571	Ārāme vā ārāmūpacāre vā paṭiggahetvā ajjhoharantassāti ārāme vā ārāmūpacāre vā paṭiggahetvā ārāme vā ārāmūpacāre vā ajjhoharantassāti attho.	57	
PA_tika-vin09_t:572_0	Bahārāme paṭiggahitaṃ ajjhārāme bhuñjantassa anāpatti. Aṅgesu ca “ajjhārāme vā ārāmūpacāre	572	
PA_tika-vin09_t:572_1	vā paṭiggahaṇa”nti gahetabbaṃ. Ajjhārāme hi dassite ārāmūpacāraṃ dassitamevāti. “Samuṭṭhānādīni	572	
PA_tika-vin09_t:572_2	kathinasadisāni, idaṃ pana kiriyākiriya”nti pāṭho.	572	
PA_tika-vin09_t:573	Catutthapāṭidesanīyasikkhāpadavaṇṇanā niṭṭhitā.	57	
PA_tika-vin09_t:574	Pāṭidesanīyavaṇṇanā niṭṭhitā.	57	
PA_tika-vin09_t:575	Sekhiyakaṇḍaṃ	57	
PA_tika-vin09_t:576_0	Sekhiyesu satipi vītikkame anādariyāpekkhasseva āpattīti dassanatthaṃ kārako na vutto.	576	
PA_tika-vin09_t:576_1	Ayañhi vinayadhammatā, yadidaṃ sāpekkhe kārakaniddeso, so vuttaniyame vidhi, bhummakaraṇañca.	576	
PA_tika-vin09_t:576_2	Aṭṭhaṅgulādhikampi otāretvā nivāsetuṃ vaṭṭati. Tato paraṃ otārentassa dukkaṭanti	576	
PA_tika-vin09_t:576_3	mahāaṭṭhakathāyaṃ vuttaṃ. Ārāme vāti buddhupaṭṭhānādikāle. Pārupitabbanti uttarāsaṅgakiccavasena vuttaṃ.	576	
PA_tika-vin09_t:577_0	Ṭhatvāti ettha gacchantopi parissayābhāvaṃ oloketuṃ labhatiyevāti likhitaṃ. Yathā	577	
PA_tika-vin09_t:577_1	vāsūpagatassa antaraghare kāyaṃ vivaritvā nisīdituṃ vaṭṭati, tathā tassa santike	577	
PA_tika-vin09_t:577_2	gantukāmassapi kāyabandhanaṃ abandhitvā saṅghāṭiṃ apārupitvā gāmappavesanamanārocetvā	577	
PA_tika-vin09_t:577_3	yathākāmaṃ gantuṃ vaṭṭati. Tasmā addhānamaggagamanakāle eko bhikkhu gāmappavesanavattaṃ	577	
PA_tika-vin09_t:577_4	pūretvā gāmaṃ pavisitvā ekaṃ āvasathaṃ puratova ṭhitaṃ patvā parikkhāraṃ ṭhapetvā	577	
PA_tika-vin09_t:577_5	vāsūpagato ce hoti, itarehi tassa santikaṃ yathāsukhaṃ gantuṃ vaṭṭati. Ko pana vādo	577	
PA_tika-vin09_t:577_6	catūhapañcāhaṃ vāsamadhiṭṭhāya vasitabhikkhūnaṃ santikaṃ gantuñca vāsūpagatānaṃ santikaṃ	577	
PA_tika-vin09_t:577_7	gantuñca vaṭṭatīti. Buddhapūjampi yathāsukhaṃ gantuṃ vaṭṭati. Vuttampi cetaṃ aṭṭhakathāyaṃ	577	
PA_tika-vin09_t:577_8	“anāpatti kāraṇaṃ paṭicca tahaṃ tahaṃ oloketī”ti. Tattha kāraṇaṃ nāma āmisapūjāti	577	
PA_tika-vin09_t:577_9	veditabbāti likhitaṃ.	577	
PA_tika-vin09_t:578	Chabbīsatisāruppavaṇṇanā niṭṭhitā.	57	
PA_tika-vin09_t:579_0	Yasmā “samatittiko piṇḍapāto paṭiggahetabbo”ti vacanaṃ piṇḍapāto samapuṇṇo paṭiggahetabboti	579	
PA_tika-vin09_t:579_1	dīpeti, tasmā attano hatthagate patte piṇḍapāto diyyamāno thūpīkatopi ce hoti, vaṭṭatīti	579	
PA_tika-vin09_t:579_2	dīpito hoti. Sūpodanaviññattiyaṃ mukhe pakkhipitvā vippaṭisāre uppanne puna uggiritukāmassāpi	579	
PA_tika-vin09_t:579_3	sahasā ce pavisati, ettha asañcicca bhuñjati nāma. Viññattikatañca akatañca ekasmiṃ	579	
PA_tika-vin09_t:579_4	ṭhāne ṭhitaṃ sahasā anupadhāretvā gahetvā bhuñjati, assatiyā bhuñjati nāma.	579	
PA_tika-vin09_t:580	Sayaṃ yānagato hutvā, yathā yānagatassa ce;	58	
PA_tika-vin09_t:581	Alaṃ vatthuṃ tathā nālaṃ, sachatto chattapāṇino.	58	
PA_tika-vin09_t:582	“Sūpodanaviññattisikkhāpadaṃ theyyasatthasamuṭṭhānaṃ, kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ, akusalacittaṃ, dukkhavedana”nti pāṭho.	58	
PA_tika-vin09_t:583	Sekhiyavaṇṇanā niṭṭhitā.	58	
PA_tika-vin09_t:584	Bhikkhupātimokkhavaṇṇanā niṭṭhitā.	58	
PA_tika-vin09_t:585	Namo tassa bhagavato arahato sammāsambuddhassa	58	
PA_tika-vin09_t:586	Bhikkhunīpātimokkhavaṇṇanā	58	
PA_tika-vin09_t:587	Pārājikakaṇḍaṃ	58	
PA_tika-vin09_t:588	Abhilāpamattamevāti ettha daharavasena “bhante”ti ca vuḍḍhavasena “āvuso”ti ca tattha duvidho abhilāpo, idha pana vuḍḍhadaharānaṃ “ayyā”ti ekameva.	58	
PA_tika-vin09_t:589_0	Kāyasaṃsagge vuttanayenāti ettha tabbahulanayena kiriyasamuṭṭhānatā vuttā. “Kāyasaṃsaggaṃ	589	
PA_tika-vin09_t:589_1	samāpajjeyyā”ti avatvā pana “sādiyeyyā”ti vuttattā akiriyatopi samuṭṭhātīti veditabbaṃ.	589	
PA_tika-vin09_t:589_2	Yathā cettha, evaṃ heṭṭhā “manussitthiyā tayo magge methunaṃ dhammaṃ paṭisevantassa	589	
PA_tika-vin09_t:589_3	āpatti pārājikassā”tiādinā nayena kiriyasamuṭṭhānataṃ vatvā tadanantaraṃ “bhikkhupaccatthikā	589	
PA_tika-vin09_t:589_4	manussitthiṃ bhikkhussa santikaṃ ānetvā vaccamaggena aṅgajātaṃ abhinisīdenti, so	589	
PA_tika-vin09_t:589_5	ce pavesanaṃ sādiyatī”tiādinā nayena akiriyasamuṭṭhānassapi vuttattā paṭhamapārājikāyapi	589	
PA_tika-vin09_t:589_6	tabbahulanayeneva kiriyasamuṭṭhānatā veditabbā. Na hi pavesanasādiyanādimhi kiriyasamuṭṭhānatā dissati.	589	
PA_tika-vin09_t:590_0	Aṅgajātacalanañcettha na sārato daṭṭhabbaṃ “so ce pavesanaṃ na sādiyati, paviṭṭhaṃ	590	
PA_tika-vin09_t:590_1	na sādiyati, ṭhitaṃ na sādiyati, uddharaṇaṃ sādiyati, āpatti pārājikassā”ti ettha	590	
PA_tika-vin09_t:590_2	ṭhitanasādiyane pakatiyāpi paripuṇṇacalanattā. Sādiyanapaccayā paṭisevanacalanañcettha	590	
PA_tika-vin09_t:590_3	na dissatevāti tabbahulanayeneva kiriyasamuṭṭhānatā gahetabbā.	590	
PA_tika-vin09_t:591_0	Apica bhikkhuniyāpi paṭhamapārājike tassa sādiyanassa sarūpena vuttattā tadanurūpavasena	591	
PA_tika-vin09_t:591_1	vibhaṅganayamanoloketvā “kiriyasamuṭṭhāna”micceva vuttaṃ. Yathā cetesu tabbahulanayena	591	
PA_tika-vin09_t:591_2	kiriyasamuṭṭhānatā vuttā, tathā surādīnaṃ akusaleneva pātabbatā. Itarathā “yaṃ akusaleneva	591	
PA_tika-vin09_t:591_3	āpajjati, ayaṃ lokavajjā, sesā paṇṇattivajjā”ti vutte lokavajjapaṇṇattivajjānaṃ niyamalakkhaṇasiddhi	591	
PA_tika-vin09_t:591_4	hoti, tathā taṃ avatvā “yassā sacittakapakkhe cittaṃ akusalameva hoti, ayaṃ lokavajjā,	591	
PA_tika-vin09_t:591_5	sesā paṇṇattivajjā”ti vutte lokavajjavacanaṃ niratthakaṃ siyā vatthuajānanapakkhepi	591	
PA_tika-vin09_t:591_6	akusaleneva pātabbattā. Yasmā tattha surāpānavītikkamassa akusalacittuppādo natthi,	591	
PA_tika-vin09_t:591_7	tasmā khandhakaṭṭhakathāyaṃ “majjapāne pana bhikkhuno ajānitvāpi bījato paṭṭhāya	591	
PA_tika-vin09_t:591_8	majjaṃ pivantassa pācittiyaṃ. Sāmaṇero jānitvāva pivanto sīlabhedaṃ āpajjati, na	591	
PA_tika-vin09_t:591_9	ajānitvā”ti vuttaṃ, na vuttaṃ “vatthuajānanapakkhe pāṇātipātādīnaṃ siddhikaraakusalacittuppādasadise	591	
PA_tika-vin09_t:591_10	cittuppāde satipi sāmaṇero sīlabhedaṃ nāpajjatī”ti. Abhinivesavacanaṃ pāṇātipātādīhi	5911	
PA_tika-vin09_t:591_11	samānagatikattā sāmaṇerānaṃ surāpānassa. “Surāmerayime”ti vatthuṃ jānitvā pātabbatādivasena	5911	
PA_tika-vin09_t:591_12	vītikkamantassa akusalassa asambhavo natthi. Tena vuttaṃ “yassā sacittakapakkhe”tiādi.	5911	
PA_tika-vin09_t:592_0	Kiñcettha – yuttivacanena arahantānaṃ appavisanato sacittakācittakapakkhesu akusalaniyamoti	592	
PA_tika-vin09_t:592_1	ce? Na, dhammatāvasena sekkhānampi appavisanato. Acittakapakkhe akusalaniyamābhāvadassanatthaṃ	592	
PA_tika-vin09_t:592_2	supantassa mukhe pakkhittajalabindumiva surābinduādayo udāharitabbā. Tabbahulanayena	592	
PA_tika-vin09_t:592_3	hi atthe gahite pubbenāparaṃ aṭṭhakathāya sameti saddhiṃ pāḷiyā cāti. Ācariyāpi surāpāne	592	
PA_tika-vin09_t:592_4	akusalaniyamābhāvameva vadanti. Ekacce pana kiriyasamuṭṭhānatā panassa tabbahulanayameva,	592	
PA_tika-vin09_t:592_5	na paṭhamapārājike. Kathaṃ? Kāyasaṃsaggasikkhāpadaṃ paṭhamapārājikasamuṭṭhānaṃ. Ettha	592	
PA_tika-vin09_t:592_6	bhikkhussa ca bhikkhuniyā ca kāyasaṃsaggabhāve sati bhikkhunī kāyaṅgaṃ acopayamānāpi	592	
PA_tika-vin09_t:592_7	citteneva adhivāseti, āpajjati, na evaṃ bhikkhu. Bhikkhu pana copayamānova āpajjati,	592	
PA_tika-vin09_t:592_8	evameva paṭhamapārājikepi copane sati eva āpajjati, nāsati. Pavesanaṃ sādiyatīti	592	
PA_tika-vin09_t:592_9	ettha pavesanasādiyanaṃ nāma sevanacittuppādanaṃ, maggena vā maggappaṭipannampi icchanti.	592	
PA_tika-vin09_t:592_10	Tassāpi kāyacalanaṃ ekantaṃ atthi eva. Evaṃ santepi vīmaṃsitvā gahetabbanti vadantīti likhitaṃ	5921	
PA_tika-vin09_t:593	Pārājikavaṇṇanā niṭṭhitā.	59	
PA_tika-vin09_t:594	Saṅghādisesakaṇḍaṃ	59	
PA_tika-vin09_t:595	1. Ussayavādikāsikkhāpadavaṇṇanā	59	
PA_tika-vin09_t:596_0	Bhikkhunīnaṃ saṅghādisesaṃ patvā vuṭṭhānavidhayo sandassanatthaṃ “ayaṃ bhikkhunī…pe…	596	
PA_tika-vin09_t:596_1	āpannā”ti puggalaniyamaṃ katvā pārājikato adhippāyanti “nissāraṇīyaṃ saṅghādisesa”nti	596	
PA_tika-vin09_t:596_2	āpattināmaggahaṇañca kataṃ. “Samuṭṭhānādīni paṭhamakathinasadisāni, idaṃ pana kiriyamevā”ti pāṭho.	596	
PA_tika-vin09_t:597	Ussayavādikāsikkhāpadavaṇṇanā niṭṭhitā.	59	
PA_tika-vin09_t:598	2. Corivuṭṭhāpikāsikkhāpadavaṇṇanā	59	
PA_tika-vin09_t:599	Katthaci agantvā nisinnaṭṭhāne eva nisīditvā karontiyā vācācittato, khaṇḍasīmādigatāya kāyavācācittato.	59	
PA_tika-vin09_t:600	Corivuṭṭhāpikāsikkhāpadavaṇṇanā niṭṭhitā.	60	
PA_tika-vin09_t:601	3. Ekagāmantaragamanasikkhāpadavaṇṇanā	60	
PA_tika-vin09_t:602_0	“Ābhogaṃ vinā”ti vuttattā ābhoge sati anāpatti, imasmiṃ pana sikkhāpade samantapāsādikāyaṃ	602	
PA_tika-vin09_t:602_1	upacārātikkame āpatti vuttā, idha okkame. Dvīsupi vuttaṃ atthato ekameva gāmantaragamanasaṅghādisesaṃ	602	
PA_tika-vin09_t:602_2	upacārassa sandhāya vuttattā. Gaṇamhā ohīyanassa virodho. “Araññe”ti idaṃ atthavasena	602	
PA_tika-vin09_t:602_3	vuttaṃ, gāmantarepi hoti eva.	602	
PA_tika-vin09_t:603	Sikkhāpadā buddhavarena vaṇṇitāti gāthāya vasena, aṭṭhakathāyampi gāmantarapariyāpannaṃ nadipāranti vuttaṃ.	60	
PA_tika-vin09_t:604	Ekagāmantaragamanasikkhāpadavaṇṇanā niṭṭhitā.	60	
PA_tika-vin09_t:605	“Chādanapaccayā pana dukkaṭaṃ āpajjatī”ti idaṃ –	60	
PA_tika-vin09_t:606	“Āpajjati garukaṃ sāvasesaṃ;	60	
PA_tika-vin09_t:607	Chādeti anādariyaṃ paṭicca;	60	
PA_tika-vin09_t:608	Na bhikkhunī no ca phuseyya vajjaṃ;	60	
PA_tika-vin09_t:609	Pañhāmesā kusalehi cintitā”ti. –	60	
PA_tika-vin09_t:610_0	Imāya virujjhati. Tasmā pamādalekhā viya dissatīti gavesitabbo ettha attho. Bhikkhūnaṃ	610	
PA_tika-vin09_t:610_1	mānattakathāyaṃ “parikkhittassa vihārassa parikkhepato, aparikkhittassa parikkhepārahaṭṭhānato	610	
PA_tika-vin09_t:610_2	dve leḍḍupāte atikkamitvā”ti vuttaṃ, idha pana “gāmūpacārato ca bhikkhūnaṃ vihārūpacārato	610	
PA_tika-vin09_t:610_3	ca dve leḍḍupāte”tiādi vuttaṃ. Tatra bhikkhūnaṃ vuttappakārappadesaṃ atikkamitvā	610	
PA_tika-vin09_t:610_4	gāmepi taṃ kammaṃ kātuṃ vaṭṭati, bhikkhunīnaṃ pana gāme na vaṭṭati. Tasmā evaṃ vuttanti	610	
PA_tika-vin09_t:610_5	eke. Apare pana bhikkhūnampi gāme na vaṭṭati. Bhikkhuvihāro nāma pubbe eva gāmūpacāraṃ	610	
PA_tika-vin09_t:610_6	atikkamitvā ṭhito, tasmā gāmaṃ avatvā vihārūpacārameva heṭṭhā vuttaṃ. Bhikkhunīnaṃ	610	
PA_tika-vin09_t:610_7	vihāro gāme eva vaṭṭati, na bahi, tasmā gāmūpacārañca vihārūpacārañca ubhayamevettha	610	
PA_tika-vin09_t:610_8	dassitaṃ. Tasmā ubhayatthāpi atthato nānāttaṃ natthīti vadanti. Yaṃ yujjati, taṃ gahetabbaṃ.	610	
PA_tika-vin09_t:611	Saṅghādisesavaṇṇanā niṭṭhitā.	61	
PA_tika-vin09_t:612	Nissaggiyakaṇḍaṃ	61	
PA_tika-vin09_t:613	Dutiye idha bhājāpitāya laddhacīvaraṃ nissaggiyaṃ hoti, taṃ vinayakammaṃ katvāpi attanā na labbhati.	61	
PA_tika-vin09_t:614	Tatiye “samuṭṭhānādīni adinnādānasadisāni, idaṃ pana dukkhavedana”nti pāṭho.	61	
PA_tika-vin09_t:615	Catutthe paṭhamaṃ viññattaṃ alabhitvā aññaṃ tato ūnatarampi labheyya, nissaggiyameva aṅgasampattito.	61	
PA_tika-vin09_t:616	Nissaggiyavaṇṇanā niṭṭhitā.	61	
PA_tika-vin09_t:617	Pācittiyakaṇḍaṃ	61	
PA_tika-vin09_t:618	1. Paṭhamavaggavaṇṇanā	61	
PA_tika-vin09_t:619_0	Paṭhame haritapattavaṇṇo haritako. Cāpalasuṇaṃ amiñjako. Aṅkuramattameva hi tassa	619	
PA_tika-vin09_t:619_1	hoti. Palaṇḍukādayo sabhāveneva vaṭṭanti. Sūpasampākādī vināpi antamaso yāgubhattepi	619	
PA_tika-vin09_t:619_2	pakkhipituṃ vaṭṭatīti likhitaṃ, “bhikkhuniyāpi gilānāya purebhattameva lasuṇaṃ kappati,	619	
PA_tika-vin09_t:619_3	na agilānāyā”ti abhayagirīnaṃ uggahoti.	619	
PA_tika-vin09_t:620	Dutiye ābādhapaccayā bhikkhunisaṅghaṃ āpucchitvā saṃharāpetuṃ vaṭṭati, bhikkhussa ettha ca lasuṇe ca dukkaṭaṃ.	62	
PA_tika-vin09_t:621	Sattame “samuṭṭhānādīni addhānamaggasikkhāpadasadisānī”ti pāṭho.	62	
PA_tika-vin09_t:622	Navame kuṭṭo nāma gharakuṭṭo. Pākāro nāma parikkhepapākāro.	62	
PA_tika-vin09_t:623_0	Chaḍḍitakhetteti purāṇakhette. Saṅghasantake bhikkhussa chaḍḍetuṃ vaṭṭati saṅghapariyāpannattā.	623	
PA_tika-vin09_t:623_1	Bhikkhunīnampi saṅghasantake bhikkhusaṅghasantake vuttanayeneva vaṭṭati. Evaṃ santepi	623	
PA_tika-vin09_t:623_2	sāruppavasena kātabbanti likhitaṃ.	623	
PA_tika-vin09_t:624_0	Dasame “sayaṃ tāni vatthūni karontiyā”tiādi idha sikkhāpade natthi. Kasmā? Eḷakalomasamuṭṭhānattā.	624	
PA_tika-vin09_t:624_1	Yadi evaṃ kasmā vuttanti ce? Suttānulomamahāpadesato. Yadi naccādīni passituṃ vā	624	
PA_tika-vin09_t:624_2	suṇituṃ vā na labhati, pageva attanā kātunti nayato labbhamānattā vuttaṃ. Itarathā	624	
PA_tika-vin09_t:624_3	mahāpadesā niratthakā siyuṃ. “Evaṃ aññatthapi nayo netabbo. Samuṭṭhānampi idha vuttameva	624	
PA_tika-vin09_t:624_4	aggahetvā chasamuṭṭhānavasena gahetabba”nti ācariyā. Idha vuttaṃ samuṭṭhānaṃ nāma	624	
PA_tika-vin09_t:624_5	mūlabhūtassa antarā vuttāpattiyā, tasmā eḷakalomasamuṭṭhānamevāti apare. Ārāme ṭhatvāti	624	
PA_tika-vin09_t:624_6	na kevalaṃ ṭhatvā, tato gantvā pana sabbiriyāpathehipi labhati. Ārāme ṭhitāti pana	624	
PA_tika-vin09_t:624_7	ārāmapariyāpannāti attho. Itarathā nisinnāpi na labheyyāti.	624	
PA_tika-vin09_t:625	Paṭhamavaggavaṇṇanā niṭṭhitā.	62	
PA_tika-vin09_t:626	2. Dutiyavaggavaṇṇanā	62	
PA_tika-vin09_t:627	Pañcame upacāro dvādasahattho. “Samuṭṭhānādīni kathinasadisāni, idaṃ pana kiriyākiriya”nti pāṭho.	62	
PA_tika-vin09_t:628	Sattame dhuvapaññatteti bhikkhunīnaṃ atthāya. Kulānīti kulagharāni.	62	
PA_tika-vin09_t:629	Dutiyavaggavaṇṇanā niṭṭhitā.	62	
PA_tika-vin09_t:630	3. Tatiyavaggavaṇṇanā	63	
PA_tika-vin09_t:631	Catutthe saṅghāṭiādivasena adhiṭṭhitānaṃ saṅghāṭicāraṃ.	63	
PA_tika-vin09_t:632	Pañcame “idaṃ pana kiriyākiriya”nti pāṭho.	63	
PA_tika-vin09_t:633	Chaṭṭhe aññasmiṃ parikkhāre dukkaṭanti thālakādīnaṃ vā sappitelādīnaṃ vā aññatarasmiṃ.	63	
PA_tika-vin09_t:634	Tatiyavaggavaṇṇanā niṭṭhitā.	63	
PA_tika-vin09_t:635	4. Catutthavaggavaṇṇanā	63	
PA_tika-vin09_t:636	Chaṭṭhe saṃsaṭṭhavihārasikkhāpade “sesamettha paṭhamaariṭṭhasikkhāpade vuttavinicchayasadisamevā”ti pāṭho.	63	
PA_tika-vin09_t:637	Catutthavaggavaṇṇanā niṭṭhitā.	63	
PA_tika-vin09_t:638	5. Pañcamavaggavaṇṇanā	63	
PA_tika-vin09_t:639	“Cittāgāraṃ nāma yattha katthaci manussānaṃ kīḷituṃ ramituṃ kataṃ hotī”tiādinā pāḷiyaṃ vuttattā cittāgārādīni sabbesaṃ atthāya katāni, na rañño eva.	63	
PA_tika-vin09_t:640	Sattame etena nissajjituṃ kappiyaṃ vuttaṃ. “Nissajjitvā paribhuñjatī”ti pāḷi ca atthi. “Samuṭṭhānādīni kathinasadisāni, idaṃ pana kiriyākiriya”nti pāṭho. Aṭṭhamepi esova pāṭho.	64	
PA_tika-vin09_t:641	Pañcamavaggavaṇṇanā niṭṭhitā.	64	
PA_tika-vin09_t:642	6. Chaṭṭhavaggavaṇṇanā	64	
PA_tika-vin09_t:643	Dasame “samuṭṭhānādīni kathinasadisāni, idaṃ pana kiriyākiriya”nti pāṭho.	64	
PA_tika-vin09_t:644	Chaṭṭhavaggavaṇṇanā niṭṭhitā.	64	
PA_tika-vin09_t:645	8. Aṭṭhamavaggavaṇṇanā	64	
PA_tika-vin09_t:646	Paṭhamadutiyatatiyesu “gihigatā”ti vā “kumāribhūtā”ti vā na vattabbā. Vadanti ce, kammaṃ kuppati.	64	
PA_tika-vin09_t:647_0	Ekādasame chandaṃ avissajjetvāti “yathāsukha”nti avatvā. Ettha pana ayaṃ vinicchayo	647	
PA_tika-vin09_t:647_1	– “pārivāsikachandadānenā”ti idaṃ uddharitvā “vuṭṭhitāya parisāyā”ti padabhājanaṃ	647	
PA_tika-vin09_t:647_2	vuttaṃ. Etassa pana samantapāsādikāyaṃ “vuṭṭhitāya parisāyāti chandaṃ vissajjetvā	647	
PA_tika-vin09_t:647_3	kāyena vā vācāya vā chandavissajjanamattena vā vuṭṭhitāyā”ti vuttaṃ. Idha chandassa	647	
PA_tika-vin09_t:647_4	pana avissaṭṭhattā kammaṃ kātuṃ vaṭṭatīti vuttaṃ. Tasmā chandaṃ avissajjetvāva dvādasahatthapāse	647	
PA_tika-vin09_t:647_5	viharitvā puna sannipātakaraṇañca vaṭṭatīti likhitaṃ.	647	
PA_tika-vin09_t:648	Aṭṭhamavaggavaṇṇanā niṭṭhitā.	64	
PA_tika-vin09_t:649	9. Navamavaggavaṇṇanā	64	
PA_tika-vin09_t:650	Tatiye “sesaṃ vuttanayena veditabbaṃ, idaṃ pana akusalacitta”nti pāṭho.	65	
PA_tika-vin09_t:651	Catutthe vuttanayenāti tatiye vuttanayena.	65	
PA_tika-vin09_t:652	Ekādasame “samuṭṭhānādīni kathinasadisāni, idaṃ pana kiriyākiriya”nti pāṭho.	65	
PA_tika-vin09_t:653	Dvādasame “samuṭṭhānādīni padasodhammasadisāni, idaṃ pana kiriyākiriya”nti pāṭho.	65	
PA_tika-vin09_t:654_0	Terasame “saṃkaccikaṃ nāma adhakkhakaṃ ubbhanābhi, tassā paṭicchādanatthāyā”ti pāḷiyaṃ	654	
PA_tika-vin09_t:654_1	vuttattā idhāpi “adhakkhakaubbhanābhisaṅkhātassa sarīrassa paṭicchādanattha”nti pāṭho.	654	
PA_tika-vin09_t:654_2	Aparikkhepe āpattiparicchedaṃ samantapāsādikavasena aggahetvā idha vuttanayena gahetabbanti likhitaṃ.	654	
PA_tika-vin09_t:655	Navamavaggavaṇṇanā niṭṭhitā.	65	
PA_tika-vin09_t:656	Suddhapācittiyavaṇṇanā niṭṭhitā.	65	
PA_tika-vin09_t:657	Samuṭṭhānavinicchayavaṇṇanā	65	
PA_tika-vin09_t:658_0	Samuṭṭhānānaṃ vinicchaye pana giraggasamajjādīni “acittakāni lokavajjānī”ti vuttattā	658	
PA_tika-vin09_t:658_1	“nacca”nti vā “gandha”nti vā ajānitvāpi dassanena, vilimpanena vā āpajjanato vatthuajānanacittena	658	
PA_tika-vin09_t:658_2	acittakāni. “Nacca”nti vā “gandha”nti vā jānitvā passantiyā, vilimpantiyā vā akusalattā	658	
PA_tika-vin09_t:658_3	eva lokavajjāni. Corivuṭṭhāpanādīni “corī”tiādinā vatthuṃ jānitvā karaṇeyeva āpajjanattā	658	
PA_tika-vin09_t:658_4	sacittakāni. Upasampadādīnaṃ ekantākusalacitteneva akattabbattā paṇṇattivajjāni.	658	
PA_tika-vin09_t:658_5	“Idha sacittakācittakatā paṇṇattijānanājānanatāya aggahetvā vatthujānanājānanatāya	658	
PA_tika-vin09_t:658_6	gahetabba”nti likhitaṃ. Adhippetattā saṅkhepato dassanābhāvā –	658	
PA_tika-vin09_t:659	Acittakattaṃ dvidhā mataṃ, vatthupaṇṇattiaññāṇā;	65	
PA_tika-vin09_t:660	Vuttaṃ ñāṇaṃ dvidhā idha, sakanāmena aññātaṃ.	66	
PA_tika-vin09_t:661	Paranāmañca jānanaṃ, vatthussekaṃ balakkāre;	66	
PA_tika-vin09_t:662	Ekadhā samacārike, tasmiṃ tappaṭibandhoti.	66	
PA_tika-vin09_t:663	Paranāmena jānanaṃ, dvidhā muttādike ekaṃ;	66	
PA_tika-vin09_t:664	Ekaṃ lomādike matanti, ayaṃ bhedo veditabbo.	66	
PA_tika-vin09_t:665	Sesamettha uttānaṃ, anuttānatthe vuttavinicchayattā na uddhaṭanti;	66	
PA_tika-vin09_t:666	Samuṭṭhānavinicchayavaṇṇanā niṭṭhitā.	66	
PA_tika-vin09_t:667	Bhikkhunīpātimokkhavaṇṇanā niṭṭhitā.	66	
PA_tika-vin09_t:668	Kaṅkhāvitaraṇīpurāṇaṭīkā niṭṭhitā.	66	
PA_tika-vin09_t:669	Namo tassa bhagavato arahato sammāsambuddhassa	66	
PA_tika-vin09_t:670	Kaṅkhāvitaraṇī-abhinavaṭīkā	67	
PA_tika-vin09_t:671	Ganthārambhakathā	67	
PA_tika-vin09_t:672	Tilokatilakaṃ buddhaṃ, vande suddhaguṇākaraṃ;	67	
PA_tika-vin09_t:673	Karuṇāsītalībhūta-hadayaṃ mahitodayaṃ.	67	
PA_tika-vin09_t:674	Tenāpi dhammarājena, lokekācariyena yo;	67	
PA_tika-vin09_t:675	Pūjito tañca saddhammaṃ, vande gambhīramuttamaṃ.	67	
PA_tika-vin09_t:676	Munindacandasaddhamma-raṃsīhi vimalehi yo;	67	
PA_tika-vin09_t:677	Bodhitohaṃ sadā vande, taṃ saṅghaṃ kumudākaraṃ.	67	
PA_tika-vin09_t:678	Vinaye nayagambhīre, sabbathā pāradassinā;	67	
PA_tika-vin09_t:679	Vādinā duttarāgādha-sabbasatthamahaṇṇave.	67	
PA_tika-vin09_t:680	Yā katā buddhaghosena, therena thiracetasā;	68	
PA_tika-vin09_t:681	Kaṅkhāvitaraṇī nāma, mātikaṭṭhakathā subhā.	68	
PA_tika-vin09_t:682	Thirānekaguṇoghena, therena vinayaññunā;	68	
PA_tika-vin09_t:683	Kalyāṇācārayuttena, dhīmatā munisūnunā;	68	
PA_tika-vin09_t:684	Vinayaṭṭhitikāmena, sumedhenābhiyācito.	68	
PA_tika-vin09_t:685	Tamahaṃ vaṇṇayissāmi, suvisuddhamanākulaṃ;	68	
PA_tika-vin09_t:686	Sādhavo taṃ nisāmetha, sakkaccaṃ mama bhāsatoti.	68	
PA_tika-vin09_t:687	Ganthārambhakathāvaṇṇanā	68	
PA_tika-vin09_t:688_0	Sabbakusaladhammappamukhassa vipuloḷāraguṇavisesāvahassa paramagambhīrassa pātimokkhassa	688	
PA_tika-vin09_t:688_1	atthasaṃvaṇṇanaṃ kattukāmoyamācariyo paṭhamaṃ tāva “buddhaṃ dhamma”ntiādinā ratanattayappaṇāmakaraṇena	688	
PA_tika-vin09_t:688_2	attano cittasantānaṃ punāti. Visuddhacittasantānanissayā hi paññā tikkhavisadabhāvappattiyā	688	
PA_tika-vin09_t:688_3	yathādhippetasaṃvaṇṇanāya pariyosānagamanasamatthā hotīti. Apica ratanattayappaṇāmena	688	
PA_tika-vin09_t:688_4	vidhutasabbakibbise cittasantāne bhavantarūpacitānipi antarāyikakammāni paccayavekallato	688	
PA_tika-vin09_t:688_5	yathādhippetāya atthasaṃvaṇṇanāya nālamantarāyakaraṇāyātipi ācariyassa ratanattayavandanā.	688	
PA_tika-vin09_t:689_0	Tattha buddhasaddassa tāva “bujjhitā saccānīti buddho, bodhetā pajāyāti buddho”tiādinā	689	
PA_tika-vin09_t:689_1	niddesanayena attho veditabbo. Atha vā savāsanāya aññāṇaniddāya accantavigamato,	689	
PA_tika-vin09_t:689_2	buddhiyā vā vikasitabhāvato buddhavāti buddho jāgaraṇavikasanatthavasena. Atha vā	689	
PA_tika-vin09_t:689_3	kassacipi ñeyyadhammassa anavabuddhassa abhāvena, ñeyyavisesassa ca kammabhāvena	689	
PA_tika-vin09_t:689_4	aggahaṇato kammavacanicchāya abhāvena avagamanatthavaseneva kattuniddeso labbhatīti	689	
PA_tika-vin09_t:689_5	buddhavāti buddho yathā “dikkhito na dadātī”ti. Atthato pana pāramitāparibhāvitena	689	
PA_tika-vin09_t:689_6	sayambhuñāṇena sahavāsanāya vigataviddhastaniravasesupakkileso mahākaruṇāsabbaññutaññāṇādiaparimeyyaguṇagaṇādhārova	689	
PA_tika-vin09_t:689_7	khandhasantāno buddho. Yathāha –	689	
PA_tika-vin09_t:690	“Buddhoti yo so bhagavā sayambhū anācariyako pubbe ananussutesu dhammesu sāmaṃ saccāni abhisambujjhi, tattha ca sabbaññutaṃ patto, balesu ca vasībhāva”nti,	69	
PA_tika-vin09_t:691	Taṃ buddhaṃ.	69	
PA_tika-vin09_t:692_0	Dhāretīti dhammo. Ayañhi yathānusiṭṭhaṃ paṭipajjamāne apāyadukkhe, saṃsāradukkhe	692	
PA_tika-vin09_t:692_1	ca apatamāne dhāretīti, tannibbattakakilesaviddhaṃsanañcettha dhāraṇaṃ. Evañca katvā	692	
PA_tika-vin09_t:692_2	ariyamaggo, tassa tadatthasiddhihetutāya nibbānañcāti ubhayameva nippariyāyato dhāreti.	692	
PA_tika-vin09_t:692_3	Ariyaphalañca pana taṃsamucchinnakilesapaṭippassambhanena tadanukūlatāya, pariyattidhammo	692	
PA_tika-vin09_t:692_4	ca tadadhigamahetutāyāti ubhayampi pariyāyato dhāretīti veditabbaṃ, taṃ dhammaṃ.	692	
PA_tika-vin09_t:692_5	Ca-saddo samuccayattho. Tena yathāvuttaṃ buddhaṃ, imañca dhammaṃ vanditvāti buddharatanena	692	
PA_tika-vin09_t:692_6	saha vandanakiriyāya dhammaratanaṃ samuccinoti.	692	
PA_tika-vin09_t:693_0	Na kevalaṃ idaṃ dvayamevāti āha “saṅghañcā”ti. Ariyena diṭṭhisīlasāmaññena saṃhato	693	
PA_tika-vin09_t:693_1	ghaṭitoti saṅgho, aṭṭhaariyapuggalasamūho. Tehi tehi vā maggaphalehi kilesadarathānaṃ	693	
PA_tika-vin09_t:693_2	samucchedapaṭippassambhanavasena sammadeva ghātitattā saṅgho, pothujjanikasaṅghassāpi	693	
PA_tika-vin09_t:693_3	pubbabhāgappaṭipadāya ṭhitattā purimacetanāya viya dāne ettheva saṅgaho daṭṭhabbo.	693	
PA_tika-vin09_t:693_4	Sopi hi kiñcāpi ariyena diṭṭhisīlasāmaññena asaṃhato, niyyānikapakkhiyena pana pothujjanikena	693	
PA_tika-vin09_t:693_5	saṃhatattā dakkhiṇeyyapaṇipātāraho saṅghoyevāti, taṃ saṅghaṃ. Ca-saddassattho etthāpi	693	
PA_tika-vin09_t:693_6	vuttanayeneva veditabbo.	693	
PA_tika-vin09_t:694_0	Kiṃvisiṭṭhaṃ buddhaṃ, dhammaṃ, saṅghañcāti āha “vandanāmānapūjāsakkārabhājana”nti.	694	
PA_tika-vin09_t:694_1	Idañca visesanaṃ paccekaṃ yojetabbaṃ “vandanāmānapūjāsakkārabhājanaṃ. Buddhaṃ…pe…	694	
PA_tika-vin09_t:694_2	vandanāmānapūjāsakkārabhājanaṃ saṅghañcā”ti. Tattha sadevakena lokena arahatādīhi	694	
PA_tika-vin09_t:694_3	guṇehi seṭṭhabhāvena kariyamāno paṇāmo vandanā, sammāno māno, gandhapupphādīhi upahāro	694	
PA_tika-vin09_t:694_4	pūjā, abhisaṅkhatapaccayadānaṃ sakkāro, vandanā ca māno ca pūjā ca sakkāro ca vandanāmānapūjāsakkārā,	694	
PA_tika-vin09_t:694_5	tesaṃ mahapphalabhāvakaraṇena bhājanattā ādhārattā vandanāmānapūjāsakkārabhājanaṃ.	694	
PA_tika-vin09_t:694_6	Iminā ratanattayassa arahatādīhi guṇehi asamabhāvaṃ dasseti. Tandassanampi takkatassa	694	
PA_tika-vin09_t:694_7	nipaccakārassa sasantānapavanādivasena yathādhippetāya atthasaṃvaṇṇanāya nipphādanasamatthabhāvadīpanatthanti veditabbaṃ.	694	
PA_tika-vin09_t:695_0	Vippasannena cetasā vanditvāti arahatādianekappakāraguṇavisesānussaraṇavasena vividhena,	695	
PA_tika-vin09_t:695_1	visesena vā pasannena manasā saddhiṃ kāyavācāhi karaṇabhūtāhi abhivandiyāti attho,	695	
PA_tika-vin09_t:695_2	tīhi dvārehi namassitvāti vuttaṃ hoti. Tividhā cāyaṃ vandanā kāyavacīmanovandanānaṃ	695	
PA_tika-vin09_t:695_3	vasena. Tattha buddhādiguṇārammaṇā kāmāvacarakusalakiriyānaṃ aññataracetanā kāyavacīviññattiyo	695	
PA_tika-vin09_t:695_4	samuṭṭhāpetvā kāyavacīdvāravasena uppannā kāyavacīvandanāti vuccati, ubhayaviññattiyo	695	
PA_tika-vin09_t:695_5	pana asamuṭṭhāpetvā manodvāravasena uppannā manovandanāti. Imassa padassa “vaṇṇanaṃ	695	
PA_tika-vin09_t:695_6	vaṇṇayissāmī”ti iminā sambandho.	695	
PA_tika-vin09_t:696_0	Evaṃ ratanattayassa paṇāmaṃ dassetvā idāni attano nissayabhūtānaṃ aṭṭhakathācariyānañca	696	
PA_tika-vin09_t:696_1	paṇāmaṃ dassento “theravaṃsappadīpāna”ntiādimāha. Tattha katañjalī pubbācariyasīhānaṃ	696	
PA_tika-vin09_t:696_2	namo katvāti sambandho. Kato añjali karapuṭo etenāti katañjalī. Chandānurakkhaṇatthañhettha	696	
PA_tika-vin09_t:696_3	dīgho, katañjalī hutvāti vuttaṃ hoti. Pubbācariyā porāṇaṭṭhakathākārā tambapaṇṇiyā	696	
PA_tika-vin09_t:696_4	mahātherā, te eva parissayasahanato, paṭipakkhabhūtakilesahananato, paravādimigehi	696	
PA_tika-vin09_t:696_5	apadhaṃsanīyato ca sīhasadisattā sīhāti pubbācariyasīhā, tesaṃ pubbācariyasīhānaṃ.	696	
PA_tika-vin09_t:696_6	Kīdisā te pubbācariyasīhā, yesaṃ tayā namo karīyatīti āha “theravaṃsappadīpāna”ntiādi.	696	
PA_tika-vin09_t:696_7	Tattha theravaṃsappadīpānanti thirehi sīlakkhandhādīhi samannāgatāti therā, mahākassapādayo,	696	
PA_tika-vin09_t:696_8	tesaṃ vaṃso anvayoti theravaṃso. Etena bhinnaladdhikānaṃ sattarasabhedānaṃ mahāsaṅghikādīnaṃ	696	
PA_tika-vin09_t:696_9	vaṃsaṃ paṭikkhipati, theravaṃsapariyāpannā hutvā pana āgamādhigamasampannattā paññāpajjotena	696	
PA_tika-vin09_t:696_10	tassa theravaṃsassa dīpanato theravaṃsappadīpā, pubbācariyasīhā, tesaṃ theravaṃsappadīpānaṃ.	6961	
PA_tika-vin09_t:696_11	Asaṃhīrattā thirānaṃ. Vinayakkameti ārambhānurūpavacanametaṃ, te pana suttābhidhammesupi thirā eva.	6961	
PA_tika-vin09_t:697_0	Evaṃ aṭṭhakathācariyānampi paṇāmaṃ dassetvā idāni saṃvaṇṇetabbadhammavisesassa abhidhānānisaṃsaṃ,	697	
PA_tika-vin09_t:697_1	desakasampattiyo ca dassento “pāmokkha”ntiādimāha. Tattha mahesinā yaṃ pātimokkhaṃ	697	
PA_tika-vin09_t:697_2	pakāsitanti sambandho. Tattha mahesināti mahante sīlādike pañca dhammakkhandhe esī	697	
PA_tika-vin09_t:697_3	gavesīti mahesi. Mahantehi esitoti vā puthujjanasekhāsekhaisīhi visiṭṭhattā mahanto	697	
PA_tika-vin09_t:697_4	isīti vā mahesi, sammāsambuddho, tena mahesinā. Pātimokkhanti sattāpattikkhandhasaṃvarabhūtaṃ	697	
PA_tika-vin09_t:697_5	sikkhāpadasīlaṃ, taddīpanato ubhatovibhaṅgasuttasaṅkhātaṃ ganthapātimokkhameva vā.	697	
PA_tika-vin09_t:697_6	Kimbhūtanti āha “pāmokkha”ntiādi. Pamukhe sādhūti pamokkhaṃ, pamokkhameva pāmokkhaṃ,	697	
PA_tika-vin09_t:697_7	vajjapaṭipakkhattā anavajjānaṃ samādhipaññāsaṅkhātānaṃ parittamahaggatalokuttarānaṃ	697	
PA_tika-vin09_t:697_8	kusalānaṃ dhammānaṃ ādi patiṭṭhābhūtanti attho. “Sīle patiṭṭhāya naro sapañño, cittaṃ	697	
PA_tika-vin09_t:697_9	paññañca bhāvaya”nti hi vuttaṃ. Mukhamivāti mukhaṃ, dvāraṃ. Yathā hi sattānaṃ khajjabhojjaleyyapeyyavasena	697	
PA_tika-vin09_t:697_10	catubbidhopi āhāro mukhena pavisitvā aṅgapaccaṅgāni pharati, evaṃ yoginopi cātubhūmakakusalaṃ	6971	
PA_tika-vin09_t:697_11	sīlamukhena pavisitvā atthasiddhiṃ sampādeti. Tena vuttaṃ “mukhamivāti mukha”nti.	6971	
PA_tika-vin09_t:697_12	Atha vā mukhaṃ dvāraṃ mokkhappavesāya nibbānasacchikiriyāyāti attho. Vuttañhi –	6971	
PA_tika-vin09_t:698	“Avippaṭisāratthāni kho, ānanda, kusalāni sīlānī”ti.	69	
PA_tika-vin09_t:699	Tathā –	69	
PA_tika-vin09_t:700_0	“Avippaṭisāro pāmojjatthāya, pāmojjaṃ pītatthāya, pīti passaddhatthāya, passaddhi	700	
PA_tika-vin09_t:700_1	sukhatthāya, sukhaṃ samādhatthāya, samādhi yathābhūtañāṇadassanatthāya, yathābhūtañāṇadassanaṃ	700	
PA_tika-vin09_t:700_2	nibbidatthāya, nibbidā virāgatthāya, virāgo vimuttatthāya, vimutti vimuttiñāṇadassanatthāya,	700	
PA_tika-vin09_t:700_3	vimuttiñāṇadassanaṃ anupādāparinibbānatthāyā”ti ca.	700	
PA_tika-vin09_t:701_0	Evaṃ saṃvaṇṇetabbadhammassa abhidhānādiṃ dassetvā idāni saṃvaṇṇanāya nimittaṃ dassetuṃ	701	
PA_tika-vin09_t:701_1	“sūratenā”tiādinā catutthagāthamāha. Tattha sūratenāti sobhane ratoti sūrato u-kārassa	701	
PA_tika-vin09_t:701_2	dīghaṃ katvā, tena sūratena, sobhane kāyikavācasikakamme ratenāti attho, vinītenāti	701	
PA_tika-vin09_t:701_3	vuttaṃ hoti. Nivātenāti nīcavuttinā. Sucisallekhavuttināti sucibhūtā kilesasallikhanasamatthā	701	
PA_tika-vin09_t:701_4	vutti paṭipatti etassāti sucisallekhavutti, tena sucisallekhavuttinā, parisuddhāya	701	
PA_tika-vin09_t:701_5	appicchavuttiyā samannāgatenāti attho. Vinayācārayuttenāti vārittacārittasīlasampannena.	701	
PA_tika-vin09_t:701_6	Atha vā vinayoti cettha pātimokkhasaṃvarādibhedo saṃvaravinayo. Ācāroti ācāragocaraniddese	701	
PA_tika-vin09_t:701_7	āgatasamaṇasāruppācāro. Soṇattherenāti ettha soṇoti tassa nāmaṃ. Thirehi sīlakkhandhādīhi	701	
PA_tika-vin09_t:701_8	samannāgatattā thero. Yācitoti abhiyācito. Thero hi pātimokkhassa gambhīratāya duravagāhataṃ,	701	
PA_tika-vin09_t:701_9	ācariyassa ca taṃsaṃvaṇṇanāya sāmatthiyaṃ ñatvā “pātimokkhassa tayā atthasaṃvaṇṇanā	701	
PA_tika-vin09_t:701_10	kātabbā. Evañhi sāsanassa suciraṭṭhitikatā hotī”ti sānisaṃsagāravena yācanaṃ akāsi.	7011	
PA_tika-vin09_t:701_11	Tadassa yācanaṃ attano saṃvaṇṇanāya nidānabhūtaṃ dassento “yācito”ti āha.	7011	
PA_tika-vin09_t:702_0	Ettha ca “sūratenā”ti imināssa soraccaṃ vuccati. “Nivātenā”ti iminā nīcamanatā nivātavuttitā,	702	
PA_tika-vin09_t:702_1	yāya nivātavuttitāya samannāgato puggalo nihatamāno, nihatadappo, pādapuñchanacoḷakasamo,	702	
PA_tika-vin09_t:702_2	bhinnavisāṇūsabhasamo, uddhaṭadāṭhasappasamo ca hutvā saṇho sakhilo sukhasambhāso	702	
PA_tika-vin09_t:702_3	hoti. “Sucisallekhavuttinā”ti iminā indriyasaṃvarapaccayasannissitaājīvapārisuddhisīlaṃ.	702	
PA_tika-vin09_t:702_4	“Vinayācārayuttenā”ti iminā pātimokkhasaṃvarasīlaṃ vuttanti veditabbaṃ. Evamanekaguṇehi	702	
PA_tika-vin09_t:702_5	tassa abhitthavanaṃ yathāvuttaguṇasamannāgatassa sabrahmacārino ajjhesanaṃ na sakkā	702	
PA_tika-vin09_t:702_6	paṭibāhitunti paramagambhīrassāpi pātimokkhassa atthasaṃvaṇṇanāyaṃ pavattāti dassanatthaṃ.	702	
PA_tika-vin09_t:702_7	Kiñca – tādisassa ajjhesanaṃ nissāya kariyamānā atthasaṃvaṇṇanā tassa ajjhesanādhipaccena,	702	
PA_tika-vin09_t:702_8	mamañca ussāhasampattiyā na cirena pariyosānaṃ gacchatīti katanti veditabbaṃ.	702	
PA_tika-vin09_t:703_0	Evaṃ saṃvaṇṇanāya nimittaṃ dassetvā idāni tassavane sotujanassādaraṃ janetuṃ tappayojanakaraṇappakāranissayābhidhānādiṃ	703	
PA_tika-vin09_t:703_1	dassento “tatthā”tiādigāthādvayamāha. Tattha tatthāti “yaṃ mahesinā pātimokkhaṃ pakāsita”nti	703	
PA_tika-vin09_t:703_2	vuttaṃ, tasmiṃ pātimokkhe. Sañjātakaṅkhānanti padapadatthavinicchayavasena sañjātakaṅkhānaṃ,	703	
PA_tika-vin09_t:703_3	samuppannasaṃsayānanti attho. Kaṅkhāvitaraṇatthāyāti yathāvuttasaṃsayassa atikkamanatthāya.	703	
PA_tika-vin09_t:703_4	Tassāti pātimokkhassa. Vaṇṇīyati attho kathīyati etāyāti vaṇṇanā, aṭṭhakathā, taṃ	703	
PA_tika-vin09_t:703_5	vaṇṇanaṃ. Imassa ca “vaṇṇayissāmī”ti iminā sambandho. Kiṃbhūtanti āha “paripuṇṇavinicchaya”ntiādi.	703	
PA_tika-vin09_t:703_6	Paripuṇṇavinicchayanti khandhakaparivārapadabhājanādivasena asādhāraṇavinicchayassa	703	
PA_tika-vin09_t:703_7	ca nidānādivasena sattarasappabhedassa ca sabbasikkhāpadasādhāraṇavinicchayassa pakāsanato	703	
PA_tika-vin09_t:703_8	sampuṇṇavinicchayaṃ.	703	
PA_tika-vin09_t:704_0	Mahāvihāravāsīnanti mahāmeghavanuyyānabhūmibhāge patiṭṭhito vihāro mahāvihāro, yo	704	
PA_tika-vin09_t:704_1	satthuno mahābodhinā vibhūsito, tattha vasanti sīlenāti mahāvihāravāsino, tesaṃ mahāvihāravāsīnaṃ.	704	
PA_tika-vin09_t:704_2	Vācanāmagganissitanti kathāmagganissitaṃ, aṭṭhakathānissitanti attho, mahāvihāravāsīnaṃ	704	
PA_tika-vin09_t:704_3	sīhaḷaṭṭhakathānayaṃ idha nissāyāti vuttaṃ hoti. Vaṇṇayissāmīti pavattayissāmi. Nāmenāti	704	
PA_tika-vin09_t:704_4	attano guṇanāmena. Kaṅkhāvitaranti etāyāti kaṅkhāvitaraṇī, taṃ kaṅkhāvitaraṇiṃ. Subhanti	704	
PA_tika-vin09_t:704_5	atthabyañjanasampannattā sundaraṃ, saddalakkhaṇasubhato, vinicchayasubhato, viññeyyasubhato	704	
PA_tika-vin09_t:704_6	ca subhaṃ parisuddhaṃ. Ettha ca “kaṅkhāvitaraṇatthāyā”ti iminā payojanaṃ dasseti,	704	
PA_tika-vin09_t:704_7	puripuṇṇavinicchaya”nti iminā saṃvaṇṇanāppakāraṃ, “mahāvihāravāsīnaṃ vācanāmagganissita”nti	704	
PA_tika-vin09_t:704_8	iminā saṃvaṇṇanāya nissayavisuddhiṃ nikāyantaraladdhisaṅkaradosavivajjanato, “vaṇṇayissāmī”ti	704	
PA_tika-vin09_t:704_9	iminā attano ajjhāsayaṃ dassetīti daṭṭhabbaṃ. “Vattayissāmī”tipi pāṭho.	704	
PA_tika-vin09_t:705	Ganthārambhakathāvaṇṇanā niṭṭhitā.	70	
PA_tika-vin09_t:706	Nidānavaṇṇanā	70	
PA_tika-vin09_t:707_0	Evaṃ ratanattayapaṇāmādisahitaṃ saññādikaṃ dassetvā idāni “pātimokkhassa vaṇṇanaṃ	707	
PA_tika-vin09_t:707_1	vaṇṇayissāmī”ti vuttattā pātimokkhaṃ tāva vacanatthato, sarūpabhedato, ganthabhedato,	707	
PA_tika-vin09_t:707_2	uddesavibhāgato, uddesaparicchedato ca vavatthapetvā taduddesakkamenāyaṃ vaṇṇanā	707	
PA_tika-vin09_t:707_3	bhavissatīti dassetuṃ “tattha pātimokkha”ntiādi āraddhaṃ.	707	
PA_tika-vin09_t:708_0	Tattha tatthāti tasmiṃ gāthāpade. Paatimokkhanti pakārato ativiya sīlesu mukhabhūtaṃ.	708	
PA_tika-vin09_t:708_1	Atipamokkhanti tameva padaṃ upasaggabyattayena vadati. Atha vā pa ati mokkhanti padacchedo,	708	
PA_tika-vin09_t:708_2	tassa upasaggabyattayenatthamāha “atipamokkha”nti. Evaṃ pabhedato padavaṇṇanaṃ katvā	708	
PA_tika-vin09_t:708_3	saddatthato vadati “atiseṭṭhaṃ atiuttamanti attho”ti. Ettha ca sīlapātimokkhaṃ sabbaguṇānaṃ	708	
PA_tika-vin09_t:708_4	mūlabhāvato seṭṭhaṃ, ganthapātimokkhaṃ pana seṭṭhaguṇasahacaraṇato seṭṭhanti veditabbaṃ.	708	
PA_tika-vin09_t:708_5	Uttamanti etthāpi eseva nayo. Itīti evaṃ. Iminā yathāvuttavacanatthaṃ nidasseti.	708	
PA_tika-vin09_t:708_6	Nidassanattho hi ayaṃ iti-saddo “sabbamatthīti kho, kaccāna, ayameko anto, sabbaṃ	708	
PA_tika-vin09_t:708_7	natthīti kho, kaccāna, ayaṃ dutiyo anto”tiādīsu viya. Imināti āsannapaccakkhavacanaṃ	708	
PA_tika-vin09_t:708_8	iti-saddena anantaranidassitassa, paṭiggāhakehi ca sotaviññāṇādivīthiyā paṭipannassa	708	
PA_tika-vin09_t:708_9	vacanatthassa vacanato. Atha vā imināti āsannapaccakkhabhāvakaraṇavacanaṃ yathāvuttassa	708	
PA_tika-vin09_t:708_10	vacanatthassa abhimukhīkaraṇato. Vacanatthenāti “atiseṭṭha”nti saddatthena. Ekavidhampīti	7081	
PA_tika-vin09_t:708_11	ekakoṭṭhāsampi. Sīlaganthabhedato duvidhaṃ hotīti puna sīlaganthasaṅkhātena pabhedena	7081	
PA_tika-vin09_t:708_12	duvidhaṃ hoti, sīlapātimokkhaṃ, ganthapātimokkhañcāti duvidhaṃ hotīti attho.	7081	
PA_tika-vin09_t:709_0	Idāni tadubhayassāpi sutte āgatabhāvaṃ dassetuṃ “tathā hī”tiādi vuttaṃ. Tattha pāti	709	
PA_tika-vin09_t:709_1	rakkhatīti pāti, taṃ mokkheti moceti āpāyikādīhi dukkhehīti pātimokkhaṃ, saṃvaraṇaṃ	709	
PA_tika-vin09_t:709_2	saṃvaro, kāyavācāhi avītikkamo, pātimokkhameva saṃvaro pātimokkhasaṃvaro, pātimokkhasaṃvarena	709	
PA_tika-vin09_t:709_3	saṃvuto samannāgato pātimokkhasaṃvarasaṃvuto. Viharatīti vattati.	709	
PA_tika-vin09_t:710	Ādimetanti etaṃ sikkhāpadasīlaṃ pubbuppattiatthena ādi. Vuttampi cetaṃ –	71	
PA_tika-vin09_t:711	“Tasmātiha tvaṃ, uttiya, ādimeva visodhehi kusalesu dhammesu. Ko cādi kusalānaṃ dhammānaṃ? Sīlañca suvisuddhaṃ, diṭṭhi ca ujukā”ti.	71	
PA_tika-vin09_t:712_0	Yathā hi nagaravaḍḍhakī nagaraṃ māpetukāmo paṭhamaṃ nagaraṭṭhānaṃ sodheti, tato aparabhāge	712	
PA_tika-vin09_t:712_1	vīthicatukkasiṅghāṭakādiparicchedena vibhajitvā nagaraṃ māpeti, yathā vā pana rajako	712	
PA_tika-vin09_t:712_2	paṭhamaṃ tīhi khārehi vatthaṃ dhovitvā parisuddhe vatthe yadicchakaṃ raṅgajātaṃ upaneti,	712	
PA_tika-vin09_t:712_3	yathā vā pana cheko cittakāro rūpaṃ likhitukāmo āditova bhittiparikammaṃ karoti,	712	
PA_tika-vin09_t:712_4	tato aparabhāge rūpaṃ samuṭṭhāpeti, evameva yogāvacaro āditova sīlaṃ visodhetvā aparabhāge	712	
PA_tika-vin09_t:712_5	samathavipassanādayo dhamme sacchikaroti. Tasmā sīlaṃ “ādī”ti vuttaṃ. “Mukhameta”ntiādīni	712	
PA_tika-vin09_t:712_6	vuttatthāneva. Ādisaddena “pātimokkhe ca saṃvaro”tiādipāḷiṃ saṅgaṇhāti.	712	
PA_tika-vin09_t:713_0	Sīlanti cārittavārittavasena duvidhaṃ vinayapiṭakapariyāpannaṃ sikkhāpadasīlaṃ, dhammato	713	
PA_tika-vin09_t:713_1	pana sīlaṃ nāma pāṇātipātādīhi vā viramantassa, vattapaṭipattiṃ vā pūrentassa cetanādayo	713	
PA_tika-vin09_t:713_2	dhammā veditabbā. Vuttañhetaṃ paṭisambhidāyaṃ “kiṃ sīlanti cetanā sīlaṃ cetasikaṃ	713	
PA_tika-vin09_t:713_3	sīlaṃ saṃvaro sīlaṃ avītikkamo sīla”nti “ubhayāni kho panassa pātimokkhānī”ti bhikkhubhikkhunīpātimokkhavasena	713	
PA_tika-vin09_t:713_4	ubhayāni pātimokkhāni, dve mātikāti attho. Assāti bhikkhunovādakassa. Vitthārenāti	713	
PA_tika-vin09_t:713_5	ubhatovibhaṅgena saddhiṃ. Svāgatānīti suṭṭhu āgatāni. Ādisaddena “pātimokkhaṃ uddiseyyā”tiādipāḷiṃ	713	
PA_tika-vin09_t:713_6	saṅgaṇhāti. Tatthāti tesu sīlaganthapātimokkhesu. Yoti aniyamaniddeso, yo koci puggalo.	713	
PA_tika-vin09_t:713_7	Nanti vinayapariyāpannasīlaṃ. Rakkhatīti samādiyitvā avikopento pāleti. Taṃ “pātī”ti	713	
PA_tika-vin09_t:713_8	laddhanāmaṃ pātimokkhasīle ṭhitaṃ. Mocetīti sahakārikāraṇabhāvato mokkheti. Apāye	713	
PA_tika-vin09_t:713_9	jātaṃ āpāyikaṃ, dukkhaṃ, taṃ ādi yesaṃ tāni āpāyikādīni. Ādisaddena tadaññaṃ sabbaṃ	713	
PA_tika-vin09_t:713_10	saṃsāradukkhaṃ saṅgaṇhāti. Attānuvādādīhīti attānaṃ anuvādo attānuvādo, so ādi yesaṃ	7131	
PA_tika-vin09_t:713_11	tāni attānuvādādīni, tehi attānuvādādīhi. Ādisaddena parānuvādadaṇḍaduggatibhayāni	7131	
PA_tika-vin09_t:713_12	saṅgaṇhāti. Tassa pātimokkhassa jotakattāti tassa sīlapātimokkhassa dīpanattā. Ādimhi	7131	
PA_tika-vin09_t:713_13	pana vutto vacanatthoti “atiseṭṭha”ntiādinā ādimhi vutto vacanattho. Ubhinnampi sādhāraṇo	7131	
PA_tika-vin09_t:713_14	hoti sīlapātimokkhaṃ sabbaguṇānaṃ mūlabhāvato seṭṭhaṃ, ganthapātimokkhaṃ seṭṭhaguṇasahacaraṇato seṭṭhanti.	7131	
PA_tika-vin09_t:714_0	Tatthāti tesu sīlapātimokkhaganthapātimokkhesu. “Ayaṃ vaṇṇanā”ti vakkhamānavaṇṇanamāha.	714	
PA_tika-vin09_t:714_1	Ganthapātimokkhassa tāva yujjatu, kathaṃ sīlapātimokkhassa yujjatīti āha “ganthe	714	
PA_tika-vin09_t:714_2	hī”tiādi. Hīti kāraṇatthe nipāto. Tassāti ganthassa. Atthoti sīlaṃ. Vaṇṇitova hotīti	714	
PA_tika-vin09_t:714_3	ganthavaṇṇanāmukhena atthasseva vaṇṇanato. Idaṃ vuttaṃ hoti – yasmā ganthe vaṇṇite	714	
PA_tika-vin09_t:714_4	tadavinābhāvato tassattho vaṇṇito hoti, tasmā sīlapātimokkhassapi yujjatīti.	714	
PA_tika-vin09_t:715_0	Evaṃ sarūpabhedato vavatthapetvā idāni ganthabhedato vavatthapetuṃ “taṃ paneta”ntiādimāha.	715	
PA_tika-vin09_t:715_1	Tatthāti tesu bhikkhupātimokkhabhikkhunīpātimokkhesu dvīsu. Uddesā paricchijjanti	715	
PA_tika-vin09_t:715_2	yehi vakkhamānavacanappabandhehi, te uddesaparicchedā, tehi. Vavatthitanti asaṅkarato ṭhitaṃ.	715	
PA_tika-vin09_t:716_0	Evaṃ ganthabhedato vavatthapetvā idāni uddesavibhāgato vavatthapetuṃ “tatthā”tiādimāha.	716	
PA_tika-vin09_t:716_1	Uddisīyati sarūpena kathīyati ettha, etenāti vā uddeso, nidānassa uddesoti nidānuddeso.	716	
PA_tika-vin09_t:716_2	Evaṃ sesesupi. Vitthārova uddeso vitthāruddeso.	716	
PA_tika-vin09_t:717_0	Idāni nidānuddesādīnaṃ paricchedadassanatthaṃ “tattha nidānuddeso”tiādi āraddhaṃ.	717	
PA_tika-vin09_t:717_1	Tattha tatthāti tesu pañcasu uddesesu. Nidānuddeso uddiṭṭho hotīti sambandho. Yaṃ	717	
PA_tika-vin09_t:717_2	panettha nidānuddesaparicchedaṃ dassentena “suṇātu me, bhante, saṅgho…pe… āvikatā	717	
PA_tika-vin09_t:717_3	hissa phāsu hotī”ti idhāgatanidānapāḷiṃ dassetvā tadanantaraṃ uddesakāle vattabbassāpi	717	
PA_tika-vin09_t:717_4	“uddiṭṭhaṃ kho āyasmanto nidāna”nti imassa pāṭhassa yojanaṃ akatvā “tatthāyasmante	717	
PA_tika-vin09_t:717_5	pucchāmī”tiādinā anusāvanādikameva yojetvā dassitaṃ, taṃ pana aparipuṇṇanidānapāḷidassanapubbakanidānuddesaparicchedadassanatthaṃ,	717	
PA_tika-vin09_t:717_6	khuddakapeyyālavasena vā pākaṭattā tassa ayojanaṃ katanti veditabbaṃ, uddesakāle	717	
PA_tika-vin09_t:717_7	pana yojetvāva vattabbaṃ. Vakkhati hi “taṃ panetaṃ pārājikādīnaṃ avasāne dissati,	717	
PA_tika-vin09_t:717_8	na nidānāvasāne. Kiñcāpi na dissati, atha kho uddesakāle ‘āvikatā hissa phāsu hotī’ti	717	
PA_tika-vin09_t:717_9	vatvā ‘uddiṭṭhaṃ kho āyasmanto nidānaṃ, tatthāyasmante pucchāmī’tiādinā nayena vattabbamevā”tiādi.	717	
PA_tika-vin09_t:717_10	Avasese sutena sāviteti avasiṭṭhaṃ pārājikuddesādicatukkaṃ “sutā kho panāyasmantehi	7171	
PA_tika-vin09_t:717_11	cattāro pārājikā dhammā…pe… avivadamānehi sikkhitabba”nti evaṃ sutavasena sāvite.	7171	
PA_tika-vin09_t:718_0	Eteneva nayena sesā tayo pātimokkhuddesaparicchedā veditabbāti dassetuṃ “pārājikuddesādīna”ntiādimāha.	718	
PA_tika-vin09_t:718_1	Pārājikuddesādīnaṃ paricchedā yojetabbāti sambandho. Nidānassa ādito paṭṭhāya pārājikādīni	718	
PA_tika-vin09_t:718_2	osāpetvāti nidānaṃ, pārājikañca, tadubhayaṃ saṅghādisesañca, taṃtikaṃ aniyatañcāti	718	
PA_tika-vin09_t:718_3	evaṃ yathākkamaṃ uddisitvā pārājikādīni pariyosāpetvā. Yojetabbāti “avasese sutena	718	
PA_tika-vin09_t:718_4	sāvite uddiṭṭho hoti pārājikuddeso”tiādinā yojetabbā. Avasesaṃ sutena sāvetabbanti	718	
PA_tika-vin09_t:718_5	vacanatoti uposathakkhandhake –	718	
PA_tika-vin09_t:719_0	“Pañcime, bhikkhave, pātimokkhuddesā nidānaṃ uddisitvā avasesaṃ sutena sāvetabbaṃ,	719	
PA_tika-vin09_t:719_1	ayaṃ paṭhamo pātimokkhuddeso. Nidānaṃ uddisitvā cattāri pārājikāni uddisitvā avasesaṃ	719	
PA_tika-vin09_t:719_2	sutena sāvetabbaṃ, ayaṃ dutiyo pātimokkhuddeso”tiādīsu –	719	
PA_tika-vin09_t:720_0	Evaṃ vuttattā. Yasmiṃ vippakateti yasmiṃ uddese apariyosite. Antarāyo uppajjatīti	720	
PA_tika-vin09_t:720_1	dasasu antarāyesu yo koci antarāyo uppajjati. Dasa antarāyā nāma – rājantarāyo, corantarāyo,	720	
PA_tika-vin09_t:720_2	agyantarāyo, udakantarāyo, manussantarāyo, amanussantarāyo, vāḷantarāyo, sarīsapantarāyo,	720	
PA_tika-vin09_t:720_3	jīvitantarāyo, brahmacariyantarāyoti. Tattha sace bhikkhūsu “uposathaṃ karissāmā”ti	720	
PA_tika-vin09_t:720_4	nisinnesu rājā āgacchati, ayaṃ rājantarāyo. Corā āgacchanti, ayaṃ corantarāyo. Davadāho	720	
PA_tika-vin09_t:720_5	vā āgacchati, āvāse vā aggi uṭṭhahati, ayaṃ agyantarāyo. Megho vā uṭṭhahati, ogho	720	
PA_tika-vin09_t:720_6	vā āgacchati, ayaṃ udakantarāyo. Bahū manussā āgacchanti, ayaṃ manussantarāyo. Bhikkhuṃ	720	
PA_tika-vin09_t:720_7	yakkho gaṇhāti, ayaṃ amanussantarāyo. Byagghādayo caṇḍamigā āgacchanti, ayaṃ vāḷantarāyo.	720	
PA_tika-vin09_t:720_8	Bhikkhuṃ sappādayo ḍaṃsanti, ayaṃ sarīsapantarāyo. Bhikkhu gilāno vā hoti, kālaṃ	720	
PA_tika-vin09_t:720_9	vā karoti, verino vā taṃ māretukāmā gaṇhanti, ayaṃ jīvitantarāyo. Manussā ekaṃ vā	720	
PA_tika-vin09_t:720_10	bahū vā bhikkhū brahmacariyā cāvetukāmā gaṇhanti, ayaṃ brahmacariyantarāyo. Iti yaṃ	7201	
PA_tika-vin09_t:720_11	vuttaṃ “antarāyo uppajjatīti dasasu antarāyesu yo koci antarāyo uppajjatī”ti, tassattho pakāsito hotīti.	7201	
PA_tika-vin09_t:721_0	Tena saddhinti vippakatuddesena saddhiṃ. Avasesaṃ sutena sāvetabbaṃ uddiṭṭhauddesāpekkhattā	721	
PA_tika-vin09_t:721_1	avasesavacanassa. Yathāha “nidānaṃ uddisitvā”tiādi. Tenāha “nidānuddese panā”tiādi.	721	
PA_tika-vin09_t:721_2	Sutena sāvetabbaṃ nāma natthi uposathassa antarāyova hotīti adhippāyo. Aniyatuddeso	721	
PA_tika-vin09_t:721_3	parihāyatīti bhikkhunīnaṃ aniyatasikkhāpadapaññattiyā abhāvato. Tadabhāvo ca “idameva	721	
PA_tika-vin09_t:721_4	lakkhaṇaṃ tatthāpi anugata”nti katvāti veditabbaṃ. Sesanti avasesuddesaparicchedadassanaṃ.	721	
PA_tika-vin09_t:721_5	Etesaṃ dvinnaṃ pātimokkhānanti sambandho. Tāvāti paṭhamaṃ. Idanti idāni vattabbaṃ	721	
PA_tika-vin09_t:721_6	buddhiyaṃ viparivattamānaṃ sāmaññena dasseti, idaṃ akkharapadaniyamitaganthitaṃ vacanaṃ	721	
PA_tika-vin09_t:721_7	vuccati kathīyatīti attho. Kiṃ tanti āha, “suṇātu metiādīna”ntiādi.	721	
PA_tika-vin09_t:722_0	Tattha suṇātu metiādīnanti “suṇātu me, bhante, saṅgho ajjuposatho”tiādīnaṃ bhikkhupātimokkhe	722	
PA_tika-vin09_t:722_1	āgatānaṃ suttapadānaṃ. Atthanicchayanti abhidheyyatthassa ceva adhippāyatthassa ca	722	
PA_tika-vin09_t:722_2	nicchayanaṃ, vavatthāpananti attho. Imāya hi aṭṭhakathāya tesaṃ abhidheyyattho ceva	722	
PA_tika-vin09_t:722_3	adhippāyattho ca anekadhā vavatthāpīyati. Atha vā nicchinnoti nicchayo. Gaṇṭhiṭṭhānesu	722	
PA_tika-vin09_t:722_4	khīlamaddanākārena pavattā vimaticchedakathā, attho ca nicchayo ca atthanicchayo,	722	
PA_tika-vin09_t:722_5	taṃ atthanicchayaṃ, mayā vuccamānaṃ atthañca vinicchayañcāti vuttaṃ hoti. Sīlasampannāti	722	
PA_tika-vin09_t:722_6	samantato pannaṃ pattaṃ puṇṇanti sampannaṃ, sīlaṃ sampannametesanti sīlasampannā,	722	
PA_tika-vin09_t:722_7	paripuṇṇasīlāti attho. Atha vā sammadeva pannā gatā upāgatāti sampannā, sīlena sampannā	722	
PA_tika-vin09_t:722_8	sīlasampannā, pātimokkhasaṃvarena upetāti attho. Adhisīlaadhicittaadhipaññāsaṅkhātā	722	
PA_tika-vin09_t:722_9	tissopi sikkhitabbaṭṭhena sikkhā, taṃ kāmentīti sikkhākāmā. Suṇantu meti te sabbepi	722	
PA_tika-vin09_t:722_10	bhikkhavo mama santikā nisāmentu. Iminā attano saṃvaṇṇanāya sakkaccaṃ savane niyojeti.	7221	
PA_tika-vin09_t:722_11	Sakkaccasavanapaṭibaddhā hi sabbāpi sāsanasampattīti. Ettha ca sīlasampannānaṃ sikkhākāmānaṃyeva	7221	
PA_tika-vin09_t:722_12	bhikkhūnaṃ gahaṇaṃ tadaññesaṃ imissā saṃvaṇṇanāya abhājanabhāvato. Na hi te vinayaṃ	7221	
PA_tika-vin09_t:722_13	sotabbaṃ, paṭipajjitabbañca maññissanti.	7221	
PA_tika-vin09_t:723_0	Etthāti etasmiṃ gāthāpade, etesaṃ vā gāthāya saṅgahitānaṃ “suṇātu me”tiādīnaṃ padānamantare.	723	
PA_tika-vin09_t:723_1	Savane āṇattivacanaṃ savanāṇattivacanaṃ. Kiñcāpi savanāṇattivacanaṃ, tathāpi pātimokkhuddesakena	723	
PA_tika-vin09_t:723_2	evaṃ vattabbanti bhagavatā vuttattā bhagavato āṇatti, na uddesakassāti navakatarenāpi	723	
PA_tika-vin09_t:723_3	idaṃ vattuṃ vaṭṭati saṅghagāravena, saṅghabahumānena ca sahitattā sagāravasappatissavacanaṃ.	723	
PA_tika-vin09_t:723_4	Saṅgho hi suppaṭipannatādiguṇavisesayuttattā uttamaṃ gāravappatissavaṭṭhānaṃ. Idañca	723	
PA_tika-vin09_t:723_5	sabbaṃ kena kattha kadā vuttanti āha “sabbameva ceta”ntiādi. Pātimokkhuddesaṃ anujānantenāti –	723	
PA_tika-vin09_t:724	“Anujānāmi, bhikkhave, pātimokkhaṃ uddisituṃ, evañca pana, bhikkhave, uddisitabbaṃ, byattena bhikkhunā paṭibalena saṅgho ñāpetabbo ‘suṇātu me, bhante, saṅgho”’ti –	72	
PA_tika-vin09_t:725_0	Evamādinā anujānantena. Rājagaheti evaṃnāmake nagare. Tañhi mandhātumahāgovindādīhi	725	
PA_tika-vin09_t:725_1	pariggahitattā “rājagaha”nti vuccati. Taṃ panetaṃ buddhakāle, cakkavattikāle ca nagaraṃ	725	
PA_tika-vin09_t:725_2	hoti, sesakāle suññaṃ hoti yakkhapariggahitaṃ, tesaṃ vasanaṭṭhānaṃ hutvā tiṭṭhati.	725	
PA_tika-vin09_t:725_3	Tasmāti yasmā idaṃ pātimokkhuddesakena vattabbavacanaṃ, tasmā. Kiṃ te ubhopi pātimokkhaṃ	725	
PA_tika-vin09_t:725_4	uddisanti, yenevaṃ vattabbanti āha “saṅghatthero vā hī”tiādi. Therādhikanti therādhīnaṃ,	725	
PA_tika-vin09_t:725_5	therāyattaṃ bhavitunti attho. “Therādheyya”nti vā pāṭho, soyevattho. Tatthāti tissaṃ	725	
PA_tika-vin09_t:725_6	parisāyaṃ. Byattoti paññāveyyattiyena samannāgato, paguṇamātikoti attho. Paṭibaloti	725	
PA_tika-vin09_t:725_7	vattuṃ samattho, abhītoti vuttaṃ hoti. Ettha ca kiñcāpi daharassāpi byattassa pātimokkho	725	
PA_tika-vin09_t:725_8	anuññāto, atha kho etthāyaṃ adhippāyo – sace therassa pañca vā cattāro vā tayo vā	725	
PA_tika-vin09_t:725_9	pātimokkhuddesā nāgacchanti, dve pana akkhaṇḍā suvisadā vācuggatā honti, therāyattova	725	
PA_tika-vin09_t:725_10	pātimokkho. Sace pana ettakampi visadaṃ kātuṃ na sakkoti, byattassa bhikkhuno āyattoti.	7251	
PA_tika-vin09_t:726_0	Idāni “saṅgho”ti avisesena vuttattā idhādhippetasaṅghaṃ visesetvā dassetuṃ “saṅghoti	726	
PA_tika-vin09_t:726_1	iminā pana padenā”tiādimāha kiñcāpīti anuggahatthe nipāto, tassa yadi nāmāti attho	726	
PA_tika-vin09_t:726_2	veditabbo. Dakkhanti etāya sattā yathādhippetāhi sampattīhi vaḍḍhantīti dakkhiṇā,	726	
PA_tika-vin09_t:726_3	paralokaṃ saddahitvā dātabbaṃ dānaṃ, taṃ dakkhiṇaṃ arahati, dakkhiṇāya vā hito, yasmā	726	
PA_tika-vin09_t:726_4	naṃ mahapphalakāritāya visodhetīti dakkhiṇeyyo, diṭṭhisīlasaṅghātena saṃhatoti saṅgho,	726	
PA_tika-vin09_t:726_5	dakkhiṇeyyo ca so saṅgho cāti dakkhiṇeyyasaṅgho. Sammutiyā catuvaggādivinayapaññattiyā	726	
PA_tika-vin09_t:726_6	siddho saṅgho sammutisaṅgho. Avisesenāti “ariyā”ti vā “puthujjanā”ti vā avisesetvā	726	
PA_tika-vin09_t:726_7	sāmaññena. Soti sammutisaṅgho. Idhāti imissaṃ uposathañattiyaṃ. Adhippeto uposathañattiyā	726	
PA_tika-vin09_t:726_8	avisesattā. Nanu ca sopi pañcavidho hoti, tattha katamo idhādhippetoti anuyogaṃ sandhāyāha	726	
PA_tika-vin09_t:726_9	“so panesā”tiādi. Kammavasenāti vinayakammavasena. Pañca vidhā pakārā assa sammutisaṅghassāti	726	
PA_tika-vin09_t:726_10	pañcavidho. Tathā hi vidhayuttagatappakārasadde samānatthe vaṇṇayanti. Catunnaṃ vaggo	7261	
PA_tika-vin09_t:726_11	samūhoti catuvaggo, catuparimāṇayutto vā vaggo catuvaggo. Evaṃ pañcavaggādi.	7261	
PA_tika-vin09_t:727_0	Idāni yesaṃ kammānaṃ vasenāyaṃ pañcavidho hoti, taṃ visesetvā dassetuṃ “tatthā”tiādimāha.	727	
PA_tika-vin09_t:727_1	Tattha tatthāti pañcavidhe saṅghe. Majjhimesu janapadesu upasampadakammassa dasavaggakaraṇīyattā	727	
PA_tika-vin09_t:727_2	vuttaṃ “ṭhapetvā…pe… upasampadañcā”ti. “Tathā”ti iminā “na kiñci saṅghakammaṃ kātuṃ	727	
PA_tika-vin09_t:727_3	na vaṭṭatī”ti imamatthaṃ atidisati. Yadi evaṃ kimatthaṃ atirekavīsativaggo vuttoti	727	
PA_tika-vin09_t:727_4	āha “so panā”tiādi. Atirekatarenāti catuvaggādikaraṇīyaṃ pañcavaggādinā atirekatarena,	727	
PA_tika-vin09_t:727_5	dasavaggakaraṇīyañca ekādasavaggādinā atirekatarena. Dassanatthanti ñāpanatthaṃ.	727	
PA_tika-vin09_t:727_6	Idameva cānena kattabbaṃ kammanti “kammavasena pañcavidho”ti vuttaṃ. Kammassāniyame	727	
PA_tika-vin09_t:727_7	kathametaṃ yujjeyyāti īdisī codanā anavakāsāti daṭṭhabbaṃ. Imasmiṃ panattheti uposathe.	727	
PA_tika-vin09_t:728_0	Uposathasaddo panāyaṃ pātimokkhuddesasīlaupavāsapaññattidivasesu vattati. Tathā hesa	728	
PA_tika-vin09_t:728_1	“āyāmāvuso kappina, uposathaṃ gamissāmā”tiādīsu timokkhuddese āgato, “evaṃ aṭṭhaṅgasamannāgato	728	
PA_tika-vin09_t:728_2	kho, visākhe, uposatho upavuttho”tiādīsu sīle, “suddhassa ve sadā phaggu, suddhassuposatho	728	
PA_tika-vin09_t:728_3	sadā”tiādīsu upavāse, “uposatho nāma nāgarājā”tiādīsu paññattiyaṃ, “na, bhikkhave,	728	
PA_tika-vin09_t:728_4	tadahuposathe sabhikkhukā āvāsā”tiādīsu divase, idhāpi divaseyeva vattamāno adhippetoti	728	
PA_tika-vin09_t:728_5	āha “ajja uposathadivaso”tiādi. Upavasanti etthāti uposatho. Upavasantīti sīlena	728	
PA_tika-vin09_t:728_6	vā sabbaso āhārassa abhuñjanasaṅkhātena anasanena vā khīrapānamadhupānādimattena	728	
PA_tika-vin09_t:728_7	vā upetā hutvā vasantīti attho.	728	
PA_tika-vin09_t:729_0	Sabbesampi vākyānaṃ eva-kāratthasahitattā “uposatho”ti etassa “uposatho evā”ti ayamattho	729	
PA_tika-vin09_t:729_1	labbhatīti āha “etena anuposathadivasaṃ paṭikkhipatī”ti. Iminā avadhāraṇena nirākataṃ	729	
PA_tika-vin09_t:729_2	dasseti, atha vā saddantaratthāpohanavasena saddo atthaṃ vadatīti “uposatho”ti etassa	729	
PA_tika-vin09_t:729_3	“anuposatho na hotī”ti ayamatthoti vuttaṃ “etena anuposathadivasaṃ paṭikkhipatī”ti.	729	
PA_tika-vin09_t:729_4	“Esa nayo pannaraso”ti iminā aññaṃ uposathadivasaṃ paṭikkhipatīti etthāpi. Etenāti	729	
PA_tika-vin09_t:729_5	“uposatho”ti etena saddena. Pañcadasannaṃ tithīnaṃ pūraṇavasena pannaraso. Pannarasoti	729	
PA_tika-vin09_t:729_6	iminā aññaṃ uposathadivasaṃ paṭikkhipatī”ti saṃkhittena vuttamatthaṃ vitthārato dassetuṃ	729	
PA_tika-vin09_t:729_7	“divasavasena hī”tiādimāha. Catuddasiyaṃ niyutto cātuddasiko. Evaṃ pannarasiko. Sāmaggiuposatho	729	
PA_tika-vin09_t:729_8	nāma saṅghasāmaggikatadivase kātabbauposatho. Hemantagimhavassānānaṃ tiṇṇaṃ utūnanti	729	
PA_tika-vin09_t:729_9	ettha hemantautu nāma aparakattikassa kāḷapakkhapāṭipadato paṭṭhāya phaggunapuṇṇamapariyosānā	729	
PA_tika-vin09_t:729_10	cattāro māsā, gimhautu nāma phaggunassa kālapakkhapāṭipadato paṭṭhāya āsāḷhapuṇṇamapariyosānā	7291	
PA_tika-vin09_t:729_11	cattāro māsā, vassānautu nāma āsāḷhassa kāḷapakkhapāṭipadato paṭṭhāya aparakattikapuṇṇamapariyosānā	7291	
PA_tika-vin09_t:729_12	cattāro māsā. Tatiyasattamapakkhesu dve dve katvā cha cātuddasikāti hemantassa utuno	7291	
PA_tika-vin09_t:729_13	tatiye ca sattame ca pakkhe dve cātuddasikā, evamitaresaṃ utūnanti cha cātuddasikā.	7291	
PA_tika-vin09_t:729_14	Sesā pannarasikāti sesā aṭṭhārasa pannarasikā. Honti cettha –	7291	
PA_tika-vin09_t:730	“Kattikassa ca kāḷamhā, yāva phaggunapuṇṇamā;	73	
PA_tika-vin09_t:731	‘Hemantakālo’ti viññeyyo, aṭṭha honti uposathā.	73	
PA_tika-vin09_t:732	“Phaggunassa ca kāḷamhā, yāva āsāḷhapuṇṇamā;	73	
PA_tika-vin09_t:733	‘Gimhakālo’ti viññeyyo, aṭṭha honti uposathā.	73	
PA_tika-vin09_t:734	“Āsāḷhassa ca kāḷamhā, yāva kattikapuṇṇamā;	73	
PA_tika-vin09_t:735	‘Vassakālo’ti viññeyyo, aṭṭha honti uposathā.	73	
PA_tika-vin09_t:736	“Utūnaṃ pana tiṇṇannaṃ, pakkhe tatiyasattame;	73	
PA_tika-vin09_t:737	‘Cātuddaso’ti pātimokkhaṃ, uddisanti nayaññuno”ti.	73	
PA_tika-vin09_t:738_0	Pakatiyā nabahutarāvāsikādipaccayena kātabbaṃ pakaticārittaṃ. Bahutarāvāsikādipaccaye	738	
PA_tika-vin09_t:738_1	pana sati aññasmiṃ cātuddasepi kātuṃ vaṭṭati. Tenāha “saki”ntiādi. Sakinti ekasmiṃ	738	
PA_tika-vin09_t:738_2	vāre. Āvāsikānaṃ anuvattitabbanti āvāsikehi “ajjuposatho cātuddaso”ti pubbakicce	738	
PA_tika-vin09_t:738_3	kariyamāne anuvattitabbaṃ, na paṭikkositabbaṃ. Ādisaddena “āvāsikehi āgantukānaṃ	738	
PA_tika-vin09_t:738_4	anuvattitabba”nti vacanaṃ, “anujānāmi, bhikkhave, tehi bhikkhūhi dve tayo uposathe	738	
PA_tika-vin09_t:738_5	cātuddasike kātuṃ, kathaṃ mayaṃ tehi bhikkhūhi paṭhamataraṃ pavāreyyāmā”ti vacanañca	738	
PA_tika-vin09_t:738_6	saṅgaṇhāti. Ettha ca paṭhamasuttassa ekekassa utuno tatiyasattamapakkhassa cātuddase	738	
PA_tika-vin09_t:738_7	vā avasesassa pannarase vā sakiṃ pātimokkhaṃ uddisitabbanti pakaticārittavasenapi	738	
PA_tika-vin09_t:738_8	atthasambhavato “āgantukehī”tiādīni suttāni dassitānīti veditabbaṃ. Tathārūpapaccaye	738	
PA_tika-vin09_t:738_9	satīti aññasmimpi cātuddasike uposathaṃ kātuṃ anurūpe “āvāsikā bahutarā hontī”ti	738	
PA_tika-vin09_t:738_10	evamādike paccaye sati. Aññasmimpi cātuddaseti tiṇṇaṃ utūnaṃ tatiyasattamapakkhacātuddasato aññasmiṃ cātuddase.	7381	
PA_tika-vin09_t:739_0	Na kevalaṃ uposathadivasāva hontīti āha “purimavassaṃvuṭṭhānaṃ panā”tiādi. Mā iti	739	
PA_tika-vin09_t:739_1	cando vuccati tassa gatiyā divasassa minitabbato, so ettha sabbakalāpāripūriyā puṇṇoti	739	
PA_tika-vin09_t:739_2	puṇṇamā, pubbakattikāya puṇṇamā pubbakattikapuṇṇamā, assayujapuṇṇamā. Sā hi pacchimakattikaṃ	739	
PA_tika-vin09_t:739_3	nivattetuṃ evaṃ vuttā. Tesaṃyevāti purimavassaṃvuṭṭhānaṃyeva. Bhaṇḍanakārakehīti	739	
PA_tika-vin09_t:739_4	kalahakārakehi. Paccukkaḍḍhantīti ukkaḍḍhanti. Bhaṇḍanakārakehi anuvādavasena assayujapuṇṇamādiṃ	739	
PA_tika-vin09_t:739_5	pariccajantā pavāraṇaṃ kāḷapakkhaṃ, juṇhapakkhanti uddhaṃ kaḍḍhantīti attho. “Suṇantu	739	
PA_tika-vin09_t:739_6	me āyasmanto āvāsikā, yadāyasmantānaṃ pattakallaṃ, idāni uposathaṃ kareyyāma, pātimokkhaṃ	739	
PA_tika-vin09_t:739_7	uddiseyyāma, āgame kāḷe pavāreyyāmā”ti “suṇantu me āyasmanto āvāsikā, yadāyasmantānaṃ	739	
PA_tika-vin09_t:739_8	pattakallaṃ, idāni uposathaṃ kareyyāma, pātimokkhaṃ uddiseyyāma, āgame juṇhe pavāreyyāmā”ti	739	
PA_tika-vin09_t:739_9	ca evaṃ ñattiyā pavāraṇaṃ ukkaḍḍhantīti vuttaṃ hoti.	739	
PA_tika-vin09_t:740_0	Athāti anantaratthe nipāto. Catuddasannaṃ pūraṇo cātuddaso, divaso. Yaṃ sandhāya	740	
PA_tika-vin09_t:740_1	“āgame juṇhe pavāreyyāmā”ti ñattiṃ ṭhapayiṃsu, tasmiṃ pana āgame juṇhe komudiyā cātumāsiniyā	740	
PA_tika-vin09_t:740_2	avassaṃ pavāretabbaṃ. Na hi taṃ atikkamitvā pavāretuṃ labbhati. Vuttañhetaṃ –	740	
PA_tika-vin09_t:741_0	“Te ce, bhikkhave, bhikkhū bhaṇḍanakārakā kalahakārakā vivādakārakā bhassakārakā	741	
PA_tika-vin09_t:741_1	saṅghe adhikaraṇakārakā tampi juṇhaṃ anuvaseyyuṃ, tehi, bhikkhave, bhikkhūhi sabbeheva	741	
PA_tika-vin09_t:741_2	āgame juṇhe komudiyā cātumāsiniyā akāmā pavāretabba”nti.	741	
PA_tika-vin09_t:742_0	Tenevāha “pacchimavassaṃvuṭṭhānañca pacchimakattikapuṇṇamā evā”ti. Yadi hi taṃ atikkamitvā	742	
PA_tika-vin09_t:742_1	pavāreyya, dukkaṭāpattiṃ āpajjeyya. Vuttañhetaṃ “na ca, bhikkhave, apavāraṇāya pavāretabbaṃ	742	
PA_tika-vin09_t:742_2	aññatra saṅghasāmaggiyā”ti. Visuddhipavāraṇāyogato pavāraṇādivasā. Pisaddena na kevalaṃ	742	
PA_tika-vin09_t:742_3	pavāraṇādivasāyeva, atha kho uposathadivasāpi hontīti dasseti. Idāni yo so sāmaggiuposathadivaso	742	
PA_tika-vin09_t:742_4	vutto, tañca tappasaṅgena sāmaggipavāraṇādivasañca dassento “yadā panā”tiādimāha.	742	
PA_tika-vin09_t:742_5	Osārite tasmiṃ bhikkhusminti ukkhittake bhikkhusmiṃ osārite, taṃ gahetvā sīmaṃ gantvā	742	
PA_tika-vin09_t:742_6	āpattiṃ desāpetvā kammavācāya kammappaṭippassaddhivasena pavesiteti vuttaṃ hoti.	742	
PA_tika-vin09_t:742_7	Tassa vatthussāti tassa adhikaraṇassa. Tadā ṭhapetvā…pe… uposathadivaso nāma hotīti	742	
PA_tika-vin09_t:742_8	sambandho. Kiṃ kāraṇanti āha “tāvadevā”tiādi. Tattha tāvadevāti taṃ divasameva. Vacanatoti	742	
PA_tika-vin09_t:742_9	kosambakakkhandhake vuttattā. Yattha pana pattacīvarādīnaṃ atthāya appamattakena	742	
PA_tika-vin09_t:742_10	kāraṇena vivadantā uposathaṃ vā pavāraṇaṃ vā ṭhapenti, tattha tasmiṃ adhikaraṇe vinicchite	7421	
PA_tika-vin09_t:742_11	“samaggā jātamhā”ti antarā sāmaggiuposathaṃ kātuṃ na labhanti. Karontehi anuposathe	7421	
PA_tika-vin09_t:742_12	uposatho kato nāma hoti. Kattikamāsabbhantareti ettha kattikamāso nāma pubbakattikamāsassa	7421	
PA_tika-vin09_t:742_13	kāḷapakkhapāṭipadato paṭṭhāya yāva aparakattikapuṇṇamā, tāva ekūnatiṃsarattidivo,	7421	
PA_tika-vin09_t:742_14	tassabbhantare, tato pacchā vā pana pure vā na vaṭṭati. Ayameva yo koci divasoyeva.	7421	
PA_tika-vin09_t:742_15	Idhāpi kosambakakkhandhake sāmaggiyā sadisāva sāmaggī veditabbā. Ye pana kismiñcideva	7421	
PA_tika-vin09_t:742_16	appamattake pavāraṇaṃ ṭhapetvā samaggā honti, tehi pavāraṇāyameva pavāraṇā kātabbā,	7421	
PA_tika-vin09_t:742_17	tāvadeva na kātabbā. Karontehi appavāraṇāya pavāraṇā katā hoti. Na kātabboyevāti	7421	
PA_tika-vin09_t:742_18	niyamena yadi karoti, dukkaṭanti dasseti. Tattha hi uposathakaraṇe dukkaṭaṃ. Vuttañhetaṃ	7421	
PA_tika-vin09_t:742_19	“na, bhikkhave, anuposathe uposatho kātabbo aññatra saṅghasāmaggiyā”ti.	7421	
PA_tika-vin09_t:743	“Pattakālameva pattakalla”nti iminā sakatthe bhāvappaccayoti dasseti. Nāsatīti anvayato vuttameva byatirekato daḷhaṃ karoti.	74	
PA_tika-vin09_t:744_0	Anurūpāti arahā anucchavikā, sāminoti vuttaṃ hoti. Sabbantimenāti sabbaheṭṭhimena	744	
PA_tika-vin09_t:744_1	cattāro, na tehi vinā taṃ uposathakammaṃ karīyati, na tesaṃ chando vā pārisuddhi	744	
PA_tika-vin09_t:744_2	vā eti. Avasesā pana sacepi sahassamattā honti, sace samānasaṃvāsakā, sabbe chandārahāva	744	
PA_tika-vin09_t:744_3	honti, chandapārisuddhiṃ datvā āgacchantu vā, mā vā, kammaṃ na kuppati. Pakatattāti	744	
PA_tika-vin09_t:744_4	anukkhittā, pārājikaṃ anajjhāpannā ca. Hatthapāso nāma diyaḍḍhahatthappamāṇo.	744	
PA_tika-vin09_t:745_0	Sīmā ca nāmesā katamā, yattha hatthapāsaṃ avijahitvā ṭhitā kammappattā nāma hontīti	745	
PA_tika-vin09_t:745_1	anuyogaṃ sandhāya sīmaṃ dassento vibhāgavantānaṃ sabhāvavibhāvanaṃ vibhāgadassanamukheneva	745	
PA_tika-vin09_t:745_2	hotīti “sīmā ca nāmesā”tiādimāha. Sambhindantenāti missīkarontena. Ajjhottharantenāti	745	
PA_tika-vin09_t:745_3	maddantena, anto karontenāti vuttaṃ hoti. Imā vipattisīmāyo nāmāti sambandho. Kasmā	745	
PA_tika-vin09_t:745_4	vipattisīmāyo nāmāti āha “ekādasahī”tiādi. Ākārehīti kāraṇehi. Vacanatoti kammavagge	745	
PA_tika-vin09_t:745_5	kathitattā. Saṅghakammaṃ nāmetaṃ vīsativaggakaraṇīyaparamanti āha “yattha ekavīsati	745	
PA_tika-vin09_t:745_6	bhikkhū nisīdituṃ na sakkontī”ti. Yassaṃ sīmāyaṃ heṭṭhimaparicchedena kammārahena	745	
PA_tika-vin09_t:745_7	saddhiṃ ekavīsati bhikkhū parimaṇḍalākārena nisīdituṃ na sakkonti, ayaṃ atikhuddakā	745	
PA_tika-vin09_t:745_8	nāmāti attho. Evarūpā ca sīmā sammatāpi asammatā, gāmakhettasadisāva hoti, tattha	745	
PA_tika-vin09_t:745_9	kataṃ kammaṃ kuppati. Esa nayo sesasīmāsupi.	745	
PA_tika-vin09_t:746_0	Sammatāti baddhā, vācitakammavācāti attho. Kammavācāya vācanameva hi bandhanaṃ nāma.	746	
PA_tika-vin09_t:746_1	Nimittaṃ na upagacchatīti animittupago, taṃ animittupagaṃ, animittārahanti vuttaṃ	746	
PA_tika-vin09_t:746_2	hoti. Tacasārarukkho nāma tālanāḷikerādikā. Paṃsupuñjavālukāpuñjānanti paṃsurāsivālukārāsīnaṃ	746	
PA_tika-vin09_t:746_3	majjhe. Niddhāraṇe cetaṃ sāmivacanaṃ. Potthakesu pana katthaci “paṃsupuñjaṃ vā vālukāpuñjaṃ	746	
PA_tika-vin09_t:746_4	vā aññatara”nti pāṭho dissati, so pana apāṭho. Na hi so “aññatara”nti iminā yujjatīti.	746	
PA_tika-vin09_t:746_5	Antarāti nimittupaganimittānamantarā. Ettha ca yā tīhi nimittehi bajjhamānā animittupagesu	746	
PA_tika-vin09_t:746_6	tacasārarukkhādīsu aññataraṃ antarā ekaṃ nimittaṃ katvā sammatā, sā khaṇḍanimittā	746	
PA_tika-vin09_t:746_7	nāma hoti. Yā pana catupañcanimittādīhi bajjhamānā imesu tacasārarukkhādīsu aññataraṃ	746	
PA_tika-vin09_t:746_8	antarā ekaṃ nimittaṃ katvā sammatā, sā khaṇḍanimittā nāma na hotīti viññāyati nimittupagānaṃ	746	
PA_tika-vin09_t:746_9	nimittānaṃ tiṇṇaṃ sabbhāvato. Aṭṭhakathāsu pana avisesena vuttaṃ, tasmā upaparikkhitvā	746	
PA_tika-vin09_t:746_10	gahetabbaṃ. Sabbena sabbanti sabbappakārena. Nimittānaṃ bahi ṭhitena sammatāti tesaṃ	7461	
PA_tika-vin09_t:746_11	bahi ṭhitena vācitakammavācā. Nimittāni pana anto ca bahi ca ṭhatvā kittetuṃ vaṭṭanti.	7461	
PA_tika-vin09_t:747_0	Evaṃ sammatāpīti nimittāni kittetvā kammavācāya sammatāpi. Imassa “asammatāva hotī”ti	747	
PA_tika-vin09_t:747_1	iminā sambandho. Sabbā, bhikkhave, nadī asīmāti yā kāci nadīlakkhaṇappattā nadī nimittāni	747	
PA_tika-vin09_t:747_2	kittetvā “etaṃ baddhasīmaṃ karomā”ti katāpi asīmā, baddhasīmā na hotīti attho. Attano	747	
PA_tika-vin09_t:747_3	sabhāvena pana sā baddhasīmāsadisā. Sabbattha saṅghakammaṃ kātuṃ vaṭṭati. Samuddajātassaresupi	747	
PA_tika-vin09_t:747_4	eseva nayo. “Saṃsaṭṭhaviṭapā”ti iminā aññamaññassa āsannataṃ dīpeti. Baddhā hotīti	747	
PA_tika-vin09_t:747_5	pacchimadisābhāge sīmaṃ sandhāya vuttaṃ. Tassā padesanti tassā ekadesaṃ. Yattha ṭhatvā	747	
PA_tika-vin09_t:747_6	bhikkhūhi kammaṃ kātuṃ sakkā hoti, tādisaṃ ekadesanti vuttaṃ hoti. Yattha pana ṭhitehi	747	
PA_tika-vin09_t:747_7	kammaṃ kātuṃ na sakkā, tādisaṃ padesaṃ anto karitvā bandhantā sīmāya sīmaṃ sambhindanti	747	
PA_tika-vin09_t:747_8	nāma, na tu ajjhottharanti nāmāti gahetabbaṃ. Gaṇṭhipadesu pana “sambhindanaṃ paresaṃ	747	
PA_tika-vin09_t:747_9	sīmāya ekaṃ vā dve vā nimitte kittetvā lekhāmattaṃ gahetvā bandhanaṃ. Ajjhottharaṇaṃ	747	
PA_tika-vin09_t:747_10	nāma paresaṃ sīmāya nimitte kittetvā taṃ sakalaṃ vā tassekadesaṃ vā anto karontena	7471	
PA_tika-vin09_t:747_11	tassā bahi ekissaṃ dvīsu vā disāsu nimitte kittetvā bandhana”nti vuttaṃ.	7471	
PA_tika-vin09_t:748_0	Pabbatādīnaṃ nimittānaṃ sampadā nimittasampatti. Pabbatova nimittaṃ pabbatanimittaṃ.	748	
PA_tika-vin09_t:748_1	Evaṃ sesesupi. Evaṃ vuttesūti uposathakkhandhake sīmāsammutiyaṃ vuttesu. Imehi ca	748	
PA_tika-vin09_t:748_2	pana aṭṭhahi nimittehi asammissehipi aññamaññamissehipi sīmaṃ sammannituṃ vaṭṭati.	748	
PA_tika-vin09_t:748_3	Tenāha “tasmiṃ tasmiṃ disābhāge yathāladdhāni nimittupagāni nimittānī”ti. Ekena,	748	
PA_tika-vin09_t:748_4	pana dvīhi vā nimittehi sammannituṃ na vaṭṭati, tīṇi pana ādiṃ katvā vuttappakārānaṃ	748	
PA_tika-vin09_t:748_5	nimittānaṃ satenāpi vaṭṭati. “Puratthimāya disāya kiṃ nimitta”nti vinayadharena pucchitabbaṃ,	748	
PA_tika-vin09_t:748_6	“pabbato, bhante”ti vutte puna vinayadhareneva “eso pabbato nimitta”nti evaṃ nimittaṃ	748	
PA_tika-vin09_t:748_7	kittetabbaṃ. “Etaṃ pabbataṃ nimittaṃ karoma, nimittaṃ karissāma, nimittaṃ kato, nimittaṃ	748	
PA_tika-vin09_t:748_8	hotu, hoti bhavissatī”ti evaṃ pana kittetuṃ na vaṭṭati. Pāsāṇādīsupi eseva nayo.	748	
PA_tika-vin09_t:748_9	Tenāha “puratthimāya disāya kiṃ nimitta”ntiādi. “Pabbato, bhante, udakaṃ, bhante”ti	748	
PA_tika-vin09_t:748_10	evaṃ pana upasampanno vā ācikkhatu, anupasampanno vā, vaṭṭatiyeva. Ādisaddena “puratthimāya	7481	
PA_tika-vin09_t:748_11	anudisāya kiṃ nimittaṃ? Pāsāṇo, bhante, eso pāsāṇo nimittaṃ. Dakkhiṇāya disāya, dakkhiṇāya	7481	
PA_tika-vin09_t:748_12	anudisāya, pacchimāya disāya, pacchimāya anudisāya, uttarāya disāya, uttarāya anudisāya	7481	
PA_tika-vin09_t:748_13	kiṃ nimittaṃ? Udakaṃ, bhante, etaṃ udakaṃ nimitta”nti idaṃ saṅgaṇhāti. Ettha pana	7481	
PA_tika-vin09_t:748_14	aṭṭhatvā puna “puratthimāya disāya kiṃ nimittaṃ? Pabbato, bhante, eso pabbato nimitta”nti	7481	
PA_tika-vin09_t:748_15	evaṃ paṭhamaṃ kittitanimittaṃ kittetvāva ṭhapetabbaṃ. Evañhi nimittena nimittaṃ ghaṭitaṃ	7481	
PA_tika-vin09_t:748_16	hoti. Sammā kittetvāti aññamaññanāmavipariyāyena, animittānaṃ nāmena ca akittetvā	7481	
PA_tika-vin09_t:748_17	yathāvutteneva nayena kittetvā. Sammatāti “suṇātu me, bhante”tiādinā nayena uposathakkhandhake	7481	
PA_tika-vin09_t:748_18	vuttāya parisuddhāya ñattidutiyakammavācāya baddhā. Tattha nimittāni sakiṃ kittitānipi	7481	
PA_tika-vin09_t:748_19	kittitāneva honti. Andhakaṭṭhakathāyaṃ pana tikkhattuṃ sīmamaṇḍalaṃ sambandhantena	7481	
PA_tika-vin09_t:748_20	nimittaṃ kittetabba”nti vuttaṃ.	7482	
PA_tika-vin09_t:749_0	Tatrāti tesu aṭṭhasu nimittesu. Nimittupagatāti nimittayogyatā. “Hatthippamāṇato	749	
PA_tika-vin09_t:749_1	paṭṭhāyā”ti vacanato hatthippamāṇopi nimittupagoyeva. Hatthī pana sattaratano vā	749	
PA_tika-vin09_t:749_2	aḍḍhaṭṭharatano vā. Tato omakataroti tato hatthippamāṇato khuddakataro. Sace catūsu	749	
PA_tika-vin09_t:749_3	disāsu cattāro vā tīsu vā tayo pabbatā honti, catūhi, tīhi vā pabbatanimitteheva	749	
PA_tika-vin09_t:749_4	sammannitumpi vaṭṭati, dvīhi pana nimittehi, ekena vā sammannituṃ na vaṭṭati. Ito	749	
PA_tika-vin09_t:749_5	paresu pāsāṇanimittādīsupi eseva nayo. Tasmā pabbatanimittaṃ karontena pucchitabbaṃ	749	
PA_tika-vin09_t:749_6	“ekābaddho, na ekābaddho”ti. Sace ekābaddho hoti, na kātabbo. Tañhi catūsu vā aṭṭhasu	749	
PA_tika-vin09_t:749_7	vā disāsu kittentenāpi ekameva nimittaṃ kittitaṃ hoti. Tasmā yo evaṃ cakkasaṇṭhānena	749	
PA_tika-vin09_t:749_8	vihāraṃ parikkhipitvā ṭhito pabbato, taṃ ekadisāya kittetvā aññāsu disāsu taṃ bahiddhā	749	
PA_tika-vin09_t:749_9	katvā anto aññāni nimittāni kittetabbāni. Sace pabbatassa tatiyabhāgaṃ vā upaḍḍhaṃ	749	
PA_tika-vin09_t:749_10	vā antosīmāya kattukāmā honti, pabbataṃ akittetvā yattakaṃ padesaṃ anto kattukāmā,	7491	
PA_tika-vin09_t:749_11	tassa parato tasmiṃyeva pabbate jātarukkhavammikādīsu aññataraṃ nimittaṃ kittetabbaṃ.	7491	
PA_tika-vin09_t:749_12	Sace yojanadviyojanappamāṇaṃ sabbaṃ pabbataṃ anto kattukāmā honti, pabbatassa parato	7491	
PA_tika-vin09_t:749_13	bhūmiyaṃ jātarukkhavammikādīni nimittāni kittetabbāni.	7491	
PA_tika-vin09_t:750_0	Saṅkhaṃ gacchatīti gaṇanaṃ vohāraṃ gacchatīti attho. Dvattiṃsapalaguḷapiṇḍaparimāṇoti	750	
PA_tika-vin09_t:750_1	thūlatāya, na tulagaṇanāya. Tattha “ekapalaṃ nāma dasakalañja”nti vadanti. Iṭṭhakā	750	
PA_tika-vin09_t:750_2	mahantāpi na vaṭṭati. Tathā animittupagapāsāṇānaṃ rāsi, pageva paṃsuvālukārāsi. Bhūmisamo	750	
PA_tika-vin09_t:750_3	khalamaṇḍalasadiso piṭṭhipāsāṇo vā bhūmito khāṇuko viya uṭṭhitapāsāṇo vā hoti, sopi	750	
PA_tika-vin09_t:750_4	pamāṇūpago ce, vaṭṭati. “Piṭṭhipāsāṇo pana atimahantopi pāsāṇasaṅkhameva gacchatīti	750	
PA_tika-vin09_t:750_5	āha “piṭṭhipāsāṇo panā”tiādi. Tasmā sace mahato piṭṭhipāsāṇassa ekaṃ padesaṃ antosīmāyaṃ	750	
PA_tika-vin09_t:750_6	kattukāmā honti, taṃ akittetvā tassupari añño pāsāṇo kittetabbo. Sace piṭṭhipāsāṇupari	750	
PA_tika-vin09_t:750_7	vihāraṃ karonti, vihāramajjhena ca piṭṭhipāsāṇo vinivijjhitvā gacchati, evarūpo piṭṭhipāsāṇo	750	
PA_tika-vin09_t:750_8	na vaṭṭati. Sace hi taṃ kittenti, nimittassupari vihāro hoti, nimittañca nāma bahisīmāyaṃ	750	
PA_tika-vin09_t:750_9	hoti, vihāropi bahisīmāyaṃ āpajjati. Vihāraṃ parikkhipitvā ṭhitapiṭṭhipāsāṇo pana	750	
PA_tika-vin09_t:750_10	ekattha kittetvā aññattha na kittetabbo.	7501	
PA_tika-vin09_t:751_0	Vananimitte tiṇavanaṃ vā tacasārarukkhavanaṃ vā na vaṭṭatīti āha “antosārehī”tiādi.	751	
PA_tika-vin09_t:751_1	Antosārā nāma ambajambupanasādayo. Antosāramissakehīti anto sāro yesaṃ te antosārā,	751	
PA_tika-vin09_t:751_2	tehi missakā antosāramissakā, tehi. Catupañcarukkhamattampīti heṭṭhimaparicchedanāha.	751	
PA_tika-vin09_t:751_3	Ukkaṃsato pana yojanasatikampi vanaṃ vaṭṭati. Ettha pana caturukkhamattañce, tayo	751	
PA_tika-vin09_t:751_4	sārato, eko asārato. Pañcarukkhamattañce, tayo sārato, dve asāratoti gahetabbaṃ.	751	
PA_tika-vin09_t:751_5	Sace pana vanamajjhe vihāraṃ karonti, taṃ vanaṃ na kittetabbaṃ. Ekadesaṃ antosīmāyaṃ	751	
PA_tika-vin09_t:751_6	kattukāmehipi vanaṃ akittetvā tattha rukkhapāsāṇādayo kittetabbā, vihāraṃ parikkhipitvā	751	
PA_tika-vin09_t:751_7	ṭhitavanaṃ ekattha kittetvā aññattha na kittetabbaṃ.	751	
PA_tika-vin09_t:752_0	Rukkhanimittepi tacasārarukkho na vaṭṭatīti āha “antosāro”ti. “Bhūmiyaṃ patiṭṭhito”ti	752	
PA_tika-vin09_t:752_1	iminā kuṭasarāvādīsu ṭhitaṃ paṭikkhipati. Tato apanetvā pana taṅkhaṇampi bhūmiyaṃ	752	
PA_tika-vin09_t:752_2	ropetvā koṭṭhakaṃ katvā udakaṃ āsiñcitvā kittetuṃ vaṭṭati, navamūlasākhāniggamanaṃ	752	
PA_tika-vin09_t:752_3	akāraṇaṃ. Khandhaṃ chinditvā ropite pana etaṃ yujjati. Sūcidaṇḍakappamāṇoti “sīhaḷadīpe	752	
PA_tika-vin09_t:752_4	lekhanadaṇḍappamāṇo”ti vadanti, so ca kaniṭṭhaṅguliparimāṇoti daṭṭhabbo. Idaṃ pana	752	
PA_tika-vin09_t:752_5	rukkhanimittaṃ kittentena “rukkho”tipi, “sākarukkho, sālarukkho”tipi vattuṃ vaṭṭati.	752	
PA_tika-vin09_t:752_6	Ekābaddhaṃ pana suppatiṭṭhitanigrodhasadisaṃ rukkhaṃ ekattha kittetvā aññattha kittetuṃ na vaṭṭati.	752	
PA_tika-vin09_t:753_0	Magganimitte araññakhettanadītaḷākamaggādayo na vaṭṭantīti āha “jaṅghamaggo vā hotū”tiādi.	753	
PA_tika-vin09_t:753_1	Yo pana jaṅghamaggo sakaṭamaggato okkamitvā puna sakaṭamaggameva otarati, ye vā jaṅghamaggasakaṭamaggā	753	
PA_tika-vin09_t:753_2	avalañjitā, te na vaṭṭanti. Tenāha “jaṅghasatthasakaṭasatthehī”tiādi. Ettha ca sace	753	
PA_tika-vin09_t:753_3	sakaṭamaggassa antimacakkamaggaṃ nimittaṃ karonti, maggo bahisīmāya hoti. Sace bāhiracakkamaggaṃ	753	
PA_tika-vin09_t:753_4	nimittaṃ karonti, bāhiracakkamaggova bahisīmāya hoti, sesaṃ antosīmaṃ bhajatīti veditabbaṃ.	753	
PA_tika-vin09_t:753_5	Sacepi dve maggā nikkhamitvā pacchā sakaṭadhuramiva ekībhavanti, dvidhā bhinnaṭṭhāne	753	
PA_tika-vin09_t:753_6	vā sambandhaṭṭhāne vā sakiṃ kittetvā puna na kittetabbā. Ekābaddhanimittañhetaṃ hoti.	753	
PA_tika-vin09_t:754_0	Sace vihāraṃ parikkhipitvā cattāro maggā catūsu disāsu gacchanti, majjhe ekaṃ kittetvā	754	
PA_tika-vin09_t:754_1	aparaṃ kittetuṃ na vaṭṭati. Ekābaddhanimittañhetaṃ. Koṇaṃ vinivijjhitvā gataṃ pana	754	
PA_tika-vin09_t:754_2	parabhāge kittetuṃ vaṭṭati. Vihāramajjhena vinivijjhitvā gatamaggo pana na kittetabbo.	754	
PA_tika-vin09_t:754_3	Kittite pana nimittassa upari vihāro hoti. Imañca maggaṃ kittentena “maggo pajjo	754	
PA_tika-vin09_t:754_4	patho”tiādinā vuttesu dasasu nāmesu yena kenaci nāmena kittetuṃ vaṭṭati. Parikhāsaṇṭhānena	754	
PA_tika-vin09_t:754_5	vihāraṃ parikkhipitvā gatamaggo ekattha kittetvā aññattha kittetuṃ na vaṭṭati.	754	
PA_tika-vin09_t:755_0	Yaṃ pana abaddhasīmālakkhaṇe nadiṃ vakkhāmāti “yassā dhammikānaṃ rājūnaṃ kāle”tiādinā	755	
PA_tika-vin09_t:755_1	udakukkhepasīmāyaṃ nadiyā vakkhamānattā vuttaṃ. Yā pana nadī maggo viya sakaṭadhurasaṇṭhānena	755	
PA_tika-vin09_t:755_2	vā parikhāsaṇṭhānena vā vihāraṃ parikkhipitvā gatā, naṃ ekattha kittetvā aññattha	755	
PA_tika-vin09_t:755_3	kittetuṃ na vaṭṭati. Vihārassa catūsu disāsu aññamaññaṃ vinivijjhitvā gate nadīcatukkepi	755	
PA_tika-vin09_t:755_4	eseva nayo. Asammissanadiyo pana catassopi kittetuṃ vaṭṭati. Sace vatiṃ karonto viya	755	
PA_tika-vin09_t:755_5	rukkhapāde nikhaṇitvā vallipalālādīhi nadīsotaṃ rumbhanti, udakampi ajjhottharitvā	755	
PA_tika-vin09_t:755_6	āvaraṇaṃ pavattatiyeva, nimittaṃ kātuṃ vaṭṭati. Yathā pana udakaṃ nappavattati, evaṃ	755	
PA_tika-vin09_t:755_7	setumhi kate appavattamānā nadī nimittaṃ kātuṃ na vaṭṭati. Pavattanaṭṭhāne nadīnimittaṃ,	755	
PA_tika-vin09_t:755_8	appavattanaṭṭhāne udakanimittaṃ kātuṃ vaṭṭati.	755	
PA_tika-vin09_t:756_0	Yā pana dubbuṭṭhikāle vā gimhe vā nirudakabhāvena nappavattati, sā vaṭṭati. Mahānadito	756	
PA_tika-vin09_t:756_1	udakamātikaṃ nīharanti, sā kunnadīsadisā hutvā tīṇi sassāni sampādentī niccaṃ pavattati.	756	
PA_tika-vin09_t:756_2	Kiñcāpi pavattati, nimittaṃ kātuṃ na vaṭṭati. Yā pana mūle mahānadito niggatāpi kālantarena	756	
PA_tika-vin09_t:756_3	teneva niggatamaggena nadiṃ bhinditvā sayameva gacchati, gacchantī ca parato susumārādisamākiṇṇā	756	
PA_tika-vin09_t:756_4	nāvādīhi sañcaritabbā nadī hoti, taṃ nimittaṃ kātuṃ vaṭṭati.	756	
PA_tika-vin09_t:757_0	Asandamānanti appavattamānaṃ. Sandamānaṃ nāma oghanadīudakavāhakamātikāsu udakaṃ.	757	
PA_tika-vin09_t:757_1	Vuttaparicchedakālaṃ atiṭṭhantanti “yāva kammavācāpariyosānā saṇṭhamānaka”nti vuttaparicchedakālaṃ	757	
PA_tika-vin09_t:757_2	atiṭṭhantaṃ. Bhājanagatanti nāvācāṭiādīsu bhājanesu gataṃ. Yaṃ pana andhakaṭṭhakathāyaṃ	757	
PA_tika-vin09_t:757_3	“gambhīresu āvāṭādīsu ukkhepimaṃ udakaṃ nimittaṃ na kātabba”nti vuttaṃ, taṃ duvuttaṃ,	757	
PA_tika-vin09_t:757_4	attano matimattameva. Ṭhitaṃ pana antamaso sūkarakhatāyapi gāmadārakānaṃ kīḷanavāpiyampi	757	
PA_tika-vin09_t:757_5	sace yāva kammavācāpariyosānaṃ tiṭṭhati, appaṃ vā hotu, bahu vā, vaṭṭatiyeva. Tasmiṃ	757	
PA_tika-vin09_t:757_6	pana ṭhāne nimittasaññākaraṇatthaṃ pāsāṇavālikāpaṃsuādirāsi vā pāsāṇatthambho vā	757	
PA_tika-vin09_t:757_7	dārutthambho vā kātabbo.	757	
PA_tika-vin09_t:758_0	Evaṃ nimittasampattiyuttataṃ dassetvā idāni yehi ākārehi baddhā parisāsampattiyuttā	758	
PA_tika-vin09_t:758_1	nāma hoti, taṃ dassetuṃ “parisāsampattiyā yuttā nāmā”tiādimāha. Imassa pana kammassa	758	
PA_tika-vin09_t:758_2	catuvaggakaraṇīyattā “catūhi bhikkhūhī”ti vuttaṃ. Imañca sīmaṃ bandhitukāmehi sāmantavihāresu	758	
PA_tika-vin09_t:758_3	bhikkhū tassa tassa vihārassa sīmāparicchedaṃ pucchitvā baddhasīmavihārānaṃ sīmāya	758	
PA_tika-vin09_t:758_4	sīmantarikaṃ, abaddhasīmavihārānaṃ sīmāya upacāraṃ ṭhapetvā disācārikabhikkhūnaṃ	758	
PA_tika-vin09_t:758_5	nissañcārasamaye sace ekasmiṃ gāmakhette sīmaṃ bandhitukāmā, ye tattha baddhasīmavihārā,	758	
PA_tika-vin09_t:758_6	tesu bhikkhūnaṃ “mayaṃ ajja sīmaṃ bandhissāma, tumhe sakasakasīmāparicchedato mā	758	
PA_tika-vin09_t:758_7	nikkhamitthā”ti pesetabbaṃ. Ye abaddhasīmavihārā, tesu bhikkhū ekajjhaṃ sannipātāpetabbā,	758	
PA_tika-vin09_t:758_8	chandārahānaṃ chando āharāpetabbo. Tena vuttaṃ “yāvatikā tasmiṃ gāmakhette”tiādi.	758	
PA_tika-vin09_t:758_9	Tasmiṃ gāmakhetteti yasmiṃ gāmakhette ṭhatvā kammavācaṃ vācenti, tasmiṃ gāmakhette.	758	
PA_tika-vin09_t:758_10	“Sace aññānipi gāmakhettāni anto kattukāmā, tesu gāmesu ye bhikkhū vasanti, tehipi	7581	
PA_tika-vin09_t:758_11	āgantabbaṃ, anāgacchantānaṃ chando āharitabbo”ti mahāsumatthero āha. Mahāpadumatthero	7581	
PA_tika-vin09_t:758_12	panāha “nānāgāmakhettāni nāma pāṭiyekkaṃ baddhasīmāsadisāni, na tato chandapārisuddhi	7581	
PA_tika-vin09_t:758_13	āgacchati. Antonimittagatehi pana bhikkhūhi āgantabba”nti vatvā puna āha “samānasaṃvāsakasīmāsammannanakāle	7581	
PA_tika-vin09_t:758_14	āgamanampi anāgamanampi vaṭṭati, avippavāsasīmāsammannanakāle pana antonimittagatehi	7581	
PA_tika-vin09_t:758_15	āgantabbaṃ. Anāgacchantānaṃ chando āharitabbo”ti.	7581	
PA_tika-vin09_t:759_0	Idāni yehi ākārehi sammatā kammavācāsampattiyuttā nāma hoti, taṃ dassetuṃ “kammavācāsampattiyā	759	
PA_tika-vin09_t:759_1	yuttā nāmā”tiādimāha. Ādisaddena. “Yadi saṅghassa pattakallaṃ, saṅgho etehi nimittehi	759	
PA_tika-vin09_t:759_2	sīmaṃ sammanneyya samānasaṃvāsaṃ ekūposathaṃ, esā ñatti. Suṇātu me, bhante, saṅgho,	759	
PA_tika-vin09_t:759_3	yāvatā samantā nimittā kittitā, saṅgho etehi nimittehi sīmaṃ sammannati samānasaṃvāsaṃ	759	
PA_tika-vin09_t:759_4	ekūposathaṃ, yassāyasmato khamati etehi nimittehi sīmāya sammuti samānasaṃvāsāya	759	
PA_tika-vin09_t:759_5	ekūposathāya, so tuṇhassa. Yassa nakkhamati, so bhāseyya. Sammatā sīmā saṅghena etehi	759	
PA_tika-vin09_t:759_6	nimittehi samānasaṃvāsā ekūposathā, khamati saṅghassa, tasmā tuṇhī, evametaṃ dhārayāmī”ti	759	
PA_tika-vin09_t:759_7	imaṃ pāḷisesaṃ saṅgaṇhāti. Vuttāyāti uposathakkhandhake vuttāya. Ñattidosaanussāvanadosehi	759	
PA_tika-vin09_t:759_8	virahitattā parisuddhāya.	759	
PA_tika-vin09_t:760_0	Khaṇḍasīmā nāma khuddakasīmā. Samānasaṃvāsakatthaṃ sammatā sīmā samānasaṃvāsakasīmā.	760	
PA_tika-vin09_t:760_1	Avippavāsatthaṃ sammatā sīmā avippavāsasīmā. Imāsu pana tīsu sīmaṃ sammannantehi	760	
PA_tika-vin09_t:760_2	pabbajjupasampadādīnaṃ saṅghakammānaṃ sukhakaraṇatthaṃ paṭhamaṃ khaṇḍasīmā bandhitabbā.	760	
PA_tika-vin09_t:760_3	Taṃ pana bandhantehi vattaṃ jānitabbaṃ. Sace hi bodhicetiyabhattasālādīni sabbavatthūni	760	
PA_tika-vin09_t:760_4	patiṭṭhāpetvā katavihāre bandhanti, vihāramajjhe bahūnaṃ samosaraṇaṭṭhāne abandhitvā	760	
PA_tika-vin09_t:760_5	vihārapaccante vivittokāse bandhitabbā. Akatavihāre bandhantehi bodhicetiyādīnaṃ	760	
PA_tika-vin09_t:760_6	sabbavatthūnaṃ ṭhānaṃ sallakkhetvā yathā patiṭṭhitesu vatthūsu vihārapaccante vivittokāse	760	
PA_tika-vin09_t:760_7	hoti, evaṃ bandhitabbā. Sā heṭṭhimaparicchedena sace ekavīsatibhikkhū gaṇhāti, vaṭṭati.	760	
PA_tika-vin09_t:760_8	Tato oraṃ na vaṭṭati. Paraṃ bhikkhusahassaṃ gaṇhantīpi vaṭṭati. Taṃ bandhantehi sīmāmāḷakassa	760	
PA_tika-vin09_t:760_9	samantā nimittupagā pāsāṇā ṭhapetabbā, na khaṇḍasīmāya ṭhitehi mahāsīmā bandhitabbā,	760	
PA_tika-vin09_t:760_10	na mahāsīmāya ṭhitehi khaṇḍasīmā. Khaṇḍasīmāyameva pana ṭhatvā khaṇḍasīmā bandhitabbā,	7601	
PA_tika-vin09_t:760_11	mahāsīmāyameva ṭhatvā mahāsīmā.	7601	
PA_tika-vin09_t:761_0	Tatrāyaṃ bandhanavidhi – samantā “eso pāsāṇo nimitta”nti evaṃ nimittāni kittetvā	761	
PA_tika-vin09_t:761_1	kammavācāya sīmā sammannitabbā. Atha tassā eva daḷhīkammatthaṃ avippavāsakammavācā	761	
PA_tika-vin09_t:761_2	kātabbā. Evañhi “sīmaṃ samūhanissāmā”ti āgatā samūhanituṃ na sakkhissanti. Sīmaṃ	761	
PA_tika-vin09_t:761_3	sammannitvā bahi sīmantarikapāsāṇā ṭhapetabbā, sīmantarikā pacchimakoṭiyā caturaṅgulappamāṇāpi	761	
PA_tika-vin09_t:761_4	vaṭṭati. Sace pana vihāro mahā hoti, dvepi tissopi tatuttaripi khaṇḍasīmāyo bandhitabbā.	761	
PA_tika-vin09_t:762_0	Evaṃ khaṇḍasīmaṃ sammannitvā mahāsīmāsammutikāle khaṇḍasīmato nikkhamitvā mahāsīmāyaṃ	762	
PA_tika-vin09_t:762_1	ṭhatvā samantā anupariyāyantehi sīmantarikapāsāṇā kittetabbā. Tato avasesanimitte	762	
PA_tika-vin09_t:762_2	kittetvā hatthapāsaṃ avijahantehi kammavācāya samānasaṃvāsakasīmaṃ sammannitvā tassā	762	
PA_tika-vin09_t:762_3	daḷhīkammatthaṃ avippavāsakammavācāpi kātabbā. Evañhi “sīmaṃ samūhanissāmā”ti āgatā	762	
PA_tika-vin09_t:762_4	samūhanituṃ na sakkhissanti. Sace pana khaṇḍasīmāya nimittāni kittetvā tato sīmantarikāya	762	
PA_tika-vin09_t:762_5	nimittāni kittetvā mahāsīmāya nimittāni kittenti, evaṃ tīsu ṭhānesu nimittāni kittetvā	762	
PA_tika-vin09_t:762_6	yaṃ sīmaṃ icchanti, taṃ paṭhamaṃ bandhituṃ vaṭṭati. Evaṃ santepi yathāvuttanayena	762	
PA_tika-vin09_t:762_7	khaṇḍasīmatova paṭṭhāya bandhitabbā. Evaṃ baddhāsu pana sīmāsu khaṇḍasīmāyaṃ ṭhitā	762	
PA_tika-vin09_t:762_8	bhikkhū mahāsīmāyaṃ kammaṃ karontānaṃ na kopenti, mahāsīmāyaṃ vā ṭhitā khaṇḍasīmāyaṃ	762	
PA_tika-vin09_t:762_9	karontānaṃ. Sīmantarikāya pana ṭhitā ubhinnampi na kopanti. Gāmakhette ṭhatvā kammaṃ	762	
PA_tika-vin09_t:762_10	karontānaṃ pana sīmantarikāya ṭhitā kopenti. Sīmantarikā hi gāmakhettaṃ bhajati.	7621	
PA_tika-vin09_t:762_11	Avippavāsasīmāsammannane kate sati sā ca avippavāsasīmā nāma hoti. Tenāha “tassāyeva	7621	
PA_tika-vin09_t:762_12	pabhedo”ti. Tassāyevāti baddhasīmāya eva.	7621	
PA_tika-vin09_t:763_0	Ayaṃ pana viseso – “ṭhapetvā gāmañca gāmūpacārañcā”ti vacanato avippavāsasīmā gāmañca	763	
PA_tika-vin09_t:763_1	gāmūpacārañca na otarati, samānasaṃvāsakasīmā pana tatthāpi otarati. Samānasaṃvāsakasīmā	763	
PA_tika-vin09_t:763_2	cettha attano dhammatāya gacchati, avippavāsasīmā pana yattha samānasaṃvāsakasīmā,	763	
PA_tika-vin09_t:763_3	tattheva gacchati. Na hi tassā visuṃ nimittakittanaṃ atthi. Tattha sace avippavāsāya	763	
PA_tika-vin09_t:763_4	sammutikāle gāmo atthi, taṃ sā na otarati. Sace pana sammatāya sīmāya pacchā gāmo	763	
PA_tika-vin09_t:763_5	nivisati, sopi sīmāsaṅkhameva gacchati. Yathā ca pacchā niviṭṭho, evaṃ paṭhamaṃ niviṭṭhassa	763	
PA_tika-vin09_t:763_6	pacchā vaḍḍhitappadesopi sīmāsaṅkhameva gacchati. Sacepi sīmāsammutikāle gehāni katāni,	763	
PA_tika-vin09_t:763_7	“pavisissāmā”ti ālayopi atthi, manussā pana appaviṭṭhā, porāṇagāmaṃ vā sagehameva	763	
PA_tika-vin09_t:763_8	chaḍḍetvā aññattha gatā, agāmoyeva esa, sīmā otarati. Sace pana ekampi kulaṃ paviṭṭhaṃ	763	
PA_tika-vin09_t:763_9	vā agataṃ vā atthi, gāmoyeva, sīmā na otarati.	763	
PA_tika-vin09_t:764_0	Evaṃ baddhasīmaṃ dassetvā idāni abaddhasīmaṃ dassento “abaddhasīmā panā”tiādimāha.	764	
PA_tika-vin09_t:764_1	Gāmo eva sīmā gāmasīmā. Gāmaggahaṇena cettha nigamanagarānampi saṅgaho veditabbo.	764	
PA_tika-vin09_t:764_2	Yattake padese tassa gāmassa gāmabhojakā baliṃ labhanti, so padeso appo vā hotu,	764	
PA_tika-vin09_t:764_3	mahanto vā, ekaṃ gāmakhettaṃ nāma. Yampi ekasmiṃyeva gāmakhette ekaṃ padesaṃ “ayaṃ	764	
PA_tika-vin09_t:764_4	visuṃ gāmo hotū”ti paricchinditvā rājā kassaci deti, sopi visuṃgāmasīmā hotiyeva.	764	
PA_tika-vin09_t:764_5	Tasmā sā ca itarā ca pakatigāmasīmā baddhasīmāsadisāva hoti. Kevalaṃ pana ticīvaravippavāsaparihāraṃ na labhatīti.	764	
PA_tika-vin09_t:765_0	Agāmake araññeti viñjhāṭavisadise araññe. Tenāha “agāmakaṃ nāmā”tiādi. Ayaṃ pana	765	
PA_tika-vin09_t:765_1	sīmā ticīvaravippavāsaparihārampi labhati. Macchabandhānanti kevaṭṭānaṃ. Agamanapathesūti	765	
PA_tika-vin09_t:765_2	gantuṃ asakkuṇeyyapathesu. Yattha tadaheva gantvā tadaheva paccāgantuṃ na sakkā hoti,	765	
PA_tika-vin09_t:765_3	tādisesūti vuttaṃ hoti. Tesaṃ gamanapariyantassa orato pana gāmasīmāsaṅkhaṃ gacchati.	765	
PA_tika-vin09_t:765_4	Tattha gāmasīmaṃ asodhetvā kammaṃ kātuṃ na vaṭṭati. Majjhe ṭhitānaṃ sabbadisāsu sattabbhantarāti	765	
PA_tika-vin09_t:765_5	majjhe ṭhitānaṃ bhikkhūnaṃ ṭhitokāsato sabbadisāsu sattabbhantarā. Tatthāti tesu	765	
PA_tika-vin09_t:765_6	abbhantaresu. Tasmāti yasmā parisavasena vaḍḍhati, tasmā. Upacāratthāyāti sīmopacāratthāya.	765	
PA_tika-vin09_t:765_7	Sīmābhāvaṃ paṭikkhipitvāti baddhasīmābhāvaṃ paṭikkhipitvā. Samāno saṃvāso etthāti	765	
PA_tika-vin09_t:765_8	samānasaṃvāsā. Eko uposatho etthāti ekūposathā. Ettha ca uposathassa visuṃ gahitattā	765	
PA_tika-vin09_t:765_9	avasesakammavasena samānasaṃvāsatā veditabbā. Vuttāti abaddhasīmāparicchedaṃ dassetuṃ	765	
PA_tika-vin09_t:765_10	uposathakkhandhake vuttā. Anu anu aḍḍhamāsaṃ anvaḍḍhamāsaṃ, aḍḍhamāse aḍḍhamāseti	7651	
PA_tika-vin09_t:765_11	attho. Evaṃ “anudasāha”ntiādīsupi. Deveti meghe. Valāhakesu vigatamattesūti bhāvenabhāvalakkhaṇe	7651	
PA_tika-vin09_t:765_12	bhummaṃ. Sotanti udakappavāho vuccati. Titthena vā atitthena vā otaritvāti pāṭhaseso.	7651	
PA_tika-vin09_t:765_13	Timaṇḍalaṃ paṭicchādetvāti yathā timaṇḍalapaṭicchādanaṃ hoti, evaṃ nivāsetvā. Uttarantiyāti	7651	
PA_tika-vin09_t:765_14	yattha katthaci uttarantiyā. Bhikkhunīvibhaṅge bhikkhuniyā vasena nadīlakkhaṇassa	7651	
PA_tika-vin09_t:765_15	pāḷiyaṃ āgatattā “bhikkhuniyā”ti vuttaṃ, na pana visesasabbhāvato.	7651	
PA_tika-vin09_t:766_0	Kenaci khaṇitvā akatoti antamaso tiracchānenapi khaṇitvā akato. Nadiṃ vā samuddaṃ	766	
PA_tika-vin09_t:766_1	vā bhinditvāti nadīkūlaṃ vā samuddavelaṃ vā bhinditvā. Etaṃ lakkhaṇanti “yattha nadiyaṃ	766	
PA_tika-vin09_t:766_2	vuttappakāre vassakāle udakaṃ santiṭṭhatī”ti vuttappakāralakkhaṇaṃ. Loṇīpi jātassarasaṅkhameva	766	
PA_tika-vin09_t:766_3	gacchati. Yattha pana vuttappakāre vassakāle vasse pacchinnamatte pivituṃ vā hatthapāde	766	
PA_tika-vin09_t:766_4	dhovituṃ vā udakaṃ na hoti sukkhati, ayaṃ jātassaro gāmakhettasaṅkhameva gacchati.	766	
PA_tika-vin09_t:767_0	Udakukkhepāti karaṇatthe nissakkavacananti āha “udakukkhepenā”ti. Kathaṃ pana udakaṃ	767	
PA_tika-vin09_t:767_1	khipitabbanti āha “tatthā”tiādi. Majjhimena purisenāti thāmamajjhimena purisena.	767	
PA_tika-vin09_t:767_2	Ayaṃ udakukkhepo nāmāti ayaṃ udakukkhepena paricchinnā sīmā nāmāti attho. Yāva parisā	767	
PA_tika-vin09_t:767_3	vaḍḍhati, tāva ayaṃ sīmāpi vaḍḍhati, parisapariyantato udakukkhepoyeva pamāṇaṃ. Sace	767	
PA_tika-vin09_t:767_4	pana nadī nātidīghā hoti, pabhavato paṭṭhāya yāva mukhadvāraṃ sabbattha saṅgho nisīdati,	767	
PA_tika-vin09_t:767_5	udakukkhepasīmākammaṃ natthi. Sakalāpi nadī etesaṃyeva bhikkhūnaṃ pahoti.	767	
PA_tika-vin09_t:768_0	Pakativassakāleti pubbe vuttappakāre pakativassakāle. Catūsu māsesūti vassānassa	768	
PA_tika-vin09_t:768_1	catūsu māsesu. Ativuṭṭhikāle oghena otthatokāso na gahetabbo. So hi gāmasīmāsaṅkhameva	768	
PA_tika-vin09_t:768_2	gacchati. Antonadiyaṃ jātassare jātapiṭṭhipāsāṇadīpakesupi ayameva vinicchayo veditabbo.	768	
PA_tika-vin09_t:768_3	Sace pana nadī paripuṇṇā hoti samatitthikā, udakasāṭikaṃ nivāsetvāpi antonadiyaṃyeva	768	
PA_tika-vin09_t:768_4	kammaṃ kātabbaṃ. Sace na sakkonti, nāvāyapi ṭhatvā kātabbaṃ. Gacchantiyā pana nāvāya	768	
PA_tika-vin09_t:768_5	kātuṃ na vaṭṭati. Kasmā? Udakukkhepamattameva hi sīmā, taṃ nāvā sīghameva atikkāmeti.	768	
PA_tika-vin09_t:768_6	Evaṃ sati aññissā sīmāya ñatti, aññissā anussāvanā hoti, tasmā nāvaṃ arittena vā	768	
PA_tika-vin09_t:768_7	ṭhapetvā, pāsāṇe vā lambitvā, antonadiyaṃ jātarukkhe vā bandhitvā kammaṃ kātabbaṃ.	768	
PA_tika-vin09_t:768_8	Antonadiyaṃ baddhaaṭṭakepi antonadiyaṃ jātarukkhepi ṭhitehi kammaṃ kātuṃ vaṭṭati.	768	
PA_tika-vin09_t:769_0	Sace pana rukkhassa sākhā vā tato nikkhantapāroho vā bahinadītīre vihārasīmāya vā	769	
PA_tika-vin09_t:769_1	gāmasīmāya vā patiṭṭhito, sīmaṃ vā sodhetvā, sākhaṃ vā chinditvā kammaṃ kātabbaṃ.	769	
PA_tika-vin09_t:769_2	Bahinadītīre jātarukkhassa antonadiyaṃ paviṭṭhasākhāya vā pārohe vā nāvaṃ bandhitvā	769	
PA_tika-vin09_t:769_3	kammaṃ kātuṃ na vaṭṭati. Karontehi sīmā vā sodhetabbā, sākhaṃ chinditvā vā tassa	769	
PA_tika-vin09_t:769_4	bahipatiṭṭhitabhāgo nāsetabbo. Nadītīre pana khāṇukaṃ koṭṭetvā tattha bandhanāvāya na vaṭṭatiyeva.	769	
PA_tika-vin09_t:770_0	Nadiyaṃ setuṃ karonti, sace antonadiyaṃyeva setu vā setupādā vā, setumhi ṭhitehi	770	
PA_tika-vin09_t:770_1	kammaṃ kātuṃ vaṭṭati. Sace pana setu vā setupādā vā bahitīre patiṭṭhitā, kammaṃ kātuṃ	770	
PA_tika-vin09_t:770_2	na vaṭṭati, sīmaṃ sodhetvā kammaṃ kātabbaṃ. Atha setupādā anto, setu pana ubhinnampi	770	
PA_tika-vin09_t:770_3	tīrānaṃ upariākāse ṭhito, vaṭṭati. Jātassarepi eseva nayo.	770	
PA_tika-vin09_t:771_0	“Yasmiṃ padese pakativīciyo ottharitvā saṇṭhahantī”ti etena yaṃ padesaṃ uddhaṃ vaḍḍhanakaudakaṃ	771	
PA_tika-vin09_t:771_1	vā pakativīciyo vā vegena āgantvā ottharanti, tattha kammaṃ kātuṃ na vaṭṭatīti dasseti.	771	
PA_tika-vin09_t:771_2	Sace ūmivego bādhati, nāvāya vā aṭṭake vā ṭhatvā kātabbaṃ. Tesu vinicchayo nadiyaṃ	771	
PA_tika-vin09_t:771_3	vuttanayeneva veditabbo. Sace pana samuddo gāmasīmaṃ vā nigamasīmaṃ vā ottharitvā	771	
PA_tika-vin09_t:771_4	tiṭṭhati, samuddova hoti. Tattha kammaṃ kātuṃ vaṭṭati. Tato paṭṭhāya kappiyabhūmīti	771	
PA_tika-vin09_t:771_5	ottharitvā saṇṭhitaudakantato paṭṭhāya anto nadījātassarasamuddo nāmāti attho. Dubbuṭṭhikāleti	771	
PA_tika-vin09_t:771_6	vassānahemante sandhāya vuttaṃ. Sukkhesupīti nirudakesupi. Yathā ca vāpikhaṇane,	771	
PA_tika-vin09_t:771_7	evaṃ āvāṭapokkharaṇīādīnaṃ khaṇanepi gāmakhettaṃ hotiyevāti daṭṭhabbaṃ. Vappaṃ vā	771	
PA_tika-vin09_t:771_8	karontīti lābutipusakādivappaṃ vā karonti. Taṃ ṭhānanti yattha vāpiādikaṃ kataṃ,	771	
PA_tika-vin09_t:771_9	taṃ ṭhānaṃ. Aññaṃ pana kappiyabhūmi. Sace pana jātassaraṃ pūretvā thalaṃ karonti,	771	
PA_tika-vin09_t:771_10	ekasmiṃ disābhāge pāḷiṃ bandhitvā sabbameva naṃ mahātaḷākaṃ vā karonti, sabbopi ajātassaro	7711	
PA_tika-vin09_t:771_11	hoti. Gāmasīmāsaṅkhameva gacchati.	7711	
PA_tika-vin09_t:772_0	Sace nadimpi vināsetvā taḷākaṃ karonti, heṭṭhā pāḷi baddhā, udakaṃ āgantvā taḷākaṃ	772	
PA_tika-vin09_t:772_1	pūretvā tiṭṭhati, ettha kammaṃ kātuṃ na vaṭṭati. Upari pavattanaṭṭhāne chaḍḍitaṃ	772	
PA_tika-vin09_t:772_2	udakaṃ nadiṃ ottharitvā sandanaṭṭhānato paṭṭhāya vaṭṭati. Kāci nadī kālantarena uppatitvā	772	
PA_tika-vin09_t:772_3	gāmanigamasīmaṃ ottharitvā pavattati, nadīyeva hoti, kammaṃ kātuṃ vaṭṭati. Sace vihārasīmaṃ	772	
PA_tika-vin09_t:772_4	ottharati “vihārasīmā”tveva saṅkhaṃ gacchati. Tasmāti yasmā anto gacchati, tasmā.	772	
PA_tika-vin09_t:772_5	Samantā udakukkhepaparicchedo kātabboti pahonakaṭṭhānaṃ sandhāya vuttaṃ. Yattha pana	772	
PA_tika-vin09_t:772_6	kunnadīādīsu nappahoti, tattha pahonakaṭṭhānato udakukkhepaparicchedo kātabbo. Upacāratthāyāti sīmopacāratthāya.	772	
PA_tika-vin09_t:773_0	Kasmā pana aññamekaṃ sattabbhantaraṃ, añño eko udakukkhepo ca upacāratthāya ṭhapetabboti	773	
PA_tika-vin09_t:773_1	āha “ayaṃ hī”tiādi. Idaṃ vuttaṃ hoti – yasmā ayaṃ sattabbhantarasīmā ca udakukkhepasīmā	773	
PA_tika-vin09_t:773_2	ca bhikkhūnaṃ ṭhitokāsato paṭṭhāya labbhati, te ca bhikkhū na sabbadā ekasadisā,	773	
PA_tika-vin09_t:773_3	kadāci vaḍḍhanti, kadāci parihāyanti. Yadā ca vaḍḍhanti, tadā sīmāsaṅkaro hoti. Tasmā	773	
PA_tika-vin09_t:773_4	aññamekaṃ sattabbhantaraṃ, añño eko udakukkhepo ca upacāratthāya ṭhapetabboti. Yaṃ	773	
PA_tika-vin09_t:773_5	pana mahāaṭṭhakathāyaṃ “tato adhikaṃ vaṭṭatiyeva, ūnakaṃ pana na vaṭṭatī”ti vuttaṃ,	773	
PA_tika-vin09_t:773_6	tampi etadatthameva, na pana tattha katassa kammassa kuppattāti gahetabbaṃ. Paricchedato	773	
PA_tika-vin09_t:773_7	bahi aññaṃ tattakaṃyeva paricchedaṃ anatikkamitvā ṭhitopīti attano sattabbhantarena,	773	
PA_tika-vin09_t:773_8	udakukkhepena vā yo tesaṃ sattabbhantarassa, udakukkhepassa vā paricchedo, tato bahi	773	
PA_tika-vin09_t:773_9	aññaṃ tattakaṃyeva paricchedaṃ anatikkamitvā ṭhitopīti attho. Kathametaṃ viññāyatīti	773	
PA_tika-vin09_t:773_10	āha “idaṃ sabbaaṭṭhakathāsu sanniṭṭhāna”nti, idaṃ “kammaṃ kopetī”ti mahāaṭṭhakathādīsu	7731	
PA_tika-vin09_t:773_11	vavatthānanti attho. “Iti ima”ntiādi yathāvuttassa nigamanaṃ. Hoti cettha –	7731	
PA_tika-vin09_t:774	“Baddhābaddhavasenedha, sīmā nāma dvidhā tahiṃ;	77	
PA_tika-vin09_t:775	Tisampattiyuttā vajji-tekādasa vipattikā;	77	
PA_tika-vin09_t:776	Baddhasīmā tidhā khaṇḍā-dito gāmādito parā”ti.	77	
PA_tika-vin09_t:777_0	Sabhāgāpatti ca nāmesā duvidhā vatthusabhāgā, āpattisabhāgāti. Tattha idha vatthusabhāgā	777	
PA_tika-vin09_t:777_1	adhippetā, netarāti dassetuṃ “yaṃ sabbo saṅgho vikālabhojanādinā”tiādimāha. Lahukāpattinti	777	
PA_tika-vin09_t:777_2	lahukena vinayakammena visujjhanato lahukā thullaccayapācittiyapāṭidesanīyadukkaṭadubbhāsitasaṅkhātā	777	
PA_tika-vin09_t:777_3	pañcāpattiyo. Vatthusabhāgāya saṅghādisesāpattiyāpi sati uposathakammaṃ pattakallaṃ	777	
PA_tika-vin09_t:777_4	na hotiyeva. Yathāha “sabhāgasaṅghādisesaṃ āpannassa pana santike āvi kātuṃ na vaṭṭati.	777	
PA_tika-vin09_t:777_5	Sace āvi karoti, āpatti āvikatā hoti, dukkaṭā pana na muccatī”ti. Tassā pana adesanāgāminito	777	
PA_tika-vin09_t:777_6	evaṃ vuttaṃ. Vatthusabhāgāti vatthuvasena samānabhāgā, ekakoṭṭhāsāti vuttaṃ hoti.	777	
PA_tika-vin09_t:777_7	Imameva vatthusabhāgaṃ desetuṃ na vaṭṭati “na, bhikkhave, sabhāgā āpatti desetabbā,	777	
PA_tika-vin09_t:777_8	yo deseyya, āpatti dukkaṭassā”ti vuttattā, na pana āpattisabhāgaṃ. Tenāha “vikālabhojanapaccayā	777	
PA_tika-vin09_t:777_9	āpannaṃ panā”tiādi. Āpattisabhāganti āpattiyā samānabhāgaṃ.	777	
PA_tika-vin09_t:778_0	Sāmantā āvāsāti sāmantaāvāsaṃ, samīpavihāranti attho. Sajjukanti tadahevāgamanatthāya.	778	
PA_tika-vin09_t:778_1	Pāhetabboti pesetabbo. Iccetaṃ kusalanti iti etaṃ sundaraṃ bhaddakaṃ, laddhakappanti	778	
PA_tika-vin09_t:778_2	vuttaṃ hoti. No ce labhethāti vihārānaṃ dūratāya vā magge paripanthādinā vā yadi	778	
PA_tika-vin09_t:778_3	na labhetha. “Tassa santike paṭikarissatī”ti iminā vacanena sabhāgāpatti āvi kātumpi	778	
PA_tika-vin09_t:778_4	na labbhatīti dīpitaṃ hoti. Yadi labheyya, āvi katvāpi uposathaṃ kareyya. Yadi pana	778	
PA_tika-vin09_t:778_5	sabbo saṅgho sabhāgaṃ saṅghādisesaṃ āpanno hoti, ñattiṃ ṭhapetvā uposathaṃ kātuṃ	778	
PA_tika-vin09_t:778_6	na vaṭṭati, uposathassa antarāyova hoti. Ubhopi dukkaṭaṃ āpajjanti “na, bhikkhave,	778	
PA_tika-vin09_t:778_7	sabhāgā āpatti desetabbā, yo deseyya, āpatti dukkaṭassa. Na, bhikkhave, sabhāgā āpatti	778	
PA_tika-vin09_t:778_8	paṭiggahetabbā, yo paṭiggaṇheyya, āpatti dukkaṭassā”ti vuttattā. Vimati saṃsayo,	778	
PA_tika-vin09_t:778_9	tattha niyutto vematiko. “Puna nibbematiko hutvā desetabbamevā”ti neva pāḷiyaṃ, na	778	
PA_tika-vin09_t:778_10	ca aṭṭhakathāyaṃ atthi, desite pana doso natthi. Vuttanayenevāti “pārisuddhiṃ āyasmanto	7781	
PA_tika-vin09_t:778_11	ārocethā”tiādinā nayena sāpattikassa uposathakaraṇe paññattaṃ dukkaṭaṃ āpajjantīti	7781	
PA_tika-vin09_t:778_12	vuttanayeneva. Kasmā sabhāgāpattiyeva vuttāti āha “etāsu hī”tiādi. Visabhāgāpattīsu	7781	
PA_tika-vin09_t:778_13	vijjamānāsupi pattakallaṃ hotiyevāti visabhāgāsu pana vijjamānāsu tesaṃyeva puggalānaṃ	7781	
PA_tika-vin09_t:778_14	āpatti, na saṅghassāti saṅghassa pattakallaṃ hotiyeva.	7781	
PA_tika-vin09_t:779_0	Antimavatthuajjhāpannako nāma catunnaṃ pārājikānaṃ aññataraṃ ajjhāpannako. Paṇḍakādīnaṃ	779	
PA_tika-vin09_t:779_1	vinicchayo parato pārājikuddese āvi bhavissati. Tiracchānagatoti antamaso sakkaṃ	779	
PA_tika-vin09_t:779_2	devarājānaṃ upādāya yo koci nāgamāṇavakādiko amanussajātiko veditabbo, na assagoṇādayo.	779	
PA_tika-vin09_t:779_3	Tenāha “ettha cā”tiādi. Tattha etthāti etissaṃ vajjanīyapuggalakathāyaṃ. Yassa upasampadā	779	
PA_tika-vin09_t:779_4	paṭikkhittāti “tiracchānagato, bhikkhave, anupasampanno, na upasampādetabbo”ti yassa	779	
PA_tika-vin09_t:779_5	nāgasupaṇṇādino tiracchānagatassa upasampadā paṭikkhittā, so idhāpi tiracchānagato	779	
PA_tika-vin09_t:779_6	nāmāti attho. Tattha hi antamaso deve upādāya nāgamāṇavakādiko yo koci amanussajātiko	779	
PA_tika-vin09_t:779_7	“tiracchānagato”ti adhippeto. Vuttañhi samantapāsādikāyaṃ “tiracchānagato, bhikkhaveti	779	
PA_tika-vin09_t:779_8	ettha nāgo vā hotu supaṇṇamāṇavakādīnaṃ vā aññataro, antamaso sakkaṃ devarājānaṃ	779	
PA_tika-vin09_t:779_9	upādāya yo koci amanussajātiyo, so sabbova imasmiṃ atthe ‘tiracchānagato’ti veditabbo”ti.	779	
PA_tika-vin09_t:779_10	Titthaṃ vuccati laddhi, taṃ etesaṃ atthīti titthikā, titthikā eva titthiyā, ito aññaladdhikāti attho.	7791	
PA_tika-vin09_t:780_0	Suttassa uddeso suttuddeso. Pārisuddhi eva uposatho pārisuddhiuposatho. Eseva nayo	780	
PA_tika-vin09_t:780_1	adhiṭṭhānuposathoti etthāpi. Soti pātimokkhuddeso. Ovādova pātimokkhaṃ, tassa uddeso	780	
PA_tika-vin09_t:780_2	sarūpena kathanaṃ ovādapātimokkhuddeso. “Imasmiṃ vītikkame ayaṃ nāma āpattī”ti evaṃ	780	
PA_tika-vin09_t:780_3	āpattivasena āṇāpanaṃ paññāpanaṃ āṇā, sesaṃ anantarasadisameva.	780	
PA_tika-vin09_t:781	Khantī paramaṃ tapo titikkhā…pe… vuttā tisso gāthāyo nāma –	78	
PA_tika-vin09_t:782	“Khantī paramaṃ tapo titikkhā;	78	
PA_tika-vin09_t:783	Nibbānaṃ paramaṃ vadanti buddhā;	78	
PA_tika-vin09_t:784	Na hi pabbajito parūpaghātī;	78	
PA_tika-vin09_t:785	Na samaṇo hoti paraṃ viheṭhayanto.	78	
PA_tika-vin09_t:786	“Sabbapāpassa akaraṇaṃ, kusalassa upasampadā;	78	
PA_tika-vin09_t:787	Sacittapariyodapanaṃ, etaṃ buddhāna sāsanaṃ.	78	
PA_tika-vin09_t:788	“Anūpavādo anūpaghāto, pātimokkhe ca saṃvaro;	78	
PA_tika-vin09_t:789	Mattaññutā ca bhattasmiṃ, pantañca sayanāsanaṃ;	78	
PA_tika-vin09_t:790	Adhicitte ca āyogo, etaṃ buddhāna sāsana”nti. –	79	
PA_tika-vin09_t:791	Imā tisso gāthāyo.	79	
PA_tika-vin09_t:792_0	Tattha khantī paramaṃ tapoti adhivāsanakhanti nāma paramaṃ tapo. Titikkhāti khantiyā	792	
PA_tika-vin09_t:792_1	eva vevacanaṃ, titikkhāsaṅkhātā adhivāsanakhanti uttamaṃ tapoti attho. Nibbānaṃ paramaṃ	792	
PA_tika-vin09_t:792_2	vadantīti sabbākārena pana nibbānaṃ “parama”nti vadanti buddhā. Na hi pabbajito parūpaghātīti	792	
PA_tika-vin09_t:792_3	yo adhivāsanakhantivirahitattā paraṃ upaghāteti bādhati vihiṃsati, so pabbajito nāma	792	
PA_tika-vin09_t:792_4	na hoti. Catutthapādo pana tasseva vevacanaṃ. “Na hi pabbajito”ti etassa hi “nasamaṇo	792	
PA_tika-vin09_t:792_5	hotī”ti vevacanaṃ. “Parūpaghātī”ti etassa “paraṃ viheṭhayanto”ti vevacanaṃ. Atha	792	
PA_tika-vin09_t:792_6	vā parūpaghātīti sīlūpaghātī. Sīlañhi uttamaṭṭhena “para”nti vuccati. Yo ca samaṇo	792	
PA_tika-vin09_t:792_7	paraṃ yaṃ kañci sattaṃ viheṭhayanto parūpaghātī hoti, attano sīlavināsako, so pabbajito	792	
PA_tika-vin09_t:792_8	nāma na hotīti attho. Atha vā yo adhivāsanakhantiyā abhāvā parūpaghātī hoti, paraṃ	792	
PA_tika-vin09_t:792_9	antamaso ḍaṃsamakasampi sañcicca jīvitā voropeti, so na hi pabbajito. Kiṃ kāraṇā?	792	
PA_tika-vin09_t:792_10	Malassa apabbājitattā. “Pabbājayamattano malaṃ, tasmā ‘pabbajito’ti vuccatī”ti idañhi	7921	
PA_tika-vin09_t:792_11	pabbajitalakkhaṇaṃ. Yopi na heva kho upaghāteti na māreti, apica daṇḍādīhi viheṭheti,	7921	
PA_tika-vin09_t:792_12	so paraṃ viheṭhayanto samaṇo na hoti. Kiṃ kāraṇā? Vihesāya asamitattā. “Samitattā	7921	
PA_tika-vin09_t:792_13	hi pāpānaṃ, ‘samaṇo’ti pavuccatī”ti idañhi samaṇalakkhaṇaṃ.	7921	
PA_tika-vin09_t:793_0	Dutiyagāthāya sabbapāpassāti sabbākusalassa. Akaraṇanti anuppādanaṃ. Kusalassāti	793	
PA_tika-vin09_t:793_1	catubhūmakakusalassa. Upasampadāti upasampādanaṃ paṭilābho. Sacittapariyodapananti	793	
PA_tika-vin09_t:793_2	attano cittassa vodāpanaṃ pabhassarabhāvakaraṇaṃ sabbaso parisodhanaṃ, taṃ pana arahattena	793	
PA_tika-vin09_t:793_3	hoti. Iti sīlasaṃvarena sabbapāpaṃ pahāya lokiyalokuttarāhi samathavipassanāhi kusalaṃ	793	
PA_tika-vin09_t:793_4	sampādetvā arahattaphalena cittaṃ pariyodāpetabbanti etaṃ buddhānaṃ sāsanaṃ ovādo anusiṭṭhi.	793	
PA_tika-vin09_t:794_0	Tatiyagāthāya anūpavādoti vācāya kassaci anupavadanaṃ. Anūpaghātoti kāyena kassaci	794	
PA_tika-vin09_t:794_1	upaghātassa akaraṇaṃ. Pātimokkheti yaṃ taṃ pātimokkhaṃ paatimokkhaṃ atipamokkhaṃ	794	
PA_tika-vin09_t:794_2	uttamaṃ sīlaṃ, pāti vā agativisesehi, mokkheti duggatibhayehi. Yo vā naṃ pāti, taṃ	794	
PA_tika-vin09_t:794_3	mokkhetīti “pātimokkha”nti vuccati, tasmiṃ pātimokkhe ca. Saṃvaroti sattannaṃ āpattikkhandhānaṃ	794	
PA_tika-vin09_t:794_4	avītikkamalakkhaṇo saṃvaro. Mattaññutāti paṭiggahaṇaparibhogavasena pamāṇaññutā.	794	
PA_tika-vin09_t:794_5	Pantañca sayanāsananti janasaṅghaṭṭanavirahitaṃ nijjanasambādhaṃ vivittaṃ, senāsanañca.	794	
PA_tika-vin09_t:794_6	Ettha ca dvihiyeva paccayehi catupaccayasantoso dīpitoti veditabbo paccayasantosasāmaññena	794	
PA_tika-vin09_t:794_7	itaradvayassāpi lakkhaṇahāranayena jotitattā. Adhicitte ca āyogoti vipassanāpādakaṃ	794	
PA_tika-vin09_t:794_8	aṭṭhasamāpatticittaṃ, tatopi maggaphalacittameva adhicittaṃ, tasmiṃ yathāvutte adhicitte	794	
PA_tika-vin09_t:794_9	āyogo ca anuyogo cāti attho. Etaṃ buddhāna sāsananti etaṃ parassa anupavadanaṃ, anupaghātanaṃ,	794	
PA_tika-vin09_t:794_10	pātimokkhe saṃvaro, paṭiggahaṇaparibhogesu mattaññutā, aṭṭhasamāpattivasibhāvāya	7941	
PA_tika-vin09_t:794_11	vivittasenāsanasevanañca buddhānaṃ sāsanaṃ ovādo anusiṭṭhīti. Imā pana tisso gāthā	7941	
PA_tika-vin09_t:794_12	sabbabuddhānaṃ pātimokkhuddesagāthāyo hontīti veditabbā. Taṃ buddhā eva uddisanti, na sāvakā.	7941	
PA_tika-vin09_t:795_0	“Suṇātu me, bhante, saṅgho”tiādinā nayena vuttaṃ āṇāpātimokkhaṃ nāma. Taṃ sāvakā	795	
PA_tika-vin09_t:795_1	eva uddisanti, na buddhā saṅghakammaṃ karonti, na ca tattha pariyāpannāti āha “taṃ	795	
PA_tika-vin09_t:795_2	sāvakā eva uddisanti, na buddhā”ti. Imasmiṃ attheti “pātimokkhaṃ uddiseyyā”ti etasmiṃ atthe.	795	
PA_tika-vin09_t:796_0	Anupagato nāma tattheva upasampanno, asatiyā purimikāya anupagato vā. Cātumāsiniyanti	796	
PA_tika-vin09_t:796_1	cātumāsiyaṃ. Sā hi catunnaṃ māsānaṃ pāripūribhūtāti cātumāsī, sā eva “cātumāsinī”ti	796	
PA_tika-vin09_t:796_2	vuccati, tassaṃ cātumāsiniyaṃ. Pacchimakattikapuṇṇamāsiniyanti attho. Kāyasāmagginti	796	
PA_tika-vin09_t:796_3	kāyena samaggabhāvaṃ, hatthapāsūpagamananti vuttaṃ hoti.	796	
PA_tika-vin09_t:797_0	Ayaṃ panettha vinicchayo – sace purimikāya pañca bhikkhū vassaṃ upagatā, pacchimikāyapi	797	
PA_tika-vin09_t:797_1	pañca, purimehi ñattiṃ ṭhapetvā pavārite pacchimehi tesaṃ santike pārisuddhiuposatho	797	
PA_tika-vin09_t:797_2	kātabbo, na ekasmiṃ uposathagge dve ñattiyo ṭhapetabbā. Sacepi pacchimikāya upagatā	797	
PA_tika-vin09_t:797_3	cattāro, tayo, dve, eko vā hoti, eseva nayo. Atha purimikāya cattāro, pacchimikāyapi	797	
PA_tika-vin09_t:797_4	cattāro, tayo, dve, eko vā, eseva nayo. Atha purimikāya tayo, pacchimikāya tayo,	797	
PA_tika-vin09_t:797_5	dve vā, eseva nayo. Idañhettha lakkhaṇaṃ – sace purimikāya upagatehi pacchimikāya	797	
PA_tika-vin09_t:797_6	upagatā thokatarā ceva honti samasamā ca, saṅghappavāraṇāya ca gaṇaṃ pūrenti, saṅghappavāraṇāvasena	797	
PA_tika-vin09_t:797_7	ñattiṃ ṭhapetvā purimehi pavāretabbā. Sace pana purimikāya tayo, pacchimikāya eko	797	
PA_tika-vin09_t:797_8	hoti, tena saddhiṃ te cattāro honti, catunnaṃ saṅghañattiṃ ṭhapetvā pavāretuṃ na	797	
PA_tika-vin09_t:797_9	vaṭṭati. Gaṇañattiyā pana so gaṇapūrako hoti, tasmā gaṇavasena ñattiṃ ṭhapetvā purimehi	797	
PA_tika-vin09_t:797_10	pavāretabbaṃ, itarena tesaṃ santike pārisuddhiuposatho kātabbo. Sace purimikāya dve,	7971	
PA_tika-vin09_t:797_11	pacchimikāya dve vā eko vā, etthāpi eseva nayo. Sace purimikāya eko, pacchimikāyapi	7971	
PA_tika-vin09_t:797_12	eko, ekena ekassa santike pavāretabbaṃ, ekena pārisuddhiuposatho kātabbo. Sace purimavassūpagatehi	7971	
PA_tika-vin09_t:797_13	pacchimavassūpagatā ekenapi adhikatarā honti, paṭhamaṃ pātimokkhaṃ uddisitvā pacchā	7971	
PA_tika-vin09_t:797_14	thokatarehi tesaṃ santike pavāretabbaṃ. Kattikacātumāsinipavāraṇāya pana sace paṭhamaṃ	7971	
PA_tika-vin09_t:797_15	vassūpagatehi mahāpavāraṇāya pavāritehi pacchā upagatā adhikatarā vā samasamā vā	7971	
PA_tika-vin09_t:797_16	honti, pavāraṇāñattiṃ ṭhapetvā pavāretabbaṃ. Tehi pavārite pacchā itarehi pārisuddhiuposatho	7971	
PA_tika-vin09_t:797_17	kātabbo. Atha mahāpavāraṇāya pavāritā bahū honti, pacchā vassūpagatā thokā vā eko	7971	
PA_tika-vin09_t:797_18	vā, pātimokkhe uddiṭṭhe pacchā tesaṃ santike tena pavāretabbanti.	7971	
PA_tika-vin09_t:798_0	Ekaṃsaṃ uttarāsaṅgaṃ karitvāti ekasmiṃ aṃse sādhukaṃ uttarāsaṅgaṃ karitvāti attho.	798	
PA_tika-vin09_t:798_1	Añjaliṃ paggahetvāti dasanakhasamodhānasamujjalaṃ añjaliṃ ukkhipitvā. Sace pana tattha	798	
PA_tika-vin09_t:798_2	pārivāsikopi atthi, saṅghanavakaṭṭhāne nisīditvā tattheva nisinnena attano pāḷiyā	798	
PA_tika-vin09_t:798_3	pārisuddhiuposatho kātabbo. Pātimokkhe uddisiyamāne pana pāḷiyā anisīditvā pāḷiṃ	798	
PA_tika-vin09_t:798_4	vihāya hatthapāsaṃ amuñcantena nisīditabbaṃ. Pavāraṇāyapi eseva nayo.	798	
PA_tika-vin09_t:799_0	Sabbaṃ pubbakaraṇīyanti sammajjanādiṃ navavidhaṃ pubbakiccaṃ. Yathā ca sabbo saṅgho	799	
PA_tika-vin09_t:799_1	sabhāgāpattiṃ āpajjitvā “suṇātu me, bhante, saṅgho…pe… paṭikarissatī”ti ñattiṃ ṭhapetvā	799	
PA_tika-vin09_t:799_2	uposathaṃ kātuṃ labhati, evametthāpi tīhi “suṇantu me āyasmantā ime bhikkhū sabhāgaṃ	799	
PA_tika-vin09_t:799_3	āpattiṃ āpannā, yadā aññaṃ bhikkhuṃ suddhaṃ anāpattikaṃ passissanti, tadā tassa santike	799	
PA_tika-vin09_t:799_4	taṃ āpattiṃ paṭikarissantī”ti gaṇañattiṃ ṭhapetvā, dvīhipi “aññaṃ suddhaṃ passitvā	799	
PA_tika-vin09_t:799_5	paṭikarissāmā”ti vatvā uposathaṃ kātuṃ vaṭṭati. Ekenāpi “parisuddhaṃ labhitvā paṭikarissāmī”ti	799	
PA_tika-vin09_t:799_6	ābhogaṃ katvā kātuṃ vaṭṭati. Tadahūti tasmiṃ ahu, tasmiṃ divaseti attho. Nānāsaṃvāsakehīti	799	
PA_tika-vin09_t:799_7	laddhinānāsaṃvāsakehi. Anāvāso nāma navakammasālādiko yo koci padeso. Aññatra saṅghenāti	799	
PA_tika-vin09_t:799_8	saṅghappahonakehi bhikkhūhi vinā. Aññatra antarāyāti pubbe vuttaṃ dasavidhamantarāyaṃ	799	
PA_tika-vin09_t:799_9	vinā. Sabbantimena pana paricchedena attacatutthena antarāye vā sati gantuṃ vaṭṭati.	799	
PA_tika-vin09_t:799_10	Yathā ca āvāsādayo na gantabbā, evaṃ sace vihāre uposathaṃ karonti, uposathādhiṭṭhānatthaṃ	7991	
PA_tika-vin09_t:799_11	sīmāpi nadīpi na gantabbā. Sace panettha koci bhikkhu hoti, tassa santikaṃ gantuṃ	7991	
PA_tika-vin09_t:799_12	vaṭṭati. Vissaṭṭhauposathāpi āvāsā gantuṃ vaṭṭati. Evaṃ gato adhiṭṭhātumpi labhati.	7991	
PA_tika-vin09_t:799_13	Āraññakenāpi bhikkhunā uposathadivase gāme piṇḍāya caritvā attano vihārameva āgantabbaṃ.	7991	
PA_tika-vin09_t:799_14	Sace aññaṃ vihāraṃ okkamati, tattha uposathaṃ katvāva āgantabbaṃ, akatvā āgantuṃ	7991	
PA_tika-vin09_t:799_15	na vaṭṭati. Yaṃ jaññā “ajjeva tattha gantuṃ sakkomī”ti evarūpo pana āvāso gantabbo.	7991	
PA_tika-vin09_t:799_16	Tattha bhikkhūhi saddhiṃ uposathaṃ karontenāpi hi iminā neva uposathantarāyo kato bhavissatīti.	7991	
PA_tika-vin09_t:800_0	Udakaṃ āsanena cāti āsanena saha pānīyaparibhojanīyaṃ udakañcāti attho. Saṅghasannipātato	800	
PA_tika-vin09_t:800_1	paṭhamaṃ kattabbaṃ pubbakaraṇaṃ. Pubbakaraṇato pacchā kattabbampi uposathakammato	800	
PA_tika-vin09_t:800_2	paṭhamaṃ kattabbattā pubbakiccaṃ. Ubhayampi cetaṃ uposathakammato paṭhamaṃ kattabbattā	800	
PA_tika-vin09_t:800_3	“pubbakicca”micceva ettha vuttanti āha “evaṃ dvīhi nāmehi navavidhaṃ pubbakiccaṃ	800	
PA_tika-vin09_t:800_4	dassita”nti. Kiṃ taṃ katanti pucchatīti āha “na hī”tiādi. Taṃ akatvā uposathaṃ kātuṃ	800	
PA_tika-vin09_t:800_5	na vaṭṭati “na, bhikkhave, therena āṇattena agilānena na sammajjitabbaṃ, yo na sammajjeyya,	800	
PA_tika-vin09_t:800_6	āpatti dukkaṭassā”tiādi vacanato. Tenevāha “tasmā therena āṇattenā”tiādi.	800	
PA_tika-vin09_t:801_0	Sace pana āṇatto sammajjaniṃ tāvakālikampi na labhati, sākhābhaṅgaṃ kappiyaṃ kāretvā	801	
PA_tika-vin09_t:801_1	sammajjitabbaṃ. Tampi alabhantassa laddhakappiyaṃ hoti. Pānīyaṃ paribhojanīyaṃ upaṭṭhāpetabbanti	801	
PA_tika-vin09_t:801_2	āgantukānaṃ atthāya pānīyaparibhojanīyaṃ upaṭṭhāpetabbaṃ. Āsanaṃ paññāpetabbanti	801	
PA_tika-vin09_t:801_3	pīṭhaphalakādiāsanaṃ paññāpetabbaṃ. Sace uposathāgāre āsanāni natthi, saṃghikāvāsatopi	801	
PA_tika-vin09_t:801_4	āharitvā paññāpetvā puna haritabbāni. Āsanesu asati kaṭasārakepi taṭṭikāyopi paññāpetuṃ	801	
PA_tika-vin09_t:801_5	vaṭṭati. Taṭṭikāsupi asati sākhābhaṅgāni kappiyaṃ kāretvā paññāpetabbāni. Kappiyakārakaṃ	801	
PA_tika-vin09_t:801_6	alabhantassa laddhakappiyaṃ hoti. Padīpo kātabboti padīpetabbo, padīpujjalanaṃ kātabbanti	801	
PA_tika-vin09_t:801_7	vuttaṃ hoti. Āṇāpentena pana “asukasmiṃ nāma okāse telaṃ vā vaṭṭi vā kapallikā vā	801	
PA_tika-vin09_t:801_8	atthi, taṃ gahetvā karohī”ti vattabbo. Sace telādīni natthi, pariyesitabbāni. Pariyesitvā	801	
PA_tika-vin09_t:801_9	alabhantassa laddhakappiyaṃ hoti. Apica kapāle aggipi jāletabbo. Āṇāpentena ca kiñci	801	
PA_tika-vin09_t:801_10	kammaṃ karonto vā sadākālameva eko vā bhāranittharaṇako vā sarabhāṇakadhammakathikādīsu	8011	
PA_tika-vin09_t:801_11	aññataro vā na āṇāpetabbo, avasesā pana vārena āṇāpetabbā. Tenāha “therenāpi patirūpaṃ	8011	
PA_tika-vin09_t:801_12	ñatvā āṇāpetabba”nti.	8011	
PA_tika-vin09_t:802_0	Bahi uposathaṃ katvā āgatenāti nadiyā vā sīmāya vā yattha katthaci uposathaṃ katvā	802	
PA_tika-vin09_t:802_1	āgatena chando dātabbo, “kato mayā uposatho”ti acchituṃ na labhatīti adhippāyo. Kiccappasuto	802	
PA_tika-vin09_t:802_2	vāti gilānupaṭṭhākādikiccappasuto vā. Sace gilāno chandapārisuddhiṃ dātuṃ na sakkoti,	802	
PA_tika-vin09_t:802_3	mañcena vā pīṭhena vā saṅghamajjhaṃ ānetvā uposatho kātabbo. Sace gilānupaṭṭhākānaṃ	802	
PA_tika-vin09_t:802_4	bhikkhūnaṃ evaṃ hoti “sace kho mayaṃ imaṃ gilānaṃ ṭhānā cāvessāma, ābādho vā abhivaḍḍhissati,	802	
PA_tika-vin09_t:802_5	kālakiriyā vā bhavissatī”ti, na tveva so gilāno ṭhānā cāvetabbo, saṅghena tattha	802	
PA_tika-vin09_t:802_6	gantvā uposatho kātabbo, na tveva vaggena saṅghena uposatho kātabbo. Kareyya ce,	802	
PA_tika-vin09_t:802_7	āpatti dukkaṭassa. Sace bahū tādisā gilānā honti, saṅghena paṭipāṭiyā ṭhatvā sabbe	802	
PA_tika-vin09_t:802_8	hatthapāse kātabbā. Sace dūre dūre honti, saṅgho nappahoti, taṃ divasaṃ uposatho	802	
PA_tika-vin09_t:802_9	na kātabbo, na tveva vaggena saṅghena uposatho kātabbo. “Anujānāmi, bhikkhave, tadahuposathe	802	
PA_tika-vin09_t:802_10	pārisuddhiṃ dentena chandampi dātuṃ, santi saṅghassa karaṇīya”nti vuttattā bhagavato	8021	
PA_tika-vin09_t:802_11	āṇaṃ karontena “chandaṃ dammī”ti vuttaṃ. “Chandahārako ce, bhikkhave, dinne chande	8021	
PA_tika-vin09_t:802_12	tattheva pakkamati, aññassa dātabbo chando”tiādivacanato puna attano chandadānaparissamavinodanatthaṃ	8021	
PA_tika-vin09_t:802_13	“chandaṃ me harā”ti vuttaṃ. “Chandahārako ce, bhikkhave, dinne chande saṅghappatto	8021	
PA_tika-vin09_t:802_14	sañcicca na āroceti, āhaṭo hoti chando, chandahārakassa āpatti dukkaṭassā”ti vuttattā	8021	
PA_tika-vin09_t:802_15	dukkaṭato taṃ mocetuṃ “chandaṃ me ārocehī”ti vuttaṃ.	8021	
PA_tika-vin09_t:803_0	Kāyena vā vācāya vā ubhayena vā viññāpetabboti manasā cintetvā kāyappayogaṃ karontena	803	
PA_tika-vin09_t:803_1	yena kenaci aṅgapaccaṅgena vā, vācaṃ pana nicchāretuṃ sakkontena tatheva vācāya vā,	803	
PA_tika-vin09_t:803_2	ubhayathāpi sakkontena kāyavācāhi vā viññāpetabbo, jānāpetabboti attho. “Ayaṃ attho”ti	803	
PA_tika-vin09_t:803_3	vacanato pana yāya kāyacipi bhāsāya viññāpetuṃ vaṭṭati, pārisuddhidānepi chandadāne	803	
PA_tika-vin09_t:803_4	vuttasadisova vinicchayo. Taṃ pana dentena paṭhamaṃ santī āpatti desetabbā. Na hi	803	
PA_tika-vin09_t:803_5	sāpattiko samāno “pārisuddhiṃ dammi, pārisuddhiṃ me hara, pārisuddhiṃ me ārocehī”ti	803	
PA_tika-vin09_t:803_6	vattuṃ labhati. “Santi saṅghassa karaṇīyānī”ti vattabbe vacanavipallāsena “santi	803	
PA_tika-vin09_t:803_7	saṅghassa karaṇīya”nti vuttaṃ. Tesañca attano ca chandapārisuddhiṃ detīti ettha chando	803	
PA_tika-vin09_t:803_8	ca chandapārisuddhi ca chandapārisuddhi, taṃ detīti sarūpekasesanayena attho daṭṭhabbo.	803	
PA_tika-vin09_t:803_9	Itarāti aññesaṃ chandapārisuddhi. Biḷālasaṅkhalikā chandapārisuddhīti ettha biḷālasaṅkhalikā	803	
PA_tika-vin09_t:803_10	nāma biḷālabandhanaṃ. Tattha hi saṅkhalikāya paṭhamavalayaṃ dutiyavalayaṃyeva pāpuṇāti,	8031	
PA_tika-vin09_t:803_11	na tatiyaṃ, evamayampi chandapārisuddhi dāyakena yassa dinnā, tato aññattha na gacchatīti.	8031	
PA_tika-vin09_t:803_12	Tasmā sā biḷālasaṅkhalikasadisattā “biḷālasaṅkhalikā”ti vuttā. Biḷālasaṅkhalikaggahaṇañcettha	8031	
PA_tika-vin09_t:803_13	yāsaṃ kāsañci saṅkhalikānaṃ upalakkhaṇamattanti daṭṭhabbaṃ.	8031	
PA_tika-vin09_t:804_0	Utukkhānanti taṃ taṃ kiriyaṃ arati vattetīti utu, tassa akkhānaṃ utukkhānaṃ, utuācikkhananti	804	
PA_tika-vin09_t:804_1	attho. Yathā ca tassa ācikkhanaṃ, taṃ sarūpato dassetuṃ “hemantādīna”ntiādi vuttaṃ.	804	
PA_tika-vin09_t:804_2	Gaṇanāti kalanā. Bhikkhunīnaṃ aṭṭhagarudhammehi ovadanaṃ bhikkhunovādo. Sve uposathoti	804	
PA_tika-vin09_t:804_3	āgantvāti “sve uposatho hotī”ti vutte ajjeva āgantvā pannarasike uposathe pakkhassa	804	
PA_tika-vin09_t:804_4	cātuddasiyaṃ, cātuddasike terasiyaṃ āgantvāti vuttaṃ hoti. Mahāpaccariyaṃ pana “pakkhassa	804	
PA_tika-vin09_t:804_5	terasiyaṃyeva āgantvā ‘ayaṃ uposatho cātuddasiko vā pannarasiko vā’ti pucchitabba”nti	804	
PA_tika-vin09_t:804_6	vuttaṃ. Evaṃ pucchitena ca bhikkhunā sace cātuddasiyaṃ uposathaṃ karonti, “cātuddasiko	804	
PA_tika-vin09_t:804_7	bhaginī”ti vattabbaṃ. Sace pannarasiyaṃ karonti, “pannarasiko bhaginī”ti vattabbaṃ.	804	
PA_tika-vin09_t:804_8	“Anujānāmi, bhikkhave, ṭhapetvā bālaṃ, ṭhapetvā gilānaṃ, ṭhapetvā gamikaṃ avasesehi	804	
PA_tika-vin09_t:804_9	ovādaṃ gahetu”nti vuttattā “taṃ ṭhapetvā”tiādimāha. Tattha ārocanavidhānaṃ ajānanto	804	
PA_tika-vin09_t:804_10	bālo. Cātuddasikapannarasikesu uposathesu vā pāṭipade vā gantukāmo gamiyo, dutiyapakkhadivasato	8041	
PA_tika-vin09_t:804_11	pana paṭṭhāya tato uddhaṃ gacchanto idha gamiyo nāma na hoti. Araññe nivāso assāti	8041	
PA_tika-vin09_t:804_12	āraññiko. Sopi “ahaṃ araññavāsī, sve uposatho, vihāre na vasāmī”ti appaṭiggahituṃ	8041	
PA_tika-vin09_t:804_13	na labhati. Yadi na gaṇheyya, dukkaṭaṃ āpajjeyya. Vuttañhetaṃ “na, bhikkhave, ovādo	8041	
PA_tika-vin09_t:804_14	na gahetabbo, yo na gaṇheyya, āpatti dukkaṭassā”ti. Tena pana paccāharaṇatthāya saṅketo	8041	
PA_tika-vin09_t:804_15	kātabbo. Vuttañhetaṃ “anujānāmi, bhikkhave, āraññikena bhikkhunā ovādaṃ gahetuṃ,	8041	
PA_tika-vin09_t:804_16	saṅketañca kātuṃ atra patiharissāmī”ti. Tasmā āraññikena bhikkhunā sace bhikkhunīnaṃ	8041	
PA_tika-vin09_t:804_17	vasanagāme bhikkhā labbhati, tattheva caritvā bhikkhuniyo disvā ārocetvā gantabbaṃ.	8041	
PA_tika-vin09_t:804_18	No cassa tattha bhikkhā sulabhā hoti, sāmantagāme caritvā bhikkhunīnaṃ gāmaṃ āgamma	8041	
PA_tika-vin09_t:804_19	tatheva kātabbaṃ. Sace dūraṃ gantabbaṃ hoti, saṅketo kātabbo “ahaṃ asukaṃ nāma tumhākaṃ	8041	
PA_tika-vin09_t:804_20	gāmadvāre sabhaṃ vā maṇḍapaṃ vā rukkhamūlaṃ vā upasaṅkamissāmi, tatra āgaccheyyāthā”ti.	8042	
PA_tika-vin09_t:804_21	Bhikkhunīhi tatra gantabbaṃ, agantuṃ na labbhati. Vuttañhetaṃ “na, bhikkhave, bhikkhuniyā	8042	
PA_tika-vin09_t:804_22	saṅketaṃ na gantabbaṃ, yā na gaccheyya, āpatti dukkaṭassā”ti. Uposathaggeti uposathakaraṇaṭṭhāne. Aṭṭhahi aṅgehīti –	8042	
PA_tika-vin09_t:805_0	“Sīlavā hoti, pātimokkhasaṃvarasaṃvuto viharati ācāragocarasampanno, aṇumattesu vajjesu	805	
PA_tika-vin09_t:805_1	bhayadassāvī samādāya sikkhati sikkhāpadesu. Bahussuto hoti sutadharo sutasannicayo,	805	
PA_tika-vin09_t:805_2	ye te dhammā ādikalyāṇā majjhekalyāṇā pariyosānakalyāṇā sātthaṃ sabyañjanaṃ kevalaparipuṇṇaṃ	805	
PA_tika-vin09_t:805_3	parisuddhaṃ brahmacariyaṃ abhivadanti, tathārūpāssa dhammā bahussutā honti, dhātā	805	
PA_tika-vin09_t:805_4	vacasā paricitā, manasā anupekkhitā, diṭṭhiyā suppaṭividdhā. Ubhayāni kho panassa	805	
PA_tika-vin09_t:805_5	pātimokkhāni vitthārena svāgatāni honti suvibhattāni suppavattīni suvinicchitāni	805	
PA_tika-vin09_t:805_6	suttaso anubyañjanaso. Kalyāṇavāco hoti kalyāṇavākkaraṇo. Yebhuyyena bhikkhunīnaṃ	805	
PA_tika-vin09_t:805_7	piyo hoti manāpo. Paṭibalo hoti bhikkhuniyo ovadituṃ. Na kho panetaṃ bhagavantaṃ	805	
PA_tika-vin09_t:805_8	uddissa pabbajitāya kāsāyavatthavasanāya garudhammaṃ ajjhāpannapubbo hoti. Vīsativasso	805	
PA_tika-vin09_t:805_9	vā hoti atirekavīsativasso vā”ti –	805	
PA_tika-vin09_t:806_0	Imehi aṭṭhahi aṅgehi. Pāsādikenāti pasādāvahena niddosena kāyavacīmanokammena. Sampādetūti	806	
PA_tika-vin09_t:806_1	tividhaṃ sikkhaṃ sampādetu. Yadā pana tāhi bhikkhunīhi pātimokkhuddesakaṃyeva disvā	806	
PA_tika-vin09_t:806_2	ovādo yācito, tadā uposathagge sannipatitehi bhikkhusaṅghehi pubbakiccavasena “atthi	806	
PA_tika-vin09_t:806_3	kāci bhikkhuniyo ovādaṃ yācamānā”ti pucchite “evaṃ vadehī”ti attanā vattabbavacanaṃ	806	
PA_tika-vin09_t:806_4	aññena kathāpetvā “atthi koci bhikkhu bhikkhunovādako sammato”tiādiṃ sayaṃ vatvā	806	
PA_tika-vin09_t:806_5	puna sayameva gantvā bhikkhunīnaṃ ārocetabbaṃ. Aññena vā bhikkhunā tasmiṃ divase	806	
PA_tika-vin09_t:806_6	pātimokkhaṃ uddisāpetabbaṃ. Idanti “tāhī”ti bahuvacanaṃ. Ekato saheva.	806	
PA_tika-vin09_t:807_0	Ñattiṭṭhapakena vāti yattha tiṇṇaṃ vasanaṭṭhāne pātimokkhuddeso natthi, tattha ñattiṭṭhapanakena	807	
PA_tika-vin09_t:807_1	vā. Itarena vāti yattha dve bhikkhū vasanti, eko vā, tattha itarena vā bhikkhunā	807	
PA_tika-vin09_t:807_2	sace sayameva sammato, “aha”nti vattabbaṃ. Tathevāti uposathagge vuttasadisameva.	807	
PA_tika-vin09_t:807_3	“Ārocetvāvā”ti iminā anārocanaṃ paṭikkhipati. “Na, bhikkhave, ovādo na ārocetabbo,	807	
PA_tika-vin09_t:807_4	yo na āroceyya, āpatti dukkaṭassā”ti vacanato ovādaṃ gahetvā uposathagge anārocetuṃ na vaṭṭati.	807	
PA_tika-vin09_t:808_0	Parisuddhabhāvanti āpattiyā parisuddhataṃ. Ārocethāti āvi karotha. Ettha siyāti “pātimokkhaṃ	808	
PA_tika-vin09_t:808_1	uddisissāmī”ti etasmiṃ pade ayamanuyogo bhaveyya. Kiṃ taṃ, yaṃ siyāti āha “saṅgho	808	
PA_tika-vin09_t:808_2	uposathaṃ kareyyā”tiādi. Pubbenāparaṃ sandhiyatīti pubbavacanena aparaṃ vacanaṃ sandhānaṃ	808	
PA_tika-vin09_t:808_3	gacchati. Sāmaggiyāti kāyacittehi sahitatāya. Gaṇassāti uddesakaṃ ṭhapetvā catuvagge	808	
PA_tika-vin09_t:808_4	sesabhikkhūnaṃ. Saṅghassa uddiṭṭhaṃ hotīti saṅghena uddiṭṭhaṃ hoti. Karaṇatthe cetaṃ	808	
PA_tika-vin09_t:808_5	sāmivacanaṃ. Etthāti pātimokkhuddese. Lakkhaṇanti sabhāvo.	808	
PA_tika-vin09_t:809_0	Therā ca navā ca majjhimā cāti ettha dasavassā, atirekadasavassā ca therā. Ūnapañcavassā	809	
PA_tika-vin09_t:809_1	navā. Pañcavassā, atirekapañcavassā ca majjhimā. Aṭṭhiṃ katvāti attānaṃ tena pātimokkhena	809	
PA_tika-vin09_t:809_2	atthikaṃ katvā, taṃ vā pātimokkhaṃ “idaṃ mayhaṃ pātimokkha”nti atthiṃ katvā. Manasi	809	
PA_tika-vin09_t:809_3	karitvāti citte ṭhapetvā. Sotadvāravasenāti sotadvārikajavanaviññāṇavasena. Sabbacetasā	809	
PA_tika-vin09_t:809_4	samannāharāmāti cittassa thokampi bahi gantuṃ adentā sabbena cittena āvajjema, sallakkhemāti	809	
PA_tika-vin09_t:809_5	attho. Manasi karomāti āvajjema, samannāharāmāti attho. So ca kho manasikāro na ettha	809	
PA_tika-vin09_t:809_6	ārammaṇappaṭipādanalakkhaṇo, atha kho vīthippaṭipādanajavanappaṭipādanamanasikārapubbakacitte	809	
PA_tika-vin09_t:809_7	ṭhapanalakkhaṇoti āha “ekaggacittā hutvā citte ṭhapeyyāmā”ti. Na sametīti na saṃgacchati.	809	
PA_tika-vin09_t:809_8	Kasmā na saṃgacchatīti āha “samaggassa hī”tiādi. Kiñca bhiyyoti āha “pātimokkhuddesako	809	
PA_tika-vin09_t:809_9	cā”tiādi. Saṅghapariyāpannoti saṅghe pariyāpanno antogadho.	809	
PA_tika-vin09_t:810	Idāni taṃ dassetunti sambandho. Āyasmantoti sannipatitānaṃ piyavacanena ālapanaṃ.	81	
PA_tika-vin09_t:811_0	Alajjitāti alajjitāya, alajjanabhāvenāti attho. Tatiyatthe hi idaṃ paccattavacanaṃ.	811	
PA_tika-vin09_t:811_1	“Aññāṇatā”tiādīsupi eseva nayo. Kukkuccappakatatāti kukkuccena abhibhūtatāya. Satisammosāti	811	
PA_tika-vin09_t:811_2	sativippavāsato. Vītikkamanti sikkhāpadavītikkamanaṃ.	811	
PA_tika-vin09_t:812_0	Sañciccāti sañcetetvā, akappiyabhāvaṃ jānantoyeva vītikkamacittaṃ pesetvāti attho.	812	
PA_tika-vin09_t:812_1	Parigūhatīti nigūhati na deseti na vuṭṭhāti. Lajjāya parigūhanto alajjī na hoti,	812	
PA_tika-vin09_t:812_2	“kiṃ iminā”ti anādariyena parigūhanto alajjī hotīti dasseti. Agatigamanañca gacchatīti	812	
PA_tika-vin09_t:812_3	bhaṇḍabhājanīyaṭṭhānādīsu chandāgatiādibhedaṃ agatigamanañca gacchati. Alajjipuggaloti	812	
PA_tika-vin09_t:812_4	ajjhattikasamuṭṭhānalajjāvirahito puggalo. Ettha ca “sañciccā”ti iminā anādariyavaseneva	812	
PA_tika-vin09_t:812_5	āpattiṃ āpajjanto, āpannañca āpattiṃ parigūhanto, bhaṇḍabhājanīyaṭṭhānādīsu agatigamanaṃ	812	
PA_tika-vin09_t:812_6	gacchanto ca alajjī hoti, na itaroti dasseti.	812	
PA_tika-vin09_t:813_0	Mandoti mandapañño, apaññassevetaṃ nāmaṃ. Momūhoti atisaṃmūḷho. Virādhetīti na rādheti	813	
PA_tika-vin09_t:813_1	na sādheti. Kukkucceti vinayasaṃsaye. Kappiyaṃ ce kattabbaṃ siyāti vinayadharaṃ pucchitvā	813	
PA_tika-vin09_t:813_2	tena vatthuṃ oloketvā mātikaṃ, padabhājanaṃ, antarāpattiṃ, anāpattiñca oloketvā “kappati,	813	
PA_tika-vin09_t:813_3	āvuso, mā ettha kaṅkhī”ti vutte kattabbaṃ bhaveyya.	813	
PA_tika-vin09_t:814_0	Sahaseyyacīvaravippavāsādīnīti ettha sahaseyyā nāma anupasampannena uttaridirattatirattaṃ	814	
PA_tika-vin09_t:814_1	sahaseyyāpatti, vippavāso nāma ekarattachārattavasena vippavāso. Ādisaddena sattāhātikkamādīsu	814	
PA_tika-vin09_t:814_2	āpattiṃ saṅgaṇhāti. Sattannaṃ āpattikkhandhānanti pārājikasaṅghādisesathullaccayapācittiyapāṭidesanīyadukkaṭadubbhāsitasaṅkhātānaṃ	814	
PA_tika-vin09_t:814_3	sattannaṃ āpattikkhandhānaṃ.	814	
PA_tika-vin09_t:815_0	Desetu vā pakāsetu vāti saṅghamajjhe vā gaṇamajjhe vā ekapuggale vā desetu vā pakāsetu	815	
PA_tika-vin09_t:815_1	vā. Ettha ca pārājikāpattidesanā nāma bhikkhubhāvassa pariccāgo. Vuṭṭhānaṃ pana desanāvisesattā	815	
PA_tika-vin09_t:815_2	“desanā”ti daṭṭhabbaṃ. Pakāsetu vāti ārocetu vā.	815	
PA_tika-vin09_t:816_0	Evaṃ anāpannā vāti evaṃ channaṃ ākārānaṃ aññatarena anāpannā vā. Vuṭṭhitā vāti parivāsādinā	816	
PA_tika-vin09_t:816_1	vuṭṭhitā vā. Ārocitā vāti āvikatā vā. Ārocento ca “tuyhaṃ santike ekaṃ āpattiṃ āvikaromī”ti	816	
PA_tika-vin09_t:816_2	vā “ācikkhāmī”ti vā “ārocemī”ti vā “mama ekaṃ āpattiṃ āpannabhāvaṃ jānāhī”ti vā vadatu,	816	
PA_tika-vin09_t:816_3	“ekaṃ garukaṃ āpattiṃ āvikaromī”ti vā ādinā nayena vadatu, sabbehipi ākārehi ārocitāva	816	
PA_tika-vin09_t:816_4	hoti. Sace pana garukāpattiṃ āvikaronto “lahukāpattiṃ āvikaromī”tiādinā nayena vadati,	816	
PA_tika-vin09_t:816_5	anāvikatā hoti āpatti. Vatthuṃ āroceti, āpattiṃ āroceti, ubhayaṃ āroceti, tividhenāpi	816	
PA_tika-vin09_t:816_6	ārocitāva hoti. Asantiyā āpattiyāti bhāvenabhāvalakkhaṇe bhummaṃ. Tuṇhībhāvenāpi	816	
PA_tika-vin09_t:816_7	hīti ettha na kevalaṃ “āma, mayaṃ parisuddhā”ti vutteyeva, atha kho tuṇhībhāvenāpīti	816	
PA_tika-vin09_t:816_8	apisaddassa attho veditabbo.	816	
PA_tika-vin09_t:817_0	Kiṃ taṃ yāvatatiyānusāvitaṃ nāma, kathañcetaṃ yāvatatiyānusāvitaṃ hotīti vicāraṇāyaṃ	817	
PA_tika-vin09_t:817_1	ācariyānaṃ matibhedamukhena tamatthaṃ dassetuṃ “yāvatatiyaṃ anusāvitaṃ hotīti etthā”tiādi	817	
PA_tika-vin09_t:817_2	vuttaṃ. Tattha yadetaṃ tikkhattuṃ anusāvitanti sambandho. Atthabyañjanabhedatoti	817	
PA_tika-vin09_t:817_3	arīyati ñāyatīti attho, abhidheyyaṃ, byañjīyati attho anenāti byañjanaṃ, akkharaṃ,	817	
PA_tika-vin09_t:817_4	attho ca byañjanañca atthabyañjanāni, tesaṃ bhedo atthabyañjanabhedo, tato, atthassa	817	
PA_tika-vin09_t:817_5	ca byañjanassa ca visadisattāti attho.	817	
PA_tika-vin09_t:818_0	Idāni tamevatthaṃ vibhāvetuṃ “anusāvanañhi nāmā”tiādimāha. Hīti kāraṇatthe nipāto.	818	
PA_tika-vin09_t:818_1	Tassa pana “abhinna”nti iminā sambandho veditabbo. Tenāti bhinnattā. Assāti “yassa	818	
PA_tika-vin09_t:818_2	siyā”tiādivacanattayassa. Avassañcetamevaṃ sampaṭicchitabbaṃ, aññathā atippasaṅgopi	818	
PA_tika-vin09_t:818_3	siyāti dassetuṃ “yadi ceta”ntiādimāha. Etanti “yassa siyā”tiādivacanattayaṃ. Apare	818	
PA_tika-vin09_t:818_4	“anusāvita”nti padaṃ na atītatthaṃ dīpeti, atha kho anāgatatthaṃ. Dhātvatthasambandho	818	
PA_tika-vin09_t:818_5	kālantaravihitopi paccayo kālantare sādhu hotīti vikappesuṃ. Tenāha “apare ‘anusāvita’nti	818	
PA_tika-vin09_t:818_6	padassā”tiādi. Upari uddesāvasāneti pārājikuddesāvasāne. Atthayuttīnaṃ abhāvatoti	818	
PA_tika-vin09_t:818_7	anāgatatthassa ca kāraṇassa ca abhāvato. Idāni tameva vibhāvetuṃ “idaṃ hī”tiādimāha.	818	
PA_tika-vin09_t:818_8	Kathametaṃ viññāyatīti āha “yadi cassā”tiādi. Ayanti anāgatakālo. Anusāvitaṃ hessatīti	818	
PA_tika-vin09_t:818_9	vadeyyāti anuppayogaṃ anāgatakālaṃ katvā “anusāvitaṃ hessatī”ti buddho vadeyya. Ayaṃ	818	
PA_tika-vin09_t:818_10	hetthādhippāyo – yadi cettha dhātvatthasambandho ta-paccayo siyā, tathā sati dhātvatthasambandho	8181	
PA_tika-vin09_t:818_11	nāma visesanavisesyabhāvo, so ca anuppayogassa samānatthabhāve sati uppajjati, nāsatīti	8181	
PA_tika-vin09_t:818_12	“hessatī”ti anuppayogaṃ vadeyya, na ca vuttaṃ. Tasmā anāgataṃ na dīpeti, atītakālameva	8181	
PA_tika-vin09_t:818_13	dīpetīti. Anusāviyamāneti vacanatoti “anusāviyamāne”ti vattamānakālavacanato. Yadi	8181	
PA_tika-vin09_t:818_14	evaṃ “yāvatatiyaṃ anusāvitaṃ hotī”ti kimidanti āha “yāvatatiya”ntiādi. Kiṃ tena lakkhīyati,	8181	
PA_tika-vin09_t:818_15	yenetaṃ lakkhaṇavacanamattaṃ siyāti āha “tenā”tiādi. Tenāti lakkhaṇavacanamattena hetunā.	8181	
PA_tika-vin09_t:819_0	Tadetanti pātimokkhaṃ. Taṃ panetanti “tatthāyasmante pucchāmī”tiādikaṃ yāvatatiyānusāvanaṃ.	819	
PA_tika-vin09_t:819_1	Na dissatīti nopalabbhati. Imameva ca atthanti imaṃ amhehi vuttamevatthaṃ. Yadi hi	819	
PA_tika-vin09_t:819_2	“yassa siyā āpattī”tiādivacanattayaṃ yāvatatiyānusāvanaṃ siyā, tadeva uposathakkhandhake	819	
PA_tika-vin09_t:819_3	vadeyya, na pana “sakimpi anusāvitaṃ hotī”tiādikanti adhippāyo. Nanu cāyaṃ vinicchayo	819	
PA_tika-vin09_t:819_4	aṭṭhakathāsu na āgato, atha kuto laddhoti āha “ayametthā”tiādi. Vinayaṭṭhānesu kataparicayānaṃ	819	
PA_tika-vin09_t:819_5	ācariyānaṃ taṃ taṃ atthaṃ ñāpentī paveṇi ācariyaparamparā, tāya ābhato ānīto ācariyaparamparābhato.	819	
PA_tika-vin09_t:820_0	Nanu sampajānamusāvāde pācittiyena bhavitabbaṃ, atha kathaṃ dukkaṭāpatti hotīti āha	820	
PA_tika-vin09_t:820_1	“sā ca kho na musāvādalakkhaṇenā”tiādi. Sampajānamusāvāde kiṃ hotīti yvāyaṃ “sampajānamusāvādo	820	
PA_tika-vin09_t:820_2	assa hotī”ti vutto, so āpattito kiṃ hoti, katarā āpatti hotīti attho. Dukkaṭaṃ hotīti	820	
PA_tika-vin09_t:820_3	dukkaṭāpatti hoti. Vacīdvāre akiriyasamuṭṭhānāpatti hotīti assa hi bhikkhuno adhammikāya	820	
PA_tika-vin09_t:820_4	paṭiññāya tuṇhībhūtassa nisinnassa manodvāre āpatti nāma natthi. Yasmā pana āvikātabbaṃ	820	
PA_tika-vin09_t:820_5	nāvikāsi, tenassa vacīdvāre akiriyato ayaṃ āpatti samuṭṭhātīti veditabbā. Idāni vuttamevatthaṃ	820	
PA_tika-vin09_t:820_6	pāḷiyā sādhetuṃ “vuttampi ceta”ntiādimāha. Etaṃ upālittherena parivāre sedamocanagāthāsu	820	
PA_tika-vin09_t:820_7	vuttampi cāti attho.	820	
PA_tika-vin09_t:821_0	Anālapanto manujena kenaci vācāti kenaci manujena vācāya anālapanto. Giraṃ no ca	821	
PA_tika-vin09_t:821_1	pare bhaṇeyyāti “iti ime sossantī”ti parapuggale sandhāya saddampi na nicchāreyya.	821	
PA_tika-vin09_t:821_2	Āpajjeyya vācasikanti vācato samuṭṭhitaṃ āpattiṃ āpajjeyya. Pañhāmesā kusalehi cintitāti	821	
PA_tika-vin09_t:821_3	ettha pañhāmesāti liṅgabyattayena vuttaṃ, eso pañho kusalehi cintitoti attho. Ayaṃ	821	
PA_tika-vin09_t:821_4	pañho imameva musāvādaṃ sandhāya vutto.	821	
PA_tika-vin09_t:822_0	Taṃtaṃsampattiyā vibandhanavasena sattasantānassa antare vemajjhe eti āgacchatīti	822	
PA_tika-vin09_t:822_1	antarāyo, diṭṭhadhammikādianattho, atikkamanaṭṭhena tasmiṃ antarāye niyutto, antarāyaṃ	822	
PA_tika-vin09_t:822_2	vā phalaṃ arahati, antarāyassa vā karaṇasīloti antarāyiko. Tenāha “vippaṭisāravatthutāyā”tiādi.	822	
PA_tika-vin09_t:822_3	Tattha vippaṭisāravatthutāyāti vippaṭisāro nāma pacchānutāpavasena cittavippaṭisāro,	822	
PA_tika-vin09_t:822_4	tassa kāraṇatāyāti attho. Paṭhamajjhānādipaccayabhūtaaappaṭisāraviruddhassa vippaṭisārassa	822	
PA_tika-vin09_t:822_5	paccayattāti vuttaṃ hoti. Pāmojjādisambhavanti dubbalataruṇā pīti pāmojjaṃ, taṃ ādi	822	
PA_tika-vin09_t:822_6	yesaṃ te pāmojjādayo, tesaṃ sambhavo paṭilābho pāmojjādisambhavo, taṃ. Ādisaddena	822	
PA_tika-vin09_t:822_7	pītippassaddhādīnaṃ gahaṇaṃ. Paṭhamajjhānādīnanti etthādisaddena pana “dutiyassa	822	
PA_tika-vin09_t:822_8	jhānassa adhigamāya antarāyiko, tatiyassa jhānassa adhigamāya antarāyiko, catutthassa	822	
PA_tika-vin09_t:822_9	jhānassa adhigamāya antarāyiko, jhānānaṃ, vimokkhānaṃ, samādhīnaṃ, samāpattīnaṃ,	822	
PA_tika-vin09_t:822_10	nekkhammānaṃ, nissaraṇānaṃ, pavivekānaṃ, kusalānaṃ dhammānaṃ adhigamāya antarāyiko”ti	8221	
PA_tika-vin09_t:822_11	vuttadutiyajjhānādīnaṃ saṅgaho daṭṭhabbo. “Tasmā”ti vutte yaṃtaṃsaddānaṃ abyabhicāritasambandhatāya	8221	
PA_tika-vin09_t:822_12	“yasmā”ti ayamattho upaṭṭhitoyeva hotīti āha “tasmāti yasmā”tiādi. Jānantenāti jānamānena.	8221	
PA_tika-vin09_t:822_13	Imināssa sampajānamusāvādassa sacittakataṃ dasseti. Visuddhiṃ apekkhatīti visuddhāpekkho,	8221	
PA_tika-vin09_t:822_14	tena visuddhāpekkhena. Sā ca visuddhi idha vuṭṭhānādīti āha “vuṭṭhātukāmena visujjhitukāmenā”ti.	8221	
PA_tika-vin09_t:822_15	Vuṭṭhānagāminito saṅghādisesato vuṭṭhātukāmena, desanāgāminito visujjhitukāmenāti	8221	
PA_tika-vin09_t:822_16	attho. Saṅghamajjhe vā gaṇamajjhe vā ekapuggale vāti uposathagge saṅghassa ārocanavasena	8221	
PA_tika-vin09_t:822_17	saṅghamajjhe vā tattheva ubhato nisinnānaṃ ārocanavasena gaṇamajjhe vā anantarassa	8221	
PA_tika-vin09_t:822_18	ārocanavasena ekapuggale vā pakāsetabbā. Ito vuṭṭhahitvāti ito uposathaggato vuṭṭhāya.	8221	
PA_tika-vin09_t:822_19	Ettha pana sabhāgoyeva vattabbo. Visabhāgassa hi vuccamāne bhaṇḍanakalahasaṅghabhedādīnipi	8221	
PA_tika-vin09_t:822_20	honti. Tasmā tassa avatvā “ito vuṭṭhahitvā paṭikarissāmī”ti ābhogaṃ katvā uposatho	8222	
PA_tika-vin09_t:822_21	kātabboti andhakaṭṭhakathāyaṃ vuttaṃ.	8222	
PA_tika-vin09_t:823_0	Karaṇattheti tatiyāvibhattiatthe. Kattari hetaṃ paccattavacanaṃ hoti phāsusaddāpekkhāya.	823	
PA_tika-vin09_t:823_1	Paccattavacananti paṭhamāvacanaṃ. Paṭhamajjhānādīnaṃ adhigamāya phāsu hotīti adhigamatthaṃ	823	
PA_tika-vin09_t:823_2	tassa bhikkhuno phāsu hoti sukhaṃ hoti saṃvarassa avippaṭisārahetuttā. Tenāha “avippaṭisāramūlakāna”ntiādi.	823	
PA_tika-vin09_t:823_3	Pāpapuññānaṃ katākatavasena cittavippaṭisārābhāvo avippaṭisāro, so mūlaṃ kāraṇaṃ	823	
PA_tika-vin09_t:823_4	yesaṃ te avippaṭisāramūlā, avippaṭisāramūlāyeva avippaṭisāramūlakā, tesaṃ avippaṭisāramūlakānaṃ.	823	
PA_tika-vin09_t:823_5	Sukhappaṭipadā sampajjatīti sukhā paṭipadā samijjhati, paṭhamajjhānādīnaṃ sukhena	823	
PA_tika-vin09_t:823_6	adhigamo hotīti adhippāyo. Hoti cettha –	823	
PA_tika-vin09_t:824	“Nidāne ñattiṭṭhapanaṃ, pubbakiccassa pucchanaṃ;	82	
PA_tika-vin09_t:825	Nidānuddesasavane, visuddhārocane vidhi;	82	
PA_tika-vin09_t:826	Anārocane cāpatti, ñeyyaṃ piṇḍatthapañcaka”nti.	82	
PA_tika-vin09_t:827	Iti kaṅkhāvitaraṇiyā pātimokkhavaṇṇanāya	82	
PA_tika-vin09_t:828	Vinayatthamañjūsāyaṃ līnatthappakāsaniyaṃ	82	
PA_tika-vin09_t:829	Nidānavaṇṇanā niṭṭhitā.	82	
PA_tika-vin09_t:830	Pārājikakaṇḍaṃ	83	
PA_tika-vin09_t:831_0	Idāni nidānuddesānantaraṃ vuttassa pārājikuddesassa atthaṃ saṃvaṇṇetuṃ “idānī”tiādi	831	
PA_tika-vin09_t:831_1	āraddhaṃ. Nidānānantaranti bhāvanapuṃsakaniddeso, nidānaṃ anantaraṃ katvāti vuttaṃ	831	
PA_tika-vin09_t:831_2	hoti. Tatthāti pārājikakaṇḍe. Pātimokkheti bhikkhupātimokkhe. Cattāroti gaṇanaparicchedo	831	
PA_tika-vin09_t:831_3	ūnātirekabhāvanivattanato. Pārājikāti sajātināmaṃ. Āpattiyoti sabbasādhāraṇanāmaṃ.	831	
PA_tika-vin09_t:831_4	Uddisīyatīti uddeso. Bhāvappadhānoyaṃ niddeso. Tenāha “uddisitabbata”nti.	831	
PA_tika-vin09_t:832	1. Paṭhamapārājikavaṇṇanā	83	
PA_tika-vin09_t:833_0	Yo panāti ettha yasmā panāti nipātamattaṃ, yoti atthapadaṃ, tañca aniyamena puggalaṃ	833	
PA_tika-vin09_t:833_1	dīpeti. Tasmā tassa atthaṃ dassento “yo kocī”ti āha. Yasmā pana yo yokoci nāma, so	833	
PA_tika-vin09_t:833_2	avassaṃ liṅgayuttajātināmagottasīlavihāragocaravayesu ekenākārena paññāyati, tasmā	833	
PA_tika-vin09_t:833_3	taṃ tathā ñāpetuṃ “rassadīghādinā”tiādimāha. Ādisaddena navakammādīnaṃ gahaṇaṃ. Liṅgādibhedenāti	833	
PA_tika-vin09_t:833_4	liṅgīyatiñāyati etenāti liṅgaṃ, taṃ ādi yesaṃ teti liṅgādayo, tesaṃ bhedo liṅgādibhedo,	833	
PA_tika-vin09_t:833_5	tena liṅgādibhedena. Etthādisaddena pana yuttādīnaṃ gahaṇaṃ. Idaṃ vuttaṃ hoti – liṅgavasena	833	
PA_tika-vin09_t:833_6	yādiso vā tādiso vā hotu, dīgho vā rasso vā kāḷo vā odāto vā maṅguracchavi vā kiso	833	
PA_tika-vin09_t:833_7	vā thūlo vā. Yogavasena yena vā tena vā yutto hotu, navakammayutto vā uddesayutto	833	
PA_tika-vin09_t:833_8	vā vāsadhurayutto vā. Jātivasena yaṃjacco vā taṃjacco vā hotu, khattiyo vā brāhmaṇo	833	
PA_tika-vin09_t:833_9	vā vesso vā suddho vā. Nāmavasena yathānāmo vā tathānāmo vā hotu, buddharakkhito	833	
PA_tika-vin09_t:833_10	vā dhammarakkhito vā saṅgharakkhito vā. Gottavasena yathāgotto vā tathāgotto vā hotu,	8331	
PA_tika-vin09_t:833_11	kaccāyano vā vāsiṭṭho vā kosiyo vā. Sīlesu yathāsīlo vā tathāsīlo vā hotu, navakammasīlo	8331	
PA_tika-vin09_t:833_12	vā uddesasīlo vā vāsadhurasīlo vā. Vihāresupi yathāvihārī vā tathāvihārī vā hotu,	8331	
PA_tika-vin09_t:833_13	navakammavihārī vā uddesavihārī vā vāsadhuravihārī vā. Gocaresupi yathāgocaro vā	8331	
PA_tika-vin09_t:833_14	tathāgocaro vā hotu, navakammagocaro vā uddesagocaro vā vāsadhuragocaro vā. Vayesupi	8331	
PA_tika-vin09_t:833_15	yo vā so vā hotu thero vā navo vā majjhimo vā, atha kho sabbova imasmiṃ atthe “yo”ti vuccatīti.	8331	
PA_tika-vin09_t:834_0	Idāni “bhikkhū”ti padaṃ saṃvaṇṇetuṃ “ehibhikkhūpasampadā”tiādimāha. Tattha “ehi bhikkhū”ti	834	
PA_tika-vin09_t:834_1	bhagavato vacanamattena bhikkhubhāvo ehibhikkhūpasampadā. “Buddhaṃ saraṇaṃ gacchāmī”tiādinā	834	
PA_tika-vin09_t:834_2	nayena tikkhattuṃ vācaṃ bhinditvā vuttehi tīhi saraṇagamanehi upasampadā saraṇagamanūpasampadā.	834	
PA_tika-vin09_t:834_3	Ovādappaṭiggahaṇūpasampadā nāma –	834	
PA_tika-vin09_t:835_0	“Tasmātiha te, kassapa, evaṃ sikkhitabbaṃ ‘tibbaṃ me hirottappaṃ paccupaṭṭhitaṃ bhavissati	835	
PA_tika-vin09_t:835_1	theresu navesu majjhimesū’ti, evañhi te kassapa sikkhitabbaṃ. Tasmātiha te, kassapa,	835	
PA_tika-vin09_t:835_2	evaṃ sikkhitabbaṃ ‘yaṃ kiñci dhammaṃ suṇissāmi kusalūpasaṃhitaṃ, sabbaṃ taṃ aṭṭhiṃ	835	
PA_tika-vin09_t:835_3	katvā manasi karitvā sabbacetasā samannāharitvā ohitasoto dhammaṃ suṇissāmī’ti, evañhi	835	
PA_tika-vin09_t:835_4	te, kassapa, sikkhitabbaṃ. Tasmātiha te, kassapa, evaṃ sikkhitabbaṃ ‘sātasahagatā	835	
PA_tika-vin09_t:835_5	ca me kāyagatāsati na vijahissatī’ti, evañhi te, kassapa, sikkhitabba”nti –	835	
PA_tika-vin09_t:836	Iminā ovādappaṭiggahaṇena mahākassapattherassa anuññātaupasampadā.	83	
PA_tika-vin09_t:837_0	Pañhābyākaraṇūpasampadā nāma sopākassa anuññātaupasampadā. Bhagavā kira pubbārāme	837	
PA_tika-vin09_t:837_1	anucaṅkamantaṃ sopākasāmaṇeraṃ “‘uddhumātakasaññā’ti vā sopāka ‘rūpasaññā’ti vā ime	837	
PA_tika-vin09_t:837_2	dhammā nānatthā nānābyañjanā, udāhu ekatthā byañjanameva nāna”nti dasa asubhanissite	837	
PA_tika-vin09_t:837_3	pañhe pucchi. So te byākāsi. Bhagavā tassa sādhukāraṃ datvā “kativasso tvaṃ, sopākā”ti	837	
PA_tika-vin09_t:837_4	pucchi. Sattavassohaṃ bhagavāti. “Sopāka, tvaṃ mama sabbaññutaññāṇena saddhiṃ saṃsanditvā	837	
PA_tika-vin09_t:837_5	pañhe byākāsī”ti āraddhacitto upasampadaṃ anujāni, ayaṃ pañhābyākaraṇūpasampadā.	837	
PA_tika-vin09_t:838	Aṭṭhagarudhammapaṭiggahaṇūpasampadā nāma mahāpajāpatiyā aṭṭhagarudhammappaṭiggahaṇena anuññātaupasampadā.	83	
PA_tika-vin09_t:839	Dūtenūpasampadā nāma aḍḍhakāsiyā gaṇikāya anuññātaupasampadā.	83	
PA_tika-vin09_t:840	Aṭṭhavācikūpasampadā nāma bhikkhuniyā bhikkhunisaṅghato ñatticatutthena, bhikkhusaṅghato ñatticatutthenāti imehi dvīhi kammehi upasampadā.	84	
PA_tika-vin09_t:841_0	Ñatticatutthakammūpasampadā nāma bhikkhūnaṃ etarahi upasampadā. Ñatticatutthenāti	841	
PA_tika-vin09_t:841_1	tīhi anussāvanāhi, ekāya ca ñattiyāti evaṃ ñatticatutthena. Kiñcāpi hi ñatti sabbapaṭhamaṃ	841	
PA_tika-vin09_t:841_2	vuccati, tissannaṃ pana anussāvanānaṃ atthabyañjanabhedābhāvato atthabyañjanabhinnaṃ	841	
PA_tika-vin09_t:841_3	ñattiṃ tāsaṃ catutthanti katvā “ñatticatuttha”nti vuccati. Akuppenāti akopetabbataṃ,	841	
PA_tika-vin09_t:841_4	appaṭikkositabbatañca upagatena. Ṭhānārahenāti kāraṇārahena satthu sāsanārahena.	841	
PA_tika-vin09_t:841_5	Upasampanno nāma uparibhāvaṃ samāpanno, pattoti attho. Bhikkhubhāvo hi uparibhāvo,	841	
PA_tika-vin09_t:841_6	tañcesa yathāvuttena kammena samāpannattā “upasampanno”ti vuccati. Kasmā panettha	841	
PA_tika-vin09_t:841_7	imināva upasampanno idha gahito, nāññehīti? Vuccate – ehibhikkhūpasampadā antimabhavikānameva,	841	
PA_tika-vin09_t:841_8	saraṇagamanūpasampadā parisuddhānaṃ, ovādappaṭiggahaṇapañhābyākaraṇūpasampadā mahākassapasopākānaṃ,	841	
PA_tika-vin09_t:841_9	na ca te bhabbā pārājikādilokavajjaṃ āpajjituṃ, aṭṭhagarudhammappaṭiggahaṇādayo ca	841	
PA_tika-vin09_t:841_10	bhikkhunīnaṃyeva anuññātā. Ayañca bhikkhu, tasmā ñatticatuttheneva upasampadākammena	8411	
PA_tika-vin09_t:841_11	upasampanno idha gahito, nāññehīti veditabbo. Paṇṇattivajjesu pana sikkhāpadesu aññepi	8411	
PA_tika-vin09_t:841_12	ehibhikkhūpasampadāya upasampannādayo saṅgayhanti. Vakkhati hi “paṇṇattivajjesu pana	8411	
PA_tika-vin09_t:841_13	aññepi saṅgahaṃ gacchantī”ti. Idāni “akuppena ṭhānārahena upasampanno”ti saṃkhittena	8411	
PA_tika-vin09_t:841_14	vuttamatthaṃ vitthāretvā dassetuṃ “tassa panā”tiādimāha.	8411	
PA_tika-vin09_t:842_0	Tatthāti tesu pañcasu. Vasati etthāti vatthu, ādhāro patiṭṭhā. Tenāha “upasampadāpekkho	842	
PA_tika-vin09_t:842_1	puggalo”ti. Ūnāni aparipuṇṇāni vīsati vassāni assāti ūnavīsativasso. Ettha yaṃ vattabbaṃ,	842	
PA_tika-vin09_t:842_2	taṃ upari sappāṇakavagge ūnavīsatisikkhāpade vaṇṇayissāma. Tesūti paṇḍakādīsu ekādasasu	842	
PA_tika-vin09_t:842_3	abhabbapuggalesu. Paṇḍako panettha pañcavidho hoti āsittapaṇḍako, usūyapaṇḍako, opakkamikapaṇḍako,	842	
PA_tika-vin09_t:842_4	napuṃsakapaṇḍako, pakkhapaṇḍakoti. Tesu āsittapaṇḍakassa ca usūyapaṇḍakassa ca pabbajjā	842	
PA_tika-vin09_t:842_5	na vāritā, itaresaṃ tiṇṇaṃ vāritā. Tesupi pakkhapaṇḍakassa yasmiṃ pakkhe paṇḍako	842	
PA_tika-vin09_t:842_6	hoti, tasmiṃyevassa pakkhe pabbajjā vāritāti. Tayo cettha pabbajjūpasampadānaṃ abhabbatāya	842	
PA_tika-vin09_t:842_7	avatthū. Tenāha “āsittapaṇḍakañcā”tiādi. Tattha yassa paresaṃ aṅgajātaṃ mukhena gahetvā	842	
PA_tika-vin09_t:842_8	asucinā āsittassa pariḷāho vūpasammati, ayaṃ āsittapaṇḍako. Yassa paresaṃ ajjhācāraṃ	842	
PA_tika-vin09_t:842_9	passato usūyāya uppannāya pariḷāho vūpasammati, ayaṃ usūyapaṇḍako. Yassa upakkamena	842	
PA_tika-vin09_t:842_10	bījāni apanītāni, ayaṃ opakkamikapaṇḍako. Yo pana paṭisandhiyaṃyeva abhāvako uppanno,	8421	
PA_tika-vin09_t:842_11	ayaṃ napuṃsakapaṇḍako. Ekacco pana akusalavipākānubhāvena kāḷapakkhe paṇḍako hoti,	8421	
PA_tika-vin09_t:842_12	juṇhapakkhe panassa pariḷāho vūpasammati, ayaṃ pakkhapaṇḍakoti veditabbo.	8421	
PA_tika-vin09_t:843_0	Theyyena saṃvāso etassāti theyyasaṃvāsako. So ca na saṃvāsamattasseva thenako idhādhippeto,	843	
PA_tika-vin09_t:843_1	atha kho liṅgassa, tadubhayassa ca thenakopīti āha “theyyasaṃvāsako pana tividho”tiādi.	843	
PA_tika-vin09_t:843_2	Na bhikkhuvassāni gaṇetīti “ahaṃ dasavasso vā vīsativasso vā”ti musā vatvā bhikkhuvassāni	843	
PA_tika-vin09_t:843_3	na gaṇeti. Na yathāvuḍḍhaṃ bhikkhūnaṃ vā sāmaṇerānaṃ vā vandanaṃ sādiyatīti attanā	843	
PA_tika-vin09_t:843_4	musāvādaṃ katvā dassitavassānurūpena yathāvuḍḍhaṃ vandanaṃ nādhivāseti. Na āsanena	843	
PA_tika-vin09_t:843_5	paṭibāhatīti “apehi, me etaṃ pāpuṇātī”ti āsanena nappaṭibāhati. Na uposathādīsu sandissatīti	843	
PA_tika-vin09_t:843_6	uposathappavāraṇādīsu na sandissati. Liṅgamattassevāti evasaddena saṃvāsaṃ nivatteti.	843	
PA_tika-vin09_t:843_7	Samānoti santo. Liṅgānurūpassa saṃvāsassāti sāmaṇeraliṅgānurūpassa sāmaṇerasaṃvāsassa.	843	
PA_tika-vin09_t:843_8	Sace pana kāsāye dhuraṃ nikkhipitvā naggo vā odātavatthanivattho vā methunasevanādīhi	843	
PA_tika-vin09_t:843_9	assamaṇo hutvā kāsāyāni nivāseti, liṅgatthenako hoti. Sace gihibhāvaṃ patthayamāno	843	
PA_tika-vin09_t:843_10	kāsāyaṃ ovaṭṭikaṃ katvā, aññena vā ākārena gihinivāsanena nivāseti “sobhati nu kho	8431	
PA_tika-vin09_t:843_11	me gihiliṅgaṃ, na sobhatī”ti vīmaṃsanatthaṃ, rakkhati tāva, “sobhatī”ti sampaṭicchitvā	8431	
PA_tika-vin09_t:843_12	puna liṅgaṃ sādiyati, liṅgatthenako hoti. Odātaṃ nivāsetvā vīmaṃsanasampaṭicchanesupi	8431	
PA_tika-vin09_t:843_13	eseva nayo. Sacepi nivatthakāsāvassa upari odātaṃ nivāsetvā vīmaṃsati vā sampaṭicchati vā, rakkhati eva.	8431	
PA_tika-vin09_t:844_0	Antimavatthuajjhāpannakepi eseva nayoti pārājikaṃ āpannake bhikkhumhipi eseva nayoti	844	
PA_tika-vin09_t:844_1	attho. Idaṃ vuttaṃ hoti – sace koci bhikkhu kāsāye saussāhova odātaṃ nivāsetvā methunaṃ	844	
PA_tika-vin09_t:844_2	paṭisevitvā puna kāsāyāni nivāsetvā vassagaṇanādibhedaṃ sabbaṃ vidhiṃ āpajjati, ayaṃ	844	
PA_tika-vin09_t:844_3	bhikkhūhi dinnaliṅgassa apariccattattā na liṅgatthenako, liṅgānurūpassa saṃvāsassa	844	
PA_tika-vin09_t:844_4	sāditattā nāpi saṃvāsatthenakoti. Videsanti paradesaṃ. Idañca vañcetuṃ sakkuṇeyyaṭṭhānaṃ	844	
PA_tika-vin09_t:844_5	dassetuṃ vuttaṃ. Yo pana sadesepi evaṃ karoti, sopi saṃvāsatthenakova. “Saṃvāsamattassevā”ti	844	
PA_tika-vin09_t:844_6	iminā liṅgaṃ paṭikkhipati. Sace koci vuḍḍhapabbajito bhikkhuvassāni gaṇetvā mahāpeḷādīsu	844	
PA_tika-vin09_t:844_7	diyyamānabhattaṃ gaṇhāti, sopi theyyasaṃvāsako hoti. Sayaṃ sāmaṇerova sāmaṇerappaṭipāṭiyā	844	
PA_tika-vin09_t:844_8	kūṭavassāni gaṇetvā gaṇhanto theyyasaṃvāsako na hoti. Bhikkhu pana bhikkhupaṭipāṭiyā	844	
PA_tika-vin09_t:844_9	kūṭavassāni gaṇetvā gaṇhanto bhaṇḍagghena kāretabbo.	844	
PA_tika-vin09_t:845_0	Nanu saṃvāso nāma ekakammaṃ ekuddeso samasikkhatāti āha “bhikkhuvassagaṇanādiko hī”tiādi.	845	
PA_tika-vin09_t:845_1	Iminā na kevalaṃ ekakammādikova kiriyabhedo saṃvāsoti idhādhippeto, atha kho tadañño	845	
PA_tika-vin09_t:845_2	bhikkhuvassagaṇanādikopīti dasseti. Imasmiṃ attheti theyyasaṃvāsakādhikāre. Sikkhaṃ	845	
PA_tika-vin09_t:845_3	paccakkhāyāti sikkhaṃ pariccajitvā. Idaṃ vuttaṃ hoti – sace koci bhikkhu sikkhaṃ	845	
PA_tika-vin09_t:845_4	paccakkhāya liṅgaṃ anapanetvā dussīlakammaṃ katvā vā akatvā vā “na maṃ koci jānātī”ti	845	
PA_tika-vin09_t:845_5	puna sabbaṃ pubbe vuttaṃ vassagaṇanādibhedaṃ vidhiṃ paṭipajjati, so theyyasaṃvāsako hotīti.	845	
PA_tika-vin09_t:846_0	Sace pana kassaci rājā kuddho hoti, so “evaṃ me sotthi bhavissatī”ti sayameva liṅgaṃ	846	
PA_tika-vin09_t:846_1	gahetvā palāyati. Taṃ disvā rañño ārocenti. Rājā “sace pabbajito, na taṃ labbhā kiñci	846	
PA_tika-vin09_t:846_2	kātu”nti tasmiṃ kodhaṃ paṭivineti. So “vūpasantaṃ me rājabhaya”nti saṅghamajjhaṃ	846	
PA_tika-vin09_t:846_3	anosaritvāva gihiliṅgaṃ gahetvā āgato pabbājetabbo. Athāpi “sāsanaṃ nissāya mayā	846	
PA_tika-vin09_t:846_4	jīvitaṃ laddhaṃ, handa dāni ahaṃ pabbajāmī”ti uppannasaṃvego teneva liṅgena āgantvā	846	
PA_tika-vin09_t:846_5	āgantukavattaṃ na sādiyati, bhikkhūhi puṭṭho vā apuṭṭho vā yathābhūtamattānaṃ āvikatvāva	846	
PA_tika-vin09_t:846_6	pabbajjaṃ yācati, liṅgaṃ apanetvā pabbājetabbo. Sace pana vattaṃ sādiyati, pabbajitālayaṃ	846	
PA_tika-vin09_t:846_7	dasseti, sabbaṃ pubbe vuttaṃ vassagaṇanādibhedaṃ paṭipajjati, ayaṃ pana na pabbājetabbo.	846	
PA_tika-vin09_t:847_0	Idha panekacco dubbhikkhe jīvituṃ asakkonto sayameva liṅgaṃ gahetvā sabbapāsaṇḍiyabhattāni	847	
PA_tika-vin09_t:847_1	bhuñjanto dubbhikkhe vītivatte saṅghamajjhaṃ anosaritvāva gihiliṅgaṃ gahetvā āgatoti	847	
PA_tika-vin09_t:847_2	sabbaṃ purimasadisameva.	847	
PA_tika-vin09_t:848_0	Aparo mahākantāraṃ nittharitukāmo hoti, satthavāho ca pabbajite gahetvā gacchati.	848	
PA_tika-vin09_t:848_1	So “evaṃ maṃ satthavāho gahetvā gamissatī”ti sayameva liṅgaṃ gahetvā satthavāhena	848	
PA_tika-vin09_t:848_2	saddhiṃ kantāraṃ nittharitvā khemantaṃ patvā saṅghamajjhaṃ anosaritvāva gihiliṅgaṃ	848	
PA_tika-vin09_t:848_3	gahetvā āgatoti sabbaṃ purimasadisameva.	848	
PA_tika-vin09_t:849_0	Aparo rogabhaye uppanne jīvituṃ asakkonto sayameva liṅgaṃ gahetvā sabbapāsaṇḍiyabhattāni	849	
PA_tika-vin09_t:849_1	bhuñjanto rogabhaye vūpasante saṅghamajjhaṃ anosaritvāva gihiliṅgaṃ gahetvā āgatoti	849	
PA_tika-vin09_t:849_2	sabbaṃ purimasadisameva.	849	
PA_tika-vin09_t:850_0	Aparassa eko veriko kuddho hoti, ghātetukāmo naṃ vicarati. So “evaṃ me sotthi bhavissatī”ti	850	
PA_tika-vin09_t:850_1	sayameva liṅgaṃ gahetvā palāyati. Veriko “kuhiṃ so”ti pariyesanto “pabbajitvā palāto”ti	850	
PA_tika-vin09_t:850_2	sutvā “sace pabbajito, na taṃ labbhā kiñci kātu”nti tasmiṃ kodhaṃ paṭivineti. So	850	
PA_tika-vin09_t:850_3	“vūpasantaṃ me veribhaya”nti saṅghamajjhaṃ anosaritvāva gihiliṅgaṃ gahetvā āgatoti	850	
PA_tika-vin09_t:850_4	sabbaṃ purimasadisameva.	850	
PA_tika-vin09_t:851_0	Aparo ñātikulaṃ gantvā sikkhaṃ paccakkhāya gihī hutvā “imāni cīvarāni idha vinassissanti,	851	
PA_tika-vin09_t:851_1	sacepi imāni gahetvā vihāraṃ gamissāmi, antarāmagge maṃ ‘coro’ti gahessanti, yaṃnūnāhaṃ	851	
PA_tika-vin09_t:851_2	kāyaparihāriyāni katvā gaccheyya”nti cīvarāharaṇatthaṃ nivāsetvā ca pārupitvā ca	851	
PA_tika-vin09_t:851_3	vihāraṃ gacchati. Taṃ dūratova āgacchantaṃ disvā sāmaṇerā ca daharā ca abbhuggacchanti,	851	
PA_tika-vin09_t:851_4	vattaṃ dassenti. So na sādiyati, yathābhūtamattānaṃ āvikaroti. Sace bhikkhū “na dāni	851	
PA_tika-vin09_t:851_5	mayaṃ taṃ muñcissāmā”ti balakkārena pabbājetukāmā honti, kāsāyāni apanetvā puna pabbājetabbo.	851	
PA_tika-vin09_t:851_6	Sace pana “na ime mama hīnāyāvattabhāvaṃ jānantī”ti taṃyeva bhikkhubhāvaṃ paṭijānitvā	851	
PA_tika-vin09_t:851_7	sabbaṃ pubbe vuttavassagaṇanādibhedaṃ vidhiṃ paṭipajjati, ayaṃ na pabbājetabbo. Tenāha	851	
PA_tika-vin09_t:851_8	“rājadubbhikkhakantāra-rogaverībhayena vā”tiādi. Bhayasaddo cettha paccekaṃ yojetabbo	851	
PA_tika-vin09_t:851_9	“rājabhayena, dubbhikkhabhayenā”tiādinā. Liṅgaṃ ādiyatīti vesaṃ gaṇhāti. Idhāti imasmiṃ	851	
PA_tika-vin09_t:851_10	sāsane. Saṃvāsaṃ nādhivāseti, yāva so suddhamānasoti bhikkhūnaṃ vañcetukāmatāya abhāvato	8511	
PA_tika-vin09_t:851_11	yo suddhamānaso yāva saṃvāsaṃ nādhivāseti, tāva esa “gihī maṃ ‘samaṇo’ti jānantū”ti	8511	
PA_tika-vin09_t:851_12	vañcanacitte satipi bhikkhūnaṃ vañcetukāmatāya abhāvato doso natthīti theyyasaṃvāsako	8511	
PA_tika-vin09_t:851_13	nāmāti na vuccatīti attho.	8511	
PA_tika-vin09_t:852_0	Titthiyesu pakkantako paviṭṭhoti titthiyapakkantako. So ca na kevalaṃ tattha paviṭṭhamatteneva	852	
PA_tika-vin09_t:852_1	titthiyapakkantako hoti, atha kho tesaṃ laddhiggahaṇena. Tenāha “yo panā”tiādi. “Upasampanno”ti	852	
PA_tika-vin09_t:852_2	iminā anupasampanno titthiyapakkantako na hotīti dasseti. Vuttañhetaṃ kurundiaṭṭhakathāyaṃ	852	
PA_tika-vin09_t:852_3	“ayañca titthiyapakkantako nāma upasampannabhikkhunā kathito, tasmā sāmaṇero saliṅgena	852	
PA_tika-vin09_t:852_4	titthāyatanaṃ gatopi puna pabbajjañca upasampadañca labhatī”ti. Kusacīrādikanti etthādisaddena	852	
PA_tika-vin09_t:852_5	phalakakkhaṇḍajaṭādīnaṃ gahaṇaṃ. Sacepi “ayaṃ pabbajjā seṭṭhā”ti seṭṭhabhāvaṃ vā	852	
PA_tika-vin09_t:852_6	upagacchati, na muccati, titthiyapakkantakova hoti. Vatānīti ukkuṭikappadhānādīni	852	
PA_tika-vin09_t:852_7	vatāni. Sace pana “sobhati nu kho me titthiyapabbajjā, nanu kho sobhatī”ti vīmaṃsanatthaṃ	852	
PA_tika-vin09_t:852_8	kusacīrādīni nivāseti, jaṭaṃ vā bandhati, khārikājaṃ vā ādiyati, yāva na sampaṭicchati	852	
PA_tika-vin09_t:852_9	taṃ laddhiṃ, tāva rakkhati, sampaṭicchitamatte titthiyapakkantako hoti. Acchinnacīvaro	852	
PA_tika-vin09_t:852_10	pana kusacīrādīni nivāsento, rājabhayādīhi vā titthiyaliṅgaṃ gaṇhanto laddhiyā abhāvena	8521	
PA_tika-vin09_t:852_11	neva titthiyapakkantako hoti.	8521	
PA_tika-vin09_t:853	Avaseso sabbopīti nāgasupaṇṇayakkhagandhabbādiko. Yañhettha vattabbaṃ, taṃ heṭṭhā vuttameva.	85	
PA_tika-vin09_t:854_0	Yathā samānajātikassa vikopane kammaṃ garutaraṃ, na tathā vijātikassāti āha “manussajātikā”ti.	854	
PA_tika-vin09_t:854_1	Puttasambandhena mātāpitusamaññā, dattakittimādivasenapi puttavohāro loke dissati,	854	
PA_tika-vin09_t:854_2	so ca kho pariyāyatoti nippariyāyasiddhataṃ dassetuṃ “janettī”ti vuttaṃ. Janettīti	854	
PA_tika-vin09_t:854_3	janikā, mātāti attho. Yathā manussattabhāve ṭhitasseva kusaladhammānaṃ tikkhavisadasūrabhāvāpatti,	854	
PA_tika-vin09_t:854_4	yathā taṃ tiṇṇampi bodhisattānaṃ bodhittayanipphattiyaṃ, evaṃ manussattabhāve ṭhitasseva	854	
PA_tika-vin09_t:854_5	akusaladhammānampi tikkhavisadasūrabhāvāpattīti āha “manussabhūtenevā”ti. Sañciccāti	854	
PA_tika-vin09_t:854_6	“pāṇo”ti saññāya saddhiṃ vadhakacetanāya cetetvā. Ayaṃ mātughātako nāmāti ayaṃ ānantariyena	854	
PA_tika-vin09_t:854_7	mātughātakakammena mātughātako nāma. Yena pana manussitthibhūtāpi ajanikā posāvanikamātā	854	
PA_tika-vin09_t:854_8	vā mahāmātā vā cūḷamātā vā janikāpi vā amanussitthibhūtā mātā ghātitā, tassa pabbajjā	854	
PA_tika-vin09_t:854_9	na vāritā, na ca ānantariko hoti. Yena sayaṃ tiracchānabhūtena manussitthibhūtā mātā	854	
PA_tika-vin09_t:854_10	ghātitā, sopi ānantariko na hoti. Tiracchānagatattā panassa pabbajjā paṭikkhittā,	8541	
PA_tika-vin09_t:854_11	kammaṃ panassa bhāriyaṃ hoti, ānantariyaṃ āhacceva tiṭṭhati.	8541	
PA_tika-vin09_t:855_0	Yena manussabhūto janako pitā sayampi manussajātikeneva satā sañcicca jīvitā voropito,	855	
PA_tika-vin09_t:855_1	ayaṃ ānantariyena pitughātakakammena pitughātako nāmāti imamatthaṃ atidisanto “pitughātakepi	855	
PA_tika-vin09_t:855_2	eseva nayo”ti āha. Sacepi hi vesiyā putto hoti, “ayaṃ me pitā”ti na jānāti, yassa	855	
PA_tika-vin09_t:855_3	sambhavena nibbatto, so ca tena ghātito, “pitughātako”tveva saṅkhaṃ gacchati, ānantariyañca phusati.	855	
PA_tika-vin09_t:856_0	Eḷakacatukkaṃ, saṅgāmacatukkaṃ, coracatukkañcettha kathetabbaṃ. “Eḷakaṃ māremī”ti	856	
PA_tika-vin09_t:856_1	abhisandhināpi hi eḷakaṭṭhāne ṭhitaṃ manussabhūtaṃ mātaraṃ vā pitaraṃ vā mārento	856	
PA_tika-vin09_t:856_2	ānantariyaṃ phusati māraṇādhippāyeneva ānantariyavatthuno vikopitattā. Eḷakābhisandhinā,	856	
PA_tika-vin09_t:856_3	pana mātāpitiabhisandhinā vā eḷakaṃ mārento ānantariyaṃ na phusati ānantariyavatthuabhāvato.	856	
PA_tika-vin09_t:856_4	Mātāpitiabhisandhinā mātāpitaro mārento phusateva. Eseva nayo itarasmimpi catukkadvaye.	856	
PA_tika-vin09_t:856_5	Sabbattha hi purimaṃ abhisandhicittaṃ appamāṇaṃ, vadhakacittaṃ, pana tadārammaṇajīvitindriyañca	856	
PA_tika-vin09_t:856_6	ānantariyānānantariyabhāve pamāṇaṃ.	856	
PA_tika-vin09_t:857_0	Arahantaghātakopi manussaarahantavaseneva veditabboti āha “yena antamaso gihiliṅge	857	
PA_tika-vin09_t:857_1	ṭhitopī”tiādi. Amanussajātikaṃ pana arahantaṃ, manussajātikaṃ vā avasesaṃ ariyapuggalaṃ	857	
PA_tika-vin09_t:857_2	ghātetvā ānantariko na hoti, pabbajjāpissa na vāritā, kammaṃ pana balavaṃ hoti. Tiracchāno	857	
PA_tika-vin09_t:857_3	manussaarahantampi ghātetvā ānantariko na hoti, kammaṃ pana bhāriyanti ayamettha	857	
PA_tika-vin09_t:857_4	vinicchayo. Yathā mātāpitūsu, evaṃ arahantepi eḷakacatukkādīni veditabbāni.	857	
PA_tika-vin09_t:858_0	Pakatattaṃ bhikkhuninti parisuddhasīlaṃ ubhatosaṅghe upasampannaṃ bhikkhuniṃ. Yo	858	
PA_tika-vin09_t:858_1	pana kāyasaṃsaggena sīlavināsaṃ pāpeti, tassa pabbajjā ca upasampadā ca na vāritā.	858	
PA_tika-vin09_t:858_2	Balakkārena odātavatthavasanaṃ katvā anicchamānaṃyeva dūsentopi bhikkhunidūsakoyeva,	858	
PA_tika-vin09_t:858_3	balakkārena pana odātavatthavasanaṃ katvā icchamānaṃ dūsento bhikkhunidūsako na hoti.	858	
PA_tika-vin09_t:858_4	Kasmā? Yasmā gihibhāve sampaṭicchitamatteyeva sā abhikkhunī hoti. Sakiṃ sīlavipannaṃ	858	
PA_tika-vin09_t:858_5	pana pacchā dūsento sikkhamānasāmaṇerīsu ca vippaṭipajjanto neva bhikkhunidūsako	858	
PA_tika-vin09_t:858_6	hoti, pabbajjaṃ, upasampadañca labhatīti.	858	
PA_tika-vin09_t:859_0	Dhammato uggataṃ apagataṃ uddhammaṃ. Ubbinayanti etthāpi eseva nayo. Catunnaṃ kammānanti	859	
PA_tika-vin09_t:859_1	apalokanañattiñattidutiyañatticatutthasaṅkhātānaṃ catunnaṃ kammānaṃ. Imesañhi aññataraṃ	859	
PA_tika-vin09_t:859_2	saṅghakammaṃ ekasīmāyaṃ visuṃ visuṃ karontena saṅgho bhinno nāma hoti. Tena vuttaṃ	859	
PA_tika-vin09_t:859_3	“catunnaṃ kammānaṃ aññataravasena saṅghaṃ bhindatī”ti.	859	
PA_tika-vin09_t:860_0	“Duṭṭhacittenā”ti vuttamevatthaṃ vibhāvetuṃ “vadhakacittenā”ti vuttaṃ. Vadhakacetanāya	860	
PA_tika-vin09_t:860_1	hi dūsitaṃ cittaṃ idha duṭṭhacittaṃ nāma. Lohitaṃ uppādetīti antosarīreyeva lohitaṃ	860	
PA_tika-vin09_t:860_2	uppādeti, sañcitaṃ karotīti adhippāyo. Na hi tathāgatassa abhejjakāyatāya parūpakkamena	860	
PA_tika-vin09_t:860_3	dhammaṃ bhinditvā lohitaṃ paggharati, sarīrassa pana antoyeva ekasmiṃ ṭhāne lohitaṃ	860	
PA_tika-vin09_t:860_4	samosarati, āghātena pakuppamānaṃ sañcitaṃ hoti, taṃ sandhāyetaṃ vuttaṃ. Yo pana	860	
PA_tika-vin09_t:860_5	rogavūpasamanatthaṃ jīvako viya satthena phāletvā pūtimaṃsañca lohitañca nīharitvā	860	
PA_tika-vin09_t:860_6	phāsukaṃ karoti, ayaṃ lohituppādako na hoti, bahuṃ pana so puññaṃ pasavati.	860	
PA_tika-vin09_t:861_0	Duvidhampi byañjananti yathāvuttakammadvayato samuṭṭhitaṃ itthinimittaṃ, purisanimittañcāti	861	
PA_tika-vin09_t:861_1	duvidhampi byañjanaṃ. Iminā ca viggahena “ubhatobyañjanako”ti asamānādhikaraṇavisayo	861	
PA_tika-vin09_t:861_2	bāhiratthasamāsoyaṃ, purimapade ca vibhattialopoti dasseti. So duvidho hoti itthiubhatobyañjanako,	861	
PA_tika-vin09_t:861_3	purisaubhatobyañjanako cāti. Tattha itthiubhatobyañjanakassa itthinimittaṃ pākaṭaṃ	861	
PA_tika-vin09_t:861_4	hoti, purisanimittaṃ paṭicchannaṃ. Purisaubhatobyañjanakassa purisanimittaṃ pākaṭaṃ,	861	
PA_tika-vin09_t:861_5	itthinimittaṃ paṭicchannaṃ. Itthiubhatobyañjanakassa itthīsu purisattaṃ karontassa	861	
PA_tika-vin09_t:861_6	itthinimittaṃ paṭicchannaṃ hoti, purisanimittaṃ pākaṭaṃ hoti. Purisaubhatobyañjanakassa	861	
PA_tika-vin09_t:861_7	purisānaṃ itthibhāvaṃ upagacchantassa purisanimittaṃ paṭicchannaṃ hoti, itthinimittaṃ	861	
PA_tika-vin09_t:861_8	pākaṭaṃ hoti. Itthiubhatobyañjanako sayañca gabbhaṃ gaṇhāti, parañca gaṇhāpeti. Purisaubhatobyañjanako	861	
PA_tika-vin09_t:861_9	pana sayaṃ na gaṇhāti, paraṃ gaṇhāpetīti idametesaṃ nānākaraṇaṃ.	861	
PA_tika-vin09_t:862_0	Aparāmasanānīti aggahaṇāni avacanāni. “Ayaṃ itthannāmo”ti upasampadāpekkhassa akittananti	862	
PA_tika-vin09_t:862_1	yassa upasampadā karīyati, tassa akittanaṃ, “suṇātu me, bhante, saṅgho, ayaṃ dhammarakkhito	862	
PA_tika-vin09_t:862_2	āyasmato buddharakkhitassa upasampadāpekkho”ti vattabbe “ayaṃ dhammarakkhito”ti avacananti	862	
PA_tika-vin09_t:862_3	vuttaṃ hoti. “Itthannāmassa upasampadāpekkho”ti upajjhāyassa akittananti “suṇātu	862	
PA_tika-vin09_t:862_4	me, bhante, saṅgho, ayaṃ dhammarakkhito āyasmato buddharakkhitassa upasampadāpekkho”ti	862	
PA_tika-vin09_t:862_5	vattabbe “suṇātu me, bhante, saṅgho, ayaṃ dhammarakkhito upasampadāpekkho”ti vatvā	862	
PA_tika-vin09_t:862_6	“āyasmato buddharakkhitassā”ti avacanaṃ. Sabbena sabbaṃ ñattiyā anuccāraṇanti ñattiṃ	862	
PA_tika-vin09_t:862_7	aṭṭhapetvā catukkhattuṃ kammavācāya eva anussāvanakammassa karaṇaṃ. Sampannanti upetaṃ.	862	
PA_tika-vin09_t:863_0	Hāpanaṃ pariccajanaṃ. Yopi ekaṃ ñattiṃ ṭhapetvā sakiṃyeva vā dvikkhattuṃ vā anussāvanaṃ	863	
PA_tika-vin09_t:863_1	karoti, ayampi sāvanaṃ hāpetiyeva. Duruccāraṇaṃ nāma aññasmiṃ akkhare vattabbe aññassa	863	
PA_tika-vin09_t:863_2	vacanaṃ. Tasmā kammavācaṃ karontena bhikkhunā yvāyaṃ –	863	
PA_tika-vin09_t:864	“Sithilaṃ dhanitañca dīgharassaṃ;	86	
PA_tika-vin09_t:865	Garukaṃ lahukañceva niggahītaṃ;	86	
PA_tika-vin09_t:866	Sambandhavavatthitaṃ vimuttaṃ;	86	
PA_tika-vin09_t:867	Dasadhā byañjanabuddhiyā pabhedo”ti. –	86	
PA_tika-vin09_t:868_0	Vutto, ayaṃ suṭṭhu upalakkhetabbo. Ettha hi sithilaṃ nāma pañcasu vaggesu paṭhamatatiyaṃ.	868	
PA_tika-vin09_t:868_1	Dhanitaṃ nāma tesveva dutiyacatutthaṃ. Dīghanti dīghena kālena vattabbaṃ ā-kārādi.	868	
PA_tika-vin09_t:868_2	Rassanti tato upaḍḍhakālena vattabbaṃ a-kārādi. Garukanti dīghameva, yaṃ vā “āyasmato	868	
PA_tika-vin09_t:868_3	buddharakkhitattherassa yassa nakkhamatī”ti evaṃ saṃyogaparaṃ katvā vuccati. Lahukanti	868	
PA_tika-vin09_t:868_4	rassameva, yaṃ vā “āyasmato buddharakkhitattherassa yassa na khamatī”ti evaṃ asaṃyogaparaṃ	868	
PA_tika-vin09_t:868_5	katvā vuccati. Niggahītanti yaṃ karaṇāni niggahetvā avissajjetvā avivaṭena mukhena	868	
PA_tika-vin09_t:868_6	sānunāsikaṃ katvā vattabbaṃ. Sambandhanti yaṃ parapadena sambandhitvā “tuṇhissā”ti	868	
PA_tika-vin09_t:868_7	vā “tuṇhassā”ti vā vuccati. Vavatthitanti yaṃ parapadena sambandhaṃ akatvā vicchinditvā	868	
PA_tika-vin09_t:868_8	“tuṇhī assā”ti vā “tuṇha assā”ti vā vuccati. Vimuttanti yaṃ karaṇāni aniggahetvā	868	
PA_tika-vin09_t:868_9	vissajjetvā vivaṭena mukhena anunāsikaṃ akatvā vuccati.	868	
PA_tika-vin09_t:869_0	Tattha “suṇātu me”ti vattabbe ta-kārassa tha-kāraṃ katvā “suṇāthu me”ti vacanaṃ sithilassa	869	
PA_tika-vin09_t:869_1	dhanitakaraṇaṃ nāma, tathā “pattakallaṃ esā ñattī”ti vattabbe “patthakallaṃ esā ñattī”tiādivacanañca.	869	
PA_tika-vin09_t:869_2	“Bhante, saṅgho”ti vattabbe bha-kāra gha-kārānaṃ ba-kāra ga-kāre katvā “bante saṃgo”ti	869	
PA_tika-vin09_t:869_3	vacanaṃ dhanitassa sithilakaraṇaṃ nāma. “Suṇātu me”ti vivaṭena mukhena vattabbe “suṇaṃtu	869	
PA_tika-vin09_t:869_4	me”ti vā “esā ñattī”ti vattabbe “esaṃ ñattī”ti vā avivaṭena mukhena anunāsikaṃ katvā	869	
PA_tika-vin09_t:869_5	vacanaṃ vimuttassa niggahitavacanaṃ nāma. “Pattakalla”nti avivaṭena mukhena anunāsikaṃ	869	
PA_tika-vin09_t:869_6	katvā vattabbe “pattakallā”ti vivaṭena mukhena anunāsikaṃ akatvā vacanaṃ niggahitassa	869	
PA_tika-vin09_t:869_7	vimuttavacanaṃ nāma. Iti sithile kattabbe dhanitaṃ, dhanite kattabbe sithilaṃ, vimutte	869	
PA_tika-vin09_t:869_8	kattabbe niggahitaṃ, niggahite kattabbe vimuttanti imāni cattāri byañjanāni antokammavācāya	869	
PA_tika-vin09_t:869_9	kammaṃ dūsenti. Evaṃ vadanto hi aññasmiṃ akkhare vattabbe aññaṃ vadati, duruttaṃ karotīti vuccati.	869	
PA_tika-vin09_t:870_0	Itaresu pana dīgharassādīsu chasu byañjanesu dīghaṭṭhāne dīghameva. Rassaṭṭhāne ca	870	
PA_tika-vin09_t:870_1	rassamevāti evaṃ yathāṭhāne taṃ tadeva akkharaṃ bhāsantena anukkamāgataṃ paveṇiṃ	870	
PA_tika-vin09_t:870_2	avināsentena kammavācā kātabbā. Sace pana evaṃ akatvā dīghe vattabbe rassaṃ, rasse	870	
PA_tika-vin09_t:870_3	vā vattabbe dīghaṃ vadati, tathā garuke vattabbe lahukaṃ, lahuke vā vattabbe garukaṃ	870	
PA_tika-vin09_t:870_4	vadati, sambandhe vā pana vattabbe vavatthitaṃ, vavatthite vā vattabbe sambandhaṃ	870	
PA_tika-vin09_t:870_5	vadati, evaṃ vuttepi kammavācā na kuppati. Imāni hi cha byañjanāni kammaṃ na kopenti.	870	
PA_tika-vin09_t:871_0	Yaṃ pana suttantikattherā “da-kāro ta-kāramāpajjati, ta-kāro da-kāramāpajjati, ca-kāro	871	
PA_tika-vin09_t:871_1	ja-kāramāpajjati, ja-kāro ca-kāramāpajjati, ya-kāro ka-kāramāpajjati, ka-kāro ya-kāramāpajjati,	871	
PA_tika-vin09_t:871_2	tasmā da-kārādīsu vattabbesu ta-kārādīnaṃ vacanaṃ na virujjhatī”ti vadanti, taṃ kammavācaṃ	871	
PA_tika-vin09_t:871_3	patvā na vaṭṭati. Tasmā vinayadharena neva da-kāro ta-kāro kātabbo…pe… na ka-kāro	871	
PA_tika-vin09_t:871_4	ya-kāro. Yathāpāḷiyā niruttiṃ sodhetvā dasavidhāya byañjananiruttiyā vuttadose pariharantena	871	
PA_tika-vin09_t:871_5	kammavācā kātabbā. Itarathā hi sāvanaṃ hāpeti nāma. Ñattiṃ aṭṭhapetvā paṭhamaṃ anussāvanakaraṇanti sambandho.	871	
PA_tika-vin09_t:872_0	Yāvatikā bhikkhū kammappattāti yattakā bhikkhū tassa upasampadākammassa pattā yuttā	872	
PA_tika-vin09_t:872_1	anurūpā. Te ca kho sabbantimena pariyāyena hatthapāsaṃ avijahitvā ekasīmaṭṭhā pañca	872	
PA_tika-vin09_t:872_2	pakatattā bhikkhū. Na hi tehi vinā taṃ kammaṃ karīyati, na tesaṃ chando eti. Avasesā	872	
PA_tika-vin09_t:872_3	pana sacepi sahassamattā honti, sace ekasīmaṭṭhā ekasmiṃ ṭhāne samānasaṃvāsakā, sabbe	872	
PA_tika-vin09_t:872_4	chandārahāva honti, chandaṃ datvā āgacchantu vā, mā vā, kammaṃ na kuppati. Paṭikkosananti	872	
PA_tika-vin09_t:872_5	nivāraṇaṃ. Tiṭṭhati ettha phalaṃ tadāyattavuttitāyāti ṭhānaṃ, kāraṇaṃ. Idha pana	872	
PA_tika-vin09_t:872_6	upasampadākammakaraṇassa kāraṇattā upasampadākammavācāsaṅkhātaṃ bhagavato vacanaṃ	872	
PA_tika-vin09_t:872_7	vuccati. Tenāha “kāraṇārahattā pana satthu sāsanārahattā”ti. Yathā ca “taṃ kattabba”nti	872	
PA_tika-vin09_t:872_8	bhagavatā anusiṭṭhaṃ, tathākaraṇaṃ upasampadākammassa kāraṇaṃ hotīti ṭhānārahaṃ nāma.	872	
PA_tika-vin09_t:872_9	Keci pana “ṭhānārahenāti ettha ‘na, bhikkhave, hatthacchinno pabbājetabbo’tiādi satthusāsanaṃ	872	
PA_tika-vin09_t:872_10	ṭhāna”nti vadanti. Idhāti imasmiṃ pārājike. Yathā ca idha, evaṃ sabbatthāpi lokavajjasikkhāpadesu	8721	
PA_tika-vin09_t:872_11	ayameva adhippetoti veditabbaṃ. Tenāha “paṇṇattivajjesu panā”tiādi. Aññepīti ehibhikkhūpasampannādayopi.	8721	
PA_tika-vin09_t:872_12	Kathametaṃ viññāyati paṇṇattivajjesu sikkhāpadesu aññepi saṅgahaṃ gacchantīti? Atthato	8721	
PA_tika-vin09_t:872_13	āpannattā. Tathā hi “dve puggalā abhabbā āpattiṃ āpajjituṃ buddhā ca paccekabuddhā	8721	
PA_tika-vin09_t:872_14	ca, dve puggalā bhabbā āpattiṃ āpajjituṃ bhikkhū ca bhikkhuniyo cā”ti sāmaññato vuttattā.	8721	
PA_tika-vin09_t:872_15	Ehibhikkhūpasampannādayopi asañcicca assatiyā acittakaṃ sahaseyyāpattiādibhedaṃ paṇṇattivajjaṃ	8721	
PA_tika-vin09_t:872_16	āpajjantīti atthato āpannaṃ.	8721	
PA_tika-vin09_t:873_0	Idāni “bhikkhūna”nti imaṃ padaṃ visesatthābhāvato visuṃ avaṇṇetvāva yaṃ sikkhañca	873	
PA_tika-vin09_t:873_1	sājīvañca samāpannattā bhikkhūnaṃ sikkhāsājīvasamāpanno hoti, taṃ dassento “bhikkhūnaṃ	873	
PA_tika-vin09_t:873_2	sikkhāsājīvasamāpanno”tiādimāha. Sikkhitabbāti sikkhā, pātimokkhasaṃvarasīlaṃ, saha	873	
PA_tika-vin09_t:873_3	jīvanti etthāti sājīvaṃ, mātikādibhedā paṇṇatti, sikkhā ca sājīvañca sikkhāsājīvaṃ,	873	
PA_tika-vin09_t:873_4	tadubhayaṃ samāpanno upagatoti sikkhāsājīvasamāpanno. Tenāha “yā bhikkhūna”ntiādi.	873	
PA_tika-vin09_t:873_5	Ettha ca “sikkhā”ti sājīvasahacariyato adhisīlasikkhāva adhippetāti āha “adhisīlasaṅkhātā”ti.	873	
PA_tika-vin09_t:873_6	Adhikaṃ uttamaṃ sīlanti adhisīlaṃ, “adhisīla”nti saṅkhātā adhisīlasaṅkhātā.	873	
PA_tika-vin09_t:874_0	Katamaṃ panettha sīlaṃ, katamaṃ adhisīlanti? Vuccate – pañcaṅgadasaṅgasīlaṃ tāva	874	
PA_tika-vin09_t:874_1	sīlameva, na taṃ adhisīlaṃ. Pātimokkhasaṃvarasīlaṃ pana adhisīla”nti vuccati. Tañhi	874	
PA_tika-vin09_t:874_2	sūriyo viya pajjotānaṃ, sineru viya ca pabbatānaṃ sabbalokiyasīlānaṃ adhikañceva	874	
PA_tika-vin09_t:874_3	uttamañca, buddhuppādeyeva ca pavattati, na vinā buddhuppādā. Na hi taṃ paññattiṃ	874	
PA_tika-vin09_t:874_4	uddharitvā añño satto paññāpetuṃ sakkoti, buddhāyeva panassa sabbaso kāyavacīdvārajjhācārasotaṃ	874	
PA_tika-vin09_t:874_5	chinditvā tassa tassa vītikkamassa anucchavikaṃ taṃ taṃ sīlasaṃvaraṃ paññāpenti.	874	
PA_tika-vin09_t:874_6	Pātimokkhasaṃvarasīlatopi ca maggaphalasampayuttameva sīlaṃ adhisīlaṃ, taṃ pana idha	874	
PA_tika-vin09_t:874_7	na adhippetaṃ. Na hi taṃ samāpanno methunadhammaṃ paṭisevati.	874	
PA_tika-vin09_t:875_0	Eteti nānādesajātigottādibhedabhinnā bhikkhū. Saha jīvantīti ekuddesādivasena saha	875	
PA_tika-vin09_t:875_1	pavattanti. Tenāha “ekajīvikā sabhāgavuttino”ti. Sikkhāpadasaṅkhātanti paṇṇattisaṅkhātaṃ.	875	
PA_tika-vin09_t:875_2	Sāpi hi viratiādīnaṃ dīpanato “sikkhāpada”nti vuccati. Vuttampi cetaṃ “sikkhāpadanti	875	
PA_tika-vin09_t:875_3	yo tattha nāmakāyo padakāyo niruttikāyo byañjanakāyo”ti. Tatthāti tesu. Sikkhaṃ paripūrentoti	875	
PA_tika-vin09_t:875_4	akattabbaparivajjanakattabbakaraṇavasena vārittacārittasaṅkhātaṃ duvidhaṃ sīlaṃ paripūrentoti	875	
PA_tika-vin09_t:875_5	attho, vārittasīlavasena viratisampayuttacetanaṃ, cārittasīlavasena virativippayuttacetanañca	875	
PA_tika-vin09_t:875_6	attani pavattentoti vuttaṃ hoti. Sājīvañca avītikkamantoti sikkhāpadañca amaddanto,	875	
PA_tika-vin09_t:875_7	sīlasaṃvaraṇaṃ, sājīvānatikkamanañcāti idameva dvayaṃ idha samāpajjanaṃ nāmāti adhippāyo.	875	
PA_tika-vin09_t:875_8	Tattha sājīvānatikkamo sikkhāpāripūriyā paccayo. Tassānatikkamanato hi yāva maggā	875	
PA_tika-vin09_t:875_9	sikkhā paripūrati. Apicettha “sikkhaṃ paripūrento”ti iminā viraticetanāsaṅkhātassa	875	
PA_tika-vin09_t:875_10	sīlasaṃvarassa visesato santāne pavattanakālova gahito, “avītikkamanto”ti iminā pana	8751	
PA_tika-vin09_t:875_11	appavattanakālopi. Sikkhañhi paripūraṇavasena attani pavattentopi niddādivasena appavattentopi	8751	
PA_tika-vin09_t:875_12	vītikkamābhāvā sikkhanavasena samāpannoti vuccati.	8751	
PA_tika-vin09_t:876_0	Yasmā sikkhāpaccakkhānassa ekaccaṃ dubbalyāvikammaṃ attho hoti, tasmā taṃ sandhāya	876	
PA_tika-vin09_t:876_1	“sikkhaṃ apaccakkhāyā”ti padassa atthaṃ vivaranto “dubbalyaṃ anāvikatvā”ti āhāti	876	
PA_tika-vin09_t:876_2	dassetuṃ “sikkhaṃ apaccakkhāya dubbalyaṃ anāvikatvā”tiādimāha. Tattha siyā, yasmā	876	
PA_tika-vin09_t:876_3	na sabbaṃ dubbalyāvikammaṃ sikkhāpaccakkhānaṃ, tasmā “dubbalyaṃ anāvikatvā”ti paṭhamaṃ	876	
PA_tika-vin09_t:876_4	vatvā tassa atthaniyamanatthaṃ “sikkhaṃ apaccakkhāyā”ti vattabbanti? Taṃ na, kasmā?	876	
PA_tika-vin09_t:876_5	Atthānukkamābhāvato. “Sikkhāsājīvasamāpanno”ti hi vuttattā yaṃ sikkhaṃ samāpanno,	876	
PA_tika-vin09_t:876_6	taṃ apaccakkhāya, yañca sājīvaṃ samāpanno, tattha dubbalyaṃ anāvikatvāti vuccamāne	876	
PA_tika-vin09_t:876_7	anukkameneva attho vutto hoti, na aññathā. Tasmā idameva paṭhamaṃ vuttanti.	876	
PA_tika-vin09_t:877_0	Idāni tadubhayameva pākaṭaṃ katvā dassetuṃ “tatthā”tiādimāha. Tadabhāvenāti tesaṃ	877	
PA_tika-vin09_t:877_1	cittādīnaṃ abhāvena. Cavitukāmatācittenāti apagantukāmatācittena. Davāti sahasā.	877	
PA_tika-vin09_t:877_2	Yo hi aññaṃ bhaṇitukāmo sahasā “buddhaṃ paccakkhāmī”ti bhaṇati, ayaṃ davā vadati	877	
PA_tika-vin09_t:877_3	nāma. Ravāti virajjhitvā. Yo hi aññaṃ bhaṇitukāmo virujjhitvā “buddhaṃ paccakkhāmī”ti	877	
PA_tika-vin09_t:877_4	bhaṇati, ayaṃ ravā bhaṇati nāma. Purimena ko visesoti ce? Purimaṃ paṇḍitassāpi sahasāvasena	877	
PA_tika-vin09_t:877_5	aññabhaṇanaṃ, idaṃ pana mandattā momūhattā pakkhalantassa “aññaṃ bhaṇissāmī”ti aññabhaṇanaṃ.	877	
PA_tika-vin09_t:877_6	“Akkharasamayānabhiññātatāya vā karaṇasampattiyā abhāvato vā kathetabbaṃ kathetumasakkonto	877	
PA_tika-vin09_t:877_7	hutvā aññaṃ kathento ravā bhaṇati nāmā”ti eke.	877	
PA_tika-vin09_t:878_0	Vajjāvajjaṃ upanijjhāyatīti upajjhāyo, taṃ upajjhāyaṃ. “Evaṃ sajjhāyitabbaṃ, evaṃ	878	
PA_tika-vin09_t:878_1	abhikkamitabba”ntiādinā ācārasikkhāpanako ācariyo. Ante samīpe vasati sīlenāti antevāsī,	878	
PA_tika-vin09_t:878_2	vibhattialopena yathā “vanekaserukā”ti. Samāno upajjhāyo assāti samānupajjhāyako.	878	
PA_tika-vin09_t:878_3	Evaṃ samānācariyako. Sabrahmacārinti bhikkhuṃ. So hi “ekakammaṃ, ekuddeso, samasikkhatā”ti	878	
PA_tika-vin09_t:878_4	imaṃ brahmaṃ samānaṃ carati, tasmā “sabrahmacārī”ti vuccati. Evaṃ vuttānanti evaṃ	878	
PA_tika-vin09_t:878_5	padabhājanīye vuttānaṃ. Yathā hi loke sassānaṃ viruhanaṭṭhānaṃ “khetta”nti vuccati,	878	
PA_tika-vin09_t:878_6	evamimānipi buddhādīni padāni sikkhāpaccakkhānassa viruhanaṭṭhānatthā “khetta”nti	878	
PA_tika-vin09_t:878_7	vuccantīti āha “imesaṃ dvāvīsatiyā khettapadāna”nti. Yasmā panetesaṃ vevacanehipi	878	
PA_tika-vin09_t:878_8	sikkhāpaccakkhānaṃ hoti, tasmā “savevacanassā”ti vuttaṃ. Vividhaṃ ekasmiṃyeva atthe	878	
PA_tika-vin09_t:878_9	vacanaṃ vivacanaṃ, vivacanameva vevacanaṃ, pariyāyanāmaṃ, saha vevacanehīti savevacanaṃ,	878	
PA_tika-vin09_t:878_10	tassa savevacanassa. Ettha ca vaṇṇapaṭṭhāne āgataṃ nāmasahassaṃ, upāligāthāsu nāmasataṃ,	8781	
PA_tika-vin09_t:878_11	aññāni ca guṇato labbhamānāni nāmāni “buddhavevacanānī”ti veditabbāni. Sabbānipi	8781	
PA_tika-vin09_t:878_12	dhammassa nāmāni “dhammavevacanānī”ti veditabbāni. Esa nayo sabbattha.	8781	
PA_tika-vin09_t:879_0	Tesu yaṃ kiñci vattukāmassa yaṃ kiñci vadato sikkhāpaccakkhānaṃ hotīti tesu dvāvīsatiyā	879	
PA_tika-vin09_t:879_1	khettapadesu yaṃ kiñci ekaṃ padaṃ vattukāmassa tato aññaṃ yaṃ kiñci padampi vacībhedaṃ	879	
PA_tika-vin09_t:879_2	katvā vadato khettapadantogadhattā sikkhāpaccakkhānaṃ hotīti attho. Idaṃ vuttaṃ hoti	879	
PA_tika-vin09_t:879_3	– sace panāyaṃ “buddhaṃ paccakkhāmī”ti vattukāmo padapaccābhaṭṭhaṃ katvā “paccakkhāmi	879	
PA_tika-vin09_t:879_4	buddha”nti vā vadeyya, milakkhabhāsādīsu vā aññatarabhāsāya tamatthaṃ vadeyya, “buddhaṃ	879	
PA_tika-vin09_t:879_5	paccakkhāmī”ti vattukāmo uppaṭipāṭiyā “dhammaṃ paccakkhāmī”ti vā “sabrahmacāriṃ paccakkhāmī”ti	879	
PA_tika-vin09_t:879_6	vā vadeyya, seyyathāpi uttarimanussadhammavibhaṅge “paṭhamaṃ jhānaṃ samāpajjāmī”ti	879	
PA_tika-vin09_t:879_7	vattukāmo “dutiyaṃ jhāna”nti vadati. Sace “yassa vadati, so ayaṃ bhikkhubhāvaṃ cajitukāmo	879	
PA_tika-vin09_t:879_8	etamatthaṃ vadatī”ti ettakamattampi jānāti, viraddhaṃ nāma natthi, khettameva otiṇṇaṃ,	879	
PA_tika-vin09_t:879_9	paccakkhātāva hoti sikkhā. Sakkattā vā brahmattā vā cutasatto viya cutova hoti sāsanāti.	879	
PA_tika-vin09_t:880_0	Alanti hotu, pariyattanti attho. Kiṃ nu meti kiṃ mayhaṃ kiccaṃ, kiṃ karaṇīyaṃ, kiṃ	880	
PA_tika-vin09_t:880_1	sādhetabbanti attho. Na mamatthoti natthi mama attho. Sumuttāhanti suṭṭhu mutto ahaṃ.	880	
PA_tika-vin09_t:880_2	Purimehi cuddasahi padehīti buddhādīhi sabrahmacāripariyantehi purimehi cuddasahi	880	
PA_tika-vin09_t:880_3	padehi. Yannūnāhaṃ paccakkheyyanti ettha “yannūnā”ti parivitakkadassane nipāto. Idaṃ	880	
PA_tika-vin09_t:880_4	vuttaṃ hoti – “sacāhaṃ buddhaṃ paccakkheyyaṃ, sādhu vata me siyā”ti. Ādisaddena “paccakkhi”nti	880	
PA_tika-vin09_t:880_5	vā “paccakkhissāmī”ti vā “bhavissāmī”ti vā “homī”ti vā “jātomhī”ti vā “amhī”ti vā	880	
PA_tika-vin09_t:880_6	evaṃbhūtānaṃ gahaṇaṃ. Sace pana “ajja paṭṭhāya ‘gihī’ti maṃ dhārehī”ti vā “jānāhī”ti	880	
PA_tika-vin09_t:880_7	vā “sañjānāhī”ti vā “manasi karohī”ti vā vadati, ariyakena vā vadati, milakkhakena	880	
PA_tika-vin09_t:880_8	vā. Evametasmiṃ atthe vutte yassa vadati, sace so jānāti, paccakkhātā hoti sikkhā.	880	
PA_tika-vin09_t:880_9	Esa nayo sesesupi “upāsako”tiādīsu sattasu padesu. Ettha ca ariyakaṃ nāma māgadhavohāro.	880	
PA_tika-vin09_t:880_10	Milakkhakaṃ nāma anariyako andhadamiḷādi.	8801	
PA_tika-vin09_t:881_0	Akkharalikhananti “buddhaṃ paccakkhāmī”tiādinā aññesaṃ dassanatthaṃ akkharalikhanaṃ.	881	
PA_tika-vin09_t:881_1	Adhippāyaviññāpako aṅgulisaṅkocanādiko hatthavikāro hatthamuddā, hatthasaddo cettha	881	
PA_tika-vin09_t:881_2	tadekadesesu aṅgulīsu daṭṭhabbo “na bhuñjamāno sabbaṃ hatthaṃ mukhe pakkhipissāmī”tiādīsu	881	
PA_tika-vin09_t:881_3	viya. Tasmā adhippāyaviññāpakassa aṅgulisaṅkocanādino hatthavikārassa dassanaṃ hatthamuddādidassananti	881	
PA_tika-vin09_t:881_4	evamettha attho daṭṭhabbo. Ādisaddena sīsakampanadassanādiṃ saṅgaṇhāti.	881	
PA_tika-vin09_t:882_0	Ummattakakhittacittavedanāṭṭānanti ettha ummattakoti pittummattako. Khittacittoti	882	
PA_tika-vin09_t:882_1	yakkhehi katacittavikkhepo, yakkhummattakoti vuttaṃ hoti. Ubhinnaṃ pana viseso anāpattivāre	882	
PA_tika-vin09_t:882_2	āvibhavissati. Vedanāṭṭoti balavatiyā dukkhavedanāya phuṭṭho mucchāpareto, tena vippalapantena	882	
PA_tika-vin09_t:882_3	paccakkhātāpi apaccakkhātāva hoti. Manussajātiko hotīti sabhāgo vā visabhāgo vā gahaṭṭho	882	
PA_tika-vin09_t:882_4	vā pabbajito vā viññū yokoci manusso hoti. Ummattakādīnanti etthādisaddena khittacittavedanāṭṭadevatātiracchānagatānaṃ	882	
PA_tika-vin09_t:882_5	gahaṇaṃ. Tatra ummattakakhittacittavedanāṭṭatiracchānagatānaṃ santike paccakkhātāpi	882	
PA_tika-vin09_t:882_6	ajānanabhāvena apaccakkhātāva hoti. Devatāya pana santike atikhippaṃ jānanabhāvena.	882	
PA_tika-vin09_t:882_7	Devatā nāma mahāpaññā tihetukappaṭisandhikā atikhippaṃ jānanti, cittañca nāmetaṃ	882	
PA_tika-vin09_t:882_8	lahuparivattaṃ, tasmā “cittalahukassa puggalassa cittavaseneva mā atikhippaṃ vināso	882	
PA_tika-vin09_t:882_9	ahosī”ti devatāya santike sikkhāpaccakkhānaṃ paṭikkhipi. Tena vuttaṃ “na ca ummattakādīnaṃ	882	
PA_tika-vin09_t:882_10	aññataro”ti. Dūtena vāti “mama sikkhāpaccakkhānabhāvaṃ kathehī”ti mukhasāsanavasena	8821	
PA_tika-vin09_t:882_11	dūtena vā. Paṇṇena vāti paṇṇe likhitvā pahiṇavasena paṇṇena vā.	8821	
PA_tika-vin09_t:883_0	Sace te sikkhāpaccakkhānabhāvaṃ jānantīti sambandho. Āvajjanasamayeti atthābhogasamaye.	883	
PA_tika-vin09_t:883_1	Iminā taṃ khaṇaṃyeva pana apubbaṃ acarimaṃ dujjānanti dasseti. Vacanānantaramevāti	883	
PA_tika-vin09_t:883_2	vacanassa anantarameva, āvajjanasamayevāti attho. Eva-saddena pana cirena jānanaṃ	883	
PA_tika-vin09_t:883_3	paṭikkhipati. Ukkaṇṭhitoti anabhiratiyā imasmiṃ sāsane kicchajīvikaṃ patto. Atha	883	
PA_tika-vin09_t:883_4	vā “ajja yāmi, sve yāmi, ito yāmi, ettha yāmī”ti uddhaṃ kaṇṭhaṃ katvā viharamāno	883	
PA_tika-vin09_t:883_5	vikkhitto, anekaggoti vuttaṃ hoti. Idañca “anabhirato sāmaññā cavitukāmo”tiādīnaṃ	883	
PA_tika-vin09_t:883_6	upalakkhaṇaṃ. Yena kenaci…pe… jānantīti sace te“ukkaṇṭhito”ti vā “gihibhāvaṃ patthetī”ti	883	
PA_tika-vin09_t:883_7	vā “anabhirato”ti vā “sāmaññā cavitukāmo”ti vā yena kenaci ākārena sikkhāpaccakkhānabhāvaṃ	883	
PA_tika-vin09_t:883_8	jānanti. Idañhi sikkhāpaccakkhānañca upari abhūtārocanaduṭṭhullavācāattakāmaduṭṭhadosabhūtārocanasikkhāpadāni	883	
PA_tika-vin09_t:883_9	ca ekaparicchedāni, āvajjanasamaye ñāte eva sīsaṃ enti. “Kiṃ ayaṃ bhaṇatī”ti kaṅkhatā	883	
PA_tika-vin09_t:883_10	cirena ñāte sīsaṃ na enti. Tenāha “atha aparabhāge”tiādi. Atha dvinnaṃ ṭhitaṭṭhāne	8831	
PA_tika-vin09_t:883_11	dvinnampi niyametvā “etesaṃ ārocemī”ti vadati, tesu ekasmiṃ jānantepi dvīsu jānantesupi	8831	
PA_tika-vin09_t:883_12	paccakkhātāva hoti sikkhā. Evaṃ sambahulesupi veditabbaṃ. Vuttanayenāti “tassa vacanānantara”ntiādinā	8831	
PA_tika-vin09_t:883_13	vuttena nayena. Yo koci manussajātikoti antamaso navakammikaṃ upādāya yo koci manusso.	8831	
PA_tika-vin09_t:883_14	Vuttañhetaṃ samantapāsādikāyaṃ –	8831	
PA_tika-vin09_t:884_0	“Sace pana anabhiratiyā pīḷito sabhāge bhikkhū parisaṅkamāno ‘yo koci jānātū’ti uccāsaddaṃ	884	
PA_tika-vin09_t:884_1	karonto ‘buddhaṃ paccakkhāmī’ti vadati, tañca avidūre ṭhito navakammiko vā añño vā	884	
PA_tika-vin09_t:884_2	samayaññū puriso sutvā ‘ukkaṇṭhito ayaṃ samaṇo gihibhāvaṃ pattheti, sāsanato cuto’ti	884	
PA_tika-vin09_t:884_3	jānāti, paccakkhātāva hoti sikkhā”ti.	884	
PA_tika-vin09_t:885_0	Sace vacanatthaṃ ñatvāpi “ayaṃ ukkaṇṭhito”ti vā “gihibhāvaṃ patthetī”ti vā na jānāti,	885	
PA_tika-vin09_t:885_1	apaccakkhātāva hoti sikkhā. Sace pana vacanatthaṃ ajānitvāpi “ukkaṇṭhito”ti vā “gihibhāvaṃ	885	
PA_tika-vin09_t:885_2	patthetī”ti vā jānāti, paccakkhātāva hoti sikkhā. Davāyapīti kīḷādhippāyenapi. Cittādīnaṃ	885	
PA_tika-vin09_t:885_3	vā vasenāti cittādīnaṃ vā chaḷaṅgānaṃ vasena. Hoti cettha –	885	
PA_tika-vin09_t:886	“Cittaṃ khettañca kālo ca, payogo puggalo tathā;	88	
PA_tika-vin09_t:887	Vijānananti sikkhāya, paccakkhānaṃ chaḷaṅgika”nti.	88	
PA_tika-vin09_t:888_0	Sabbaso vā pana apaccakkhānenāti “buddhaṃ paccakkhāmī”tiādīsu yena yena pariyāyena	888	
PA_tika-vin09_t:888_1	sikkhāpaccakkhānaṃ hoti, tato ekassapi paccakkhānassa abhāvena. Iminā pana “idaṃ	888	
PA_tika-vin09_t:888_2	padaṃ sāvessāmi, sikkhaṃ paccakkhāmī”ti evaṃ pavattacittuppādassa abhāvaṃ dasseti.	888	
PA_tika-vin09_t:888_3	Yassa hi evarūpo cittuppādo natthi, so sabbaso na paccakkhāti nāmāti. Sikkhāpaccakkhānassāti	888	
PA_tika-vin09_t:888_4	“buddhaṃ paccakkhāmī”tiādisikkhāpaccakkhānassa. Atthabhūtaṃ ekaccaṃ dubbalyanti “buddhaṃ	888	
PA_tika-vin09_t:888_5	paccakkhāmī”ti vadati viññāpeti, evampi, bhikkhave, dubbalyāvikammañceva hoti, sikkhā	888	
PA_tika-vin09_t:888_6	ca paccakkhātā”tiādinā vuttehi yehi vacanehi sikkhāpaccakkhānañceva hoti dubbalyāvikammañca,	888	
PA_tika-vin09_t:888_7	taṃ “buddhaṃ paccakkhāmī”tiādikaṃ atthabhūtaṃ dubbalyaṃ anāvikatvā. “Buddhaṃ paccakkhāmī”tiādimhi	888	
PA_tika-vin09_t:888_8	pana vutte sikkhāparipūraṇe dubbalabhāvassāpi gamyamānattā sikkhāpaccakkhānassa idaṃ	888	
PA_tika-vin09_t:888_9	dubbalyāvikammaṃ atthoti daṭṭhabbaṃ. Ettha ca “atthabhūta”nti iminā “yannūnāhaṃ buddhaṃ	888	
PA_tika-vin09_t:888_10	paccakkheyya”ntiādikaṃ dubbalyāvikammaṃ paṭikkhipati. Yena hi sikkhāpaccakkhānañceva	8881	
PA_tika-vin09_t:888_11	hoti dubbalyāvikammañca, tadeva sikkhāpaccakkhānassa atthabhūtaṃ. Yena pana dubbalyāvikammameva	8881	
PA_tika-vin09_t:888_12	hoti, na sikkhāpaccakkhānaṃ, na taṃ tassa atthabhūtanti.	8881	
PA_tika-vin09_t:889_0	Rāgapariyuṭṭhānena sadisabhāvāpattiyā mithunānaṃ ayanti “methuno”ti dhammova vuccatīti	889	
PA_tika-vin09_t:889_1	āha “rāgapariyuṭṭhānenā”tiādi. Tattha rāgapariyuṭṭhānenāti rāgassa pariyuṭṭhānena,	889	
PA_tika-vin09_t:889_2	methunarāgassa pavattiyā pariyonaddhacittatāyāti attho. Dhammoti ajjhācāro. “Palambate	889	
PA_tika-vin09_t:889_3	vilambate”tiādīsu viya upasaggassa koci atthaviseso natthīti āha “seveyyā”ti. Ajjhāpajjeyyāti	889	
PA_tika-vin09_t:889_4	abhibhuyya pajjeyya. Sabbantimenāti paranimmitavasavatti…pe… cātumahārājikamanussitthināgagaruḷamāṇavikādīnaṃ	889	
PA_tika-vin09_t:889_5	sabbāsaṃ antimena. Tiracchānagatāyāti tiracchānesu uppannāya. Tenāha “paṭisandhivasenā”ti.	889	
PA_tika-vin09_t:889_6	Pārājikāya vatthubhūtā eva cettha tiracchānagatitthī “tiracchānagatā”ti gahetabbā,	889	
PA_tika-vin09_t:889_7	na sabbā. Tatrāyaṃ paricchedo –	889	
PA_tika-vin09_t:890	“Apadānaṃ ahimacchā, dvipadānañca kukkuṭī;	89	
PA_tika-vin09_t:891	Catuppadānaṃ majjārī, vatthu pārājikassimā”ti.	89	
PA_tika-vin09_t:892_0	Tattha ahiggahaṇena sabbāpi ajagaragonasādibhedā dīghajāti saṅgahitā. Tasmā dīghajātīsu	892	
PA_tika-vin09_t:892_1	yattha tiṇṇaṃ maggānaṃ aññatarasmiṃ sakkā tilaphalamattampi pavesetuṃ, sā pārājikavatthu,	892	
PA_tika-vin09_t:892_2	avasesā dukkaṭavatthūti veditabbā. Macchaggahaṇena sabbāpi macchakacchapamaṇḍūkādibhedā	892	
PA_tika-vin09_t:892_3	odakajāti saṅgahitā. Tatrāpi dīghajātiyaṃ vuttanayeneva pārājikavatthu ca dukkaṭavatthu	892	
PA_tika-vin09_t:892_4	ca veditabbaṃ. Ayaṃ pana viseso – pataṅgamukhamaṇḍūkā nāma honti, tesaṃ mukhasaṇṭhānaṃ	892	
PA_tika-vin09_t:892_5	mahantaṃ, chiddaṃ appakaṃ, tattha pavesanaṃ nappahoti, mukhasaṇṭhānaṃ pana vaṇasaṅkhepaṃ	892	
PA_tika-vin09_t:892_6	gacchati, tasmā taṃ thullaccayavatthūti veditabbaṃ. Kukkuṭiggahaṇena sabbāpi kākakapotādibhedā	892	
PA_tika-vin09_t:892_7	pakkhijāti saṅgahitā. Tatrāpi vuttanayeneva pārājikavatthu ca dukkaṭavatthu ca veditabbaṃ.	892	
PA_tika-vin09_t:892_8	Majjāriggahaṇena sabbāpi rukkhasunakhamaṅgusagodhādibhedā catuppadajāti saṅgahitā.	892	
PA_tika-vin09_t:892_9	Tatrāpi vuttanayeneva pārājikavatthu ca dukkaṭavatthu ca veditabbaṃ.	892	
PA_tika-vin09_t:893_0	Pārājiko hotīti parājito hoti parājayaṃ apanno. Ayañhi pārājikasaddo sikkhāpadāpattipuggalesu	893	
PA_tika-vin09_t:893_1	vattati. Tattha “aṭṭhānametaṃ, ānanda, anavakāso, yaṃ tathāgato vajjīnaṃ vā vajjiputtakānaṃ	893	
PA_tika-vin09_t:893_2	vā kāraṇā sāvakānaṃ pārājikaṃ sikkhāpadaṃ paññattaṃ samūhaneyyā”ti evaṃ sikkhāpade	893	
PA_tika-vin09_t:893_3	vattamāno veditabbo. “Āpattiṃ tvaṃ bhikkhu āpanno pārājika”nti evaṃ āpattiyaṃ. “Na	893	
PA_tika-vin09_t:893_4	mayaṃ pārājikā, yo avahaṭo, so pārājiko”ti evaṃ puggale vattamāno veditabbo. “Pārājikena	893	
PA_tika-vin09_t:893_5	dhammena anuddhaṃseyyā”tiādīsu pana dhamme vattatīti vadanti. Yasmā pana tattha “dhammo”ti	893	
PA_tika-vin09_t:893_6	katthaci āpatti, katthaci sikkhāpadameva adhippetaṃ, tasmā so visuṃ na vattabbo.	893	
PA_tika-vin09_t:893_7	Tattha sikkhāpadaṃ yo taṃ atikkamati, taṃ parājeti, tasmā “pārājika”nti vuccati.	893	
PA_tika-vin09_t:893_8	Āpatti pana yo naṃ ajjhāpajjati, taṃ parājeti, tasmā “pārājikā”ti vuccati. Puggalo	893	
PA_tika-vin09_t:893_9	yasmā parājito parājayamāpanno, tasmā “pārājiko”ti vuccati. Idha pana puggalo veditabboti	893	
PA_tika-vin09_t:893_10	āha “pārājiko hotī”tiādi. Imināpi idaṃ dasseti – “parājitasadde upasaggassa vuddhiṃ	8931	
PA_tika-vin09_t:893_11	katvā, ta-kārassa ca ka-kāraṃ katvā pārājiko hotīti niddiṭṭho”ti.	8931	
PA_tika-vin09_t:894_0	Apalokanādi catubbidhampi saṅghakammaṃ sīmāparicchinnehi pakatattehi bhikkhūhi ekato	894	
PA_tika-vin09_t:894_1	kattabbattā ekakammaṃ nāma. Ādisaddena ekuddesasamasikkhatānaṃ gahaṇaṃ. Tattha pañcavidhopi	894	
PA_tika-vin09_t:894_2	pātimokkhuddeso ekato uddisitabbattā ekuddeso nāma. Nahāpitapubbakādīnaṃ viya odissa	894	
PA_tika-vin09_t:894_3	anuññātaṃ ṭhapetvā avasesaṃ sabbampi sikkhāpadaṃ sabbehipi lajjipuggalehi samaṃ sikkhitabbabhāvato	894	
PA_tika-vin09_t:894_4	samasikkhatā nāma. Yasmā sabbepi lajjino etesu ekakammādīsu saha vasanti, na ekopi	894	
PA_tika-vin09_t:894_5	tato bahiddhā sandissati, tasmā tāni sabbānipi gahetvā ekakammādiko tividhopi saṃvāso	894	
PA_tika-vin09_t:894_6	nāmāti āha “so ca vuttappakāro saṃvāso tena puggalena saddhiṃ natthi, tena kāraṇena	894	
PA_tika-vin09_t:894_7	so pārājiko puggalo ‘asaṃvāso’ti vuccatī”ti.	894	
PA_tika-vin09_t:895_0	Idāni yasmā na kevalaṃ manussitthiyā eva nimittaṃ pārājikavatthu, atha kho amanussitthitiracchānagatitthīnampi.	895	
PA_tika-vin09_t:895_1	Na ca itthiyā eva. Atha kho ubhatobyañjanakapaṇḍakapurisānampi, tasmā te satte, tesañca	895	
PA_tika-vin09_t:895_2	yaṃ yaṃ nimittaṃ vatthu hoti, taṃ taṃ nimittaṃ, tattha ca yathā paṭisevanto pārājiko	895	
PA_tika-vin09_t:895_3	hoti, tañca sabbaṃ vitthāretvā dassetuṃ “ayaṃ panettha vinicchayo”tiādimāha. Etthāti	895	
PA_tika-vin09_t:895_4	imasmiṃ sikkhāpade. Tesūti ye tiṃsamaggā vuttā, tesu. Attano vāti lambimudupiṭṭhike	895	
PA_tika-vin09_t:895_5	sandhāya vuttaṃ. Santhatassa vāti yena kenaci vatthena vā paṇṇena vā vākapaṭṭena	895	
PA_tika-vin09_t:895_6	vā cammena vā tipusīsādīnaṃ paṭṭena vā paliveṭhetvā, anto vā pavesetvā paṭicchannassa.	895	
PA_tika-vin09_t:895_7	Akkhāyitassa vāti soṇasiṅgālādīhi akkhāditassa. Yebhuyyena akkhāyitassāti yāva upaḍḍhakkhāyito	895	
PA_tika-vin09_t:895_8	nāma na hoti, evaṃ akkhāyitassa. Allokāseti tintokāse. Santhatanti tesaṃyeva vatthādīnaṃ	895	
PA_tika-vin09_t:895_9	yena kenaci paṭicchannaṃ. Ayañhettha saṅkhepattho – na hettha anupādinnakaṃ anupādinnakena	895	
PA_tika-vin09_t:895_10	chupati, mutti atthi, atha kho upādinnakena vā anupādinnakaṃ ghaṭṭiyatu, anupādinnakena	8951	
PA_tika-vin09_t:895_11	vā upādinnakaṃ, anupādinnakena vā anupādinnakaṃ, upādinnakena vā upādinnakaṃ. Sace	8951	
PA_tika-vin09_t:895_12	yattake paviṭṭhe pārājikaṃ hotīti vuttaṃ, tattakaṃ sevanacittena paveseti, sabbatthāyaṃ	8951	
PA_tika-vin09_t:895_13	pārājikāpattiṃ āpanno nāma hotīti.	8951	
PA_tika-vin09_t:896_0	Evaṃ sevanacitteneva pavesentassa āpattiṃ dassetvā idāni yasmā taṃ pavesanaṃ nāma	896	
PA_tika-vin09_t:896_1	na kevalaṃ attūpakkameneva, parūpakkamenāpi hoti. Tatrāpi sādiyantasseva āpatti paṭisevanacittasamaṅgissa,	896	
PA_tika-vin09_t:896_2	na itarassāti dassetuṃ “parena vā”tiādimāha. Tattha parenāti bhikkhupaccatthikādinā	896	
PA_tika-vin09_t:896_3	yena kenaci aññena. Pavesanapaviṭṭhaṭṭhitauddharaṇesūti ettha aggato yāva mūlā pavesanaṃ	896	
PA_tika-vin09_t:896_4	pavesanaṃ nāma. Aṅgajātassa yattakaṃ ṭhānaṃ pavesanārahaṃ, tattakaṃ anavasesato paviṭṭhaṃ	896	
PA_tika-vin09_t:896_5	paviṭṭhaṃ nāma. Evaṃ paviṭṭhassa uddharaṇārambhato antarā ṭhitakālo ṭhitaṃ nāma.	896	
PA_tika-vin09_t:896_6	Samantapāsādikāyaṃ pana mātugāmassa sukkavisaṭṭhiṃ patvā sabbathā vāyāmato oramitvā	896	
PA_tika-vin09_t:896_7	ṭhitakālaṃ sandhāya “sukkavisaṭṭhisamaye”ti vuttaṃ. Uddharaṇaṃ nāma yāva aggā nīharaṇakālo.	896	
PA_tika-vin09_t:896_8	Sādiyatīti sevanacittaṃ upaṭṭhapeti. Asādhāraṇavinicchayoti adinnādānādīhi sabbehi	896	
PA_tika-vin09_t:896_9	sikkhāpadehi asādhāraṇo vinicchayo.	896	
PA_tika-vin09_t:897_0	Sādhāraṇavinicchayatthanti parivāravasena sādhāraṇavinicchayatthaṃ. Mātikāti mātā,	897	
PA_tika-vin09_t:897_1	janettīti attho. Nidadāti desanaṃ desavasena aviditaṃ viditaṃ katvā nidassetīti nidānaṃ.	897	
PA_tika-vin09_t:897_2	Paññāpīyatīti paññatti, tassā pakāro paññattividhi aṅgeti gameti ñāpetīti aṅgaṃ,	897	
PA_tika-vin09_t:897_3	kāraṇaṃ. Samuṭṭhahanti āpattiyo etenāti samuṭṭhānaṃ, uppattikāraṇaṃ, tassa vidhi	897	
PA_tika-vin09_t:897_4	samuṭṭhānavidhi. Vajjakammappabhedañcāti ettha pabhedasaddo paccekaṃ yojetabbo “vajjappabhedaṃ,	897	
PA_tika-vin09_t:897_5	kammappabhedañcā”ti. Tattha tatthāti tasmiṃ tasmiṃ sikkhāpade.	897	
PA_tika-vin09_t:898_0	Paññattiṭṭhānanti paññattiṭṭhapanassa ṭhānaṃ, sikkhāpadānaṃ paññattidesoti attho.	898	
PA_tika-vin09_t:898_1	Puggaloti ettha ādikammikoyeva adhippetoti āha “puggalo nāma yaṃ yaṃ ārabbha taṃ	898	
PA_tika-vin09_t:898_2	taṃ sikkhāpadaṃ paññatta”nti, so so puggaloti adhippāyo. Honti cettha –	898	
PA_tika-vin09_t:899	“Sudinno dhaniyo sambahulā vaggumudantikā;	89	
PA_tika-vin09_t:900	Seyyasako udāyi cā-ḷavakā channamettiyā.	90	
PA_tika-vin09_t:901	“Devadattassajipunabbasu-chabbaggiyopanandaññataropi ca;	90	
PA_tika-vin09_t:902	Hatthako cānuruddho ca, sattarasa cūḷapanthako.	90	
PA_tika-vin09_t:903	“Belaṭṭhasīso cānando, sāgatoriṭṭhanāmako;	90	
PA_tika-vin09_t:904	Nandattherena tevīsa, bhikkhūnaṃ ādikammikā.	90	
PA_tika-vin09_t:905	“Sundarīnandā thullanandā, chabbaggiyaññatarāpi ca;	90	
PA_tika-vin09_t:906	Caṇḍakāḷī sambahulā, dve ca bhikkhuniyo parā;	90	
PA_tika-vin09_t:907	Bhikkhunīnaṃ tu satteva, honti tā ādikammikā”ti.	90	
PA_tika-vin09_t:908_0	Tassa tassa puggalassāti yaṃ yaṃ sudinnādikaṃ puggalaṃ ārabbha sikkhāpadaṃ paññattaṃ,	908	
PA_tika-vin09_t:908_1	tassa tassa puggalassa. Paññattīti paṭhamapaññatti. Paṭhamapaññattiyā pacchā ṭhapitā	908	
PA_tika-vin09_t:908_2	paññatti anupaññatti. Anuppanne dose ṭhapitā paññatti anuppannapaññatti. Sabbattha	908	
PA_tika-vin09_t:908_3	majjhimadese ceva paccantimesu janapadesu cāti sabbesu padesesu ṭhapitā paññatti	908	
PA_tika-vin09_t:908_4	sabbatthapaññatti. Majjhimadeseyeva ṭhapitā paññatti padesapaññatti. Bhikkhūnañceva	908	
PA_tika-vin09_t:908_5	bhikkhunīnañca sādhāraṇabhūtā paññatti sādhāraṇapaññatti. Suddhabhikkhūnameva, suddhabhikkhunīnaṃ	908	
PA_tika-vin09_t:908_6	vā paññattaṃ sikkhāpadaṃ asādhāraṇapaññatti. Ubhinnampi paññatti ubhatopaññatti.	908	
PA_tika-vin09_t:908_7	Vinayadharapañcamenāti anussāvanakācariyapañcamena. Guṇaṅguṇūpāhanāti catuppaṭalato	908	
PA_tika-vin09_t:908_8	paṭṭhāya katā upāhanā, na ekadvitipaṭalā. Cammattharaṇanti attharitabbaṃ cammaṃ.	908	
PA_tika-vin09_t:908_9	Etesaṃ vasena catubbidhā padesapaññatti nāmāti etesaṃ vasena catubbidhā paññatti	908	
PA_tika-vin09_t:908_10	majjhimadeseyeva paññattāti padesapaññatti nāma. Tenevāha “majjhimadeseyeva hī”tiādi.	9081	
PA_tika-vin09_t:908_11	Yasmā majjhimadeseyeva yathāvuttavatthuvītikkame āpatti hoti, na paccantimajanapade,	9081	
PA_tika-vin09_t:908_12	tasmā padesapaññattīti attho. Dhuvanhānaṃ paṭikkhepamattanti niccanahānappaṭisedhanameva.	9081	
PA_tika-vin09_t:908_13	Ettha ca mattasaddena aññāni tīṇi sikkhāpadāni paṭikkhipati. Tāni hi “anujānāmi,	9081	
PA_tika-vin09_t:908_14	bhikkhave, sabbapaccantimesu janapadesu vinayadharapañcamena gaṇena upasampada”ntiādinā	9081	
PA_tika-vin09_t:908_15	cammakkhandhake āgatāni. Tenevāha “tato aññā padesapaññatti nāma natthī”ti. Sabbānīti	9081	
PA_tika-vin09_t:908_16	tato avasesāni sabbāni sikkhāpadāni. Tasmāti yasmā anuppannapaññatti aṭṭhagarudhammavasena	9081	
PA_tika-vin09_t:908_17	bhikkhunīnaṃyeva āgatā, yasmā ca dhuvanhānaṃ paṭikkhepamattaṃ ṭhapetvā pātimokkhe	9081	
PA_tika-vin09_t:908_18	sabbāni sikkhāpadāni sabbatthapaññattiyeva honti, yasmā ca sādhāraṇapaññattidukañca	9081	
PA_tika-vin09_t:908_19	ekatopaññattidukañca byañjanamattaṃ nānaṃ, atthato ekaṃ, tasmā. Sabbatthāti sabbesu	9081	
PA_tika-vin09_t:908_20	sikkhāpadesu. Āpattibhedo hettha uttarapadalopena “āpattī”ti vuttoti āha “āpattīti	9082	
PA_tika-vin09_t:908_21	pubbappayogādivasena āpattibhedo”ti. Sīlaācāradiṭṭhiājīvavipattīnanti ettha paṭhamā	9082	
PA_tika-vin09_t:908_22	dve āpattikkhandhā sīlavipatti nāma, avasesā pañca ācāravipatti nāma, micchādiṭṭhi	9082	
PA_tika-vin09_t:908_23	ca antaggāhikādiṭṭhi ca diṭṭhivipatti nāma, ājīvahetu paññattāni cha sikkhāpadāni	9082	
PA_tika-vin09_t:908_24	ājīvavipatti nāma, iti imāsaṃ sīlaācāradiṭṭhiājīvavipattīnaṃ aññatarāti attho.	9082	
PA_tika-vin09_t:909_0	Na kevalaṃ yathāvuttanayeneva vuccantīti āha “yāni sikkhāpadasamuṭṭhānānītipi vuccantī”ti.	909	
PA_tika-vin09_t:909_1	Etāni hi kiñcāpi āpattiyā samuṭṭhānāni, na sikkhāpadassa, vohārasukhatthaṃ panevaṃ	909	
PA_tika-vin09_t:909_2	vuccantīti. Tatthāti tesu chasu samuṭṭhānesu. Tesūti sacittakācittakesu. Ekaṃ samuṭṭhānaṃ	909	
PA_tika-vin09_t:909_3	uppattikāraṇaṃ etissāti ekasamuṭṭhānā, ekena vā samuṭṭhānaṃ etissāti ekasamuṭṭhānā.	909	
PA_tika-vin09_t:909_4	“Dvisamuṭṭhānā”tiādīsupi eseva nayo.	909	
PA_tika-vin09_t:910	Samuṭṭhānavasenāti samuṭṭhānasīsavasena. Paṭhamapārājikaṃ samuṭṭhānaṃ etissāti paṭhamapārājikasamuṭṭhānā. Tathā adinnādānasamuṭṭhānā”tiādīsupi.	91	
PA_tika-vin09_t:911_0	Sayaṃ pathavikhaṇane kāyena, pare āṇāpetvā khaṇāpane vācāya ca āpattisambhavato “pathavikhaṇanādīsu	911	
PA_tika-vin09_t:911_1	viyā”ti vuttaṃ. Ādisaddena adinnādānādīnaṃ pariggaho. Paṭhamakathināpatti kāyavācato	911	
PA_tika-vin09_t:911_2	kattabbaṃ adhiṭṭhānaṃ vā vikappanaṃ vā akarontassa hoti, no karontassāti āha “paṭhamakathināpatti	911	
PA_tika-vin09_t:911_3	viyā”ti. Aññātikāya bhikkhuniyā hatthato cīvarappaṭiggahaṇāpatti tassā hatthato cīvaraṃ	911	
PA_tika-vin09_t:911_4	paṭiggaṇhantassa, parivattakaṃ adentassa ca hotīti kiriyākiriyato samuṭṭhāti. “Siyā	911	
PA_tika-vin09_t:911_5	karontassā”tiādīsu siyāti “siyā kho pana te brāhmaṇa evamassā”tiādīsu viya “kadācī”ti	911	
PA_tika-vin09_t:911_6	iminā samānattho nipāto. Rūpiyappaṭiggahaṇāpatti siyā kiriyā gahaṇena āpajjanato,	911	
PA_tika-vin09_t:911_7	siyā akiriyā paṭikkhepassa akaraṇatoti āha “rūpiyappaṭiggahaṇāpatti viyā”ti. Kuṭikārāpatti	911	
PA_tika-vin09_t:911_8	vatthuṃ desāpetvā pamāṇātikkantakaraṇe karontassa siyā, adesāpetvā pana pamāṇātikkantakaraṇe	911	
PA_tika-vin09_t:911_9	pamāṇayuttaṃ vā karontassa ca akarontassa ca siyāti āha “kuṭikārāpatti viyā”ti.	911	
PA_tika-vin09_t:912_0	Saññāya abhāvena vimokkho assāti saññāvimokkhoti majjhepadalopasamāso daṭṭhabboti	912	
PA_tika-vin09_t:912_1	āha “yato vītikkamasaññāyā”tiādi. Itarā nāma yato vītikkamasaññāya abhāvena na muccati,	912	
PA_tika-vin09_t:912_2	sā itarasaddassa vuttappaṭiyogivisayattā. Yā acittakena vā sacittakamissakena vā	912	
PA_tika-vin09_t:912_3	samuṭṭhātīti yā āpatti kadāci acittakena vā kadāci sacittakamissakena vā samuṭṭhānena	912	
PA_tika-vin09_t:912_4	samuṭṭhāti. Ettha ca saññādukaṃ anāpattimukhena vuttaṃ, sacittakadukaṃ āpattimukhenāti daṭṭhabbaṃ.	912	
PA_tika-vin09_t:913_0	Yassā sacittakapakkhe cittaṃ akusalameva hotīti yassā sacittakāya āpattiyā cittaṃ	913	
PA_tika-vin09_t:913_1	akusalameva hoti, yassā ca sacittakācittakasaṅkhātāya surāpānādiacittakāya āpattiyā	913	
PA_tika-vin09_t:913_2	vatthuvijānanacittena sacittakapakkhe cittaṃ akusalameva hoti, ayaṃ lokavajjā. “Sacittakapakkhe”ti	913	
PA_tika-vin09_t:913_3	hi idaṃ vacanaṃ sacittakācittakaṃ sandhāya vuttaṃ. Na hi ekaṃsato sacittakassa “sacittakapakkhe”ti	913	
PA_tika-vin09_t:913_4	visesane payojanaṃ atthīti. Yaṃ panettha gaṇṭhipade “surāpānasmiñhi ‘surā’ti vā ‘na	913	
PA_tika-vin09_t:913_5	vaṭṭatī’ti vā jānitvā pivane akusalamevā”ti vuttaṃ. Tattha “na vaṭṭatīti vā jānitvā”ti	913	
PA_tika-vin09_t:913_6	vuttavacanaṃ na yujjati paṇṇattivajjassāpi lokavajjabhāvappasaṅgato. Yassā pana “sacittakapakkhe	913	
PA_tika-vin09_t:913_7	cittaṃ akusalamevā”ti niyamo natthi, sā paṇṇattivajjāti imamatthaṃ dassento āha “sesā	913	
PA_tika-vin09_t:913_8	paṇṇattivajjā”ti. Tathā hi tassā vatthuvijānanacittena sacittakapakkhe cittaṃ siyā	913	
PA_tika-vin09_t:913_9	kusalaṃ, siyā akusalaṃ, siyā abyākatanti “akusalamevā”ti niyamo natthi. Ubhayattha	913	
PA_tika-vin09_t:913_10	āpajjitabbāti kāyadvāre, vacīdvāre cāti ubhayattha āpajjitabbā āpatti, tā pana adinnādānādayo.	9131	
PA_tika-vin09_t:913_11	“Manodvāre āpatti nāma natthī”ti idaṃ yebhuyyavasena vuttaṃ upanikkhittasādiyanādīsu	9131	
PA_tika-vin09_t:913_12	āpattisambhavatoti daṭṭhabbaṃ.	9131	
PA_tika-vin09_t:914_0	Akusalacitto vā āpajjatīti pārājikasukkavisaṭṭhikāyasaṃsaggaduṭṭhullaattakāmapāricariyaduṭṭhadosasaṅghabhedappahāradānatalasattikādibhedaṃ	914	
PA_tika-vin09_t:914_1	āpattiṃ akusalacitto āpajjati. Anupasampannaṃ padasodhammaṃ vācento, mātugāmassa	914	
PA_tika-vin09_t:914_2	dhammaṃ desentoti evarūpaṃ āpattiṃ kusalacitto āpajjati. Asañciccasahaseyyādiṃ abyākatacitto	914	
PA_tika-vin09_t:914_3	āpajjati. Yaṃ arahā āpajjati, sabbaṃ abyākatacittova āpajjati. Tenāha “kusalābyākatacitto vā”ti.	914	
PA_tika-vin09_t:915_0	Dukkhavedanāsamaṅgī vāti duṭṭhadosādibhedaṃ āpattiṃ āpajjanto dukkhavedanāsamaṅgī	915	
PA_tika-vin09_t:915_1	āpajjati. Methunadhammādibhedaṃ pana sukhavedanāsamaṅgī āpajjati. Yaṃ sukhavedanāsamaṅgī	915	
PA_tika-vin09_t:915_2	āpajjati, taṃyeva majjhatto hutvā āpajjanto adukkhamasukhavedanāsamaṅgī āpajjati.	915	
PA_tika-vin09_t:915_3	Tenāha “itaravedanādvayasamaṅgī vā”ti. Idampi ca tikadvayaṃ yebhuyyavaseneva vuttaṃ.	915	
PA_tika-vin09_t:915_4	Nipajjitvā nirodhasamāpanno hi acittako avedano sahaseyyāpattiṃ āpajjatīti. Kiñcāpi	915	
PA_tika-vin09_t:915_5	evaṃ aniyamena vuttaṃ, viseso panettha atthīti dassetuṃ “evaṃ santepī”tiādi vuttaṃ.	915	
PA_tika-vin09_t:915_6	Evaṃ santepīti hi visesābhidhānanimittābhyūpagameva yujjati. Sabbesaṃ vasena tīṇi	915	
PA_tika-vin09_t:915_7	cittānīti kusalākusalābyākatānaṃ vasena padasodhammādīsu tīṇi cittāni.	915	
PA_tika-vin09_t:916_0	Idāni taṃ yathāvuttanidānādivedanāttikapariyosānaṃ sattarasappakāraṃ imasmiṃ sikkhāpade	916	
PA_tika-vin09_t:916_1	yojetuṃ “idha panā”tiādimāha. Idhāti imasmiṃ paṭhamapārājikasikkhāpade. Vesāliyanti	916	
PA_tika-vin09_t:916_2	evaṃnāmake itthiliṅgavasena pavattavohāre nagare. Tañhi nagaraṃ tikkhattuṃ pākāraparikkhepavaḍḍhanena	916	
PA_tika-vin09_t:916_3	visālībhūtattā “vesālī”ti vuccati. Idampi ca nagaraṃ sabbaññutaṃ sampatteyeva sammāsambuddhe	916	
PA_tika-vin09_t:916_4	sabbākāravepullattaṃ pattanti veditabbaṃ. “Sikkhaṃ apaccakkhāyā”ti ca “antamaso tiracchānagatāyapī”ti	916	
PA_tika-vin09_t:916_5	ca dve anupaññattiyoti makkaṭivajjiputtakavatthūnaṃ vasena vuttā. “Antamaso tiracchānagatāyā”ti	916	
PA_tika-vin09_t:916_6	ca “sikkhaṃ apaccakkhāyā”ti ca imā dve anupaññattiyo. Āpattikarā ca hotīti paṭhamapaññattito	916	
PA_tika-vin09_t:916_7	visuṃyevāpattikarā ca hoti. Aññavādakasikkhāpadādīsu viyāti aññavādakasikkhāpadādīsu	916	
PA_tika-vin09_t:916_8	“vihesake”tiādikā viyāti attho. Ādisaddena ujjhāpanakassa pariggaho. Ettha hi aññavādakādito	916	
PA_tika-vin09_t:916_9	visuṃyeva vihesakādīsupi pācittiyaṃ hoti. Yathāha “ropite vihesake saṅghamajjhe vatthusmiṃ	916	
PA_tika-vin09_t:916_10	vā āpattiyā vā anayuñjiyamāno taṃ nakathetukāmo taṃ naugghāṭetukāmo tuṇhībhūto saṅghaṃ	9161	
PA_tika-vin09_t:916_11	viheseti, āpatti pācittiyassā”tiādi. Supinante vijjamānāpi mocanassādacetanā abbohārikattā	9161	
PA_tika-vin09_t:916_12	anāpattikarāti āha “aññatra supinantātiādikā viyā”ti. Tathā hi thinamiddhena abhibhūtattā	9161	
PA_tika-vin09_t:916_13	supine cittaṃ abbohārikaṃ, cittassa abbohārikattā opakkamanakiriyāpavattanikāpi cetanā	9161	
PA_tika-vin09_t:916_14	abbohārikā. Vuttañhetaṃ “atthesā, bhikkhave, cetanā, sā ca kho abbohārikā”ti, tasmā	9161	
PA_tika-vin09_t:916_15	“aññatra supinantā”ti ayaṃ anupaññatti anāpattikarā jātā. Ādisaddena “aññatra adhimānā”tiādikaṃ	9161	
PA_tika-vin09_t:916_16	saṅgaṇhāti. Adinnādānādīsu viyāti adinnādānādīsu “araññā vā”tiādikā viyāti attho.	9161	
PA_tika-vin09_t:916_17	Ettha pana ādisaddena paṭhamapārājikādīnaṃ saṅgaho. Ettha hi “tañca kho gāme, no	9161	
PA_tika-vin09_t:916_18	araññe”tiādinā nayena lesaṃ oḍḍentānaṃ lesapidahanatthaṃ “araññā vā”tiādikā anupaññatti	9161	
PA_tika-vin09_t:916_19	vuttāti upatthambhakarāva hoti. Teneva hi “nanu, āvuso, tathevetaṃ hotī”ti bhikkhūhi vuttaṃ.	9161	
PA_tika-vin09_t:917_0	Vuttappakāre maggeti “manussāmanussatiracchānagatavasenā”tiādinā vuttappakāre tiṃsamagge.	917	
PA_tika-vin09_t:917_1	Imassa pana “chinne”ti iminā sambandho. Tacādīni anavasesetvāti nimittappadese bahi	917	
PA_tika-vin09_t:917_2	ṭhitāni chavicammāni anavasesetvā. Nimittasaṇṭhānamattaṃ paññāyatīti nimittamaṃsassa	917	
PA_tika-vin09_t:917_3	pana abbhantare chavicammassa ca vijjamānattā vuttaṃ. Cammakhilanti cammakkhaṇḍaṃ.	917	
PA_tika-vin09_t:917_4	“Uṇṇigaṇḍo”tipi vadanti. Tañhi nimitte jātattā nimittameva. Tenāha “sevanacitte sati	917	
PA_tika-vin09_t:917_5	pārājika”nti. Sevanacitteti methunasevanacitte. Kāyasaṃsaggasevanacitte pana sati	917	
PA_tika-vin09_t:917_6	saṅghādisesova. Naṭṭho kāyappasādo etthāti naṭṭhakāyappasādaṃ, sukkhapīḷakaṃ vā matacammaṃ	917	
PA_tika-vin09_t:917_7	vāti attho. Mate akkhāyite, yebhuyyena akkhāyite ca pārājikāpattivacanato pana naṭṭhakāyappasādepi	917	
PA_tika-vin09_t:917_8	itthinimitte pavesentassa pārājikāpattiyeva. Nimittasaṇṭhānamattampi anavasesetvāti	917	
PA_tika-vin09_t:917_9	nimittākārena ṭhitaṃ yathāvuttanimittamaṃsādimpi anavasesetvā. Vaṇasaṅkhepavasenāti	917	
PA_tika-vin09_t:917_10	vaṇasaṅgahavasena. Vaṇe thullaccayañca “amaggena amaggaṃ paveseti, āpatti thullaccayassā”ti	9171	
PA_tika-vin09_t:917_11	imassa suttassa vasena veditabbaṃ. Tasmiñhi sutte dvīsu sambhinnavaṇesu ekena vaṇena	9171	
PA_tika-vin09_t:917_12	pavesetvā dutiyena nīharantassa thullaccayaṃ vuttaṃ. Vuttañhi samantapāsādikāyaṃ	9171	
PA_tika-vin09_t:917_13	“imassa sattassa anulomavasena sabbattha vaṇasaṅkhepe thullaccayaṃ veditabba”nti.	9171	
PA_tika-vin09_t:917_14	Manussānaṃ pana akkhiādayopi vaṇasaṅgahaṃ gacchantīti vaṇena ekaparicchedaṃ katvā	9171	
PA_tika-vin09_t:917_15	dassento “tathā”tiādimāha. Tesaṃ vaṇasaṅgaho “navadvāro mahāvaṇo”ti evamādisuttānusārena	9171	
PA_tika-vin09_t:917_16	veditabbo. Tattha manussānanti itthipurisapaṇḍakaubhatobyañjanakavasena catubbidhānaṃ	9171	
PA_tika-vin09_t:917_17	manussānaṃ. Vatthikosesūti vatthipuṭesu purisānaṃ aṅgajātakosesu. Hatthiassādīnañca	9171	
PA_tika-vin09_t:917_18	tiracchānānanti hatthiassagoṇagadrabhaoṭṭhamahiṃsādīnaṃ tiracchānagatānaṃ. Tiracchānānaṃ	9171	
PA_tika-vin09_t:917_19	panāti sabbesampi tiracchānagatānaṃ. Sabbesanti yathāvuttamanussādīnaṃ sabbesaṃ.	9171	
PA_tika-vin09_t:918_0	Evaṃ jīvamānakasarīre labbhamānaṃ āpattivisesaṃ dassetvā idāni matasarīre labbhamānaṃ	918	
PA_tika-vin09_t:918_1	āpattivisesaṃ dassetuṃ “matasarīre”tiādimāha. Vaccamaggapassāvamaggamukhamaggānaṃ	918	
PA_tika-vin09_t:918_2	catūsu koṭṭhāsesu dve koṭṭhāse ṭhapetvā yadā apare dve koṭṭhāsā khāditā, tadā upaḍḍhakkhāyitaṃ	918	
PA_tika-vin09_t:918_3	nāma hoti. Na kuthitaṃ hotīti uddhumātakādibhāvena kuthitaṃ na hoti, allanti attho.	918	
PA_tika-vin09_t:918_4	Yadā pana sarīraṃ uddhumātakaṃ hoti kuthitaṃ nīlamakkhikasamākiṇṇaṃ kimikulasamākulaṃ	918	
PA_tika-vin09_t:918_5	navahi vaṇamukhehi paggaḷitapubbakuṇapabhāvena upagantumpi asakkuṇeyyaṃ, tadā pārājikavatthuñca	918	
PA_tika-vin09_t:918_6	thullaccayavatthuñca vijahati, dukkaṭavatthumeva hotīti āha “kuthite dukkaṭa”nti.	918	
PA_tika-vin09_t:918_7	Kuthiteti uddhumātakabhāvappatte. Īdise hi sarīre yattha katthaci upakkamato dukkaṭaṃ.	918	
PA_tika-vin09_t:918_8	Tathā vaṭṭakate mukhe acchupantaṃ aṅgajātaṃ pavesentassāti vivaṭṭe mukhe cattāri	918	
PA_tika-vin09_t:918_9	passāni, tālukañca apphusantaṃ aṅgajātaṃ pavesentassa dukkaṭanti attho. Sace pana	918	
PA_tika-vin09_t:918_10	heṭṭhā vā upari vā ubhayapassehi vā chupantaṃ paveseti, pārājikaṃ. Catūhi passehi	9181	
PA_tika-vin09_t:918_11	acchupantaṃ pavesetvā abbhantare tālukaṃ chupati, pārājikameva. Bahi nikkhantajivhāya	9181	
PA_tika-vin09_t:918_12	vā dantesu vā aṅgajātaṃ pavesentassa thullaccayanti sambandho. Jīvamānakasarīrepi	9181	
PA_tika-vin09_t:918_13	bahi nikkhantajivhāya thullaccayameva. Yadi pana bahi jivhāya paliveṭhetvā antomukhaṃ	9181	
PA_tika-vin09_t:918_14	paveseti, pārājikameva. Yadi pana dantā suphusitā, antomukhe okāso natthi, dantā	9181	
PA_tika-vin09_t:918_15	ca bahi oṭṭhamaṃsena paṭicchannā, tattha vātena asamphuṭṭhaṃ allokāsaṃ tilaphalamattampi	9181	
PA_tika-vin09_t:918_16	pavesentassa pārājikameva. Uppāṭite pana oṭṭhamaṃse dantesuyeva upakkamantassa thullaccayaṃ.	9181	
PA_tika-vin09_t:918_17	Yopi danto bahi nikkhamanto tiṭṭhati, na sakkā oṭṭhehi pidahituṃ, tatthāpi eseva nayo.	9181	
PA_tika-vin09_t:919_0	Vedanāya aṭṭo pīḷito vedanāṭṭo. Ummattakoti cettha pittummattako adhippetoti āha	919	
PA_tika-vin09_t:919_1	“yo pittavasenā”tiādi. Pittavasenāti baddhapittavasena. Tasmiñhi baddhapitte pittakosato	919	
PA_tika-vin09_t:919_2	calitvā bahi nikkhamante sattā ummattakā honti, vipallatthasaññā hirottappaṃ chaḍḍetvā	919	
PA_tika-vin09_t:919_3	asāruppacariyaṃ caranti, lahukagarukāni sikkhāpadāni maddantāpi na jānanti, bhesajjakiriyāyapi	919	
PA_tika-vin09_t:919_4	atekicchā honti, evarūpassa ummattakassa anāpatti. Abaddhapittaṃ pana lohitaṃ viya	919	
PA_tika-vin09_t:919_5	sabbaṅgagataṃ, tamhi kupite sattānaṃ kaṇḍukacchusarīrakampādīni honti, tāni bhesajjakiriyāya	919	
PA_tika-vin09_t:919_6	vūpasamanti. Tena vuttaṃ “baddhapittavasenā”ti. Khittacitto nāma vissaṭṭhacitto yakkhummattako	919	
PA_tika-vin09_t:919_7	vuccatīti āha “yakkhehi katacittavikkhepo khittacitto”ti. Yakkhā kira bheravāni ārammaṇāni	919	
PA_tika-vin09_t:919_8	dassetvā mukhena hatthaṃ pavesetvā, hadayarūpaṃ vā maddantā satte vikkhittacitte	919	
PA_tika-vin09_t:919_9	vipallatthasaññe karonti, evarūpassa khittacittassa anāpatti. Tesaṃ pana ubhinnaṃ	919	
PA_tika-vin09_t:919_10	ayaṃ viseso – pittummattako niccameva ummattako hoti, pakatisaññaṃ na labhati. Yakkhummattako	9191	
PA_tika-vin09_t:919_11	antarantarā pakatisaññaṃ paṭilabhati. Idha pana pittummattako vā hotu, yakkhummattako	9191	
PA_tika-vin09_t:919_12	vā, yo sabbaso muṭṭhassati kiñci na jānāti, aggimpi suvaṇṇampi gūthampi candanampi	9191	
PA_tika-vin09_t:919_13	ekasadisaṃ maddantova vicarati, evarūpassa anāpatti. Antarantarā pakatisaññaṃ paṭilabhitvā	9191	
PA_tika-vin09_t:919_14	ñatvā karontassa pana āpattiyeva. Tenāha “dvinnampi ca etesa”ntiādi.	9191	
PA_tika-vin09_t:920_0	Adhimattavedanāyāti adhikappamāṇāya dukkhavedanāya. Ādikamme niyutto ādikammiko,	920	
PA_tika-vin09_t:920_1	yo ca ādikamme niyutto, so tasmiṃ kamme ādibhūto hotīti āha “yo”tiādi. Idha pana	920	
PA_tika-vin09_t:920_2	sudinnatthero ādikammiko, tassa anāpatti. Avasesānaṃ makkaṭisamaṇavajjiputtakādīnaṃ	920	
PA_tika-vin09_t:920_3	āpattiyeva. Paṭipādanaṃ sampādanaṃ. Karontoyeva hi taṃ āpajjatīti kiriyaṃ. Idaṃ pana	920	
PA_tika-vin09_t:920_4	yebhuyyavasena vuttaṃ methunadhamme parūpakkame sati sādiyantassa akiriyasamuṭṭhānabhāvato.	920	
PA_tika-vin09_t:920_5	Methunappaṭisaṃyuttāya hi kāmasaññāya abhāvena muccanato saññāvimokkhaṃ. “Anāpatti	920	
PA_tika-vin09_t:920_6	ajānantassa, asādiyantassā”ti hi vuttaṃ. Methunacitteneva naṃ āpajjati, na vinā cittenāti	920	
PA_tika-vin09_t:920_7	sacittakaṃ. Rāgavaseneva āpajjitabbato lokavajjaṃ. Kāyadvāreneva samuṭṭhānato kāyakammaṃ.	920	
PA_tika-vin09_t:920_8	Cittaṃ panettha aṅgamattaṃ hoti, na tassa vasena kammabhāvo labbhati. Lobhacitteneva	920	
PA_tika-vin09_t:920_9	āpajjitabbato akusalacittaṃ. Sukhasamaṅgī vā upekkhāsamaṅgī vā āpajjatīti dvivedanaṃ.	920	
PA_tika-vin09_t:920_10	Nanu samuṭṭhānādīni āpattiyā honti, na sikkhāpadassa, atha kasmā sikkhāpadassa samuṭṭhānādīni	9201	
PA_tika-vin09_t:920_11	vuttānīti āha “imāni ca samuṭṭhānādīni nāmā”tiādi. Āpattiyā hontīti ajjhācārassa honti.	9201	
PA_tika-vin09_t:921	Munanato anumunanato muti, ñāṇaṃ, taṃ etassa atthīti mutimā, ñāṇavāti attho.	92	
PA_tika-vin09_t:922	Paṭhamapārājikavaṇṇanā niṭṭhitā.	92	
PA_tika-vin09_t:923	2. Dutiyapārājikavaṇṇanā	92	
PA_tika-vin09_t:924_0	Etthāti etesu dvīsu. Ekakuṭikādibhedo sabbopi gāmoti veditabboti sambandho. Tattha	924	
PA_tika-vin09_t:924_1	ekakuṭikādibhedoti yasmiṃ gāme ekā eva kuṭi ekaṃ gehaṃ seyyathāpi malayajanapade,	924	
PA_tika-vin09_t:924_2	ayaṃ ekakuṭiko gāmo nāma. Ādisaddena “dvikuṭikopi gāmo, tikuṭikopi gāmo, catukkuṭikopi	924	
PA_tika-vin09_t:924_3	gāmo”ti vuttappabhedaṃ saṅgaṇhāti. Abhinavaniviṭṭho ekakuṭikādigāmo pana yāva manussā	924	
PA_tika-vin09_t:924_4	pavisitvā vāsaṃ na kappenti, tāva gāmasaṅkhaṃ na gacchati. Kiṃbhūtoti āha “parikkhitto	924	
PA_tika-vin09_t:924_5	vā”tiādi. Tattha parikkhitto nāma iṭṭhakapākāraṃ ādiṃ katvā antamaso kaṇṭakasākhāhipi	924	
PA_tika-vin09_t:924_6	parikkhitto. Tabbiparīto aparikkhitto. Amanusso nāma yo sabbaso vā manussānaṃ abhāvena	924	
PA_tika-vin09_t:924_7	yakkhapariggahabhūto, yato vā manussā kenaci karaṇīyena punapi āgantukāmā eva apakkantā,	924	
PA_tika-vin09_t:924_8	yato pana nirapekkhā hutvā pakkamanti, so gāmasaṅkhaṃ na gacchati. Na kevalaṃ ekakuṭikādibhedovāti	924	
PA_tika-vin09_t:924_9	āha “antamaso”tiādi. Yo koci satthopīti jaṅghasatthasakaṭasatthādīsu yo koci satthopi.	924	
PA_tika-vin09_t:924_10	Imasmiṃ sikkhāpade nigamanagarāni viya gāmaggahaṇeneva gāmūpacāropi saṅgahitoti āha	9241	
PA_tika-vin09_t:924_11	“ṭhapetvā gāmañca gāmūpacārañcā”ti. Aññathā pana mātikāya anavasesato avahāraṭṭhānapariggaho	9241	
PA_tika-vin09_t:924_12	kato nāma na hoti, na ca buddhā sāvasesaṃ pārājikaṃ paññāpenti.	9241	
PA_tika-vin09_t:925_0	Tatthāti tesu gāmagāmūpacāresu. Dvāreti nibbakosassa udakapatanaṭṭhānato abbhantare.	925	
PA_tika-vin09_t:925_1	Antogeheti pamukhassa abbhantare. Kataparikkhepoti pākāravatiādīhi kataparikkhepo.	925	
PA_tika-vin09_t:925_2	Suppapatanādiparicchedo panettha aparikkhittagharaṃ sandhāya vutto. Na kevalaṃ gharassa	925	
PA_tika-vin09_t:925_3	purato, atha kho samantato tattakova paricchedo gharūpacāro nāmāti gahetabbaṃ. “Purato”tiādikaṃ	925	
PA_tika-vin09_t:925_4	pana lokiyehi tathākaraṇato vuttaṃ. Thāmamajjhimassāti majjhimathāmassa, neva appathāmassa,	925	
PA_tika-vin09_t:925_5	na mahāthāmassāti vuttaṃ hoti. “Yathā taruṇamanussā”tiādinā yathā mātugāmo kāke uḍḍāpento	925	
PA_tika-vin09_t:925_6	ujukameva hatthaṃ ukkhipitvā leḍḍuṃ khipati, yathā ca udakukkhepe udakaṃ khipanti,	925	
PA_tika-vin09_t:925_7	evaṃ khittassa leḍḍussa patitaṭṭhānaṃ paṭikkhipati. Pavattitvāti luṭhitvā, parivattitvāti	925	
PA_tika-vin09_t:925_8	vuttaṃ hoti. Tassa sace dve indakhīlā hontīti tassa parikkhittassa gāmassa sace anurādhapurasseva	925	
PA_tika-vin09_t:925_9	dve ummārā honti. Yassa pana eko, tassa gāmadvārabāhānaṃ vemajjhe ṭhitassa leḍḍupātabbhantaraṃ	925	
PA_tika-vin09_t:925_10	gāmūpacāro nāma. Yatra pana indakhīlo natthi, tatra gāmadvārabāhānaṃ vemajjhaṃ. Yatra	9251	
PA_tika-vin09_t:925_11	dvārabāhāpi natthi, tattha ubhosu passesu vatiyā vā pākārassa vā koṭivemajjhaṃva	9251	
PA_tika-vin09_t:925_12	indakhīlaṭṭhāniyattā indakhīloti gahetabbaṃ. Yo pana gāmo pubbe mahā hutvā pacchā	9251	
PA_tika-vin09_t:925_13	kulesu naṭṭhesu appako hoti, so gharūpacārato leḍḍupāteneva paricchinditabbo. Purimaparicchedo	9251	
PA_tika-vin09_t:925_14	panassa parikkhittassāpi aparikkhittassāpi appamāṇamevāti. Nanu cetaṃ aparikkhittassa	9251	
PA_tika-vin09_t:925_15	upacāradassanaṃ padabhājanena viruddhamiva dissati. Tattha hi “gāmūpacāro nāma parikkhittassa	9251	
PA_tika-vin09_t:925_16	gāmassa indakhīle ṭhitassa majjhimassa purisassa leḍḍupāto”ti vatvā “aparikkhittassa	9251	
PA_tika-vin09_t:925_17	gāmassa gharūpacāre ṭhitassa majjhimassa purisassa leḍḍupāto”ti ettakameva vuttaṃ,	9251	
PA_tika-vin09_t:925_18	na pana taṃ leḍḍupātaṃ gāmasaṅkhepaṃ katvā tato paraṃ gāmūpacāroti vuttoti āha “padabhājanepi	9251	
PA_tika-vin09_t:925_19	hi imināva nayena attho veditabbo”ti.	9251	
PA_tika-vin09_t:926_0	Ayamettha adhippāyo – idha gāmo nāma duvidho hoti parikkhitto ca aparikkhitto ca.	926	
PA_tika-vin09_t:926_1	Tatra parikkhittassa parikkhepoyeva paricchedo. Tasmā tassa visuṃ paricchedaṃ avatvā	926	
PA_tika-vin09_t:926_2	“gāmūpacāro nāma parikkhittassa gāmassa indakhīle ṭhitassa majjhimassa purisassa	926	
PA_tika-vin09_t:926_3	leḍḍupāto”ti pāḷiyaṃ vuttaṃ. Aparikkhittassa pana gāmassa gāmaparicchedo vattabbo.	926	
PA_tika-vin09_t:926_4	Tasmā tassa gāmassa gāmaparicchedadassanatthaṃ “aparikkhittassa gāmassa gharūpacāre	926	
PA_tika-vin09_t:926_5	ṭhitassa majjhimassa purisassa leḍḍupāto”ti vuttaṃ. Gāmaparicchede ca dassite gāmūpacāralakkhaṇaṃ	926	
PA_tika-vin09_t:926_6	pubbe vuttanayeneva sakkā ñātunti puna “tattha ṭhitassa majjhimassa purisassa leḍḍupāto”ti	926	
PA_tika-vin09_t:926_7	na vuttaṃ, attho pana tatthāpi ayameva yathāvuttoti. Yo pana gharūpacāre ṭhitassa	926	
PA_tika-vin09_t:926_8	leḍḍupātaṃyeva “gāmūpacāro”ti vadati, tassa gharūpacāro “gāmo”ti āpajjati. Tato gharaṃ	926	
PA_tika-vin09_t:926_9	gharūpacāro, gāmo gāmūpacāroti esa vibhāgo saṅkarīyati. Asaṃkarato cettha vinicchayo	926	
PA_tika-vin09_t:926_10	veditabbo. Tasmā pāḷiñca aṭṭhakathañca saṃsanditvā vuttanayenevettha gāmo, gāmūpacāro ca veditabboti.	9261	
PA_tika-vin09_t:927_0	Tatthāti tesu dvīsu upacāresu. Yvāyaṃ upacāro dassitoti sambandho. Vikāle gāmappavesanādīsūti	927	
PA_tika-vin09_t:927_1	ettha ādisaddena asaṃkaccikāgāmappavesanaṃ saṅgaṇhāti. Yo pana parikkhittassa gāmassa	927	
PA_tika-vin09_t:927_2	upacāro vutto, so na katthaci vinayapiṭake upayogaṃ gato. Kevalaṃ aparikkhittassa	927	
PA_tika-vin09_t:927_3	parikkhepokāsato aparo eko leḍḍupāto gāmūpacāro nāmāti ñāpanatthaṃ vutto. Evaṃ vutte	927	
PA_tika-vin09_t:927_4	hi ñāyati “parikkhittassāpi ce gāmassa eko leḍḍupāto kappiyabhūmi samāno upacāroti	927	
PA_tika-vin09_t:927_5	vutto, pageva aparikkhittassa parikkhepokāsato eko”ti. Imesaṃ paricchedadassanatthanti	927	
PA_tika-vin09_t:927_6	imesaṃ gāmāraññānaṃ paricchedadassanatthaṃ vuttā aṭṭhakathāyaṃ. Pārājikavatthunti	927	
PA_tika-vin09_t:927_7	pādagghanakaṃ. Avaharantassāti gaṇhantassa.	927	
PA_tika-vin09_t:928_0	Adinnanti dantaponasikkhāpade attano santakampi appaṭiggahitakaṃ kappiyaṃ ajjhoharaṇīyaṃ	928	
PA_tika-vin09_t:928_1	vuccati, idha pana yaṃ kiñci parapariggahitaṃ sasāmikaṃ bhaṇḍaṃ, tadetaṃ tehi sāmikehi	928	
PA_tika-vin09_t:928_2	kāyena vā vācāya vā na dinnanti adinnaṃ. Avahārappahonakameva pana dassetuṃ “aññassa	928	
PA_tika-vin09_t:928_3	manussajātikassa santaka”nti vuttaṃ. Saṅkhāsaddasseva ta-kārena vaḍḍhetvā vuttattā	928	
PA_tika-vin09_t:928_4	“saṅkhā saṅkhātanti atthato eka”nti vuttaṃ. Tattha atthato ekanti padatthato ekaṃ,	928	
PA_tika-vin09_t:928_5	anatthantaranti vuttaṃ hoti. Koṭṭhāsassetaṃ nāmaṃ bhāgato saṅkhāyati upaṭṭhātīti	928	
PA_tika-vin09_t:928_6	katvā. Papañcasaṅkhāti sattānaṃ saṃsāre papañcenti cirāyantīti papañcā, taṇhāmānadiṭṭhiyo,	928	
PA_tika-vin09_t:928_7	yassa vā uppannā, taṃ “ratto”ti vā “matto”ti vā “micchādiṭṭhiniviṭṭho”ti vā papañcenti	928	
PA_tika-vin09_t:928_8	byañjentīti papañcā, saṅkhā vuccati koṭṭhāso, papañcāva saṅkhā papañcasaṅkhā, papañcakoṭṭhāsāti	928	
PA_tika-vin09_t:928_9	attho, taṇhāmānadiṭṭhiyoti vuttaṃ hoti. Theyyacittasaṅkhātoti “theyyacitto”ti kathito.	928	
PA_tika-vin09_t:928_10	Eko cittakoṭṭhāsoti vissāsatāvakālikādiggāhavasappavattaatheyyacittakoṭṭhāsato añño	9281	
PA_tika-vin09_t:928_11	cittakoṭṭhāso. Theyyasaṅkhātenāti theyyabhūtacittakoṭṭhāsena. Yadi evaṃ atha kasmā	9281	
PA_tika-vin09_t:928_12	etassa vibhaṅge “theyyacitto avaharaṇacitto”ti vuttanti āha “yo cā”tiādi. Byañjanaṃ	9281	
PA_tika-vin09_t:928_13	anādiyitvāti byañjane ādaraṃ akatvāti attho, saddatthamanapekkhitvāti vuttaṃ hoti.	9281	
PA_tika-vin09_t:928_14	Atthamevāti bhāvatthameva.	9281	
PA_tika-vin09_t:929_0	Te pana avahārāti te pañcavīsati avahārā. Saviññāṇakāviññāṇakavasena nānāvidho bhaṇḍo	929	
PA_tika-vin09_t:929_1	etassa pañcakassāti nānābhaṇḍaṃ, pañcannaṃ avahārānaṃ samūho pañcakaṃ, pañcaparimāṇamassāti	929	
PA_tika-vin09_t:929_2	vā pañcakaṃ, nānābhaṇḍameva pañcakaṃ nānābhaṇḍapañcakaṃ. Saviññāṇakavasena eko bhaṇḍo	929	
PA_tika-vin09_t:929_3	etassāti ekabhaṇḍaṃ. Sesaṃ vuttanayameva. Sāhatthikova pañcakaṃ sāhatthikapañcakaṃ.	929	
PA_tika-vin09_t:929_4	Ādipadavasena cetaṃ nāmaṃ kusalādittikassa kusalattikavohāro viya. Tasmā sāhatthikādipañcakanti	929	
PA_tika-vin09_t:929_5	atthato daṭṭhabbaṃ. Esa nayo sesesu pañcakadvayesu. Etassevāti “ādiyeyyā”ti etasseva	929	
PA_tika-vin09_t:929_6	mātikāpadassa. Imesaṃ padānaṃ vasenāti imesaṃ pañcannaṃ padānaṃ vasena. Ettha ca	929	
PA_tika-vin09_t:929_7	paṭhamapadaṃ abhiyogavasena vuttaṃ, dutiyapadaṃ aññesaṃ bhaṇḍaṃ harantassa gacchato	929	
PA_tika-vin09_t:929_8	vasena, tatiyapadaṃ upanikkhittabhaṇḍavasena, catutthaṃ saviññāṇakavasena, pañcamaṃ	929	
PA_tika-vin09_t:929_9	thale nikkhittādivasena vuttanti veditabbaṃ.	929	
PA_tika-vin09_t:930_0	Idāni nesaṃ atthayojanaṃ dassetuṃ “tatthā”tiādimāha. Tattha tatthāti tesu dvīsu pañcakesu.	930	
PA_tika-vin09_t:930_1	Itaranti ekabhaṇḍapañcakaṃ. Ārāmanti pupphārāmaphalārāmaṃ. Abhiyuñjatīti parasantakaṃ	930	
PA_tika-vin09_t:930_2	“mama santakova aya”nti musā bhaṇitvā abhiyuñjati codeti, aṭṭaṃ karotīti attho. Sampajānamusāvādepi	930	
PA_tika-vin09_t:930_3	adinnādānassa pubbapayogattā dukkaṭanti āha “āpatti dukkaṭassā”ti, dukkaṭasaṅkhātā	930	
PA_tika-vin09_t:930_4	āpatti bhaveyyāti attho. Atha vā dukkaṭasaññitassa vītikkamassa āpajjananti attho.	930	
PA_tika-vin09_t:930_5	Esa nayo “āpatti thullaccayassā”tiādīsu. Sāmikassa vimatiṃ uppādetīti vinicchayakusalatāya,	930	
PA_tika-vin09_t:930_6	balavanissitādibhāvena vā ārāmasāmikassa saṃsayaṃ janeti. Kathaṃ? Tañhi tathā vinicchayappasutaṃ	930	
PA_tika-vin09_t:930_7	disvā sāmiko cinteti “sakkhissāmi nu kho ahaṃ imaṃ ārāmaṃ attano kātuṃ, na sakkhissāmi	930	
PA_tika-vin09_t:930_8	nu kho”ti. Evaṃ tassa vimati uppajjamānā tena uppāditā hoti. Dhuraṃ nikkhipatīti	930	
PA_tika-vin09_t:930_9	yadā pana sāmiko “ayaṃ thaddho kakkhaḷo jīvitabrahmacariyantarāyampi me kareyya,	930	
PA_tika-vin09_t:930_10	alaṃ dāni mayhaṃ iminā ārāmenā”ti dhuraṃ nikkhipati, ussāhaṃ ṭhapeti, attano santakakaraṇe	9301	
PA_tika-vin09_t:930_11	nirussāho hotīti attho. Āpatti pārājikassa sace sayampi katadhuranikkhepo cāti adhippāyo.	9301	
PA_tika-vin09_t:930_12	Atha pana sāmikena dhure nikkhittepi abhiyuñjako dhuraṃ anikkhipitvāva “imaṃ suṭṭhu	9301	
PA_tika-vin09_t:930_13	pīḷetvā mama āṇāpavattiṃ dassetvā kiṅkārappaṭissāvibhāve ṭhapetvā dassāmī”ti dātabbabhāve	9301	
PA_tika-vin09_t:930_14	saussāho, rakkhati tāva. Athāpi abhiyuñjako acchinditvā “na dāni imaṃ imassa dassāmī”ti	9301	
PA_tika-vin09_t:930_15	dhuraṃ nikkhipati, sāmiko pana dhuraṃ na nikkhipati, pakkhaṃ pariyesati, kālaṃ āgameti,	9301	
PA_tika-vin09_t:930_16	“lajjiparisaṃ tāva labhāmi, pacchā jānissāmī”ti gahaṇeyeva saussāho hoti, rakkhatiyeva.	9301	
PA_tika-vin09_t:930_17	Yadā pana “sopi na dassāmī”ti, “sāmikopi na lacchāmī”ti evaṃ ubho dhuraṃ nikkhipanti,	9301	
PA_tika-vin09_t:930_18	tadā abhiyuñjakassa pārājikaṃ.	9301	
PA_tika-vin09_t:931_0	Aññassa bhaṇḍaṃ harantoti vetanena vā mittabhāvena vā aññassa bhaṇḍaṃ haranto. Sīse	931	
PA_tika-vin09_t:931_1	bhāranti sīse ṭhitabhāraṃ. Sīsassa tāva purimagale galavāṭako, piṭṭhigale kesañci	931	
PA_tika-vin09_t:931_2	kesante āvaṭṭo hoti, galasseva ubhosu passesu kesañci kesā oruyha jāyanti, ye “kaṇṇacūḷikā”ti	931	
PA_tika-vin09_t:931_3	vuccanti, tesaṃ adhobhāgo cāti ayaṃ heṭṭhimako paricchedo, tato upari sīsaṃ, etthantare	931	
PA_tika-vin09_t:931_4	ṭhitabhāranti vuttaṃ hoti. Khandhaṃ oropetīti ubhosu passesu kaṇṇacūḷikāhi paṭṭhāya	931	
PA_tika-vin09_t:931_5	heṭṭhā, kapparehi paṭṭhāya upari, piṭṭhigalāvaṭṭato ca galavāṭakato ca paṭṭhāya heṭṭhā,	931	
PA_tika-vin09_t:931_6	piṭṭhivemajjhāvaṭṭato ca uraparicchedamajjhe, hadayāvāṭakato ca paṭṭhāya upari khandho, taṃ oropeti.	931	
PA_tika-vin09_t:932_0	Ayaṃ panettha vinicchayo – yo bhikkhu “idaṃ gahetvā ettha yāhī”ti sāmikehi anāṇatto	932	
PA_tika-vin09_t:932_1	sayameva “mayhaṃ idaṃ nāma detha, ahaṃ vo bhaṇḍaṃ vahāmī”ti tesaṃ bhaṇḍaṃ sīsena	932	
PA_tika-vin09_t:932_2	ādāya gacchanto theyyacittena taṃ bhaṇḍaṃ āmasati, dukkaṭaṃ. Yathāvuttasīsaparicchedaṃ	932	
PA_tika-vin09_t:932_3	anatikkamantova ito cito ca ghaṃsanto sāretipi paccāsāretipi, thullaccayaṃ. Khandhaṃ	932	
PA_tika-vin09_t:932_4	oropitamatte kiñcāpi sāmikānaṃ “vahatū”ti cittaṃ atthi, tehi pana anāṇattattā pārājikaṃ.	932	
PA_tika-vin09_t:932_5	Khandhaṃ pana anoropetvāpi sīsato kesaggamattampi cāventassa pārājikaṃ. Yamakabhārassa	932	
PA_tika-vin09_t:932_6	pana eko bhāgo sīse patiṭṭhāti, eko piṭṭhiyaṃ, tattha dvinnaṃ ṭhānānaṃ vasena vinicchayo	932	
PA_tika-vin09_t:932_7	veditabbo. Ayaṃ pana suddhasīsabhārasseva vasena vutto. Yo cāyaṃ sīsabhāre vutto,	932	
PA_tika-vin09_t:932_8	khandhabhārādīsupi ayameva vinicchayo veditabbo.	932	
PA_tika-vin09_t:933_0	Upanikkhittaṃ bhaṇḍanti saṅgopanatthāya attano hatthe parehi ṭhapitabhaṇḍaṃ. Ahaṃ	933	
PA_tika-vin09_t:933_1	na gaṇhāmīti sambandho. Atītatthe cetaṃ vattamānavacanaṃ, nāhaṃ gahesinti attho.	933	
PA_tika-vin09_t:933_2	Dukkaṭaṃ sampajānamusāvādepi adinnādānassa pubbapayogattā. “Kiṃ tumhe bhaṇatha, nevidaṃ	933	
PA_tika-vin09_t:933_3	mayhaṃ anurūpaṃ, na tumhāka”ntiādīni vadantassāpi dukkaṭameva. Sāmikassa vimatiṃ	933	
PA_tika-vin09_t:933_4	uppādetīti “raho mayā etassa hatthe ṭhapitaṃ, na añño koci jānāti, dassati nu kho	933	
PA_tika-vin09_t:933_5	me, no”ti sāmikassa vimatiṃ uppādeti. Dhuraṃ nikkhipatīti tassa pharusādibhāvaṃ disvā	933	
PA_tika-vin09_t:933_6	ussāhaṃ ṭhapeti. Tatra sacāyaṃ bhikkhu “kilametvā naṃ dassāmī”ti dāne saussāho, rakkhati	933	
PA_tika-vin09_t:933_7	tāva. Sace so dāne nirussāho, bhaṇḍasāmiko pana gahaṇe saussāho, rakkhateva. Yadi	933	
PA_tika-vin09_t:933_8	pana so tasmiṃ dāne nirussāho, bhaṇḍasāmikopi “na mayhaṃ dassatī”ti dhuraṃ nikkhipati,	933	
PA_tika-vin09_t:933_9	evaṃ ubhinnaṃ dhuranikkhepena bhikkhuno pārājikaṃ. Yadipi mukhena “dassāmī”ti vadati,	933	
PA_tika-vin09_t:933_10	cittena pana adātukāmo, evampi sāmikassa dhuranikkhepena bhikkhuno pārājikaṃ.	9331	
PA_tika-vin09_t:934_0	Sahabhaṇḍahārakaṃ nessāmīti “sahabhaṇḍahārakaṃ bhaṇḍaṃ nessāmī”ti cintetvā. Paṭhamaṃ	934	
PA_tika-vin09_t:934_1	pādaṃ atikkāmetīti bhaṇḍahārakaṃ tajjetvā tassa gamanapathaṃ vāretvā attanā rucitamaggaṃ	934	
PA_tika-vin09_t:934_2	ekapādaṃ atikkāmeti. Thalaṭṭhanti thale nikkhittaṃ, bhūmitale vā pāsāṇapabbatatalādīsu	934	
PA_tika-vin09_t:934_3	vā yattha katthaci paṭicchanne vā appaṭicchanne vā ṭhapitanti attho. Phandāpeti,	934	
PA_tika-vin09_t:934_4	thullaccayanti yo phandāpeti, tassa payoge payoge thullaccayaṃ, āmasane dukkaṭaṃ,	934	
PA_tika-vin09_t:934_5	phandāpane thullaccayañca visuṃ visuṃ theyyacittena āmasanaphandāpanapayoge karontasseva	934	
PA_tika-vin09_t:934_6	hoti. “Ekapayogena gaṇhantassa pana uddhāre pārājikameva, na dukkaṭathullaccayānī”ti	934	
PA_tika-vin09_t:934_7	vadanti. Ṭhānāti ṭhitaṭṭhānato. Sace taṃ thalaṭṭhaṃ rāsikataṃ hoti, antokumbhiyaṃ	934	
PA_tika-vin09_t:934_8	bhājanagatakaraṇamuṭṭhicchedanavinicchayena vinicchinitabbaṃ. Sace ekābaddhaṃ silesaniyyāsādi,	934	
PA_tika-vin09_t:934_9	pakkamadhuphāṇitavinicchayena vinicchinitabbaṃ. Sace garukaṃ hoti bhārabaddhaṃ lohapiṇḍitelamadhughaṭādi	934	
PA_tika-vin09_t:934_10	vā, kumbhiyaṃ ṭhānācāvanavinicchayena vinicchinitabbaṃ. Saṅkhalikābaddhassa ca ṭhānabhedo	9341	
PA_tika-vin09_t:934_11	sallakkhetabbo. Pattharitvā ṭhapitaṃ pana pāvārattharaṇakaṭasārakādiṃ ujukaṃ gahetvā	9341	
PA_tika-vin09_t:934_12	ākaḍḍhati, pārimante orimantena phuṭṭhokāsaṃ atikkante pārājikaṃ. Tatheva gahetvā	9341	
PA_tika-vin09_t:934_13	parato pellati, pārimante phuṭṭhokāsaṃ orimante atikkante pārājikaṃ. Vāmato vā dakkhiṇato	9341	
PA_tika-vin09_t:934_14	vā apanāmentassa vāmantena vā dakkhiṇantena vā phuṭṭhokāsaṃ dakkhiṇante vā vāmante	9341	
PA_tika-vin09_t:934_15	vā atikkante pārājikaṃ. Veṭhetvā uddharati, kesaggamattaṃ ākāsagataṃ karontassa pārājikaṃ.	9341	
PA_tika-vin09_t:935_0	Sako hattho sahattho, tena nibbatto, tassa vā sambandhīti sāhatthiko, avahāro. Āṇāpanaṃ	935	
PA_tika-vin09_t:935_1	āṇatti, tāya āṇattiyā nibbatto avahāro āṇattiko. Nissajjanaṃ nissaggo, suṅkaghātaṭṭhāne,	935	
PA_tika-vin09_t:935_2	parikappitokāse ca ṭhatvā bhaṇḍassa bahi nipātanaṃ, nissaggova nissaggiyo. Kiriyāsiddhito	935	
PA_tika-vin09_t:935_3	puretarameva pārājikāpattisaṅkhātaṃ atthaṃ sādhetīti atthasādhako. Dhurassa ālayasaṅkhātassa	935	
PA_tika-vin09_t:935_4	bhārassa nikkhipanaṃ pariccajanaṃ nirussāhabhāvāpajjanaṃ dhuranikkhepo. Idāni byañjane	935	
PA_tika-vin09_t:935_5	ādaraṃ akatvā tesaṃ atthamattameva dassento “tattha sāhatthiko nāmā”tiādimāha. Sahatthāti	935	
PA_tika-vin09_t:935_6	sahatthena. Karaṇatthe hi idaṃ nissakkavacanaṃ. “Asukassa bhaṇḍaṃ avaharā”ti aññaṃ	935	
PA_tika-vin09_t:935_7	āṇāpetīti etthāpi āṇattikkhaṇe eva āpatti daṭṭhabbā. Yadi evaṃ imassa, atthasādhakassa	935	
PA_tika-vin09_t:935_8	ca ko visesoti? Taṃ khaṇaṃ eva gahaṇe niyuñjanaṃ āṇattikapayogo, kālantarena gahaṇatthaṃ	935	
PA_tika-vin09_t:935_9	niyogo atthasādhakoti ayametesaṃ visesoti. Tenevāha “asukassa bhaṇḍaṃ yadā sakkosi,	935	
PA_tika-vin09_t:935_10	tadā taṃ avaharāti āṇāpetī”ti.	9351	
PA_tika-vin09_t:936_0	Suṅkaghātaparikappitokāsānanti suṅkaghātañca parikappitokāso ca suṅkaghātaparikappitokāsā,	936	
PA_tika-vin09_t:936_1	tesaṃ. Tattha suṅkaghātanti rukkhapabbatādisaññāṇena niyamitassa suṅkaṭṭhānassetaṃ	936	
PA_tika-vin09_t:936_2	adhivacanaṃ. Tañhi yasmā tato rājadeyyabhāgaṃ suṅkaṃ adatvā nīharantā rañño suṅkaṃ	936	
PA_tika-vin09_t:936_3	hananti vināsenti, tasmā “suṅkaghāta”nti vuttaṃ.	936	
PA_tika-vin09_t:937_0	Koci parapariveṇādīni paviṭṭho kiñci lobhaneyyabhaṇḍaṃ disvā dvārappamukhādivasena	937	
PA_tika-vin09_t:937_1	yaṃ ṭhānaṃ “sace maṃ etthantare passissanti, daṭṭhukāmatāya gahetvā vicaranto viya	937	
PA_tika-vin09_t:937_2	dassāmi, no ce passissanti, harissāmī”ti parikappeti, ayaṃ parikappitokāso. Āṇattikkhaṇeyeva	937	
PA_tika-vin09_t:937_3	pārājikanti atthasādhakacetanākkhaṇeyeva pārājikaṃ. Sacepi avahārako saṭṭhivassātikkamenapi	937	
PA_tika-vin09_t:937_4	taṃ bhaṇḍaṃ avaharati, āṇāpako ca antarāyeva kālaṃ karoti, hīnāya vā āvattati, assamaṇova	937	
PA_tika-vin09_t:937_5	hutvā kālaṃ vā karissati, hīnāya vā āvattissati, avahārakassa pana avahārakkhaṇeyeva	937	
PA_tika-vin09_t:937_6	pārājikaṃ. Pādagghanakatelanti ettha pādo nāma kahāpaṇassa catuttho bhāgo, taṃ agghatīti	937	
PA_tika-vin09_t:937_7	pādagghanakaṃ, pādagghanakañca taṃ telañcāti pādagghanakatelaṃ. Upāhanā ādi yesaṃ	937	
PA_tika-vin09_t:937_8	vatthūnaṃ tāni upāhanādīni. Ādisaddena dukūlasāṭakacammakkhaṇḍādīnaṃ gahaṇaṃ. Pakkhipatīti	937	
PA_tika-vin09_t:937_9	theyyacittena pakkhipati. Tenāha “hatthato muttamatteyeva pārājika”nti sace pana	937	
PA_tika-vin09_t:937_10	attanopi kumbhiyaṃ añño sappiṃ vā telaṃ vā ākirati, tatra cāyaṃ theyyacittena telapivanakaṃ	9371	
PA_tika-vin09_t:937_11	bhaṇḍaṃ pakkhipati, vuttanayeneva pārājikaṃ.	9371	
PA_tika-vin09_t:938_0	Kāyena vā vācāya vā payuñjanaṃ āṇāpanaṃ payogo, āṇattassa bhaṇḍaggahaṇato pubbattā	938	
PA_tika-vin09_t:938_1	pubbo, iti pubbo ca so payogo cāti pubbapayogo. Payogena saha vattamāno avahāro sahapayogo.	938	
PA_tika-vin09_t:938_2	Samaṃ ekī hutvā vidahitvā mantetvā avaharaṇaṃ saṃvidhāvahāro, aññamaññaṃ saññuppattiyā	938	
PA_tika-vin09_t:938_3	katāvahāroti vuttaṃ hoti. Pubbaṇhādikālaparicchedena sañjānanaṃ saṅketo, tassa kammaṃ	938	
PA_tika-vin09_t:938_4	saṅketakammaṃ. Nimittassa kammaṃ nimittakammaṃ, saññuppādanatthaṃ kassaci nimittassa	938	
PA_tika-vin09_t:938_5	karaṇanti attho. Tatthāti yathāvuttesu pubbapayogādīsu pañcasu. Khilādīni saṅkāmetvā	938	
PA_tika-vin09_t:938_6	khettādiggahaṇavasenāti khilaṃ, rajjuṃ, vatiṃ, mariyādaṃ vā pākāraṃ vā saṅkāmetvā	938	
PA_tika-vin09_t:938_7	khettaggahaṇavasena, khilaṃ, rajjuṃ, vatiṃ, mariyādaṃ vā pākāraṃ vā saṅkāmetvā vatthuggahaṇavasena.	938	
PA_tika-vin09_t:938_8	Sace pana dvīhi khilehi gahetabbaṃ hoti, paṭhame khile thullaccayaṃ, dutiye pārājikaṃ.	938	
PA_tika-vin09_t:938_9	Sace tīhi gahetabbaṃ hoti, paṭhame dukkaṭaṃ, dutiye thullaccayaṃ, tatiye pārājikaṃ.	938	
PA_tika-vin09_t:938_10	Evaṃ bahukesupi avasāne dve ṭhapetvā purimehi dukkaṭaṃ, avasāne dvinnaṃ ekena thullaccayaṃ,	9381	
PA_tika-vin09_t:938_11	itarena pārājikaṃ. Rajjupasāraṇādīsupi eseva nayo. Yaṃ pana samantapāsādikāyaṃ “tañca	9381	
PA_tika-vin09_t:938_12	kho sāmikānaṃ dhuranikkhepenā”ti vuttaṃ, taṃ “khettaṃ abhiyuñjati, āpatti dukkaṭassā”tiādi	9381	
PA_tika-vin09_t:938_13	-adhikāre vuttattā abhiyogavasena gahaṇaṃ sandhāyāti daṭṭhabbaṃ. Saṃvidahitvāti etasseva	9381	
PA_tika-vin09_t:938_14	vevacanaṃ. Saṃmantayitvāti ekacchandatāya ekajjhāsayatāya bhaṇitvāti attho. Imasmiṃ	9381	
PA_tika-vin09_t:938_15	avahāre asammohatthaṃ “evaṃ saṃvidahitvā gatesu hī”tiādimāha. Sañjānanakammanti pubbaṇhādikālaparicchedavasena	9381	
PA_tika-vin09_t:938_16	saññāṇakaraṇaṃ. Tenāha “sace hī”tiādi.	9381	
PA_tika-vin09_t:939_0	Ettha ca “purebhattaṃ avaharā”ti vutte ajja vā purebhattaṃ avaharatu, sve vā, anāgate	939	
PA_tika-vin09_t:939_1	vā saṃvacchare, natthi visaṅketo, ubhinnampi pārājikaṃ. Sace pana “ajja purebhattaṃ	939	
PA_tika-vin09_t:939_2	avaharā”ti vutte sve avaharati. “Ajjā”ti niyamitaṃ saṅketaṃ atikkamma pacchā avahaṭaṃ	939	
PA_tika-vin09_t:939_3	hoti. Sace “sve purebhattaṃ avaharā”ti vutte ajja purebhattaṃ avaharati, “sve”ti	939	
PA_tika-vin09_t:939_4	niyamitaṃ taṃ saṅketaṃ apatvā pure avahaṭaṃ hoti, evaṃ avaharantassa avahārakasseva	939	
PA_tika-vin09_t:939_5	pārājikaṃ, mūlaṭṭhassa anāpatti. “Sveva purebhatta”nti vutte tadaheva vā, sve pacchābhattaṃ	939	
PA_tika-vin09_t:939_6	vā avaharantopi taṃsaṅketato pure ca pacchā ca avaharati. Yo pana evaṃakatvā yathāparicchinnakālameva	939	
PA_tika-vin09_t:939_7	avaharati, ayaṃ saṅketato apure apacchā taṃ avaharatīti veditabbo. Esa nayo pacchābhattarattindivesupi,	939	
PA_tika-vin09_t:939_8	purimayāmamajjhimayāmapacchimayāmakāḷajuṇhamāsautusaṃvaccharādivasenāpi ettha saṅketavisaṅketatā	939	
PA_tika-vin09_t:939_9	veditabbā. Parabhaṇḍāvahārasaññuppādassa hetuttā akkhinikhaṇādīneva nimittanti akkhinikhaṇādinimittaṃ,	939	
PA_tika-vin09_t:939_10	tassa karaṇaṃ akkhinikhaṇādinimittakaraṇaṃ. Ādisaddena bhamukukkhepasīsakampanahatthalaṅghanapāṇippahāraaṅguliphoṭanagīvunnāmanaukkāsanādianekappakāraṃ	9391	
PA_tika-vin09_t:939_11	saṅgaṇhāti. Sesamettha saṅketakamme vuttanayameva.	9391	
PA_tika-vin09_t:940_0	Theno vuccati coro, tassa bhāvo theyyaṃ, tena avaharaṇaṃ theyyāvahāro. Pasayha abhibhavitvā	940	
PA_tika-vin09_t:940_1	avaharaṇaṃ pasayhāvahāro. Vatthasuttādikaṃ paricchijja kappanaṃ parikappo, tena avaharaṇaṃ	940	
PA_tika-vin09_t:940_2	parikappāvahāro. Tiṇapaṇṇādīhi paṭicchannassa avahāro paṭicchannāvahāro. Kusena avahāro	940	
PA_tika-vin09_t:940_3	kusāvahāro. Kūṭamānakūṭakahāpaṇādīhīti ettha kūṭamānaṃ nāma hadayabhedasikhābhedarajjubhedavasena	940	
PA_tika-vin09_t:940_4	tividhaṃ mānakūṭaṃ. Tattha hadayanti nāḷiādimānabhājanānaṃ abbhantaraṃ, tassa bhedo	940	
PA_tika-vin09_t:940_5	chiddakaraṇaṃ hadayabhedo, so sappitelādiminanakāle labbhati. Tāni hi gaṇhanto heṭṭhāchiddena	940	
PA_tika-vin09_t:940_6	mānena “saṇikaṃ āsiñcā”ti vatvā antobhājane bahuṃ paggharāpetvā gaṇhāti, dadanto	940	
PA_tika-vin09_t:940_7	ca chiddaṃ pidhāya sīghaṃ pūretvā deti.	940	
PA_tika-vin09_t:941	Sikhābhedo pana tilataṇḍulādiminanakāle labbhati. Tāni hi gaṇhanto saṇikaṃ sikhaṃ ussāpetvā gaṇhāti, dadanto vegena pūretvā sikhaṃ chindanto deti.	94	
PA_tika-vin09_t:942	Rajjubhedo khettavatthuminanakāle labbhati. Khettādiṃ minantā hi amahantampi mahantaṃ katvā minanti, mahantampi amahantaṃ.	94	
PA_tika-vin09_t:943_0	Tambakaṃsādimayo kūṭo kahāpaṇo kūṭakahāpaṇo. Ādisaddena tulākūṭakaṃsakūṭavañcanādiṃ	943	
PA_tika-vin09_t:943_1	saṅgaṇhāti. Tattha tulākūṭaṃ rūpakūṭaṃ, aṅgakūṭaṃ, gahaṇakūṭaṃ, paṭicchannakūṭanti	943	
PA_tika-vin09_t:943_2	catubbidhaṃ hoti. Tattha rūpakūṭaṃ nāma dve tulā samarūpā katvā gaṇhanto mahatiyā	943	
PA_tika-vin09_t:943_3	gaṇhāti, dadanto khuddikāya deti. Aṅgakūṭaṃ nāma gaṇhanto pacchābhāge hatthena tulaṃ	943	
PA_tika-vin09_t:943_4	akkamati, dadanto pubbabhāge akkamati. Gahaṇakūṭaṃ nāma gaṇhanto mūle rajjuṃ gaṇhāti,	943	
PA_tika-vin09_t:943_5	dadanto agge. Paṭicchannakūṭaṃ nāma tulaṃ susiraṃ katvā anto ayacuṇṇaṃ pakkhipitvā	943	
PA_tika-vin09_t:943_6	gaṇhanto taṃ pacchābhāge karoti, dadanto aggabhāge.	943	
PA_tika-vin09_t:944_0	Kaṃso vuccati suvaṇṇapāti, tāya vañcanaṃ kaṃsakūṭaṃ. Kathaṃ? Ekaṃ suvaṇṇapātiṃ katvā	944	
PA_tika-vin09_t:944_1	aññā dve tisso lohapātiyo suvaṇṇavaṇṇā karonti. Tato janapadaṃ gantvā kiñcideva aḍḍhaṃ	944	
PA_tika-vin09_t:944_2	kulaṃ pavisitvā “suvaṇṇabhājanāni kiṇāthā”ti vatvā agghe pucchite samagghataraṃ dātukāmā	944	
PA_tika-vin09_t:944_3	honti. Tato tehi “kathaṃ imesaṃ suvaṇṇabhāvo jānitabbo”ti vutte “vīmaṃsitvā gaṇhathā”ti	944	
PA_tika-vin09_t:944_4	suvaṇṇapātiṃ pāsāṇe ghaṃsitvā sabbā pātiyo datvā gacchati.	944	
PA_tika-vin09_t:945_0	Vañcanaṃ nāma tehi tehi upāyehi paresaṃ vañcanaṃ. Tatridamekaṃ vatthu – eko kira	945	
PA_tika-vin09_t:945_1	luddako migañca migapotakañca gahetvā āgacchati, tameko dhutto “kiṃ bho migo agghati,	945	
PA_tika-vin09_t:945_2	kiṃ migapotako”ti āha. “Migo dve kahāpaṇe, migapotako eka”nti vutte ekaṃ kahāpaṇaṃ	945	
PA_tika-vin09_t:945_3	datvā migapotakaṃ gahetvā thokaṃ gantvā nivattento “na me bho migapotakena attho,	945	
PA_tika-vin09_t:945_4	migaṃ me dehī”ti āha. “Tena hi dve kahāpaṇe dehī”ti āha. So āha “nanu bho mayā paṭhamaṃ	945	
PA_tika-vin09_t:945_5	eko kahāpaṇo dinno”ti. Āma dinno, imaṃ migapotakaṃ gaṇha, evaṃ so ca kahāpaṇo, ayañca	945	
PA_tika-vin09_t:945_6	kahāpaṇagghanako migapotakoti dve kahāpaṇā bhavissantīti. So “kāraṇaṃ vadatī”ti sallakkhetvā	945	
PA_tika-vin09_t:945_7	migapotakaṃ gahetvā migaṃ adāsīti.	945	
PA_tika-vin09_t:946_0	Pasayhāti pare abhibhuyya. Gāmaṃ ghātentīti gāmaghātakā, gāmaṃ paharantā corā, te	946	
PA_tika-vin09_t:946_1	ādi yesaṃ te gāmaghātakādayo. Ādisaddena cettha panthaghātakādīnaṃ gahaṇaṃ. Uddhāreyeva	946	
PA_tika-vin09_t:946_2	pārājikanti “sace sāṭako bhavissati, gaṇhissāmī”ti parikappassa pavattattā, sāṭakassa	946	
PA_tika-vin09_t:946_3	ca tattha sabbhāvato. Padavārena kāretabboti bhūmiyaṃ anikkhipitvāva vīmaṃsitattā	946	
PA_tika-vin09_t:946_4	vuttaṃ. Bhaṇḍadeyyanti yaṃ parassa naṭṭhaṃ, tassa mūlaṃ vā tadeva vā bhaṇḍaṃ dātabbanti attho.	946	
PA_tika-vin09_t:947	Tassāti yo evaṃ parikappeti, tassa. Imassa “avahāro hotī”ti iminā sambandho.	94	
PA_tika-vin09_t:948_0	Paresanti kīḷantānaṃ, pavisantānaṃ vā paresaṃ manussānaṃ. “Pacchā gaṇhissāmī”ti paṃsunā	948	
PA_tika-vin09_t:948_1	vā paṇṇena vā paṭicchādetīti “sace idāneva onamitvā gaṇhissāmi, ‘kiṃ samaṇo gaṇhātī’ti	948	
PA_tika-vin09_t:948_2	maṃ jānitvā viheṭheyyuṃ pacchā gaṇhissāmī”ti paṃsunā vā paṇṇena vā paṭicchādeti.	948	
PA_tika-vin09_t:948_3	Uddhāro natthīti ṭhānācāvanaṃ natthīti attho. Sāmikāti antāgāmaṃ pavisitukāmā bhaṇḍasāmikā	948	
PA_tika-vin09_t:948_4	manussā. Uddhāreti uddharaṇe, ṭhānācāvaneti attho. Ṭhānācāvanañcettha heṭṭhā vuttanayānusārena	948	
PA_tika-vin09_t:948_5	veditabbaṃ. Pavesetīti ṭhānācāvanavasena paveseti, heṭṭhimantena phuṭṭhokāsaṃ kesaggamattampi	948	
PA_tika-vin09_t:948_6	uparimantena atikkāmento pavesetīti attho.	948	
PA_tika-vin09_t:949_0	Samagghataranti appagghataraṃ. Uddhaṭamatte avahāroti sakabhāvappayogassa niṭṭhāpitattā,	949	
PA_tika-vin09_t:949_1	na atthasādhakavasena. Uddhāre rakkhati attano koṭṭhāse pātetukāmatāya uddhaṭattā.	949	
PA_tika-vin09_t:949_2	Eseva nayo pātanepi rakkhatīti etthāpi. “Uddhāreyeva rakkhatī”ti imināva pātane na	949	
PA_tika-vin09_t:949_3	rakkhatīti atthe siddhepi atthasādhakavasena atthaṃ dassetuṃ “taṃ uddharitvā”tiādi	949	
PA_tika-vin09_t:949_4	vuttaṃ. Sace pana dvīsupi koṭṭhāsesu patitadaṇḍake adassanaṃ gameti, tato avasesabhikkhūsu	949	
PA_tika-vin09_t:949_5	gatesu itaro “mayhaṃ, bhante, daṇḍako na paññāyatī”ti, “mayhampi, āvuso, na paññāyatī”ti,	949	
PA_tika-vin09_t:949_6	“katamo pana, bhante, mayhaṃ bhāgo”ti. “Ayaṃ tuyhaṃ bhāgo”ti attano bhāgaṃ dasseti.	949	
PA_tika-vin09_t:949_7	Tasmiṃ vivaditvā vā avivaditvā vā taṃ gaṇhitvā gate itaro tassa bhāgaṃ uddharati,	949	
PA_tika-vin09_t:949_8	uddhāre pārājikaṃ. Sacepi tena “ahaṃ mama bhāgaṃ tuyhaṃ na demi, tvaṃ pana attano	949	
PA_tika-vin09_t:949_9	bhāgaṃ ñatvā gaṇhā”ti vuttepi “nāyaṃ mamā”ti jānantopi tasseva bhāgaṃ gaṇhāti, uddhāre	949	
PA_tika-vin09_t:949_10	pārājikaṃ. Sace pana itaro “ayaṃ tuyhaṃ bhāgo, ayaṃ mayhaṃ bhāgoti kiṃ iminā vivādenā”ti	9491	
PA_tika-vin09_t:949_11	cintetvā “mayhaṃ vā patto hotu, tumhākaṃ vā, yo varabhāgo, taṃ tumhe gaṇhathā”ti	9491	
PA_tika-vin09_t:949_12	vadati, dinnakaṃ nāma gahitaṃ hoti, natthettha avahāro. Sace so vivādabhīruko bhikkhu	9491	
PA_tika-vin09_t:949_13	“yaṃ tuyhaṃ ruccati, taṃ gaṇhā”ti vutto attano pattaṃ varabhāgaṃ ṭhapetvā lāmakaṃyeva	9491	
PA_tika-vin09_t:949_14	gahetvā gacchati, tato itarassa vicinitāvasesaṃ gaṇhantassāpi avahāro nattheva. Evamimāni	9491	
PA_tika-vin09_t:949_15	pañca pañcakāni samodhānetvā ime pañcavīsati avahārā veditabbā. Niṭṭhito “ādiyeyyā”ti	9491	
PA_tika-vin09_t:949_16	imassa padassa vinicchayo. Tenāha “iti yaṃ vuttaṃ…pe… yassattho pakāsito hotī”ti.	9491	
PA_tika-vin09_t:950_0	Rājānoti kiñcāpi avisesena vuttaṃ, aparādhānurūpaṃ pana chejjabhejjānusāsako pamāṇabhūtova	950	
PA_tika-vin09_t:950_1	idhādhippetoti āha “rājānoti idaṃ bimbisāraṃyeva sandhāya vutta”nti. So hi dhammikarājattā	950	
PA_tika-vin09_t:950_2	yathāpaveṇiyāva karoti. Aññe pana kākaṇikamattassapi sīsaṃ chindeyyuṃ, bahukassāpi	950	
PA_tika-vin09_t:950_3	na vā kiñci kareyyuṃ. Tenāha “aññe panā”tiādi. Hananaṃ nāma pothanañceva chedanañcāti	950	
PA_tika-vin09_t:950_4	āha “hatthādīhi vā”tiādi. Ādisaddena pādakasāvettaaḍḍhadaṇḍakānaṃ gahaṇaṃ. Rajjubandhanādīhīti	950	
PA_tika-vin09_t:950_5	ādisaddena andubandhanasaṅkhalikābandhanagharabandhananagarabandhanapurisaguttīnaṃ	950	
PA_tika-vin09_t:950_6	gahaṇaṃ. Nīhareyyunti raṭṭhato nikkhāmeyyuṃ. Corosi…pe… thenosīti ettha “paribhāseyyu”nti	950	
PA_tika-vin09_t:950_7	padaṃ ajjhāharitabbaṃ ūnattā padappayogassa. Tenāha “imehi vacanehi paribhāseyyu”nti.	950	
PA_tika-vin09_t:950_8	Yathārūpaṃ pana yasmā pādato paṭṭhāya hoti, tasmā “pādassa vā pādārahassa vā”ti āha.	950	
PA_tika-vin09_t:950_9	Porāṇakassa kahāpaṇassa catuttho bhāgo pādo, pādaṃ arahatīti pādāraho, tassa pādassa	950	
PA_tika-vin09_t:950_10	vā pādārahassa vā. Ettha ca pādena kahāpaṇassa catutthabhāgaṃ akappiyabhaṇḍameva	9501	
PA_tika-vin09_t:950_11	dasseti, pādārahena pādagghanakaṃ kappiyabhaṇḍaṃ. Ettāvatā heṭṭhimantadassanena sabbākārena	9501	
PA_tika-vin09_t:950_12	dutiyapārājikappahonakavatthu dassitaṃ hotīti daṭṭhabbaṃ. Porāṇakassāti porāṇasatthānurūpaṃ	9501	
PA_tika-vin09_t:950_13	uppāditassa lakkhaṇasampannassa nīlakahāpaṇasadisassa kahāpaṇassa. Etena rudradāmakādīni paṭikkhipati.	9501	
PA_tika-vin09_t:951_0	Evaṃ asādhāraṇavinicchayaṃ dassetvā idāni sādhāraṇavinicchayaṃ dassetuṃ “rājagahe”tiādimāha.	951	
PA_tika-vin09_t:951_1	Raññoti bimbisārarañño. Māsako nāma porāṇakassa kahāpaṇassa vīsatimo bhāgo. Yo loke	951	
PA_tika-vin09_t:951_2	“mañjeṭṭhī”tipi vuccati. Idāni imasmiṃ adinnādāne vinicchayaṃ dassetuṃ “sabbatthā”tiādi	951	
PA_tika-vin09_t:951_3	vuttaṃ. Sabbatthāti ūnamāsakātirekamāsakapañcamāsakesu. Parihīnāparihīnavasenāti	951	
PA_tika-vin09_t:951_4	agghassa parihīnāparihīnavasena. Ayamettha saṅkhepo, vitthāro pana evaṃ veditabbo	951	
PA_tika-vin09_t:951_5	– idañhi adinnādānaṃ vinicchinantena otiṇṇe vatthusmiṃ sahasā avinicchinitvā pañca	951	
PA_tika-vin09_t:951_6	ṭhānāni oloketabbāni. Yāni sandhāya porāṇā āhu –	951	
PA_tika-vin09_t:952	“Vatthuṃ kālañca desañca, agghaṃ paribhogapañcamaṃ;	95	
PA_tika-vin09_t:953	Tulayitvā pañcaṭhānāni, dhāreyyatthaṃ vicakkhaṇo”ti. ;	95	
PA_tika-vin09_t:954_0	Tattha ca vatthūti bhaṇḍaṃ. Avahārakena hi “mayā idaṃ nāma avahaṭa”nti vuttepi āpattiṃ	954	
PA_tika-vin09_t:954_1	anāropetvāva taṃ bhaṇḍaṃ sasāmikaṃ vā asāmikaṃ vāti upaparikkhitabbaṃ. Sasāmikepi	954	
PA_tika-vin09_t:954_2	sāmikānaṃ sālayabhāvo vā nirālayabhāvo vā upaparikkhitabbo. Sace tesaṃ sālayakāle	954	
PA_tika-vin09_t:954_3	avahaṭaṃ, bhaṇḍaṃ agghāpetvā āpatti kāretabbā. Sace nirālayakāle, na pārājikena kāretabbo.	954	
PA_tika-vin09_t:954_4	Bhaṇḍasāmikesu pana bhaṇḍaṃ āharāpentesu bhaṇḍaṃ dātabbaṃ. Ayamettha sāmīci. Evaṃ vatthu oloketabbaṃ.	954	
PA_tika-vin09_t:955_0	Kāloti avahārakālo. Tadeva hi bhaṇḍaṃ kadāci samagghaṃ hoti, kadāci mahagghaṃ. Tasmā	955	
PA_tika-vin09_t:955_1	taṃ bhaṇḍaṃ yasmiṃ kāle avahaṭaṃ, tasmiṃyeva kāle yo tassa aggho, tena agghena āpatti	955	
PA_tika-vin09_t:955_2	kāretabbā. Evaṃ kālo oloketabbo.	955	
PA_tika-vin09_t:956_0	Desoti avahāradeso. Tañhi bhaṇḍaṃ yasmiṃ dese avahaṭaṃ, tasmiṃyeva dese yo tassa	956	
PA_tika-vin09_t:956_1	aggho, tena agghena āpatti kāretabbā. Bhaṇḍuṭṭhānadese hi bhaṇḍaṃ samagghaṃ hoti,	956	
PA_tika-vin09_t:956_2	aññattha mahagghaṃ. Evaṃ deso oloketabbo.	956	
PA_tika-vin09_t:957_0	Agghoti bhaṇḍaggho. Navabhaṇḍassa hi yo aggho, so pacchā parihāyati. Yathā navadhoto	957	
PA_tika-vin09_t:957_1	patto aṭṭha vā dasa vā agghati, so pacchā bhinno vā chiddo vā āṇigaṇṭhikāhato vā	957	
PA_tika-vin09_t:957_2	appaggho hoti, tasmā na sabbadā bhaṇḍaṃ pakatiaggheneva kātabbanti. Evaṃ aggho oloketabbo.	957	
PA_tika-vin09_t:958_0	Paribhogoti bhaṇḍassa paribhogo. Paribhogenāpi hi vāsiādibhaṇḍassa aggho parihāyati,	958	
PA_tika-vin09_t:958_1	tasmā evaṃ upaparikkhitabbaṃ – sace koci kassaci pādagghanakaṃ vāsiṃ harati, tatra	958	
PA_tika-vin09_t:958_2	vāsisāmiko pucchitabbo “tayā ayaṃ vāsi kittakena kītā”ti. “Pādena, bhante”ti. “Kiṃ	958	
PA_tika-vin09_t:958_3	pana te kiṇitvāva ṭhapitā, udāhu taṃ valañjesī”ti? Sace vadati “ekadivasaṃ me dantakaṭṭhaṃ	958	
PA_tika-vin09_t:958_4	vā rajanachalli vā pattapacanadāru vā chinnaṃ, ghaṃsitvā vā nisitā”ti. Athassa porāṇo	958	
PA_tika-vin09_t:958_5	aggho bhaṭṭhoti veditabbo. Yathā ca vāsiyā, evaṃ añjaniyā vā añjanisalākāya vā kuñcikāya	958	
PA_tika-vin09_t:958_6	vā palālena vā thusehi vā iṭṭhakacuṇṇena vā ekavāraṃ ghaṃsitvā dhovanamattenāpi aggho	958	
PA_tika-vin09_t:958_7	bhassati. Tipumaṇḍalassa makaradantacchedanenāpi parimaddanamattenāpi, udakasāṭikāya	958	
PA_tika-vin09_t:958_8	sakiṃ nivāsanapārupanenāpi, paribhogasīsena aṃse vā sīse vā ṭhapanamattenāpi, taṇḍulādīnaṃ	958	
PA_tika-vin09_t:958_9	papphoṭanenāpi tato ekaṃ vā dve vā apanayanenapi, antamaso ekaṃ pāsāṇasakkharaṃ uddharitvā	958	
PA_tika-vin09_t:958_10	chaḍḍitamattenāpi, sappitelādīnaṃ bhājanantaraparivattanenapi, antamaso tato makkhikaṃ	9581	
PA_tika-vin09_t:958_11	vā kipillikaṃ vā uddharitvā chaḍḍitamattenapi, guḷapiṇḍakassa madhurabhāvajānanatthaṃ	9581	
PA_tika-vin09_t:958_12	nakhena vijjhitvā aṇumattaṃ gahitamattenapi aggho bhassati. Tasmā yaṃ kiñci pādagghanakaṃ	9581	
PA_tika-vin09_t:958_13	vuttanayeneva sāmikena paribhogena ūnaṃ kataṃ hoti, na taṃ avahārako bhikkhu pārājikena	9581	
PA_tika-vin09_t:958_14	kāretabboti. Evaṃ paribhogo oloketabbo.	9581	
PA_tika-vin09_t:959	Evaṃ imāni tulayitvā pañca ṭhānāni dhāreyya atthaṃ vicakkhaṇo āpattiṃ vā anāpattiṃ vā garukaṃ vā lahukaṃ vā āpattiṃ yathāṭhāne ṭhapeyyāti.	95	
PA_tika-vin09_t:960_0	Evaṃ tattha vinicchayaṃ dassetvā idāni anāpattiṃ dassento “sakasaññissā”tiādimāha.	960	
PA_tika-vin09_t:960_1	Tattha sakasaññissāti “mayhaṃ santakaṃ idaṃ bhaṇḍa”nti evaṃ sakasaññissa parabhaṇḍampi	960	
PA_tika-vin09_t:960_2	gaṇhato gahaṇe anāpatti, gahitaṃ pana puna dātabbaṃ. Sace sāmikehi “dehī”ti vutto	960	
PA_tika-vin09_t:960_3	na deti, tesaṃ dhuranikkhepe pārājikaṃ. Vissāsaggāheti vissāsaggahaṇepi anāpatti.	960	
PA_tika-vin09_t:960_4	Vissāsaggāhalakkhaṇaṃ pana iminā suttena jānitabbaṃ –	960	
PA_tika-vin09_t:961	“Anujānāmi, bhikkhave, pañcahaṅgehi samannāgatassa vissāsaṃ gahetuṃ, sandiṭṭho ca hoti, sambhatto ca ālapito ca jīvati ca jānāti ca ‘gahite me attamano”’ti.	96	
PA_tika-vin09_t:962_0	Tattha sandiṭṭhoti diṭṭhamattakamitto. Sambhattoti daḷhamitto. Ālapitoti “mama santakaṃ	962	
PA_tika-vin09_t:962_1	yaṃ icchasi, taṃ gaṇheyyāsi, āpucchitvā gahaṇe kāraṇaṃ natthī”ti vutto. Jīvatīti	962	
PA_tika-vin09_t:962_2	anuṭṭhānaseyyāya sayitopi yāva jīvitindriyupacchedaṃ na pāpuṇāti. Gahite ca attamanoti	962	
PA_tika-vin09_t:962_3	gahite tuṭṭhacitto. Evarūpassa santakaṃ “gahite me attamano bhavissatī”ti jānantena	962	
PA_tika-vin09_t:962_4	gahetuṃ vaṭṭati. Anavasesapariyādānavasena cetāni pañcaṅgāni vuttāni. Vissāsaggāho	962	
PA_tika-vin09_t:962_5	pana tīhi aṅgehi ruhati. Kathaṃ? Sandiṭṭho, jīvati, gahite attamano, sambhatto, jīvati,	962	
PA_tika-vin09_t:962_6	gahite attamano, ālapito, jīvati, gahite attamanoti evaṃ.	962	
PA_tika-vin09_t:963_0	Yo pana jīvati, na ca gahite attamano hoti, tassa santakaṃ vissāsabhāvena gahitampi	963	
PA_tika-vin09_t:963_1	puna dātabbaṃ. Dadantena ca matakadhanaṃ tāva ye tassa dhane issarā gahaṭṭhā vā pabbajitā	963	
PA_tika-vin09_t:963_2	vā, tesaṃ dātabbaṃ. Anattamanassa santakaṃ tasseva dātabbaṃ. Yo pana paṭhamaṃyeva	963	
PA_tika-vin09_t:963_3	“suṭṭhu kataṃ tayā mama santakaṃ gaṇhantenā”ti vacībhedena vā cittuppādamattena vā	963	
PA_tika-vin09_t:963_4	anumoditvā pacchā kenaci kāraṇena kupito, so paccāharāpetuṃ na labhati. Yo ca adātukāmo,	963	
PA_tika-vin09_t:963_5	cittena pana adhivāseti, na kiñci vadati, sopi puna paccāharāpetuṃ na labhati. Yo	963	
PA_tika-vin09_t:963_6	pana “mayā tumhākaṃ santakaṃ gahita”nti vā “paribhutta”nti vā vutto gahitaṃ vā hotu,	963	
PA_tika-vin09_t:963_7	paribhuttaṃ vā, “mayā pana taṃ kenacideva karaṇīyena ṭhapitaṃ, pākatikaṃ kātuṃ vaṭṭatī”ti	963	
PA_tika-vin09_t:963_8	vadati, ayaṃ paccāharāpetuṃ labhati.	963	
PA_tika-vin09_t:964_0	Tāvakāliketi “paṭidassāmi paṭikarissāmī”ti evaṃ gaṇhantassa tāvakālikepi gahaṇe anāpatti.	964	
PA_tika-vin09_t:964_1	Gahitaṃ pana sace bhaṇḍasāmiko puggalo vā gaṇo vā “tuyhevetaṃ hotū”ti anujānāti,	964	
PA_tika-vin09_t:964_2	iccetaṃ kusalaṃ. No ce anujānāti, āharāpente dātabbaṃ. Saṅghasantakaṃ pana paṭidātumeva vaṭṭati.	964	
PA_tika-vin09_t:965_0	Petapariggaheti ettha pana pettivisaye upapannāpi, kālaṃ katvā tasmiṃyeva attabhāve	965	
PA_tika-vin09_t:965_1	nibbattāpi, cātumahārājikādayo devāpi sabbe “petā”tveva saṅkhyaṃ gatā, tesaṃ pariggahe	965	
PA_tika-vin09_t:965_2	anāpatti. Devatāya pana uddissa balikammaṃ karontehi rukkhādīsu laggitasāṭake vattabbameva	965	
PA_tika-vin09_t:965_3	natthi. Tañca kho ārakkhakehi apariggahite, pariggahitaṃ pana gahetuṃ na vaṭṭati.	965	
PA_tika-vin09_t:966_0	Tiracchānagatapariggaheti nāgasupaṇṇādīnaṃ tiracchānagatānaṃ pariggahe. Sacepi hi	966	
PA_tika-vin09_t:966_1	devo vā nāgasupaṇṇo vā manussarūpena āpaṇaṃ pasāreti, tato cassa santakaṃ koci dibbacakkhuko	966	
PA_tika-vin09_t:966_2	bhikkhu taṃ ñatvā gahetvā gacchati, vaṭṭati.	966	
PA_tika-vin09_t:967_0	Paṃsukūlasaññissāti “asāmikaṃ idaṃ paṃsukūla”nti evasaññissāpi gahaṇe anāpatti. Sace	967	
PA_tika-vin09_t:967_1	pana taṃ sasāmikaṃ hoti, āharāpente dātabbaṃ. Ummattakādīni pubbe vuttappakārāneva.	967	
PA_tika-vin09_t:967_2	Ādikammiko panettha dhaniyo. Avasesānaṃ pana rajakabhaṇḍikādicorānaṃ chabbaggiyādīnaṃ āpattiyeva.	967	
PA_tika-vin09_t:968_0	Sacittakehi tīhi samuṭṭhānehi idaṃ samuṭṭhātīti āha “adinnādānasamuṭṭhāna”nti. Tathā	968	
PA_tika-vin09_t:968_1	hi sāhatthikaṃ kāyacittato samuṭṭhāti. Āṇattikaṃ vācācittato samuṭṭhāti. Sāhattikāṇattikaṃ	968	
PA_tika-vin09_t:968_2	kāyavācācittato samuṭṭhāti, tañca kho “bhāriyamidaṃ, tvaṃ ekapassaṃ gaṇha, ahaṃ ekapassa”nti	968	
PA_tika-vin09_t:968_3	saṃvidhāya ubhayesaṃ payogena ekassa vatthuno ṭhānācāvane labbhati. “Kāyavacīkamma”nti	968	
PA_tika-vin09_t:968_4	avacanaṃ pana kāyavācānaṃ īdise ṭhāne aṅgamattattā. Yāya pana cetanāya samuṭṭhāpito	968	
PA_tika-vin09_t:968_5	payogo sāhatthiko vā āṇattiko vā padhānabhāvena ṭhānācāvanaṃ sādheti, tassā vasena	968	
PA_tika-vin09_t:968_6	āpatti kāretabbā. Aññathā sāhatthikaṃ vā āṇattikassa aṅgaṃ na hoti, āṇattikaṃ vā	968	
PA_tika-vin09_t:968_7	sāhatthikassāti idaṃ virujjhati. “Adinnaṃ ādiyāmī”ti saññāya abhāvena muccanato saññāvimokkhaṃ.	968	
PA_tika-vin09_t:968_8	Kāyena kataṃ kammaṃ kāyakammaṃ, kāyadvārena katanti attho. Vacīkammanti etthāpi eseva	968	
PA_tika-vin09_t:968_9	nayo. Tuṭṭho vā bhīto vā majjhatto vā naṃ āpajjatīti tivedanaṃ. Sesaṃ paṭhamasikkhāpade	968	
PA_tika-vin09_t:968_10	vuttanayeneva veditabbaṃ.	9681	
PA_tika-vin09_t:969	Dutiyapārājikavaṇṇanā niṭṭhitā.	96	
PA_tika-vin09_t:970	3. Tatiyapārājikavaṇṇanā	97	
PA_tika-vin09_t:971_0	Santi sahatthe upasaggo. Tena saddhiṃ ussukkavacanametaṃ “sañciccā”ti āha “sañcetetvā”tiādi.	971	
PA_tika-vin09_t:971_1	Ussukkavacananti ettha ussukkavacanaṃ nāma pubbakālakiriyāvacanaṃ. Ayañhi samānakattukesu	971	
PA_tika-vin09_t:971_2	pubbāparakālakiriyāvacanesu pubbakālakiriyāvacanassa niruttivohāro. Idāni “saddhiṃ	971	
PA_tika-vin09_t:971_3	cetetvā”ti iminā saṅkhepena vuttamevatthaṃ pākaṭaṃ katvā dassetuṃ “pāṇo”tiādimāha.	971	
PA_tika-vin09_t:971_4	Tattha “pāṇo”ti saññāya saddhiṃyevāti “pāṇo”ti saññaṃ avijahitvā eva, “pāṇo”ti saññuppattiyā	971	
PA_tika-vin09_t:971_5	anantaranti vuttaṃ hoti. Evañca katvā kathaṃ ekakkhaṇe ekassa cittassa ubhayārammaṇabhāvoti	971	
PA_tika-vin09_t:971_6	edisī codanā anavakāsāti daṭṭhabbaṃ. Keci pana “ñātapariññāya diṭṭhasabhāvesu dhammesu	971	
PA_tika-vin09_t:971_7	tīraṇapariññāya tilakkhaṇaṃ āropetvā ‘rūpaṃ anicca’ntiādinā sabhāvena saddhiṃ ekakkhaṇe	971	
PA_tika-vin09_t:971_8	aniccādilakkhaṇajānanaṃ viya ‘pāṇo’ti saññāya saddhiṃyeva ‘vadhāmi na’nti jānātī”ti	971	
PA_tika-vin09_t:971_9	vadanti. Apare pana ācariyā tatthāpi evaṃ na kathenti. Ettha ca manussaviggaho”ti	971	
PA_tika-vin09_t:971_10	avatvā “pāṇo”ti vacanaṃ “manusso aya”nti ajānitvā kevalaṃ sattasaññāya ghātentassāpi	9711	
PA_tika-vin09_t:971_11	pārājikabhāvadassanatthaṃ vuttaṃ. Cetetvāti cintetvā. Pakappetvāti abhivicāretvā,	9711	
PA_tika-vin09_t:971_12	sanniṭṭhānaṃ karitvāti attho.	9711	
PA_tika-vin09_t:972_0	Idāni manussaattabhāvaṃ ādito paṭṭhāya dassetuṃ “manussaviggaha”ntiādimāha. Tattha	972	
PA_tika-vin09_t:972_1	kalalato paṭṭhāyāti paṭisandhiviññāṇena saddhiṃ uppannakalalarūpato paṭṭhāya. Kalalarūpaṃ	972	
PA_tika-vin09_t:972_2	nāma itthipurisānaṃ kāyavatthubhāvadasakavasena samatiṃsa rūpāni, napuṃsakānaṃ kāyavatthudasakavasena	972	
PA_tika-vin09_t:972_3	vīsati. Tattha itthipurisānaṃ kalalarūpaṃ jātiuṇṇāya ekena aṃsunā uddhaṭatelabindumattaṃ	972	
PA_tika-vin09_t:972_4	hoti acchaṃ vippasannaṃ. Vuttañhetaṃ aṭṭhakathāyaṃ –	972	
PA_tika-vin09_t:973	“Tilatelassa yathā bindu, sappimaṇḍo anāvilo;	97	
PA_tika-vin09_t:974	Evaṃvaṇṇappaṭibhāgaṃ, ‘kalala’nti pavuccatī”ti. ;	97	
PA_tika-vin09_t:975_0	Evaṃ parittakaṃ vatthuṃ ādiṃ katvā yāva maraṇakālā etthantare anupubbena vuḍḍhippatto	975	
PA_tika-vin09_t:975_1	attabhāvo manussaviggaho nāmāti vuttaṃ hoti. Idañca yebhuyyavaseneva vuttaṃ. Opapātikasaṃsedajāpi	975	
PA_tika-vin09_t:975_2	hi manussā pārājikavatthuyeva. Kalalakālepīti paṭhamasattāhepi. Tattha hi santativasena	975	
PA_tika-vin09_t:975_3	pavattamānaṃ kalalasaṅkhātaṃ attabhāvaṃ jīvitā voropetuṃ sakkā, na pana sabbapaṭhamaṃ	975	
PA_tika-vin09_t:975_4	kalalarūpaṃ. Paṭisandhicittena hi saddhiṃ tiṃsa kammajarūpāni nibbattanti. Tesu pana	975	
PA_tika-vin09_t:975_5	ṭhitesuyeva soḷasa bhavaṅgacittāni uppajjitvā nirujjhanti. Etasmiṃ antare gahitapaṭisandhikassa	975	
PA_tika-vin09_t:975_6	dārakassa vā mātuyā vā panassa antarāyo natthi. Ayañhi maraṇassa anokāso nāma. Bhesajjasampadānenāti	975	
PA_tika-vin09_t:975_7	gabbhapātanabhesajjadānena. Tato vā uddhampīti abbudapesikālādīsupi. Jīvitā viyojeyyāti	975	
PA_tika-vin09_t:975_8	santativikopanavasena jīvitindriyato apaneyya.	975	
PA_tika-vin09_t:976_0	Imassa panatthassāti “sañcicca manussaviggahaṃ jīvitā voropeyyā”ti imassa atthassa.	976	
PA_tika-vin09_t:976_1	Āvibhāvatthanti pakāsanatthaṃ. Pāṇassa atipāto pāṇātipāto, pāṇavadho pāṇaghātoti	976	
PA_tika-vin09_t:976_2	vuttaṃ hoti. Sattoti khandhasantāno. Tattha hi sattapaññatti. Jīvitindriyanti rūpārūpajīvitindriyaṃ.	976	
PA_tika-vin09_t:976_3	Rūpajīvitindriye hi vikopite itarampi taṃsambandhatāya vinassatīti. Yāya cetanāyāti	976	
PA_tika-vin09_t:976_4	tasmiṃ pāṇe pāṇasaññino kāyavacīdvārānaṃ aññataradvārappavattāya yāya cetanāya. Manodvāre	976	
PA_tika-vin09_t:976_5	pana pavattāya vadhakacetanāya pāṇātipātabhāvo natthi. Sā cetanāti sā jīvitindriyupacchedakaupakkamasamuṭṭhāpikā	976	
PA_tika-vin09_t:976_6	kāyavacīdvārānaṃ aññataradvārappavattā vadhakacetanā. Idaṃ vuttaṃ hoti – yāya cetanāya	976	
PA_tika-vin09_t:976_7	pavattamānassa jīvitindriyassa nissayabhūtesu mahābhūtesu upakkamakaraṇahetu taṃmahābhūtapaccayā	976	
PA_tika-vin09_t:976_8	uppajjanakamahābhūtā nuppajjissanti, sā tādisapayogasamuṭṭhāpikā cetanā pāṇātipāto.	976	
PA_tika-vin09_t:976_9	Laddhūpakkamāni hi mahābhūtāni itarabhūtāni viya na visadānīti samānajātikānaṃ kāraṇaṃ na hontīti.	976	
PA_tika-vin09_t:977_0	Pāṇātipāto assa atthīti pāṇātipātī. Saṃsagge ayamīkāro. Tenāha “vuttacetanāya samaṅgipuggalo”ti.	977	
PA_tika-vin09_t:977_1	Sako hattho sahattho, tena nibbatto payogo sāhatthiko. Nissajjanaṃ nissaggo, sova	977	
PA_tika-vin09_t:977_2	nissaggiyo. Evaṃ āṇattiko. Vijjāmayo mantaparijappanayogo. Iddhimayo kammavipākajiddhimayo.	977	
PA_tika-vin09_t:978_0	Idāni yathāvutteyeva cha payoge vibhajitvā dassetuṃ “tatthā”tiādi vuttaṃ. Tattha	978	
PA_tika-vin09_t:978_1	tatthāti tesu chasu payogesu. Sāhatthikoti ettha hattho upalakkhaṇabhāvena gahitoti	978	
PA_tika-vin09_t:978_2	āha “kāyena vā”tiādi. Tattha kāyenāti hatthena vā pādena vā muṭṭhinā vā jāṇunā vā	978	
PA_tika-vin09_t:978_3	yena kenaci aṅgapaccaṅgena. Kāyekadeso hettha hatthādikāyo avayave samudāyopacāro	978	
PA_tika-vin09_t:978_4	yathā “gāmo daḍḍho”ti. Kāyappaṭibaddhenāti kāyato amocitena asiādinā paharaṇena.	978	
PA_tika-vin09_t:978_5	Paharaṇanti kāyaviññattisahitāya vadhakacetanāya adhippetatthasādhanaṃ. Kāyena vā	978	
PA_tika-vin09_t:978_6	sattiādīnaṃ, kāyappaṭibaddhena vā usuyantapāsāṇādīnaṃ nissajjananti yathāsambhavaṃ	978	
PA_tika-vin09_t:978_7	yojetabbaṃ. Tatthāti tesu sāhatthikanissaggiyesu. Uddissānuddissabhedatoti uddisitvā	978	
PA_tika-vin09_t:978_8	ca anuddisitvā ca pavattibhedena. Uddisanaṃ uddiso, so etassa atthīti uddisako, payogo,	978	
PA_tika-vin09_t:978_9	tasmiṃ. Bajjhati etenāti baddho, kammameva baddho kammabaddho, pāṇātipātoti attho.	978	
PA_tika-vin09_t:978_10	Atha vā bandhanaṃ baddho, kammunā baddho kammabaddho, so assa hoti, pāṇātipātakammamassa	9781	
PA_tika-vin09_t:978_11	siddhanti vuttaṃ hoti. Ubhayatthāpīti uddisake, anuddisake cāti dvīsupi. Pacchā vā	9781	
PA_tika-vin09_t:978_12	teneva rogena maratūti yojanā. Paharitakkhaṇeyevāti maraṇāya pahonakappahārassa laddhakkhaṇeyeva	9781	
PA_tika-vin09_t:978_13	kammabaddho. Yadi avassaṃ tena maratīti adhippāyo. Sace pana maraṇādhippāyena pahāraṃ	9781	
PA_tika-vin09_t:978_14	datvā tena amatassa puna aññena cittena pahāre dinne pacchāpi paṭhamappahāreneva	9781	
PA_tika-vin09_t:978_15	marati, tadāva kammabaddho. Atha dutiyapahārena marati, natthi pāṇātipāto. Ubhayehi	9781	
PA_tika-vin09_t:978_16	matepi paṭhamappahāreneva kammabaddho, ubhayehipi amate nevatti pāṇātipāto. Esa nayo	9781	
PA_tika-vin09_t:978_17	bahūhipi ekassa pahāre dinne. Tatrāpi hi yassa pahārena marati, tasseva kammabaddhoti.	9781	
PA_tika-vin09_t:978_18	Āṇāpanaṃ nāma vacīviññattisahitāya vadhakacetanāya adhippetatthasādhanaṃ.	9781	
PA_tika-vin09_t:979_0	Idāni imasmiṃ āṇattikapayoge saṅketavisaṅketabhāvajānanatthaṃ chabbidhaṃ niyamaṃ	979	
PA_tika-vin09_t:979_1	dassento “tatthā”tiādimāha. Tattha tatthāti tasmiṃ āṇattikapayoge. Āṇattiniyāmakāti	979	
PA_tika-vin09_t:979_2	āṇattikapayogasādhikā. Etesu hi avirajjhitesuyeva āṇattikapayogo hoti, na aññathāti.	979	
PA_tika-vin09_t:980_0	Puggaloti māretabbo puggalo. Tenāha “yaṃ hī”tiādi. Āṇāpakassa āpattīti āṇāpakassa	980	
PA_tika-vin09_t:980_1	āṇattikkhaṇe āpatti, āṇattassa māraṇakkhaṇe. Āṇāpako muccatīti āṇattasseva kammabaddho,	980	
PA_tika-vin09_t:980_2	vatthuvisesena panettha kammaviseso ca āpattiviseso ca hotīti. “Purebhattaṃ mārehī”ti	980	
PA_tika-vin09_t:980_3	āṇatto purebhattameva māretīti “ajja sve”ti aniyametvā “purebhattaṃ mārehī”ti āṇatto	980	
PA_tika-vin09_t:980_4	yadā kadāci purebhattaṃ māreti. Yo pana “ajja pubbaṇhe”ti vutto majjhanhe vā sāyanhe	980	
PA_tika-vin09_t:980_5	vā sve vā pubbaṇhe māreti, visaṅketo hoti, āṇāpakassa natthi kammabaddho. Pubbaṇhe	980	
PA_tika-vin09_t:980_6	māretuṃ vāyamantassa majjhanhe jātepi eseva nayo. Etena nayena sabbakālappabhedesu	980	
PA_tika-vin09_t:980_7	saṅketavisaṅketatā veditabbā.	980	
PA_tika-vin09_t:981_0	Evaṃ vatthukālesu saṅketavisaṅketataṃ dassetvā idāni okāsādīsu saṅketavisaṅketataṃ	981	
PA_tika-vin09_t:981_1	atidisanto “iminā nayenā”tiādimāha. Tattha okāsoti gāmo vā vanaṃ vā gehadvāraṃ vāti	981	
PA_tika-vin09_t:981_2	evamādiko. Āvudhanti asi vā usu vā satti vāti evamādi. Iriyāpathoti māretabbassa	981	
PA_tika-vin09_t:981_3	gamanaṃ vā nisajjā vāti evamādi. Kiriyāvisesoti vijjhanaṃ vā chedanaṃ vā bhedanaṃ	981	
PA_tika-vin09_t:981_4	vā saṅkhamuṇḍakaṃ vāti evamādi. Imesu yathā yathā vadhako āṇatto, tathā tathā kate	981	
PA_tika-vin09_t:981_5	āṇāpakassa āpatti, aññathā kate visaṅketo hoti. Tenāha “iminā nayenā”tiādi. Tattha	981	
PA_tika-vin09_t:981_6	sabbatthāti okāsādīsu catūsu. Hoti cettha –	981	
PA_tika-vin09_t:982	“Yathāṇattivaseneva, āṇattena kate sati;	98	
PA_tika-vin09_t:983	Āṇāpakassa āpatti, visaṅketoññathā kate”ti.	98	
PA_tika-vin09_t:984	Āṇattiyaṃ pana ayaṃ viseso – adhiṭṭhāyāti adhiṭṭhahitvā āṇāpeti “evaṃ vijjha, evaṃ pahara, evaṃ ghātehī”ti vuttāya pāḷiyā labbhatīti ñātabbo.	98	
PA_tika-vin09_t:985_0	Opatanti etthāti opāto, āvāṭo, tassa khaṇanaṃ opātakkhaṇanaṃ. Apassenasaṃvidhānanti	985	
PA_tika-vin09_t:985_1	apassenassa saṃvidhānaṃ. Niccaparibhogo mañco vā pīṭhaṃ vā apassenaphalakaṃ vā divāṭṭhāne	985	
PA_tika-vin09_t:985_2	nisīdantassa apassenakatthambho vā tatthajātakarukkho vā caṅkame apassāya tiṭṭhantassa	985	
PA_tika-vin09_t:985_3	ālambanarukkho vā ālambanaphalakaṃ vā, sabbampetaṃ apassanīyaṭṭhena apassenaṃ nāma,	985	
PA_tika-vin09_t:985_4	tasmiṃ apassene yathā apassayantaṃ vijjhati vā chindati vā, tathā katvā vāsipharasusattiārakaṇṭakādīsu	985	
PA_tika-vin09_t:985_5	aññatarassa satthassa ṭhapananti attho.	985	
PA_tika-vin09_t:986_0	Upanikkhipanaṃ nāma samīpe nikkhipanaṃ. Manāpassa vā amanāpassa vā rūpassa upaharaṇaṃ	986	
PA_tika-vin09_t:986_1	samīpe ṭhapanaṃ rūpūpahāro, attanā vā yakkhapetādivesaṃ gahetvā tiṭṭhanaṃ. Ādisaddena	986	
PA_tika-vin09_t:986_2	saddūpahārādīnaṃ gahaṇaṃ. Etthāpīti thāvarapayogepi. Uddissānuddissabhedo veditabbo,	986	
PA_tika-vin09_t:986_3	yato tatthapi pubbe vuttanayeneva kammabaddho hoti. Ayaṃ pana viseso – mūlaṭṭhena	986	
PA_tika-vin09_t:986_4	opātādīsu paresaṃ mūlena vā mudhā vā dinnesupi yadi tappaccayā koci marati, mūlaṭṭhasseva	986	
PA_tika-vin09_t:986_5	kammabaddho. Yadipi tena, aññena vā tatra opāte vināsetvā bhūmisame katepi paṃsuhārakā	986	
PA_tika-vin09_t:986_6	vā paṃsuṃ gaṇhantā, mūlakhaṇakā vā mūlāni khaṇantā āvāṭaṃ karonti, deve vā vassante	986	
PA_tika-vin09_t:986_7	kaddamo jāyati, tattha ca koci otaritvā vā laggitvā vā marati, mūlaṭṭhasseva kammabaddho.	986	
PA_tika-vin09_t:986_8	Yadi pana yena laddhaṃ, so vā añño vā vitthatataraṃ vā gambhīrataraṃ vā karoti, tappaccayā	986	
PA_tika-vin09_t:986_9	ca koci marati, ubhayesampi kammabaddho. Yathā tu mūlāni mūlehi saṃsandanti, tathā	986	
PA_tika-vin09_t:986_10	tattha thale kate muccati. Evaṃ apassenasaṃvidhānādīsupi yāva tesaṃ pavatti, tāva	9861	
PA_tika-vin09_t:986_11	yathāsambhavaṃ kammabaddho veditabbo.	9861	
PA_tika-vin09_t:987_0	Vijjāparijappananti āthabbaṇikehi, vijjādharehi ca mantaparijappanaṃ. Kammavipākajāya	987	
PA_tika-vin09_t:987_1	iddhiyāti sātisayakammanibbattāya kammavipākena sahajātāya iddhiyā, kammassa vā vipākabhāvena	987	
PA_tika-vin09_t:987_2	jātāya iddhiyā. Payojananti pavattanaṃ, karaṇanti attho, dāṭhāvudhādīnaṃ dāṭhākoṭanādīnamiva	987	
PA_tika-vin09_t:987_3	māraṇatthaṃ kammavipākajiddhivikārakaraṇanti vuttaṃ hoti.	987	
PA_tika-vin09_t:988_0	Kammasādhano vāyaṃ hārakasaddo bahulaṃvidhānena tatthāpi ṇvupaccayassa sijjhanatoti	988	
PA_tika-vin09_t:988_1	āha “atha vā”tiādi. Jīvitaharaṇakaṃ, upanikkhipitabbaṃ vā satthameva hārakanti vikappadvayena	988	
PA_tika-vin09_t:988_2	vuttanti āha “satthañca taṃ hārakañcāti satthahāraka”nti. “Hārakasattha”nti vattabbe	988	
PA_tika-vin09_t:988_3	visesanassa paranipātaṃ katvā evaṃ vuttanti daṭṭhabbaṃ. Pariyeseyyāti gaveseyya.	988	
PA_tika-vin09_t:988_4	“Yathā labhati, tathā kareyyā”ti iminā pana adhippāyatthamāha, “upanikkhipeyyā”ti	988	
PA_tika-vin09_t:988_5	iminā sikhāpattamatthaṃ. Itarathā hi “pariyeseyyā”ti imassa “upanikkhipeyyā”ti ayamattho	988	
PA_tika-vin09_t:988_6	adhippeto na siyā. Pariyiṭṭhamatteyevāti pariyesitamatteyeva. Yadi evaṃ atha kasmā	988	
PA_tika-vin09_t:988_7	pāḷiyaṃ “satthahārakaṃ vāssa pariyeseyyāti asiṃ vā sattiṃ vā bheṇḍiṃ vā laguḷaṃ vā	988	
PA_tika-vin09_t:988_8	pāsāṇaṃ vā satthaṃ vā visaṃ vā rajjuṃ vā”ti vuttanti āha “padabhājane panā”tiādi.	988	
PA_tika-vin09_t:988_9	Assāti “satthahārakaṃ vāssa pariyeseyyā”ti imassa padassa. Byañjanānurūpato paripuṇṇaṃ	988	
PA_tika-vin09_t:988_10	katvā atthassa avuttattā “byañjanaṃ anādiyitvā”ti vuttaṃ. Sasati hiṃsatīti satthaṃ,	9881	
PA_tika-vin09_t:988_11	sasanti hiṃsanti etenāti vā satthaṃ. Ādisaddena “sattiṃ vā”tiādipāḷisesaṃ saṅgaṇhāti.	9881	
PA_tika-vin09_t:988_12	Tattha laguḷanti muggaro. Satthanti vuttāvasesaṃ yaṃ kiñci samukhaṃ veditabbaṃ.	9881	
PA_tika-vin09_t:989_0	Yo evaṃ maratīti yo satthaṃ vā āharitvā, visaṃ vā khāditvā, rajjuyā vā ubbandhitvā,	989	
PA_tika-vin09_t:989_1	sobbhādīsu vā patitvā, aññehi vā aggipavesanaudakapavesanādīhi upāyehi marati. “So	989	
PA_tika-vin09_t:989_2	dhanaṃ vā labhatī”tiādinā nayenāti so dhanaṃ vā labhati, yasaṃ vā labhati, saggaṃ	989	
PA_tika-vin09_t:989_3	vā gacchati, dhammo vāssa hotīti iminā nayena. Kimanena veditabbanti āha “etenā”tiādi.	989	
PA_tika-vin09_t:989_4	Tattha etenāti “maraṇavaṇṇaṃ vā saṃvaṇṇeyyā”ti etena vacanena. Nayidha evanti idha	989	
PA_tika-vin09_t:989_5	manussaviggahapārājike na evaṃ, na pariyāyakathāya muccatīti attho. Tenāha “saṃvaṇṇeyyā”tiādi.	989	
PA_tika-vin09_t:990_0	“Satthaṃ vā āharā”tiādināti ettha ādisaddena “visaṃ vā khāda, rajjuyā vā ubbandhitvā	990	
PA_tika-vin09_t:990_1	kālaṃ karohi, sobbhe vā narake vā papāte vā papatā”tiādiṃ sabbaṃ maraṇūpāyaṃ saṅgaṇhāti.	990	
PA_tika-vin09_t:990_2	Ettha ca narako nāma tattha tattha phalantiyā bhūmiyā sayameva nibbattā mahādarī,	990	
PA_tika-vin09_t:990_3	yattha hatthīpi patanti, corāpi nilīyitvā tiṭṭhanti. Papātoti pabbatantare vā thalantare	990	
PA_tika-vin09_t:990_4	vā ekato chinno. Pāpakenāti lāmakena. Dujjīvitenāti dukkhabahulattā dukkhena jīvitena.	990	
PA_tika-vin09_t:990_5	Mataṃ te jīvitā seyyāti tava maraṇaṃ jīvitā sundarataraṃ. Cittamassa atthīti citto.	990	
PA_tika-vin09_t:990_6	Tathā mano. Iti-saddo “sabbamatthīti kho, kaccāna, ayameko anto, sabbaṃ natthīti	990	
PA_tika-vin09_t:990_7	kho, kaccāna, ayaṃ dutiyo anto”tiādīsu viya nidassane daṭṭhabbo yathāvuttassa buddhiyaṃ	990	
PA_tika-vin09_t:990_8	viparivattamānassa maraṇassa nidassanato. Tenevāha “mataṃ te jīvitā seyyo”tiādi.	990	
PA_tika-vin09_t:991_0	Nanu cettha “mano”ti idampi atthato cittameva, atha kasmā vuttanti āha “ettha cā”tiādi.	991	
PA_tika-vin09_t:991_1	Cittassa atthadīpanatthaṃ vuttanti nāyaṃ cittasaddo “cittasaṅkappo”tiādīsu viya vicittādiattho,	991	
PA_tika-vin09_t:991_2	atha kho viññāṇavacanoti tassa atthadīpanatthaṃ vuttaṃ. Iminā punaruttidosābhāvaṃ	991	
PA_tika-vin09_t:991_3	dasseti. Kathametaṃ viññāyatīti āha “tenevassā”tiādi. Citto nānāppakārako saṅkappo	991	
PA_tika-vin09_t:991_4	assāti cittasaṅkappo. Vicittattho hettha cittasaddo “nāhaṃ, bhikkhave, aññaṃ ekanikāyampi	991	
PA_tika-vin09_t:991_5	samanupassāmi evaṃ cittaṃ, yathayidaṃ, bhikkhave, tiracchānagatā”tiādīsu viya. Tenāha	991	
PA_tika-vin09_t:991_6	“vicittasaṅkappo”ti. Etthāpi itisaddo āharitabboti “cittasaṅkappo”ti imasmiṃ padepi	991	
PA_tika-vin09_t:991_7	adhikāravasena itisaddo āharitabbo. Idañhi “iti cittasaṅkappo”ti evaṃ avuttampi adhikārato	991	
PA_tika-vin09_t:991_8	vuttameva hotīti. Saṅkappoti cettha “takko vitakko saṅkappo”tiādīsu viya na vitakkasseva	991	
PA_tika-vin09_t:991_9	nāmaṃ, atha kho tassa ca aññesañcāti dassetuṃ “saṅkappoti cā”tiādi āraddhaṃ. Saṃvidahanamattassāti	991	
PA_tika-vin09_t:991_10	saññācetanāvitakkasaṅkhātassa sabbassa saṃvidahanassa. Sāmaññattho hettha mattasaddo	9911	
PA_tika-vin09_t:991_11	“brāhmaṇamattaṃ bhojetī”tiādīsu viya. Tenāha “tañca saṃvidahana”ntiādi. Iminā saṃvidahanaṃ	9911	
PA_tika-vin09_t:991_12	nāmettha na vidhānanti dasseti. Adhippāyo nāma vitakko.	9911	
PA_tika-vin09_t:992_0	Uccāvacena kāraṇenāti mahantāmahantena upāyena. Tattha maraṇavaṇṇasaṃvaṇṇane tāva	992	
PA_tika-vin09_t:992_1	jīvite ādīnavadassanavasena avacākāratā, maraṇe vaṇṇabhaṇanavasena uccākāratā veditabbā.	992	
PA_tika-vin09_t:992_2	Samādapane pana muṭṭhijāṇunippothanādīhi maraṇasamādapanavasena uccākāratā, ekato	992	
PA_tika-vin09_t:992_3	bhuñjantassa nakhe visaṃ pakkhipitvā maraṇādisamādapanavasena avacākāratā veditabbā.	992	
PA_tika-vin09_t:993_0	Evaṃ asādhāraṇavinicchayaṃ vatvā idāni sādhāraṇavinicchayaṃ dassetuṃ “vesāliya”ntiādimāha.	993	
PA_tika-vin09_t:993_1	Opātakkhaṇanādīsu dukkaṭanti ettha sacepi jātapathaviṃ khaṇati, pāṇātipātassa pubbapayogattā	993	
PA_tika-vin09_t:993_2	payoge payoge dukkaṭaṃ. Manussaviggaho nāgasupaṇṇādisadiso tiracchānagato tiracchānagatamanussaviggaho,	993	
PA_tika-vin09_t:993_3	yakkho ca peto ca tiracchānagatamanussaviggaho ca yakkhapetatiracchānagatamanussaviggahā,	993	
PA_tika-vin09_t:993_4	tesaṃ. “Tathā”ti iminā thullaccayaṃ atidisati. Idāni “iminā nayenā”tiādinā apassenasaṃvidhānādīsupi	993	
PA_tika-vin09_t:993_5	yathāvuttaāpattibhedaṃ atidisati. Sabbatthāti apassenasaṃvidhānādīsu sabbesu payogesu.	993	
PA_tika-vin09_t:994_0	Idāni anāpattiṃ dassetuṃ “asañciccā”tiādimāha. Ettha ca “asañciccā”ti idaṃ maraṇasaṃvattanikaupakkamassa	994	
PA_tika-vin09_t:994_1	asallakkhaṇaṃ sandhāya vuttaṃ, “ajānantassā”ti idaṃ pana maraṇasaṃvattanikaupakaraṇassa	994	
PA_tika-vin09_t:994_2	ajānanaṃ sandhāya, “namaraṇādhippāyassā”ti idaṃ upakkamaṃ jānantassāpi maraṇādhippāyassa	994	
PA_tika-vin09_t:994_3	abhāvaṃ. Tenāha “asañciccā”tiādi. Acetetvāti asallakkhetvā, virajjhitvāti vuttaṃ hoti.	994	
PA_tika-vin09_t:995_0	Musalussāpanavatthusmiṃ viyāti “tena kho pana samayena aññataro bhikkhu bhattagge	995	
PA_tika-vin09_t:995_1	antaraghare āsanaṃ paññapento musale ussite ekaṃ musalaṃ aggahesi. Dutiyo musalo	995	
PA_tika-vin09_t:995_2	paripatitvā aññatarassa dārakassa matthake avatthāsi. So kālamakāsi. Tassa kukkuccaṃ	995	
PA_tika-vin09_t:995_3	ahosi…pe… kiṃcitto tvaṃ bhikkhūti. Asañcicca ahaṃ bhagavāti. Anāpatti bhikkhu asañciccā”ti	995	
PA_tika-vin09_t:995_4	imasmiṃ vatthusmiṃ viya.	995	
PA_tika-vin09_t:996_0	Visagatapiṇḍapātavatthusmiṃ viyāti “tena kho pana samayena aññataro piṇḍacāriko bhikkhu	996	
PA_tika-vin09_t:996_1	visagataṃ piṇḍapātaṃ labhitvā paṭikkamanaṃ haritvā bhikkhūnaṃ aggakārikaṃ adāsi.	996	
PA_tika-vin09_t:996_2	Te bhikkhū kālamakaṃsu. Tassa kukkuccaṃ ahosi…pe… kiṃcitto tvaṃ bhikkhūti. Nāhaṃ	996	
PA_tika-vin09_t:996_3	bhagavā jānāmīti. Anāpatti bhikkhu ajānantassā”ti imasmiṃ vatthusmiṃ viya.	996	
PA_tika-vin09_t:997_0	Bhesajjavatthusmiṃ viyāti “tena kho pana samayena aññatarā vañjhā itthī kulūpakaṃ	997	
PA_tika-vin09_t:997_1	bhikkhuṃ etadavoca “iṅghāyya bhesajjaṃ jānāhi, yenāhaṃ vijāyeyya’nti. ‘Suṭṭhu bhaginī’ti	997	
PA_tika-vin09_t:997_2	tassā bhesajjaṃ adāsi. Sā kālamakāsi. Tassa kukkuccaṃ ahosi…pe… anāpatti bhikkhu	997	
PA_tika-vin09_t:997_3	pārājikassa, āpatti dukkaṭassā”ti imasmiṃ vatthusmiṃ viya. Idha ādikammikā aññamaññaṃ	997	
PA_tika-vin09_t:997_4	jīvitā voropitabhikkhū, tesaṃ anāpatti. Avasesānaṃ maraṇavaṇṇasaṃvaṇṇanakādīnaṃ āpattiyeva.	997	
PA_tika-vin09_t:998_0	Atha kathaṃ dukkhavedananti, nanu rājāno coraṃ disvā hasamānāpi “gacchatha, naṃ ghātethā”ti	998	
PA_tika-vin09_t:998_1	vadantīti? Saccaṃ hasamānā vadanti, so pana hāso tesaṃ aññavisayo, sanniṭṭhāpakacetanā	998	
PA_tika-vin09_t:998_2	dukkhasampayuttāva. Vuttañhetaṃ samantapāsādikāyaṃ “sacepi hi sirisayanaṃ āruḷho	998	
PA_tika-vin09_t:998_3	rajjasampattisukhamanubhavanto rājā ‘coro deva ānīto’ti vutte ‘gacchatha naṃ mārethā’ti	998	
PA_tika-vin09_t:998_4	hasamāno bhaṇati, domanassacitteneva bhaṇatīti veditabbo. Sukhavokiṇṇattā, pana anuppabandhābhāvā	998	
PA_tika-vin09_t:998_5	ca dujjānametaṃ puthujjanehī”ti.	998	
PA_tika-vin09_t:999	Tatiyapārājikavaṇṇanā niṭṭhitā.	99	
PA_tika-vin09_t:1000	4. Catutthapārājikavaṇṇanā	100	
PA_tika-vin09_t:1001_0	Anabhijānanti na abhijānaṃ. Yena hi yo dhammo adhigato, so tassa pākaṭo hotīti āha	1001	
PA_tika-vin09_t:1001_1	“sakasantāne”tiādi. Uttarimanussānanti pakatimanussehi uttaritarānaṃ manussānaṃ,	1001	
PA_tika-vin09_t:1001_2	ukkaṭṭhamanussānanti attho. Dhammanti mahaggatalokuttarabhūtaṃ adhigatadhammaṃ. Atha	1001	
PA_tika-vin09_t:1001_3	vā uttarimanussadhammāti uttarimanussadhammo. Manussadhammo nāma vinā bhāvanāmanasikārena	1001	
PA_tika-vin09_t:1001_4	pakatiyā manussehi nibbattetabbo dasakusalakammapathadhammo. So hi manussānaṃ cittādhiṭṭhānamattena	1001	
PA_tika-vin09_t:1001_5	ijjhanato tesaṃ so bhāvitadhammo viya ṭhitoti tathā vutto, manussaggahaṇañcettha	1001	
PA_tika-vin09_t:1001_6	tesu bahulaṃ pavattanato. Jhānādikaṃ pana tabbidhuranti tatuttari, iti uttari manussadhammāti	1001	
PA_tika-vin09_t:1001_7	uttarimanussadhammo, taṃ uttarimanussadhammanti evampettha attho daṭṭhabbo. Samudācarantoti ārocento.	1001	
PA_tika-vin09_t:1002_0	Kiñcāpi lokiyalokuttarā sabbāva paññā “ñāṇa”nti vuccati, idha pana mahaggatalokuttarāva	1002	
PA_tika-vin09_t:1002_1	veditabbāti āha “mahaggatalokuttarapaññā jānanaṭṭhena ñāṇa”nti. Kilesehi ārakattā	1002	
PA_tika-vin09_t:1002_2	parisuddhaṭṭhena ariyanti āha “ariyaṃ visuddhaṃ uttama”nti. Ariyasaddo cettha visuddhapariyāyo,	1002	
PA_tika-vin09_t:1002_3	na lokuttarapariyāyo. Jhānādibhedeti ādisaddena “vimokkho, samādhi, samāpatti, ñāṇadassanaṃ,	1002	
PA_tika-vin09_t:1002_4	maggabhāvanā, phalasacchikiriyā, kilesappahānaṃ, vinīvaraṇatā cittassa, suññāgāre	1002	
PA_tika-vin09_t:1002_5	abhiratī”ti ime saṅgaṇhāti. Viññussa manussajātikassāti ārocetabbapuggalanidassanaṃ.	1002	
PA_tika-vin09_t:1002_6	Etassa hi ārocite ārocitaṃ hoti, na devabrahmānaṃ, nāpi petayakkhatiracchānagatānanti.	1002	
PA_tika-vin09_t:1002_7	Āroceyyāti vadeyya, viññāpeyyāti vuttaṃ hoti. Vinā aññāpadesenāti “yo te vihāre vasati,	1002	
PA_tika-vin09_t:1002_8	so bhikkhu paṭhamassa jhānassa lābhī”tiādinā nayena aññāpadesaṃ vināti attho. Idhevāti	1002	
PA_tika-vin09_t:1002_9	“iti jānāmi, iti passāmī”ti imasmiṃyeva pade. “Tena vutta”ntiādi nigamanaṃ.	1002	
PA_tika-vin09_t:1003_0	Samanuggāhīyamānoti codiyamāno, yaṃ vatthu ārocitaṃ hoti, tasmiṃ vatthusmiṃ “kiṃ	1003	
PA_tika-vin09_t:1003_1	te adhigataṃ, kinti te adhigataṃ, kadā te adhigataṃ, kattha te adhigataṃ, katame	1003	
PA_tika-vin09_t:1003_2	te kilesā pahīnā, katamesaṃ tvaṃ dhammānaṃ lābhī’ti kenaci vuccamāno”ti vuttaṃ hoti.	1003	
PA_tika-vin09_t:1003_3	Asamanuggāhīyamānoti na kenaci vuccamāno.	1003	
PA_tika-vin09_t:1004_0	“Bhikkhubhāve ṭhatvā abhabbo jhānādīni adhigantu”nti sikkhāpadātikkamassa antarāyakarattā	1004	
PA_tika-vin09_t:1004_1	vuttaṃ. Bhikkhubhāvo hissa saggantarāyo ceva hoti maggantarāyo ca. Vuttañhetaṃ “sāmaññaṃ	1004	
PA_tika-vin09_t:1004_2	dupparāmaṭṭhaṃ, nirayāyupakaḍḍhatī”ti. Aparampi vuttaṃ “sithilo hi paribbājo, bhiyyo	1004	
PA_tika-vin09_t:1004_3	ākirate raja”nti. Bhikkhubhāvoti pārājikaṃ āpajjitvā “samaṇo aha”nti paṭijānanato	1004	
PA_tika-vin09_t:1004_4	vohāramattasiddho bhikkhubhāvo. Dānādīhīti dānasaraṇasīlasaṃvarādīhi.	1004	
PA_tika-vin09_t:1005_0	Ajānamevāti ettha evāti avadhāraṇatthe nipāto. “Ajānameva”ntipi paṭhanti. Tattha	1005	
PA_tika-vin09_t:1005_1	pana “evaṃ jānāmi, evaṃ passāmī”ti avacanti yojetabbaṃ. Vacanatthavirahatoti “paṭhamaṃ	1005	
PA_tika-vin09_t:1005_2	jhānaṃ samāpajji”nti ādivacanassa atthabhūtena jhānādinā vajjitattā tucchaṃ udakādisuññaṃ	1005	
PA_tika-vin09_t:1005_3	bhājanaṃ viya. Musāti visaṃvādanapurekkhārassa paravisaṃvādako vacīpayogo, kāyapayogo	1005	
PA_tika-vin09_t:1005_4	vā. Tenāha “vañcanādhippāyato musā”ti. Musā ca vañcanādhippāyo ca pubbabhāgakkhaṇe,	1005	
PA_tika-vin09_t:1005_5	taṅkhaṇe ca. Vuttañhi “pubbe vāssa hoti ‘musā bhaṇissa’nti, bhaṇantassa hoti ‘musā	1005	
PA_tika-vin09_t:1005_6	bhaṇāmī”’ti. Etañhi dvayaṃ aṅgabhūtaṃ, itaraṃ pana hotu vā, mā vā, akāraṇametaṃ.	1005	
PA_tika-vin09_t:1005_7	Abhaṇinti viññāpanaṃ akāsiṃ.	1005	
PA_tika-vin09_t:1006_0	Aññatra adhimānāti adhigato māno, adhiko vā māno adhimāno, thaddhamānoti attho, taṃ	1006	
PA_tika-vin09_t:1006_1	vināti attho. Kassa panāyaṃ adhimāno uppajjati, kassa nuppajjati? Ariyasāvakassa	1006	
PA_tika-vin09_t:1006_2	tāva nuppajjati. So hi maggaphalanibbānapahīnakilesāvasiṭṭhakilesapaccavekkhaṇena	1006	
PA_tika-vin09_t:1006_3	sañjātasomanasso ariyaguṇappaṭivedhe nikkaṅkho, tasmā sotāpannādīnaṃ “ahaṃ sakadāgāmī”tiādivasena	1006	
PA_tika-vin09_t:1006_4	māno nuppajjati. Dussīlassa nuppajjati. So hi ariyaguṇādhigame nirāsova. Sīlavatopi	1006	
PA_tika-vin09_t:1006_5	pariccattakammaṭṭhānassa niddārāmatādimanuyuttassa nuppajjati, suparisuddhasīlassa	1006	
PA_tika-vin09_t:1006_6	pana kammaṭṭhāne appamattassa nāmarūpaṃ vavatthapetvā paccayapariggahena vitiṇṇakaṅkhassa	1006	
PA_tika-vin09_t:1006_7	tilakkhaṇaṃ āropetvā saṅkhāre sammasantassa āraddhavipassakassa uppajjati. Tenāha	1006	
PA_tika-vin09_t:1006_8	“yvāya”ntiādi. Tattha tilakkhaṇaṃ āropetvāti kalāpasammasanavasena aniccādilakkhaṇattayaṃ	1006	
PA_tika-vin09_t:1006_9	āropetvā. Sammasantassāti vipassantassa. Āraddhavipassakassāti udayabbayānupassanāya	1006	
PA_tika-vin09_t:1006_10	āraddhavipassakassa. Apatteti attano santāne uppattivasena apatte, anadhigateti vuttaṃ	10061	
PA_tika-vin09_t:1006_11	hoti. Pattasaññitāsaṅkhātoti “patto mayā uttarimanussadhammo”ti evaṃsaññitāsaṅkhāto	10061	
PA_tika-vin09_t:1006_12	adhimāno uppajjati. Uppanno ca suddhasamathalābhiṃ vā suddhavipassanālābhiṃ vā antarā	10061	
PA_tika-vin09_t:1006_13	ṭhapeti. So hi dasapi vīsampi tiṃsampi vassāni kilesasamudācāraṃ apassanto “ahaṃ	10061	
PA_tika-vin09_t:1006_14	sotāpanno”ti vā “sakadāgāmī”ti vā “anāgāmī”ti vā maññati. Samathavipassanālābhiṃ	10061	
PA_tika-vin09_t:1006_15	pana arahatteyeva ṭhapeti. Tassa hi samādhibalena kilesā vikkhambhitā, vipassanābalena	10061	
PA_tika-vin09_t:1006_16	saṅkhārā supariggahitā, tasmā saṭṭhimpi vassāni, asītimpi vassāni, vassasatampi kilesā	10061	
PA_tika-vin09_t:1006_17	na samudācaranti, khīṇāsavasseva cittācāro hoti. So evaṃ dīgharattaṃ kilesasamudācāraṃ	10061	
PA_tika-vin09_t:1006_18	apassanto antarā aṭṭhatvāva “arahā aha”nti maññatīti. “Taṃ adhimānaṃ ṭhapetvā”ti	10061	
PA_tika-vin09_t:1006_19	iminā “aññatrā”ti padaṃ apekkhitvā “adhimānā”ti upayogatthe nissakkavacananti dasseti.	10061	
PA_tika-vin09_t:1007_0	Pāpicchatāyāti pāpā icchā etassāti pāpiccho, tassa bhāvo pāpicchatā, tāya, pāpikāya	1007	
PA_tika-vin09_t:1007_1	icchāyāti attho. Yā sā “idhekacco dussīlova samāno ‘sīlavā’ti maṃ jano jānātū”tiādinā	1007	
PA_tika-vin09_t:1007_2	nayena vuttā, tāya asantaguṇasambhāvanicchāyāti vuttaṃ hoti. Iminā pana mandattā	1007	
PA_tika-vin09_t:1007_3	momūhattā samudācarantassa anāpattīti dasseti. Ayampīti pi-saddena na kevalaṃ purimā tayovāti dasseti.	1007	
PA_tika-vin09_t:1008_0	Asantanti abhūtaṃ. Jhānādidhammanti jhānaṃ, vimokkho, samādhi, samāpatti, ñāṇadassanaṃ,	1008	
PA_tika-vin09_t:1008_1	maggabhāvanā, phalasacchikiriyā, kilesappahānaṃ, vinīvaraṇatā cittassa, suññāgāre	1008	
PA_tika-vin09_t:1008_2	abhiratī”ti evaṃ vuttaṃ uttarimanussadhammaṃ. Yassa ārocetīti vācāya vā hatthavikārādīhi	1008	
PA_tika-vin09_t:1008_3	vā aṅgapaccaṅgacopanehi viññattipathe ṭhitassa yassa puggalassa āroceti. Viññattipathaṃ	1008	
PA_tika-vin09_t:1008_4	pana atikkamitvā ṭhito koci ce dibbena cakkhunā, dibbāya ca sotadhātuyā disvā ca	1008	
PA_tika-vin09_t:1008_5	sutvā ca jānāti, na pārājikaṃ. Yopi “kiṃ ayaṃ bhaṇatī”ti saṃsayaṃ vā āpajjati, ciraṃ	1008	
PA_tika-vin09_t:1008_6	vīmaṃsitvā vā pacchā jānāti, “avijānanto”icceva saṅkhyaṃ gacchati. Yo pana jhānādīni	1008	
PA_tika-vin09_t:1008_7	attano adhigamavasena vā uggahaparipucchādivasena vā na jānāti, kevalaṃ “jhāna”nti	1008	
PA_tika-vin09_t:1008_8	vā “vimokkho”ti vā vacanamattameva sutaṃ hoti, sopi tena vutte “jhānaṃ kira samāpajjī”ti	1008	
PA_tika-vin09_t:1008_9	esa vadatīti yadi ettakamattampi jānāti, “jānāti”cceva saṅkhyaṃ gacchati, tassa vutte	1008	
PA_tika-vin09_t:1008_10	pārājikameva. Seso pana ekassa vā dvinnaṃ vā bahūnaṃ vā niyamitāniyamitavasena viseso	10081	
PA_tika-vin09_t:1008_11	sabbo sikkhāpaccakkhānakathāyaṃ vuttanayeneva veditabbo. Pariyāyabhāsane pana “aha”nti	10081	
PA_tika-vin09_t:1008_12	avuttattā paṭivijānantassa vuttepi thullaccayaṃ. Visaṃvādanādhippāyena musāvādapayogassa	10081	
PA_tika-vin09_t:1008_13	katattā appaṭivijānantassāpi dukkaṭanti āha “yo te vihāre vasati…pe… dukkaṭa”nti.	10081	
PA_tika-vin09_t:1008_14	Anullapanādhippāyassāti ullapanādhippāyavirahitassa, abhūtārocanādhippāyavirahitassāti	10081	
PA_tika-vin09_t:1008_15	attho. Ummattakādayo pubbe vuttanayā eva. Idha pana ādikammikā vaggumudātīriyabhikkhū, tesaṃ anāpatti.	10081	
PA_tika-vin09_t:1009	Catutthapārājikavaṇṇanā niṭṭhitā.	100	
PA_tika-vin09_t:1010	Pārājikanigamanavaṇṇanā	101	
PA_tika-vin09_t:1011_0	Idhāti imasmiṃ bhikkhupātimokkhe. Uddiṭṭhapārājikaparidīpanamevāti uddiṭṭhānaṃ catunnaṃ	1011	
PA_tika-vin09_t:1011_1	pārājikānaṃ paridīpanavacanameva. Avadhāraṇaṃ pana na aññesampīti dassanatthaṃ. Tenāha	1011	
PA_tika-vin09_t:1011_2	“samodhānetvā panā”tiādi. Tattha samodhānetvāti tattha tattha āgatāni ettheva samodahitvā,	1011	
PA_tika-vin09_t:1011_3	pakkhipitvā rāsiṃ katvāti attho. Pāḷiyaṃ āgatānīti uddesapāḷiyaṃ āgatāni. Bhikkhunīnaṃ	1011	
PA_tika-vin09_t:1011_4	asādhāraṇāni cattārīti ubbhajāṇumaṇḍalikā, vajjappaṭicchādikā, ukkhittānuvattikā,	1011	
PA_tika-vin09_t:1011_5	aṭṭhavatthukāti imāni bhikkhunīnaṃ bhikkhūhi asādhāraṇāni cattāri. Paṇḍakādīnañhi	1011	
PA_tika-vin09_t:1011_6	ekādasannaṃ abhabbabhāvo pārājikāpattisadisattā pārājikoti āha “ekādasanna”ntiādi.	1011	
PA_tika-vin09_t:1011_7	Abhabbabhāvasaṅkhātehīti vatthuvipannatādinā pabbajjūpasampadāya naarahabhāvasaṅkhātehi.	1011	
PA_tika-vin09_t:1011_8	Paṇḍakatiracchānagataubhatobyañjanakā hi tayo vatthuvipannā ahetukappaṭisandhikā,	1011	
PA_tika-vin09_t:1011_9	tesaṃ saggo avārito, maggo pana vārito. Abhabbā hi te maggappaṭilābhāya vatthuvipannattā.	1011	
PA_tika-vin09_t:1011_10	Pabbajjāpi nesaṃ paṭikkhittā, tasmā tepi pārājikāva. Theyyasaṃvāsako, titthiyapakkantako,	10111	
PA_tika-vin09_t:1011_11	mātughātako, pitughātako, arahantaghātako, bhikkhunidūsako, lohituppādako, saṅghabhedakoti	10111	
PA_tika-vin09_t:1011_12	ime aṭṭha attano kiriyāya vipannattā abhabbaṭṭhānaṃ pattāti pārājikāva. Tesu theyyasaṃvāsako,	10111	
PA_tika-vin09_t:1011_13	titthiyapakkantako, bhikkhunidūsakoti imesaṃ tiṇṇaṃ saggo avārito, maggo pana vāritova.	10111	
PA_tika-vin09_t:1011_14	Itaresaṃ pañcannaṃ ubhayampi vāritaṃ. Te hi anantarāva narake nibbattanakasattā.	10111	
PA_tika-vin09_t:1011_15	Yadā bhikkhunī vibbhamitukāmā hutvā kāsāvameva vā gihivatthaṃ vā gihinivāsanākārena	10111	
PA_tika-vin09_t:1011_16	nivāseti, tadā pārājikamāpannā nāma hotīti āha “gihibhāvaṃ patthayamānāyā”tiādi.	10111	
PA_tika-vin09_t:1011_17	Sā hi ajjhācāravītikkamaṃ akatvāpi ettāvatā assamaṇī nāma hoti.	10111	
PA_tika-vin09_t:1012_0	Dīghatāya lambamānaṃ aṅgajātametassāti lambī. Na so ettāvatā pārājiko, atha kho yadā	1012	
PA_tika-vin09_t:1012_1	anabhiratiyā pīḷito attano aṅgajātaṃ mukhe vā vaccamagge vā paveseti, tadā pārājiko	1012	
PA_tika-vin09_t:1012_2	hoti. Mudukatā piṭṭhi etassāti mudupiṭṭhiko, kataparikammāya mudukāya piṭṭhiyā samannāgato.	1012	
PA_tika-vin09_t:1012_3	Sopi yadā anabhiratiyā pīḷito attano aṅgajātaṃ attano mukhamaggavaccamaggesu aññataraṃ	1012	
PA_tika-vin09_t:1012_4	paveseti, tadā pārājiko hoti. Parassa aṅgajātaṃ mukhena gaṇhātīti yo anabhiratiyā	1012	
PA_tika-vin09_t:1012_5	pīḷito parassa suttassa vā pamattassa vā aṅgajātaṃ mukhena gaṇhāti. Parassa aṅgajāte	1012	
PA_tika-vin09_t:1012_6	abhinisīdatīti yo anabhiratiyā pīḷito parassa aṅgajātaṃ kammaniyaṃ disvā attano vaccamaggena	1012	
PA_tika-vin09_t:1012_7	tassūpari nisīdati, taṃ attano vaccamaggaṃ pavesetīti attho. Etāni hi cattāri yasmā	1012	
PA_tika-vin09_t:1012_8	ubhinnaṃ rāgavasena sadisabhāvūpagatānaṃ dhammo “methunadhammo”ti vuccati, tasmā	1012	
PA_tika-vin09_t:1012_9	ekena pariyāyena methunadhammaṃ appaṭisevitvāyeva kevalaṃ maggena maggappavesanavasena	1012	
PA_tika-vin09_t:1012_10	āpajjitabbattā methunadhammapārājikassa anulomentīti “anulomapārājikānī”ti vuccanti.	10121	
PA_tika-vin09_t:1013_0	Etthāha – mātughātakapitughātakaarahantaghātakā tatiyapārājikaṃ āpannā, bhikkhunidūsako,	1013	
PA_tika-vin09_t:1013_1	lambiādayo cattāro ca paṭhamapārājikaṃ āpannā evāti katvā kuto catuvīsatīti ? Vuccate	1013	
PA_tika-vin09_t:1013_2	– mātughātakādayo hi cattāro idha anupasampannā eva adhippetā, lambiādayo cattāro	1013	
PA_tika-vin09_t:1013_3	kiñcāpi paṭhamapārājikena saṅgahitā, yasmā pana ekena pariyāyena methunadhammaṃ appaṭisevino	1013	
PA_tika-vin09_t:1013_4	honti, tasmā visuṃ vuttāti. Dutiyavikappe kaccitthāti ettha kacci atthāti padacchedo kātabbo.	1013	
PA_tika-vin09_t:1014	Iti kaṅkhāvitaraṇiyā pātimokkhavaṇṇanāya	101	
PA_tika-vin09_t:1015	Vinayatthamañjūsāyaṃ līnatthappakāsaniyaṃ	101	
PA_tika-vin09_t:1016	Pārājikavaṇṇanā niṭṭhitā.	101	
PA_tika-vin09_t:1017	Saṅghādisesakaṇḍaṃ	101	
PA_tika-vin09_t:1018_0	Piyavacanena ālapananti piyāyitabbavacanenālapanaṃ, sādhūnaṃ samālapananti vuttaṃ	1018	
PA_tika-vin09_t:1018_1	hoti. Sādhavo hi pare “bhonto”ti vā “devānaṃpiyā”ti vā “bhadrabhava”nti vā “āyasmanto”ti vā samālapanti.	1018	
PA_tika-vin09_t:1019	1. Sukkavissaṭṭhisikkhāpadavaṇṇanā	101	
PA_tika-vin09_t:1020_0	Saṃ-saddo vijjamānatthoti āha “saṃvijjatī”ti. Cetanāti vītikkamavasappavattā pubbabhāgacetanā,	1020	
PA_tika-vin09_t:1020_1	mocanassādacetanāti attho. Assāti sukkavissaṭṭhiyā. Aññapadatthasamāseneva sukkavissaṭṭhiyā	1020	
PA_tika-vin09_t:1020_2	vuttattā ika-saddassa visuṃ attho natthīti āha “sañcetanāva sañcetanikā”ti. Idāni	1020	
PA_tika-vin09_t:1020_3	ika-saddova atthiatthaṃ pakāsetīti dassento “sañcetanā vā”tiādimāha. Saṃvijjamānā	1020	
PA_tika-vin09_t:1020_4	cetanā sañcetanā. Sukkassāti sambhavassa. Visaṭṭhīti vissaggo.	1020	
PA_tika-vin09_t:1021_0	Idāni taṃ yasmiṃ kāle moceti, yenādhippāyena moceti, yena copāyena moceti, yañca	1021	
PA_tika-vin09_t:1021_1	tassa adhippāyassa vatthu, taṃ sabbaṃ saṅkhepato vibhāvetvā sarūpato taṃ visaṭṭhiṃ	1021	
PA_tika-vin09_t:1021_2	dassetuṃ “rāgūpatthambhādīsū”tiādimāha. Tattha rāgassa balavabhāvo, rāgena vā aṅgajātassūpatthambho	1021	
PA_tika-vin09_t:1021_3	thaddhabhāvo rāgūpatthambho, so ādi yesaṃ te rāgūpatthambhādayo, tesu rāgūpatthambhādīsu.	1021	
PA_tika-vin09_t:1021_4	Ādisaddena vaccūpatthambhapassāvūpatthambhavātūpatthambhauccāliṅgapāṇakadaṭṭhūpatthambhānaṃ	1021	
PA_tika-vin09_t:1021_5	gahaṇaṃ. Kammaññataṃ patteti mocanakammakkhamatāya kammaniyataṃ patte, ajjhattarūpādīsu	1021	
PA_tika-vin09_t:1021_6	upakkamārahabhāvaṃ patteti attho. Arogassa bhāvo ārogyaṃ, taṃ ādi yesaṃ te ārogyādayo,	1021	
PA_tika-vin09_t:1021_7	tesu ārogyādīsu. Ādisaddena sukhabhesajjadānapuññayaññasaggabījavīmaṃsadavānaṃ gahaṇaṃ.	1021	
PA_tika-vin09_t:1021_8	Ajjhattarūpaṃ ajjhattaṃ upādinnarūpaṃ, taṃ ādi yesaṃ te ajjhattarūpādayo, tesu. Ādisaddena	1021	
PA_tika-vin09_t:1021_9	bahiddhārūpaajjhattabahiddhārūpaākāsekaṭikampanānaṃ gahaṇaṃ. Mocane assādo sukhavedanā	1021	
PA_tika-vin09_t:1021_10	mocanassādo, mocanatthaṃ pubbabhāge pavattarāgo, sampayuttaassādasīsena cettha rāgo	10211	
PA_tika-vin09_t:1021_11	vutto, tena sampayuttā cetanā mocanassādacetanā, tāya. Iminā muccanassādo muttassādo	10211	
PA_tika-vin09_t:1021_12	methunassādo phassassādo kaṇḍuvanassādo dassanassādo nisajjassādo vācassādo gehasitapemaṃ	10211	
PA_tika-vin09_t:1021_13	vanabhaṅgiyanti imehi sampayuttā cetanāyo paṭikkhipati, tāhi nimitte upakkamantassa	10211	
PA_tika-vin09_t:1021_14	muttepi anāpatti. “Nimitte upakkamantassā”ti iminā pana ūrumaddāpanādīni paṭikkhipati.	10211	
PA_tika-vin09_t:1021_15	Tena hi satipi mocanassāde nimitte upakkamābhāvato muttepi anāpatti. Vuttañhetaṃ	10211	
PA_tika-vin09_t:1021_16	samantapāsādikāyaṃ “sā ca kho nimitte upakkamantasseva, hatthaparikammapādaparikammagattaparikammakaraṇena	10211	
PA_tika-vin09_t:1021_17	sacepi asuci muccati, anāpattī”ti.	10211	
PA_tika-vin09_t:1022_0	Āsayadhātunānāttatoti pittasemhapubbalohitāsayānañceva pathavīdhātuādīnañca catunnaṃ	1022	
PA_tika-vin09_t:1022_1	dhātūnaṃ, rasasoṇitādīnaṃ vā sattannaṃ dhātūnaṃ nānāttato. Ṭhānā cāvanāti sukkassa	1022	
PA_tika-vin09_t:1022_2	yaṃ ṭhānaṃ, tato cuti. Sukkassa hi vatthisīsaṃ kaṭi kāyoti tidhā ṭhānaṃ pakappenti.	1022	
PA_tika-vin09_t:1022_3	Eko kirācariyo “vatthisīsaṃ sukkassa ṭhāna”nti āha, eko “kaṭī”ti, eko “sakalo kāyo”ti.	1022	
PA_tika-vin09_t:1022_4	Tesu tatiyassa bhāsitaṃ subhāsitaṃ. Kesalomanakhadantānañhi maṃsavinimuttaṭṭhānaṃ,	1022	
PA_tika-vin09_t:1022_5	uccārapassāvakheḷasiṅghāṇikā, thaddhasukkhacammāni ca vajjetvā avaseso chavimaṃsalohitānugato	1022	
PA_tika-vin09_t:1022_6	sabbopi kāyo kāyappasādabhāvajīvitindriyābaddhapittānaṃ, sambhavassa ca ṭhānameva.	1022	
PA_tika-vin09_t:1022_7	Tathā hi rāgapariyuṭṭhānenābhibhūtānaṃ hatthīnaṃ ubhohi kaṇṇacūḷikāhi sambhavo nikkhamati.	1022	
PA_tika-vin09_t:1023_0	Ettha ca “rāgūpatthambhādīsū”tiādinā kālo dassito. Rāgūpatthambhādikālesu hi aṅgajātaṃ	1023	
PA_tika-vin09_t:1023_1	kammaniyaṃ hoti. Yassa kammaniyatte sati moceti, ito paraṃ añño kālo natthi. Na hi	1023	
PA_tika-vin09_t:1023_2	vinā rāgūpatthambhādīhi pubbaṇhādayo kālabhedā mocane nimittaṃ honti. “Ārogyādīsū”tiādinā	1023	
PA_tika-vin09_t:1023_3	pana adhippāyo dassito. Evarūpena hi adhippāyabhedena moceti, na aññathā. “Ajjhattarūpādīsū”tiādinā	1023	
PA_tika-vin09_t:1023_4	upāyo dassito. Ajjhattarūpe vā hi moceyya, bahiddhārūpe vā, ubhayattha vā, ākāse	1023	
PA_tika-vin09_t:1023_5	vā kaṭiṃ kampento, ito paraṃ añño upāyo natthi. Nīlādivasenā”tiādīhi pana dasahi	1023	
PA_tika-vin09_t:1023_6	navamassa adhippāyassa vatthu dassitaṃ. Vīmaṃsanto hi nīlādīsu aññataravasena vīmaṃsati,	1023	
PA_tika-vin09_t:1023_7	na tehi vinimuttanti. “Ṭhānā cāvanā”ti iminā pana atthato vissaṭṭhi dassitā. Yathāha	1023	
PA_tika-vin09_t:1023_8	“vissaṭṭhīti ṭhānato cāvanā vuccatī”ti. Sā cāyaṃ tassa sukkassa ṭhānā cāvanā rāgavasena.	1023	
PA_tika-vin09_t:1023_9	Vuttañhetaṃ kathāvatthuaṭṭhakathāyaṃ “sukkavissaṭṭhi nāma rāgasamuṭṭhānā hotī”ti.	1023	
PA_tika-vin09_t:1023_10	Aññatra supinantāti supino eva supinanto, taṃ ṭhapetvāti vuttaṃ hoti. Tenāha “yā	10231	
PA_tika-vin09_t:1023_11	supine”tiādi. Saṅghādisesoti imassa āpattinikāyassa nāmaṃ. Tenāha “yā aññatra supinantā”tiādi.	10231	
PA_tika-vin09_t:1023_12	Āpattinikāyoti āpattisamūho. Kiñcāpi ayaṃ ekāva āpatti, ruḷhisaddena, pana avayave	10231	
PA_tika-vin09_t:1023_13	samūhavohārena vā “nikāyo”ti vutto “eko vedanākkhandho, eko viññāṇakkhandho”tiādīsu viya.	10231	
PA_tika-vin09_t:1024_0	Assāti āpattinikāyassa. Nanu ca ayuttoyaṃ niddeso “saṅgho ādimhi ceva sese ca icchitabbo	1024	
PA_tika-vin09_t:1024_1	assā”ti. Na hi āpattinikāyassa ādimhi ceva sese ca saṅgho icchito, kiñcarahi vuṭṭhānassāti	1024	
PA_tika-vin09_t:1024_2	imaṃ codanaṃ manasi nidhāya yathā na virujjhati, tathā adhippāyaṃ vivarituṃ “kiṃ	1024	
PA_tika-vin09_t:1024_3	vuttaṃ hotī”tiādimāha. Āpattito vuṭṭhānassa ādimhi ceva sese ca icchito saṅgho āpattiyāva	1024	
PA_tika-vin09_t:1024_4	icchito nāma hotīti ayamettha adhippāyo. Āpattivuṭṭhānanti āpattito vuṭṭhānaṃ, anāpattikabhāvūpagamananti attho.	1024	
PA_tika-vin09_t:1025_0	Dakasotanti passāvamaggaṃ, aṅgajātappadesanti vuttaṃ hoti. Yadi evaṃ atha kasmā aṭṭhakathāyaṃ	1025	
PA_tika-vin09_t:1025_1	“dakasotaṃ otiṇṇamatte”ti vuttanti āha “ṭhānato pana cuta”ntiādi. Avassameva dakasotaṃ	1025	
PA_tika-vin09_t:1025_2	otarati adhivāsetvā antarā nivāretuṃ asakkuṇeyyattā. Dakasotorohanato paṭṭhāya pana	1025	
PA_tika-vin09_t:1025_3	upādinnato vinimuttattā sambhavarūpaṃ utusamuṭṭhānameva avasissati, sesaṃ tisamuṭṭhānaṃ	1025	
PA_tika-vin09_t:1025_4	natthīti veditabbaṃ. Tasmāti yasmā ṭhānato cutaṃ dakasotaṃ otarati, tasmā.	1025	
PA_tika-vin09_t:1026_0	Amocanādhippāyassāti bhesajjena nimittaṃ ālimpantassa uccārādīni vā karontassa. Supinaṃ	1026	
PA_tika-vin09_t:1026_1	passantassāti dhātukkhobhato vā anubhūtapubbato vā devatopasaṃhārato vā pubbanimittato	1026	
PA_tika-vin09_t:1026_2	vāti imehi catūhi kāraṇehi supinaṃ passantassa. Kiṃ panetaṃ passanto sutto passati,	1026	
PA_tika-vin09_t:1026_3	paṭibuddho, udāhu neva sutto, na paṭibuddhoti? Kiñcettha – yadi tāva sutto passati,	1026	
PA_tika-vin09_t:1026_4	abhidhammavirodho āpajjati. Bhavaṅgacittena hi supati, taṃ rūpanimittādiārammaṇaṃ	1026	
PA_tika-vin09_t:1026_5	vā rāgādisampayuttaṃ vā na hoti. Supinaṃ passantassa ca īdisāni cittāni uppajjanti.	1026	
PA_tika-vin09_t:1026_6	Atha paṭibuddho passati, vinayavirodho āpajjati. Yañhi paṭibuddho passati, taṃ sabbohārikacittena	1026	
PA_tika-vin09_t:1026_7	passati. Sabbohārikacittena ca kate vītikkame anāpatti nāma natthi. Supinaṃ passantena	1026	
PA_tika-vin09_t:1026_8	pana katepi vītikkame ekantaṃ anāpatti eva. Atha neva sutto na paṭibuddho passati,	1026	
PA_tika-vin09_t:1026_9	ko nāma passati, evañca sati supinassa abhāvova āpajjatīti? Na abhāvo, kasmā? Yasmā	1026	
PA_tika-vin09_t:1026_10	kapimiddhapareto passati. Vuttañhetaṃ “kapimiddhapareto kho mahārāja supinaṃ passatī”ti.	10261	
PA_tika-vin09_t:1026_11	Kapimiddhaparetoti makkaṭaniddāya yutto. Yathā hi makkaṭassa niddā lahuparivattā	10261	
PA_tika-vin09_t:1026_12	hoti, evaṃ yā niddā punappunaṃ kusalādicittavokiṇṇattā lahuparivattā, yassā pavattiyaṃ	10261	
PA_tika-vin09_t:1026_13	punappunaṃ bhavaṅgato uttaraṇaṃ hoti, tāya yutto supinaṃ passati. Yassa ca evaṃ passantassa	10261	
PA_tika-vin09_t:1026_14	supine methunaṃ dhammaṃ paṭisevantassa viya, kāyasaṃsaggādīni āpajjantassa viya ca	10261	
PA_tika-vin09_t:1026_15	supinanteneva kāraṇena asuci muccati, tassapi anāpatti. Supine pana uppannāya assādacetanāya	10261	
PA_tika-vin09_t:1026_16	sacassa visayo hoti, niccalena bhavitabbaṃ, na hatthena nimittaṃ kīḷāpetabbaṃ. Kāsāvapaccattharaṇarakkhaṇatthaṃ	10261	
PA_tika-vin09_t:1026_17	pana hatthapuṭena gahetvā jagganatthāya udakaṭṭhānaṃ gantuṃ vaṭṭati.	10261	
PA_tika-vin09_t:1027	Sukkavissaṭṭhisikkhāpadavaṇṇanā niṭṭhitā.	102	
PA_tika-vin09_t:1028	2. Kāyasaṃsaggasikkhāpadavaṇṇanā	102	
PA_tika-vin09_t:1029_0	“Otiṇṇo”ti idaṃ kammasādhanaṃ, kattusādhanaṃ vā hotīti tadubhayavasena atthaṃ dassento	1029	
PA_tika-vin09_t:1029_1	“yakkhādīhi viya sattā”tiādimāha. Asamapekkhitvāti yathāsabhāvaṃ anupaparikkhitvā,	1029	
PA_tika-vin09_t:1029_2	yathā te ratijanakā rūpādayo visayā aniccadukkhāsubhānattākārena avaṭṭhitā, tathā	1029	
PA_tika-vin09_t:1029_3	apassitvāti vuttaṃ hoti. Pariṇatenāti parivattena. Tenāha “yathā parivattamāna”ntiādi.	1029	
PA_tika-vin09_t:1029_4	Vuttarāgavasenāti kāyasaṃsaggarāgavasena. Tadahujātāyapīti tasmiṃ ahani jātaṃ jananaṃ	1029	
PA_tika-vin09_t:1029_5	etissāti tadahujātā, tasmiṃ ahani jātāti vā tadahujātā, tāya, taṃ divasaṃ jātāyapīti	1029	
PA_tika-vin09_t:1029_6	attho, jātamattāya allamaṃsapesivaṇṇāyapīti vuttaṃ hoti.	1029	
PA_tika-vin09_t:1030_0	Assāti “kāyasaṃsaggaṃ samāpajjeyyā”ti padassa. Idāni hatthādīnaṃ vibhāgadassanatthaṃ	1030	
PA_tika-vin09_t:1030_1	“tattha hattho nāma kapparato paṭṭhāyā”tiādimāha. Kapparato paṭṭhāyāti dutiyamahāsandhiṃ	1030	
PA_tika-vin09_t:1030_2	upādāya. Aññattha pana maṇibandhato paṭṭhāya yāva agganakhā hattho. Vinandhitvā vā	1030	
PA_tika-vin09_t:1030_3	avinandhitvā vā katakesakalāpassetaṃ adhivacananti sambandho. Tattha vinandhitvāti	1030	
PA_tika-vin09_t:1030_4	tīhi kesavaṭṭīhi ganthitvā. Suvaṇṇacīrakanti suvaṇṇapāḷiṃ. Hatthañca veṇiñca ṭhapetvā	1030	
PA_tika-vin09_t:1030_5	avasesasarīraṃ aṅganti āha “avasesassa sarīrassā”tiādi.	1030	
PA_tika-vin09_t:1031_0	Yo hi sevanādhippāyopi niccalena kāyena kevalaṃ phassaṃ paṭivijānāti sādiyati anubhoti,	1031	
PA_tika-vin09_t:1031_1	tassa cittuppādamatte āpattiyā abhāvato anāpattīti āha “kāyena avāyamitvā”tiādi.	1031	
PA_tika-vin09_t:1031_2	Mokkhādhippāyenāti itthito muccitukāmatādhippāyena. Asañciccāti “iminā upāyena imaṃ	1031	
PA_tika-vin09_t:1031_3	phusissāmī”ti acetetvā. Evañhi acetetvā pattappaṭiggahaṇādīsu mātugāmassa aṅge phuṭṭhepi	1031	
PA_tika-vin09_t:1031_4	anāpatti. Asatiyāti aññavihito hoti, “mātugāmaṃ phusissāmī”ti sati natthi, evaṃ asatiyā	1031	
PA_tika-vin09_t:1031_5	hatthapādapasāraṇādikāle phusantassa anāpatti. Ajānantassāti dārakavesena ṭhitaṃ	1031	
PA_tika-vin09_t:1031_6	dārikaṃ “itthī”ti ajānanto kenacideva karaṇīyena phusati, evaṃ “itthī”ti ajānantassa	1031	
PA_tika-vin09_t:1031_7	phusato anāpatti. Asādiyantassāti kāyasaṃsaggaṃ asādiyantassa bāhāparamparāya nītabhikkhussa	1031	
PA_tika-vin09_t:1031_8	viya anāpatti. Idha pana udāyitthero ādikammiko. Tassa anāpatti ādikammikassāti.	1031	
PA_tika-vin09_t:1032	Kāyasaṃsaggasikkhāpadavaṇṇanā niṭṭhitā.	103	
PA_tika-vin09_t:1033	3. Duṭṭhullavācāsikkhāpadavaṇṇanā	103	
PA_tika-vin09_t:1034_0	Duṭṭhullavācassādarāgavasenāti duṭṭhullā vācā duṭṭhullavācā, tāya assādacetanā duṭṭhullavācassādo,	1034	
PA_tika-vin09_t:1034_1	tena sampayuttarāgavasena. Etthādhippetaṃ mātugāmaṃ dassetuṃ “mātugāma”ntiādimāha.	1034	
PA_tika-vin09_t:1034_2	Duṭṭhullāduṭṭhullasaṃlakkhaṇasamatthanti asaddhammasaddhammappaṭisaṃyuttaṃ kathaṃ	1034	
PA_tika-vin09_t:1034_3	jānituṃ samatthaṃ. Yā pana mahallikāpi bālā eḷamūgā, ayaṃ idhānadhippetā. Vaṇṇo nāma	1034	
PA_tika-vin09_t:1034_4	dve magge uddissa “itthilakkhaṇena subhalakkhaṇena samannāgatāsī”tiādinā thomanā.	1034	
PA_tika-vin09_t:1034_5	Avaṇṇo nāma dve magge uddissa vuttavipariyāyena garahanā, “itthilakkhaṇena subhalakkhaṇena	1034	
PA_tika-vin09_t:1034_6	asamannāgatāsī”tiādīhi khuṃsanāti vuttaṃ hoti. Yācanā nāma “dehi me, arahasi me dātu”nti	1034	
PA_tika-vin09_t:1034_7	vacanaṃ. Āyācanā nāma “kadā te mātā pasīdissati, kadā te pitā pasīdissati, kadā te	1034	
PA_tika-vin09_t:1034_8	devatāyo pasīdissanti, kadā te sukhaṇo sulayo sumuhutto bhavissati, kadā te methunaṃ	1034	
PA_tika-vin09_t:1034_9	dhammaṃ labhissāmī”ti vacanaṃ. Pucchanaṃ nāma “kathaṃ tvaṃ sāmikassa desi, kathaṃ	1034	
PA_tika-vin09_t:1034_10	jārassa desī”ti vacanaṃ. Paṭipucchanaṃ nāma “evaṃ kira tvaṃ sāmikassa deti, evaṃ	10341	
PA_tika-vin09_t:1034_11	jārassa desī”ti vacanaṃ. Ācikkhanaṃ nāma puṭṭhassa “evaṃ dehi, evaṃ dentā sāmikassa	10341	
PA_tika-vin09_t:1034_12	piyā bhavissasi, manāpā cā”ti bhaṇanaṃ. Anusāsanaṃ nāma apuṭṭhassa “evaṃ dehi, evaṃ	10341	
PA_tika-vin09_t:1034_13	dentā sāmikassa piyā bhavissasi, manāpā cā”ti bhavanaṃ. Akkosanaṃ nāma “animittāsi,	10341	
PA_tika-vin09_t:1034_14	nimittamattāsi, alohitāsi, dhuvalohitāsi, dhuvacoḷāsi, paggharantīsi, sikharaṇīsi,	10341	
PA_tika-vin09_t:1034_15	itthipaṇḍakāsi, vepurisikāsi, sambhinnāsi, ubhatobyañjanakāsī”ti vacanaṃ. Yasmā methunupasaṃhitāya	10341	
PA_tika-vin09_t:1034_16	vācāya adhikaṃ duṭṭhullaṃ nāma natthi, tasmā “methunupasaṃhitāhī”ti idaṃ duṭṭhullavācāya	10341	
PA_tika-vin09_t:1034_17	sikhāpattalakkhaṇadassananti vuttaṃ, na pana methunupasaṃhitāyeva duṭṭhullavācattā.	10341	
PA_tika-vin09_t:1034_18	Sikharaṇīsīti bahinikkhantaāṇimaṃsā. Sambhinnāsīti sambhinnavaccamaggapassāvamaggā.	10341	
PA_tika-vin09_t:1034_19	Ubhatobyañjanakāsīti purisanimittena, itthinimittena cāti ubhatobyañjanehi samannāgatā.	10341	
PA_tika-vin09_t:1035_0	Ettha ca vaṇṇabhaṇane tāva “itthilakkhaṇena subhalakkhaṇena samannāgatāsī”ti vadati,	1035	
PA_tika-vin09_t:1035_1	na tāva sīsaṃ eti. “Tava vaccamaggo ca passāvamaggo ca subho subhasaṇṭhāno dassanīyo,	1035	
PA_tika-vin09_t:1035_2	īdisena nāma itthilakkhaṇena subhalakkhaṇena samannāgatāsī”ti vadati, sīsaṃ eti,	1035	
PA_tika-vin09_t:1035_3	saṅghādiseso hotīti attho.	1035	
PA_tika-vin09_t:1036_0	Avaṇṇabhaṇane pana “animittāsī”tiādīhi ekādasahi padehi avaṇṇe aghaṭite sīsaṃ na	1036	
PA_tika-vin09_t:1036_1	eti, ghaṭitepi tesu “sikharaṇīsi sambhinnāsi ubhatobyañjanakāsī”ti imehi tīhi ghaṭiteyeva saṅghādiseso.	1036	
PA_tika-vin09_t:1037	Yācanāyapi “dehi me”ti ettakeneva sīsaṃ na eti, “methunaṃ dhammaṃ dehī”ti evaṃ methunadhammena ghaṭite eva saṅghādiseso.	103	
PA_tika-vin09_t:1038_0	“Kadā te mātā pasīdissatī”tiādīsu āyācanavacanesupi ettakeneva sīsaṃ na eti, “kadā	1038	
PA_tika-vin09_t:1038_1	te mātā pasīdissati, kadā te methunaṃ dhammaṃ labhissāmī”ti vā “tava mātari pasannāya	1038	
PA_tika-vin09_t:1038_2	vā methunaṃ dhammaṃ labhissāmī”tiādinā pana nayena methunadhammena ghaṭiteyeva saṅghādiseso.	1038	
PA_tika-vin09_t:1039	“Kathaṃ tvaṃ sāmikassa desī”tiādīsu pucchāvacanesupi “methunaṃ dhamma”nti vutteyeva saṅghādiseso. “Evaṃ kira tvaṃ sāmikassa desī”ti paṭipucchāvacanesupi eseva nayo.	103	
PA_tika-vin09_t:1040_0	Ācikkhanāya ca “evaṃ dehī”ti, “evaṃ dadamānā”ti vuttepi sīsaṃ na eti, “methunaṃ dhammaṃ	1040	
PA_tika-vin09_t:1040_1	evaṃ dehi, evaṃ upanehi, evaṃ methunaṃ dhammaṃ dadamānā upanayamānā sāmikassa piyā	1040	
PA_tika-vin09_t:1040_2	hotī”tiādinā pana nayena methunadhammena ghaṭiteyeva saṅghādiseso. Anusāsanivacanesupi eseva nayo.	1040	
PA_tika-vin09_t:1041_0	Akkosavacanesu pana ekādasasu “sikharaṇīsi sambhinnāsi ubhatobyañjanakāsī”ti imāni	1041	
PA_tika-vin09_t:1041_1	tīṇiyeva padāni suddhāni sīsaṃ enti, iti imāni ca tīṇi, purimāni ca vaccamaggapassāvamaggamethunadhammapadāni	1041	
PA_tika-vin09_t:1041_2	tīṇīti cha padāni suddhāni āpattikarāni, sesāni “animittāsī”tiādīni animitte “methunaṃ	1041	
PA_tika-vin09_t:1041_3	dhammaṃ me dehī”ti vā “animittāsi, methunaṃ dhammaṃ me dehī”ti vā ādinā nayena methunadhammena	1041	
PA_tika-vin09_t:1041_4	ghaṭitāneva āpattikarāni hontīti veditabbāni.	1041	
PA_tika-vin09_t:1042_0	Adhakkhakanti akkhakato paṭṭhāya adho. Ubbhajāṇumaṇḍalanti jāṇumaṇḍalato paṭṭhāya	1042	
PA_tika-vin09_t:1042_1	uddhaṃ. Ubbhakkhakanti akkhakato paṭṭhāya uddhaṃ. Adhojāṇumaṇḍalanti jāṇumaṇḍalato	1042	
PA_tika-vin09_t:1042_2	paṭṭhāya adho. Akkhakaṃ, pana jāṇumaṇḍalañca ettheva dukkaṭakhette saṅgahaṃ gacchati	1042	
PA_tika-vin09_t:1042_3	bhikkhuniyā kāyasaṃsagge viya. Na hi buddhā garukāpattiṃ sāvasesaṃ paññāpentīti.	1042	
PA_tika-vin09_t:1042_4	Kāyappaṭibaddhanti vatthaṃ vā pupphaṃ vā ābharaṇaṃ vā.	1042	
PA_tika-vin09_t:1043_0	Atthadhammaanusāsanipurekkhārānanti ettha “animittā”tiādīnaṃ padānaṃ atthaṃ kathento,	1043	
PA_tika-vin09_t:1043_1	aṭṭhakathaṃ vā sajjhāyaṃ karonto atthapurekkhāro nāma, pāḷiṃ vācento, sajjhāyaṃ vā	1043	
PA_tika-vin09_t:1043_2	karonto dhammapurekkhāro nāma, “idānipi animittāsi, ubhatobyañjanakāsi, appamādaṃ	1043	
PA_tika-vin09_t:1043_3	dāni kareyyāsi, yathā āyatimpi evarūpā mā hohisī”ti bhaṇanto anusāsanipurekkhāro	1043	
PA_tika-vin09_t:1043_4	nāma. Iti atthañca dhammañca anusāsaniñca purakkhitvā bhaṇantānaṃ anāpatti. Yo pana	1043	
PA_tika-vin09_t:1043_5	bhikkhunīnaṃ pāḷiṃ vācento pakativācanāmaggaṃ pahāya hasanto hasanto “sikharaṇīsi,	1043	
PA_tika-vin09_t:1043_6	sambhinnāsi, ubhatobyañjanakāsī”ti punappunaṃ bhaṇati, tassa āpattiyeva. Idha ādikammiko	1043	
PA_tika-vin09_t:1043_7	udāyitthero, tassa anāpatti ādikammikassa. Nanu “sikharaṇī”tiādīhi akkosantassa paṭighacittaṃ	1043	
PA_tika-vin09_t:1043_8	uppajjatīti dukkhavedanāyapi bhavitabbaṃ, atha kasmā dvivedananti? Nāyaṃ doso. Rāgavasena	1043	
PA_tika-vin09_t:1043_9	hi ayaṃ āpatti, na paṭighavasena, tasmā rāgavaseneva pavatto akkoso idhādhippeto,	1043	
PA_tika-vin09_t:1043_10	na paṭighavasenāpīti.	10431	
PA_tika-vin09_t:1044	Duṭṭhullavācāsikkhāpadavaṇṇanā niṭṭhitā.	104	
PA_tika-vin09_t:1045	4. Attakāmasikkhāpadavaṇṇanā	104	
PA_tika-vin09_t:1046_0	Attakāmapāricariyāvasenāti attakāmapāricariyāya rāgavasena. Idhāpi duṭṭhullāduṭṭhullajānanasamatthāva	1046	
PA_tika-vin09_t:1046_1	itthī adhippetāti āha “duṭṭhullobhāsena vuttappakārāya itthiyā”ti. Samīpeti savanūpacāre.	1046	
PA_tika-vin09_t:1046_2	“Ṭhatvā”ti pāṭhaseso. Attakāmapāricariyāti kāmīyatīti kāmo, methunadhammo, paricaraṇaṃ	1046	
PA_tika-vin09_t:1046_3	upaṭṭhānaṃ paricariyā, sāva pāricariyā, kāmena pāricariyā kāmapāricariyā, attano	1046	
PA_tika-vin09_t:1046_4	kāmapāricariyā attakāmapāricariyā, attano atthāya methunadhammena upaṭṭhānanti attho.	1046	
PA_tika-vin09_t:1046_5	Atha vā kāmitāti kāmā, pāricariyā, attano kāmā attakāmā, attakāmā ca sā pāricariyā	1046	
PA_tika-vin09_t:1046_6	cāti attakāmapāricariyā, sayaṃ methunarāgavasena patthitaupaṭṭhānanti attho. Tenāha	1046	
PA_tika-vin09_t:1046_7	“methunadhammasaṅkhātenā”tiādi. Ettha ca paṭhamena atthavikappena kāmahetupāricariyāsaṅkhātaṃ	1046	
PA_tika-vin09_t:1046_8	atthattayaṃ dasseti, dutiyena adhippāyapāricariyāsaṅkhātaṃ atthadvayaṃ. Byañjane	1046	
PA_tika-vin09_t:1046_9	pana ādaraṃ akatvā atthamattameva dassetuṃ “attano kāmaṃ attano hetuṃ attano adhippāyaṃ	1046	
PA_tika-vin09_t:1046_10	attano pāricariya”nti padabhājanaṃ vuttaṃ. “Attano kāmaṃ attano hetuṃ attano pāricariya”nti	10461	
PA_tika-vin09_t:1046_11	hi vutte jānissanti paṇḍitā “ettāvatā attano atthāya kāmapāricariyā vuttā”ti, “attano	10461	
PA_tika-vin09_t:1046_12	adhippāyaṃ attano pāricariya”nti vuttepi jānissanti “ettāvatā attanā icchitakāmitaṭṭhena	10461	
PA_tika-vin09_t:1046_13	attakāmapāricariyā vuttā”ti.	10461	
PA_tika-vin09_t:1047_0	Kalyāṇena bhaddakena guṇena samannāgatattā kalyāṇadhammaṃ. Tenāha “tadubhayenāpī”tiādi.	1047	
PA_tika-vin09_t:1047_1	Abhirameyyāti toseyya. Etadagganti esā aggā. Pāricariyānanti pāricariyānaṃ majjhe,	1047	
PA_tika-vin09_t:1047_2	niddhāraṇe cetaṃ sāmivacanaṃ. Nanu duṭṭhallavācāsikkhāpade methunayācanaṃ āgataṃ,	1047	
PA_tika-vin09_t:1047_3	atha kasmā idaṃ vuttaṃ? Nāyaṃ doso. Tattha hi duṭṭhullavācassādarāgavasena vuttaṃ,	1047	
PA_tika-vin09_t:1047_4	idha pana attano methunassādarāgavasenāti.	1047	
PA_tika-vin09_t:1048_0	Tasmiṃyeva khaṇeti bhaṇitakkhaṇe. Ubhatobyañjanako pana paṇḍakagatikattā visuṃ na	1048	
PA_tika-vin09_t:1048_1	vutto. “Imasmiṃ sikkhāpadadvaye kāyasaṃsagge viya yakkhipetīsupi duṭṭhullattakāmavacane	1048	
PA_tika-vin09_t:1048_2	thullaccaya”nti vadanti. Tasmiṃyevāti paṇḍakeyeva itthisaññino attakāmapāricariyāya	1048	
PA_tika-vin09_t:1048_3	vaṇṇabhaṇanepi dukkaṭaṃ. “Yo te vihāre vasati, tassa aggadānaṃ methunaṃ dhammaṃ dehī”ti	1048	
PA_tika-vin09_t:1048_4	pariyāyavacanepi dukkaṭaṃ. “Attakāmapāricariyāya vaṇṇaṃ bhāseyya yā mādisaṃ ‘sīlavanta’nti	1048	
PA_tika-vin09_t:1048_5	vuttattā”ti eke. “Pañcasu aṅgesu sabbhāvā saṅghādisesovā”ti apare. “Methunupasaṃhitenā”ti	1048	
PA_tika-vin09_t:1048_6	vuttattā “cīvarādīhi…pe… bhāsantassa anāpattī”ti vuttaṃ.	1048	
PA_tika-vin09_t:1049	Attakāmasikkhāpadavaṇṇanā niṭṭhitā.	104	
PA_tika-vin09_t:1050	5. Sañcarittasikkhāpadavaṇṇanā	105	
PA_tika-vin09_t:1051_0	Sañcaraṇaṃ sañcaro, so etassa atthīti sañcarī, sañcaraṇasīloti vā sañcarī, tassa	1051	
PA_tika-vin09_t:1051_1	bhāvo sañcarittaṃ, sañcaraṇanti attho. Tañca parato “itthiyā vā purisamati”ntiādivacanato	1051	
PA_tika-vin09_t:1051_2	itthipurisānaṃ vemajjheti āha “itthipurisānaṃ antare sañcaraṇabhāva”nti. Paṭiggaṇhanavīmaṃsanapaccāharaṇānīti	1051	
PA_tika-vin09_t:1051_3	ettha paṭiggaṇhanaṃ nāma purisena vā itthiyā vā ubhinnaṃ mātādīhi vā “bhante, itthannāmaṃ	1051	
PA_tika-vin09_t:1051_4	itthiṃ vā purisaṃ vā evaṃ bhaṇāhī”ti vutte tesaṃ vacanaṃ “sādhū”ti vā “hotū”ti vā	1051	
PA_tika-vin09_t:1051_5	“bhaṇāmī”ti vā yena kenaci ākārena vacībhedaṃ katvā, sīsakampanādīhi vā sampaṭicchanaṃ.	1051	
PA_tika-vin09_t:1051_6	Vīmaṃsanaṃ nāma vuttappakārena sāsanaṃ gahetvā tassā itthiyā vā purisassa vā tesaṃ	1051	
PA_tika-vin09_t:1051_7	avassaṃ ārocanakānaṃ mātāpitubhātābhaginiādīnaṃ vā santikaṃ gantvā tassa sāsanassa	1051	
PA_tika-vin09_t:1051_8	ārocanaṃ. Paccāharaṇaṃ nāma tena gantvā ārocite sā itthī vā puriso vā “sādhū”ti sampaṭicchatu	1051	
PA_tika-vin09_t:1051_9	vā, mā vā, lajjāya vā tuṇhī hotu, puna āgantvā tassā itthiyā vā purisassa vā tassā	1051	
PA_tika-vin09_t:1051_10	pavattiyā ārocanaṃ. Āpajjeyyāti paṭipajjeyya.	10511	
PA_tika-vin09_t:1052_0	Itthiyā vā purisamatiṃ purisassa vā itthimatinti ettha “āroceyyā”ti pāṭhaseso daṭṭhabbo.	1052	
PA_tika-vin09_t:1052_1	Tenevāha “tatthā”tiādi. Jāyābhāveti bhariyābhāve. Jārabhāveti patibhāve, nimittatthe	1052	
PA_tika-vin09_t:1052_2	cetaṃ bhummavacanaṃ. Tasmā bhariyābhāvanimittaṃ patibhāvanimittaṃ, bhariyābhāvahetu	1052	
PA_tika-vin09_t:1052_3	patibhāvahetu, bhariyābhāvapaccayā patibhāvapaccayā ārocetīti attho. Esa nayo “jāyattane	1052	
PA_tika-vin09_t:1052_4	ārocetī”tiādīsupi. “Jāyattane vā jārattane vā”ti hi idaṃ yadatthaṃ taṃ tesaṃ matiṃ	1052	
PA_tika-vin09_t:1052_5	āroceti, taṃ dassanatthaṃ vuttaṃ. Idāni pana padabhājaniyaṃ vuttanayenāpi atthaṃ	1052	
PA_tika-vin09_t:1052_6	dassetuṃ “apicā”tiādimāha. Kiñcāpi itthiliṅgavasena padabhājaniyaṃ vuttaṃ, “jāyattane	1052	
PA_tika-vin09_t:1052_7	vā jārattane vā”ti pana niddesassa ubhayaliṅgasādhāraṇattā purisaliṅgavasenāpi yojetvā	1052	
PA_tika-vin09_t:1052_8	vattabbanti āha “eteneva upāyenā”tiādi. Muhuttikāti gaṇikā. “Antamaso taṅkhaṇikāyapī”ti	1052	
PA_tika-vin09_t:1052_9	idaṃ nidassanamattanti āha “eteneva upāyenā”tiādi.	1052	
PA_tika-vin09_t:1053_0	Aññatra nālaṃvacanīyāyāti desacārittavasena paṇṇadānādinā apariccattaṃ ṭhapetvā.	1053	
PA_tika-vin09_t:1053_1	Sañcarittavasena bhikkhunā vacanīyā na hotīti nālaṃvacanīyā, taṃ ṭhapetvāti keci.	1053	
PA_tika-vin09_t:1053_2	Appena vā bahunā vā dhanena kītā dhanakkītā. Yasmā pana sā na kītamattāyeva bhariyā,	1053	
PA_tika-vin09_t:1053_3	saṃvāsatthāya pana kītattā bhariyā, tasmāssa niddese “dhanena kiṇitvā vāsetī”ti vuttaṃ.	1053	
PA_tika-vin09_t:1053_4	Chandavāsinīti chandena attano ruciyā vasatīti chandavāsinī. Yasmā pana sā na attano	1053	
PA_tika-vin09_t:1053_5	chandamatteneva bhariyā hoti, purisena pana sampaṭicchitattā, tasmāssa niddese “piyo	1053	
PA_tika-vin09_t:1053_6	piyaṃ vāsetī”ti vuttaṃ. Ādisaddena “bhogavāsinī, paṭavāsinī, odapattakinī, obhaṭacumbaṭā,	1053	
PA_tika-vin09_t:1053_7	dāsī ca bhariyā ca, kammakārī ca bhariyā ca, dhajāhaṭā, muhuttikā”ti imesaṃ aṭṭhannaṃ	1053	
PA_tika-vin09_t:1053_8	ākārānaṃ gahaṇaṃ. Yathā ca “chandavāsinī”tiādīsu aññataravasena vadato visaṅketo	1053	
PA_tika-vin09_t:1053_9	natthi, evaṃ pāḷiyaṃ avuttesupi “hohi kira itthannāmassa bhariyā, jāyā, pajāpati,	1053	
PA_tika-vin09_t:1053_10	puttamātā, gharaṇī, gharasāminī, bhattarandhikā, sussūsikā, paricārikā”ti evamādīsu	10531	
PA_tika-vin09_t:1053_11	saṃvāsaparidīpakesu vacanesu aññataravasena vadantassāpi visaṅketo natthi, tivaṅgasampattiyā āpattiyeva.	10531	
PA_tika-vin09_t:1054_0	Māturakkhitaṃ brūhīti ettha māturakkhitā nāma mātarā rakkhitā, yathā purisena saha	1054	
PA_tika-vin09_t:1054_1	saṃvāsaṃ na kappeti, evaṃ mātarā rakkhitāti attho. Tenevassa padabhājanepi “mātā	1054	
PA_tika-vin09_t:1054_2	rakkhati gopeti, issariyaṃ kāreti, vasaṃ vattetī”ti vuttaṃ. Piturakkhitādīsūti “piturakkhitā,	1054	
PA_tika-vin09_t:1054_3	mātāpiturakkhitā, bhāturakkhitā, bhaginirakkhitā, ñātirakkhitā, gottarakkhitā, dhammarakkhitā,	1054	
PA_tika-vin09_t:1054_4	sārakkhā, saparidaṇḍā”ti evaṃ vuttesu piturakkhitādīsu. Yathā ca ettha, evaṃ “piturakkhitaṃ	1054	
PA_tika-vin09_t:1054_5	brūhī”tiādīsupi nayo veditabbo.	1054	
PA_tika-vin09_t:1055_0	Saṅghassa vā cetiyassa vā gilānassa vā kiccena gacchantassāti ettha bhikkhusaṅghassa	1055	
PA_tika-vin09_t:1055_1	uposathāgāraṃ vā kiñci vā vippakataṃ hoti. Tattha kārukānaṃ bhattavetanatthāya upāsako	1055	
PA_tika-vin09_t:1055_2	vā upāsikāya santikaṃ bhikkhuṃ pahiṇeyya, upāsikā vā upāsakassa, evarūpena saṅghakiccena	1055	
PA_tika-vin09_t:1055_3	gacchantassa anāpatti. Cetiyakamme kariyamānepi eseva nayo. Gilānassa bhesajjatthāyapi	1055	
PA_tika-vin09_t:1055_4	upāsakena vā upāsikāya santikaṃ, upāsikāya vā upāsakassa santikaṃ pahitassa gacchato anāpatti.	1055	
PA_tika-vin09_t:1056_0	Kiñcāpi ettha “itthī nāma manussitthī, na yakkhī na petī na tiracchānagatā. Puriso	1056	
PA_tika-vin09_t:1056_1	nāma manussapuriso, na yakkho”tiādi natthi, tathāpi manussajātikāva itthipurisā idha	1056	
PA_tika-vin09_t:1056_2	adhippetāti āha “tesaṃ manussajātikatā”ti. Nanālaṃvacanīyatāti yathāvuttanayena pariccattā	1056	
PA_tika-vin09_t:1056_3	alaṃvacanīyā. Nivāraṇattho hi ettha alaṃ-saddo. Na alaṃvacanīyā nālaṃvacanīyā, na	1056	
PA_tika-vin09_t:1056_4	nālaṃvacanīyā, tassā bhāvo nanālaṃvacanīyatā, “alaṃvacanīyatā”icceva vuttaṃ hoti.	1056	
PA_tika-vin09_t:1057_0	Paṇṇattinti, imaṃ sikkhāpadaṃ. Kāyavikārenāti sīsukkhipanādikāyavikārena. Tatheva	1057	
PA_tika-vin09_t:1057_1	vīmaṃsitvā tatheva paccāharantassāti hatthamuddādinā kāyavikārena vīmaṃsitvā puna	1057	
PA_tika-vin09_t:1057_2	āgantvā tatheva ārocentassa. Āgamissatīti tava santike dhammassavanādiatthaṃ āgamissati.	1057	
PA_tika-vin09_t:1057_3	Kenaci vutteti āsanasālādīsu nisinnassa kenaci purisena vutte. Sace hi khīṇāsavassa	1057	
PA_tika-vin09_t:1057_4	mātāpitaro kujjhitvā alaṃvacanīyā honti, tañca bhikkhuṃ gharaṃ upagataṃ pitā vadati	1057	
PA_tika-vin09_t:1057_5	“mātā te, tāta, maṃ mahallakaṃ chaḍḍetvā ñātikulaṃ gatā, gaccha naṃ maṃ upaṭṭhātuṃ	1057	
PA_tika-vin09_t:1057_6	pesehī”ti. So ce gantvā taṃ vatvā puna pituno tassā āgamanaṃ vā anāgamanaṃ vā āroceti,	1057	
PA_tika-vin09_t:1057_7	evaṃ ārocentassa tassapi kāyavācato samuṭṭhāti. Tenāha “paṇṇattiṃ ajānantassa panā”tiādi.	1057	
PA_tika-vin09_t:1057_8	Khīṇāsavassapīti ettha pi-saddena sekkhaputhujjanānaṃ vattabbameva natthīti dīpeti.	1057	
PA_tika-vin09_t:1057_9	Pituvacanenāti attano pituvacanena. Gantvāti tassā samīpaṃ gantvā. Paṇṇattiṃ, alaṃvacanīyabhāvañcāti	1057	
PA_tika-vin09_t:1057_10	ubhayaṃ ajānantassapi kāyavācato samuṭṭhāti. Tadubhayanti paṇṇattiṃ, alaṃvacanīyabhāvañca.	10571	
PA_tika-vin09_t:1057_11	Yaṃ pana paṇṇattiṃ jānitvā eteheva tīhi nayehi sañcarittaṃ samāpajjato kāyacittato,	10571	
PA_tika-vin09_t:1057_12	vācācittato, kāyavācācittato ca samuṭṭhāti. Imāni tīṇi paṇṇattijānanacittena “sacittakasamuṭṭhānānī”ti	10571	
PA_tika-vin09_t:1057_13	vuttaṃ, taṃ ayuttaṃ. Na hi paṇṇattiṃ jānitvāpi “nālaṃvacanīyā”ti maññamānassa sacittakehi	10571	
PA_tika-vin09_t:1057_14	samuṭṭhānehi āpatti samuṭṭhātīti vattuṃ yujjati vītikkamacetanāya asambhavato.	10571	
PA_tika-vin09_t:1058	Sañcarittasikkhāpadavaṇṇanā niṭṭhitā.	105	
PA_tika-vin09_t:1059	6. Kuṭikārasikkhāpadavaṇṇanā	105	
PA_tika-vin09_t:1060_0	Saññācikāya panāti ettha santi attavācako tatiyatthe nipāto, yācikāti bhāvasādhano,	1060	
PA_tika-vin09_t:1060_1	tesañca majjhepadalopasamāso. Panāti nipātamattameva. Tenāha “sayaṃ pavattitayācanā	1060	
PA_tika-vin09_t:1060_2	vuccatī”ti. Yā hi attanā pavattitā, sā attano nāma hotīti āha “tasmā”tiādi. Nanu	1060	
PA_tika-vin09_t:1060_3	na sakkā yācanāyeva kuṭiṃ kātunti anuyogaṃ sandhāya tassādhippāyatthaṃ dassetuṃ “sayaṃ	1060	
PA_tika-vin09_t:1060_4	yācitakehī”tiādimāha. Tattha sayaṃ yācitakehīti “vāsiṃ detha, pharasuṃ dethā”tiādinā	1060	
PA_tika-vin09_t:1060_5	sayaṃ yācitakehi. Upakaraṇehīti vāsiyādīhi. Parena bhaṇḍasāmikena “mama ida”nti apariccāgārakkhaṇagopanavasena	1060	
PA_tika-vin09_t:1060_6	pariggahitaṃ parapariggahitakaṃ, parasantakanti vuttaṃ hoti. Mūlacchedavasenāti mūlassa	1060	
PA_tika-vin09_t:1060_7	chindanavasena, parasantakabhāvato mocetvā attano santakaṃ katvāti vuttaṃ hoti. Evañhi	1060	
PA_tika-vin09_t:1060_8	aññātakaappavāritaṭṭhānato yācantassa aññātakaviññattiyā dukkaṭaṃ. Tāvakālikaṃ pana	1060	
PA_tika-vin09_t:1060_9	vaṭṭatīti tāvakālikaṃ katvā yācituṃ vaṭṭati. Sakakammaṃ na yācitabbāti pāṇātipātasikkhāpadarakkhaṇatthaṃ	1060	
PA_tika-vin09_t:1060_10	vuttaṃ. “Hatthakammaṃ dethā”ti aniyametvāpi na yācitabbā. Evaṃ yācitā hi te “sādhu,	10601	
PA_tika-vin09_t:1060_11	bhante”ti bhikkhuṃ uyyojetvā migepi māretvā āhareyyuṃ. Niyametvā pana “vihāre kiñci	10601	
PA_tika-vin09_t:1060_12	kattabbaṃ atthi, tattha hatthakammaṃ dethā”ti yācitabbā. “Kuṭi nāma ullittā vā hoti,	10601	
PA_tika-vin09_t:1060_13	avalittā vā ullittāvalittā vā”ti padabhājane vuttattā “kuṭinti ullittādīsu aññatara”nti	10601	
PA_tika-vin09_t:1060_14	vuttaṃ. Tattha uddhaṃ mukhaṃ littā ullittā. Anto limpantā hi evaṃ limpanti. Adho	10601	
PA_tika-vin09_t:1060_15	mukhaṃ littā avalittā. Bahi limpantā hi evaṃ limpanti. Tenāha “tattha ullittā nāmā”tiādi.	10601	
PA_tika-vin09_t:1060_16	Piṭṭhasaṅghāṭoti dvārabāhā. “Sudhāya vā mattikāya vā”ti etena ṭhapetvā ime dve lepe	10601	
PA_tika-vin09_t:1060_17	avaseso bhasmāgomayādibhedo alepoti dasseti.	10601	
PA_tika-vin09_t:1061_0	Yasmā pana saññācikāya kuṭiṃ karontenāpi idha vuttanayeneva paṭipajjitabbaṃ, tasmā	1061	
PA_tika-vin09_t:1061_1	“sayaṃ vā karontena āṇattiyā vā kārāpentenā”ti vuttaṃ. Ettha ca “sayaṃ vā karontenā”ti	1061	
PA_tika-vin09_t:1061_2	iminā sāmatthiyato labbhamānamatthamāha, na tu padatthato. “Āṇattiyā vā kārāpentenā”ti	1061	
PA_tika-vin09_t:1061_3	pana padatthato. Evañca katvā yadi pana “karontena vā kārāpentena vā”ti vadeyya,	1061	
PA_tika-vin09_t:1061_4	byañjanaṃ vilomitaṃ bhaveyya. Na hi kārāpento karonto nāma hotīti edisī codanā anavakāsāti	1061	
PA_tika-vin09_t:1061_5	daṭṭhabbaṃ. Natthi sāmī pati etissāti asāmikā, taṃ asāmikaṃ, anissaranti attho. Anissaratā	1061	
PA_tika-vin09_t:1061_6	cettha kārāpanenāti āha “kāretā dāyakena virahita”nti. Uddesoti uddisitabbo.	1061	
PA_tika-vin09_t:1062_0	Tatrāti sāmismiṃ bhummavacananti āha “tassā kuṭiyā”ti. Dīghasoti nissakkavacananti	1062	
PA_tika-vin09_t:1062_1	āha “dīghato”ti. Bahikuṭṭeti kuṭṭassa bahi, thusena missako piṇḍo thusapiṇḍo, tassa	1062	
PA_tika-vin09_t:1062_2	pariyanto thusapiṇḍapariyanto, tena, thusamissakamattikāpiṇḍapariyantenāti vuttaṃ	1062	
PA_tika-vin09_t:1062_3	hoti. Thusapiṇḍassūpari setakammaṃ pana abbohārikaṃ. Abbhantare bhavo abbhantarimo,	1062	
PA_tika-vin09_t:1062_4	tena. Yatthāti yassaṃ kuṭiyaṃ. Pamāṇayuttoti pakatividatthiyā navavidatthipamāṇo.	1062	
PA_tika-vin09_t:1062_5	“Tiriyaṃ sattantarā”ti ukkaṃsato pamāṇassa vuttattā “heṭṭhimakoṭiyā catuhatthavitthārā na hotī”ti vuttaṃ.	1062	
PA_tika-vin09_t:1063_0	Sodhetvāti samatalasīmamaṇḍalasadisaṃ katvā. Padabhājane vuttanayena saṅghaṃ tikkhattuṃ	1063	
PA_tika-vin09_t:1063_1	yācitvāti “saṅghaṃ upasaṅkamitvā ekaṃsaṃ uttarāsaṅgaṃ karitvā vuḍḍhānaṃ bhikkhūnaṃ	1063	
PA_tika-vin09_t:1063_2	pāde vanditvā ukkuṭikaṃ nisīditvā añjaliṃ paggahetvā evamassa vacanīyo ‘ahaṃ, bhante,	1063	
PA_tika-vin09_t:1063_3	saññācikāya kuṭiṃ kattukāmo asāmikaṃ attuddesaṃ, sohaṃ, bhante, saṅghaṃ kuṭivatthuolokanaṃ	1063	
PA_tika-vin09_t:1063_4	yācāmī”’ti padabhājane vuttanayena tikkhattuṃ yācitvā. Saṅghena vā sammatāti padabhājaniyaṃ	1063	
PA_tika-vin09_t:1063_5	vuttena ñattidutiyakammena, apalokanakammavasena vā saṅghena sammatā. Vatthūti kuṭivatthu.	1063	
PA_tika-vin09_t:1063_6	Anārambhanti anupaddavaṃ. Parito kamati gacchati etthāti parikkamanaṃ, tena saha	1063	
PA_tika-vin09_t:1063_7	vattatīti saparikkamanaṃ, saupacāranti attho. Tenāha “tehi bhikkhūhī”tiādi.	1063	
PA_tika-vin09_t:1064_0	Kipillikādīnanti ettha kipillikā nāma rattakāḷapiṅgalādibhedā yā kāci, tā ādi yesaṃ	1064	
PA_tika-vin09_t:1064_1	tāni kipillikādīni, tesaṃ. Ādisaddena upacikādīnaṃ saṅgahaṇaṃ. Āsayoti nibaddhavasanaṭṭhānaṃ,	1064	
PA_tika-vin09_t:1064_2	so ādi yesaṃ te āsayādayo, tehi. Ādisaddena cettha nissitassa gahaṇaṃ. Soḷasahi upaddavehīti	1064	
PA_tika-vin09_t:1064_3	“kipillikānaṃ vā āsayo hoti, upacikānaṃ vā undūrānaṃ vā ahīnaṃ vā vicchikānaṃ vā	1064	
PA_tika-vin09_t:1064_4	satapadīnaṃ vā hatthīnaṃ vā assānaṃ vā sīhānaṃ vā byagghānaṃ vā dīpīnaṃ vā acchānaṃ	1064	
PA_tika-vin09_t:1064_5	vā taracchānaṃ vā yesaṃ kesañci tiracchānagatānaṃ pāṇānaṃ vā āsayo hoti, pubbaṇṇanissitaṃ	1064	
PA_tika-vin09_t:1064_6	vā hoti, aparaṇṇaabbhāghātaāghātanasusānauyyānarājavatthuhatthisālāassasālābandhanāgārapānāgārasūnaracchācaccarasabhāsaṃsaraṇanissitaṃ	1064	
PA_tika-vin09_t:1064_7	vā hotī”ti evaṃ vuttehi soḷasahi upaddavehi. Tattha ca abbhāghātaṃ nāma kāraṇāgharaṃ.	1064	
PA_tika-vin09_t:1064_8	Āghātanaṃ nāma dhammagandhikā. Susānanti mahāsusānaṃ. Saṃsaraṇaṃ nāma anibbijjhagamanīyo gatapaccāgatamaggo.	1064	
PA_tika-vin09_t:1065_0	Āvijjhituṃ sakkuṇeyyatāyāti chinnataṭādīnamabhāvato anupariyāyituṃ sakkuṇeyyatāya.	1065	
PA_tika-vin09_t:1065_1	Tena bhikkhunāti kuṭikārakena bhikkhunā. Yācitehīti “ekaṃsaṃ uttarāsaṅgaṃ karitvā	1065	
PA_tika-vin09_t:1065_2	vuḍḍhānaṃ bhikkhūnaṃ pāde vanditvā ukkuṭikaṃ nisīditvā añjaliṃ paggahetvā evamassa	1065	
PA_tika-vin09_t:1065_3	vacanīyo ‘ahaṃ, bhante, saññācikāya kuṭiṃ kattukāmo asāmikaṃ attuddesaṃ, sohaṃ, bhante,	1065	
PA_tika-vin09_t:1065_4	saṅghaṃ kuṭivatthudesanaṃ yācāmī”’ti tikkhattuṃ yācitehi. Ñattidutiyena kammenāti –	1065	
PA_tika-vin09_t:1066_0	“Suṇātu me, bhante, saṅgho, ayaṃ itthannāmo bhikkhu saññācikāya kuṭiṃ kattukāmo asāmikaṃ	1066	
PA_tika-vin09_t:1066_1	attuddesaṃ, so saṅghaṃ kuṭivatthudesanaṃ yācati. Yadi saṅghassa pattakallaṃ, saṅgho	1066	
PA_tika-vin09_t:1066_2	itthannāmassa bhikkhuno kuṭivatthuṃ deseyya. Esā ñatti. Suṇātu me, bhante, saṅgho,	1066	
PA_tika-vin09_t:1066_3	ayaṃ itthannāmo bhikkhu saññācikāya kuṭiṃ kattukāmo asāmikaṃ attuddesaṃ, so saṅghaṃ	1066	
PA_tika-vin09_t:1066_4	kuṭivatthudesanaṃ yācati. Saṅgho itthannāmassa bhikkhuno kuṭivatthuṃ deseti, yassāyasmato	1066	
PA_tika-vin09_t:1066_5	khamati itthannāmassa bhikkhuno kuṭivatthussa desanā, so tuṇhassa. Yassa nakkhamati,	1066	
PA_tika-vin09_t:1066_6	so bhāseyya. Desitaṃ saṅghena itthannāmassa bhikkhuno kuṭivatthu, khamati saṅghassa,	1066	
PA_tika-vin09_t:1066_7	tasmā tuṇhī, evametaṃ dhārayāmī”ti –	1066	
PA_tika-vin09_t:1067_0	Evaṃ padabhājane vuttena ñattidutiyena kammena. Āḷavikā nāma āḷaviraṭṭhe jātā dārakā,	1067	
PA_tika-vin09_t:1067_1	te pabbajitakālepi “āḷavikā”tveva paññāyiṃsu. Te sandhāya vuttaṃ āḷavike bhikkhū”ti.	1067	
PA_tika-vin09_t:1067_2	Lepe ghaṭiteti antolepe vā antolepena saddhiṃ bhittiñca chadanañca ekābaddhaṃ katvā	1067	
PA_tika-vin09_t:1067_3	ghaṭite, bahilepe vā bahilepena saddhiṃ ghaṭite. Dve ca dukkaṭāni sārambhaaparikkamanavasena.	1067	
PA_tika-vin09_t:1067_4	Ubhayavipannāti ubhayehi desanāpamāṇehi vipannā virahitā ubhayavipannā, adesitavatthukā	1067	
PA_tika-vin09_t:1067_5	pamāṇātikkantāti attho. Tasminti dvārabandhe vā vātapāne vā. Lepo na ghaṭiyatīti	1067	
PA_tika-vin09_t:1067_6	pubbe dinnalepo dvārabandhena vā vātapānena vā saddhiṃ na ghaṭiyati, ekābaddhaṃ hutvā	1067	
PA_tika-vin09_t:1067_7	na tiṭṭhatīti vuttaṃ hoti. Tanti dvārabandhaṃ vā vātapānaṃ vā parāmasati. Paṭhamamevāti	1067	
PA_tika-vin09_t:1067_8	lepakiccassa niṭṭhitattā dvārabandhavātapānānaṃ ṭhapanato pubbeyeva, lepassa niṭṭhitakkhaṇeyevāti	1067	
PA_tika-vin09_t:1067_9	adhippāyo. “Bhikkhu kuṭiṃ karoti desitavatthukaṃ pamāṇikaṃ sārambhaṃ saparikkamanaṃ,	1067	
PA_tika-vin09_t:1067_10	āpatti dukkaṭassa. Bhikkhu kuṭiṃ karoti desitavatthukaṃ pamāṇikaṃ anārambhaṃ aparikkamanaṃ,	10671	
PA_tika-vin09_t:1067_11	āpatti dukkaṭassā”ti padabhājaniyaṃ vuttattā “kevalaṃ sārambhāyā”tiādi vuttaṃ. Vippakatanti	10671	
PA_tika-vin09_t:1067_12	aniṭṭhitaṃ. Aññassa dadato cāti aññassa puggalassa vā saṅghassa vā dadato ca. Guhā	10671	
PA_tika-vin09_t:1067_13	nāma iṭṭhakaguhā vā silāguhā vā dāruguhā vā bhūmiguhā vā. Tiṇakuṭi nāma sattabhūmikopi	10671	
PA_tika-vin09_t:1067_14	pāsādo tiṇacchadano “tiṇakuṭikā”ti vuccati. Aññassāti ācariyassa vā upajjhāyassa	10671	
PA_tika-vin09_t:1067_15	vā saṅghassa vā. Vāsāgāraṃ ṭhapetvāti attano vasanatthāya vāsāgāraṃ ṭhapetvā. Uposathāgārādīsūti	10671	
PA_tika-vin09_t:1067_16	ettha ādisaddena jantāgharabhojanasālāaggisālānaṃ gahaṇaṃ. Heṭṭhimapamāṇasambhavoti	10671	
PA_tika-vin09_t:1067_17	catuhatthavitthiṇṇatā. Adesāpetvā karototi vatthuṃ adesāpetvā pamāṇātikkantaṃ, pamāṇayuttaṃ	10671	
PA_tika-vin09_t:1067_18	vā karoto. Ettha ca vatthuno adesāpanaṃ akiriyā. Kuṭikaraṇaṃ kiriyā.	10671	
PA_tika-vin09_t:1068	Kuṭikārasikkhāpadavaṇṇanā niṭṭhitā.	106	
PA_tika-vin09_t:1069	7. Vihārakārasikkhāpadavaṇṇanā	106	
PA_tika-vin09_t:1070_0	Mahantaṃ lāti gaṇhātīti mahallako, taṃ mahallakaṃ. Yo ca yaṃ gaṇhāti, so tassa atthīti	1070	
PA_tika-vin09_t:1070_1	āha “mahantabhāvo etassa atthīti mahallako”ti. So ca mahantabhāvo kena, kuto cāti	1070	
PA_tika-vin09_t:1070_2	āha “sasāmikabhāvenā”tiādi. Na kevalaṃ sasāmikabhāvenevāti āha “yasmā vā”tiādi. Yadi	1070	
PA_tika-vin09_t:1070_3	evaṃ atha kasmā “mahallako nāma vihāro sasāmiko vuccatī”ti ettakameva padabhājane	1070	
PA_tika-vin09_t:1070_4	vuttanti āha “yasmā panā”tiādi. Viharanti etthāti vihāro, āvāso. Mātikāyaṃ bhikkhū	1070	
PA_tika-vin09_t:1070_5	vā anabhineyyāti ettha vā-saddo “ayaṃ vā so mahānāgo”tiādīsu viya avadhāraṇattho.	1070	
PA_tika-vin09_t:1071_0	Kosambiyanti evaṃnāmake nagare. Tassa kira nagarassa ārāmapokkharaṇiādīsu tesu tesu	1071	
PA_tika-vin09_t:1071_1	ṭhānesu kosambarukkhāva ussannā ahesuṃ, tasmā taṃ “kosambī”ti saṅkhaṃ gacchati. “Kusumbassa	1071	
PA_tika-vin09_t:1071_2	nāma isino assamato avidūre māpitattā”ti eke. Channattheraṃ ārabbhāti yo abhinikkhamanakāle	1071	
PA_tika-vin09_t:1071_3	saddhiṃ nikkhanto, yassa ca satthārā parinibbānakāle brahmadaṇḍo āṇatto, taṃ channattheraṃ	1071	
PA_tika-vin09_t:1071_4	ārabbha. Cetiyarukkhanti cittīkataṭṭhena cetiyaṃ, pūjārahānaṃ devaṭṭhānānametaṃ adhivacanaṃ,	1071	
PA_tika-vin09_t:1071_5	“cetiya”nti sammataṃ rukkhaṃ cetiyarukkhaṃ. Vatthuno adesanāya āpajjanato “akiriyamattato	1071	
PA_tika-vin09_t:1071_6	samuṭṭhānabhāvo”ti vuttaṃ. Matta-saddena kiriyato samuṭṭhānataṃ paṭikkhipati. Keci	1071	
PA_tika-vin09_t:1071_7	pana “vatthuadesanāya, kuṭikaraṇena ca samuṭṭhānato kiriyākiriyato samuṭṭhātī”ti	1071	
PA_tika-vin09_t:1071_8	vadanti. Pamāṇaniyamābhāvova viseso.	1071	
PA_tika-vin09_t:1072	Vihārakārasikkhāpadavaṇṇanā niṭṭhitā.	107	
PA_tika-vin09_t:1073	8. Duṭṭhadosasikkhāpadavaṇṇanā	107	
PA_tika-vin09_t:1074_0	Dūsīyatīti duṭṭho, dūseti paraṃ vināsetīti doso. Tenāha “dūsito cevā”tiādi. Idāni	1074	
PA_tika-vin09_t:1074_1	“dūsito ceva dūsako cā”ti iminā saṅkhepena vuttamevatthaṃ vitthāretvā dassetuṃ “uppanne	1074	
PA_tika-vin09_t:1074_2	hi dose”tiādimāha. Pakatibhāvaṃ jahāpitoti sommabhāvaṃ jahāpitoti attho, vikāramāpāditoti	1074	
PA_tika-vin09_t:1074_3	vuttaṃ hoti. Ākāranānāttenāti dūsitākārassa ceva dūsakākārassa cāti imesaṃ dvinnaṃ	1074	
PA_tika-vin09_t:1074_4	ākārānaṃ nānābhāvena. Nappatitoti pītisukhādīhi na abhigato anupagato, na upagatoti	1074	
PA_tika-vin09_t:1074_5	attho. Yo ca pītisukhādīhi anupagato, so tehi vajjito nāma hotīti āha “pītisukhādīhi	1074	
PA_tika-vin09_t:1074_6	vivajjito”ti. Yo ca tehi vajjito, na so tehi abhisaṭo nāma hotīti āha “na abhisaṭo”ti,	1074	
PA_tika-vin09_t:1074_7	pītisukhādīhi na patthaṭoti attho. Nāssa mūlanti amūlakaṃ. Taṃ pana amūlakattaṃ yasmā	1074	
PA_tika-vin09_t:1074_8	codakavasena adhippetaṃ, na cuditakavasena, tasmā tadatthaṃ dassetuṃ “yaṃ codakenā”tiādi	1074	
PA_tika-vin09_t:1074_9	vuttaṃ. Tattha yanti pārājikaṃ. Etanti cuditakassa āpannānāpannattaṃ. Idhāti imasmiṃ sikkhāpade.	1074	
PA_tika-vin09_t:1075_0	Idāni attanā vuttameva diṭṭhādiṃ vivarituṃ “ettha cā”tiādi vuttaṃ. Tathevāti “pasādasotena	1075	
PA_tika-vin09_t:1075_1	vā dibbasotena vā”ti imamatthaṃ atidisati. Parisaṅkitaṃ pana tividhaṃ diṭṭhaparisaṅkitaṃ,	1075	
PA_tika-vin09_t:1075_2	sutaparisaṅkitaṃ, mutaparisaṅkitanti. Tattha bhikkhuñca mātugāmañca tathārūpe ṭhāne	1075	
PA_tika-vin09_t:1075_3	disvā “addhā imehi kata”nti vā “karissantī”ti vā parisaṅkitaṃ, idaṃ diṭṭhaparisaṅkitaṃ	1075	
PA_tika-vin09_t:1075_4	nāma. Andhakāre vā paṭicchannokāse vā bhikkhussa ca mātugāmassa ca vacanaṃ sutvā	1075	
PA_tika-vin09_t:1075_5	dutiyassa atthibhāvaṃ ajānato pubbe vuttanayena parisaṅkitaṃ, idaṃ sutaparisaṅkitaṃ	1075	
PA_tika-vin09_t:1075_6	nāma. Dhuttehi itthīhi saddhiṃ paccantavihāre maṇḍape vā sālādīsu vā pupphagandhamaṃsasurādīni	1075	
PA_tika-vin09_t:1075_7	anubhavitvā gataṭṭhānaṃ disvā “kena nu kho idaṃ kata”nti vīmaṃsantena tatra kenaci	1075	
PA_tika-vin09_t:1075_8	bhikkhunā gandhādīhi pūjā katā hoti, bhesajjatthāya ariṭṭhaṃ vā pītaṃ, so tassa gandhaṃ	1075	
PA_tika-vin09_t:1075_9	ghāyitvā “ayaṃ so bhavissatī”ti parisaṅkitaṃ, idaṃ mutaparisaṅkitaṃ nāma. Evaṃ tividhassa	1075	
PA_tika-vin09_t:1075_10	parisaṅkitassa abhāvo aparisaṅkitaṃ. Tenāha “diṭṭhasutamutavasena cetasā aparisaṅkita”nti.	10751	
PA_tika-vin09_t:1075_11	Tañca panetaṃ diṭṭhādikaṃ na kevalaṃ attano vāti āha “attano vā parassa vā”ti. Yasmā	10751	
PA_tika-vin09_t:1075_12	“tvaṃ paṇḍako”tiādivacanenāpi codayato āpattiyeva, tasmā “bhikkhuno anurūpesu ekūnavīsatiyā	10751	
PA_tika-vin09_t:1075_13	aññatarenā”ti vuttaṃ. Yadi evaṃ atha kasmā padabhājane “pārājikena dhammenāti catunnaṃ	10751	
PA_tika-vin09_t:1075_14	aññatarenā”ti vuttanti āha “padabhājane panā”tiādi. Upasagganipātānaṃ vācakasaddasanniṭṭhāne	10751	
PA_tika-vin09_t:1075_15	tadatthajotanabhāvena pavattanato “dhaṃseyyā”ti vuttaṃ. Dhaṃsanañcettha abhibhavanaṃ.	10751	
PA_tika-vin09_t:1075_16	Tenāha “abhibhaveyyā”ti. “Tvaṃ methunaṃ dhammaṃ paṭisevī”tiādinā nayena pavattāti	10751	
PA_tika-vin09_t:1075_17	“tvaṃ methunaṃ dhammaṃ paṭisevi, adinnaṃ ādiyi, manussaṃ ghātayittha, abhūtaṃ ārocayitthā”ti	10751	
PA_tika-vin09_t:1075_18	evaṃ pavattā. Ettha ca “assamaṇosī’ti avandanakāraṇassa avuttattā antimavatthuṃ ajjhāpanno	10751	
PA_tika-vin09_t:1075_19	na vanditabbo”ti vadanti, taṃ na gahetabbaṃ avandiyesu antimavatthuṃ ajjhāpannassa	10751	
PA_tika-vin09_t:1075_20	avuttattā, “pacchā upasampannena pure upasampanno vandiyo”ti vuttattā ca. Idaṃ pana	10752	
PA_tika-vin09_t:1075_21	attanā vattabbaṃ dassetuṃ vuttaṃ.	10752	
PA_tika-vin09_t:1076_0	Samīpeti dvādasahatthapamāṇe padese. Sikkhāpaccakkhānameva hi hatthamuddāya sīsaṃ	1076	
PA_tika-vin09_t:1076_1	na eti, idaṃ pana anuddhaṃsanaṃ, abhūtarocanañca etiyeva. Tenāha “hatthamuddāya eva	1076	
PA_tika-vin09_t:1076_2	vā”ti. Brahmacariyāti brahmaṃ seṭṭhaṃ pasatthaṃ cariyanti brahmacariyaṃ, brahmūnaṃ	1076	
PA_tika-vin09_t:1076_3	vā seṭṭhānaṃ buddhapaccekabuddhaariyasāvakānaṃ, brahmānañca cariyanti brahmacariyaṃ,	1076	
PA_tika-vin09_t:1076_4	tamhā brahmacariyā. Tenāha “seṭṭhacariyā”ti. Sādhu vatassa ekantena bhaddakaṃ bhaveyya.	1076	
PA_tika-vin09_t:1076_5	“Tajjanīyakammādisattavidhampi kammaṃ karissāmā”ti āpattiyā codentassa adhippāyo	1076	
PA_tika-vin09_t:1076_6	kammādhippāyo. “Āpattito vuṭṭhāpessāmā”ti adhippāyo vuṭṭhānādhippāyo. Anuvijjanādhippāyoti	1076	
PA_tika-vin09_t:1076_7	vīmaṃsanādhippāyo, upaparikkhādhippāyo. Anuvijjakenāti saṅghamajjhe otiṇṇaṃ adhikaraṇaṃ	1076	
PA_tika-vin09_t:1076_8	vinicchinituṃ nisinnena vinayadharena. Kiṃ te diṭṭhanti tayā kiṃ diṭṭhaṃ, paṭhamaṃ	1076	
PA_tika-vin09_t:1076_9	pārājikaṃ ajjhāpajjanto diṭṭho, dutiyaṃ tatiyaṃ catutthaṃ pārājikaṃ āpajjanto diṭṭhoti	1076	
PA_tika-vin09_t:1076_10	vuttaṃ hoti. Ādisaddena “kinti te diṭṭhaṃ, kadā te diṭṭhaṃ, kattha te diṭṭha”nti	10761	
PA_tika-vin09_t:1076_11	imaṃ nayaṃ saṅgaṇhāti.	10761	
PA_tika-vin09_t:1077_0	Samanatthāya pavattamānehi samathehi adhikātabbanti adhikaraṇaṃ. Yathā hi samanavasena	1077	
PA_tika-vin09_t:1077_1	samathānaṃ vivādādīsu adhikatabhāvo, evaṃ vivādādīnaṃ tehi adhikattabbatāti. Tenāha	1077	
PA_tika-vin09_t:1077_2	“samathehi adhikaraṇīyabhāvenā”tiādi. Iminā hi adhikaraṇasaddassa kammasādhanatā	1077	
PA_tika-vin09_t:1077_3	vuttā. Adhikaraṇanti vivādādhikaraṇaṃ anuvādādhikaraṇaṃ āpattādhikaraṇaṃ kiccādhikaraṇanti	1077	
PA_tika-vin09_t:1077_4	catubbidhaṃ adhikaraṇaṃ. Vivādādīni adhikaraṇāni samenti vūpasamentīti samathā, sammukhāvinayādayo.	1077	
PA_tika-vin09_t:1077_5	Atha vā adhikarīyanti etthāti adhikaraṇaṃ. Ke adhikarīyanti? Samathā. Kathaṃ adhikarīyanti?	1077	
PA_tika-vin09_t:1077_6	Samanavasena. Adhikaraṇaṃ samenti vūpasamentītipi samathāti evampettha attho daṭṭhabbo.	1077	
PA_tika-vin09_t:1077_7	Āpattādhikaraṇaṃ ṭhapetvā sesādhikaraṇehi codanāya abhāvato “idaṃ pana pārājikasaṅkhātaṃ	1077	
PA_tika-vin09_t:1077_8	āpattādhikaraṇameva adhippeta”nti vuttaṃ. Āpattiyeva adhikaraṇaṃ āpattādhikaraṇaṃ.	1077	
PA_tika-vin09_t:1077_9	Anuddhaṃsitakkhaṇeyeva saṅghādiseso, so ce taṅkhaṇeyeva jānātīti adhippāyo.	1077	
PA_tika-vin09_t:1078_0	Mettiyabhūmajaketi mettiyañca bhūmajakañca. Chabbaggiyānaṃ aggapurisā ete. Suddhaṃ	1078	
PA_tika-vin09_t:1078_1	vāti pārājikamanāpannaṃ vā. “Sace so taṅkhaṇeyeva jānātī”ti iminā āvajjanasamayamāha.	1078	
PA_tika-vin09_t:1078_2	Taṅkhaṇeyeva jānanaṃ nāma dukkaraṃ, samayena āvajjitvā ñāte pana ñātameva hoti. Pacchā	1078	
PA_tika-vin09_t:1078_3	ce jānāti, sīsaṃ na eti. Sikkhāpaccakkhānaabhūtārocanaduṭṭhullavācāattakāmaduṭṭhadosabhūtārocanasikkhāpadānīti	1078	
PA_tika-vin09_t:1078_4	sabbāneva hi imāni ekaparicchedāni. Yasmā pana parammukhā sattahipi āpattikkhandhehi	1078	
PA_tika-vin09_t:1078_5	vadato dukkaṭameva, tasmā “parammukhā codentassa pana sīsaṃ na etī”ti vuttaṃ. Vuttanayāpattiyoti	1078	
PA_tika-vin09_t:1078_6	“vācāya vācāyā”tiādinā vuttanayā saṅghādisesadukkaṭāpattiyo. Tathevāti vācāya vācāyeva.	1078	
PA_tika-vin09_t:1078_7	Vadantassāti sattahipi āpattikkhandhehi upasampannaṃ sammukhā vadantassa. Vuttanayenevāti	1078	
PA_tika-vin09_t:1078_8	vācāya vācāyeva. Okāsaṃ kāretvā upasampannaṃ sammukhā vadantassa vācāya vācāya pācittiyanti	1078	
PA_tika-vin09_t:1078_9	āha “okāsaṃ kāretvā vadantassa pācittiyamevā”ti. Evasaddena dukkaṭaṃ nivattīyati.	1078	
PA_tika-vin09_t:1078_10	Asammukhā sattahipi āpattikkhandhehi vadantassa dukkaṭaṃ. Sattavidhampi kammanti	10781	
PA_tika-vin09_t:1078_11	tajjanīyaṃ, niyasaṃ, pabbājanīyaṃ, paṭisāraṇīyaṃ, tividhañca ukkhepanīyanti sattavidhampi kammaṃ.	10781	
PA_tika-vin09_t:1079_0	Uposathaṃ vā pavāraṇaṃ vā ṭhapentassa ca okāsakammaṃ natthīti ettha uposathato pure	1079	
PA_tika-vin09_t:1079_1	vā pacchā vā ṭhapitopi aṭṭhapito hoti. Khette ṭhapito pana ṭhapito hoti, tasmā “suṇātu	1079	
PA_tika-vin09_t:1079_2	me, bhante, saṅgho, ajjuposatho pannaraso, yadi saṅghassa pattakallaṃ, saṅgho uposathaṃ	1079	
PA_tika-vin09_t:1079_3	kareyyā”ti ettha yāva re-kāraṃ bhaṇati, tāva ṭhapetabbo, idaṃ khettaṃ. Yya-kāre pana	1079	
PA_tika-vin09_t:1079_4	vutte ṭhapentena pacchā ṭhapito nāma hoti. “Suṇātu me”ti anāraddhe ṭhapentena pure	1079	
PA_tika-vin09_t:1079_5	ṭhapito hoti. Pavāraṇāṭṭhapanaṃ pana sabbasaṅgāhikaṃ, puggalikañcāti duvidhaṃ. Tattha	1079	
PA_tika-vin09_t:1079_6	sabbasaṅgāhike “suṇātu me, bhante, saṅgho…pe… saṅgho tevācikaṃ pavāreyyā”ti su-kārato	1079	
PA_tika-vin09_t:1079_7	yāva re-kāro, tāva apariyositāva hoti pavāraṇā, etthantare ekapadepi ṭhapentena ṭhapitā	1079	
PA_tika-vin09_t:1079_8	hoti pavāraṇā. Yya-kāre pana patte pariyositāva hoti, tasmā tato paṭṭhāya ṭhapentena	1079	
PA_tika-vin09_t:1079_9	aṭṭhapitā hoti. Puggalikaṭṭhapane pana “saṅghaṃ, bhante, pavāremi…pe… tatiyampi bhante	1079	
PA_tika-vin09_t:1079_10	saṅghaṃ pavāremi diṭṭhena vā…pe… passanto paṭī”ti saṃ-kārato yāva ayaṃ sabbapacchimo	10791	
PA_tika-vin09_t:1079_11	ṭi-kāro, tāva apariyositāva hoti pavāraṇā, etthantare ekapadepi ṭhapentena ṭhapitā	10791	
PA_tika-vin09_t:1079_12	hoti pavāraṇā. “Karissāmī”ti vutte pana pariyositā hoti, tasmā “karissāmī”ti etasmiṃ	10791	
PA_tika-vin09_t:1079_13	pade sampatte ṭhapitāpi aṭṭhapitā hoti. Eseva nayo dvevācikaekavācikasamānavassikāsu.	10791	
PA_tika-vin09_t:1079_14	Etāsupi hi ṭi-kārāvasānaṃyeva ṭhapanakkhettanti. Tenāha “ṭhapanakkhettaṃ pana jānitabba”nti.	10791	
PA_tika-vin09_t:1079_15	Osaṭe vatthusminti codakena attanā vattabbe saṅghamajjhe udāhaṭe. Idañca idañca karotīti	10791	
PA_tika-vin09_t:1079_16	pāṇātipātaṃ, adinnādānañca karoti, jātarūparajatañca paṭiggaṇhāti. Asuko ca asuko	10791	
PA_tika-vin09_t:1079_17	ca assamaṇo, anupāsakoti akkosādhippāyena parammukhā vadantassa dukkaṭaṃ, sammukhā	10791	
PA_tika-vin09_t:1079_18	vadantassa pana pācittiyameva. Tenāha “sace pana odissa niyametvā”tiādi. Saṅkhyupagamananti vohārūpagamanaṃ.	10791	
PA_tika-vin09_t:1080	Duṭṭhadosasikkhāpadavaṇṇanā niṭṭhitā.	108	
PA_tika-vin09_t:1081	9. Aññabhāgiyasikkhāpadavaṇṇanā	108	
PA_tika-vin09_t:1082_0	Aññabhāgassāti aññakoṭṭhāsassa, yaṃ codetukāmo, tassa jātiādito aññassa tiracchānajātiādikoṭṭhāsassāti	1082	
PA_tika-vin09_t:1082_1	vuttaṃ hoti. Idanti napuṃsakaniddesena chagalakādiṃ niddisati, ayaṃ chagalakādikoti	1082	
PA_tika-vin09_t:1082_2	attho, adhikaraṇasaddāpekkhāya vā napuṃsakaniddeso, idaṃ chagalakādisaṅkhātaṃ adhikaraṇanti	1082	
PA_tika-vin09_t:1082_3	vuttaṃ hoti. Aññabhāgo vāti tiracchānajātiādibhedo añño koṭṭhāso vā. Assāti chagalakādikassa.	1082	
PA_tika-vin09_t:1082_4	Aññabhāgiyaṃ chagalakādi. Ettha ca “aññabhāgasambandhi aññabhāgiya”nti paṭhamaviggahassa	1082	
PA_tika-vin09_t:1082_5	attho, “aññabhāgavantaṃ aññabhāgiya”nti dutiyaviggahassa. Ṭhapetvā pana tiracchānajātiādikaṃ	1082	
PA_tika-vin09_t:1082_6	paramatthato visuṃ chagalakādike asatipi “paṭimāya sarīra”ntiādīsu viya abhedepi	1082	
PA_tika-vin09_t:1082_7	bhedakappanāya pavattalokavohāravasena “aññabhāgassa idaṃ, aññabhāgo vā assa atthī”ti	1082	
PA_tika-vin09_t:1082_8	vuttanti daṭṭhabbaṃ. Adhikarīyati etthāti adhikaraṇaṃ. Tenāha “ādhāro veditabbo”ti.	1082	
PA_tika-vin09_t:1082_9	Ādharīyati asminti ādhāro, patiṭṭhānaṃ. Tenāha “vatthu adhiṭṭhānanti vuttaṃ hotī”ti.	1082	
PA_tika-vin09_t:1083_0	Idāni “aññabhāgassa ida”ntiādinā saṅkhepena vuttamevatthaṃ kevalaṃ nayadassanatthaṃ	1083	
PA_tika-vin09_t:1083_1	aṭṭhuppattiyaṃ āgatameva gahetvā vibhajanto “yo hi so”tiādimāha. Tena nanu anāgate	1083	
PA_tika-vin09_t:1083_2	evaṃ codentānaṃ pāpabhikkhūnaṃ lesokāsapidahanatthaṃ idaṃ sikkhāpadaṃ paññattaṃ,	1083	
PA_tika-vin09_t:1083_3	na pana mettiyabhūmajakānaṃ. Tesañhi ādikammikattā anāpatti, tasmā sāmaññena attho	1083	
PA_tika-vin09_t:1083_4	vibhajitabbo. Na pana “yo hi so aṭṭhuppattiyaṃ dabbo mallaputto”tiādinā visesenāti	1083	
PA_tika-vin09_t:1083_5	edisī codanā anavakāsāti daṭṭhabbaṃ. Hīti kāraṇatthe nipāto, yasmāti vuttaṃ hoti.	1083	
PA_tika-vin09_t:1083_6	Aṭṭhuppattiyanti atthassa uppatti atthuppatti, atthuppattiyeva aṭṭhuppatti, tassaṃ	1083	
PA_tika-vin09_t:1083_7	aṭṭhuppattiyaṃ, sikkhāpadassa nidāneti vuttaṃ hoti. Chagalakoti setachagalako. Soti	1083	
PA_tika-vin09_t:1083_8	chagalako. Imassa pana “hotī”ti iminā sambandho. Aññassa…pe… chagalakabhāvassa cāti	1083	
PA_tika-vin09_t:1083_9	“tiracchānajātiyā ceva chagalakabhāvassa cā”ti saṅkhātassa aññassa bhāgassa koṭṭhāsassa, pakkhassāti attho.	1083	
PA_tika-vin09_t:1084_0	Kutoyamañño, yato “aññassa bhāgassā”ti vuttanti āha “yvāyaṃ…pe… tato”ti. Tattha manussajāti	1084	
PA_tika-vin09_t:1084_1	ceva bhikkhubhāvo cāti yo ayaṃ bhāgo koṭṭhāso pakkhoti sambandho, “manussajāti ceva	1084	
PA_tika-vin09_t:1084_2	bhikkhubhāvo cā”ti saṅkhāto yo ayaṃ bhāgo koṭṭhāso pakkhoti attho. Tatoti “manussajāti	1084	
PA_tika-vin09_t:1084_3	ceva bhikkhubhāvo cā”ti bhāgato. So vā aññabhāgoti yathāvuttatiracchānajātichagalakabhāvasaṅkhāto	1084	
PA_tika-vin09_t:1084_4	so aññabhāgo vā. Assāti chagalakassa. Atthīti upalabbhati. Tasmāti yasmā aññabhāgassa	1084	
PA_tika-vin09_t:1084_5	chagalako hoti, yasmā ca so vā aññabhāgo assa atthi, tasmā. Aññabhāgiyasaṅkhyaṃ labhatīti	1084	
PA_tika-vin09_t:1084_6	ettha “so yvāya”nti idha so-saddameva ānetvā so aññabhāgiyasaṅkhaṃ labhatīti yojetabbaṃ,	1084	
PA_tika-vin09_t:1084_7	“so”ti vā pāṭhaseso daṭṭhabbo. Ca-saddo samuccayattho. So pana adhikaraṇasaddato	1084	
PA_tika-vin09_t:1084_8	paraṃ daṭṭhabbo, “adhikaraṇa”nti ca veditabboti. Tesanti mettiyabhūmajakānaṃ. Imaṃ	1084	
PA_tika-vin09_t:1084_9	mayaṃ dabbaṃ mallaputtaṃ nāma karomāti chagalakaṃ ajikāya vippaṭipajjantaṃ disvā	1084	
PA_tika-vin09_t:1084_10	“mayaṃ, āvuso, imaṃ chagalakaṃ dabbaṃ mallaputtaṃ nāma karomā”ti vadantānaṃ. Nāmakaraṇasaññāyāti	10841	
PA_tika-vin09_t:1084_11	nāmakaraṇasaṅkhātāya saññāya. Etthāpi “yo so”tiādikaṃ ānetvā tassā nāmakaraṇasaññāya	10841	
PA_tika-vin09_t:1084_12	yo so aṭṭhuppattiyaṃ “dabbo mallaputto nāmā”ti chagalako vutto, so yasmā ādhāro vatthu	10841	
PA_tika-vin09_t:1084_13	adhiṭṭhānanti yojetabbaṃ.	10841	
PA_tika-vin09_t:1085_0	Idāni kathametaṃ viññāyati “adhikaraṇa”nti cettha ādhāro veditabbo, na vivādādhikaraṇādīsu	1085	
PA_tika-vin09_t:1085_1	aññataranti anuyogaṃ sandhāyāha “tañhi sandhāyā”tiādi. Tattha tanti tassā nāmakaraṇasaññāya	1085	
PA_tika-vin09_t:1085_2	adhiṭṭhānabhūtaṃ chagalakaṃ paccāmasati. Vivādādhikaraṇādīsu aññataraṃ sandhāya na	1085	
PA_tika-vin09_t:1085_3	vuttanti sambandho. Tattha kāraṇaṃ pucchati “kasmā”ti. Kāraṇamāha “asambhavato”ti.	1085	
PA_tika-vin09_t:1085_4	Idāni tameva asambhavaṃ pākaṭaṃ katvā dassetuṃ “na hī”tiādi vuttaṃ. Na hi upādiyiṃsūti	1085	
PA_tika-vin09_t:1085_5	sambandho. Upādiyiṃsūti gaṇhiṃsu. Kiṃ catunnaṃ adhikaraṇānampi leso atthi, yenevaṃ	1085	
PA_tika-vin09_t:1085_6	vuttanti āha “na ca catunnaṃ adhikaraṇāna”ntiādi. Idāni tameva samatthetuṃ “jātilesādayo	1085	
PA_tika-vin09_t:1085_7	hī”tiādi vuttaṃ. Tattha jātiyeva leso jātileso. Ādisaddena nāmalesādīnaṃ gahaṇaṃ. Hoti cettha –	1085	
PA_tika-vin09_t:1086	“Lesā jātināmagotta-liṅgāpattivasāpi ca;	108	
PA_tika-vin09_t:1087	Pattacīvarupajjhāyā-cariyāvāsavasā dasā”ti.	108	
PA_tika-vin09_t:1088_0	Āpattileso nāma lahukaṃ āpattiṃ āpajjanto diṭṭho hoti. Tañce pārājikena codeti “assamaṇosi,	1088	
PA_tika-vin09_t:1088_1	asakyaputtiyosī”ti, āpatti vācāya vācāya saṅghādisesassāti evaṃ āpattilesampi puggalasmiṃyeva	1088	
PA_tika-vin09_t:1088_2	āropetvā vuttattā “puggalānaṃyeva lesā vuttā”ti vuttaṃ. Tañca “dabbo mallaputto”ti	1088	
PA_tika-vin09_t:1088_3	nāmanti mettiyabhūmajakehi chagalakassa kataṃ taṃ “dabbo mallaputto”ti nāmañca. Evaṃ	1088	
PA_tika-vin09_t:1088_4	asambhavaṃ dassetvā idāni imināva pasaṅgena desalesasaddānaṃ atthaṃ saṃvaṇṇetuṃ “ettha	1088	
PA_tika-vin09_t:1088_5	cā”tiādimāha. Etthāti etesu dvīsu desalesesu. Deso nāma jātiādibhedo vohāro. Tenāha	1088	
PA_tika-vin09_t:1088_6	“jātiādīsū”tiādi. Aññampi vatthunti yasmiṃ vatthusmiṃ patiṭṭhitaṃ, taṃ muñcitvā aññampi	1088	
PA_tika-vin09_t:1088_7	vatthuṃ. Kathaṃ silissatīti āha “vohāramattenevā”tiādi, vohāramatteneva, na tu atthatoti	1088	
PA_tika-vin09_t:1088_8	adhippāyo. “Īsakaṃ allīyatī”ti iminā “leso”ti lisa allībhāveti imassa rūpanti dasseti.	1088	
PA_tika-vin09_t:1088_9	Kiñcāpi desalesānaṃ vuttanayena byañjanato nānākaraṇaṃ atthi, atthato pana natthīti	1088	
PA_tika-vin09_t:1088_10	āha “jātiādīnaṃyeva aññatarakoṭṭhāsassetaṃ adhivacana”nti.	10881	
PA_tika-vin09_t:1089_0	Yadi pana nāmakaraṇasaññāya ādhārabhūtaṃ chagalakaṃ sandhāya “aññabhāgiyassa adhikaraṇassā”ti	1089	
PA_tika-vin09_t:1089_1	vuttaṃ, atha kasmā padabhājane taṃ avibhajitvā “aññabhāgiyassa adhikaraṇassāti āpattaññabhāgiyaṃ	1089	
PA_tika-vin09_t:1089_2	vā hoti adhikaraṇaññabhāgiyaṃ vā”tiādi vuttanti āha “padabhājane panā”tiādi. Tanti	1089	
PA_tika-vin09_t:1089_3	ādhārasaṅkhātaṃ adhikaraṇaṃ. Āvibhūtaṃ pākaṭaṃ. Atthuddhāravasenāti tena vattabbaatthānaṃ	1089	
PA_tika-vin09_t:1089_4	uddharaṇavasena. Nanu ca “atthamattaṃ pati saddā abhinivisantī”ti na ekena saddena	1089	
PA_tika-vin09_t:1089_5	anekatthā abhidhīyantīti? Saccametaṃ saddavisese apekkhite, tesaṃ tesaṃ pana atthānaṃ	1089	
PA_tika-vin09_t:1089_6	adhikaraṇasaddavacanīyatāsāmaññaṃ upādāya vuccamāno ayaṃ vicāro adhikaraṇasaddassa	1089	
PA_tika-vin09_t:1089_7	atthuddhāroti vutto. Tenevāha “adhikaraṇanti vacanasāmaññato atthuddhāravasena pavattāni	1089	
PA_tika-vin09_t:1089_8	cattāri adhikaraṇānī”ti. Aññabhāgiyatāti aññapakkhiyatā. Tabbhāgiyatāti tappakkhiyatā.	1089	
PA_tika-vin09_t:1089_9	Apākaṭā padabhājanato aññatra dassitaṭṭhānābhāvato. Avasāne āpattaññabhāgiyena codanañcāti	1089	
PA_tika-vin09_t:1089_10	“bhikkhu saṅghādisesaṃ ajjhāpajjanto diṭṭho hoti, saṅghādisese saṅghādisesadiṭṭhi	10891	
PA_tika-vin09_t:1089_11	hoti, tañce pārājikena codetī”tiādicodanaṃ sandhāya vuttaṃ “adhikaraṇaññabhāgiya”nti.	10891	
PA_tika-vin09_t:1089_12	Ekamekañhi adhikaraṇaṃ itaresaṃ tiṇṇaṃ tiṇṇaṃ aññabhāgiyaṃ aññapakkhiyaṃ aññakoṭṭhāsiyaṃ	10891	
PA_tika-vin09_t:1089_13	hoti vatthuvisabhāgattā. Ādisaddena “kathaṃ adhikaraṇaṃ adhikaraṇassa aññabhāgiya”ntiādiko	10891	
PA_tika-vin09_t:1089_14	padavibhāgo saṅgahito.	10891	
PA_tika-vin09_t:1090_0	Kiñci desaṃ lesamattaṃ upādāyāti ettha yaṃ vattabbaṃ, tassāpi asambhavadassanappasaṅgena	1090	
PA_tika-vin09_t:1090_1	heṭṭhā vuttattā “sesā vinicchayakathā aṭṭhame vuttasadisāyevā”ti vuttaṃ. Tattha sesā	1090	
PA_tika-vin09_t:1090_2	vinicchayakathāti “pārājikenāti bhikkhuno anurūpesu ekūnavisatiyā aññatarenā”tiādikā	1090	
PA_tika-vin09_t:1090_3	vinicchayakathā. Vuttasadisāyevāti ettha imasmiṃ sikkhāpade yā vattabbā, tena sikkhāpadena	1090	
PA_tika-vin09_t:1090_4	sādhāraṇabhūtā sā vuttasadisāyevāti adhippetā, na asādhāraṇabhūtā apubbavaṇṇanāya	1090	
PA_tika-vin09_t:1090_5	adhippetattā. Tenevāha “ayaṃ panā”tiādi. Purimasmiṃ sikkhāpadepi tathāsaññino anāpattikattā	1090	
PA_tika-vin09_t:1090_6	“idha cā”ti vuttaṃ. Tathāsaññinopīti “pārājikaṃyeva ayaṃ āpanno”ti evaṃsaññinopi.	1090	
PA_tika-vin09_t:1090_7	Itisaddo ādiattho vā pakārattho vā. Tena kenaci bhikkhunā añño koci khattiyajātiko	1090	
PA_tika-vin09_t:1090_8	pārājikaṃ dhammaṃ ajjhāpajjanto diṭṭho hoti, atha so aññaṃ attano veriṃ khattiyajātikaṃ	1090	
PA_tika-vin09_t:1090_9	bhikkhuṃ passitvā taṃ khattiyajātilesaṃ gahetvā evaṃ codeti “khattiyo mayā diṭṭho	1090	
PA_tika-vin09_t:1090_10	pārājikaṃ dhammaṃ ajjhāpajjanto, tvaṃ khattiyo pārājikaṃ dhammaṃ ajjhāpannosi, atha	10901	
PA_tika-vin09_t:1090_11	vā tvaṃ kho khattiyo, na añño, pārājikaṃ dhammaṃ ajjhāpannosi, assamaṇosi, asakyaputtiyosi,	10901	
PA_tika-vin09_t:1090_12	natthi tayā saddhiṃ uposatho vā pavāraṇā vā saṅghakammaṃ vā”ti, āpatti vācāya vācāya	10901	
PA_tika-vin09_t:1090_13	saṅghādisesassa. Ettha ca tesaṃ khattiyānaṃ aññamaññaṃ asadisassa tassa tassa dīghādino	10901	
PA_tika-vin09_t:1090_14	vā diṭṭhādino vā vasena aññabhāgiyatā, khattiyajātipaññattiyā ādhāravasena adhikaraṇatā	10901	
PA_tika-vin09_t:1090_15	ca veditabbā. Esa nayo nāmalesādīsupi.	10901	
PA_tika-vin09_t:1091_0	Āpattilese pana kenaci bhikkhunā koci bhikkhu lahukaṃ āpattiṃ āpajjanto diṭṭho hoti,	1091	
PA_tika-vin09_t:1091_1	so cetaṃ bhikkhuṃ pārājikena codeti, āpatti vācāya vācāya saṅghādisesassa. Yadi evaṃ	1091	
PA_tika-vin09_t:1091_2	kathaṃ aññabhāgiyaṃ adhikaraṇaṃ hotīti? Yañhi so lahukaṃ āpattiṃ āpanno, taṃ pārājikassa	1091	
PA_tika-vin09_t:1091_3	aññabhāgiyaṃ adhikaraṇaṃ, tassa pana aññabhāgiyassa adhikaraṇassa leso nāma. Yo so	1091	
PA_tika-vin09_t:1091_4	sabbakhattiyānaṃ sādhāraṇo khattiyabhāvo viya sabbāpattīnaṃ sādhāraṇo āpattibhāvo.	1091	
PA_tika-vin09_t:1091_5	Eteneva upāyena “kenaci bhikkhunā koci bhikkhu saṅghādisesaṃ ajjhāpajjanto diṭṭho	1091	
PA_tika-vin09_t:1091_6	hotī”tiādikaṃ visesaṃ saṅgaṇhāti.	1091	
PA_tika-vin09_t:1092	Aññabhāgiyasikkhaṃ yo, neva sikkhati yuttito;	109	
PA_tika-vin09_t:1093	Gacche vinayaviññūhi, aññabhāgiyataṃva so. ;	109	
PA_tika-vin09_t:1094	Aññabhāgiyasikkhāpadavaṇṇanā niṭṭhitā.	109	
PA_tika-vin09_t:1095	10. Saṅghabhedasikkhāpadavaṇṇanā	109	
PA_tika-vin09_t:1096_0	Sahitassāti kāyacittehi ekībhūtassa. Tenāha “cittena ca sarīrena ca aviyuttassāti	1096	
PA_tika-vin09_t:1096_1	attho”ti. Assāti “samaggassā”ti padassa. Samānasaṃvāsakoti samāno ekūposathādibhedo	1096	
PA_tika-vin09_t:1096_2	saṃvāso assāti samānasaṃvāsako, laddhinānāsaṃvāsakena vā kammanānāsaṃvāsakena vā	1096	
PA_tika-vin09_t:1096_3	virahito. Kāyasāmaggidānatoti kāyena, kāyassa vā sāmaggiyā sahitabhāvassa dānato,	1096	
PA_tika-vin09_t:1096_4	tesu tesu saṅghakammesu hatthapāsūpagamanatoti vuttaṃ hoti. Kathaṃ nāmāyaṃ bhijjeyyāti	1096	
PA_tika-vin09_t:1096_5	ayaṃ saṅgho kena nu kho upāyena vaggo bhaveyya. Vāyāmeyyāti ussāhaṃ kareyya, pakkhaṃ	1096	
PA_tika-vin09_t:1096_6	pariyeseyya, gaṇaṃ bandheyyāti vuttaṃ hoti. Attano phalaṃ karotīti karaṇaṃ, yaṃ kiñci	1096	
PA_tika-vin09_t:1096_7	kāraṇaṃ, adhikaṃ karaṇanti adhikaraṇaṃ, visesakāraṇaṃ, visesakāraṇañca saṅghabhedassāti	1096	
PA_tika-vin09_t:1096_8	vuttaṃ “bhedanassā”tiādi. Bhedakaravatthuvasena aṭṭhārasavidhanti –	1096	
PA_tika-vin09_t:1097_0	“Idhupāli bhikkhū adhammaṃ ‘dhammo’ti dīpenti, dhammaṃ ‘adhammo’ti dīpenti. Avinayaṃ	1097	
PA_tika-vin09_t:1097_1	‘vinayo’ti dīpenti, vinayaṃ ‘avinayo’ti dīpenti. Abhāsitaṃ alapitaṃ tathāgatena ‘bhāsitaṃ	1097	
PA_tika-vin09_t:1097_2	lapitaṃ tathāgatenā’ti dīpenti, bhāsitaṃ lapitaṃ tathāgatena ‘abhāsitaṃ alapitaṃ	1097	
PA_tika-vin09_t:1097_3	tathāgatenā’ti dīpenti. Anāciṇṇaṃ tathāgatena ‘āciṇṇaṃ tathāgatenā’ti dīpenti, āciṇṇaṃ	1097	
PA_tika-vin09_t:1097_4	tathāgatena ‘anāciṇṇaṃ tathāgatenā’ti dīpenti. Apaññattaṃ tathāgatena ‘paññattaṃ	1097	
PA_tika-vin09_t:1097_5	tathāgatenā’ti dīpenti, paññattaṃ tathāgatena ‘apaññattaṃ tathāgatenā’ti dīpenti.	1097	
PA_tika-vin09_t:1097_6	Anāpattiṃ ‘āpattī’ti dīpenti, āpattiṃ ‘anāpattī’ti dīpenti. Lahukaṃ āpattiṃ ‘garukā	1097	
PA_tika-vin09_t:1097_7	āpattī’ti dīpenti, garukaṃ āpattiṃ ‘lahukā āpattī’ti dīpenti. Sāvasesaṃ āpattiṃ ‘anavasesā	1097	
PA_tika-vin09_t:1097_8	āpattī’ti dīpenti, anavasesaṃ āpattiṃ ‘sāvasesā āpattī’ti dīpenti. Duṭṭhullaṃ āpattiṃ	1097	
PA_tika-vin09_t:1097_9	‘aduṭṭhullā āpattī’ti dīpenti, aduṭṭhullaṃ āpattiṃ ‘duṭṭhullā āpattī’ti dīpentī”ti –	1097	
PA_tika-vin09_t:1098	Evaṃ kammakkhandhake vuttānaṃ aṭṭhārasannaṃ bhedakaraṇānaṃ vasena aṭṭhārasavidhaṃ. Kāraṇañhi tadāyattavuttitāya phalaṃ ettha vasatīti “vatthū”ti vuccati. Honti cettha –	109	
PA_tika-vin09_t:1099	“Dhammavinayabhāsitā-ciṇṇapaññattikā dukā;	109	
PA_tika-vin09_t:1100	Āpattilahuduṭṭhulla-sāvasesadukāni ca.	110	
PA_tika-vin09_t:1101	“Etānaṭṭhārasa ‘bheda-karavatthū’ti vuccare;	110	
PA_tika-vin09_t:1102	Vipallāsagahitāni, vādamūlūpanissayā”ti.	110	
PA_tika-vin09_t:1103_0	Paggayhāti paggahitaṃ abbhussitaṃ pākaṭaṃ katvā. Tiṭṭheyyāti yathāsamādinnaṃ, yathāpaggahitameva	1103	
PA_tika-vin09_t:1103_1	ca katvā accheyya. Yasmā pana evaṃ paggaṇhatā, tiṭṭhatā ca taṃ dīpitañceva avinissaṭṭhañca	1103	
PA_tika-vin09_t:1103_2	hoti, tasmā “dīpeyya ceva nappaṭinissajjeyya cā”ti vuttaṃ. Kīva dūre sutvā gantvā	1103	
PA_tika-vin09_t:1103_3	avadantānaṃ dukkaṭanti āha “sabbantimena paricchedenā”tiādi. Pi-saddo cettha aṭṭhānappayutto,	1103	
PA_tika-vin09_t:1103_4	tassa “aḍḍhayojanamatta”nti iminā sambandho veditabbo. Tattha “aḍḍhayojanamatta”nti	1103	
PA_tika-vin09_t:1103_5	iminā ekavihāre vattabbameva natthīti dīpeti. “Gantvā”ti iminā dūtaṃ vā paṇṇaṃ vā	1103	
PA_tika-vin09_t:1103_6	pesetvā vadatopi āpattimokkho natthi, sayameva pana gantvā “garuko kho, āvuso, saṅghabhedo,	1103	
PA_tika-vin09_t:1103_7	mā saṅghabhedāya parakkamī”ti nivāretabboti dīpeti.	1103	
PA_tika-vin09_t:1104_0	Samāgacchatūti ekībhavatu. Ekībhāvo ca samānaladdhivasena hotīti āha “ekaladdhiko	1104	
PA_tika-vin09_t:1104_1	hotū”ti. Ekā laddhi gahaṇaṃ assāti ekaladdhiko, ekadiṭṭhikoti attho. Aññamaññasampattiyāti	1104	
PA_tika-vin09_t:1104_2	aññamaññassa samānadiṭṭhicittatāsaṅkhātāya sampattiyā. “Aññamaññassa guṇalābhādikāya	1104	
PA_tika-vin09_t:1104_3	sampattiyā”ti keci. Asamaggo hi visuṃ pātimokkhaṃ uddisati, bahisīmāyaṃ vā anupariveṇiyaṃ	1104	
PA_tika-vin09_t:1104_4	vāti na ekuddeso. Tenāha “ekato pavattapātimokkhuddesoti attho”ti. Appaṭinissajjato	1104	
PA_tika-vin09_t:1104_5	dukkaṭanti visuṃ visuṃ vadantānaṃ gaṇanāya dukkaṭaṃ. Samanubhāsanakammaṃ kātabbanti	1104	
PA_tika-vin09_t:1104_6	yāvatatiyaṃ samanubhāsanakammaṃ kātabbaṃ, “suṇātu me, bhante, saṅgho, ayaṃ itthannāmo	1104	
PA_tika-vin09_t:1104_7	bhikkhu samaggassa saṅghassa bhedāya parakkamatī”tiādinā padabhājane vuttāhi ñatticatutthāhi	1104	
PA_tika-vin09_t:1104_8	tīhi samanubhāsanakammavācāhi kammaṃ kātabbanti vuttaṃ hoti. “Bhedāya parakkameyyā”ti	1104	
PA_tika-vin09_t:1104_9	visuṃ vuttattā bhedanasaṃvattanikassa adhikaraṇassa samādāya paggaṇhanato pubbepi	1104	
PA_tika-vin09_t:1104_10	pakkhapariyesanādivasena saṅghabhedāya parakkamantassa samanubhāsanakammaṃ kātabbanti	11041	
PA_tika-vin09_t:1104_11	veditabbaṃ. Paṭinissajjantassa anāpattibhāvato “sotthibhāvo tassa bhikkhuno”ti vuttaṃ.	11041	
PA_tika-vin09_t:1105_0	Kiñcāpi bhikkhunī saṅghaṃ na bhindati, apica kho bhedāya parakkamatīti “sādhāraṇapaññattī”ti	1105	
PA_tika-vin09_t:1105_1	vuttaṃ. Saṅghādisesaṃ ajjhāpajjantassa ñattiyā dukkaṭaṃ, dvīhi kammavācāhi thullaccayā	1105	
PA_tika-vin09_t:1105_2	ca paṭippassambhantīti āha “samanubhāsanakamme”tiādi. Tañca dukkaṭaṃ te ca thullaccayā	1105	
PA_tika-vin09_t:1105_3	paṭippassambhantīti yañca ñattipariyosāne dukkaṭaṃ āpanno, ye ca dvīhi kammavācāhi	1105	
PA_tika-vin09_t:1105_4	thullaccaye, tā tissopi āpattiyo liṅgaparivattena asādhāraṇāpattiyo viya paṭippassambhanti.	1105	
PA_tika-vin09_t:1105_5	Sace panassa ñattipariyosāne lajjidhammo okkamati, saṃvaro uppajjati, taṃ paṭinissajjati,	1105	
PA_tika-vin09_t:1105_6	ñattiyā dukkaṭaṃ desetvā muccati. Atha taṃ na paṭinissajjati, bhedāya parakkamati	1105	
PA_tika-vin09_t:1105_7	ceva bhedanasaṃvattanikaṃ adhikaraṇaṃ samādāya paggayha tiṭṭhati ca, ñattidukkaṭaṃ	1105	
PA_tika-vin09_t:1105_8	paṭippassambhati, paṭhamakammavācāya thullaccaye patiṭṭhāti. Esa nayo itarakammavācāyampi.	1105	
PA_tika-vin09_t:1105_9	Asamanubhāsiyamānassa appaṭinissajjantassāpi saṅghādisesena anāpatti. Paṭinissajjantassāpi	1105	
PA_tika-vin09_t:1105_10	ñattito pubbe vā ñattikkhaṇe vā ñattipariyosāne vā paṭhamāya vā anussāvanāya dutiyāya	11051	
PA_tika-vin09_t:1105_11	vā tatiyāya vā yāva yya-kāraṃ na sampāpuṇāti, tāva paṭinissajjantassa saṅghādisesena	11051	
PA_tika-vin09_t:1105_12	anāpatti. Tenāha “asamanubhāsiyamānassa cā”tiādi.	11051	
PA_tika-vin09_t:1106_0	Ettha pana “devadatto samaggassa saṅghassa bhedāya parakkami, tasmiṃ vatthusmi”nti	1106	
PA_tika-vin09_t:1106_1	parivāre āgatattā devadatto ādikammiko, so ca kho saṅghabhedāya parakkamanasseva,	1106	
PA_tika-vin09_t:1106_2	na appaṭinissajjanassa. Na hi tassa taṃ kammaṃ kataṃ. Kathamidaṃ jānitabbanti ce?	1106	
PA_tika-vin09_t:1106_3	Suttato. Tathā hi “ariṭṭho bhikkhu gaddhabādhipubbo pāpikāya diṭṭhiyā yāvatatiyaṃ	1106	
PA_tika-vin09_t:1106_4	samanubhāsanāya na paṭinissajji, tasmiṃ vatthusmi”nti parivāre āgatattā ariṭṭhassa	1106	
PA_tika-vin09_t:1106_5	kammaṃ katanti paññāyati, na tathā devadattassa. Athāpissa katena bhavitabbanti koci	1106	
PA_tika-vin09_t:1106_6	attano rucimattena vadeyya, tathāpi appaṭinissajjane ādikammikassa anāpatti nāma	1106	
PA_tika-vin09_t:1106_7	natthi. Na hi paññattaṃ sikkhāpadaṃ vītikkamantassa aññatra odissa anuññātato anāpatti	1106	
PA_tika-vin09_t:1106_8	nāma dissati. Yampi ariṭṭhasikkhāpadassa padabhājane anāpattiyaṃ “ādikammikassā”ti	1106	
PA_tika-vin09_t:1106_9	potthakesu likhitaṃ, taṃ pamādalikhitaṃ, pamādalikhitabhāvo ca tassa “paṭhamaṃ ariṭṭho	1106	
PA_tika-vin09_t:1106_10	bhikkhu codetabbo, codetvā sāretabbo, sāretvā āpattiṃ āropetabbo”ti evaṃ kammakkhandhake	11061	
PA_tika-vin09_t:1106_11	āpattiropanato veditabbo.	11061	
PA_tika-vin09_t:1107_0	Idha bhedāya parakkamane ādikammikassa devadattassa yasmā taṃ kammaṃ na kataṃ, tasmāssa	1107	
PA_tika-vin09_t:1107_1	āpattiyeva na jātā. Sikkhāpadaṃ pana taṃ ārabbha paññattanti katvā “ādikammiko”ti	1107	
PA_tika-vin09_t:1107_2	vutto. Iti āpattiyā abhāvatoyevassa anāpatti vuttā. Sā panesā kiñcāpi “asamanubhāsiyamānassā”ti	1107	
PA_tika-vin09_t:1107_3	imināva siddhā. Yasmā pana asamanubhāsiyamāno nāma yassa kevalaṃ samanubhāsanaṃ na	1107	
PA_tika-vin09_t:1107_4	karonti, so vuccati, na ādikammiko. Ayañca devadatto ādikammikoyeva. Tasmā “ādikammikassā”ti	1107	
PA_tika-vin09_t:1107_5	vuttaṃ. Eteneva upāyena ṭhapetvā ariṭṭhasikkhāpadaṃ sabbasamanubhāsanāsu vinicchayo	1107	
PA_tika-vin09_t:1107_6	veditabbo. Kāyavācācittato samuṭṭhānato samanubhāsanasamuṭṭhānaṃ. “Paṭinissajjāmī”ti	1107	
PA_tika-vin09_t:1107_7	kāyavikāraṃ vā vacībhedaṃ vā akarontasseva pana āpajjanato akiriyaṃ. “Nappaṭinissajjāmī”ti	1107	
PA_tika-vin09_t:1107_8	saññāya abhāvena muccanato saññāvimokkhaṃ. “Nappaṭinissajjāmī”ti jānanacitteneva sacittakaṃ.	1107	
PA_tika-vin09_t:1108	Saṅghabhedasikkhāpadavaṇṇanā niṭṭhitā.	110	
PA_tika-vin09_t:1109	11. Bhedānuvattakasikkhāpadavaṇṇanā	110	
PA_tika-vin09_t:1110_0	Tassevāti bhedāya parakkamantasseva. Khoti nipātamattaṃ. Panāti visese nipāto. Yaṃ	1110	
PA_tika-vin09_t:1110_1	vacanaṃ samaggepi vagge avayavabhūte karoti bhindati, taṃ kalahakārakavacanaṃ idha	1110	
PA_tika-vin09_t:1110_2	“vagga”nti vuccatīti āha “vaggaṃ asāmaggipakkhiyavacanaṃ vadantī”ti. Asāmaggipakkhe	1110	
PA_tika-vin09_t:1110_3	bhavā asāmaggipakkhiyā, kalahakārakā, tesaṃ vacanaṃ asāmaggipakkhiyavacanaṃ, asāmaggipakkhe	1110	
PA_tika-vin09_t:1110_4	vā bhavaṃ vacanaṃ asāmaggipakkhiyavacanaṃ. “Na hi saṅgho saṅghassa kammaṃ karotī”ti	1110	
PA_tika-vin09_t:1110_5	idaṃ niggahavasena kattabbaṃ kammaṃ sandhāya vuttaṃ, ubbāhikādikammaṃ pana bahūnampi	1110	
PA_tika-vin09_t:1110_6	kātuṃ vaṭṭatiyeva. Dhammavādīti bhūtavādī. Vinayavādīti vūpasamavādī. Jānāti noti	1110	
PA_tika-vin09_t:1110_7	etthāpi “chandañca ruciñcā”ti idaṃ ānetvā sambandhitabbaṃ. Tenāha “amhākaṃ chandādīni	1110	
PA_tika-vin09_t:1110_8	jānātī”ti. Bhāsatīti ettha “no”ti idaṃ vibhattivipariṇāmena yujjati. Tenāha “evaṃ	1110	
PA_tika-vin09_t:1110_9	karomāti amhehi saddhiṃ bhāsatī”ti. “Eta”nti iminā tassa kammaṃ paccāmaṭṭhanti āha	1110	
PA_tika-vin09_t:1110_10	“yaṃ so karotī”tiādi. Soti saṅghabhedāya parakkamanto. Sametāyasmantānanti ettha	11101	
PA_tika-vin09_t:1110_11	“citta”nti ajjhāharitabbanti āha “āyasmantānaṃ citta”nti. Vuttasadisāyevāti ettha	11101	
PA_tika-vin09_t:1110_12	yaṃ vattabbaṃ, taṃ heṭṭhā aññabhāgiyasikkhāpadaṭṭhakathāya vaṇṇanāyaṃ vuttameva.	11101	
PA_tika-vin09_t:1111	Bhedānuvattakasikkhāpadavaṇṇanā niṭṭhitā.	111	
PA_tika-vin09_t:1112	12. Dubbacasikkhāpadavaṇṇanā	111	
PA_tika-vin09_t:1113_0	Dukkhena vattabbo anusāsituṃ asakkuṇeyyo sabhāvo assāti dubbacajātiko, vilomabhāvī.	1113	
PA_tika-vin09_t:1113_1	Tenāha “dubbacasabhāvo”tiādi. Vattuṃ asakkuṇeyyoti kismiñci vuccamāne asahanato ovadituṃ	1113	
PA_tika-vin09_t:1113_2	asakkuṇeyyo. Uddisīyatīti uddeso, pātimokkho, tasmiṃ pariyāpannā antogadhā uddesapariyāpannā,	1113	
PA_tika-vin09_t:1113_3	tesu uddesapariyāpannesu. Tenāha “uddese”tiādi. Atha sabbāneva sikkhāpadāni kathaṃ	1113	
PA_tika-vin09_t:1113_4	pātimokkhuddesapariyāpannānīti āha “yassa siyā āpatti, so ‘āvikareyyā’ti evaṃ saṅgahitattā”ti.	1113	
PA_tika-vin09_t:1113_5	“Yassa siyā āpattī”ti iminā sabbāpi āpattiyo nidānuddese saṅgahitā eva honti. Sikkhāpadesūti	1113	
PA_tika-vin09_t:1113_6	adhisīlasikkhāya adhigamūpāyabhūtesu vinayapaññattīsūti attho. So pana pākaṭoyevāti	1113	
PA_tika-vin09_t:1113_7	aṭṭhakathāyaṃ na vutto. Pañcahi sahadhammikehīti bhikkhubhikkhunisāmaṇerasāmaṇerisikkhamānāhi.	1113	
PA_tika-vin09_t:1113_8	Sikkhitabbattāti labbhamānavasena sikkhitabbattā. Tathā hi tehi yathāsakaṃ sikkhā	1113	
PA_tika-vin09_t:1113_9	sikkhīyati, na sabbā. Buddhapaññattenāti buddhena ṭhapitena, vihitenāti attho. Atha	1113	
PA_tika-vin09_t:1113_10	vā sahadhammikena sakāraṇena vuccamānoti evamettha attho daṭṭhabbo. Vacanāyāti nissakke	11131	
PA_tika-vin09_t:1113_11	sampadānavacananti āha “tato mama vacanato”ti.	11131	
PA_tika-vin09_t:1114	Dubbacasikkhāpadavaṇṇanā niṭṭhitā.	111	
PA_tika-vin09_t:1115	13. Kuladūsakasikkhāpadavaṇṇanā	111	
PA_tika-vin09_t:1116_0	Nagarassāpi gāmavisesattā idha gāmaggahaṇeneva nagarampi gahitanti āha “nagarampi	1116	
PA_tika-vin09_t:1116_1	gāme antogadhamevā”ti, vā-saddena vā anuttavikappatthena gahaṇanti evaṃ vuttaṃ. Ettha	1116	
PA_tika-vin09_t:1116_2	ca apākāraparikkhepo sāpaṇo nigamo, sapākārāpaṇaṃ nagaraṃ, taṃtaṃviparīto gāmoti	1116	
PA_tika-vin09_t:1116_3	imesaṃ tiṇṇaṃ viseso daṭṭhabbo. Kulāni dūsetīti khattiyabrāhmaṇavessasuddavasena	1116	
PA_tika-vin09_t:1116_4	cattāri kulāni vikāraṃ āpādeti. Dūsento ca na asucikaddamādīhi dūseti, atha kho attano	1116	
PA_tika-vin09_t:1116_5	duppaṭipattiyā tesaṃ pasādaṃ vināseti. Tenāha “pupphadānādīhī”tiādi. Tattha haritvā	1116	
PA_tika-vin09_t:1116_6	vā harāpetvā vā pakkositvā vā pakkosāpetvā vā sayaṃ vā upagatānaṃ yassa kassaci attano	1116	
PA_tika-vin09_t:1116_7	santakassa pupphassa kulasaṅgahatthāya dānaṃ pupphadānaṃ, taṃ ādi yesaṃ te pupphadānādayo,	1116	
PA_tika-vin09_t:1116_8	tehi pupphadānādīhi. Ādisaddena phaladānacuṇṇamattikādantakaṭṭhaveḷuvejjikājaṅghapesanikānaṃ	1116	
PA_tika-vin09_t:1116_9	gahaṇaṃ. Saddhaṃ vināsentoti tathā akarontesu aññesu pesalesu bhikkhūsu appasādaṃ	1116	
PA_tika-vin09_t:1116_10	adassanaṃ gamento. Pupphadānādīhi ca tehi katasaṅgahehi aññe pesale tathā akaronte	11161	
PA_tika-vin09_t:1116_11	te manussā issanti na allīyantīti so tesaṃ pasādaṃ vināseti nāmāti daṭṭhabbaṃ. Pāpakā	11161	
PA_tika-vin09_t:1116_12	samācārāti buddhappaṭikuṭṭhattā lāmakā samācārā. Te pana yasmā kulasaṅgahatthaṃ mālāvaccharopanādayo	11161	
PA_tika-vin09_t:1116_13	idha adhippetā, tasmā “mālāvaccharopanādayo”ti vuttaṃ. Ārāmādīnamatthāya pana kappiyavohārādīhi	11161	
PA_tika-vin09_t:1116_14	ropāpanādikaṃ vaṭṭati. Tattha mālāvacchanti taruṇapuppharukkhaṃ. Taruṇakā hi puppharukkhāpi	11161	
PA_tika-vin09_t:1116_15	pupphagacchāpi “mālāvacchā”tveva vuccanti, tassa ropanaṃ mālāvaccharopanaṃ, taṃ ādi	11161	
PA_tika-vin09_t:1116_16	yesaṃ te mālāvaccharopanādayo. Ādisaddena cettha ropāpanasiñcanasiñcāpanaocinanaocināpanaganthanaganthāpanānaṃ gahaṇaṃ.	11161	
PA_tika-vin09_t:1117_0	Mātikāyaṃ dissantīti ye paccakkhato passanti, tehi dissanti. Suyyantīti ye parato	1117	
PA_tika-vin09_t:1117_1	suṇanti, tehi sotadvārena sutvā upadhārīyanti. Duṭṭhānīti dūsitāni. Alaṃ te idha	1117	
PA_tika-vin09_t:1117_2	vāsenāti tava idha vāsena alaṃ, mā idha tava vāso hotūti attho. Vāraṇattho hi idha	1117	
PA_tika-vin09_t:1117_3	alaṃ-saddo. Pabbājanīyakammakatoti codetvā sāretvā āpattiṃ āropetvā “suṇātu me, bhante,	1117	
PA_tika-vin09_t:1117_4	saṅgho, ime assajipunabbasukā”tiādinā padabhājane vuttāya ñatticatutthakammavācāya	1117	
PA_tika-vin09_t:1117_5	katapabbājanīyakammo. Yasmiñca vihāre vasatīti gāmato bahivihāramāha. Neva tasmiṃ	1117	
PA_tika-vin09_t:1117_6	gāme…pe… carituṃ labhatīti sacepi gāmo vā nigamo vā dvādasayojanaparamo hoti, tiyojanaparamo	1117	
PA_tika-vin09_t:1117_7	ca vihāro hoti, neva tasmiṃ gāme vā nigame vā piṇḍāya carituṃ labhati, na vihāre	1117	
PA_tika-vin09_t:1117_8	vasituṃ. Tasmiṃ vihāre vasantena sāmantagāmepi piṇḍāya na caritabbaṃ, sāmantavihārepi	1117	
PA_tika-vin09_t:1117_9	vasantena tasmiṃ gāme piṇḍāya na caritabbaṃ. Sāmantavihāre vasantena pana sāmantagāme	1117	
PA_tika-vin09_t:1117_10	carituṃ vaṭṭati. Āpajjitabbā āpattiyoti kulasaṅgahatthaṃ attano santakadāne dukkaṭaṃ,	11171	
PA_tika-vin09_t:1117_11	issaravatāya saṅghasantakadāne thullaccayaṃ, pasayha dāne pārājikanti imā āpattiyo.	11171	
PA_tika-vin09_t:1117_12	Mātikāyaṃ “pakkamatā yasmā”ti pabbājanīyakammakatassa vattavasena vuttaṃ. Ādimhi	11171	
PA_tika-vin09_t:1117_13	pana pabbājanīyakammavasena daṭṭhabbaṃ. Assajipunabbasuketi assajiñceva punabbasukañca.	11171	
PA_tika-vin09_t:1118	Kuladūsakasikkhāpadavaṇṇanā niṭṭhitā.	111	
PA_tika-vin09_t:1119	Saṅghādisesanigamanavaṇṇanā	111	
PA_tika-vin09_t:1120_0	Paṭhamāpattikāti avayavena viggaho samudāyo samāsatthoti āha “paṭhamaṃ āpatti etesanti	1120	
PA_tika-vin09_t:1120_1	paṭhamāpattikā”ti. Vītikkamanakkhaṇeyevāti vatthuvītikkamanakkhaṇeyeva. Eva-kārena	1120	
PA_tika-vin09_t:1120_2	samanubhāsanakammakkhaṇaṃ paṭikkhipati. Ahassa yattako paricchedo yāvatīhaṃ. Tenāha	1120	
PA_tika-vin09_t:1120_3	“yattakāni ahānī”ti. Ahānīti ca divasānīti attho.	1120	
PA_tika-vin09_t:1121_0	Vatthuvasena vāti asucimocanādivītikkamamattavasena vā. Idanti idaṃ vītikkamaṃ. Nāmamattavasena	1121	
PA_tika-vin09_t:1121_1	vā ayaṃ itthannāmā āpattīti “ayaṃ saṅghādiseso nāma āpattī”ti evaṃ vinā vatthuṃ nāmavasena	1121	
PA_tika-vin09_t:1121_2	vā. Mattasaddena cettha vatthuṃ paṭikkhipati. Potthakesu pana katthaci “nāmagottavasena	1121	
PA_tika-vin09_t:1121_3	vā”ti likhanti, taṃ na sundaraṃ “ayaṃ itthannāmā āpattī”ti vuttattā. Idāni naṃ kassaci	1121	
PA_tika-vin09_t:1121_4	na ārocessāmīti sambandho. Dhuraṃ nikkhipitvāti ārocane ussāhaṃ ṭhapetvā. Na kevalaṃ	1121	
PA_tika-vin09_t:1121_5	vatthunāmavaseneva āpattisaññī hutvā chādentasseva, atha kho yopi evaṃ ajānanto kevalaṃ	1121	
PA_tika-vin09_t:1121_6	“āpattiṃ chādemī”ti āpattisaññāya chādeti, tassapi channā hotīti veditabbaṃ. Sace	1121	
PA_tika-vin09_t:1121_7	panettha anāpattisaññī vā hoti, aññāpattikkhandhasaññī vā vematiko vā hutvā “na dāni	1121	
PA_tika-vin09_t:1121_8	naṃ kassaci ārocessāmī”ti evaṃ chādetukāmova dhuraṃ nikkhipitvā aruṇaṃ uṭṭhāpeti,	1121	
PA_tika-vin09_t:1121_9	acchannāva hotīti ānetvā yojetabbaṃ. Anāpatti pana āpattisaññāyapi anāpattisaññāyapi	1121	
PA_tika-vin09_t:1121_10	chādentena acchāditāva hoti. Lahukaṃ vā “garukā”ti garukaṃ vā “lahukā”ti chādeti,	11211	
PA_tika-vin09_t:1121_11	alajjipakkhe tiṭṭhati, āpatti pana acchannā hoti. Garukaṃ “lahukā”ti maññamāno deseti,	11211	
PA_tika-vin09_t:1121_12	neva desitā hoti nacchannā.	11211	
PA_tika-vin09_t:1122_0	Pakato sabhāvabhūto attā assāti pakatatto, na kammehi vikatattoti attho. Tenāha “anukkhitto	1122	
PA_tika-vin09_t:1122_1	samānasaṃvāsako”ti. Vuttanayenevāti “na dāni naṃ kassaci ārocessāmī”tiādinā vuttaneva	1122	
PA_tika-vin09_t:1122_2	nayena. Atha “mayhaṃ saṅghena kammaṃ kata”nti apakatattasaññī hutvā chādeti, acchannāva	1122	
PA_tika-vin09_t:1122_3	hoti. Apakatattena pana pakatattasaññinā vā pakatattena apakatattasaññinā vā chāditāpi	1122	
PA_tika-vin09_t:1122_4	acchannāva hoti. Vuttampi cetaṃ –	1122	
PA_tika-vin09_t:1123	“Āpajjati garukaṃ sāvasesaṃ;	112	
PA_tika-vin09_t:1124	Chādeti anādariyaṃ paṭicca;	112	
PA_tika-vin09_t:1125	Na bhikkhunī no ca phuseyya vajjaṃ;	112	
PA_tika-vin09_t:1126	Pañhāmesā kusalehi cintitā”ti. ;	112	
PA_tika-vin09_t:1127	Ayañhi pañho ukkhittakena kathito.	112	
PA_tika-vin09_t:1128_0	Dasasu antarāyesu yaṃ vattabbaṃ, taṃ heṭṭhā vuttameva. Sace pana yo bhīrukajātikatāya	1128	
PA_tika-vin09_t:1128_1	andhakāre amanussacaṇḍamigabhayena antarāyikasaññī hutvā chādeti, acchannāva hoti.	1128	
PA_tika-vin09_t:1128_2	Yassapi pabbatavihāre vasantassa kandaraṃ vā nadiṃ vā atikkamitvā ārocetabbaṃ hoti,	1128	
PA_tika-vin09_t:1128_3	antarāmagge ca caṇḍavāḷaamanussādibhayaṃ atthi, magge ajagarā nipajjanti, nadī pūrā	1128	
PA_tika-vin09_t:1128_4	hoti, etasmiṃ satiyeva antarāye antarāyikasaññī hutvā chādeti, acchannāva hoti. Antarāyikassa	1128	
PA_tika-vin09_t:1128_5	pana antarāyikasaññāya vā anantarāyikasaññāya vā chādayato acchannāva.	1128	
PA_tika-vin09_t:1129_0	Bhikkhunoti sabhāgassa bhikkhuno. Sacassa mukhe appamattako gaṇḍo vā hoti, hanukavāto	1129	
PA_tika-vin09_t:1129_1	vā vijjhati, danto vā rujjati, bhikkhā vā mandā laddhā hoti, tāvatakena pana neva	1129	
PA_tika-vin09_t:1129_2	vattuṃ na sakkoti, na gantuṃ. Apica kho “na sakkomī”ti saññī hoti, ayaṃ pahu hutvā	1129	
PA_tika-vin09_t:1129_3	appahusaññī nāma. Iminā chāditāpi acchāditā. Appahunā pana vattuṃ vā gantuṃ vā asamatthena	1129	
PA_tika-vin09_t:1129_4	pahusaññinā vā appahusaññinā vā chāditāpi acchāditāva.	1129	
PA_tika-vin09_t:1130_0	Idaṃ uttānamevāti idaṃ aṅgadvayaṃ uttānatthameva. Sace pana “chādessāmī”ti dhuranikkhepaṃ	1130	
PA_tika-vin09_t:1130_1	katvā purebhatte vā pacchābhatte vā paṭhamayāmādīsu vā lajjidhammaṃ okkamati, antoaruṇeyeva	1130	
PA_tika-vin09_t:1130_2	āroceti, ayaṃ chādetukāmo na chādeti nāma.	1130	
PA_tika-vin09_t:1131_0	Yassa pana abhikkhuke ṭhāne vasantassa āpattiṃ āpajjitvā sabhāgassa bhikkhuno āgamanaṃ	1131	
PA_tika-vin09_t:1131_1	āgamentassa vā, sabhāgassa santikaṃ vā gacchantassa aḍḍhamāsopi māsopi atikkamati,	1131	
PA_tika-vin09_t:1131_2	ayaṃ nacchādetukāmo chādeti nāma. Ayampi acchannāva hoti.	1131	
PA_tika-vin09_t:1132_0	Yo pana āpannamattova aggiṃ akkantapuriso viya sahasā apakkamitvā sabhāgaṭṭhānaṃ	1132	
PA_tika-vin09_t:1132_1	gantvā āvi karoti, ayaṃ nacchādetukāmova na chādeti nāma. Sabhāgamattameva pamāṇanti	1132	
PA_tika-vin09_t:1132_2	averisabhāgamattameva pamāṇaṃ. Averisabhāgassa hi santike ārocetabbaṃ. Yo pana visabhāgo	1132	
PA_tika-vin09_t:1132_3	hoti sutvā pakāsetukāmo, evarūpassa upajjhāyassapi santike na ārocetabbā. Tattha	1132	
PA_tika-vin09_t:1132_4	purebhattaṃ āpattiṃ āpanno hotu, pacchābhattaṃ vā divā vā rattiṃ vā, yāva aruṇaṃ	1132	
PA_tika-vin09_t:1132_5	na uggacchati, tāva ārocetabbaṃ. Uddhaste aruṇe paṭicchannā hoti, paṭicchādanapaccayā	1132	
PA_tika-vin09_t:1132_6	ca dukkaṭaṃ āpajjati. Saṅkhepatoti samāsato. Vitthārato pana samantapāsādikāyaṃ vuttoti adhippāyo.	1132	
PA_tika-vin09_t:1133_0	Akāmā parivatthabbanti appaṭikammakatāya āpattiyā saggamokkhāvaraṇabhāvato anicchantenāpi	1133	
PA_tika-vin09_t:1133_1	parivasitabbanti attho. Tenāha “na kāmenā”tiādi. Parivāsaṃ samādāyāti parivāsavattaṃ	1133	
PA_tika-vin09_t:1133_2	saṅghamajjhe samādiyitvā. Yadipi catubbidho parivāso appaṭicchannaparivāso, paṭicchannaparivāso,	1133	
PA_tika-vin09_t:1133_3	suddhantaparivāso, samodhānaparivāsoti, tathāpi appaṭicchannaparivāso idha na adhippetoti	1133	
PA_tika-vin09_t:1133_4	āha “tattha paṭicchanna…pe… tividho parivāso”ti. Tatthāti tasmiṃ vākye. Paṭicchannāya	1133	
PA_tika-vin09_t:1133_5	āpattiyā sati dātabbo parivāso paṭicchannavisayatāya paṭicchannaparivāso. Suddhantato	1133	
PA_tika-vin09_t:1133_6	paṭṭhāya dātabbo parivāso suddhantaparivāso. Samodahitvā dātabbo parivāso samodhānaparivāso.	1133	
PA_tika-vin09_t:1134_0	Idāni te tividheyeva parivāse sarūpato dassetuṃ “tatthā”tiādimāha. Hīti yasmā. Ekāhaṃ	1134	
PA_tika-vin09_t:1134_1	paṭicchannā ekāhappaṭicchannā. Vuttanayenāti “āpatti ca hotī”tiādinā vuttena nayena.	1134	
PA_tika-vin09_t:1134_2	Ekāhappaṭicchannanti ettha itisaddo “iti vā, iti evarūpā visūkadassanā paṭivirato”tiādīsu	1134	
PA_tika-vin09_t:1134_3	viya ādiattho. Tena “sohaṃ, bhante, saṅghaṃ ekissā āpattiyā sañcetanikāya sukkavisaṭṭhiyā	1134	
PA_tika-vin09_t:1134_4	ekāhappaṭicchannāya ekāhaparivāsaṃ yācāmī”ti imaṃ pāḷisesaṃ saṅgaṇhāti. Evaṃ parivāsaṃ	1134	
PA_tika-vin09_t:1134_5	yācāpetvāti evaṃ yāvatatiyaṃ yācāpetvā. Khandhake āgatanayenāti samuccayakkhandhake	1134	
PA_tika-vin09_t:1134_6	āgatanayena. Tatoti pakkhato paṭṭhāya. Atirekapakkhappaṭicchannanti pakkhassa atireko	1134	
PA_tika-vin09_t:1134_7	atirekapakkho, taṃ paṭicchannanti attho. Tatoti tiṃsatimadivasato paṭṭhāya. Māsappaṭicchannanti	1134	
PA_tika-vin09_t:1134_8	sattānaṃ āyuṃ minanto viya siyati antaṃ karotīti māso, tiṃsarattindivo, taṃ paṭicchannanti	1134	
PA_tika-vin09_t:1134_9	attho. Saṃvacchare puṇṇeti taṃ taṃ sattaṃ, dhammappavattiñca saṅgamma vadanto viya	1134	
PA_tika-vin09_t:1134_10	sarati pavattatīti saṃvaccharo, dvādasa māsā, tasmiṃ paripuṇṇe.	11341	
PA_tika-vin09_t:1135_0	Vatthukittanavasena vāti nāmena saha vatthukittanavasena vāti attho. Teneva hi upari	1135	
PA_tika-vin09_t:1135_1	“nāmamattavasena vā”ti mattaggahaṇaṃ katanti daṭṭhabbaṃ. Nāmamattavasenāti vatthukittanaṃ	1135	
PA_tika-vin09_t:1135_2	vinā kevalaṃ nāmasseva vasena. Tasmāti yasmā duvidhe nāme “āpattī”ti sabbasādhāraṇaṃ	1135	
PA_tika-vin09_t:1135_3	nāmaṃ, tasmā. Sukkavissaṭṭhīti sukkavissaṭṭhi nāmāyaṃ. Itisaddo hettha vacanīyatthaṃ	1135	
PA_tika-vin09_t:1135_4	nidasseti. Nidassanamattañcetaṃ “sukkavissaṭṭhī”ti kāyasaṃsaggādīnampi vatthuādibhāvena	1135	
PA_tika-vin09_t:1135_5	icchitabbattā. Vatthu ceva gottañcāti vītikkamattā vatthu ceva anaññasādhāraṇattā	1135	
PA_tika-vin09_t:1135_6	gottañca. Gaṃ tāyatīti gottaṃ, sajātito aññattha kāyasaṃsaggādīsu gantuṃ adatvā buddhiṃ,	1135	
PA_tika-vin09_t:1135_7	vacanañca rakkhatīti attho. Saṅghādisesoti saṅghādiseso nāmāyaṃ. Ettha pana itisaddo	1135	
PA_tika-vin09_t:1135_8	vacanavacanīyasamudāyaṃ nidasseti. Tenāha “nāmañceva āpatti cā”ti, sajātisādhāraṇanāmattā	1135	
PA_tika-vin09_t:1135_9	nāmañceva tena tena vītikkamenāpajjitabbattā āpatti cāti attho. Idampi nidassanamattameva	1135	
PA_tika-vin09_t:1135_10	“āpattiyo”ti imassāpi nāmādibhāvena icchitabbattā. Itisaddo vā ādiattho. Evañca katvā	11351	
PA_tika-vin09_t:1135_11	“kāyasaṃsaggantiādivacanenāpī”tiādikampi samatthitaṃ hoti.	11351	
PA_tika-vin09_t:1136_0	Tayidaṃ kammavācāya kena vacanena gahitanti anuyogaṃ sandhāya “tatthā”tiādimāha.	1136	
PA_tika-vin09_t:1136_1	“Āpattī”ti sabbasādhāraṇanāmattā, vītikkamena āpajjitabbattā ca nāmañceva āpatti	1136	
PA_tika-vin09_t:1136_2	ca hotīti āha “āpattiyoti vacanenāpī”ti. Tasmāti yasmā idaṃ parivāsādivinayakammaṃ	1136	
PA_tika-vin09_t:1136_3	vatthuvasena, gottavasena, nāmavasena, āpattivasena ca kātuṃ vaṭṭatiyeva, tasmā.	1136	
PA_tika-vin09_t:1136_4	Etesūti vatthuādīsu, sukkavissaṭṭhiādīsu vā. Vattaṃ samādātabbanti yathāvuttesu dvīsu	1136	
PA_tika-vin09_t:1136_5	padesu ekenapi samādātabbaṃ. Dvīhi pana susamādinnaṃyeva. Teneva vakkhati “samādānepi eseva nayo”ti.	1136	
PA_tika-vin09_t:1137	Ārocetvāti –	113	
PA_tika-vin09_t:1138_0	“Ahaṃ, bhante, ekaṃ āpattiṃ āpajjiṃ sañcetanikaṃ sukkavissaṭṭhiṃ ekāhappaṭicchannaṃ,	1138	
PA_tika-vin09_t:1138_1	sohaṃ saṅghaṃ ekissā āpattiyā sañcetanikāya sukkavissaṭṭhiyā ekāhappaṭicchannāya	1138	
PA_tika-vin09_t:1138_2	ekāhaparivāsaṃ yāciṃ, tassa me saṅgho ekissā āpattiyā sañcetanikāya sukkavissaṭṭhiyā	1138	
PA_tika-vin09_t:1138_3	ekāhappaṭicchannāya ekāhaparivāsaṃ adāsi, sohaṃ parivasāmi, vedayāmahaṃ, bhante,	1138	
PA_tika-vin09_t:1138_4	‘vedayatī’ti maṃ saṅgho dhāretū”ti –	1138	
PA_tika-vin09_t:1139_0	Evamādinā taṃ taṃ yojanānurūpaṃ ārocetvā. Imañca panatthaṃ gahetvā yāya kāyaci bhāsāya	1139	
PA_tika-vin09_t:1139_1	ārocetuṃ vaṭṭatiyeva. “Puna āgatāgatānaṃ bhikkhūnaṃ ārocentenā”ti idaṃ āgantukaṃ	1139	
PA_tika-vin09_t:1139_2	bhikkhuṃ sandhāya vuttaṃ. Ettha ca ekassa ārocentena avasāne “vedayatīti maṃ āyasmā	1139	
PA_tika-vin09_t:1139_3	dhāretu”, dvinnaṃ “āyasmantā dhārentu”, tiṇṇaṃ “āyasmanto dhārentū”ti vattabbaṃ.	1139	
PA_tika-vin09_t:1139_4	Vattabhedañca ratticchedañca akatvāti “na, bhikkhave, pārivāsikena bhikkhunā sāditabbaṃ	1139	
PA_tika-vin09_t:1139_5	pakatattānaṃ bhikkhūnaṃ abhivādanaṃ paccupaṭṭhāna”ntiādinā pārivāsikakkhandhake yāni	1139	
PA_tika-vin09_t:1139_6	catunavuti vattāni vuttāni, tesaṃ bhedañca, yo ca “tayo kho, upāli, pārivāsikassa	1139	
PA_tika-vin09_t:1139_7	bhikkhuno ratticchedā sahavāso vippavāso anārocanā”ti ratticchedo vutto, tañca akatvā.	1139	
PA_tika-vin09_t:1140_0	Ayaṃ hettha vinicchayo – sace āgantukā muhuttaṃ vissamitvā vā avissamitvā eva vā	1140	
PA_tika-vin09_t:1140_1	vihāramajjhena gacchanti, tesampi ārocetabbaṃ. Sace tassa ajānantasseva gacchanti,	1140	
PA_tika-vin09_t:1140_2	ayañca gatakāle jānāti, gantvā ārocetabbaṃ. Sampāpuṇituṃ asakkontassa ratticchedova	1140	
PA_tika-vin09_t:1140_3	hoti, na vattabhedadukkaṭaṃ. Yepi antovihāraṃ appavisitvā upacārasīmaṃ okkamitvā	1140	
PA_tika-vin09_t:1140_4	gacchanti, ayañca nesaṃ chattasaddaṃ vā ukkāsitasaddaṃ vā khipitasaddaṃ vā sutvāva	1140	
PA_tika-vin09_t:1140_5	āgantukabhāvaṃ jānāti, gantvā ārocetabbaṃ. Gatakāle jānantenāpi anubandhitvā ārocetabbameva.	1140	
PA_tika-vin09_t:1140_6	Sampāpuṇituṃ asakkontassa ratticchedova hoti, na vattabhedadukkaṭaṃ. Yopi rattiṃyeva	1140	
PA_tika-vin09_t:1140_7	āgantvā rattiṃyeva gacchati, sopissa ratticchedaṃ karoti. Aññātattā pana vattabhedadukkaṭaṃ	1140	
PA_tika-vin09_t:1140_8	natthi. Sace ajānitvāva abbhānaṃ karoti, akatameva hotīti kurundiyaṃ vuttaṃ. Tasmā	1140	
PA_tika-vin09_t:1140_9	adhikā rattiyo gahetvā kātabbaṃ. Ayaṃ apaṇṇakappaṭipadā.	1140	
PA_tika-vin09_t:1141_0	Nadiādīsu nāvāya gacchantampi paratīre ṭhitampi ākāse gacchantampi pabbatatalaaraññādīsu	1141	
PA_tika-vin09_t:1141_1	dūre ṭhitampi bhikkhuṃ disvā sace “bhikkhū”ti vavatthānaṃ atthi, nāvādīhi vā gantvā,	1141	
PA_tika-vin09_t:1141_2	mahāsaddaṃ katvā vā vegena anubandhitvā vā ārocetabbaṃ, anārocentassa ratticchedo	1141	
PA_tika-vin09_t:1141_3	ceva vattabhedadukkaṭañca. Sace vāyamantopi sampāpuṇituṃ vā sāvetuṃ vā na sakkoti,	1141	
PA_tika-vin09_t:1141_4	ratticchedova hoti, na vattabhedadukkaṭaṃ.	1141	
PA_tika-vin09_t:1142_0	Aññaṃ kañci vihāraṃ gatenapi bhikkhūnaṃ ārocetabbameva. Sace sabbe ekaṭṭhāne ṭhite	1142	
PA_tika-vin09_t:1142_1	passati, ekaṭṭhāne ṭhiteneva ārocetabbaṃ. Atha rukkhamūlādīsu visuṃ visuṃ ṭhitā honti,	1142	
PA_tika-vin09_t:1142_2	tattha tattha gantvā ārocetabbaṃ. Sañcicca anārocentassa ratticchedo ca hoti, vattabhede	1142	
PA_tika-vin09_t:1142_3	ca dukkaṭaṃ. Atha vicinanto ekacce na passati, ratticchedova hoti, na ca vattabhedadukkaṭaṃ.	1142	
PA_tika-vin09_t:1142_4	Sañcicca anārocentassa pana ratticchedo ceva hoti, vattabhede ca dukkaṭaṃ.	1142	
PA_tika-vin09_t:1143_0	Tatthevāti māḷakasīmāyameva. Māḷakato pana bhikkhūsu nikkhantesu ekassapi santike	1143	
PA_tika-vin09_t:1143_1	nikkhipituṃ vaṭṭati. Māḷakato nikkhamitvā satiṃ paṭilabhantena saha gacchantassa	1143	
PA_tika-vin09_t:1143_2	santike nikkhipitabbaṃ. Tenāha “ekapuggalassa vā santike”ti. Sace sopi pakkanto,	1143	
PA_tika-vin09_t:1143_3	aññassa yassa māḷake nārocitaṃ, tassa ārocetvā nikkhipitabbaṃ. Pakatattaṭṭhāneti	1143	
PA_tika-vin09_t:1143_4	saṅghakammānaṃ arahaṭṭhāne. Dve leḍḍupāte atikkamitvāti bhikkhūnaṃ sajjhāyanasaddasavanūpacāravijahanatthaṃ	1143	
PA_tika-vin09_t:1143_5	vuttaṃ. Mahāmaggato okkammāti maggappaṭipannabhikkhūnaṃ upacāravijahanatthaṃ vuttaṃ.	1143	
PA_tika-vin09_t:1143_6	Gumbena vā vatiyā vā paṭicchannaṭṭhāneti dassanūpacāravijahanatthaṃ vuttaṃ. Vattaṃ	1143	
PA_tika-vin09_t:1143_7	samādiyitvā ārocetabbanti vuttanayeneva vattaṃ samādiyitvā parivāso ārocetabbo. “Ārocetabba”nti	1143	
PA_tika-vin09_t:1143_8	pana sāmaññena vuttaṃ. Ārocentena ca sace navakataro hoti, “āvuso”ti vattabbaṃ. Sace	1143	
PA_tika-vin09_t:1143_9	vuḍḍhataro, “bhante”ti vattabbaṃ. Sace añño koci bhikkhu kenacideva karaṇīyena taṃ	1143	
PA_tika-vin09_t:1143_10	ṭhānaṃ āgacchati. Sace esa naṃ passati, saddaṃ vā tassa suṇāti, ārocetabbaṃ. Anārocentassa	11431	
PA_tika-vin09_t:1143_11	ratticchedo ceva vattabhedo ca. Tenāha “yampi aññaṃ bhikkhuṃ passati, tassāpi ārocetabbamevā”ti.	11431	
PA_tika-vin09_t:1143_12	Atha dvādasahatthaṃ upacāraṃ okkamitvā ajānantasseva gacchati, ratticchedo hotiyeva,	11431	
PA_tika-vin09_t:1143_13	vattabhedo pana natthi. Uṭṭhiteti uggate. Yaṃ sabbapaṭhamaṃ bhikkhunti vihārato nikkhamantaṃ	11431	
PA_tika-vin09_t:1143_14	vā āgantukaṃ vā sabbapaṭhamaṃ yaṃ aññaṃ bhikkhuṃ passati. Tassa ārocetvā nikkhipitabbanti	11431	
PA_tika-vin09_t:1143_15	anārocentassa dukkaṭaṃ siyā, taṃ sandhāya vuttaṃ, na tu ratticchedaṃ sandhāya. Itarathā	11431	
PA_tika-vin09_t:1143_16	hi “vihārasīmāpariyāpannānaṃ sabbesaṃ ārocetvā”ti vadeyya. Yāva rattiyo pūrentīti	11431	
PA_tika-vin09_t:1143_17	yattakā rattiyo āpatti paṭicchannā hoti, tattakā rattiyo yāva pūrenti, tāva parivatthabbaṃ.	11431	
PA_tika-vin09_t:1143_18	Samantapāsādikāyaṃ pana “evaṃ yattakāni divasāni āpatti paṭicchannā hoti, tattakāni,	11431	
PA_tika-vin09_t:1143_19	tato adhikatarāni vā kukkuccavinodanatthāya parivasitvā”ti vuttaṃ. Vitthāroti papañco.	11431	
PA_tika-vin09_t:1144_0	Itaresu pana dvīsūti suddhantaparivāso, samodhānaparivāsoti dvinnaṃ majjhe. Khandhaketi	1144	
PA_tika-vin09_t:1144_1	samuccayakkhandhake. Cūḷasuddhanto mahāsuddhantoti ettha yo upasampadato paṭṭhāya	1144	
PA_tika-vin09_t:1144_2	anulomakkamena vā ārocitadivasato paṭṭhāya paṭilomakkamena vā “asukañca asukañca	1144	
PA_tika-vin09_t:1144_3	divasaṃ vā pakkhaṃ vā māsaṃ vā saṃvaccharaṃ vā tava suddhabhāvaṃ jānāsī”ti pucchiyamāno	1144	
PA_tika-vin09_t:1144_4	“āma, bhante, jānāmi, ettakaṃ nāma kālaṃ ahaṃ suddho”ti vadati, tassa dinno suddhantaparivāso	1144	
PA_tika-vin09_t:1144_5	“cūḷasuddhanto”ti vuccati.	1144	
PA_tika-vin09_t:1145_0	Taṃ gahetvā parivasantena yattakaṃ kālaṃ attano suddhabhāvaṃ jānāti, tattakaṃ apanetvā	1145	
PA_tika-vin09_t:1145_1	avasesaṃ māsaṃ vā dvemāsaṃ vā parivasitabbaṃ. Sace “māsamattaṃ asuddhomhī”ti sallakkhetvā	1145	
PA_tika-vin09_t:1145_2	parivāsaṃ aggahesi, parivasanto ca puna aññaṃ māsaṃ sarati, tampi māsaṃ parivasitabbameva,	1145	
PA_tika-vin09_t:1145_3	puna parivāsadānakiccaṃ natthi. Atha “dvemāsaṃ asuddhomhī”ti sallakkhetvā aggahesi,	1145	
PA_tika-vin09_t:1145_4	parivasanto ca “māsamattamevāhaṃ asuddhomhī”ti sanniṭṭhānaṃ karoti, māsameva parivasitabbaṃ,	1145	
PA_tika-vin09_t:1145_5	puna parivāsadānakiccaṃ natthi. Ayañhi suddhantaparivāso uddhampi ārohati, heṭṭhāpi	1145	
PA_tika-vin09_t:1145_6	orohati, idamassa lakkhaṇaṃ.	1145	
PA_tika-vin09_t:1146_0	Yo pana yathāvuttena anulomappaṭilomavasena pucchiyamānopi rattipariyantaṃ na jānāti	1146	
PA_tika-vin09_t:1146_1	nassarati, rattipariyante vematiko vā hoti, tassa dinno suddhantaparivāso “mahāsuddhanto”ti	1146	
PA_tika-vin09_t:1146_2	vuccati. Taṃ gahetvā gahitadivasato yāva upasampadadivaso, tāva rattiyo gaṇetvā parivasitabbaṃ.	1146	
PA_tika-vin09_t:1146_3	Ayaṃ uddhaṃ nārohati, heṭṭhā pana orohati. Tasmā sace parivasanto rattiparicchede	1146	
PA_tika-vin09_t:1146_4	sanniṭṭhānaṃ karoti “māso vā saṃvaccharo vā mayhaṃ āpannassā”ti, māsaṃ vā saṃvaccharaṃ	1146	
PA_tika-vin09_t:1146_5	vā parivasitabbaṃ. Ettha ca kiñcāpi “ettakaṃ kālaṃ ahaṃ suddho”ti vadantassa cūḷasuddhanto	1146	
PA_tika-vin09_t:1146_6	dīyati, tathāpi niyameneva jānanābhāvā “duvidhopi cesa…pe… dātabbo”ti vuttaṃ. Tassa	1146	
PA_tika-vin09_t:1146_7	dānavidhi khandhake āgatoti tassa duvidhassāpi suddhantassa dānavidhi “tena, bhikkhave,	1146	
PA_tika-vin09_t:1146_8	bhikkhunā saṅghaṃ upasaṅkamitvā…pe… evamassa vacanīyo”tiādinā samuccayakkhandhake	1146	
PA_tika-vin09_t:1146_9	āgato. Tasmā tattha vuttanayeneva veditabboti adhippāyo. Esa nayo vinicchayakathā	1146	
PA_tika-vin09_t:1146_10	pana vitthārato samantapāsādikāyaṃ vuttāti etthāpi.	11461	
PA_tika-vin09_t:1147_0	Odhunitvā avadhuya pahāya samodhāno odhānasamodhāno. Cirappaṭicchannānaṃ agghena	1147	
PA_tika-vin09_t:1147_1	samodhāno agghasamodhāno. Missakānaṃ samodhāno missakasamodhāno. Idāni taṃ tividhampi	1147	
PA_tika-vin09_t:1147_2	samodhānaparivāsaṃ saṅkhepato dassetuṃ “tatthā”tiādimāha. Antarāpattiṃ āpajjitvā	1147	
PA_tika-vin09_t:1147_3	paṭicchādentassāti yo parivāsaṃ gahetvā anikkhittavatto hutvā parivasanto apariniṭṭhiteyeva	1147	
PA_tika-vin09_t:1147_4	parivāse antarā vemajjhe saṅghādisesāpattiṃ āpajjitvā paṭicchādeti, tassa. Parivutthadivaseti	1147	
PA_tika-vin09_t:1147_5	lakkhaṇavacanametaṃ, tena “mānattaciṇṇadivase cā”tipi vuttameva hoti. Makkhetvāti	1147	
PA_tika-vin09_t:1147_6	ñatticatutthena kammena mūlāya paṭikassanavasena makkhetvā. Samodahitvāti mūlāpattiṭṭhāne	1147	
PA_tika-vin09_t:1147_7	ṭhapetvā, pakkhipitvāti attho. Dātabbaparivāsoti “suṇātu me, bhante, saṅgho”tiādinā	1147	
PA_tika-vin09_t:1147_8	ñatticatutthena kammena dātabbaparivāso. Idaṃ vuttaṃ hoti – yo paṭicchannāya āpattiyā	1147	
PA_tika-vin09_t:1147_9	parivāsaṃ gahetvā parivasanto vā mānattāraho vā mānattaṃ caranto vā abbhānāraho vā	1147	
PA_tika-vin09_t:1147_10	anikkhittavatto aññaṃ āpattiṃ āpajjitvā purimāpattiyā samā vā ūnatarā vā rattiyo	11471	
PA_tika-vin09_t:1147_11	paṭicchādeti, tassa mūlāya paṭikassanena te parivutthadivase ca mānattaciṇṇadivase	11471	
PA_tika-vin09_t:1147_12	ca sabbe odhunitvā adivase katvā pacchā āpannāpattiṃ mūlāpattiyaṃ samodhāya parivāso dātabboti.	11471	
PA_tika-vin09_t:1148_0	Sace pana antarāpatti mūlāpattito atirekappaṭicchannā hoti, taṃ mūlāpattiṃ katvā	1148	
PA_tika-vin09_t:1148_1	tattha itaraṃ samodhāya parivāso dātabbo. Sace pana antarāpatti appaṭicchannā hoti,	1148	
PA_tika-vin09_t:1148_2	mūlāya paṭikassanaṃ akatvā pubbe gahitaparivāseneva parivasitabbaṃ.	1148	
PA_tika-vin09_t:1149_0	Yā ekā vā…pe… sabbacirappaṭicchannāyoti yā ekā vā āpatti sabbacirappaṭicchannā, yā	1149	
PA_tika-vin09_t:1149_1	dve vā tisso vā sambahulā vā āpattiyo sabbacirappaṭicchannāyoti attho. Tāsanti sabbacirappaṭicchannānaṃ	1149	
PA_tika-vin09_t:1149_2	āpattīnaṃ. Dānavidhi panassa khandhake vuttanayeneva veditabbo.	1149	
PA_tika-vin09_t:1150_0	Yassa pana sataṃ āpattiyo dasāhapaṭicchannā, aparampi sataṃ āpattiyo dasāhapaṭicchannā,	1150	
PA_tika-vin09_t:1150_1	aparampi sataṃ āpattiyo dasāhapaṭicchannāti evaṃ dasakkhattuṃ katvā āpattisahassaṃ	1150	
PA_tika-vin09_t:1150_2	divasasatapaṭicchannaṃ hoti, tena kiṃ kātabbanti? Sabbaṃ samodahitvā dasa divase	1150	
PA_tika-vin09_t:1150_3	parivasitabbaṃ. Evaṃ ekeneva dasāhena divasasatampi parivasitameva hoti. Vuttampi cetaṃ –	1150	
PA_tika-vin09_t:1151	“Dasasataṃ rattisataṃ, āpattiyo chādayitvāna;	115	
PA_tika-vin09_t:1152	Dasa rattiyo vasitvāna, mucceyya pārivāsiko”ti. ;	115	
PA_tika-vin09_t:1153	Ayaṃ agghasamodhāno nāma.	115	
PA_tika-vin09_t:1154	Idāni missakasamodhānaṃ niddisituṃ “missakasamodhāno nāmā”tiādimāha. Tatrāyaṃ nayo –	115	
PA_tika-vin09_t:1155_0	“Ahaṃ, bhante, sambahulā saṅghādisesā āpattiyo āpajjiṃ ekaṃ sukkavissaṭṭhiṃ, ekaṃ	1155	
PA_tika-vin09_t:1155_1	kāyasaṃsaggaṃ, ekaṃ duṭṭhullavācaṃ, ekaṃ attakāmaṃ, ekaṃ sañcarittaṃ, ekaṃ kuṭikārakaṃ,	1155	
PA_tika-vin09_t:1155_2	ekaṃ vihārakārakaṃ, ekaṃ duṭṭhadosaṃ, ekaṃ aññabhāgiyaṃ, ekaṃ saṅghabhedaṃ, ekaṃ	1155	
PA_tika-vin09_t:1155_3	bhedānuvattakaṃ, ekaṃ dubbacaṃ, ekaṃ kuladūsakaṃ, sohaṃ, bhante, saṅghaṃ tāsaṃ āpattīnaṃ	1155	
PA_tika-vin09_t:1155_4	samodhānaparivāsaṃ yācāmī”ti –	1155	
PA_tika-vin09_t:1156_0	Tikkhattuṃ yācāpetvā tadanurūpāya kammavācāya parivāso dātabbo. Ettha ca “saṅghādisesā	1156	
PA_tika-vin09_t:1156_1	āpattiyo āpajjiṃ nānāvatthukāyo”tipi “saṅghādisesā āpattiyo āpajji”ntipi evaṃ pubbe	1156	
PA_tika-vin09_t:1156_2	vuttanayena vatthuvasenapi gottavasenapi nāmavasenapi āpattivasenapi yojetvā kammavācaṃ	1156	
PA_tika-vin09_t:1156_3	kātuṃ vaṭṭhatiyevāti. Ayaṃ missakasamodhāno. Sabbaparivāsakammavācāvasāne pana nikkhittānikkhittavattādikathā	1156	
PA_tika-vin09_t:1156_4	purimanayeneva veditabbā. Tividhepi samodhānaparivāse atthamattasseva vuttattā, vinicchayādīnaṃ	1156	
PA_tika-vin09_t:1156_5	vā anāmaṭṭhattā “ayaṃ tividhepi samodhānaparivāse saṅkhepakathā”ti vuttaṃ. Mahāvisayattā	1156	
PA_tika-vin09_t:1156_6	samodhānavicāraṇāya sā niravasesā kuto laddhabbāti āha “vitthāro”tiādi.	1156	
PA_tika-vin09_t:1157_0	Chārattanti rā saddo tīyati chijjati etthāti ratti, sattānaṃ saddassa vūpasamanakāloti	1157	
PA_tika-vin09_t:1157_1	attho, cha rattiyo samāhaṭā, channaṃ rattīnaṃ vā samāhāro charattaṃ, charattameva	1157	
PA_tika-vin09_t:1157_2	chārattaṃ, avayavabyatirekena samudāyassābhāvato cha rattiyoti attho vutto.	1157	
PA_tika-vin09_t:1158_0	Parivāsaṃ adatvā mānattameva dātabbanti yasmā āpatti appaṭicchannā, yasmā ca āpannabhāveneva	1158	
PA_tika-vin09_t:1158_1	mānattāraho hoti, tasmā parivāsaṃ adatvā kevalaṃ mānattameva dātabbaṃ. Yaṃ paṭicchannāya	1158	
PA_tika-vin09_t:1158_2	āpattiyā parivutthaparivāsassa dīyati, idaṃ paṭicchannamānattaṃ nāmāti āha “yassa	1158	
PA_tika-vin09_t:1158_3	paṭicchannā hotī”tiādi. Idanti paṭicchannamānattaṃ. Idhāti imasmiṃ vākye. Kathaṃ	1158	
PA_tika-vin09_t:1158_4	pana tesaṃ dvinnaṃ mānattānaṃ dānavidhi ca vinicchayakathā ca veditabbāti āha “ubhinnampi panā”tiādi.	1158	
PA_tika-vin09_t:1159_0	Ayanti vakkhamānaṃ sandhāyāha. Parivāse vuttappakāraṃ padesanti parikkhittassa vihārassa	1159	
PA_tika-vin09_t:1159_1	parikkhepato, aparikkhittassa parikkhepārahaṭṭhānato dve leḍḍupāte atikkamitvā mahāmaggato	1159	
PA_tika-vin09_t:1159_2	okkamma gumbena vā vatiyā vā paṭicchannaṭṭhānaṃ. Samādiyitvāti antoaruṇeyeva samādiyitvā. Ārocetvāti –	1159	
PA_tika-vin09_t:1160_0	“Ahaṃ, bhante, ekaṃ āpattiṃ āpajjiṃ sañcetanikaṃ sukkavissaṭṭhiṃ appaṭicchannaṃ,	1160	
PA_tika-vin09_t:1160_1	sohaṃ, bhante, saṅghaṃ ekissā āpattiyā sañcetanikāya sukkavissaṭṭhiyā appaṭicchannāya	1160	
PA_tika-vin09_t:1160_2	chārattaṃ mānattaṃ yāciṃ, tassa me saṅgho ekissā āpattiyā sañcetanikāya sukkavissaṭṭhiyā	1160	
PA_tika-vin09_t:1160_3	appaṭicchannāya chārattaṃ mānattaṃ adāsi, sohaṃ mānattaṃ carāmi, vedayāmahaṃ, bhante,	1160	
PA_tika-vin09_t:1160_4	vedayatī’ti maṃ saṅgho dhāretū”tiādinā –	1160	
PA_tika-vin09_t:1161_0	Āpattidivasānurūpaṃ ārocetvā. Imañca pana atthaṃ gahetvā yāya kāyaci bhāsāya ārocetuṃ	1161	
PA_tika-vin09_t:1161_1	vaṭṭatiyeva. Ārocitakālato paṭṭhāya ca ekaṃ bhikkhuṃ ṭhapetvā sesehi sati karaṇīye	1161	
PA_tika-vin09_t:1161_2	gantumpi vaṭṭati. Aruṇe uṭṭhite tassa bhikkhussa santike vattaṃ nikkhipitabbaṃ. Sace	1161	
PA_tika-vin09_t:1161_3	sopi kenaci kammena pure aruṇeyeva gacchati, aññaṃ vihārato nikkhantaṃ vā āgantukaṃ	1161	
PA_tika-vin09_t:1161_4	vā yaṃ paṭhamaṃ passati, tassa santike ārocetvā nikkhipitabbaṃ. Ayañca yasmā gaṇassa	1161	
PA_tika-vin09_t:1161_5	ārocetvā, bhikkhūnañca atthibhāvaṃ sallakkhetvāva vasi, tenassa ūne gaṇe caraṇadoso	1161	
PA_tika-vin09_t:1161_6	vā vippavāso vā na hoti. Sace pana kañci na passati, vihāraṃ gantvā yaṃ paṭhamaṃ	1161	
PA_tika-vin09_t:1161_7	passati, tassa ārocetvā nikkhipitabbaṃ. Tenāha “tato tesu gatesu vā agatesu vā purimanayena paṭipajjitabba”nti.	1161	
PA_tika-vin09_t:1162_0	Yattha siyāti yassaṃ samānasaṃvāsakasīmāyaṃ vīsatigaṇo bhikkhusaṅgho atthi. Avhātabboti	1162	
PA_tika-vin09_t:1162_1	abbhānakammavasena pakkositabbo. Abbhānakammaṃ pana kathanti āha “abbhānakammaṃ panā”tiādi.	1162	
PA_tika-vin09_t:1162_2	Pāḷivasenāti “suṇātu me, bhante, saṅgho”tiādinā pāḷivasena. Vinicchayavasenāti “abbhantehi	1162	
PA_tika-vin09_t:1162_3	ca paṭhamaṃ abbhānāraho kātabbo. Ayañhi nikkhittavattattā pakatattaṭṭhāne ṭhito,	1162	
PA_tika-vin09_t:1162_4	pakatattassa ca abbhānaṃ kātuṃ na vaṭṭati, tasmā vattaṃ samādapetabbo. Vatte samādinne	1162	
PA_tika-vin09_t:1162_5	abbhānāraho hoti. Tenāpi vattaṃ samādiyitvā ārocetvā abbhānaṃ yācitabbaṃ. Anikkhittavattassa	1162	
PA_tika-vin09_t:1162_6	pana vattasamānakiccaṃ natthi. So hi chārattātikkameneva abbhānāraho hotī”tiādinā	1162	
PA_tika-vin09_t:1162_7	vinicchayavasena. Taṃ panetaṃ sabbaṃ parivāsādikammaṃ pāḷivasena ca aṭṭhakathāvasena	1162	
PA_tika-vin09_t:1162_8	ca suviññeyyattā ativitthārabhayena na vitthārayimha, atthikehi pana tatova gahetabbaṃ.	1162	
PA_tika-vin09_t:1162_9	Imassa pana kammassa vīsativaggakaraṇīyattā tato ūnatarena kataṃ kuppati. Tenāha	1162	
PA_tika-vin09_t:1162_10	“ekenāpi ce…pe… anabbhito”ti. Ayanti ayaṃ yathāvuttā. Sāmīcīti vattaṃ.	11621	
PA_tika-vin09_t:1163	Iti kaṅkhāvitaraṇiyā pātimokkhavaṇṇanāya	116	
PA_tika-vin09_t:1164	Vinayatthamañjūsāyaṃ līnatthappakāsaniyaṃ	116	
PA_tika-vin09_t:1165	Saṅghādisesavaṇṇanā niṭṭhitā.	116	
PA_tika-vin09_t:1166	Aniyatakaṇḍaṃ	116	
PA_tika-vin09_t:1167	1. Paṭhamaaniyatasikkhāpadavaṇṇanā	116	
PA_tika-vin09_t:1168_0	“Mātugāmenā”ti vatvā puna “ekāyā”ti vuttattā “mātugāmasaṅkhātāya ekāya itthiyā”ti	1168	
PA_tika-vin09_t:1168_1	vuttaṃ. Rahoti appakāsaṃ. Appakāsatā ca yo anāpattiṃ karoti, tassa apaccakkhabhāvatoti	1168	
PA_tika-vin09_t:1168_2	āha “cakkhussa raho”ti. Nanu “raho nāma cakkhussa raho, sotassa raho. Cakkhussa raho	1168	
PA_tika-vin09_t:1168_3	nāma na sakkā hoti akkhiṃ vā nikhaṇiyamāne, bhamukaṃ vā ukkhipiyamāne, sīsaṃ vā ukkhipiyamāne	1168	
PA_tika-vin09_t:1168_4	passituṃ. Sotassa raho nāma na sakkā hoti pakatikathā sotu”nti padabhājanapāḷiyaṃ	1168	
PA_tika-vin09_t:1168_5	sotassa rahoti āgataṃ, atha kasmā taṃ avatvā “cakkhussa raho”ti ettakameva vuttanti	1168	
PA_tika-vin09_t:1168_6	āha “kiñcāpī”tiādi. Iminā pāḷiyaṃ “sotassa raho”ti idaṃ atthuddhāravasena vuttanti	1168	
PA_tika-vin09_t:1168_7	dasseti. Atha kathametaṃ viññāyati “cakkhusseva raho idha adhippeto”ti? “Paṭicchanne	1168	
PA_tika-vin09_t:1168_8	āsane”ti vacanato “sakkā hoti methunaṃ dhammaṃ paṭisevitu”nti ca vuttattā. Tenevāha	1168	
PA_tika-vin09_t:1168_9	“sacepī”tiādi. “Pihitakavāṭassā”ti iminā paṭicchannabhāvato cakkhussa rahosabbhāvaṃ	1168	
PA_tika-vin09_t:1168_10	dasseti. Apihitakavāṭassa pana dvāre nisinno anāpattiṃ karoti, na kevalaṃ apihitakavāṭassa	11681	
PA_tika-vin09_t:1168_11	gabbhassa dvāre nisinnova anāpattiṃ karoti, antodvādasahatthe okāse nisinnopīti veditabbo.	11681	
PA_tika-vin09_t:1168_12	Tenāha “yattha pana sakkā daṭṭhu”ntiādi. Yasmā nisīditvā niddāyanto kapimiddhapareto	11681	
PA_tika-vin09_t:1168_13	kañci kālaṃ cakkhūni ummīleti, kañci kālaṃ nimīleti, na ca mahāniddaṃ okkamati, tasmā	11681	
PA_tika-vin09_t:1168_14	“niddāyantopi anāpattiṃ karotī”ti vuttaṃ. Nipajjitvā niddāyanto pana tādiso na hotīti	11681	
PA_tika-vin09_t:1168_15	āha “nipajjitvā niddāyantopi na karotī”ti, anāpattiṃ na karotīti attho. Methunassa	11681	
PA_tika-vin09_t:1168_16	mātugāmo dutiyo na hoti. Itthiyo hi aññamaññissā vajjaṃ paṭicchādenti. Teneva vesāliyaṃ	11681	
PA_tika-vin09_t:1168_17	mahāvane dvāraṃ vivaritvā nipanne bhikkhumhi sambahulā itthiyo yāvadatthaṃ katvā	11681	
PA_tika-vin09_t:1168_18	pakkamiṃsu. Tenāha “itthīnaṃ pana satampi na karotī”ti. Taṃ kammanti ajjhācārakammaṃ.	11681	
PA_tika-vin09_t:1168_19	Yasmā nisīditvāva nipajjati, tasmā nipajjanampi antokatvā “nisajjaṃ kappeyyā”ti vuttanti	11681	
PA_tika-vin09_t:1168_20	dassetuṃ “ettha cā”tiādimāha. Tiṇṇaṃ dhammānaṃ aññatarena kāretabboti nisajjaṃ paṭijānamānassa	11682	
PA_tika-vin09_t:1168_21	tiṇṇaṃ dhammānaṃ aññatarasamāyogo hotiyevāti vuttaṃ. Pārājikena, pana saṅghādisesena	11682	
PA_tika-vin09_t:1168_22	ca pācittiyena ca tenākārena nisajjaṃ paṭijānamānova kāretabbo. Na appaṭijānamānoti	11682	
PA_tika-vin09_t:1168_23	nisajjaṃ appaṭijānamāno tiṇṇaṃ dhammānaṃ aññatarena na kāretabboti. Alajjīpi hi paṭijānamānova	11682	
PA_tika-vin09_t:1168_24	āpattiyā kāretabbo. Yāva na paṭijānāti, tāva “neva suddho”ti vā “na asuddho”ti vā	11682	
PA_tika-vin09_t:1168_25	vattabbo, vattānusandhinā pana kāretabboti. Vuttañhetaṃ –	11682	
PA_tika-vin09_t:1169	“Paṭiññā lajjīsu katā, alajjīsu evaṃ na vijjati;	116	
PA_tika-vin09_t:1170	Bahumpi alajjī bhāseyya, vattānusandhitena kāraye”ti. ;	117	
PA_tika-vin09_t:1171_0	Na kevalaṃ tiṇṇaṃ dhammānaṃ aññatarena codanāyameva evaṃ paṭiññāya kāretabbo, atha	1171	
PA_tika-vin09_t:1171_1	kho nisajjādinā ākārena saddhiṃ codanāyapīti dassetuṃ “yena vā sā saddheyyavacasā	1171	
PA_tika-vin09_t:1171_2	upāsikā vadeyya, tena so bhikkhu kāretabbo”ti vuttaṃ. Tenevāha “nisajjādīsu ākāresū”tiādi.	1171	
PA_tika-vin09_t:1171_3	Ettha ca “paṭijānamāno”ti avuttepi adhikārattā “paṭijānamānova tena so bhikkhu kāretabbo”ti	1171	
PA_tika-vin09_t:1171_4	vuttaṃ. Tathārūpāya upāsikāya vacane aññathattābhāvato diṭṭhaṃ nāma tathāpi hoti,	1171	
PA_tika-vin09_t:1171_5	aññathāpi hotīti dassane aññathattasambhavaṃ dasseti. Anekaṃsikatāya na niyatoti	1171	
PA_tika-vin09_t:1171_6	aniyato. Tenāha “tiṇṇaṃ āpattīna”ntiādi.	1171	
PA_tika-vin09_t:1172_0	Rahonisajjassādena mātugāmassa santikaṃ gantukāmo akkhiṃ añjeti, dukkaṭaṃ. Nivāsanaṃ	1172	
PA_tika-vin09_t:1172_1	nivāseti, kāyabandhanaṃ bandhati, cīvaraṃ pārupati, sabbattha payoge payoge dukkaṭaṃ.	1172	
PA_tika-vin09_t:1172_2	Gacchati, padavāre padavāre dukkaṭaṃ. Gantvāna nisīdati, dukkaṭameva. Tenāha “methunadhammasannissitakilesasaṅkhātenā”tiādi.	1172	
PA_tika-vin09_t:1172_3	Ettha ca rahonisajjassādassa asatipi methunarāgabhāve tappaṭibaddhakilesattā vuttaṃ	1172	
PA_tika-vin09_t:1172_4	“methunadhammasannissitakilesasaṅkhātenā”ti. Teneva sannissitaggahaṇaṃ kataṃ. Rahassādenāti	1172	
PA_tika-vin09_t:1172_5	“itthannāmāya saddhiṃ raho nisīditvā hasitalapitādikaṃ kareyya”nti uppannaassādahetu.	1172	
PA_tika-vin09_t:1172_6	Nisajjāya pācittiyaṃ asati upacāragate nipajjitvā aniddāyante anandhe viññupuriseti	1172	
PA_tika-vin09_t:1172_7	adhippāyo. Sace sā itthī kenaci karaṇīyena uṭṭhāyuṭṭhāya punappunaṃ nisīdati, nisajjāya	1172	
PA_tika-vin09_t:1172_8	nisajjāya pācittiyaṃ. Yaṃ sandhāya gato, sā na diṭṭhā, aññā āgantvā nisīdati, assāde	1172	
PA_tika-vin09_t:1172_9	uppanne pācittiyaṃ. Sace sambahulā āgacchanti, mātugāmagaṇanāya pācittiyaṃ. Sace	1172	
PA_tika-vin09_t:1172_10	uṭṭhāyuṭṭhāya punappunaṃ nisīdanti, nisajjāgaṇanāyapi pācittiyāni. Aniyametvā “diṭṭhadiṭṭhāya	11721	
PA_tika-vin09_t:1172_11	saddhiṃ rahassādaṃ kappissāmī”ti gantvā nisinnassāpi āgatāgatānaṃ vasena, punappunaṃ	11721	
PA_tika-vin09_t:1172_12	nisajjāya vasena ca vuttanayeneva āpattiyo veditabbā. Vuttappakāre puriseti anandhe	11721	
PA_tika-vin09_t:1172_13	viññupurise. Upacāragate satīti dvādasahatthabbhantaragate sati. Sace suddhacittena	11721	
PA_tika-vin09_t:1172_14	gantvā nisinnassa santikaṃ āgantvā nisinnāya itthiyā rahassādo uppajjati, evampi anāpatti.	11721	
PA_tika-vin09_t:1173	Paṭhamaaniyatasikkhāpadavaṇṇanā niṭṭhitā.	117	
PA_tika-vin09_t:1174	2. Dutiyaaniyatasikkhāpadavaṇṇanā	117	
PA_tika-vin09_t:1175_0	Naheva kho pana paṭicchannanti ettha pana yampi bahi parikkhittaṃ anto vivaṭaṃ pariveṇaṅgaṇādi,	1175	
PA_tika-vin09_t:1175_1	tampi antogadhanti veditabbaṃ. “Evarūpañhi ṭhānaṃ appaṭicchanneyeva gahita”nti mahāpaccariyaṃ	1175	
PA_tika-vin09_t:1175_2	vuttaṃ. Saṅghādisesena vāti kāyasaṃsaggaduṭṭhullobhāsanasaṅkhātena saṅghādisesena	1175	
PA_tika-vin09_t:1175_3	vā. Teneva hi padabhājane “sā ce evaṃ vadeyya ‘ayyo, mayā diṭṭho nisinno mātugāmena	1175	
PA_tika-vin09_t:1175_4	saddhiṃ kāyasaṃsaggaṃ samāpajjanto”’tiādi vuttaṃ. Idaṃ sikkhāpadaṃ duṭṭhullavācāvasena	1175	
PA_tika-vin09_t:1175_5	āgataṃ. Duṭṭhullavācañca sutvā taṃ mātugāmopi na paṭicchādeti. Tathā hi duṭṭhullavācāsikkhāpade	1175	
PA_tika-vin09_t:1175_6	yā pana tā itthiyo hirimanā, tā nikkhamitvā bhikkhū ujjhāpesuṃ, tasmā idha itthīpi	1175	
PA_tika-vin09_t:1175_7	anāpattiṃ karotīti āha “itthīpī”ti. Atha vā idha appaṭicchannattā itthīpi anāpattiṃ	1175	
PA_tika-vin09_t:1175_8	karoti, paṭhame pana paṭicchannattā itthisatampi anāpattiṃ na karotīti evamettha	1175	
PA_tika-vin09_t:1175_9	attho daṭṭhabbo. Anandho abadhiroti ettha kāyasaṃsaggavasena anandho vutto, duṭṭhullavācāvasena abadhiro.	1175	
PA_tika-vin09_t:1176_0	Samuṭṭhānādīsu idaṃ sikkhāpadaṃ tisamuṭṭhānaṃ – kāyacittato vācācittato kāyavācācittato	1176	
PA_tika-vin09_t:1176_1	samuṭṭhāti, kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ,	1176	
PA_tika-vin09_t:1176_2	akusalacittaṃ, sukhamajjhattavedanāhi dvivedanaṃ. Tenāha “samuṭṭhānādīni panettha	1176	
PA_tika-vin09_t:1176_3	adinnādānasadisānevā”ti. Ettha ca kāyasaṃsaggaṃ samāpajjanto duṭṭhullampi bhaṇati,	1176	
PA_tika-vin09_t:1176_4	duṭṭhullaṃ bhaṇanto nisīdati cāti “kāyavācācittato ca samuṭṭhātī”ti vuttaṃ, duṭṭhullameva	1176	
PA_tika-vin09_t:1176_5	vā sandhāya vuttanti gahetabbaṃ.	1176	
PA_tika-vin09_t:1177	Dutiyaaniyatasikkhāpadavaṇṇanā niṭṭhitā.	117	
PA_tika-vin09_t:1178	“Aniyatuddeso cāyaṃ diṭṭhādisamūlakacodanāya vatthuṃ paṭijānamānova āpattiyā kāretabbo, na itaroti āpattiropanāropanalakkhaṇadassanatthaṃ vutto”ti vadanti.	117	
PA_tika-vin09_t:1179	Iti kaṅkhāvitaraṇiyā pātimokkhavaṇṇanāya	117	
PA_tika-vin09_t:1180	Vinayatthamañjūsāyaṃ līnatthappakāsaniyaṃ	118	
PA_tika-vin09_t:1181	Aniyatavaṇṇanā niṭṭhitā.	118	
PA_tika-vin09_t:1182	Nissaggiyakaṇḍaṃ	118	
PA_tika-vin09_t:1183	1. Cīvaravaggo	118	
PA_tika-vin09_t:1184	1. Kathinasikkhāpadavaṇṇanā	118	
PA_tika-vin09_t:1185_0	Niṭṭhitacīvarasminti niṭṭhitañca taṃ cīvarañcāti niṭṭhitacīvaraṃ, niṭṭhite ānisaṃsamūlake	1185	
PA_tika-vin09_t:1185_1	cīvare, paccāsācīvare cāti attho. Yasmā pana taṃ cīvaraṃ karaṇenapi niṭṭhitaṃ hoti	1185	
PA_tika-vin09_t:1185_2	nāsanādīhipi, tasmā “sūcikammapariyosānena vā”tiādi vuttaṃ. Tattha yaṃ kiñci sūciyā	1185	
PA_tika-vin09_t:1185_3	kattabbaṃ pāsakapaṭṭagaṇṭhikapaṭṭapariyosānakammaṃ, taṃ sūcikammapariyosānaṃ nāma,	1185	
PA_tika-vin09_t:1185_4	tena. Naṭṭhanti corādīhi haṭaṃ. Etampi hi karaṇapalibodhassa niṭṭhitattā “niṭṭhita”nti	1185	
PA_tika-vin09_t:1185_5	vuccati. Vinaṭṭhanti upacikādīhi khāditaṃ. Daḍḍhanti agginā daḍḍhaṃ. Cīvarāsā vā	1185	
PA_tika-vin09_t:1185_6	upacchinnāti “asukasmiṃ nāma kule cīvaraṃ labhissāmī”ti yā cīvarāsā uppannā hoti,	1185	
PA_tika-vin09_t:1185_7	sā upacchinnā. Etesampi karaṇapalibodhasseva niṭṭhitattā niṭṭhitabhāvo veditabbo.	1185	
PA_tika-vin09_t:1185_8	Tenāha “imesu vā”tiādi. Etena cīvarapalibodhābhāvo vutto. Tenāha “cīvarassa karaṇapalibodhe	1185	
PA_tika-vin09_t:1185_9	upacchinneti attho”ti. Kathametaṃ viññāyatīti āha “atthatakathinassa hī”tiādi. Pañcānisaṃse	1185	
PA_tika-vin09_t:1185_10	aññattha gantuṃ adatvā saṅgaṇhanaṭṭhena kathinaṃ, thiranti attho, atthataṃ kathinaṃ	11851	
PA_tika-vin09_t:1185_11	yena so atthatakathino, tassa atthatakathinassa. Hīti kāraṇatthe nipāto. Tāva kathinānisaṃsaṃ	11851	
PA_tika-vin09_t:1185_12	labhatīti ettha yo atthatakathino bhikkhūti ajjhāharitabbaṃ, tāva so atthatakathino	11851	
PA_tika-vin09_t:1185_13	bhikkhūti veditabbo, anāmantacārādikaṃ kathinānisaṃsaṃ labhatīti attho. “Atthatakathinassa	11851	
PA_tika-vin09_t:1185_14	bhikkhuno”ti idaṃ vā “atthatakathino bhikkhū”ti vibhattivipariṇāmaṃ katvā yojetabbaṃ.	11851	
PA_tika-vin09_t:1185_15	Idaṃ vuttaṃ hoti – cīvarapalibodho āvāsapalibodhoti dve palibodhā. Tesu ekapalibodhepi	11851	
PA_tika-vin09_t:1185_16	sati yasmā anāmantacārādikaṃ ānisaṃsaṃ labhati, nāsati. Kasmā? “Niṭṭhitacīvarasmi”nti	11851	
PA_tika-vin09_t:1185_17	etassa cīvarassa karaṇapalibodhe upacchinneti ayamattho viññāyatīti. Saṅghassāti	11851	
PA_tika-vin09_t:1185_18	saṅghena. Kattari cetaṃ sāmivacanaṃ. Ubbhateti aṭṭhannaṃ mātikānamaññatarena, antarubbhārena vā uddhaṭe.	11851	
PA_tika-vin09_t:1186_0	Tatrāti tasmiṃ kathine. Ubbhāro uddharaṇaṃ. Purimavassaṃvuṭṭhe tiṃsamatte pāveyyake	1186	
PA_tika-vin09_t:1186_1	bhikkhū uddissa “anujānāmi, bhikkhave, vassaṃvuṭṭhānaṃ bhikkhūnaṃ kathinaṃ attharitu”nti	1186	
PA_tika-vin09_t:1186_2	kathinakkhandhake bhagavatā kathinassa anuññātattā “ayañhi kathinatthāro nāma…pe…	1186	
PA_tika-vin09_t:1186_3	anuññāto”ti vuttaṃ. Tattha purimavassaṃvuṭṭhānanti vassacchedaṃ akatvā purimavassaṃvuṭṭhānanti	1186	
PA_tika-vin09_t:1186_4	attho. Etena vuṭṭhavassavasena tāva purimikāya vassaṃ upagatāyeva kathinatthāraṃ	1186	
PA_tika-vin09_t:1186_5	labhanti, na pacchimikāya upagatāti dasseti. Vuṭṭhavassavasena tāva evaṃ hotu, gaṇanavasena	1186	
PA_tika-vin09_t:1186_6	taṃ kittakā labhantīti āha “so”tiādi. Soti kathinatthāro. Sabbantimena paricchedenāti	1186	
PA_tika-vin09_t:1186_7	gaṇanavasena pacchimakoṭiyā. Pañcannaṃ janānaṃ vaṭṭatīti pacchimakoṭiyā cattāro kathinadussassa	1186	
PA_tika-vin09_t:1186_8	dāyakā, eko paṭiggāhakoti pañcannaṃ janānaṃ vaṭṭati. Keci pana “pañcavaggakaraṇīyattā	1186	
PA_tika-vin09_t:1186_9	‘pañcannaṃ janānaṃ vaṭṭatī’ti vutta”nti vadanti, taṃ tesaṃ matimattaṃ “tatra, bhikkhave,	1186	
PA_tika-vin09_t:1186_10	yvāyaṃ catuvaggo bhikkhusaṅgho ṭhapetvā tīṇi kammāni upasampadaṃ pavāraṇaṃ abbhāna”nti	11861	
PA_tika-vin09_t:1186_11	campeyyakkhandhake vuttattā. Tasmāti yasmā vuṭṭhavassavasena purimavassaṃvuṭṭhānaṃ	11861	
PA_tika-vin09_t:1186_12	anaññāto, yasmā ca sabbantimena paricchedena pañcannaṃ janānaṃ vaṭṭati, tasmā. Yatthāti	11861	
PA_tika-vin09_t:1186_13	yasmiṃ vihāre. Ānisaṃseti anāmantacārādike kathinānisaṃse. Atha pana cattāro bhikkhū	11861	
PA_tika-vin09_t:1186_14	vassaṃ upagatā, eko paripuṇṇavasso sāmaṇero sace pacchimikāya upasampajjati, gaṇapūrako	11861	
PA_tika-vin09_t:1186_15	ceva hoti, ānisaṃsañca labhati. Tayo bhikkhū, dve sāmaṇerā, dve bhikkhū, tayo sāmaṇerā,	11861	
PA_tika-vin09_t:1186_16	eko bhikkhu, cattāro sāmaṇerāti etthāpi eseva nayo.	11861	
PA_tika-vin09_t:1187	Khandhake vuttāya ñattidutiyakammavācāyāti –	118	
PA_tika-vin09_t:1188_0	“Suṇātu me, bhante, saṅgho, idaṃ saṅghassa kathinadussaṃ uppannaṃ. Yadi saṅghassa	1188	
PA_tika-vin09_t:1188_1	pattakallaṃ, saṅgho imaṃ kathinadussaṃ itthannāmassa bhikkhuno dadeyya kathinaṃ attharituṃ,	1188	
PA_tika-vin09_t:1188_2	esā ñatti. Suṇātu me, bhante, saṅgho, idaṃ saṅghassa kathinadussaṃ uppannaṃ, saṅgho	1188	
PA_tika-vin09_t:1188_3	imaṃ kathinadussaṃ itthannāmassa bhikkhuno deti kathinaṃ attharituṃ. Yassāyasmato	1188	
PA_tika-vin09_t:1188_4	khamati imassa kathinadussassa itthannāmassa bhikkhuno dānaṃ kathinaṃ attharituṃ,	1188	
PA_tika-vin09_t:1188_5	so tuṇhassa. Yassa nakkhamati, so bhāseyya. Dinnaṃ idaṃ saṅghena kathinadussaṃ itthannāmassa	1188	
PA_tika-vin09_t:1188_6	bhikkhuno kathinaṃ attharituṃ, khamati saṅghassa, tasmā tuṇhī, evametaṃ dhārayāmī”ti –	1188	
PA_tika-vin09_t:1189_0	Evaṃ kathinakkhandhake vuttāya ñattidutiyakammavācāya. Kathinatthārārahassāti kathinaṃ	1189	
PA_tika-vin09_t:1189_1	attharituṃ bhabbassa. So ca kho pubbakaraṇajānanādīhi aṭṭhahi aṅgehi samannāgatoti	1189	
PA_tika-vin09_t:1189_2	veditabbo. Vuttañhetaṃ vinayavinicchaye “aṭṭhadhammakovido bhikkhu, kathinatthāramarahatī”ti. Parivārepi vuttaṃ –	1189	
PA_tika-vin09_t:1190_0	“Aṭṭhahaṅgehi samannāgato puggalo bhabbo kathinaṃ attharituṃ. Katamehi aṭṭhahaṅgehi	1190	
PA_tika-vin09_t:1190_1	samannāgato puggalo bhabbo kathinaṃ attharituṃ? Pubbakaraṇaṃ jānāti, paccuddhāraṃ	1190	
PA_tika-vin09_t:1190_2	jānāti, adhiṭṭhānaṃ jānāti, atthāraṃ jānāti, mātikaṃ jānāti, palibodhaṃ jānāti, uddhāraṃ	1190	
PA_tika-vin09_t:1190_3	jānāti, ānisaṃsaṃ jānāti, imehi aṭṭhahaṅgehi samannāgato puggalo bhabbo kathinaṃ attharitu”nti.	1190	
PA_tika-vin09_t:1191_0	Ettha ca pubbakaraṇaṃ nāma dhovanavicāraṇacchedanabandhanasibbanarajanakappakaraṇaṃ.	1191	
PA_tika-vin09_t:1191_1	Paccuddhāro nāma purāṇasaṅghāṭiādīnaṃ paccuddharaṇaṃ. Adhiṭṭhānaṃ nāma kathinacīvarādhiṭṭhānaṃ.	1191	
PA_tika-vin09_t:1191_2	Atthāro nāma kathinatthāro. Mātikā nāma aṭṭha mātikā. Palibodho nāma āvāsapalibodho	1191	
PA_tika-vin09_t:1191_3	cīvarapalibodhoti dve palibodhā. Uddhāro nāma pakkamanantikādayo. Ānisaṃso nāma pañcānisaṃsā.	1191	
PA_tika-vin09_t:1192_0	Yaṃ pana samantapāsādikāyaṃ vuttaṃ “kathinaṃ pana kena attharitabbaṃ? Yassa saṅgho	1192	
PA_tika-vin09_t:1192_1	kathinacīvaraṃ deti, saṅghena pana kassa dātabbaṃ? Yo jiṇṇacīvaro hoti, sace bahū	1192	
PA_tika-vin09_t:1192_2	jiṇṇacīvarā honti, vuḍḍhassa dātabbaṃ. Vuḍḍhesupi yo mahāpariso tadaheva cīvaraṃ	1192	
PA_tika-vin09_t:1192_3	katvā attharituṃ sakkoti, tassa dātabbaṃ. Sace vuḍḍho na sakkoti, navakataro sakkoti,	1192	
PA_tika-vin09_t:1192_4	tassa dātabbaṃ. Apica saṅghena mahātherassa saṅgahaṃ kātuṃ vaṭṭati, tasmā ‘tumhe,	1192	
PA_tika-vin09_t:1192_5	bhante, gaṇhatha, mayaṃ katvā dassāmā’ti vattabba”nti, tampi kathinatthārārahaṃyeva	1192	
PA_tika-vin09_t:1192_6	gahetvāva dātabbaṃ. Dentena pana tīsu cīvaresu yaṃ yaṃ jiṇṇaṃ hoti, taṃ tadatthāya	1192	
PA_tika-vin09_t:1192_7	dātabbaṃ. Pakatiyā dupaṭṭacīvarassa dupaṭṭatthāyeva dātabbaṃ. Sacepissa ekapaṭṭacīvaraṃ	1192	
PA_tika-vin09_t:1192_8	ghanaṃ hoti, kathinasāṭako ca pelavo, sāruppatthāya dupaṭṭappahonakameva dātabbaṃ.	1192	
PA_tika-vin09_t:1192_9	“Ahaṃ alabhanto ekapaṭṭaṃ pārupāmī”ti vadantassāpi dupaṭṭaṃ dātuṃ vaṭṭati. Yo pana	1192	
PA_tika-vin09_t:1192_10	lobhapakatiko hoti, tassa na dātabbaṃ. Tenāpi kathinaṃ attharitvā pacchā sibbetvā	11921	
PA_tika-vin09_t:1192_11	“dve cīvarāni karissāmī”ti na gahetabbaṃ.	11921	
PA_tika-vin09_t:1193_0	Tenāti kathinatthārakena bhikkhunā. Tadahevāti tasmiṃyeva divase. Pañca vā atirekāni	1193	
PA_tika-vin09_t:1193_1	vā khaṇḍāni chinditvāti yathā pañcakhaṇḍikādīnaṃ saṅghāṭiādīnaṃ tiṇṇaṃ cīvarānaṃ	1193	
PA_tika-vin09_t:1193_2	aññatarappahonakāni mahāmaṇḍalaaḍḍhamaṇḍalādivasena pañca khaṇḍāni vā atirekāni vā	1193	
PA_tika-vin09_t:1193_3	sattādikhaṇḍāni honti, evaṃ chinditvā. Tasmiñca kathinacīvare kariyamāne “ahaṃ thero”ti	1193	
PA_tika-vin09_t:1193_4	vā “bahussuto”ti vā ekenāpi akātuṃ na labbhati. Anādariyena akarontassa dukkaṭaṃ.	1193	
PA_tika-vin09_t:1193_5	Tasmā sabbeheva sannipatitvā dhovanachedanasibbanarajanāni niṭṭhāpetabbāni. Tenāha	1193	
PA_tika-vin09_t:1193_6	“sesabhikkhūhipi tassa sahāyehi bhavitabba”nti. Katacīvaramevāti niṭṭhitaparikammameva	1193	
PA_tika-vin09_t:1193_7	kathinadussaṃ. Sabbantimena paricchedena antaravāsakopi chinditvāva kātabbo aññathā	1193	
PA_tika-vin09_t:1193_8	atthāravipattito. Yathāha –	1193	
PA_tika-vin09_t:1194	“Kathañca pana, bhikkhave, anatthataṃ hoti kathinaṃ? Na ullikhitamattena atthataṃ hoti kathinaṃ…pe… na aññatra pañcakena vā atirekapañcakena vā tadaheva sañchinnenā”ti.	119	
PA_tika-vin09_t:1195_0	Tenevāha “acchinnāsibbitaṃ pana na vaṭṭatī”ti. Tena bhikkhunāti atthārakena bhikkhunā.	1195	
PA_tika-vin09_t:1195_1	Attharitabbanti attharaṇaṃ kātabbaṃ. Tañca kho tathāvacībhedakaraṇamevāti daṭṭhabbaṃ. Yathāha –	1195	
PA_tika-vin09_t:1196	“Sace saṅghāṭiyā kathinaṃ attharitukāmo hoti, porāṇikā saṅghāṭi paccuddharitabbā, navā saṅghāṭi adhiṭṭhātabbā, ‘imāya saṅghāṭiyā kathinaṃ attharāmī’ti vācā bhinditabbā”ti –	119	
PA_tika-vin09_t:1197	Vitthāro. “Bhante, āvuso”ti ca “anumodatha, anumodāhī”ti ca vacanabhedaṃ sandhāya “therānañcā”tiādi vuttaṃ.	119	
PA_tika-vin09_t:1198_0	Evaṃ atthārakena paṭipajjitabbavidhiṃ dassetvā idāni anumodakehi paṭipajjitabbavidhiṃ	1198	
PA_tika-vin09_t:1198_1	dassetuṃ “tehipī”tiādi vuttaṃ. “Anumodāmā”ti attanāva attani gāravavasena vuttaṃ.	1198	
PA_tika-vin09_t:1198_2	Kiñcāpi evaṃ vuttaṃ, tathāpi ekakena “anumodāmā”ti vattuṃ na vaṭṭati, “anumodāmi”cceva	1198	
PA_tika-vin09_t:1198_3	vattabbanti vadanti, vīmaṃsitvā gahetabbaṃ. Idāni kathinānisaṃse dassetuṃ bhūmiṃ	1198	
PA_tika-vin09_t:1198_4	vicārayanto “purimavassaṃvuṭṭhesupī”tiādimāha. Tattha tesaṃyevāti atthārakaanumodakānaṃyeva.	1198	
PA_tika-vin09_t:1198_5	Vuttañhetaṃ parivāre “dvinnaṃ puggalānaṃ atthataṃ hoti kathinaṃ atthārakassa ca anumodakassa	1198	
PA_tika-vin09_t:1198_6	cā”ti. Teti atthārakaanumodakā. Tato paṭṭhāyāti atthārānumodanato paṭṭhāya. Yāva	1198	
PA_tika-vin09_t:1198_7	kathinassubbhārāti na kevalaṃ cīvaramāseyeva, atha kho aṭṭhannaṃ mātikānaṃ aññatarena	1198	
PA_tika-vin09_t:1198_8	vā antarubbhārena vā yāva kathinassubbhārā pañcānisaṃse labhanti, uddhaṭe pana na labhantīti attho.	1198	
PA_tika-vin09_t:1199_0	Idāni te pañcānisaṃse sarūpato dassetuṃ “anāmantacāro”tiādimāha. Tattha anāmantacāro	1199	
PA_tika-vin09_t:1199_1	nāma pañcannaṃ bhojanānaṃ aññatarena nimantitassa santaṃ bhikkhuṃ anāpucchā kulesu	1199	
PA_tika-vin09_t:1199_2	cārittāpajjanaṃ. Asamādānacāro nāma nāmenādhiṭṭhitassa cīvarassa asamādānacaraṇaṃ,	1199	
PA_tika-vin09_t:1199_3	nāmenādhiṭṭhitānaṃ tiṇṇaṃ cīvarānamaññataraṃ cīvaraṃ yattha katthaci nikkhipitvā	1199	
PA_tika-vin09_t:1199_4	aññattha aruṇuṭṭhāpananti attho, cīvaravippavāsoti vuttaṃ hoti. Yāvadatthacīvaranti	1199	
PA_tika-vin09_t:1199_5	yāvatā cīvarena attho hoti, tāvatakaṃ anadhiṭṭhitaṃ avikappitaṃ cīvaradhāraṇaṃ, dasāhamatikkamitvā	1199	
PA_tika-vin09_t:1199_6	cīvarassa ṭhapananti attho. Gaṇassa bhojanaṃ gaṇabhojanaṃ. Gaṇoti cettha cattāro	1199	
PA_tika-vin09_t:1199_7	vā tatuttari vā bhikkhū. Tesaṃ viññattito vā nimantanato vā laddhassa odanādīnaṃ	1199	
PA_tika-vin09_t:1199_8	pañcannaṃ aññatarabhojanassa saha gahaṇanti attho. Yo ca tattha cīvaruppādoti tattha	1199	
PA_tika-vin09_t:1199_9	kathinatthatasīmāya matakacīvaraṃ vā hotu, saṅghaṃ uddissa dinnaṃ vā saṅghikena tatruppādena	1199	
PA_tika-vin09_t:1199_10	ābhataṃ vā yena kenaci ākārena yaṃ saṅghikaṃ cīvaraṃ uppajjati, taṃ tesaṃ bhavissatīti	11991	
PA_tika-vin09_t:1199_11	attho. Tenāha “tasmiṃ āvāse saṅghassa uppannacīvarañcā”ti.	11991	
PA_tika-vin09_t:1200_0	“Yaṃ pana tattha saṅghassa uppannaṃ pattādi vā aññaṃ bhaṇḍaṃ vā, taṃ sabbesaṃ pāpuṇāti.	1200	
PA_tika-vin09_t:1200_1	Yaṃ pana tatruppādena taṇḍulādinā vatthaṃ cetāpitaṃ, atthatakathinānameva tāni vatthāni	1200	
PA_tika-vin09_t:1200_2	pāpuṇanti. Vatthehi pana taṇḍulādīsu cetāpitesu sabbesaṃ tāni pāpuṇantī”ti gaṇṭhipade	1200	
PA_tika-vin09_t:1200_3	vuttaṃ, tampi cetāpitakālato paṭṭhāya cīvaruppādo na hotīti suvuttanti daṭṭhabbaṃ.	1200	
PA_tika-vin09_t:1200_4	Anatthatakathinā pana imesu pañcasu ānisaṃsesu cīvaramāse asamādānacāraṃ ṭhapetvā	1200	
PA_tika-vin09_t:1200_5	sesānisaṃse labhanti. Yadi asamādānacāropi labbheyya, pāveyyakā bhikkhū vassaṃvuṭṭhā	1200	
PA_tika-vin09_t:1200_6	okapuṇṇehi cīvarehi na bhagavantaṃ upasaṅkameyyuṃ. Yasmā taṃ na labbhati, tasmā cīvaramāsepi	1200	
PA_tika-vin09_t:1200_7	cīvaraṃ samādāya eva bhagavantaṃ upasaṅkamiṃsu.	1200	
PA_tika-vin09_t:1201_0	Evaṃ kathinatthāraṃ dassetvā idāni ubbhāraṃ dassento “taṃ panetaṃ kathina”ntiādimāha.	1201	
PA_tika-vin09_t:1201_1	Tattha mātikāti mātaro, janettiyoti attho. Kathinubbhārañhi etā aṭṭha janenti. Tāsu	1201	
PA_tika-vin09_t:1201_2	pakkamanaṃ anto etissāti pakkamanantikā. Evaṃ sesāpi veditabbā. Tattha yo bhikkhu	1201	
PA_tika-vin09_t:1201_3	atthatakathino kathinacīvaraṃ ādāya tasmiṃ āvāse nirapekkho “na paccessa”nti pakkamati,	1201	
PA_tika-vin09_t:1201_4	tassevaṃ pakkamato kathinuddhāro atikkantamattāya sīmāya hotīti pakkamanantiko kathinuddhāroti veditabbo.	1201	
PA_tika-vin09_t:1202_0	Yo pana ānisaṃsacīvaraṃ ādāya pakkamati, tassa bahisīmāgatassa evaṃ hoti “idhevimaṃ	1202	
PA_tika-vin09_t:1202_1	karissāmi, na puna taṃ vihāraṃ gacchissāmī”ti tasmiṃ āvāse nirapekkho hutvā taṃ cīvaraṃ	1202	
PA_tika-vin09_t:1202_2	kāreti, tassa bhikkhuno niṭṭhānantiko kathinuddhāro.	1202	
PA_tika-vin09_t:1203	Yadi pana ānisaṃsamūlacīvaraṃ ādāya bahisīmāgato “nevimaṃ cīvaraṃ karissāmi, na ca taṃ āvāsaṃ gacchissāmī”ti sanniṭṭhānaṃ karoti, tadā sanniṭṭhānantiko kathinuddhāro.	120	
PA_tika-vin09_t:1204_0	Tadeva ānisaṃsacīvaraṃ laddhā taṃ ādāya bahisīmaṃ gantvā “idhevimaṃ cīvaraṃ karissāmi,	1204	
PA_tika-vin09_t:1204_1	na gacchissāmī”ti karontassa sace taṃ cīvaraṃ nassati vinassati ḍayhati, nāsanantiko kathinuddhāro hoti.	1204	
PA_tika-vin09_t:1205	Sace pana ānisaṃsacīvaraṃ laddhā tasmiṃ vihāre sāpekkhova bahisīmāgato “vihāre bhikkhūhi antarubbhāraṃ kata”nti suṇāti, tassa savanantiko kathinuddhāro hoti.	120	
PA_tika-vin09_t:1206_0	Āsāya avacchedo etissāti āsāvacchedikā. Yo pana yena kenaci “tuyhaṃ cīvaraṃ dassāmī”ti	1206	
PA_tika-vin09_t:1206_1	vutto tasmiṃ cīvare āsāya vihāre apekkhaṃ pahāya bahisīmāgato puna tena “na sakkomi	1206	
PA_tika-vin09_t:1206_2	dātu”nti vutte āsaṃ chindati, tassa āsāvacchediko kathinuddhāro hoti.	1206	
PA_tika-vin09_t:1207	Yo pana vassaṃvuṭṭhavihārato aññaṃ vihāraṃ sāpekkhova gantvā āgacchanto antarāmaggeyeva kathinuddhāraṃ vītināmeti, tassa sīmātikkamanantiko kathinuddhāro.	120	
PA_tika-vin09_t:1208	Saha ubbhārenāti sahubbhārā. Ānisaṃsacīvaraṃ ādāya sāpekkhova bahi gantvā kathinuddhāraṃ sambhuṇantassa kathinuddhāro sahubbhāroti veditabbo.	120	
PA_tika-vin09_t:1209_0	“Etasmiṃ pana pakkamanantike kathinuddhāre paṭhamaṃ cīvarapalibodho chijjatī”tiādinā	1209	
PA_tika-vin09_t:1209_1	cīvarapalibodhupacchedādikassa vinicchayassa vitthārato samantapāsādikāyaṃ vuttattā	1209	
PA_tika-vin09_t:1209_2	8 “tattha vitthāravinicchayo”tiādimāha. Atthārubbhārānaṃyeva vā vitthāravinicchayassa	1209	
PA_tika-vin09_t:1209_3	tatthāgatattā evaṃ vuttanti daṭṭhabbaṃ. Sesapalibodhābhāvanti avasesassa palibodhassa	1209	
PA_tika-vin09_t:1209_4	abhāvaṃ, āvāsapalibodhābhāvanti attho.	1209	
PA_tika-vin09_t:1210_0	Assāti kālassa. Dasāhaparamanti accantasaṃyoge upayogavacananti āha “taṃ dasāhaparamaṃ	1210	
PA_tika-vin09_t:1210_1	kāla”nti. Atirekanti adhikaṃ, so ca adhikabhāvo adhiṭṭhitavikappitacīvaratoti āha	1210	
PA_tika-vin09_t:1210_2	“adhiṭṭhitavikappitesū”tiādi. Khomanti khomasuttehi vāyitaṃ khomapaṭṭacīvaraṃ. Tathā	1210	
PA_tika-vin09_t:1210_3	sesāni. Kambalaṃ nāma manussalomavāḷalome ṭhapetvā sesalomehi vāyitvā katavatthaṃ.	1210	
PA_tika-vin09_t:1210_4	Sāṇaṃ nāma sāṇavākehi katavatthaṃ. Bhaṅgaṃ nāma khomasuttādīhi pañcahi missetvā katavatthaṃ.	1210	
PA_tika-vin09_t:1210_5	“Pāṭekkaṃ vākamayamevā”tipi vadanti. Tadanulomānaṃ vāti dukūlaṃ pattuṇṇaṃ somārapaṭṭaṃ	1210	
PA_tika-vin09_t:1210_6	cīnapaṭṭaṃ iddhijaṃ devadinnanti tesaṃ khomādīnaṃyeva anulomānaṃ channaṃ cīvarānaṃ	1210	
PA_tika-vin09_t:1210_7	vā, tattha dukūlaṃ sāṇassa anulomaṃ vākamayattā. Pattuṇṇadese pāṇakehi sañjātavatthaṃ	1210	
PA_tika-vin09_t:1210_8	pattuṇṇaṃ. Somāradese jātaṃ vatthaṃ somārapaṭṭaṃ. Tathā cīnapaṭṭaṃ. Imāni tīṇipi	1210	
PA_tika-vin09_t:1210_9	koseyyassa anulomāni pāṇakehi katasuttamayattā. Iddhijaṃ ehibhikkhūnaṃ puññiddhiyā	1210	
PA_tika-vin09_t:1210_10	nibbattacīvaraṃ. Taṃ pana khomādīnamaññataraṃ hotīti tesaṃyeva anulomaṃ. Devehi dinnaṃ	12101	
PA_tika-vin09_t:1210_11	cīvaraṃ devadinnaṃ, taṃ kapparukkhe nibbattaṃ jāliniyā devakaññāya anuruddhattherassa	12101	
PA_tika-vin09_t:1210_12	dinnavatthasadisaṃ, tampi khomādīnaṃyeva anulomaṃ hoti tesu aññatarabhāvato.	12101	
PA_tika-vin09_t:1211_0	Dīghato vaḍḍhakihatthappamāṇaṃ, vitthārato tato upaḍḍhappamāṇaṃ vikappanupagaṃ pacchimaṃ.	1211	
PA_tika-vin09_t:1211_1	Aṭṭhaṅgulaṃ sugataṅgulenāti ettha sugataṅgulaṃ nāma idāni majjhimassa purimassa tīṇi	1211	
PA_tika-vin09_t:1211_2	aṅgulāni, tena sugataṅgulena aṭṭhaṅgulaṃ vaḍḍhakihatthappamāṇanti attho. Caturaṅgulavitthatanti	1211	
PA_tika-vin09_t:1211_3	etthāpi yathāvuttānusāreneva attho veditabbo. Yesaṃ pana adhiṭṭhānavikappanānaṃ abhāvato	1211	
PA_tika-vin09_t:1211_4	adhiṭṭhitavikappitesu apariyāpannattā idaṃ atirekacīvaraṃ nāma hoti.	1211	
PA_tika-vin09_t:1212_0	Taṃ adhiṭṭhānavikappanaṃ kenākārena jānitabbanti anuyogaṃ sandhāya taṃ dassetuṃ “yaṃ	1212	
PA_tika-vin09_t:1212_1	pana vutta”ntiādi āraddhaṃ. Tattha yaṃ pana vuttanti atirekacīvaraṃ dassetuṃ “adhiṭṭhitavikappitesu	1212	
PA_tika-vin09_t:1212_2	apariyāpannattā”ti amhehi yaṃ vuttanti attho. Ticīvaraṃ adhiṭṭhātunti nāmaṃ vatvā	1212	
PA_tika-vin09_t:1212_3	adhiṭṭhātuṃ. Na vikappetunti saṅghāṭiādināmena vikappetuṃ na anujānāmīti attho. “Imaṃ	1212	
PA_tika-vin09_t:1212_4	cīvaraṃ vikappemī”ti pana vikappetuṃ vaṭṭatiyeva. Sāmaññavacanaṃ pana ticīvarassa	1212	
PA_tika-vin09_t:1212_5	kaṇḍupaṭicchādivassikasāṭikānaṃ viya kālavasena visesābhāvā cassa vikappetabbatāti	1212	
PA_tika-vin09_t:1212_6	dassanatthaṃ, na pana sabbathā vikappanapaṭisedhanatthanti daṭṭhabbaṃ. Tathā hi purāṇacīvaraṃ	1212	
PA_tika-vin09_t:1212_7	paccuddharitvā navassa adhiṭṭhānavacanato, “anāpatti adhiṭṭheti vikappetī”tiādivacanato	1212	
PA_tika-vin09_t:1212_8	ca ticīvarassapi vikappanāya okāso dinno. Esa nayo sabbattha. Ticīvarādīni hi adhiṭṭhahantena	1212	
PA_tika-vin09_t:1212_9	“imaṃ saṅghāṭiṃ adhiṭṭhāmī”tiādinā taṃ taṃ nāmaṃ vatvā adhiṭṭhātabbaṃ. Vikappentena	1212	
PA_tika-vin09_t:1212_10	pana “imaṃ saṅghāṭi”ntiādinā tassa tassa cīvarassa nāmaṃ aggahetvā “imaṃ cīvaraṃ	12121	
PA_tika-vin09_t:1212_11	tuyhaṃ vikappemī”ti vikappetabbaṃ. Ticīvaraṃ vā hotu, aññaṃ vā, yadi taṃ taṃ nāmaṃ	12121	
PA_tika-vin09_t:1212_12	gahetvā vikappeti, avikappitaṃ hoti, atirekacīvaraṭṭhāneyeva tiṭṭhati. Tato paraṃ	12121	
PA_tika-vin09_t:1212_13	vikappetunti catumāsato paraṃ “imaṃ cīvaraṃ vikappemī”ti vikappetuṃ. Idañca paribhuñjituṃ	12121	
PA_tika-vin09_t:1212_14	anuññātaṃ. Keci pana “tato paraṃ vikappetvā yāva āgāmisaṃvacchare vassānaṃ catumāsaṃ,	12121	
PA_tika-vin09_t:1212_15	tāva ṭhapetuṃ anuññāta”nti vadanti. Tato paranti ābādhato paraṃ. “Imāsañca pana vassikasāṭikakaṇḍupaṭicchādīnaṃ	12121	
PA_tika-vin09_t:1212_16	tato paraṃ vikappetvā paribhogassa anuññātattā tathāvikappitaṃ aññanāmena adhiṭṭhahitvā	12121	
PA_tika-vin09_t:1212_17	paribhuñjitabba”nti gaṇṭhipadesu vuttaṃ. Adhiṭṭhātabbavikappetabbatā jānitabbāti	12121	
PA_tika-vin09_t:1212_18	adhiṭṭhātabbaṃ vikappetabbanti evaṃ adhiṭṭhānavikappanā jānitabbāti attho.	12121	
PA_tika-vin09_t:1213_0	Pañcaparimāṇaṃ assāti pañcakaṃ, muṭṭhissa muṭṭhihatthassa sambandhaṃ pañcakaṃ muṭṭhipañcakaṃ.	1213	
PA_tika-vin09_t:1213_1	Esa na yo muṭṭhittikanti etthāpi. Pārupanenapi sakkā nābhiṃ paṭicchādetunti āha “dvihatthopi	1213	
PA_tika-vin09_t:1213_2	vaṭṭatī”ti. Na kevalaṃ aḍḍhateyyova vaṭṭati, atha kho dvihatthopi vaṭṭatīti pi-saddassa	1213	
PA_tika-vin09_t:1213_3	attho daṭṭhabbo. Atirekañcāti sugatacīvarappamāṇampi tato adhikampi. Paccuddharāmīti	1213	
PA_tika-vin09_t:1213_4	ṭhapemi, pariccajāmīti vā attho. “Imaṃ cīvaraṃ saṅghāṭiṃ adhiṭṭhāmī”ti evampi vattuṃ	1213	
PA_tika-vin09_t:1213_5	vaṭṭati. Kāyavikāraṃ karontenāti hatthādinā cīvaraṃ parāmasantena, cālentena vā.	1213	
PA_tika-vin09_t:1213_6	Idañhi adhiṭṭhānaṃ yena kenaci sarīrāvayavena aphusantassa na vaṭṭati. Duvidhanti	1213	
PA_tika-vin09_t:1213_7	sammukhāparammukhabhedena duvidhaṃ. Vācā bhinditabbāti vacanaṃ nicchāretabbaṃ. Antogabbhādīsūti	1213	
PA_tika-vin09_t:1213_8	antogabbhauparipāsādesu. Sāmantavihāreti yattha tadaheva gantvā nivattetuṃ sakkā,	1213	
PA_tika-vin09_t:1213_9	evarūpe samīpavihāre. Idañca desanāsīsamattaṃ, tasmā dūre ṭhitampi adhiṭṭhātabbanti	1213	
PA_tika-vin09_t:1213_10	vadanti. “Ṭhapitaṭṭhānaṃ sallakkhetvā”ti iminā cīvarasaṃlakkhaṇaṃ vuttaṃ. Na hi ṭhapitaṭṭhānamattasallakkhaṇena	12131	
PA_tika-vin09_t:1213_11	kiñci payojanaṃ atthi.	12131	
PA_tika-vin09_t:1214_0	Adhiṭṭhahitvā ṭhapitavatthehīti paccattharaṇamukhapuñchanacoḷaparikkhāracoḷavasena	1214	
PA_tika-vin09_t:1214_1	adhiṭṭhahitvā ṭhapitavatthehi. Adhiṭṭhānato pubbe saṅghāṭiādivohārassa abhāvato “imaṃ	1214	
PA_tika-vin09_t:1214_2	paccuddharāmī”ti paccattharaṇādīnaṃ visuṃ paccuddharaṇavidhiṃ dasseti. Paccattharaṇādināmena	1214	
PA_tika-vin09_t:1214_3	pana adhiṭṭhātabbattā “imaṃ paccattharaṇaṃ paccuddharāmī”tiādinā vuttepi nevatthi	1214	
PA_tika-vin09_t:1214_4	doso. Puna adhiṭṭhātabbānīti saṅghāṭiādināmena adhiṭṭhātabbāni. Parikkhāracoḷakassa	1214	
PA_tika-vin09_t:1214_5	pana parikkhāracoḷavasena adhiṭṭhahitvā ṭhapitavatthehipi saṅghāṭiādimhi kate paccuddharitvā	1214	
PA_tika-vin09_t:1214_6	puna adhiṭṭhātabbanti natthi. Pubbe katādhiṭṭhānameva adhiṭṭhānaṃ. Adhiṭṭhitena pana	1214	
PA_tika-vin09_t:1214_7	tena saddhiṃ mahantatarameva dutiyaṃ paṭṭaṃ vā khaṇḍaṃ vā saṃsibbantena adhiṭṭhātabbaṃ,	1214	
PA_tika-vin09_t:1214_8	same vā khuddake vā adhiṭṭhānakiccaṃ natthi. Sukhaparibhogatthanti vippavāsadosābhāvato	1214	
PA_tika-vin09_t:1214_9	yattha katthaci ṭhapetvā dhammassavanādinā kiccena aññattha aruṇaṃ uṭṭhāpetvā āgantvā	1214	
PA_tika-vin09_t:1214_10	nissajjanaṃ vināva paribhuñjituṃ sakkuṇeyyatāya sukhaparibhogatthaṃ. Parikkhāracoḷaṃ	12141	
PA_tika-vin09_t:1214_11	adhiṭṭhātunti parikkhāracoḷaṃ katvā adhiṭṭhātuṃ.	12141	
PA_tika-vin09_t:1215_0	Anatirittapamāṇāti “dīghaso cha vidatthiyo sugatavidatthiyā, tiriyaṃ aḍḍhateyyā”ti	1215	
PA_tika-vin09_t:1215_1	vuttappamāṇato anadhikapamāṇā. Paccuddharitvā vikappetabbāti vassikasāṭikabhāvato	1215	
PA_tika-vin09_t:1215_2	apanetvā vikappetabbā, hemantassa paṭhamadivasato paṭṭhāya antodasāhe vassikasāṭikāvassikasāṭikabhāvato	1215	
PA_tika-vin09_t:1215_3	apanetvā “imaṃ cīvaraṃ tuyhaṃ vikappemī”tiādinā nayena vikappetabbāti vuttaṃ hoti.	1215	
PA_tika-vin09_t:1215_4	Aññathā hi “vassikasāṭikā vassānamāsātikkamenāpi, kaṇḍupaṭicchādi ābādhavūpasamenāpi	1215	
PA_tika-vin09_t:1215_5	adhiṭṭhānaṃ vijahatī”ti vakkhamānattā vassānamāsato paraṃ asati adhiṭṭhāne kiṃ paccuddhareyyāti	1215	
PA_tika-vin09_t:1215_6	“paccuddharitvā”ti vacanameva nopapajjeyya.	1215	
PA_tika-vin09_t:1216_0	Keci pana “yathā kathinamāsabbhantare uppannacīvaraṃ kathinamāsātikkame nissaggiyaṃ	1216	
PA_tika-vin09_t:1216_1	hoti, evamayaṃ vassikasāṭikāpi vassānamāsātikkame nissaggiyā hoti. Tasmā kattikapuṇṇamadivase	1216	
PA_tika-vin09_t:1216_2	paccuddharitvā tato paraṃ hemantassa paṭhamadivase vikappetabbāti evamattho gahetabbo,	1216	
PA_tika-vin09_t:1216_3	paccuddharitvā tato paraṃ vikappetabbāti padayojanā veditabbā”ti ca vadanti, taṃ	1216	
PA_tika-vin09_t:1216_4	na yuttaṃ. Kathinamāse uppannañhi cīvaraṃ atirekacīvaraṭṭhāne ṭhitattā avasānadivase	1216	
PA_tika-vin09_t:1216_5	anadhiṭṭhitaṃ kathinamāsātikkame nissaggiyaṃ hoti. Ayaṃ pana vassikasāṭikā adhiṭṭhahitvā	1216	
PA_tika-vin09_t:1216_6	ṭhapitattā na tena sadisāti vassānātikkame kathaṃ nissaggiyaṃ hoti anadhiṭṭhitaavikappitameva	1216	
PA_tika-vin09_t:1216_7	hi taṃ kālātikkame nissaggiyaṃ hoti, tasmā hemantepi vassikasāṭikā dasāhaparihāraṃ	1216	
PA_tika-vin09_t:1216_8	labhati. Evaṃ kaṇḍupaṭicchādipi adhiṭṭhānavijahanato paraṃ dasāhaparihāraṃ labhati.	1216	
PA_tika-vin09_t:1216_9	Dasāhaṃ pana anatikkāmetvā vikappetabbā. Nahānatthāya anuññātattā vaṇṇabhedamattarattāpi	1216	
PA_tika-vin09_t:1216_10	cesā vaṭṭatīti vuttaṃ. “Dve pana na vaṭṭantī”ti dvinnaṃ adhiṭṭhānābhāvato vuttaṃ.	12161	
PA_tika-vin09_t:1216_11	“Sace vassāne aparā vassikasāṭikā uppannā hoti, purimavassikasāṭikaṃ paccuddharitvā,	12161	
PA_tika-vin09_t:1216_12	vikappetvā ca adhiṭṭhātabbā”ti vadanti.	12161	
PA_tika-vin09_t:1217_0	Pamāṇayuttanti “dīghaso sugatavidatthiyā dve vidatthiyo, vitthārato diyaḍḍhaṃ dasā	1217	
PA_tika-vin09_t:1217_1	vidatthī”ti iminā pamāṇena yuttaṃ. Pamāṇikāti “sugatavidatthiyā dīghaso catasso vidatthiyo,	1217	
PA_tika-vin09_t:1217_2	tiriyaṃ dve vidatthiyo”ti evaṃ vuttappamāṇayuttā. Paccuddharitvā vikappetabbāti ettha	1217	
PA_tika-vin09_t:1217_3	yaṃ vattabbaṃ, taṃ heṭṭhā vuttameva. Yasmā bhikkhūnaṃ ticīvare paripuṇṇe, atthe ca	1217	
PA_tika-vin09_t:1217_4	sati parissāvanādīhi “anujānāmi, bhikkhave, parikkhāracoḷaka”nti bahūnaṃ pattatthavikaparissāvanādīnaṃ	1217	
PA_tika-vin09_t:1217_5	saṅgahavasena parikkhāracoḷādhiṭṭhānamanuññātaṃ, tasmā “parikkhāracoḷe gaṇanā natthī”tiādi	1217	
PA_tika-vin09_t:1217_6	vuttaṃ. Bhagavatā hi yaṃ yaṃ bhikkhū labhanti, taṃ taṃ iminā vidhānena adhiṭṭhahitvā	1217	
PA_tika-vin09_t:1217_7	puna “yena yena parissāvanādinā attho hoti, taṃ taṃ katvā gaṇhantū”ti anukampāya	1217	
PA_tika-vin09_t:1217_8	anuññātaṃ. Tenevāha “thavikāpī”tiādi. Ādisaddena “etāni cīvarāni parikkhāracoḷāni	1217	
PA_tika-vin09_t:1217_9	adhiṭṭhāmī”ti asammukhādhiṭṭhānaṃ saṅgaṇhāti. “Senāsanaparikkhāratthāya dinnapaccattharaṇe	1217	
PA_tika-vin09_t:1217_10	cā”ti iminā attano santakaṃ paṭikkhipati. Keci pana “anivāsetvā, apārupitvā ca kevalaṃ	12171	
PA_tika-vin09_t:1217_11	pañcapīṭhesuyeva attharitvā paribhuñjiyamānaṃ paccattharaṇaṃ attano santakampi anadhiṭṭhitaṃ	12171	
PA_tika-vin09_t:1217_12	vaṭṭatī”ti vadanti, taṃ ayuttaṃ senāsanaparikkhāratthāya dinna”nti paccattharaṇassa	12171	
PA_tika-vin09_t:1217_13	visesitattā. Bhisibibbohanapāvārakojavānampi senāsanaparikkhāratoyeva adhiṭṭhānakiccaṃ	12171	
PA_tika-vin09_t:1217_14	natthīti veditabbaṃ.	12171	
PA_tika-vin09_t:1218_0	Adhiṭṭhitañca panetaṃ cīvaraṃ paribhuñjato kathaṃ adhiṭṭhānaṃ vijahatīti āha “sabbañca	1218	
PA_tika-vin09_t:1218_1	paneta”ntiādi. Tattha acchinditvā gahaṇenāti corādīhi acchinditvā gahaṇena. Hīnāyāvattanenāti	1218	
PA_tika-vin09_t:1218_2	gihibhāvāya āvattanena, vibbhamenāti attho, “sīlavantova hutvā gihī bhavissāmī”ti	1218	
PA_tika-vin09_t:1218_3	setavatthanivāsanenāti vuttaṃ hoti. “Antimavatthuṃ ajjhāpannassa setavatthanivāso	1218	
PA_tika-vin09_t:1218_4	vā kāsāyacajanaṃ vā hīnāyāvattana”nti keci. “‘Hīnāyāvattanenā’ti iminā bhikkhuniyā	1218	
PA_tika-vin09_t:1218_5	eva adhiṭṭhānavijahanaṃ gahitaṃ hoti. Sā hi yadā vibbhamati, tadā assamaṇī hoti.	1218	
PA_tika-vin09_t:1218_6	Bhikkhu pana vibbhamantopi yāva sikkhaṃ na paccakkhāti, tāva bhikkhuyevāti adhiṭṭhānaṃ	1218	
PA_tika-vin09_t:1218_7	na vijahatī”ti apare. Sikkhāpaccakkhānenāti liṅge ṭhitasseva sikkhāya paccakkhānena.	1218	
PA_tika-vin09_t:1218_8	Yo hi bhikkhuliṅge ṭhitova sikkhaṃ paccakkhāti, tassa kāyalaggampi cīvaraṃ adhiṭṭhānaṃ	1218	
PA_tika-vin09_t:1218_9	vijahatīti. Kālaṅkiriyāyāti maraṇena. Liṅgaparivattanenāti purisaliṅgassa, itthiliṅgassa	1218	
PA_tika-vin09_t:1218_10	vā parivattanena, purisassa itthiliṅgapātubhāvena, itthiyā vā purisaliṅgapātubhāvenāti vuttaṃ hoti.	12181	
PA_tika-vin09_t:1219_0	Kaniṭṭhaṅgulinakhapiṭṭhippamāṇenāti heṭṭhimaparicchedaṃ dasseti. Oratoti abbhantarato.	1219	
PA_tika-vin09_t:1219_1	Yo pana dubbalaṭṭhāne paṭhamaṃ aggaḷaṃ datvā pacchā dubbalaṭṭhānaṃ chinditvā apaneti,	1219	
PA_tika-vin09_t:1219_2	adhiṭṭhānaṃ na bhijjati. Maṇḍalaparivattanepi eseva nayo. Dupaṭṭassa pana ekasmiṃ	1219	
PA_tika-vin09_t:1219_3	paṭale chidde vā jāte, galite vā adhiṭṭhānaṃ na bhijjati. Khuddakaṃ cīvaraṃ mahantaṃ	1219	
PA_tika-vin09_t:1219_4	karoti, mahantaṃ vā khuddakaṃ karoti, adhiṭṭhānaṃ na bhijjati. Ubho koṭiyo majjhe	1219	
PA_tika-vin09_t:1219_5	karonto sace pana paṭhamaṃ chinditvā pacchā ghaṭeti, adhiṭṭhānaṃ bhijjati. Atha ghaṭetvā	1219	
PA_tika-vin09_t:1219_6	chindati, na bhijjati. Rajakehi dhovāpetvā setaṃ karontassāpi adhiṭṭhānaṃ adhiṭṭhānameva.	1219	
PA_tika-vin09_t:1219_7	Vassānamāsātikkamenāpīti ettha pi-saddo sampiṇḍanattho. Tena na kevalaṃ pubbe vuttena	1219	
PA_tika-vin09_t:1219_8	dānādinā aṭṭhavidheneva kāraṇena vassikasāṭikā adhiṭṭhānaṃ vijahati, atha kho vassānamāsātikkamenapīti	1219	
PA_tika-vin09_t:1219_9	evamettha attho daṭṭhabbo. Esa nayo ābādhavūpasamenāpīti etthāpi. Vikappanasikkhāpadeti	1219	
PA_tika-vin09_t:1219_10	pācittiye surāpānavaggassa navamasikkhāpade.	12191	
PA_tika-vin09_t:1220_0	Taṃ atikkāmayatoti ettha tanti cīvaraṃ, kālaṃ vā parāmasatīti āha “taṃ yathāvuttajātippamāṇa”ntiādi.	1220	
PA_tika-vin09_t:1220_1	Assāti bhikkhussa. Tassa yo aruṇoti tassa cīvaruppādadivasassa yo atikkanto aruṇo.	1220	
PA_tika-vin09_t:1220_2	Cīvaruppādadivasena saddhinti cīvaruppādadivasassa aruṇena saddhiṃ. Divasasaddena	1220	
PA_tika-vin09_t:1220_3	cettha taṃdivasanissito aruṇo vutto. Idāni yassa ca nissajjitabbaṃ, yathā ca nissajjitabbaṃ,	1220	
PA_tika-vin09_t:1220_4	taṃ dassetuṃ “taṃ gahetvā”tiādi vuttaṃ. Tatrāyaṃ nayoti tasmiṃ nissajjane ayaṃ vidhi.	1220	
PA_tika-vin09_t:1220_5	Aññathāpīti bhāsantarenāpi, yāya kāyaci bhāsāyapīti attho. Paṭibalenāti vattuṃ samatthena.	1220	
PA_tika-vin09_t:1220_6	Āyatiṃ saṃvareyyāsīti upari saṃvaramāpajjeyyāsi, saṃvutakāyavacīdvāro bhaveyyāsīti	1220	
PA_tika-vin09_t:1220_7	attho. Imāni ca “passasī”tiādīni yathākkamaṃ paṭiggāhakadesakehi vattabbavacanāni.	1220	
PA_tika-vin09_t:1220_8	Tathā hi “passasī”ti paṭiggāhakena vattabbavacanaṃ, “āma passāmī”ti tadanudesakena	1220	
PA_tika-vin09_t:1220_9	vattabbavacanaṃ. “Āyatiṃ saṃvareyyāsī”ti tadanuppaṭiggāhakena vattabbavacanaṃ, “sādhu	1220	
PA_tika-vin09_t:1220_10	suṭṭhu saṃvarissāmī”ti tadanudesakena vattabbavacanaṃ. Iminā ca attano āyatiṃ saṃvare	12201	
PA_tika-vin09_t:1220_11	patiṭṭhitabhāvaṃ dasseti. Dvīsu, pana sambahulāsu vāti dvīsu vā sambahulāsu vā āpattīsu	12201	
PA_tika-vin09_t:1220_12	purimanayeneva vacanabhedo kātabbo. Ñattiyaṃ āpattiṃ sarati vivaratīti ettha “dve	12201	
PA_tika-vin09_t:1220_13	āpattiyo”ti vā “sambahulā āpattiyo”ti vā vacanabhedo kātabbo. Dvīsu, bahūsu vā vacanabhedo	12201	
PA_tika-vin09_t:1220_14	kātabboti “saṅgho imāni cīvarānī”ti vatthuvasena vacanabhedo kātabbo.	12201	
PA_tika-vin09_t:1221_0	Evaṃ saṅghassa nissajjanavidhiṃ dassetvā gaṇassa nissajjanavidhiṃ dassetuṃ “gaṇassa	1221	
PA_tika-vin09_t:1221_1	pana nissajjantenā”tiādimāha. Tattha sesaṃ purimasadisamevāti nissajjanāpattippaṭiggahaṇanissaṭṭhacīvaradānesu	1221	
PA_tika-vin09_t:1221_2	“āyasmantāna”ntiādinā vuttavacanabhedaṃ vinā avasesaṃ saṅghassa nissajjanādīsu vuttasadisamevāti attho.	1221	
PA_tika-vin09_t:1222_0	Idāni puggalassa nissajjanavidhiṃ dassetuṃ “puggalassa panā”tiādi vuttaṃ. Tattha	1222	
PA_tika-vin09_t:1222_1	dvīsu, tīsu vāti dvīsu, tīsu vā āpattīsu ceva dātabbacīvaresu ca. Yathā ca gaṇassa	1222	
PA_tika-vin09_t:1222_2	nissajjane, evaṃ dvinnaṃ nissajjanepi pāḷi veditabbā. Yadi hi viseso bhaveyya, yatheva	1222	
PA_tika-vin09_t:1222_3	“anujānāmi, bhikkhave, tiṇṇaṃ pārisuddhiuposathaṃ kātuṃ, evañca pana, bhikkhave,	1222	
PA_tika-vin09_t:1222_4	kātabbo – byattena bhikkhunā paṭibalena te bhikkhū ñāpetabbā”tiādinā nayena tiṇṇaṃ	1222	
PA_tika-vin09_t:1222_5	pārisuddhiuposathaṃ vatvā “anujānāmi, bhikkhave, dvinnaṃ pārisuddhiuposathaṃ kātuṃ,	1222	
PA_tika-vin09_t:1222_6	evañca pana, bhikkhave, kattabbo – therena bhikkhunā ekaṃsaṃ uttarāsaṅga”ntiādinā	1222	
PA_tika-vin09_t:1222_7	nayena visuṃyeva dvinnaṃ pārisuddhiuposatho vutto, evaṃ idhāpi visuṃ pāḷiṃ vadeyya.	1222	
PA_tika-vin09_t:1222_8	Yasmā pana natthi, tasmā avatvāva gatoti gaṇassa vuttā pāḷiyevettha pāḷi. Āpattippaṭiggahaṇe	1222	
PA_tika-vin09_t:1222_9	pana ayaṃ viseso – yathā gaṇassa nissajjitvā āpattiyā desiyamānāya āpattippaṭiggāhako	1222	
PA_tika-vin09_t:1222_10	bhikkhu ñattiṃ ṭhapeti, evaṃ aṭṭhapetvā dvīsu aññatarena yathā ekapuggalo paṭiggaṇhāti,	12221	
PA_tika-vin09_t:1222_11	evaṃ āpatti paṭiggahetabbā. Dvinnañhi ñattiṭṭhapanaṃ nāma natthi. Yadi siyā, dvinnaṃ	12221	
PA_tika-vin09_t:1222_12	pārisuddhiuposathaṃ visuṃ na vadeyya. Nissaṭṭhacīvaradānepi yathā “imaṃ cīvaraṃ āyasmato	12221	
PA_tika-vin09_t:1222_13	dammī”ti eko vadati, evaṃ “mayaṃ imaṃ cīvaraṃ āyasmato demā”ti vattuṃ vaṭṭati. Ito	12221	
PA_tika-vin09_t:1222_14	garukatarānipi hi ñattidutiyakammāni apaloketvā kātabbānīti vuttāni atthi, tesaṃ	12221	
PA_tika-vin09_t:1222_15	etaṃ anulomaṃ. Tenevāha “dvinnaṃ panā”tiādi. Nissaṭṭhacīvaraṃ pana dātabbameva, adātuṃ	12221	
PA_tika-vin09_t:1222_16	na labbhati. Vinayakammamattameva hetaṃ. Na taṃ tena saṅghassa vā gaṇassa vā puggalassa	12221	
PA_tika-vin09_t:1222_17	vā dinnameva hoti. Tenāha “nissaṭṭhavatthu”ntiādi.	12221	
PA_tika-vin09_t:1223_0	Anissajjitvā paribhuñjantassa dukkaṭanti sakiṃ nivatthaṃ vā sakiṃ pārutaṃ vā kāyato	1223	
PA_tika-vin09_t:1223_1	amocetvā divasampi carati, ekameva dukkaṭaṃ. Mocetvā nivāseti vā pārupati vā, payoge	1223	
PA_tika-vin09_t:1223_2	payoge dukkaṭaṃ. Dunnivatthaṃ vā duppārutaṃ vā saṇṭhāpentassa anāpatti. Aññassa taṃ	1223	
PA_tika-vin09_t:1223_3	paribhuñjatopi anāpatti. “Aññena kataṃ paṭilabhitvā paribhuñjatī”tiādivacanañcettha	1223	
PA_tika-vin09_t:1223_4	sādhakaṃ. Dasāhaṃ anatikkantepi atikkantasaññino, vematikassa ca dukkaṭanti etthāpi	1223	
PA_tika-vin09_t:1223_5	“paribhuñjantassā”ti ānetvā sambandhitabbaṃ. Atikkante anatikkantasaññinopīti dasāhaṃ	1223	
PA_tika-vin09_t:1223_6	atikkante cīvare “anatikkantaṃ ida”nti evaṃ saññino, dasāhe vā atikkante “anatikkanto	1223	
PA_tika-vin09_t:1223_7	dasāho”ti evaṃ saññino.	1223	
PA_tika-vin09_t:1224_0	Idāni “anadhiṭṭhite adhiṭṭhitasaññino nissaggiya”ntiādiāpattivāraṃ saṅgahetvā dassento	1224	
PA_tika-vin09_t:1224_1	“tathā”tiādimāha. Tathāti yathā dasāhaṃ atikkante saññābhedena tikapācittiyaṃ, tathā	1224	
PA_tika-vin09_t:1224_2	anadhiṭṭhitādīsu sattasu vikappesu adhiṭṭhitādisaññābhedatoti attho. Tattha avissajjite	1224	
PA_tika-vin09_t:1224_3	vissajjitasaññinoti kassaci adinne apariccatte “dinnaṃ pariccattaṃ mayā”ti evaṃ saññino.	1224	
PA_tika-vin09_t:1224_4	Anaṭṭhe naṭṭhasaññinoti attano cīvarena saddhiṃ bahūni aññesaṃ cīvarāni ekato ṭhapitāni,	1224	
PA_tika-vin09_t:1224_5	tāni ce corā haranti, tatresa attano cīvare anaṭṭhe naṭṭhasaññī hoti, tassa naṭṭhasaññino.	1224	
PA_tika-vin09_t:1224_6	Esa nayo avinaṭṭhādīsupi. Avilutteti ettha pana gabbhaṃ bhinditvā pasayhāvahāravasena	1224	
PA_tika-vin09_t:1224_7	avilutteti veditabbaṃ.	1224	
PA_tika-vin09_t:1225_0	Vissajjiteti aññassa dinne. Kathaṃ pana dinnaṃ hoti, kathaṃ gahitaṃ? “Imaṃ tuyhaṃ	1225	
PA_tika-vin09_t:1225_1	demi, dadāmi, dajjāmi, oṇojemi, pariccajāmi, vissajjāmi, nissajjāmī”ti vā vadati,	1225	
PA_tika-vin09_t:1225_2	“itthannāmassa demi…pe… nissajjāmī”ti vā vadati, sammukhāpi parammukhāpi dinnaṃyeva	1225	
PA_tika-vin09_t:1225_3	hoti. “Tuyhaṃ gaṇhāhī”ti vutte “mayhaṃ gaṇhāmī”ti vadati, sudinnaṃ, suggahitañca.	1225	
PA_tika-vin09_t:1225_4	“Tava santakaṃ karohi, tava santakaṃ hotu, tava santakaṃ karissasī”ti vutte “mama	1225	
PA_tika-vin09_t:1225_5	santakaṃ karomi, mama santakaṃ hotu, mama santakaṃ karissāmī”ti vadati, duddinnaṃ,	1225	
PA_tika-vin09_t:1225_6	duggahitañca. Neva dātā dātuṃ jānāti, na itaro gahetuṃ. Sace pana “tava santakaṃ	1225	
PA_tika-vin09_t:1225_7	karohī”ti vutte “sādhu, bhante, mayhaṃ gaṇhāmī”ti gaṇhāti, suggahitaṃ, sace pana	1225	
PA_tika-vin09_t:1225_8	eko “gaṇhāhī”ti vadati, itaro “na gaṇhāmī”ti vadati, puna so “dinnaṃ mayā tuyhaṃ,	1225	
PA_tika-vin09_t:1225_9	gaṇhāhī”ti vadati, itaropi “na mayhaṃ iminā attho”ti vadati. Tato purimopi “mayā	1225	
PA_tika-vin09_t:1225_10	dinna”nti dasāhaṃ atikkāmeti, pacchimopi “mayā paṭikkhitta”nti, kassāpattīti? Na	12251	
PA_tika-vin09_t:1225_11	kassaci. Yassa pana ruccati, tena adhiṭṭhahitvā paribhuñjitabbaṃ. Yo pana adhiṭṭhāne	12251	
PA_tika-vin09_t:1225_12	vematiko, tena kiṃ kātabbaṃ? Vematikabhāvaṃ ārocetvā “sace anadhiṭṭhitaṃ bhavissati,	12251	
PA_tika-vin09_t:1225_13	evaṃ me kappiyaṃ hotī”ti vatvā vuttanayeneva nissajjitabbaṃ. Na hi evaṃ jānāpetvā	12251	
PA_tika-vin09_t:1225_14	vinayakammaṃ karontassa musāvādo hoti.	12251	
PA_tika-vin09_t:1226_0	Yathā ca idaṃ, evaṃ ito parānipīti yathā idaṃ atirekacīvaradhāraṇasikkhāpadaṃ ācāravipatti,	1226	
PA_tika-vin09_t:1226_1	evaṃ ito parānipi sikkhāpadāni ācāravipattiyevāti attho. Tenāha “ubhatopātimokkhesū”tiādi.	1226	
PA_tika-vin09_t:1226_2	Ājīvavipattipaccayā pana ṭhapetvā dubbhāsitaṃ cha āpattikkhandhā paññattāti –	1226	
PA_tika-vin09_t:1227_0	“Ājīvahetu ājīvakāraṇā pāpiccho icchāpakato asantaṃ abhūtaṃ uttarimanussadhammaṃ	1227	
PA_tika-vin09_t:1227_1	ullapati, āpatti pārājikassa. Ājīvahetu ājīvakāraṇā sañcarittaṃ samāpajjati, āpatti	1227	
PA_tika-vin09_t:1227_2	saṅghādisesassa. Ājīvahetu ājīvakāraṇā ‘yo te vihāre vasati, so bhikkhu arahā’ti	1227	
PA_tika-vin09_t:1227_3	bhaṇati, paṭivijānantassa āpatti thullaccayassa. Ājīvahetu ājīvakāraṇā bhikkhu paṇītabhojanāni	1227	
PA_tika-vin09_t:1227_4	agilāno attano atthāya viññāpetvā bhuñjati, āpatti pācittiyassa. Ājīvahetu ājīvakāraṇā	1227	
PA_tika-vin09_t:1227_5	bhikkhunī paṇītabhojanāni agilānā attano atthāya viññāpetvā bhuñjati, āpatti pāṭidesanīyassa.	1227	
PA_tika-vin09_t:1227_6	Ājīvahetu ājīvakāraṇā bhikkhu sūpaṃ vā odanaṃ vā agilāno attano atthāya viññāpetvā	1227	
PA_tika-vin09_t:1227_7	bhuñjati, āpatti dukkaṭassā”ti –	1227	
PA_tika-vin09_t:1228_0	Evaṃ pārājikādivasena ṭhapetvā dubbhāsitaṃ ājīvavipattipaccayā cha āpattikkhandhā	1228	
PA_tika-vin09_t:1228_1	paññattā. Diṭṭhivipattipaccayā pācittiyadukkaṭavasena dve āpattikkhandhā paññattāti	1228	
PA_tika-vin09_t:1228_2	samanubhāsanāya pāpikāya diṭṭhiyā appaṭinissajjane ñattiyā dukkaṭaṃ, kammavācāpariyosāne	1228	
PA_tika-vin09_t:1228_3	pācittiyanti evaṃ diṭṭhivipattipaccayā pācittiyadukkaṭavasena dve āpattikkhandhā	1228	
PA_tika-vin09_t:1228_4	paññattā. Etthāti vipattikathāsu.	1228	
PA_tika-vin09_t:1229_0	Gaṇanupagatāti divasagaṇanaṃ upagatabhāvo. Aññehi “imaṃ cīvaraṃ itthannāmassa demā”ti	1229	
PA_tika-vin09_t:1229_1	parahatthe dinnampi “na tāva taṃ gaṇanupagaṃ, yāva na hatthaṃ gacchatī”ti cammakkhandhake	1229	
PA_tika-vin09_t:1229_2	vuttattā yāva āharitvā vā na dinnaṃ, “tumhākaṃ, bhante, cīvaraṃ uppanna”nti pahiṇitvā	1229	
PA_tika-vin09_t:1229_3	vā anārocitaṃ, tāva divasagaṇanaṃ na upeti, anadhiṭṭhitaṃ vaṭṭati. Yadā pana ānetvā	1229	
PA_tika-vin09_t:1229_4	dinnaṃ hoti, “uppanna”nti vā sutaṃ, tato paṭṭhāya gaṇanupagaṃ hoti, antodasāhe adhiṭṭhātabbaṃ.	1229	
PA_tika-vin09_t:1229_5	Kathinasaññitaṃ samuṭṭhānamassāti kathinasamuṭṭhānaṃ, tatiyachaṭṭhasamuṭṭhānavasena	1229	
PA_tika-vin09_t:1229_6	dvisamuṭṭhānanti attho. Kāyavācāhi kattabbaadhiṭṭhānavikappanānaṃ akaraṇena kāyavācato,	1229	
PA_tika-vin09_t:1229_7	citte pana sati kāyavācācittato ca samuṭṭhātīti vuttaṃ hoti. Anadhiṭṭhānāvikappanavasena	1229	
PA_tika-vin09_t:1229_8	āpajjanato akiriyaṃ. Ajānantopi āpajjatīti nosaññāvimokkhaṃ. Kāyadvāre ca vacīdvāre	1229	
PA_tika-vin09_t:1229_9	ca kattabbākaraṇato kāyakammaṃ vacīkammaṃ.	1229	
PA_tika-vin09_t:1230	Kathinasikkhāpadavaṇṇanā niṭṭhitā.	123	
PA_tika-vin09_t:1231	2. Udositasikkhāpadavaṇṇanā	123	
PA_tika-vin09_t:1232_0	Bhikkhunāti bhikkhussāti attho, sāmiatthe cetaṃ karaṇavacanaṃ. Tenāha “purimasikkhāpade	1232	
PA_tika-vin09_t:1232_1	viyā”tiādi. Atha kasmā karaṇavaseneva karaṇavacanassa atthaṃ aggahetvā sāmivasena	1232	
PA_tika-vin09_t:1232_2	attho veditabboti āha “karaṇavasena hī”tiādi. Hīti kāraṇatthe nipāto. Chinnapalibodhoti	1232	
PA_tika-vin09_t:1232_3	chinnacīvarāvāsapalibodho. Ekāva ratti ekarattaṃ, samāsantagatassa atthaṃ. Tiṇṇaṃ	1232	
PA_tika-vin09_t:1232_4	cīvarānaṃ samāhāroti ticīvaraṃ. Tena ticīvarena, tīhi cīvarehīti attho. Ekena vippavutthopi	1232	
PA_tika-vin09_t:1232_5	hi ticīvarena vippavuttho nāma hoti paṭisiddhapariyāpannena vippavutthattā, avayavepi	1232	
PA_tika-vin09_t:1232_6	vā samudāyavohārato. Tenāha “ticīvarādhiṭṭhānanayenā”tiādi.	1232	
PA_tika-vin09_t:1233_0	Idāni vippavāsalakkhaṇavavatthāpanatthaṃ “gāmo ekūpacāro”tiādimāha. Tattha nivesananti	1233	
PA_tika-vin09_t:1233_1	udositādīnaṃ vasena akatāya patissayavikatiyā adhivacanaṃ. Udositoti yānādīnaṃ bhaṇḍānaṃ	1233	
PA_tika-vin09_t:1233_2	sālā. Yo “udavasito”tipi vuccati. Aṭṭoti paṭirājādipaṭibāhanatthaṃ iṭṭhakāhi kato	1233	
PA_tika-vin09_t:1233_3	bahalabhittiko catupañcabhūmiko patissayaviseso. “Aṭṭoti bahalabhittikagehaṃ, yassa	1233	
PA_tika-vin09_t:1233_4	gopānasiyo aggahetvā iṭṭhakāhi eva chadanaṃ hotī”ti apare. “Aṭṭākārena karīyatī”tipi	1233	
PA_tika-vin09_t:1233_5	vadanti. Māḷoti ekakūṭasaṅgahito caturassapāsādo, ekakūṭasaṅgahito vā anekakoṇavanto	1233	
PA_tika-vin09_t:1233_6	patissayaviseso. “Māḷoti vaṭṭākārena katasenāsana”nti apare. Pāsādoti dīghapāsādo,	1233	
PA_tika-vin09_t:1233_7	aḍḍhayogādibhedo aṭṭamāḷahammiyavajjito sabbo vā pāsādo. Hammiyanti muṇḍacchadanapāsādo.	1233	
PA_tika-vin09_t:1233_8	“Candiyaṅgaṇayutta”nti apare. Nāvāti thalaṭṭhaudakaṭṭhavasena dvidhā nāvā. Satthoti	1233	
PA_tika-vin09_t:1233_9	jaṅghasattho, sakaṭasattho vā. Dhaññakaraṇanti khalaṃ vuccati. Ārāmoti pupphārāmo,	1233	
PA_tika-vin09_t:1233_10	phalārāmo vā. Vihāroti saparikkhitto vā aparikkhitto vā sakalo āvāso. “Gehampī”ti	12331	
PA_tika-vin09_t:1233_11	keci. Nivesanādīni cettha gāmato bahi niviṭṭhāni gahitāni. Antogāme ṭhitānaṃ pana	12331	
PA_tika-vin09_t:1233_12	gāmaggahaṇeneva gahitattā gāmaparihāroyevāti. “Nivesanādayo hammiyapariyosānā gāmaparikkhepato	12331	
PA_tika-vin09_t:1233_13	bahi niviṭṭhā”ti apare. Hatthapāsātikkameti ettha hatthapāso nāma aḍḍhateyyaratanappamāṇo	12331	
PA_tika-vin09_t:1233_14	padeso, tassa atikkamo hatthapāsātikkamo, tasmiṃ hatthapāsātikkame. Hatthapāsabbhantare	12331	
PA_tika-vin09_t:1233_15	pana vatthuṃ vaṭṭati. Taṃ pamāṇaṃ atikkamitvā sacepi iddhimā bhikkhu ākāse aruṇaṃ	12331	
PA_tika-vin09_t:1233_16	uṭṭhāpeti, nissaggiyameva hoti.	12331	
PA_tika-vin09_t:1234_0	Ayaṃ panettha vinicchayo – sace gāmo ekassa rañño vā bhojakassa vā vasena ekakulassa	1234	
PA_tika-vin09_t:1234_1	hoti, pākārādinā parikkhittattā ekūpacāro ca, evarūpe gāme cīvaraṃ nikkhipitvā tasmiṃ	1234	
PA_tika-vin09_t:1234_2	gāmabbhantare yathārucitaṭṭhāne vasitabbaṃ, sace aparikkhitto, yasmiṃ ghare cīvaraṃ	1234	
PA_tika-vin09_t:1234_3	nikkhittaṃ hoti, tasmiṃ ghare vasitabbaṃ, tassa gharassa samantato hatthapāsā vā na vijahitabbaṃ.	1234	
PA_tika-vin09_t:1235_0	Sace gāmo vesālikusinārādayo viya nānārājūnaṃ vā bhojakānaṃ vā hoti, vuttappakārena	1235	
PA_tika-vin09_t:1235_1	parikkhitto ca, evarūpe gāme yasmiṃ ghare cīvaraṃ nikkhittaṃ hoti, tasmiṃ ghare vā	1235	
PA_tika-vin09_t:1235_2	vatthabbaṃ, tassa gharassa hatthapāsā vā na vijahitabbaṃ. Yassā vīthiyā gharaṃ hoti,	1235	
PA_tika-vin09_t:1235_3	tassā vīthiyā tassa gharassa sammukhāṭṭhāne sabhāyaṃ vā gharadvāre vā vatthabbaṃ,	1235	
PA_tika-vin09_t:1235_4	tesaṃ sabhādvārānaṃ hatthapāsā vā na vijahitabbaṃ.	1235	
PA_tika-vin09_t:1236_0	Sace so gāmo aparikkhitto, yasmiṃ ghare cīvaraṃ nikkhittaṃ, tattha vā tassa hatthapāse	1236	
PA_tika-vin09_t:1236_1	vā vatthabbaṃ. Nivesane pana sace ekakulassa nivesanaṃ hoti, parikkhittañca, antonivesane	1236	
PA_tika-vin09_t:1236_2	cīvaraṃ nikkhipitvā antonivesane vatthabbaṃ. Aparikkhittaṃ ce hoti, yasmiṃ gabbhe	1236	
PA_tika-vin09_t:1236_3	cīvaraṃ nikkhittaṃ, tasmiṃ vatthabbaṃ, tassa gabbhassa hatthapāsā vā na vijahitabbaṃ.	1236	
PA_tika-vin09_t:1237_0	Sace nānākulassa nivesanaṃ hoti, parikkhittañca, yasmiṃ gabbhe cīvaraṃ nikkhittaṃ,	1237	
PA_tika-vin09_t:1237_1	tasmiṃ gabbhe vatthabbaṃ, sabbesaṃ sādhāraṇadvāramūle vā tesaṃ gabbhadvāramūlānaṃ	1237	
PA_tika-vin09_t:1237_2	hatthapāsā vā na vijahitabbaṃ. Aparikkhittaṃ ce, yasmiṃ gabbhe cīvaraṃ nikkhittaṃ,	1237	
PA_tika-vin09_t:1237_3	tasmiṃ gabbhe vatthabbaṃ, tassa gabbhassa hatthapāsā vā na vijahitabbaṃ. Esa nayo udositādīsupi.	1237	
PA_tika-vin09_t:1238_0	Sattho pana jaṅghasattho vā hotu, sakaṭasattho vā. Sace ekakulassa sattho hoti, satthe	1238	
PA_tika-vin09_t:1238_1	cīvaraṃ nikkhipitvā purato vā pacchato vā sattabbhantarā na vijahitabbā, passato	1238	
PA_tika-vin09_t:1238_2	abbhantaraṃ na vijahitabbaṃ. Sace sattho gacchanto gāmaṃ vā nadiṃ vā pariyādiyitvā	1238	
PA_tika-vin09_t:1238_3	tiṭṭhati, antopaviṭṭhena saddhiṃ ekābaddho hutvā orañca pārañca pharitvā ṭhito hoti,	1238	
PA_tika-vin09_t:1238_4	satthaparihārova labbhati. Atha gāme vā nadiyā vā pariyāpanno hoti antopaviṭṭho,	1238	
PA_tika-vin09_t:1238_5	gāmaparihāro ceva nadiparihāro ca labbhati. Sace vihārasīmaṃ atikkamitvā tiṭṭhati,	1238	
PA_tika-vin09_t:1238_6	antosīmāya ca cīvaraṃ hoti, vihāraṃ gantvā vasitabbaṃ. Sace bahisīmāya cīvaraṃ hoti,	1238	
PA_tika-vin09_t:1238_7	satthasamīpeyeva vasitabbaṃ. Sace gacchanto sakaṭe vā bhagge, goṇe vā naṭṭhe antarā	1238	
PA_tika-vin09_t:1238_8	chijjati, yasmiṃ koṭṭhāse cīvaraṃ nikkhittaṃ, tattha vasitabbaṃ.	1238	
PA_tika-vin09_t:1239_0	Khettepi sace ekakulassa khettaṃ hoti, parikkhittañca, antokhette cīvaraṃ nikkhipitvā	1239	
PA_tika-vin09_t:1239_1	antokhette vatthabbaṃ. Sace aparikkhittaṃ, hatthapāsā cīvaraṃ na vijahitabbaṃ. Sace	1239	
PA_tika-vin09_t:1239_2	nānākulassa khettaṃ hoti, parikkhittañca, antokhette cīvaraṃ nikkhipitvā khettadvāramūle	1239	
PA_tika-vin09_t:1239_3	vā vatthabbaṃ, tassa hatthapāsā vā na vijahitabbaṃ. Sace aparikkhittaṃ, cīvaraṃ hatthapāsā	1239	
PA_tika-vin09_t:1239_4	na vijahitabbaṃ. Esa nayo dhaññakaraṇārāmesu dvīsupi. Vihāre pana nivesane vuttasadisova vinicchayo.	1239	
PA_tika-vin09_t:1240_0	Rukkhamūle pana yaṃ majjhanhike kāle samantā chāyā pharati, tasmiṃ ṭhāne aviraḷe	1240	
PA_tika-vin09_t:1240_1	padese tassa chāyāya phuṭṭhokāsassa antoyeva nikkhipitabbaṃ. Sace viraḷasākhassa	1240	
PA_tika-vin09_t:1240_2	rukkhassa ātapena phuṭṭhokāse ṭhapeti, aruṇuggamane ca so bhikkhu tassa hatthapāse	1240	
PA_tika-vin09_t:1240_3	na hoti, aññasmiṃ ṭhāne tassa chāyāyapi hoti, nissaggiyaṃ hoti. Sace nānākulassa	1240	
PA_tika-vin09_t:1240_4	rukkho hoti, cīvarassa hatthapāsā na vijahitabbaṃ.	1240	
PA_tika-vin09_t:1241_0	Ajjhokāse pana viñjhāṭaviādīsu araññesupi samuddamajjhe macchabandhānaṃ agamanapathadīpakesupi	1241	
PA_tika-vin09_t:1241_1	cīvaraṃ ṭhapetvā tato samantā sattabbhantare padese yattha katthaci vasitabbaṃ, ito	1241	
PA_tika-vin09_t:1241_2	aññattha vasanto vippavuttho nāma hotīti daṭṭhabbaṃ.	1241	
PA_tika-vin09_t:1242_0	Imassa pana vitthārassa idha avuttattā, samantapāsādikāyañca vuttattā “ayamettha	1242	
PA_tika-vin09_t:1242_1	saṅkhepo”tiādi vuttaṃ. Etthāti “ticīvarena vippavaseyyā”ti etasmiṃ pade. Saṅkhepoti	1242	
PA_tika-vin09_t:1242_2	saṅkhepavaṇṇanā. Ettha pana pāḷiyaṃ “gāmo ekūpacāro nānūpacāro”tiādinā avisesena	1242	
PA_tika-vin09_t:1242_3	mātikaṃ nikkhipitvāpi gāmanivesanaudositakhettadhaññakaraṇaārāmavihārānaṃ ekūpacāranānūpacāratā	1242	
PA_tika-vin09_t:1242_4	“gāmo ekūpacāro nāma ekakulassa gāmo hoti parikkhitto ca aparikkhitto cā”tiādinā	1242	
PA_tika-vin09_t:1242_5	parikkhittāparikkhittavasena vibhattā. Aṭṭamāḷapāsādahammiyanāvāsattharukkhamūlaajjhokāsānaṃ	1242	
PA_tika-vin09_t:1242_6	pana evaṃ avatvā “ekakulassa aṭṭo hoti, nānākulassa aṭṭo hotī”tiādinā nayena ekakulanānākulavasena	1242	
PA_tika-vin09_t:1242_7	ca ante “ajjhokāso ekūpacāro nāma agāmake araññe samantā sattabbhantarā ekūpacāro,	1242	
PA_tika-vin09_t:1242_8	tato paraṃ nānūpacāroti ca evaṃ ekūpacāranānūpacāratā vibhattā. Tasmā gāmādīsu parikkhittaṃ	1242	
PA_tika-vin09_t:1242_9	ekūpacāraṃ, aparikkhittaṃ nānūpacāranti ca, aṭṭādisu yaṃ ekakulassa, taṃ ekūpacāraṃ,	1242	
PA_tika-vin09_t:1242_10	yaṃ nānākulassa, taṃ nānūpacāranti ca gahetabbaṃ. Ajjhokāse vuttanayena gahetabbaṃ.	12421	
PA_tika-vin09_t:1242_11	Upacāroti hi “gāmo ekūpacāro nānūpacāro”tiādīsu dvāraṃ, “ajjhokāso ekūpacāro”ti ettha	12421	
PA_tika-vin09_t:1242_12	samantā sattabbhantarasaṅkhātaṃ pamāṇanti apare.	12421	
PA_tika-vin09_t:1243_0	Aññatra bhikkhusammutiyāti bhikkhuno saṅghena dinnā sammuti bhikkhusammuti, taṃ vināti	1243	
PA_tika-vin09_t:1243_1	attho. Tenāha “yaṃ saṅgho”tiādi. Avippavāsasammutiṃ detīti avippavāsā sammuti, avippavāsāya	1243	
PA_tika-vin09_t:1243_2	vā sammuti avippavāsasammuti, taṃ ñattidutiyena kammena detīti attho.	1243	
PA_tika-vin09_t:1244_0	Santaruttarenāti “antara”nti antaravāsako vuccati, “uttara”nti uttarāsaṅgo, saha	1244	
PA_tika-vin09_t:1244_1	antarena uttaraṃ santaruttaraṃ, tena santaruttarena, saha antaravāsakena uttarāsaṅgenāti	1244	
PA_tika-vin09_t:1244_2	attho. Antoaruṇe paccuddhaṭeti nivattitvā sampāpuṇitumasakkontena tattheva ṭhatvā	1244	
PA_tika-vin09_t:1244_3	anto aruṇe paccuddhaṭe. Paccāgantabbanti yathā rogo na kuppati, tathā puna cīvarassa	1244	
PA_tika-vin09_t:1244_4	ṭhapitaṭṭhānaṃ āgantabbaṃ. Yato paṭṭhāya hi satthaṃ vā pariyesati, “gacchāmī”ti ābhogaṃ	1244	
PA_tika-vin09_t:1244_5	vā karoti, tato paṭṭhāya vaṭṭati. “Na dāni gamissāmī”ti evaṃ pana dhuranikkhepaṃ	1244	
PA_tika-vin09_t:1244_6	karontena paccuddharitabbaṃ “atirekacīvaraṭṭhāne ṭhassatī”ti. Tenāha “tattheva vā	1244	
PA_tika-vin09_t:1244_7	ṭhitena paccuddharitabba”nti. Soti yassa sammuti dinnā, so rogo. Laddhakappiyameva	1244	
PA_tika-vin09_t:1244_8	puna sammutidānakiccaṃ natthīti adhippāyo.	1244	
PA_tika-vin09_t:1245_0	Adhiṭṭhitacīvaratāti ticīvarādhiṭṭhānanayena adhiṭṭhitacīvaratā. Vippavāso nāma yadi	1245	
PA_tika-vin09_t:1245_1	baddhasīmāyaṃ cīvaraṃ hoti, tato bahi aruṇuṭṭhāpanaṃ. Atha abaddhasīmāyaṃ, yathāvuttagāmādīnaṃ	1245	
PA_tika-vin09_t:1245_2	bahi hatthapāsātikkame aruṇuṭṭhāpanaṃ. Baddhasīmāyaṃ pana yattha katthaci cīvaraṃ	1245	
PA_tika-vin09_t:1245_3	ṭhapetvā antosīmāyameva yattha katthaci vasituṃ vaṭṭati. Idha apaccuddharaṇaṃ akiriyāti sambandho.	1245	
PA_tika-vin09_t:1246	Udositasikkhāpadavaṇṇanā niṭṭhitā.	124	
PA_tika-vin09_t:1247	3. Akālacīvarasikkhāpadavaṇṇanā	124	
PA_tika-vin09_t:1248_0	Purimasikkhāpade viya etthāpi bhikkhunāti sāmiatthe karaṇavacananti āha “niṭṭhitacīvarasmiṃ	1248	
PA_tika-vin09_t:1248_1	bhikkhunā”tiādi. “Akālacīvaraṃ nāma anatthate kathine ekādasamāse uppannaṃ, atthate	1248	
PA_tika-vin09_t:1248_2	kathine sattamāse uppannaṃ, kālepi ādissa dinnaṃ, etaṃ akālacīvaraṃ nāmā”ti padabhājaniyaṃ	1248	
PA_tika-vin09_t:1248_3	vuttattā “yvāyaṃ anatthate kathine”tiādimāha. Yvāyaṃ cīvarakālo vuttoti sambandho.	1248	
PA_tika-vin09_t:1248_4	Vassānassāti vassānasaṅkhātassa utuno. Pacchimo māso nāma cīvaramāso. Tasmiñhi anatthatepi	1248	
PA_tika-vin09_t:1248_5	kathine uppannaṃ cīvaraṃ anadhiṭṭhitaṃ, avikappitaṃ ṭhapetuṃ vaṭṭati. Pañca māsāti	1248	
PA_tika-vin09_t:1248_6	pacchimakattikamāso, hemantikā cattāro cāti pañca māsā. Aññadāti anatthate kathine	1248	
PA_tika-vin09_t:1248_7	ekādasamāse, atthate kathine sattamāse. Kālepīti “anatthate kathine cīvaramāso, atthate	1248	
PA_tika-vin09_t:1248_8	kathine pañca māsā”ti yathāvuttacīvarakālepi. “Ādinā nayenā”ti iminā “dadāmi dajjāmī”tiādīnaṃ	1248	
PA_tika-vin09_t:1248_9	saṅgaho. Kiñcāpi cetāni sabbāni “akālacīvara”nti vuttāni, tathāpi piṭṭhisamayeyeva	1248	
PA_tika-vin09_t:1248_10	uppannāni “akālacīvara”nti idhādhippetāni.	12481	
PA_tika-vin09_t:1249_0	“Kāle saṅghassa idaṃ akālacīvara”nti dinnaṃ pana akālacīvarasāmaññato atthuddhāravasena	1249	
PA_tika-vin09_t:1249_1	vuttaṃ. Yathā piṭṭhisamaye uppannaṃ cīvaraṃ vuṭṭhavassehi, sesehi ca sammukhībhūtehi	1249	
PA_tika-vin09_t:1249_2	bhājetuṃ labbhatīti akālacīvaraṃ nāma jātaṃ, tathevidampīti tadidaṃ akālacīvarasāmaññaṃ.	1249	
PA_tika-vin09_t:1249_3	Yadi evaṃ “puggalassa vā idaṃ tuyhaṃ ‘dammī’tiādinā nayena dinna”nti kasmā vuttaṃ,	1249	
PA_tika-vin09_t:1249_4	na hi puggalassa ādissa dinnaṃ kenaci bhājanīyaṃ hotīti? Nāyaṃ virodho, ādissa dānasāmaññato	1249	
PA_tika-vin09_t:1249_5	labbhamānamatthaṃ dassetuṃ tathā vuttanti. Attano vā dhanenāti attano kappāsasuttādinā	1249	
PA_tika-vin09_t:1249_6	dhanena. Imassa “uppajjeyyā”ti iminā sambandho veditabbo. “Sīmāya detī”tiādi puggalādhiṭṭhānanayena	1249	
PA_tika-vin09_t:1249_7	vuttaṃ. Ettha pana sīmāya dānaṃ ekā mātikā, katikāya dānaṃ dutiyā…pe… puggalassa dānaṃ aṭṭhamā.	1249	
PA_tika-vin09_t:1250_0	“Parikkhepārahaṭṭhānenā”ti iminā aparikkhittassa vihārassa dhuvasannipātaṭṭhānādito	1250	
PA_tika-vin09_t:1250_1	paṭhamaleḍḍupātassa anto upacārasīmāti dasseti. Idāni dutiyaleḍḍupātassapi anto upacārasīmāyevāti	1250	
PA_tika-vin09_t:1250_2	dassetuṃ “apicā”tiādi āraddhaṃ. Dhuvasannipātaṭṭhānampi sīmāpariyantagatameva veditabbaṃ.	1250	
PA_tika-vin09_t:1250_3	Āvāse vaḍḍhante vaḍḍhatīti sace upacārato abahibhūto hutvā āvāso vaḍḍhatīti adhippāyo.	1250	
PA_tika-vin09_t:1250_4	Mahāpaccariyaṃ pana “bhikkhūsupi vaḍḍhantesu vaḍḍhatī”ti vuttaṃ. “Sace vihāre sannipatitabhikkhūhi	1250	
PA_tika-vin09_t:1250_5	saddhiṃ ekābaddhā hutvā yojanasatampi pūretvā nisīdanti, yojanasatampi upacārasīmāva	1250	
PA_tika-vin09_t:1250_6	hoti, sabbesaṃ lābho pāpuṇātī”ti samantapāsādikāyaṃ vuttaṃ. Bhikkhunīnaṃ ārāmapavesanasenāsanāpucchanānīti	1250	
PA_tika-vin09_t:1250_7	āgantukagamikānaṃ bhikkhunīnaṃ ārāmapavesanāpucchanaṃ, senāsanāpucchanañcāti attho.	1250	
PA_tika-vin09_t:1250_8	Tathā hi āgantukāya bhikkhuniyā ārāmapavesanaṃ āpucchitabbaṃ, gamikāya saṅghikaṃ	1250	
PA_tika-vin09_t:1250_9	dasavidhaṃ senāsanaṃ. Ettha ca kiñcāpi “bhikkhunīna”nti vuttaṃ, gamikassa pana bhikkhussāpi	1250	
PA_tika-vin09_t:1250_10	imissāyeva sīmāya vasena senāsanāpucchanaṃ veditabbaṃ.	12501	
PA_tika-vin09_t:1251_0	Parivāsamānattārocananti pārivāsikamānattacārīnaṃ parivāsārocanaṃ, mānattārocanañca.	1251	
PA_tika-vin09_t:1251_1	Vassacchedanissayasenāsanaggāhādividhānanti vassacchedavidhānaṃ, nissayaggāhavidhānaṃ,	1251	
PA_tika-vin09_t:1251_2	senāsanaggāhavidhānanti attho. Ādisaddena nissayapaṭippassaddhi, lābhaggāho āgantukavattaṃ	1251	
PA_tika-vin09_t:1251_3	pūretvā ārāmapavesananti evamādikaṃ saṅgaṇhāti. Imissāva sīmāya vasenāti upacārasīmāyevāti	1251	
PA_tika-vin09_t:1251_4	yathāsambhavaṃ anto, bahi ca imassa sabbassa labbhanato vuttaṃ.	1251	
PA_tika-vin09_t:1252_0	Lābhatthāya ṭhapitā sīmā lābhasīmā, sā ca kho neva sammāsambuddhena anuññātā, na	1252	
PA_tika-vin09_t:1252_1	dhammasaṅgāhakattherehi ṭhapitā, apica kho lābhadāyakehi. Tenāha “yaṃ rājarājamahāmattādayo”tiādi.	1252	
PA_tika-vin09_t:1252_2	Samantāti vihārassa samantā. Yanti suṅkasassādi. “Sīmaṃ ṭhapentī”ti pāṭhaseso. Ekassa	1252	
PA_tika-vin09_t:1252_3	rañño āṇāpavattiṭṭhānanti coḷabhogo keraḷabhogoti evaṃ ekekassa rañño āṇāpavattiṭṭhānaṃ.	1252	
PA_tika-vin09_t:1252_4	Dvidhā āpo gato etthāti dīpo, oghena anajjhotthato bhūmibhāgo, sova sīmā dīpasīmā.	1252	
PA_tika-vin09_t:1252_5	Tenāha samuddantenā”tiādi. Cakkavāḷasīmā cakkavāḷapabbateneva paricchinnāti āha “ekacakkavāḷapabbataparikkhepabbhantaraṃ cakkavāḷasīmā”ti.	1252	
PA_tika-vin09_t:1253_0	Sesāti khaṇḍasīmādayo. Khaṇḍasīmāya demāti dinnanti khaṇḍasīmāya kenaci kammena sannipatitaṃ	1253	
PA_tika-vin09_t:1253_1	saṅghaṃ disvā “khaṇḍasīmāyaṃ saṅghassa demā”ti dinnaṃ. Khaṇḍasīmāya ṭhite rukkhe	1253	
PA_tika-vin09_t:1253_2	vā pabbate vā ṭhitopi heṭṭhā vā pathavivemajjhagatopi khaṇḍasīmāyeva ṭhitoti veditabbo.	1253	
PA_tika-vin09_t:1253_3	Samānasaṃvāsasīmāya dinnanti “samānasaṃvāsasīmāya dammī”ti dinnaṃ. Esa nayo sesesupi.	1253	
PA_tika-vin09_t:1253_4	Khaṇḍasīmā sīmantarikaṭṭhānaṃ na pāpuṇāti tattha samānasaṃvāsasīmāya abhāvatoti adhippāyo.	1253	
PA_tika-vin09_t:1253_5	Samānasaṃvāsaavippavāsasīmāsu dinnassa idaṃ nānāttaṃ – “avippavāsasīmāya dammī”ti	1253	
PA_tika-vin09_t:1253_6	dinnaṃ gāmaṭṭhānaṃ na pāpuṇāti. Kasmā? “Ṭhapetvā gāmañca gāmūpacārañcā”ti vuttattā.	1253	
PA_tika-vin09_t:1253_7	“Samānasaṃvāsasīmāya dammī”ti dinnaṃ pana gāme ṭhitānampi pāpuṇātīti. Abbhantarasīmāudakukkhepasīmāsu	1253	
PA_tika-vin09_t:1253_8	dinnanti tattha uposathādiatthāya sannipatite disvā “imissā abbhantarasīmāya demā”tiādinā	1253	
PA_tika-vin09_t:1253_9	dinnaṃ. Janapadaraṭṭharajjadīpacakkavāḷasīmāsupi gāmasīmādīsu vuttasadisova vinicchayoti	1253	
PA_tika-vin09_t:1253_10	āha “janapadasīmādīsū”tiādi. Ekopi gantvā sabbesaṃ saṅgaṇhituṃ labhatīti ekopi gantvā	12531	
PA_tika-vin09_t:1253_11	idha vassaggena bhājetvā gahetvā āgantuṃ labhatīti attho. Ekoti sabhāgo eko bhikkhu,	12531	
PA_tika-vin09_t:1253_12	ayampi bhāgameva gahetuṃ labhati. Tenāha “sabhāgānaṃ bhāgaṃ gaṇhātī”ti.	12531	
PA_tika-vin09_t:1254_0	Evaṃ tāva yo sīmaṃ parāmasitvā deti, tassa dāne vinicchayaṃ vatvā idāni yo “asukasīmāyā”ti	1254	
PA_tika-vin09_t:1254_1	vattuṃ na jānāti, kevalaṃ “sīmā”ti vacanamattameva jānanto vihāraṃ āgantvā “sīmāya	1254	
PA_tika-vin09_t:1254_2	dammī”ti vā “sīmaṭṭhakasaṅghassa dammī”ti vā bhaṇati, tattha vinicchayaṃ dassetuṃ	1254	
PA_tika-vin09_t:1254_3	“yo pana vihāraṃ pavisitvā”tiādimāha. Kataranti katarasīmaṃ. Ahametaṃ bhedaṃ na jānāmīti	1254	
PA_tika-vin09_t:1254_4	ahaṃ “asukā sīmā”ti etaṃ vibhāgaṃ na jānāmi. Upacārasīmaṭṭhehi bhājetabbaṃ lābhassa	1254	
PA_tika-vin09_t:1254_5	upacārasīmāya paricchinnattāti adhippāyo. Sāti samānalābhakatikā.	1254	
PA_tika-vin09_t:1255_0	Yattha mayhaṃ dhuvakārā karīyantīti ettha yasmiṃ vihāre tassa cīvaradāyakassa santakaṃ	1255	
PA_tika-vin09_t:1255_1	saṅghassa pākavattaṃ vā vattati. Yasmiṃ vihāre bhikkhū attano bhāraṃ katvā sadā gehe	1255	
PA_tika-vin09_t:1255_2	bhojeti, yattha vā anena āvāso vā kārito, salākabhattādīni vā nibaddhāni, ime dhuvakārā	1255	
PA_tika-vin09_t:1255_3	nāma. Yena pana sakalopi vihāro patiṭṭhāpito, tattha vattabbameva natthi. Tenāha	1255	
PA_tika-vin09_t:1255_4	“yattha tassa pākavattaṃ vā vattatī”tiādi. Tattha pākavattanti dānavattaṃ. Vattatīti	1255	
PA_tika-vin09_t:1255_5	pavattati. Yatoti yasmā vihārā. Yatthāti yasmiṃ vihāre. Sabbatthāti sabbesu vihāresu.	1255	
PA_tika-vin09_t:1255_6	Mātikaṃ āropetvāti ekasmiṃ vihāre bhikkhū bahutarā, ekasmiṃ thokatarā, ekañca vatthaṃ,	1255	
PA_tika-vin09_t:1255_7	dhuvakāraṭṭhānañca bahukaṃ, kattha demāti pucchitvā, yadi pana mañco vā pīṭhaṃ vā	1255	
PA_tika-vin09_t:1255_8	ekameva hoti, taṃ pucchitvā yassa vā vihārassa, ekavihārepi vā yassa senāsanassa	1255	
PA_tika-vin09_t:1255_9	so vicāreti, tattha dātabbaṃ. Sacepi “asukabhikkhu gaṇhatū”ti vadati, vaṭṭati. Atha	1255	
PA_tika-vin09_t:1255_10	“mayhaṃ dhuvakāre dethā”ti vatvā avicāretvāva gacchati, saṅghassapi vicāretuṃ vaṭṭati.	12551	
PA_tika-vin09_t:1255_11	Evaṃ pana vicāretabbaṃ – “saṅghattherassa vasanaṭṭhāne dethā”ti vattabbaṃ. Sace tattha	12551	
PA_tika-vin09_t:1255_12	senāsanaṃ paripuṇṇaṃ hoti, yattha nappahoti, tattha dātabbaṃ. Sace eko bhikkhu “mayhaṃ	12551	
PA_tika-vin09_t:1255_13	vasanaṭṭhāne senāsanaparibhogabhaṇḍaṃ natthī”ti vadati, tattha dātabbaṃ.	12551	
PA_tika-vin09_t:1256_0	Saṅghassa dammīti dinnanti “imāni cīvarāni saṅghassa dammī”ti evaṃ dinnaṃ. Tato bahiddhāpīti	1256	
PA_tika-vin09_t:1256_1	upacārasīmāto bahiddhāpi. Tehi saddhinti upacārasīmāgatehi saddhiṃ. Ekābaddhānañca	1256	
PA_tika-vin09_t:1256_2	pāpuṇāti parisāvasena vaḍḍhitā sīmā hotīti katvāti adhippāyo. Tasmāti yasmā upacārasīmāgatānaṃ	1256	
PA_tika-vin09_t:1256_3	pāpuṇāti, yasmā ca tato bahiddhāpi upacārasīmokkantehi ekābaddhānaṃ pāpuṇāti, tasmā.	1256	
PA_tika-vin09_t:1256_4	Tesanti upacārasīmāgatānaṃ, tato bahiddhā tehi saddhiṃ ekābaddhānañca. Gāhate satīti	1256	
PA_tika-vin09_t:1256_5	antevāsikādike gaṇhante sati. Asampattānampīti upacārasīmāyaṃ ṭhitehi ghaṇṭiṃ paharitvā	1256	
PA_tika-vin09_t:1256_6	kālaṃ ghosetvā lābhabhājanaṭṭhānaṃ asampattānampi upacārasīmāya paviṭṭhānaṃ, tehi	1256	
PA_tika-vin09_t:1256_7	vā saddhiṃ ekābaddhānaṃ hutvā attano vihāradvāre vā antovihāreyeva vā ṭhitānañcāti	1256	
PA_tika-vin09_t:1256_8	attho. Bhāgo dātabboti saṅghanavakassa dinnepīti adhippāyo. Dutiyabhāge pana therāsanaṃ	1256	
PA_tika-vin09_t:1256_9	āruḷhe āgatānaṃ paṭhamabhāgo na pāpuṇāti. Dutiyabhāgato vassaggena dātabbaṃ.	1256	
PA_tika-vin09_t:1257_0	Sace pana “bahiupacārasīmāyaṃ ṭhitānaṃ dethā”ti vadanti, na dātabbaṃ. Yadi pana vihāro	1257	
PA_tika-vin09_t:1257_1	mahā hoti, therāsanato paṭṭhāya vatthesu dīyamānesu alasajātikā mahātherā pacchā	1257	
PA_tika-vin09_t:1257_2	āgacchanti, “bhante, vīsativassānaṃ dīyati, tumhākaṃ ṭhitikā atikkantā”ti na vattabbā.	1257	
PA_tika-vin09_t:1257_3	Ṭhitikaṃ ṭhapetvā tesaṃ datvā pacchā ṭhitikāya dātabbaṃ.	1257	
PA_tika-vin09_t:1258_0	“Asukavihāre kira bahucīvaraṃ uppanna”nti sutvā yojanantarikavihāratopi bhikkhū āgacchanti,	1258	
PA_tika-vin09_t:1258_1	sampattasampattānaṃ ṭhitaṭṭhānato paṭṭhāya dātabbaṃ, ayamettha saṅkhepo. Vitthāro	1258	
PA_tika-vin09_t:1258_2	pana samantapāsādikāya cīvarakkhandhakavaṇṇanāyaṃ vuttanayena veditabbo.	1258	
PA_tika-vin09_t:1259_0	Evaṃ vihāraṃ pavisitvā “imāni cīvarāni saṅghassa dammī”ti dinnesu vinicchayaṃ vatvā	1259	
PA_tika-vin09_t:1259_1	idāni bahiupacārasīmāyaṃ bhikkhuṃ disvā “saṅghassa dammī”ti dinnesu vinicchayaṃ dassetuṃ	1259	
PA_tika-vin09_t:1259_2	“yaṃ panā”tiādi vuttaṃ. Ekābaddhaparisāya pāpuṇātīti sace yojanaṃ pharitvā parisā	1259	
PA_tika-vin09_t:1259_3	ṭhitā hoti, ekābaddhā ce, sabbesaṃ pāpuṇātīti attho. Ekābaddhatā cettha dvādasahatthabbhantarato	1259	
PA_tika-vin09_t:1259_4	paricchinditabbā. Tenāha “ye panā”tiādi.	1259	
PA_tika-vin09_t:1260_0	Ubhatosaṅghassa dinnanti “ubhatosaṅghassa dammī”ti dinnaṃ. “Dvedhāsaṅghassa dammi,	1260	
PA_tika-vin09_t:1260_1	dvinnaṃ saṅghānaṃ dammi, bhikkhusaṅghassa ca bhikkhunisaṅghassa ca dammī”ti vuttepi	1260	
PA_tika-vin09_t:1260_2	ubhatosaṅghassa dinnameva hoti. Upaḍḍhaṃ bhikkhūnaṃ, upaḍḍhaṃ bhikkhunīnaṃ dātabbanti	1260	
PA_tika-vin09_t:1260_3	dve bhāge same katvā eko bhāgo bhikkhūnaṃ, eko bhāgo bhikkhunīnaṃ dātabbo. Gahetuṃ	1260	
PA_tika-vin09_t:1260_4	labhati ubhatosaṅghaggahaṇena gahitattāti adhippāyo. Cetiyassāti thūpādino. Tañhi	1260	
PA_tika-vin09_t:1260_5	dhātāyatanādibhāvena citattā, lokassa cittīkāraṭṭhānatāya ca “cetiya”nti vuccati.	1260	
PA_tika-vin09_t:1260_6	Na koci visesoti āha “idha pana cetiyassā”tiādi.	1260	
PA_tika-vin09_t:1261_0	“Ubhatosaṅghassa ca tuyhañca cetiyassa cā”ti vutte pana dvāvīsatikoṭṭhāse katvā dasa	1261	
PA_tika-vin09_t:1261_1	bhikkhūnaṃ, dasa bhikkhunīnaṃ, eko puggalassa, eko cetiyassa dātabbo. Tattha puggalo	1261	
PA_tika-vin09_t:1261_2	saṅghatopi attano vassaggena puna gahetuṃ labhati, cetiyassa ekoyeva. Ayaṃ pana vāro	1261	
PA_tika-vin09_t:1261_3	yathāvutteneva nayena ñāyatīti katvā idha na vutto. Samantapāsādikāyaṃ pana vuttoyeva.	1261	
PA_tika-vin09_t:1262_0	Na majjhe bhinditvā dātabbaṃ “bhikkhunīna”nti puggalikavasena vuttattā. Puggalo visuṃ	1262	
PA_tika-vin09_t:1262_1	na labhatīti pubbe viya visuṃ puggalikakoṭṭhāsaṃ na labhati. Pāpuṇanaṭṭhānato ekameva	1262	
PA_tika-vin09_t:1262_2	labhatīti attano vassaggena pattabbaṭṭhānato ekameva koṭṭhāsaṃ labhati. Kasmā? Bhikkhusaṅghaggahaṇena	1262	
PA_tika-vin09_t:1262_3	gahitattā. “Bhikkhusaṅghassa ca bhikkhunīnañca tuyhañca cetiyassa cā”ti vuttepi cetiyassa	1262	
PA_tika-vin09_t:1262_4	ekapuggalapaṭivīso labbhati, puggalassa visuṃ na labbhati. Tasmā ekaṃ cetiyassa datvā	1262	
PA_tika-vin09_t:1262_5	avasesaṃ bhikkhū ca bhikkhuniyo ca gaṇetvā bhājetabbaṃ. Tenāha “cetiyassa cāti vutte panā”tiādi.	1262	
PA_tika-vin09_t:1263_0	Tehi saddhiṃ puggalacetiyaparāmasanaṃ anantaranayasadisamevāti tehi bhikkhūhi bhikkhunīhi	1263	
PA_tika-vin09_t:1263_1	saddhiṃ puggalassa ca cetiyassa ca gahaṇaṃ anantaranayasadisamevāti attho. “Bhikkhūnañca	1263	
PA_tika-vin09_t:1263_2	bhikkhunīnañca tuyhañca, bhikkhūnañca bhikkhunīnañca cetiyassa ca, bhikkhūnañca bhikkhunīnañca	1263	
PA_tika-vin09_t:1263_3	tuyhañca cetiyassa cā”ti vuttepi cetiyassa ekapaṭivīso labbhati, puggalassa visuṃ	1263	
PA_tika-vin09_t:1263_4	natthi, bhikkhū ca bhikkhuniyo ca gaṇetvāva bhājetabbanti vuttaṃ hoti. Puggalassa	1263	
PA_tika-vin09_t:1263_5	visuṃ na labbhatīti puggalassa visuṃ paṭivīso na labbhati, vassaggena ekova labbhatīti	1263	
PA_tika-vin09_t:1263_6	attho. “Bhikkhusaṅghassa ca cetiyassa cā”ti vutte pana cetiyassa visuṃ paṭivīso labbhatīti	1263	
PA_tika-vin09_t:1263_7	āha “cetiyassa pana labbhatī”ti. “Bhikkhusaṅghassa ca tuyhañca cetiyassa cā”ti vuttepi	1263	
PA_tika-vin09_t:1263_8	cetiyasseva visuṃ labbhati, na puggalassa. Cetiyassa pana labbhatiyevāti “bhikkhūnañca	1263	
PA_tika-vin09_t:1263_9	cetiyassa cā”ti vutte pana cetiyassa visuṃ paṭivīso labbhatīti attho. “Bhikkhūnañca	1263	
PA_tika-vin09_t:1263_10	tuyhañca cetiyassa cā”ti vuttepi cetiyasseva visuṃ labbhati, na puggalassa. Bhikkhunisaṅghaṃ	12631	
PA_tika-vin09_t:1263_11	ādiṃ katvāpi evameva yojetabbaṃ.	12631	
PA_tika-vin09_t:1264_0	Etthāha – yaṃ panetarahi paṇḍitamanussā sadhātukaṃ paṭimaṃ vā cetiyaṃ vā ṭhapetvā	1264	
PA_tika-vin09_t:1264_1	buddhappamukhassa ubhatosaṅghassa dānaṃ denti, paṭimāya vā cetiyassa vā purato ādhārake	1264	
PA_tika-vin09_t:1264_2	pattaṃ ṭhapetvā dakkhiṇodakaṃ datvā “buddhānaṃ demā”ti, tattha yaṃ paṭhamaṃ khādanīyaṃ	1264	
PA_tika-vin09_t:1264_3	bhojanīyaṃ denti, vihāraṃ vā āharitvā “idaṃ cetiyassa demā”ti piṇḍapātañca mālāgandhādīni	1264	
PA_tika-vin09_t:1264_4	ca denti, tattha kathaṃ paṭipajjitabbanti? Vuccate – mālāgandhādīni tāva cetiye āropetabbāni,	1264	
PA_tika-vin09_t:1264_5	vatthehi paṭākā, telena padīpā kātabbā, piṇḍapātamadhuphāṇitādīni pana yo nibaddhacetiyajaggako	1264	
PA_tika-vin09_t:1264_6	hoti pabbajito vā gahaṭṭho vā, tassa dātabbāni. Nibaddhajaggake asati āhaṭabhattaṃ	1264	
PA_tika-vin09_t:1264_7	ṭhapetvā vattaṃ katvā paribhuñjituṃ vaṭṭati. Upakaṭṭhe kāle bhuñjitvā pacchāpi vattaṃ kātuṃ vaṭṭatiyeva.	1264	
PA_tika-vin09_t:1265_0	Mālāgandhādīsu ca yaṃ kiñci “idaṃ haritvā cetiyapūjaṃ karothā”ti vutte dūrampi haritvā	1265	
PA_tika-vin09_t:1265_1	pūjetabbaṃ. “Bhikkhusaṅghassa harā”ti vuttepi haritabbaṃ. Sace pana “ahaṃ piṇḍāya	1265	
PA_tika-vin09_t:1265_2	carāmi, āsanasālāyaṃ bhikkhū atthi, te harissantī”ti vutte “bhante, tuyhaṃyeva dammī”ti	1265	
PA_tika-vin09_t:1265_3	vadati, bhuñjituṃ vaṭṭati. Atha pana “bhikkhusaṅghassa dassāmī”ti harantassa gacchato	1265	
PA_tika-vin09_t:1265_4	antarāva kālo upakaṭṭho hoti, attano pāpetvā bhuñjituṃ vaṭṭati.	1265	
PA_tika-vin09_t:1266_0	Vassaṃvuṭṭhasaṅghassa dammīti vadatīti “vassaṃvuṭṭhasaṅghassa imāni cīvarāni dammī”ti	1266	
PA_tika-vin09_t:1266_1	vadati. Tesaṃ bahisīmaṭṭhānampi pāpuṇātīti atthate kathine bahisīmaṭṭhānampi yāva	1266	
PA_tika-vin09_t:1266_2	kathinassa ubbhārā pāpuṇāti, tasmā disāpakkantassāpi sati paṭiggāhake dātabbaṃ. Anatthate	1266	
PA_tika-vin09_t:1266_3	pana kathine antohemante, evañca pana vatvā dinnaṃ pacchimavassaṃvuṭṭhānampi pāpuṇāti.	1266	
PA_tika-vin09_t:1266_4	Yattha katthacīti yesu kesuci vihāresu. Evaṃ vadatīti “vassaṃvuṭṭhasaṅghassa dammī”ti	1266	
PA_tika-vin09_t:1266_5	vadati. Tatra sammukhībhūtānaṃ sabbesaṃ pāpuṇāti piṭṭhisamaye uppannattā. Sace pana	1266	
PA_tika-vin09_t:1266_6	“vassaṃ vasantānaṃ dammī”ti vadati, antovasseyeva vassaṃ vasantāva labhanti, chinnavassā	1266	
PA_tika-vin09_t:1266_7	na labhanti. Cīvaramāse pana “vassaṃ vasantānaṃ dammī”ti vutte pacchimikāya vassūpagatānaṃyeva	1266	
PA_tika-vin09_t:1266_8	pāpuṇāti, purimikāya vassūpagatānañca chinnavassānañca na pāpuṇāti.	1266	
PA_tika-vin09_t:1267_0	Cīvaramāsato paṭṭhāya yāva hemantassa pacchimo divaso, tāva “vassāvāsikaṃ demā”ti	1267	
PA_tika-vin09_t:1267_1	vutte kathinaṃ atthataṃ vā hotu, anatthataṃ vā, atītavassaṃvuṭṭhānaṃyeva pāpuṇāti.	1267	
PA_tika-vin09_t:1267_2	Gimhānaṃ paṭhamadivasato paṭṭhāya vutte pana mātikā āropetabbā “atītavassāvāsassa	1267	
PA_tika-vin09_t:1267_3	pañca māsā atikkantā, anāgato catumāsaccayena bhavissati, kataravassāvāsassa desī”ti.	1267	
PA_tika-vin09_t:1267_4	Sace “atītavassaṃvuṭṭhānaṃ dammī”ti vadati, taṃantovassaṃvuṭṭhānameva pāpuṇāti, disā	1267	
PA_tika-vin09_t:1267_5	pakkantānampi sabhāgā gaṇhituṃ labhanti.	1267	
PA_tika-vin09_t:1268_0	Sace “anāgate vassāvāsikaṃ dammī”ti vadati, taṃ ṭhapetvā vassūpanāyikadivase gahetabbaṃ.	1268	
PA_tika-vin09_t:1268_1	Atha “agutto vihāro, corabhayaṃ atthi, na sakkā ṭhapetuṃ, gaṇhitvā vā āhiṇḍitu”nti	1268	
PA_tika-vin09_t:1268_2	vutte “sampattānaṃ dammī”ti vadati, bhājetvā gahetabbaṃ. Sace vadati “ito me, bhante,	1268	
PA_tika-vin09_t:1268_3	tatiye vasse vassāvāsikaṃ na dinnaṃ, taṃ dammī”ti, tasmiṃ antovasse vuṭṭhabhikkhūnaṃ	1268	
PA_tika-vin09_t:1268_4	pāpuṇāti. Sace te disā pakkantā, añño vissāsiko gaṇhāti, dātabbaṃ. Atha ekoyeva avasiṭṭho,	1268	
PA_tika-vin09_t:1268_5	sesā kālaṅkatā, sabbaṃ ekasseva pāpuṇāti. Sace ekopi natthi, saṅghikaṃ hoti, sammukhībhūtehi bhājitabbaṃ.	1268	
PA_tika-vin09_t:1269_0	Yehi nimantitehi yāgu pītāti nimantitehi yehi bhikkhūhi yāgu pītā, yehi pana bhikkhācāravattena	1269	
PA_tika-vin09_t:1269_1	gharadvārena gacchantehi vā gharaṃ paviṭṭhehi vā yāgu laddhā, yesaṃ vā āsanasālato	1269	
PA_tika-vin09_t:1269_2	pattaṃ āharitvā manussehi nītā, yesaṃ vā therehi pesitā, tesaṃ na pāpuṇāti. Sace	1269	
PA_tika-vin09_t:1269_3	pana nimantitabhikkhūhi saddhiṃ aññepi bahū āgantvā antogehañca bahigehañca pūretvā	1269	
PA_tika-vin09_t:1269_4	nisinnā, dāyako ca evaṃ vadati “nimantitā vā hontu, animantitā vā, yesaṃ mayā yāgu	1269	
PA_tika-vin09_t:1269_5	dinnā, sabbesaṃ imāni vatthāni hontū”ti, sabbesaṃ pāpuṇāti. Yehi pana therānaṃ hatthato	1269	
PA_tika-vin09_t:1269_6	yāgu laddhā, tesaṃ na pāpuṇāti. Atha so “yehi mayhaṃ yāgu pītā, sabbesaṃ hotū”ti	1269	
PA_tika-vin09_t:1269_7	vadati, sabbesaṃ pāpuṇāti. Bhattakhajjakādīhīti ettha ādisaddenapi cīvarasenāsanabhesajjānaṃ gahaṇaṃ.	1269	
PA_tika-vin09_t:1270_0	Puggalassāti sammukhāsammukhabhūtassa puggalassa. Tenāha “idaṃ cīvara”ntiādi. Sace	1270	
PA_tika-vin09_t:1270_1	pana “idaṃ tumhākañceva tumhākaṃ antevāsikānañca dammī”ti evaṃ vadati, therassa ca	1270	
PA_tika-vin09_t:1270_2	antevāsikānañca pāpuṇāti. Uddesaṃ gahetuṃ āgato, gahetvā gacchanto ca atthi, tassāpi	1270	
PA_tika-vin09_t:1270_3	pāpuṇāti. Tumhehi saddhiṃ nibaddhacārikabhikkhūnaṃ dammī”ti vutte uddesantevāsikānaṃ	1270	
PA_tika-vin09_t:1270_4	vattaṃ katvā uddesaparipucchādīni gahetvā vicarantānaṃ sabbesaṃ pāpuṇāti. Etthāti	1270	
PA_tika-vin09_t:1270_5	aṭṭhasu mātikāsu. Yadi pana ayamettha saṅkhepakathā, vitthāro pana kathaṃ ñātabboti	1270	
PA_tika-vin09_t:1270_6	āha “samantapāsādikāyaṃ vutto”ti. Samantapāsādikāyaṃ cīvarakkhandhakavaṇṇanāyaṃ vuttoti attho.	1270	
PA_tika-vin09_t:1271_0	“Ñātakehi vā me cīvaratthāya pesitaṃ, mittehi vā pesitaṃ, te ābhate cīvare dassantī”ti	1271	
PA_tika-vin09_t:1271_1	evaṃ ñātito vā mittato vā paccāsā hotīti veditabbaṃ. Kappiyabhaṇḍenāti kappāsasuttādinā	1271	
PA_tika-vin09_t:1271_2	attano dhanena. Saṇhanti sukhumaṃ. Aññaṃ paccāsācīvaraṃ labhitvā eva kālabbhantare	1271	
PA_tika-vin09_t:1271_3	kāretabbanti aññaṃ mūlacīvarasadisaṃ paccāsācīvaraṃ labhitvāyeva māsabbhantare kāretabbaṃ.	1271	
PA_tika-vin09_t:1271_4	Tañca kho satiyāyeva paccāsāya, asatiyā pana paccāsāya mūlacīvaraṃ dasāhaṃ ce sampattaṃ,	1271	
PA_tika-vin09_t:1271_5	tadaheva adhiṭṭhātabbaṃ. Tenāha “sace na labhatī”tiādi. Paccāsācīvarampi parikkhāracoḷaṃ	1271	
PA_tika-vin09_t:1271_6	adhiṭṭhātabbanti paṭhamataraṃ uppannaṃ thūlapaccāsācīvarampi sandhāya vuttaṃ. Pi-saddena	1271	
PA_tika-vin09_t:1271_7	na kevalaṃ mūlacīvaramevāti dasseti.	1271	
PA_tika-vin09_t:1272	Akālacīvarasikkhāpadavaṇṇanā niṭṭhitā.	127	
PA_tika-vin09_t:1273	4. Purāṇacīvarasikkhāpadavaṇṇanā	127	
PA_tika-vin09_t:1274_0	“Amhākameva ñātī”ti ñāyatīti ñāti, sāva ñātikā, na ñātikā aññātikā, tāya aññātikāya.	1274	
PA_tika-vin09_t:1274_1	Tenāha “na ñātikāyā”ti. Mātito vā pitito vāti mātipakkhato vā pitipakkhato vā. Yāva	1274	
PA_tika-vin09_t:1274_2	sattamaṃ yuganti yāva sattamassa purisassa, sattamāya vā itthiyā āyuppamāṇaṃ, yāva	1274	
PA_tika-vin09_t:1274_3	pitāmahayugaṃ pitāmahiyugaṃ mātāmahayugaṃ mātāmahiyuganti vuttaṃ hoti. Atha vā yāva	1274	
PA_tika-vin09_t:1274_4	sattamaṃ yuganti yāva sattamadvandanti attho. Yugasaddo cettha ekasesanayena daṭṭhabbo	1274	
PA_tika-vin09_t:1274_5	“yugo ca yugo ca yugā”ti. Evañhi tattha tattha dvandaṃ gahitaṃ hoti. Kenaci ākārena	1274	
PA_tika-vin09_t:1274_6	asambaddhāyāti bhātubhaginibhāgineyyaputtapaputtādīsu yena kenaci ākārena asambaddhāya.	1274	
PA_tika-vin09_t:1274_7	Pitā, pitupitā, tassa pitā, tassāpi pitāti evaṃ yāva sattamā yugā, pitā, pitumātā,	1274	
PA_tika-vin09_t:1274_8	tassā pitā ca mātā ca bhātā ca bhaginī ca, puttā ca, dhītaro cāti evampi uddhañca	1274	
PA_tika-vin09_t:1274_9	adho ca yāva sattamā yugā, pitā, pitubhātā, pitubhaginī, pituputtā, pitudhītaro,	1274	
PA_tika-vin09_t:1274_10	tesampi puttadhītuparamparāti evampi yāva sattamā yugā, mātā, mātumātā, tassā mātā,	12741	
PA_tika-vin09_t:1274_11	tassāpi mātāti evaṃ yāva sattamā yugā, mātā, mātupitā, tassa pitā ca mātā ca bhātā	12741	
PA_tika-vin09_t:1274_12	ca bhaginī ca puttā ca dhītaro cāti evampi uddhañca adho ca yāva sattamā yugā, mātā,	12741	
PA_tika-vin09_t:1274_13	mātubhātā, mātubhaginī, mātuputtā, mātudhītaro, tesampi puttadhītuparamparāti evampi	12741	
PA_tika-vin09_t:1274_14	yāva sattamā yugā, tāva neva mātusambandhena, na pitusambandhena yā sambaddhā, sā	12741	
PA_tika-vin09_t:1274_15	“aññātikā nāmā”ti vuttaṃ hoti.	12741	
PA_tika-vin09_t:1275_0	Sākiyāniyo viyāti pañcasatamattā sākiyāniyo viya. Nidassanamattañcetaṃ, tasmā bhikkhubhāve	1275	
PA_tika-vin09_t:1275_1	ṭhatvā parivattaliṅgā bhikkhuniyopi idha suddhabhikkhusaṅghe “upasampannā” icceva	1275	
PA_tika-vin09_t:1275_2	veditabbā. Ubhatosaṅghe vāti bhikkhunisaṅghe ñatticatutthena, bhikkhusaṅghe ñatticatutthenāti	1275	
PA_tika-vin09_t:1275_3	evaṃ ubhatosaṅghe vā. Purāṇacīvaranti ettha cīvaranti nivāsanapārupanupagameva adhippetanti	1275	
PA_tika-vin09_t:1275_4	āha “rajitvā”tiādi. Kappaṃ katvāti kappabinduṃ datvā. “Iminā adinnakappaṃ pācittiyavatthu	1275	
PA_tika-vin09_t:1275_5	na hotīti dassetī”ti vadanti. Paribhogasīsenāti kāyena phusitvā paribhogasīsena.	1275	
PA_tika-vin09_t:1275_6	Aṃseti jattumhi. Matthaketi sīsamatthake. Sace pana paccattharaṇassa heṭṭhā katvā	1275	
PA_tika-vin09_t:1275_7	nipajjati, hatthehi vā ukkhipitvā ākāse vitānaṃ katvā sīsena asamphusanto gacchati,	1275	
PA_tika-vin09_t:1275_8	ayaṃ paribhogo nāma na hoti.	1275	
PA_tika-vin09_t:1276_0	Kāyavikāraṃ vā karotīti yathā sā “dhovāpetukāmo aya”nti jānāti, evaṃ kāyavikāraṃ	1276	
PA_tika-vin09_t:1276_1	karoti. “Antodvādasahatthe okāse ṭhatvā upari vā khipatī”ti iminā upacāraṃ muñcitvā	1276	
PA_tika-vin09_t:1276_2	orato khipantassa anāpattīti dasseti. Aññassa vā hatthe pesetīti antodvādasahatthe	1276	
PA_tika-vin09_t:1276_3	okāse ṭhatvā sikkhamānasāmaṇerasāmaṇeriupāsakaitthiyādīsu yassa kassaci aññassa hatthe	1276	
PA_tika-vin09_t:1276_4	vā peseti. Soti upāsako ca sāmaṇero ca. Upasampajjitvā dhovatīti ettha upāsako liṅge	1276	
PA_tika-vin09_t:1276_5	parivatte bhikkhunīsu pabbajitvā upasampajjitvā dhovati, sāmaṇero liṅge parivatte	1276	
PA_tika-vin09_t:1276_6	bhikkhunīsu upasampajjitvā dhovatīti yathāyogaṃ attho gahetabbo. Sace pana bhikkhuniyā	1276	
PA_tika-vin09_t:1276_7	hatthe dinnaṃ hoti, sace liṅge parivatte dhovati, vaṭṭati.	1276	
PA_tika-vin09_t:1277_0	Ettha ca ekassa tikkhattuṃ nissajjanābhāvato tīṇipi kārentassa ekena nissaggiyaṃ,	1277	
PA_tika-vin09_t:1277_1	dvīhi dve dukkaṭāni. Dve kārentassa ekena nissaggiyaṃ, dutiyena dukkaṭaṃ. Tenāha	1277	
PA_tika-vin09_t:1277_2	“dhovanādīni tīṇī”tiādi. “Ekena vatthunā”ti paṭhamaṃ katvā niṭṭhāpitaṃ sandhāya vuttaṃ.	1277	
PA_tika-vin09_t:1277_3	Sace pana “imaṃ cīvaraṃ rajitvā dhovitvā ānehī”ti vutte sā bhikkhunī paṭhamaṃ dhovitvā	1277	
PA_tika-vin09_t:1277_4	pacchā rajati, nissaggiyena dukkaṭameva, evaṃ sabbesu viparītavacanesu nayo netabbo.	1277	
PA_tika-vin09_t:1277_5	Sace pana “dhovitvā ānehī”ti vuttā dhovati ceva rajati ca, dhovāpanapaccayā eva āpatti,	1277	
PA_tika-vin09_t:1277_6	rajane anāpatti. Evaṃ sabbattha. Tenāha “sace pana‘dhovā’ti vuttā”tiādi. Bhikkhūnaṃ	1277	
PA_tika-vin09_t:1277_7	vasena ekato upasampannāya dhovāpentassa yathāvatthukamevāti āha “bhikkhunisaṅghavasenā”tiādi.	1277	
PA_tika-vin09_t:1278_0	Aññassa vā santakanti aññassa santakaṃ purāṇacīvaraṃ dhovāpentassāti attho. Nisīdanapaccattharaṇanti	1278	
PA_tika-vin09_t:1278_1	aññassa vā attano vā santakaṃ nisīdanañceva paccattharaṇañca. Nivāsanapārupanupagasseva	1278	
PA_tika-vin09_t:1278_2	ca idha “purāṇacīvara”nti adhippetattā attano santakampi nisīdanapaccattharaṇaṃ dhovāpentassa	1278	
PA_tika-vin09_t:1278_3	dukkaṭameva hoti, na nissaggiyaṃ. Avuttā vā dhovatīti uddesāya vā ovādāya vā āgatā	1278	
PA_tika-vin09_t:1278_4	kiliṭṭhacīvaraṃ disvā ṭhapitaṭṭhānato vā gahetvā, “detha ayya, dhovissāmī”ti āharāpetvā	1278	
PA_tika-vin09_t:1278_5	vā dhovati ceva rajati ca ākoṭeti ca, ayaṃ avuttā dhovati nāma. Yāpi “imaṃ cīvaraṃ	1278	
PA_tika-vin09_t:1278_6	dhovā”ti daharaṃ vā sāmaṇeraṃ vā āṇāpentassa bhikkhuno vacanaṃ sutvā “āharathayya,	1278	
PA_tika-vin09_t:1278_7	ahaṃ dhovissāmī”ti dhovati, tāvakālikaṃ vā gahetvā dhovitvā rajitvā deti, ayampi	1278	
PA_tika-vin09_t:1278_8	avuttā dhovati nāma.	1278	
PA_tika-vin09_t:1279_0	Aññaṃ vā parikkhāranti upāhanatthavikapattatthavikaaṃsabaddhakakāyabandhanamañcapīṭhataṭṭikādiṃ	1279	
PA_tika-vin09_t:1279_1	yaṃ kiñci. “Upacāre ṭhatvā”ti vacanato pesitvā dhovanepi anāpatti. Upacāreti antodvādasahatthe okāse.	1279	
PA_tika-vin09_t:1280	Purāṇacīvarasikkhāpadavaṇṇanā niṭṭhitā.	128	
PA_tika-vin09_t:1281	5. Cīvarappaṭiggahaṇasikkhāpadavaṇṇanā	128	
PA_tika-vin09_t:1282_0	Channanti khomādīnaṃ channaṃ cīvarānaṃ majjhe. Upacāraṃ muñcitvāti dvādasahatthūpacāraṃ	1282	
PA_tika-vin09_t:1282_1	muñcitvā. Pi-saddena dhammakathaṃ kathentassa catasso parisā cīvarāni ca nānāvirāgavatthāni	1282	
PA_tika-vin09_t:1282_2	ca āharitvā pādamūle ṭhapenti, upacāre vā ṭhatvā upari khipanti, “sace sādiyati,	1282	
PA_tika-vin09_t:1282_3	paṭiggahitamevā”ti ettha vattabbameva natthīti dasseti. Khipatūti divā vā rattibhāge	1282	
PA_tika-vin09_t:1282_4	vā khipatu. Paṭiggahitameva hotīti kiñcāpi “idaṃ bhikkhuniyā, idaṃ aññesa”nti ñātuṃ	1282	
PA_tika-vin09_t:1282_5	na sakkā, tathāpi acittakabhāvena gahitameva hoti. Yassa kassaci pana anupasampannassāti	1282	
PA_tika-vin09_t:1282_6	sikkhamānasāmaṇerasāmaṇeriupāsakaupāsikādīsu yassa kassaci anupasampannassa. Ṭhapitanti	1282	
PA_tika-vin09_t:1282_7	bhikkhuniyā ṭhapitaṃ. Paṃsukūlaṃ adhiṭṭhahitvāti “assāmikaṃ ida”nti saññaṃ uppādetvā.	1282	
PA_tika-vin09_t:1282_8	Assāmikañhi “paṃsukūla”nti vuccati. Iminā “amhākamatthāya ṭhapita”ntiādikāya saññāya	1282	
PA_tika-vin09_t:1282_9	gahetuṃ na vaṭṭatīti dasseti. Aññatra pārivattakāti parivattetabbaṃ parivattaṃ, parivattameva	1282	
PA_tika-vin09_t:1282_10	pārivattakaṃ, parivattetvā diyyamānaṃ, taṃ vināti attho. Tenāha “yaṃ antamaso harīṭakakkhaṇḍampī”tiādi.	12821	
PA_tika-vin09_t:1282_11	Ābhogaṃ katvāti cittena samannāharitvā. Sace bhikkhunī vassāvāsikampi deti, tampi	12821	
PA_tika-vin09_t:1282_12	yathāvuttavidhānaṃ akatvā gahetuṃ na vaṭṭatīti veditabbaṃ.	12821	
PA_tika-vin09_t:1283_0	Paṭilābhenāti gahaṇena. Tikapācittiyanti tīṇi parimāṇāni assāti tikaṃ,tikañca taṃ	1283	
PA_tika-vin09_t:1283_1	pācittiyañcāti tikapācittiyaṃ, aññātikāya ñātikasaññivematikaaññātikasaññīnaṃ vasena	1283	
PA_tika-vin09_t:1283_2	tīṇi pācittiyānīti attho. Ekatoupasampannāyāti bhikkhunīnaṃ santike upasampannāya.	1283	
PA_tika-vin09_t:1283_3	Tāya hi hatthato aññatra pārivattakā cīvaraṃ paṭiggaṇhantassa dukkaṭaṃ, bhikkhūnaṃ	1283	
PA_tika-vin09_t:1283_4	santike upasampannāya pana pācittiyameva. “Pattatthavikādimhi ca anadhiṭṭhātabbaparikkhāre”ti	1283	
PA_tika-vin09_t:1283_5	iminā bhisicchavimpi saṅgaṇhāti. Sā hi mahantāpi senāsanasaṅgahitattā cīvarasaṅkhaṃ	1283	
PA_tika-vin09_t:1283_6	na gacchatīti neva adhiṭṭhānupagā, na vikappanupagā ca. Vuttañhi samantapāsādikāyaṃ	1283	
PA_tika-vin09_t:1283_7	“sacepi mañcappamāṇā bhisicchavi hoti, vaṭṭatiyevā”ti. “Hatthato cīvaraṃ paṭiggaṇhātī”ti	1283	
PA_tika-vin09_t:1283_8	vacanato pana aññātikāya bhikkhuniyā pesitaggahaṇepi anāpatti. Paṭiggahaṇato, parivattanākaraṇato ca kiriyākiriyaṃ.	1283	
PA_tika-vin09_t:1284	Cīvarappaṭiggahaṇasikkhāpadavaṇṇanā niṭṭhitā.	128	
PA_tika-vin09_t:1285	6. Aññātakaviññattisikkhāpadavaṇṇanā	128	
PA_tika-vin09_t:1286_0	Gehassa pati jeṭṭhoti gahapati, taṃ gahapatiṃ, idha pana apabbajito yo koci manusso	1286	
PA_tika-vin09_t:1286_1	adhippeto. Tenāha “bhikkhūsu apabbajitamanussa”nti. Eseva nayo gahapatāninti etthāpi.	1286	
PA_tika-vin09_t:1286_2	“Viññāpeyyā”ti idaṃ suddhakattuatthe ca hetukattuatthe ca vattatīti āha “yāceyya	1286	
PA_tika-vin09_t:1286_3	vā yācāpeyya vā”ti. Yācāpanañcettha attano atthāyevāti daṭṭhabbaṃ. Evañca pana katvā	1286	
PA_tika-vin09_t:1286_4	“anāṇattika”nti idaṃ samatthitaṃ hoti. Aññatra samayāti sameti ettha, etena vā saṃgacchati	1286	
PA_tika-vin09_t:1286_5	satto, sabhāvadhammo vā sahajātādīhi, uppādādīhi vāti samayo, kālo, dhammappavattimattatāya	1286	
PA_tika-vin09_t:1286_6	atthato abhūtopi hi kālo dhammappavattiyā adhikaraṇaṃ, karaṇaṃ viya ca kappanāmattasiddhena	1286	
PA_tika-vin09_t:1286_7	rūpena voharīyati, taṃ samayaṃ ṭhapetvāti attho. Tenāha “yo acchinnacīvaro vā hotī”tiādi.	1286	
PA_tika-vin09_t:1286_8	Tattha rājādīsu yehi kehici acchinnaṃ cīvaraṃ etassāti acchinnacīvaro. Yathāha “acchinnacīvaro	1286	
PA_tika-vin09_t:1286_9	nāma bhikkhussa cīvaraṃ acchinnaṃ hoti, rājūhi vā corehi vā dhuttehi vā yehi kehici	1286	
PA_tika-vin09_t:1286_10	vā acchinnaṃ hotī”ti. Aggiādīsu yena kenaci naṭṭhaṃ cīvarametassāti naṭṭhacīvaro.	12861	
PA_tika-vin09_t:1286_11	Yathāha “naṭṭhacīvaro nāma bhikkhussa cīvaraṃ agginā vā daḍḍhaṃ hoti, udakena vā	12861	
PA_tika-vin09_t:1286_12	vūḷhaṃ hoti, undūrehi vā upacikāhi vā khāyitaṃ hoti, paribhogajiṇṇaṃ vā hotī”ti.	12861	
PA_tika-vin09_t:1286_13	Samayāti aññatrasaddāpekkhāya upayogatthe nissakkavacananti āha “taṃ samaya”nti.	12861	
PA_tika-vin09_t:1286_14	Aññasminti aññasmiṃ samaye.	12861	
PA_tika-vin09_t:1287_0	Tikapācittiyanti aññātake aññātakasaññivematikaññātakasaññīnaṃ vasena tīṇi pācittiyāni.	1287	
PA_tika-vin09_t:1287_1	Samayeti yathāvutte acchinnacīvarakāle ca naṭṭhacīvarakāle ca. Ñātakappavārite vā	1287	
PA_tika-vin09_t:1287_2	viññāpentassāti ñātake, pavārite ca “tumhākaṃ santhataṃ dethā”ti yācantassa. Ettha	1287	
PA_tika-vin09_t:1287_3	ca saṅghavasena pavārite pamāṇameva yācituṃ vaṭṭati, puggalikavasena pavārite pana	1287	
PA_tika-vin09_t:1287_4	yaṃ yaṃ pavārenti, taṃ tameva viññāpetabbaṃ. Yo hi catūhi paccayehi pavāretvā sayameva	1287	
PA_tika-vin09_t:1287_5	sallakkhetvā kālānukālaṃ cīvarādīni divase divase yāgubhattādīni deti, evaṃ yena	1287	
PA_tika-vin09_t:1287_6	yena attho, taṃ taṃ deti, tassa viññāpanakiccaṃ natthi. Yo pana pavāretvā bālatāya	1287	
PA_tika-vin09_t:1287_7	vā satisammosena vā na deti, so viññāpetabbo. Yo “mayhaṃ gehaṃ pavāremī”ti vadati,	1287	
PA_tika-vin09_t:1287_8	tassa gehaṃ gantvā yathāsukhaṃ nisīditabbaṃ nipajjitabbaṃ, na kiñci gahetabbaṃ. Yo	1287	
PA_tika-vin09_t:1287_9	pana “yaṃ mayhaṃ gehe atthi, taṃ pavāremī”ti vadati, yaṃ tattha kappiyaṃ, taṃ viññāpetabbaṃ.	1287	
PA_tika-vin09_t:1287_10	Gehe pana nisīdituṃ vā nipajjituṃ vā na labbhati. Tassevatthāyāti “aññassā”ti laddhavohārassa	12871	
PA_tika-vin09_t:1287_11	tasseva buddharakkhitassa vā dhammarakkhitassa vā atthāya. Attano dhanena gaṇhantassāti	12871	
PA_tika-vin09_t:1287_12	attano kappiyabhaṇḍena kappiyavohāreneva gaṇhantassa cetāpentassa, parivattāpentassāti attho.	12871	
PA_tika-vin09_t:1288	Aññātakaviññattisikkhāpadavaṇṇanā niṭṭhitā.	128	
PA_tika-vin09_t:1289	7. Tatuttarisikkhāpadavaṇṇanā	128	
PA_tika-vin09_t:1290_0	Taṃ-saddo cettha pakatatthavacano. Ceti nipātamattaṃ. Ceti vā yadīti attho, tassa	1290	
PA_tika-vin09_t:1290_1	“pavāreyyā”ti iminā sambandho veditabbo. Pavāreyya ceti yadi pavāreyyāti attho. “Abhīti	1290	
PA_tika-vin09_t:1290_2	upasaggo”ti iminā tassa atthavisesābhāvaṃ dasseti. Tenāha “haritunti attho”ti. Pavārasaddassa	1290	
PA_tika-vin09_t:1290_3	icchāyaṃ vattamānattā “icchāpeyyā”ti vuttaṃ. Icchaṃ uppādeyyāti paccaye icchaṃ uppādeyya.	1290	
PA_tika-vin09_t:1290_4	Upanimantanāyetaṃ adhivacanaṃ. Tenāha “yāvattaka”ntiādi. Nekkhammanti pabbajjaṃ.	1290	
PA_tika-vin09_t:1290_5	Daṭṭhūti daṭṭhuṃ. Chandānurakkhaṇatthañhettha anunāsikalopo. Khematoti nibbhayato.	1290	
PA_tika-vin09_t:1290_6	Kāyena vā vācāya vā abhiharitvā nimanteyyāti sambandho. Yathā ca kāyena abhihareyya,	1290	
PA_tika-vin09_t:1290_7	vācāya ca, taṃ vidhiṃ dassetuṃ “upanetvā”tiādi vuttaṃ saantaranti antaravāsakasahitaṃ.	1290	
PA_tika-vin09_t:1290_8	Uttaranti uttarāsaṅgaṃ. Paramanti avasānaṃ. Assa cīvarassāti assa samudāyabhūtassa	1290	
PA_tika-vin09_t:1290_9	haritabbassa cīvarassa. Tagguṇasaṃviññāṇo hi ayaṃ bāhiratthasamāso yathā “lambakaṇṇo”ti	1290	
PA_tika-vin09_t:1290_10	daṭṭhabbaṃ. Tenāha “nivāsanenā”tiādi. Ukkaṭṭhaparicchedena hi sabbe taṃparamaṃyeva gahetuṃ labhanti.	12901	
PA_tika-vin09_t:1291_0	Yasmā acchinnasabbacīvarena ticīvaramattakeneva bhikkhunā evaṃ paṭipajjitabbaṃ, aññena	1291	
PA_tika-vin09_t:1291_1	pana aññathāpi, tasmā taṃ vibhāgaṃ dassetuṃ “tatrāyaṃ vinicchayo”tiādi vuttaṃ. Adhiṭṭhitacīvarassāti	1291	
PA_tika-vin09_t:1291_2	ticīvarādhiṭṭhānanayena vā parikkhāracoḷavasena vā yena kenaci adhiṭṭhitacīvarassa,	1291	
PA_tika-vin09_t:1291_3	idañca yebhuyyena adhiṭṭhahitvā cīvaraṃ paribhuñjato vuttaṃ, na pana anadhiṭṭhitacīvarassa	1291	
PA_tika-vin09_t:1291_4	cīvare acchinne ayaṃ vidhi na sambhavatīti. Yassa vā ticīvarato adhikampi cīvaraṃ	1291	
PA_tika-vin09_t:1291_5	aññattha atthi, tattha natthi, tenāpi tadā tattha abhāvato dve sādituṃ vaṭṭati. Pakatiyāva	1291	
PA_tika-vin09_t:1291_6	santaruttarena caratīti atthatakathinattā vā sāsaṅkasikkhāpadavasena vā avippavāsasammutivasena	1291	
PA_tika-vin09_t:1291_7	vā tatiyassa alābhena vā carati. “Dve naṭṭhānī”ti adhikārattā vuttaṃ “dve sāditabbānī”ti.	1291	
PA_tika-vin09_t:1291_8	Ekaṃ sādiyanteneva samo bhavissatīti tiṇṇaṃ cīvarānaṃ dvīsu naṭṭhena ekaṃ sādiyantena	1291	
PA_tika-vin09_t:1291_9	samo bhavissati ubhinnampi santaruttaraparamatāya avaṭṭhānato. Yassa ekaṃyeva hoti	1291	
PA_tika-vin09_t:1291_10	aññena kenaci kāraṇena vinaṭṭhasesacīvarattā.	12911	
PA_tika-vin09_t:1292_0	Pañcasu naṭṭhesūti ticīvaraṃ udakasāṭikā saṃkaccikāti imesu pañcasu cīvaresu naṭṭhesu.	1292	
PA_tika-vin09_t:1292_1	“Ekasmiṃ vā naṭṭhe”ti vacanavipariṇāmaṃ katvā yojetabbaṃ. Tato uttarīti santaruttaraparamato uttari.	1292	
PA_tika-vin09_t:1293_0	Sesakaṃ āharissāmīti dve cīvarāni katvā “sesakaṃ puna āharissāmī”ti attho. Sesakaṃ	1293	
PA_tika-vin09_t:1293_1	tuyhaṃyeva hotūti vuttassāti dānasamaye evaṃ vuttassa. Sace pana “sesakaṃ āharissāmī”ti	1293	
PA_tika-vin09_t:1293_2	vatvā gahetvā gamanasamayepi “sesakaṃ tuyhaṃyeva hotū”ti vadanti, laddhakappiyameva.	1293	
PA_tika-vin09_t:1293_3	Na acchinnanaṭṭhakāraṇā dinnanti bāhusaccādiguṇavasena dinnaṃ. Vuttanayenāti “ñātakappavārite	1293	
PA_tika-vin09_t:1293_4	vā viññāpentassa, samaye ca aññassa vā ñātakappavārite tassevatthāya viññāpentassa”ti vuttanayena.	1293	
PA_tika-vin09_t:1294	Tatuttarisikkhāpadavaṇṇanā niṭṭhitā.	129	
PA_tika-vin09_t:1295	8. Paṭhamaupakkhaṭasikkhāpadavaṇṇanā	129	
PA_tika-vin09_t:1296_0	Bhikkhuṃ paneva uddissāti ettha panāti nipātamattaṃ, tathā eva-saddopi. Tenāha “itthannāmassā”tiādi.	1296	
PA_tika-vin09_t:1296_1	Apadisitvāti kathetvā, ārabbhāti vā attho. Aññātakassa gahapatissāti aññātakagahapatināti	1296	
PA_tika-vin09_t:1296_2	attho. Karaṇatthe hi idaṃ sāmivacanaṃ. Aṭṭhakathāyaṃ pana idaṃ suviññeyyanti na vicāritaṃ.	1296	
PA_tika-vin09_t:1296_3	Cīvaraṃ cetāpenti parivattenti etenāti cīvaracetāpannaṃ, cīvaramūlaṃ, na-kāro panettha	1296	
PA_tika-vin09_t:1296_4	āgamo, “cīvaracetāpana”ntipi paṭhanti. Taṃ pana yasmā hiraññādīsu aññataraṃ hoti,	1296	
PA_tika-vin09_t:1296_5	tasmā “hiraññādika”nti vuttaṃ. Tattha hiraññanti kahāpaṇo vuccati. Ādisaddena suvaṇṇādīnaṃ	1296	
PA_tika-vin09_t:1296_6	gahaṇaṃ. Upakkhaṭanti upaṭṭhāpitaṃ. Taṃ upakkharaṇaṃ tesaṃ tathā sajjitanti āha “upakkhaṭaṃ	1296	
PA_tika-vin09_t:1296_7	hotīti sajjitaṃ hotī”ti. Saṃharitvā ṭhapitanti rāsiṃ katvā ṭhapitaṃ. Parivattanañca	1296	
PA_tika-vin09_t:1296_8	akatassa kārāpanaṃ, katassa kiṇananti āha “kāretvā vā kiṇitvā vāti attho”ti. Acchādessāmīti	1296	
PA_tika-vin09_t:1296_9	pārupessāmīti vuttaṃ hoti. Tenāha “vohāravacanameta”nti. Vohāravacananti ca upacāravacananti attho.	1296	
PA_tika-vin09_t:1297_0	“Tatra ce so bhikkhū”tiādīsu ko padasambandhoti āha “yatra so gahapati vā”tiādi.	1297	
PA_tika-vin09_t:1297_1	Pubbe appavāritoti “dassāmi, kīdisena te, bhante, cīvarena attho, kīdisaṃ te cīvaraṃ	1297	
PA_tika-vin09_t:1297_2	cetāpemī”ti pubbe avutto. Upasaṅkamitvāti gantvā. Padabhājane pacuravohāravasena	1297	
PA_tika-vin09_t:1297_3	“gharaṃ gantvā”ti vuttaṃ. Ettha ca pacuravohāravasenāti yebhuyyavohāravasena. Yebhuyyena	1297	
PA_tika-vin09_t:1297_4	hi gharasāmikaṃ daṭṭhukāmā tassa gharaṃ gacchantīti tatheva bahulavohāro. Vikappanti	1297	
PA_tika-vin09_t:1297_5	visiṭṭho kappo vikappo, vi-saddo cettha visiṭṭhattho. Tenāha “visiṭṭhakappa”nti.	1297	
PA_tika-vin09_t:1297_6	Iminā vacanatthamāha. “Adhikavidhāna”nti iminā pana adhippāyatthaṃ. Yathā pana tamāpajjatīti	1297	
PA_tika-vin09_t:1297_7	yenākārena taṃ vikappaṃ āpajjati. Taṃ dassetunti taṃ ākāraṃ dassetuṃ.	1297	
PA_tika-vin09_t:1298_0	“Sādhū”ti ayaṃ saddo sampaṭicchanasampahaṃsanasundarāyācanādīsu dissati. Tathā hesa	1298	
PA_tika-vin09_t:1298_1	“sādhu, bhanteti kho so bhikkhu bhagavato bhāsitaṃ abhinanditvā anumoditvā”tiādīsu	1298	
PA_tika-vin09_t:1298_2	sampaṭicchane dissati, “sādhu sādhu sāriputtā”tiādīsu sampahaṃsane.	1298	
PA_tika-vin09_t:1299	“Sādhu dhammaruci rājā, sādhu paññāṇavā naro;	129	
PA_tika-vin09_t:1300	Sādhu mittānamaddubbho, pāpassākaraṇaṃ sukha”ntiādīsu. –	130	
PA_tika-vin09_t:1301_0	Sundare, “sādhu me, bhante bhagavā, saṃkhittena dhammaṃ desetū”tiādīsu āyācane, idhāpi	1301	
PA_tika-vin09_t:1301_1	āyācaneyeva daṭṭhabboti āha “sādhūti āyācane nipāto”ti. Tattha āyācaneti abhimukhaṃ	1301	
PA_tika-vin09_t:1301_2	yācane, abhipatthanāyanti attho. Parivitakke nipātoti sambandho. Ālapatīti āmanteti.	1301	
PA_tika-vin09_t:1301_3	Āyatādīsūti ettha ādisaddena vitthataappitasaṇhānaṃ gahaṇaṃ. Yasmā pana na imassa	1301	
PA_tika-vin09_t:1301_4	āpajjanamatteneva āpatti sīsaṃ eti, tasmā “tassa vacanenā”tiādi vuttaṃ. Payogeti	1301	
PA_tika-vin09_t:1301_5	suttapariyesanādipayoge.	1301	
PA_tika-vin09_t:1302_0	Mahagghaṃ cetāpetukāmaṃ appagghanti vīsatiagghanakaṃ cīvaraṃ cetāpetukāmaṃ “alaṃ	1302	
PA_tika-vin09_t:1302_1	mayhaṃ tena, dasaagghanakaṃ vā aṭṭhagghanakaṃ vā dehī”ti vadantassāti attho. Evarūpanti	1302	
PA_tika-vin09_t:1302_2	evaṃ samabhāgaṃ, iminā samakanti vuttaṃ hoti. Tañca kho agghavaseneva, na pamāṇavasena.	1302	
PA_tika-vin09_t:1302_3	Agghavaḍḍhanakañhi idaṃ sikkhāpadaṃ.	1302	
PA_tika-vin09_t:1303	Paṭhamaupakkhaṭasikkhāpadavaṇṇanā niṭṭhitā.	130	
PA_tika-vin09_t:1304	9. Dutiyaupakkhaṭasikkhāpadavaṇṇanā	130	
PA_tika-vin09_t:1305	Kasmā iminā nayena attho veditabboti āha “idañhī”tiādi. Hīti kāraṇatthe nipāto. Na koci visesoti āha “kevala”ntiādi.	130	
PA_tika-vin09_t:1306	Dutiyaupakkhaṭasikkhāpadavaṇṇanā niṭṭhitā.	130	
PA_tika-vin09_t:1307	10. Rājasikkhāpadavaṇṇanā	130	
PA_tika-vin09_t:1308_0	Rājato bhogganti rājato laddhabhoggaṃ. Rājabhoggoti rājāmatto. Rājato bhogoti raññā	1308	
PA_tika-vin09_t:1308_1	dinnaṃ issariyaṃ. Iminātiādīti “iminā cīvaracetāpannena cīvaraṃ cetāpetvā itthannāmaṃ	1308	
PA_tika-vin09_t:1308_2	bhikkhuṃ cīvarena acchādehī”ti idaṃ. Āgamanasuddhinti mūlasuddhiṃ. Yadi hi iminā	1308	
PA_tika-vin09_t:1308_3	kappiyanīhārena apesetvā “idaṃ itthannāmassa bhikkhuno dehī”ti peseyya, sopi dūto	1308	
PA_tika-vin09_t:1308_4	taṃ bhikkhuṃ upasaṅkamitvā evaṃ vadeyya “idaṃ kho, bhante, āyasmantaṃ uddissa cīvaracetāpannaṃ	1308	
PA_tika-vin09_t:1308_5	ābhataṃ, paṭiggaṇhātu āyasmā cīvaracetāpanna”nti, tadā paṭikkhipitvāpi kappiyakārakaṃ	1308	
PA_tika-vin09_t:1308_6	puṭṭhena taṃ niddisituṃ na vaṭṭati. Tenāha “sace hī”tiādi. Akappiyavatthuṃ ārabbhāti	1308	
PA_tika-vin09_t:1308_7	hiraññādiṃ ārabbha. Īdisena dūtavacanenāti “paṭiggaṇhātu āyasmā cīvaracetāpanna”nti	1308	
PA_tika-vin09_t:1308_8	evarūpena dūtavacanena. Tasmāti yasmā sampaṭicchituṃ akappiyaṃ hoti, tasmā. Suvaṇṇanti	1308	
PA_tika-vin09_t:1308_9	jātarūpaṃ. Rajatanti rūpiyaṃ. Kahāpaṇenāti suvaṇṇamayo vā rūpiyamayo vā pākatiko	1308	
PA_tika-vin09_t:1308_10	vā kahāpaṇo. Māsakoti lohamāsako vā hotu, dārumāsako vā hotu, jatumāsako vā hotu,	13081	
PA_tika-vin09_t:1308_11	yo yo yattha yattha janapade yadā yadā vohāraṃ gacchati, antamaso aṭṭhimayopi cammamayopi	13081	
PA_tika-vin09_t:1308_12	rukkhaphalabījamayopi samuṭṭhāpitarūpopi asamuṭṭhāpitarūpopi sabbo idha māsakoti	13081	
PA_tika-vin09_t:1308_13	veditabbo. Ettha ca yaṃ vattabbaṃ, taṃ rūpiyasikkhāpade vakkhāma.	13081	
PA_tika-vin09_t:1309_0	Muttāti hatthikumbhajādikā aṭṭhavidhā muttā. Tathā hi hatthikumbhaṃ varāhadāṭhaṃ,	1309	
PA_tika-vin09_t:1309_1	bhujaṅgasīsaṃ, valāhakaṃ, veḷu, macchasiro, saṅkho, sippīti aṭṭha muttāyoniyo. Tattha	1309	
PA_tika-vin09_t:1309_2	yā macchasaṅkhasippijātā, sā sāmuddikā, bhujaṅgajāpi kāci sāmuddikā hoti. Itarā asāmuddikā.	1309	
PA_tika-vin09_t:1309_3	Yasmā pana bahulaṃ sāmuddikāva muttā loke dissanti, tatthāpi sippijāva, itarā kadāci.	1309	
PA_tika-vin09_t:1309_4	Tasmā sammohavinodaniyaṃ “muttāti sāmuddikamuttā”ti vuttaṃ. Maṇīti ṭhapetvā veḷuriyādike	1309	
PA_tika-vin09_t:1309_5	antamaso jātiphalikaṃ upādāya sabbopi nīlapītādivaṇṇabhedo maṇīti veditabbo, pacitvā	1309	
PA_tika-vin09_t:1309_6	kato pana kācamaṇiyeveko pattādibhaṇḍamūlatthaṃ sampaṭicchituṃ vaṭṭati. Veḷuriyo	1309	
PA_tika-vin09_t:1309_7	nāma vaṃsavaṇṇamaṇi. Saṅkhoti dhamanasaṅkho dhotaviddho ratanamisso, pānīyasaṅkho	1309	
PA_tika-vin09_t:1309_8	pana ratanāmissakato, so ca añjanādibhesajjatthāya, bhaṇḍamūlatthāya ca sampaṭicchituṃ	1309	
PA_tika-vin09_t:1309_9	vaṭṭati. Silāti dhotaviddhā ratanasaṃyuttā muggavaṇṇā silā. Ratanena pana amissā	1309	
PA_tika-vin09_t:1309_10	satthakanisānādiatthāya paṭiggaṇhituṃ vaṭṭati. Ettha ca “ratanasaṃyuttāti suvaṇṇena	13091	
PA_tika-vin09_t:1309_11	saddhiṃ yojetvā pacitvā katā”ti vadanti. Pavāḷanti dhotampi adhotampi sabbaṃ pavāḷaṃ.	13091	
PA_tika-vin09_t:1309_12	Lohitaṅkoti rattamaṇi. Masāragallanti kabaramaṇi. Yaṃ “marakata”ntipi vuccati.	13091	
PA_tika-vin09_t:1310_0	Satta dhaññānīti sānulomāni sāliādīni satta dhaññāni. Nīvārādiupadhaññassa pana sāliādimūladhaññantogadhattā	1310	
PA_tika-vin09_t:1310_1	“satta dhaññānī”ti vuttaṃ. Dāsidāsakhettavatthupupphārāmaphalārāmādayoti ettha dāsī	1310	
PA_tika-vin09_t:1310_2	nāma antojātadhanakkītakaramarānītappabhedā. Tathā dāso. Khettaṃ nāma yasmiṃ pubbaṇṇaṃ	1310	
PA_tika-vin09_t:1310_3	ruhati. Vatthu nāma yasmiṃ aparaṇṇaṃ ruhati. Yattha vā ubhayampi ruhati, taṃ khettaṃ.	1310	
PA_tika-vin09_t:1310_4	Tadatthāya akatabhūmibhāgo vatthu. Khettavatthusīsena cettha vāpitaḷākādīnipi saṅgahitāneva.	1310	
PA_tika-vin09_t:1310_5	Vassikādīnaṃ pupphanako pupphārāmo. Ambaphalādīnaṃ phalanako phalārāmo. Na kevalañca	1310	
PA_tika-vin09_t:1310_6	attanoyevatthāya sampaṭicchituṃ na vaṭṭati, sacepi koci jātarūparajataṃ ānetvā “idaṃ	1310	
PA_tika-vin09_t:1310_7	saṅghassa dammi, ārāmaṃ vā karotha, cetiyaṃ vā bhojanasālādīnaṃ vā aññatara”nti vadati,	1310	
PA_tika-vin09_t:1310_8	idampi sampaṭicchituṃ na vaṭṭati. “Yassa kassaci hi aññassa atthāya sampaṭicchantassa	1310	
PA_tika-vin09_t:1310_9	dukkaṭaṃ hotī”ti mahāpaccariyaṃ vuttaṃ. Tenāha “cetiyasaṅghagaṇapuggalānaṃ vā atthāya	1310	
PA_tika-vin09_t:1310_10	sampaṭicchituṃ na vaṭṭantī”ti.	13101	
PA_tika-vin09_t:1311_0	Sace pana saṅghaṃ vā gaṇaṃ vā puggalaṃ vā anāmasitvā “idaṃ hiraññasuvaṇṇaṃ cetiyassa	1311	
PA_tika-vin09_t:1311_1	dema, vihārassa dema, navakammassa demā”ti vadanti, paṭikkhipituṃ na vaṭṭati. “Ime	1311	
PA_tika-vin09_t:1311_2	idaṃ bhaṇantī”ti kappiyakārakānaṃ ācikkhitabbaṃ. “Cetiyādīnaṃ atthāya tumhe gahetvā	1311	
PA_tika-vin09_t:1311_3	ṭhapethā”ti vutte pana “amhākaṃ gahetuṃ na vaṭṭatī”ti paṭikkhipitabbaṃ.	1311	
PA_tika-vin09_t:1312_0	Veyyāvaccakaroti kiccakaro. Idha pana sabbo kiccakarova “veyyāvaccakaro”ti adhippetoti	1312	
PA_tika-vin09_t:1312_1	āha “kappiyakārako”ti. Eso khoti “asukavīthiyaṃ asukaghare asukanāmo”ti parammukhaṃ	1312	
PA_tika-vin09_t:1312_2	vadati. Itarampīti parammukhāniddiṭṭhampi. “Attho me, āvuso, cīvarenā”ti etaṃ codanālakkhaṇanidassananti	1312	
PA_tika-vin09_t:1312_3	sambandho. Tattha codanālakkhaṇanidassananti vācāya codanālakkhaṇanidassanaṃ. Tenāha	1312	
PA_tika-vin09_t:1312_4	“sace hī”tiādi. Idaṃ vā vacanaṃ vattabbanti sambandho. Etassa vā attho yāya kāyaci	1312	
PA_tika-vin09_t:1312_5	bhāsāya vattabboti sambandho. “Dehi me cīvaraṃ, āhara me cīvaraṃ, parivattehi me	1312	
PA_tika-vin09_t:1312_6	cīvaraṃ, cetāpehi me cīvara”nti etāni pana vacanāni etesaṃ vā attho yāya kāyaci bhāsāya	1312	
PA_tika-vin09_t:1312_7	na vattabbo. Tenāha “dehi me”tiādi. Sādheyyāti nipphādeyya. Iccetaṃ kusalanti evaṃ	1312	
PA_tika-vin09_t:1312_8	yāvatatiyaṃ codanena tassa cīvarassa yadetaṃ abhinipphādanaṃ, etaṃ kusalaṃ sādhu	1312	
PA_tika-vin09_t:1312_9	suṭṭhūti attho. Tenāha “etaṃ sundara”nti.	1312	
PA_tika-vin09_t:1313_0	Chakkhattuṃ paramo paricchedo assāti chakkhattuparamaṃ. Idañhi “ṭhātabba”nti imissā	1313	
PA_tika-vin09_t:1313_1	kiriyāya visesanaṃ, chakkhattuparamaṃ ṭhānaṃ kātabbanti attho. Tenāha “bhāvanapuṃsakavacanameta”nti,	1313	
PA_tika-vin09_t:1313_2	etaṃ bhāve ṭhātabbanti vuttadhātvatthamatte sādhetabbe napuṃsakaliṅgavacananti attho.	1313	
PA_tika-vin09_t:1313_3	Na nisīditabbanti “idha, bhante, nisīdathā”ti vuttepi na nisīditabbaṃ. Na āmisaṃ	1313	
PA_tika-vin09_t:1313_4	paṭiggahetabbanti yāgukhajjakādibhedaṃ kiñci āmisaṃ “gaṇhatha, bhante”ti yāciyamānenāpi	1313	
PA_tika-vin09_t:1313_5	na gaṇhitabbaṃ. Na dhammo bhāsitabboti “maṅgalaṃ vā anumodanaṃ vā bhāsathā”ti yāciyamānenāpi	1313	
PA_tika-vin09_t:1313_6	na kiñci bhāsitabbaṃ. Ṭhānaṃ bhañjatīti ṭhitiṃ vināseti. Ṭhatvā cīvaraṃ gahetuṃ āgatena	1313	
PA_tika-vin09_t:1313_7	hi taṃ uddissa tuṇhībhūtena ṭhātabbameva, na nisajjādikaṃ kātabbaṃ. Iminā pana taṃ	1313	
PA_tika-vin09_t:1313_8	katanti ṭhānaṃ vināsitaṃ hoti. Tenāha “āgatakāraṇaṃ vināsetī”ti. “Āgatakāraṇaṃ nāma	1313	
PA_tika-vin09_t:1313_9	ṭhānameva, tasmā ‘na kātabba’nti vāritassa katattā nisajjādīsu katesu chasu ṭhānesu	1313	
PA_tika-vin09_t:1313_10	ekaṃ ṭhānaṃ bhañjatī”ti ayamettha adhippāyo. Chakkhattuparamaṃ tuṇhībhūtena uddissa	13131	
PA_tika-vin09_t:1313_11	ṭhātabbaṃ. “Na aññaṃ kiñci kātabba”nti hi idaṃ ṭhānalakkhaṇaṃ. Tenevāha “ida”ntiādi.	13131	
PA_tika-vin09_t:1313_12	Tattha idanti “catukkhattuṃ pañcakkhattuṃ, chakkhattuparamaṃ tuṇhībhūtena uddissa	13131	
PA_tika-vin09_t:1313_13	ṭhātabba”nti vacanaṃ. Ettha ca “nisīdanādimhi kate puna cīvaraṃ gahetuṃ na labhatī”ti	13131	
PA_tika-vin09_t:1313_14	keci. “Dve ṭhānāni parihāyantī”ti aññe. “Ekaṃ ṭhānaṃ parihāyatī”ti apare. Ubhayaṃ	13131	
PA_tika-vin09_t:1313_15	karotīti codetipi tiṭṭhatipi.	13131	
PA_tika-vin09_t:1314	“Tatra tatra ṭhāne tiṭṭhatī”ti idaṃ codakassa ṭhitaṭṭhitaṭṭhānato apakkamma tatra tatra cīvaraṃ uddissa ṭhānaṃyeva sandhāya vuttaṃ. Etthāti etesu dvīsu codanāṭṭhānesu.	131	
PA_tika-vin09_t:1315_0	Kiṃ pana sabbakappiyakārakesu evaṃ paṭipajjitabbanti? Na paṭipajjitabbaṃ. Ayañhi	1315	
PA_tika-vin09_t:1315_1	kappiyakārako nāma saṅkhepato duvidho niddiṭṭho ca aniddiṭṭho ca. Tattha ca niddiṭṭho	1315	
PA_tika-vin09_t:1315_2	duvidho bhikkhunā niddiṭṭho, dūtena niddiṭṭhoti. Aniddiṭṭhopi duvidho mukhavevaṭikakappiyakārako,	1315	
PA_tika-vin09_t:1315_3	parammukhakappiyakārakoti. Tesu bhikkhunā niddiṭṭho sammukhāsammukhavasena catubbidho	1315	
PA_tika-vin09_t:1315_4	hoti, tathā dūtena niddiṭṭhopi.	1315	
PA_tika-vin09_t:1316_0	Kathaṃ? Idhekacco bhikkhussa cīvaratthāya dūtena akappiyavatthuṃ pahiṇati, dūto ca	1316	
PA_tika-vin09_t:1316_1	taṃ bhikkhuṃ upasaṅkamitvā “idaṃ, bhante, itthannāmena tumhākaṃ cīvaratthāya pahitaṃ,	1316	
PA_tika-vin09_t:1316_2	gaṇhatha na”nti vadati. Bhikkhu “idaṃ na kappatī”ti paṭikkhipati. Dūto “atthi pana	1316	
PA_tika-vin09_t:1316_3	te, bhante, veyyāvaccakaro”ti pucchati, puññatthikehi ca upāsakehi “bhikkhūnaṃ veyyāvaccaṃ	1316	
PA_tika-vin09_t:1316_4	karothā”ti āṇattā vā bhikkhūnaṃ vā sandiṭṭhā sambhattā keci veyyāvaccakarā honti,	1316	
PA_tika-vin09_t:1316_5	tesaṃ aññataro tasmiṃ khaṇe bhikkhussa santike nisinno hoti, bhikkhu taṃ niddisati	1316	
PA_tika-vin09_t:1316_6	“ayaṃ bhikkhūnaṃ veyyāvaccakaro”ti. Dūto tassa hatthe akappiyavatthuṃ datvā “therassa	1316	
PA_tika-vin09_t:1316_7	cīvaraṃ kiṇitvā dehī”ti gacchati, ayaṃ bhikkhunā sammukhāniddiṭṭho.	1316	
PA_tika-vin09_t:1317_0	No ce bhikkhussa santike nisinno hoti, apica kho bhikkhu niddisati “asukasmiṃ nāma	1317	
PA_tika-vin09_t:1317_1	gāme itthannāmo bhikkhūnaṃ veyyāvaccakaro”ti. So gantvā tassa hatthe akappiyavatthuṃ	1317	
PA_tika-vin09_t:1317_2	datvā “therassa cīvaraṃ kiṇitvā dadeyyāsī”ti āgantvā bhikkhussa ārocetvā gacchati,	1317	
PA_tika-vin09_t:1317_3	ayameko bhikkhunā asammukhāniddiṭṭho.	1317	
PA_tika-vin09_t:1318_0	Na heva kho so dūto attanā āgantvā āroceti, apica kho aññaṃ pahiṇati “dinnaṃ mayā,	1318	
PA_tika-vin09_t:1318_1	bhante, tassa hatthe cīvaracetāpannaṃ, cīvaraṃ gaṇheyyāthā”ti, ayaṃ dutiyo bhikkhunā asammukhāniddiṭṭho.	1318	
PA_tika-vin09_t:1319_0	Na heva kho aññaṃ pahiṇati, apica kho gacchantova bhikkhuṃ vadati “ahaṃ tassa hatthe	1319	
PA_tika-vin09_t:1319_1	cīvaracetāpannaṃ dassāmi, tumhe cīvaraṃ gaṇheyyāthā”ti, ayaṃ tatiyo bhikkhunā asammukhāniddiṭṭhoti	1319	
PA_tika-vin09_t:1319_2	evaṃ eko sammukhāniddiṭṭho tayo asammukhāniddiṭṭhāti ime cattāro bhikkhunā niddiṭṭhaveyyāvaccakarā	1319	
PA_tika-vin09_t:1319_3	nāma. Etesu imasmiṃ rājasikkhāpade vuttanayeneva paṭipajjitabbaṃ.	1319	
PA_tika-vin09_t:1320_0	Aparo bhikkhu purimanayeneva dūtena pucchito natthitāya vā avicāretukāmatāya vā “natthamhākaṃ	1320	
PA_tika-vin09_t:1320_1	kappiyakārako”ti vadati, tasmiñca khaṇe koci manusso āgacchati, dūto tassa hatthe	1320	
PA_tika-vin09_t:1320_2	akappiyavatthuṃ datvā “imassa hatthato cīvaraṃ gaṇheyyāthā”ti vatvā gacchati, ayaṃ	1320	
PA_tika-vin09_t:1320_3	dūtena sammukhāniddiṭṭho.	1320	
PA_tika-vin09_t:1321_0	Aparo dūto gāmaṃ pavisitvā attanā abhirucitassa kassaci hatthe akappiyavatthuṃ datvā	1321	
PA_tika-vin09_t:1321_1	purimanayeneva āgantvā vā āroceti, aññaṃ vā pahiṇati, “ahaṃ asukassa nāma hatthe	1321	
PA_tika-vin09_t:1321_2	cīvaracetāpannaṃ dassāmi, tumhe cīvaraṃ gaṇheyyāthā”ti vatvā vā gacchati, ayaṃ tatiyo	1321	
PA_tika-vin09_t:1321_3	dūtena asammukhāniddiṭṭhoti evaṃ eko sammukhāniddiṭṭho, tayo asammukhāniddiṭṭhāti	1321	
PA_tika-vin09_t:1321_4	ime cattāro dūtena niddiṭṭhaveyyāvaccakarā nāma. Etesu meṇḍakasikkhāpade vuttanayeneva paṭipajjitabbaṃ.	1321	
PA_tika-vin09_t:1322	Vuttañhetaṃ –	132	
PA_tika-vin09_t:1323_0	“Santi, bhikkhave, manussā saddhā pasannā, te kappiyakārakānaṃ hatthe hiraññaṃ upanikkhipanti	1323	
PA_tika-vin09_t:1323_1	‘iminā ayyassa yaṃ kappiyaṃ, taṃ dethā’ti. Anujānāmi, bhikkhave, yaṃ tato kappiyaṃ,	1323	
PA_tika-vin09_t:1323_2	taṃ sādituṃ, na tvevāhaṃ, bhikkhave, kenaci pariyāyena jātarūparajataṃ sāditabbaṃ	1323	
PA_tika-vin09_t:1323_3	pariyesitabbanti vadāmī”ti.	1323	
PA_tika-vin09_t:1324_0	Ettha ca codanāya parimāṇaṃ natthi. Mūlaṃ asādiyantena sahassakkhattumpi codanāya	1324	
PA_tika-vin09_t:1324_1	vā ṭhānena vā kappiyabhaṇḍaṃ sādituṃ vaṭṭati. No ce deti, aññaṃ kappiyakārakaṃ ṭhapetvāpi	1324	
PA_tika-vin09_t:1324_2	āharāpetabbaṃ. Sace icchati, mūlasāmikānampi kathetabbaṃ. No ce icchati, na kathetabbaṃ.	1324	
PA_tika-vin09_t:1325_0	Aparo bhikkhu purimanayeneva dūtena pucchito “natthamhākaṃ kappiyakārako”ti vadati,	1325	
PA_tika-vin09_t:1325_1	tadañño samīpe ṭhito sutvā “āhara, bho, ahaṃ ayyassa cīvaraṃ cetāpetvā dassāmī”ti	1325	
PA_tika-vin09_t:1325_2	vadati. Dūto “handa, bho, dadeyyāsī”ti tassa hatthe datvā bhikkhussa anārocetvāva	1325	
PA_tika-vin09_t:1325_3	gacchati, ayaṃ mukhavevaṭikakappiyakārako.	1325	
PA_tika-vin09_t:1326_0	Aparo bhikkhuno upaṭṭhākassa vā aññassa vā hatthe akappiyavatthuṃ datvā “therassa	1326	
PA_tika-vin09_t:1326_1	cīvaraṃ dadeyyāsī”ti ettova pakkamati, ayaṃ parammukhakappiyakārakoti ime dve aniddiṭṭhakappiyakārakā	1326	
PA_tika-vin09_t:1326_2	nāma. Etesu aññātakaappavāritesu viya paṭipajjitabbaṃ.	1326	
PA_tika-vin09_t:1327_0	Sace sayameva cīvaraṃ ānetvā denti, gahetabbaṃ. No ce, na kiñci vattabbā. Tenāha	1327	
PA_tika-vin09_t:1327_1	“sace”tiādi. Kappiyakāraketi sammukhāsammukhavasena cattāro kappiyakāraketi attho.	1327	
PA_tika-vin09_t:1327_2	“Dāyako sayamevā”ti iminā bhikkhuṃ paṭikkhipati, na dūtaṃ. Tasmā dūtena niddiṭṭhopi	1327	
PA_tika-vin09_t:1327_3	yathāruci codetuṃ vaṭṭati. Mukhaṃ vivaritvā sayameva kappiyakārakattaṃ upagatoti	1327	
PA_tika-vin09_t:1327_4	mukhavevaṭikakappiyakārako. Evanti “eso kho”tiādinā yathāvuttena ākārena. Dassitā	1327	
PA_tika-vin09_t:1327_5	honti saṅkhepatoti adhippāyo.	1327	
PA_tika-vin09_t:1328_0	Vuttacodanāṭṭhānaparimāṇatoti vuttacodanāparimāṇato ca vuttaṭṭhānaparimāṇato ca.	1328	
PA_tika-vin09_t:1328_1	Santikanti samīpaṃ. Tatthāti ettha kathamayamattho labbhatīti āha “samīpatthe hi	1328	
PA_tika-vin09_t:1328_2	idaṃ bhummavacana”nti. Idaṃ vuttaṃ hoti – “gaṅgāyaṃ goyūthāni caranti, kūpe gaggakūla”ntiādīsu	1328	
PA_tika-vin09_t:1328_3	viya yasmā samīpādhāre idaṃ sattamīvibhattivacanaṃ, tasmā ayamattho labbhatīti. Evaṃ	1328	
PA_tika-vin09_t:1328_4	akarontoti sāmaṃ vā agacchanto, dūtaṃ vā apāhento.	1328	
PA_tika-vin09_t:1329_0	Ajjaṇho, bhante, āgamehīti, bhante, ajja ekadivasaṃ amhākaṃ tiṭṭha, adhivāsehīti	1329	
PA_tika-vin09_t:1329_1	attho. Tikapācittiyanti atirekesu codanāṭṭhānesu atirekasaññivematikaūnakasaññīnaṃ	1329	
PA_tika-vin09_t:1329_2	vasena tīṇi pācittiyāni. Tikkhattuṃ codanāya chakkhattuṃ ṭhānena, ūnakatikkhattuṃ	1329	
PA_tika-vin09_t:1329_3	codanāya ūnakacchakkhattuṃ ṭhānena laddhepi anāpatti. Appitatāti patiṭṭhāpitatā,	1329	
PA_tika-vin09_t:1329_4	“saññatto so mayā”tiādinā kathitatāti vuttaṃ hoti.	1329	
PA_tika-vin09_t:1330	Rājasikkhāpadavaṇṇanā niṭṭhitā.	133	
PA_tika-vin09_t:1331	Cīvaravaggo paṭhamo.	133	
PA_tika-vin09_t:1332	2. Eḷakalomavaggo	133	
PA_tika-vin09_t:1333	1. Kosiyasikkhāpadavaṇṇanā	133	
PA_tika-vin09_t:1334_0	Kosiyamissakanti “kosakārakā”ti laddhavohārānaṃ pāṇakānaṃ kosato nibbattaṃ aṃsu kosiyaṃ,	1334	
PA_tika-vin09_t:1334_1	tena missaṃ kosiyamissakaṃ. Tena pana kosiyena appakenāpi missitaṃ kosiyamissakameva,	1334	
PA_tika-vin09_t:1334_2	na idaṃ abbohārikanti vattuṃ labbhā. Tenāha “ekenāpī”tiādi. Kosiyaṃsunāti kimikosasambhavena	1334	
PA_tika-vin09_t:1334_3	aṃsunā. “Antamaso”tiādikaṃ pana imassa sikkhāpadassa acittakattā vuttaṃ. Santhataṃ	1334	
PA_tika-vin09_t:1334_4	nāma santharitvā kataṃ avāyimaṃ. Tenāha “same bhūmibhāge”tiādi. Imasseva vacanassa	1334	
PA_tika-vin09_t:1334_5	anusārenāti imasseva paṭhamasanthatassa nissajjanavidhānavacanānusārena. Sabbasanthatanti	1334	
PA_tika-vin09_t:1334_6	sabbasanthatanissajjanavidhānaṃ.	1334	
PA_tika-vin09_t:1335_0	Aññassatthāya kārāpane dukkaṭattā attano atthāya kārāpanavasena “sāṇattika”nti vuttaṃ.	1335	
PA_tika-vin09_t:1335_1	Attanā vippakatapariyosāpananayenāti “attanā vippakataṃ attanā pariyosāpeti, nissaggiyaṃ	1335	
PA_tika-vin09_t:1335_2	pācittiyaṃ. Attanā vippakataṃ parehi pariyosāpeti, nissaggiyaṃ pācittiyaṃ. Parehi	1335	
PA_tika-vin09_t:1335_3	vippakataṃ attanā pariyosāpeti, nissaggiyaṃ pācittiyaṃ. Parehi vippakataṃ parehi	1335	
PA_tika-vin09_t:1335_4	pariyosāpeti, nissaggiyaṃ pācittiya”nti iminā nayena. Vitānādikaraṇeti vitānabhūmattharaṇasāṇipākārabhisibibbohanakaraṇe.	1335	
PA_tika-vin09_t:1335_5	Yathā ca vitānādikaraṇe, evaṃ tenākārena paribhogepi anāpatti. “Avāyima”nti vuttattā	1335	
PA_tika-vin09_t:1335_6	vāyitvā karontassāpi anāpatti.	1335	
PA_tika-vin09_t:1336	Kosiyasikkhāpadavaṇṇanā niṭṭhitā.	133	
PA_tika-vin09_t:1337	2. Suddhakāḷakasikkhāpadavaṇṇanā	133	
PA_tika-vin09_t:1338_0	Kāḷakānanti sabhāvena vā rajanena vā kāḷakānaṃ. Yathāha “kāḷakaṃ nāma dve kāḷakāni	1338	
PA_tika-vin09_t:1338_1	jātiyā kāḷakaṃ vā rajanakāḷakaṃ vā”ti. Aññehi amissitānanti aññehi amissitakāḷakānanti	1338	
PA_tika-vin09_t:1338_2	attho. “Yathā paṭhame ‘ekenāpi kosiyaṃsunā’ti vuttaṃ, tathā idhāpi ‘ekenāpi aññena	1338	
PA_tika-vin09_t:1338_3	amissetvā’ti avuttattā aññena pana missakabhogepi apaññāyamānarūpakaṃ ce ‘suddhakāḷaka’micceva vuccatī”ti vadanti.	1338	
PA_tika-vin09_t:1339_0	Ettha ca “idaṃ me, bhante, suddhakāḷakānaṃ eḷakalomānaṃ santhata”ntiādinā nissajjanavidhānaṃ	1339	
PA_tika-vin09_t:1339_1	veditabbaṃ. Sesanti pubbapayogadukkaṭacatukkapācittiyādikaṃ. Aṅgesu pana “suddhakāḷakabhāvo”ti ayaṃ viseso.	1339	
PA_tika-vin09_t:1340	Suddhakāḷakasikkhāpadavaṇṇanā niṭṭhitā.	134	
PA_tika-vin09_t:1341	3. Dvebhāgasikkhāpadavaṇṇanā	134	
PA_tika-vin09_t:1342_0	Gahetabbāti yathā kāḷakā adhikā na honti, tathā gahetabbā. Ṭhapetvā cettha kāḷakaodāte	1342	
PA_tika-vin09_t:1342_1	avasesā gocariyesuyeva saṅgahaṃ gacchantīti daṭṭhabbaṃ. Ettha ca dve bhāgāti ukkaṭṭhaparicchedo	1342	
PA_tika-vin09_t:1342_2	kāḷakānaṃ adhikaggahaṇassa paṭikkhepavasena sikkhāpadassa paññattattā. Tasmā kāḷakānaṃ	1342	
PA_tika-vin09_t:1342_3	bhāgadvayato adhikaṃ na vaṭṭati, ūnakaṃ vaṭṭati. Tenāha “ekassāpī”tiādi. Ekassāpi	1342	
PA_tika-vin09_t:1342_4	kāḷakalomassa atirekabhāveti tulāya dhārayitvā ṭhapitesu antamaso vātavegenapi pahitassa	1342	
PA_tika-vin09_t:1342_5	ekassāpi kāḷakalomassa adhikabhāve satīti attho. “Tatiyaṃ odātānaṃ, catutthaṃ gocariyāna”nti	1342	
PA_tika-vin09_t:1342_6	idaṃ pana heṭṭhimaparicchedo tesaṃ adhikaggahaṇe paṭikkhepābhāvato. Tasmā tesaṃ vuttappamāṇato adhikampi vaṭṭati.	1342	
PA_tika-vin09_t:1343_0	Ettha ca “idaṃ me, bhante, santhataṃ anādiyitvā dve tule suddhakāḷakānaṃ eḷakalomānaṃ,	1343	
PA_tika-vin09_t:1343_1	tulaṃ odātānaṃ, tulaṃ gocariyānaṃ santhataṃ kārāpitaṃ nissaggiya”nti iminā nayena	1343	
PA_tika-vin09_t:1343_2	nissajjanavidhānaṃ veditabbaṃ. Ādāya ca vuttaparicchedena anādāya ca karaṇato kiriyākiriyaṃ.	1343	
PA_tika-vin09_t:1343_3	Sesanti pubbapayogadukkaṭacatukkapācittiyādikaṃ. Ayaṃ pana viseso – tulaṃ odātānaṃ	1343	
PA_tika-vin09_t:1343_4	tulaṃ gocariyānaṃ ādiyitvā karaṇe, bahutaraṃ odātānaṃ bahutaraṃ gocariyānaṃ ādiyitvā	1343	
PA_tika-vin09_t:1343_5	karaṇe, suddhaṃ odātānaṃ suddhaṃ gocariyānaṃ ādiyitvā karaṇe ca anāpattīti.	1343	
PA_tika-vin09_t:1344_0	Aṅgesu pana paṭhamaṅgaṃ kāḷakānaṃ dvebhāgato atirekabhāvoti daṭṭhabbaṃ. Imāni tīṇi	1344	
PA_tika-vin09_t:1344_1	na kevalaṃ anissaṭṭhāneva paribhuñjituṃ na vaṭṭantīti āha “imāni panā”tiādi. “Paribhuñjituṃ	1344	
PA_tika-vin09_t:1344_2	na vaṭṭantī”ti iminā yadi paribhuñjati, dukkaṭanti dasseti.	1344	
PA_tika-vin09_t:1345	Dvebhāgasikkhāpadavaṇṇanā niṭṭhitā.	134	
PA_tika-vin09_t:1346	4. Chabbassasikkhāpadavaṇṇanā	134	
PA_tika-vin09_t:1347_0	Yaṃ santhatasammutiṃ detīti sambandho. Gilānassa bhikkhunoti yassa vinā santhatā	1347	
PA_tika-vin09_t:1347_1	na phāsu hoti, na sakkoti ca santhataṃ ādāya pakkamituṃ, evaṃbhūtassa gilānassa bhikkhuno.	1347	
PA_tika-vin09_t:1347_2	Santhatasammutiṃ detīti “suṇātu me, bhante, saṅgho, ayaṃ itthannāmo bhikkhu gilāno	1347	
PA_tika-vin09_t:1347_3	na sakkoti santhataṃ ādāya pakkamitu”ntiādinā padabhājane vuttāya ñattidutiyakammavācāya	1347	
PA_tika-vin09_t:1347_4	santhatasammutiṃ deti.	1347	
PA_tika-vin09_t:1348_0	Sāti santhatasammuti. Vūpasanto vā puna kuppatīti vūpasanto vā so ābādho puna kuppati,	1348	
PA_tika-vin09_t:1348_1	anuvassampi kātuṃ vaṭṭati, puna sammutidānakiccaṃ natthīti adhippāyo. Na kevalaṃ	1348	
PA_tika-vin09_t:1348_2	tasmiṃyeva roge kuppite, atha kho aññasmiṃ roge kuppitepi gatagataṭṭhāne anuvassaṃ	1348	
PA_tika-vin09_t:1348_3	kātuṃ labhati. Teneva hi samantapāsādikāyaṃ “sace arogo hutvā puna mūlabyādhināva	1348	
PA_tika-vin09_t:1348_4	gilāno hoti, soyeva parihāro, natthaññaṃ ‘sammutikicca’nti phussadevatthero āha.	1348	
PA_tika-vin09_t:1348_5	Upatissatthero pana so vā byādhi paṭikuppatu, añño vā, sakiṃ ‘gilāno’ti nāmaṃ laddhaṃ	1348	
PA_tika-vin09_t:1348_6	laddhameva, puna ‘sammutikiccaṃ natthī’ti āhā”ti upatissattheravādo pacchā vutto.	1348	
PA_tika-vin09_t:1349_0	Ettha ca “idaṃ me, bhante, santhataṃ ūnakachabbassāni kārāpitaṃ aññatra bhikkhusammutiyā	1349	
PA_tika-vin09_t:1349_1	nissaggiya”nti iminā nayena nissajjanavidhānaṃ veditabbaṃ. “Sesaṃ paṭhamasadisamevā”ti	1349	
PA_tika-vin09_t:1349_2	iminā “attanā kataṃ parehi pariyosāpetī”tiādikaṃ atidiṭṭhaṃ. Ayaṃ pana viseso – paripuṇṇe	1349	
PA_tika-vin09_t:1349_3	chabbasse vā atirekachabbasse vā anāpatti. Aṅgesu ca chabbassānaṃ antobhāvo nānāttaṃ.	1349	
PA_tika-vin09_t:1350	Chabbassasikkhāpadavaṇṇanā niṭṭhitā.	135	
PA_tika-vin09_t:1351	5. Nisīdanasikkhāpadavaṇṇanā	135	
PA_tika-vin09_t:1352_0	Nisīdanasanthatanti “nisīdanaṃ nāma sadasaṃ vuccatī”ti ettha padabhājaniyaṃ vuttattā	1352	
PA_tika-vin09_t:1352_1	sadasaṃ santhataṃ, ettha ca nisīdanaggahaṇaṃ santhate cīvarasaññānivāraṇatthaṃ, yato	1352	
PA_tika-vin09_t:1352_2	te bhikkhū kambalacīvarasaññāya santhataṃ chaḍḍetvā dhutaṅgāni samādiyiṃsu. Sayanāsanappayojanattā	1352	
PA_tika-vin09_t:1352_3	santhatassa “purāṇasanthataṃ nāmā”tiādi vuttaṃ. Yatthāti yasmiṃ santhate. Vidatthimattanti	1352	
PA_tika-vin09_t:1352_4	sugatavidatthimattaṃ. Ukkaṭṭhaparicchedo cāyaṃ “anāpatti alabhanto thokataraṃ ādiyitvā	1352	
PA_tika-vin09_t:1352_5	karotī”ti padabhājane vuttattā. Ekadeseti idāni kattabbanavasanthatassa ekappadese.	1352	
PA_tika-vin09_t:1352_6	Vijaṭetvāti viddhaṃsetvā. Anādāti ya-kāralopenāyaṃ niddesoti āha “sati purāṇasanthate aggahetvā”ti.	1352	
PA_tika-vin09_t:1353_0	Ettha ca “idaṃ me, bhante, nisīdanasanthataṃ anādiyitvā purāṇasanthatassa sāmantā	1353	
PA_tika-vin09_t:1353_1	sugatavidatthiṃ kārāpitaṃ nissaggiya”nti iminā nayena nissajjanavidhānaṃ veditabbaṃ.	1353	
PA_tika-vin09_t:1353_2	Santhatavissajjanavatthusmiṃ paññattanti bhagavatā santhatāni vippakiṇṇāni disvā	1353	
PA_tika-vin09_t:1353_3	“saddhādeyyavinipātane kāraṇaṃ natthi, paribhogupāyaṃ nesaṃ dassessāmī”ti santhatavissajjanavatthusmiṃ	1353	
PA_tika-vin09_t:1353_4	paññattaṃ. Kiriyākiriyattā imassa sikkhāpadassa “sesaṃ tatiyasadisamevā”ti vuttaṃ,	1353	
PA_tika-vin09_t:1353_5	dvebhāgasikkhāpadasadisamevāti attho. Ayaṃ pana viseso – purāṇasanthatassa sāmantā	1353	
PA_tika-vin09_t:1353_6	sugatavidatthiyā ādāya karaṇe, alabhantassa thokataraṃ ādāya karaṇe, sabbathā alabhantassa	1353	
PA_tika-vin09_t:1353_7	anādāya karaṇe ca anāpattīti. Aṅgesu panettha paṭhamaṅgapurāṇasanthatassa sāmantā	1353	
PA_tika-vin09_t:1353_8	sugatavidatthianādiyanāti daṭṭhabbaṃ.	1353	
PA_tika-vin09_t:1354	Nisīdanasikkhāpadavaṇṇanā niṭṭhitā.	135	
PA_tika-vin09_t:1355	6. Eḷakalomasikkhāpadavaṇṇanā	135	
PA_tika-vin09_t:1356_0	Addhānamaggappaṭipannassāti addhānameva maggo addhānamaggo, taṃ paṭipannassāti attho.	1356	
PA_tika-vin09_t:1356_1	Tenāha “addhānasaṅkhāta”ntiādi. Addhānasaddena visesitattā pana “dīghamagga”nti vuttaṃ.	1356	
PA_tika-vin09_t:1356_2	Addhānagamanasamayassa vibhaṅge “addhayojanaṃ gacchissāmīti bhuñjitabba”ntiādivacanato	1356	
PA_tika-vin09_t:1356_3	addhayojanampi addhānamaggo hoti. Eḷakalomāni cetāni addhānamaggato aññattha uppannāni	1356	
PA_tika-vin09_t:1356_4	paṭiggahetuṃ na vaṭṭanti, yato “addhānamaggappaṭipannassā”tiādikaṃ vuttanti anuyogaṃ	1356	
PA_tika-vin09_t:1356_5	sandhāyāha “sabbañceta”ntiādi. Tattha sabbañcetanti “bhikkhuno paneva addhānamaggappaṭipannassa	1356	
PA_tika-vin09_t:1356_6	eḷakalomāni uppajjeyyu”ntiādikaṃ etaṃ sabbaṃ. Vatthumattadīpanamevāti “tena kho pana	1356	
PA_tika-vin09_t:1356_7	samayena aññatarassa bhikkhuno kosalesu janapade sāvatthiṃ gacchantassa antarāmagge	1356	
PA_tika-vin09_t:1356_8	eḷakalomāni uppajjiṃsū”tiādikassa vatthumattassa dīpanameva. Yattha katthacīti addhānato	1356	
PA_tika-vin09_t:1356_9	aññatthāpi yattha katthaci ṭhānesu. Sahatthāti karaṇatthe nissakkavacananti āha “sahatthenā”ti.	1356	
PA_tika-vin09_t:1356_10	Lakkhaṇavacanañcetaṃ, tasmā yena kenaci sarīrāvayavenāti attho daṭṭhabbo. Tenāha	13561	
PA_tika-vin09_t:1356_11	“attanā haritabbānīti attho”ti. Asante hāraketi ettha padānaṃ antogadhāvadhāraṇato	13561	
PA_tika-vin09_t:1356_12	avadhāraṇattho labbhatīti āha “asanteyevā”tiādi.	13561	
PA_tika-vin09_t:1357_0	Ettha ca “imāni me, bhante, eḷakalomāni tiyojanaṃ atikkāmitāni nissaggiyānī”tiādinā	1357	
PA_tika-vin09_t:1357_1	nissajjanavidhānaṃ veditabbaṃ. Tikapācittiyanti atirekatiyojane atirekatiyojanasaññivematikaūnakasaññīnaṃ	1357	
PA_tika-vin09_t:1357_2	vasena tīṇi pācittiyāni. Vāsādhippāyena gantvā tato paraṃ haraṇeti yattha gato, tattha	1357	
PA_tika-vin09_t:1357_3	uddesaparipucchādīnaṃ vā paccayādīnaṃ vā alābhena tato paraṃ aññattha haraṇe, tatopi	1357	
PA_tika-vin09_t:1357_4	aññatthāti evaṃ yojanasatampi haraṇe anāpatti. Acchinnaṃ vā nissaṭṭhaṃ vāti corehi	1357	
PA_tika-vin09_t:1357_5	acchinnaṃ vā vinayakammakataṃ vā. Katabhaṇḍanti kataṃ bhaṇḍaṃ kambalakojavasanthatādi	1357	
PA_tika-vin09_t:1357_6	yaṃ kiñci antamaso suttakena baddhamattampi. Tenāha “antamaso”tiādi. Yo pana tanukapattatthavikantare	1357	
PA_tika-vin09_t:1357_7	vā āyogaaṃsabaddhakakāyabandhanādīnaṃ antaresu vā pipphalikādīnaṃ malarakkhaṇatthaṃ	1357	
PA_tika-vin09_t:1357_8	sipāṭikāyaṃ vā antamaso vātābādhiko kaṇṇacchiddepi lomāni pakkhipitvā gacchati, āpattiyeva.	1357	
PA_tika-vin09_t:1357_9	Suttakena pana bandhitvā pakkhittaṃ katabhaṇḍaṭṭhāne tiṭṭhati, veṇiṃ katvā harati,	1357	
PA_tika-vin09_t:1357_10	idaṃ nidhānamukhaṃ nāma, āpattiyeva.	13571	
PA_tika-vin09_t:1358_0	Paṭhamappaṭilābhoti attano atthāya eḷakalomānaṃ paṭhamuppatti. Etena acchinnanissaṭṭhappaṭiladdhānaṃ	1358	
PA_tika-vin09_t:1358_1	paṭikkhepo. Aññassa ajānantassa yāne pakkhipitvāti gacchante rathādike vā hatthipiṭṭhiādīsu	1358	
PA_tika-vin09_t:1358_2	vā sāmikassa ajānantasseva “harissatī”ti pakkhipitvā. Agacchantepi eseva nayo. Sace	1358	
PA_tika-vin09_t:1358_3	pana agacchante rathādimhi vā hatthipiṭṭhiādīsu vā ṭhapetvā ārohitvā sāreti, heṭṭhā	1358	
PA_tika-vin09_t:1358_4	vā gacchanto codeti, pakkosanto vā anubandhāpeti, “aññaṃ harāpetī”ti vacanato anāpatti.	1358	
PA_tika-vin09_t:1358_5	Ettha ca “ajānantassa yāne”ti iminā jānantassa ce yāne pakkhipati, aññaṃ harāpeti	1358	
PA_tika-vin09_t:1358_6	nāmāti dasseti. Aharaṇapaccāharaṇanti haraṇapaccāharaṇānamabhāvo.	1358	
PA_tika-vin09_t:1359	Eḷakalomasikkhāpadavaṇṇanā niṭṭhitā.	135	
PA_tika-vin09_t:1360	7. Eḷakalomadhovāpanasikkhāpadavaṇṇanā	136	
PA_tika-vin09_t:1361_0	Sakkesūti “sakyā vata, bho kumārā”ti udānaṃ paṭicca “sakyā”ti laddhanāmānaṃ nivāso	1361	
PA_tika-vin09_t:1361_1	ekopi janapado ruḷhisaddena “sakkā”ti vuccati, tasmiṃ sakkesu janapade. Chabbaggiyā	1361	
PA_tika-vin09_t:1361_2	nāma paṇḍukalohitakādayo chamūlakā, tesaṃ sissā ca.	1361	
PA_tika-vin09_t:1362	Eḷakalomadhovāpanasikkhāpadavaṇṇanā niṭṭhitā.	136	
PA_tika-vin09_t:1363	8. Jātarūpasikkhāpadavaṇṇanā	136	
PA_tika-vin09_t:1364_0	Rajatanti na kevalaṃ rūpiyameva idhādhippetaṃ, atha kho yaṃ kiñci vohāragamanīyaṃ	1364	
PA_tika-vin09_t:1364_1	kahāpaṇādi ca etaṃ adhippetanti āha “apicā”tiādi. Tattha kahāpaṇoti suvaṇṇamayo vā	1364	
PA_tika-vin09_t:1364_2	rūpiyamayo vā pākatiko vā. Lohamāsako nāma tambalohādīhi katamāsako. Dārumāsako nāma	1364	
PA_tika-vin09_t:1364_3	sāradārunā vā veḷupesikāya vā antamaso tālapaṇṇenapi rūpaṃ chinditvā katamāsako.	1364	
PA_tika-vin09_t:1364_4	Jatumāsako nāma lākhāya vā niyyāsena vā rūpaṃ samuṭṭhāpetvā katamāsako. “Ye vohāraṃ	1364	
PA_tika-vin09_t:1364_5	gacchantī”ti iminā pana padena yo yo yattha yattha janapade yadā yadā vohāraṃ gacchati,	1364	
PA_tika-vin09_t:1364_6	antamaso aṭṭhimayopi cammamayopi rukkhaphalabījamayopi samuṭṭhāpitarūpopi asamuṭṭhāpitarūpopi	1364	
PA_tika-vin09_t:1364_7	sabbo saṅgahito. Tadevāti jātarūparajatameva. Hiraññaṃ nāma kahāpaṇo.	1364	
PA_tika-vin09_t:1365_0	“Sādiyatī”ti vuttamevatthaṃ vibhāveti “gaṇhitukāmo hotī”ti. Na kevalaṃ kāyavācāhi	1365	
PA_tika-vin09_t:1365_1	paṭikkhittameva paṭikkhittaṃ hoti, atha kho manasāpi paṭikkhittaṃ paṭikkhittameva	1365	
PA_tika-vin09_t:1365_2	hotīti āha “kāyavācāhī”tiādi. Sace pana kāyavācāhi appaṭikkhipitvā cittena adhivāseti,	1365	
PA_tika-vin09_t:1365_3	kāyavācāhi kattabbassa paṭikkhepassa akaraṇato akiriyasamuṭṭhānaṃ kāyavacīdvāre āpattiṃ	1365	
PA_tika-vin09_t:1365_4	āpajjati. Manodvāre pana āpatti nāma natthi.	1365	
PA_tika-vin09_t:1366_0	Eko sataṃ vā sahassaṃ vā pādamūle ṭhapeti “tuyhidaṃ hotū”ti, bhikkhu “nayidaṃ kappatī”ti	1366	
PA_tika-vin09_t:1366_1	paṭikkhipati. Upāsako “pariccattaṃ mayā tumhāka”nti gato, añño tattha āgantvā pucchati	1366	
PA_tika-vin09_t:1366_2	“kiṃ, bhante, ida”nti. Yaṃ tena ca attanā ca vuttaṃ, taṃ ācikkhitabbaṃ. So ce vadati	1366	
PA_tika-vin09_t:1366_3	“gopessāmi, bhante, guttaṭṭhānaṃ dassethā”ti, sattabhūmikampi pāsādaṃ abhiruhitvā	1366	
PA_tika-vin09_t:1366_4	“idaṃ guttaṭṭhāna”nti ācikkhitabbaṃ, “idha nikkhipāhī”ti na vattabbaṃ. Ettāvatā kappiyañca	1366	
PA_tika-vin09_t:1366_5	akappiyañca nissāya ṭhitaṃ hoti, dvāraṃ pidahitvā rakkhantena vasitabbaṃ. Sace kiñci	1366	
PA_tika-vin09_t:1366_6	vikkāyikabhaṇḍaṃ pattaṃ vā cīvaraṃ vā āgacchati, “idaṃ gahessatha, bhante”ti vutte	1366	
PA_tika-vin09_t:1366_7	“upāsaka, atthi amhākaṃ iminā attho, vatthu ca evarūpaṃ nāma saṃvijjati, kappiyakārako	1366	
PA_tika-vin09_t:1366_8	natthī”ti vattabbaṃ. Sace so vadati “ahaṃ kappiyakārako bhavissāmi, dvāraṃ vivaritvā	1366	
PA_tika-vin09_t:1366_9	dethā”ti, dvāraṃ vivaritvā “imasmiṃ okāse ṭhapita”nti vattabbaṃ, “imaṃ gaṇhā”ti na	1366	
PA_tika-vin09_t:1366_10	vattabbaṃ. Evañca kappiyañca akappiyañca nissāya ṭhitameva hoti. So cetaṃ gahetvā	13661	
PA_tika-vin09_t:1366_11	tassa kappiyabhaṇḍaṃ deti, vaṭṭati. Sace adhikaṃ gaṇhāti, “na mayaṃ tava bhaṇḍaṃ	13661	
PA_tika-vin09_t:1366_12	gaṇhāma, nikkhamāhī”ti vattabbo.	13661	
PA_tika-vin09_t:1367_0	Saṅghamajjheyeva nissajjitabbanti ettha yasmā rūpiyaṃ nāma akappiyaṃ, tasmā “nissajjitabbaṃ	1367	
PA_tika-vin09_t:1367_1	saṅghassa vā gaṇassa vā puggalassa vā”ti na vuttaṃ. Yasmā pana taṃ paṭiggahitamattameva,	1367	
PA_tika-vin09_t:1367_2	na tena kiñci kappiyabhaṇḍaṃ cetāpitaṃ, tasmā upāyena paribhogadassanatthaṃ “saṅghamajjheyeva	1367	
PA_tika-vin09_t:1367_3	nissajjitabba”nti vuttaṃ. Ādi-saddena telādīnaṃ gahaṇaṃ. Soti yo gahaṭṭho “sappi	1367	
PA_tika-vin09_t:1367_4	vā telaṃ vā vaṭṭati upāsakā”tiādinā nayena vutto, so. Aññena labhitvāti bhikkhunā	1367	
PA_tika-vin09_t:1367_5	vā ārāmikena vā attano vassaggena labhitvā. Tato nibbattarukkhacchāyāpīti nissaggiyavatthunā	1367	
PA_tika-vin09_t:1367_6	āhaṭabījato nibbattarukkhaparicchedena ṭhitacchāyāpi, paricchedātikkantā pana āgantukattā	1367	
PA_tika-vin09_t:1367_7	vaṭṭati. No ce chaḍḍetīti atha neva gahetvā gacchati, na chaḍḍeti, “kiṃ mayhaṃ iminā	1367	
PA_tika-vin09_t:1367_8	byāpārenā”ti yenakāmaṃ pakkamati. Pañcaṅgasamannāgato “yo na chandāgatiṃ gaccheyya,	1367	
PA_tika-vin09_t:1367_9	na dosāgatiṃ gaccheyya, na mohāgatiṃ gaccheyya, na bhayāgatiṃ gaccheyya, chaḍḍitāchaḍḍitañca	1367	
PA_tika-vin09_t:1367_10	jāneyyā”ti evaṃ vuttapañcaṅgehi samannāgato. Sammannitabboti “suṇātu me, bhante,	13671	
PA_tika-vin09_t:1367_11	saṅgho, yadi saṅghassa pattakallaṃ, saṅgho itthannāmaṃ bhikkhuṃ rūpiyachaḍḍakaṃ sammanneyyā”tiādinā	13671	
PA_tika-vin09_t:1367_12	padabhājane vuttāya ñattidutiyakammavācāya sammannitabbo.	13671	
PA_tika-vin09_t:1368_0	Animittaṃ katvā gūthaṃ viya chaḍḍetabbanti patitaṭṭhānaṃ sallakkhaṇavasena nimittaṃ	1368	
PA_tika-vin09_t:1368_1	akatvā gūthaṃ viya chaḍḍetabbaṃ, akkhīni nimīletvāva nadiyā vā papāte vā vanagahane	1368	
PA_tika-vin09_t:1368_2	vā gūthaṃ viya anapekkhena patitokāsaṃ asamannāharantena pātetabbanti vuttaṃ hoti.	1368	
PA_tika-vin09_t:1368_3	Tenāha “gūthaṃ viya chaḍḍetabba”nti. Tikapācittiyanti rūpiyasaññivematikaarūpiyasaññīnaṃ	1368	
PA_tika-vin09_t:1368_4	vasena tīṇi pācittiyāni. Arūpiye rūpiyasaññinoti kharapattādīsu suvaṇṇādisaññino.	1368	
PA_tika-vin09_t:1368_5	Ratanasikkhāpadanayenāti “ajjhārāme vā ajjhāvasathe vā”ti ettha vuttavidhinā.	1368	
PA_tika-vin09_t:1369	Jātarūpasikkhāpadavaṇṇanā niṭṭhitā.	136	
PA_tika-vin09_t:1370	9. Rūpiyasaṃvohārasikkhāpadavaṇṇanā	137	
PA_tika-vin09_t:1371_0	Katādivasenāti kataakatakatākatavasena. Suvaṇṇādicatubbidhampi nissaggiyavatthu idha	1371	
PA_tika-vin09_t:1371_1	rūpiyaggahaṇena gahitanti āha “jātarūparajataparivattana”nti. Idañca ukkaṭṭhaparicchedena	1371	
PA_tika-vin09_t:1371_2	vuttanti daṭṭhabbaṃ. Tenāha “purimasikkhāpadena hī”tiādi. Parivattananti sāditarūpiyassa	1371	
PA_tika-vin09_t:1371_3	parivattanaṃ. Purimanayānusārenāti “ahaṃ, bhante, nānappakārakaṃ rūpiyasaṃvohāraṃ	1371	
PA_tika-vin09_t:1371_4	samāpajjiṃ, idaṃ me nissaggiya”ntiādinā.	1371	
PA_tika-vin09_t:1372_0	Rūpiyasaṃvohāravatthusminti paṭiggahaṇasseva paṭikkhittattā paṭiggahitaparivattane	1372	
PA_tika-vin09_t:1372_1	dosaṃ adisvā rūpiyaparivattane. Tassa vāti parivattitassa vā. Dhanassa vāti attano	1372	
PA_tika-vin09_t:1372_2	mūladhanassa vā. Attano vā hi arūpiyena parassa rūpiyaṃ cetāpeyya, attano vā rūpiyena	1372	
PA_tika-vin09_t:1372_3	parassa arūpiyaṃ, ubhayathāpi rūpiyasaṃvohāro katova hotīti.	1372	
PA_tika-vin09_t:1373	Rūpiyasaṃvohārasikkhāpadavaṇṇanā niṭṭhitā.	137	
PA_tika-vin09_t:1374	10. Kayavikkayasikkhāpadavaṇṇanā	137	
PA_tika-vin09_t:1375_0	Rūpiyasaṃvohārassa pana heṭṭhāsikkhāpadena gahitattā kappiyabhaṇḍānamevettha gahaṇanti	1375	
PA_tika-vin09_t:1375_1	āha “cīvarādīna”ntiādi. Tattha cīvarādīnaṃ kappiyabhaṇḍānanti antamaso dasikasuttaṃ	1375	
PA_tika-vin09_t:1375_2	upādāya cīvarapiṇḍapātasenāsanagilānapaccayānaṃ yesaṃ kesañci kappiyabhaṇḍānaṃ. Kayaṃ	1375	
PA_tika-vin09_t:1375_3	nāma parabhaṇḍassa gahaṇaṃ. Vikkayaṃ nāma attano bhaṇḍassa dānaṃ. Tenāha “iminā imaṃ	1375	
PA_tika-vin09_t:1375_4	dehī”tiādi. Parassāti ṭhapetvā pañca sahadhammike aññassa. Ettha ca “ahaṃ, bhante,	1375	
PA_tika-vin09_t:1375_5	nānappakārakaṃ kayavikkayaṃ samāpajjiṃ, idaṃ me nissaggiyaṃ, imāhaṃ saṅghassa nissajjāmī”tiādinā	1375	
PA_tika-vin09_t:1375_6	nayena nissajjitabbaṃ. Tenāha “vuttalakkhaṇavasenā”tiādi. Nanu cettha cīvaradhovane	1375	
PA_tika-vin09_t:1375_7	vā kesacchedane vā bhūmisodhanādinavakamme vā parabhaṇḍaṃ attano hatthagataṃ nissajjitabbaṃ	1375	
PA_tika-vin09_t:1375_8	nāma natthi, tattha kiṃ kātabbanti āha “asante pācittiyaṃ desetabbamevā”ti. Yathā	1375	
PA_tika-vin09_t:1375_9	nissaggiyavatthumhi paribhutte vā naṭṭhe vā pācittiyaṃ deseti, evaṃ idhāpi desetabbamevāti adhippāyo.	1375	
PA_tika-vin09_t:1376_0	Idaṃ amhākaṃ atthīti idaṃ paṭiggahitaṃ telaṃ vā sappi vā amhākaṃ saṃvijjati. Amhākañca	1376	
PA_tika-vin09_t:1376_1	iminā ca iminā ca atthoti amhākañca tadaññena iminā ca iminā ca appaṭiggahitakena	1376	
PA_tika-vin09_t:1376_2	attho. “Rūpiyasaṃvohāre vuttanayamevā”ti iminā “tikapācittiyaṃ akayavikkaye kayavikkayasaññino	1376	
PA_tika-vin09_t:1376_3	ca vematikassa ca dukkaṭa”nti imaṃ nayamatidisati.	1376	
PA_tika-vin09_t:1377	Kayavikkayasikkhāpadavaṇṇanā niṭṭhitā.	137	
PA_tika-vin09_t:1378	Eḷakalomavaggo dutiyo.	137	
PA_tika-vin09_t:1379	3. Pattavaggo	137	
PA_tika-vin09_t:1380	1. Pattasikkhāpadavaṇṇanā	138	
PA_tika-vin09_t:1381_0	Avikappitoti “imaṃ pattaṃ tuyhaṃ vikappemī”tiādinā nayena avikappito. Aḍḍhāḷhakodanaṃ	1381	
PA_tika-vin09_t:1381_1	gaṇhātīti magadhanāḷiyā dvinnaṃ taṇḍulanāḷīnaṃ odanaṃ gaṇhāti. “Magadhanāḷi nāma	1381	
PA_tika-vin09_t:1381_2	aḍḍhaterasapalā hotī”ti andhakaṭṭhakathāyaṃ vuttaṃ. “Sīhaḷadīpe pakatināḷi mahantā,	1381	
PA_tika-vin09_t:1381_3	damiḷanāḷi khuddakā, magadhanāḷi pamāṇayuttā, tāya magadhanāḷiyā diyaḍḍhanāḷi ekā	1381	
PA_tika-vin09_t:1381_4	sīhaḷanāḷi hotī”ti mahāaṭṭhakathāyaṃ vuttaṃ. Anuttaṇḍulanti pākato ukkantaṃ taṇḍulaṃ	1381	
PA_tika-vin09_t:1381_5	uttaṇḍulaṃ, na uttaṇḍulaṃ anuttaṇḍulaṃ. Sabbasambhārasaṅkhatoti jīrakādisabbasambhārehi	1381	
PA_tika-vin09_t:1381_6	saṅkhato. Ālopassa catutthabhāgappamāṇaṃ byañjanaṃ ālopassa anurūpabyañjanaṃ.	1381	
PA_tika-vin09_t:1382_0	Evaṃ ukkaṭṭhapattaṃ dassetvā idāni majjhimomakāni dassetuṃ “ukkaṭṭhato”tiādimāha.	1382	
PA_tika-vin09_t:1382_1	Tatrāyaṃ nayo – sace nāḷikodanādi sabbampi pakkhittaṃ vuttanayeneva heṭṭhimarājisamaṃ	1382	
PA_tika-vin09_t:1382_2	tiṭṭhati, ayaṃ majjhimo nāma patto. Sace taṃ rājiṃ atikkamma thūpīkataṃ tiṭṭhati,	1382	
PA_tika-vin09_t:1382_3	ayaṃ majjhimomako nāma patto. Sace taṃ rājiṃ na sampāpuṇāti, antogadhameva hoti,	1382	
PA_tika-vin09_t:1382_4	ayaṃ majjhimukkaṭṭho nāma patto. Sace pattodanādi sabbampi pakkhittaṃ heṭṭhimarājisamaṃ	1382	
PA_tika-vin09_t:1382_5	tiṭṭhati, ayaṃ omako nāma patto. Sace taṃ rājiṃ atikkamma thūpīkataṃ tiṭṭhati, ayaṃ	1382	
PA_tika-vin09_t:1382_6	omakomako nāma patto. Sace taṃ rājiṃ na sampāpuṇāti, antogadhameva hoti, ayaṃ omakukkaṭṭho	1382	
PA_tika-vin09_t:1382_7	nāma pattoti. Tenāha “tesampi vuttanayeneva bhedo veditabbo”ti.	1382	
PA_tika-vin09_t:1383_0	Idāni tesu adhiṭṭhānavikappanānadhiṭṭhānāvikappanupage dassetuṃ “iccetesū”tiādimāha.	1383	
PA_tika-vin09_t:1383_1	Tattha ukkaṭṭhukkaṭṭhoti ukkaṭṭhato ukkaṭṭho. Tato hi so “apatto”ti vutto. Omakomakoti	1383	
PA_tika-vin09_t:1383_2	omakato omako. Tato hi so “apatto”ti vutto. Ete pana bhājanaparibhogena paribhuñjitabbā,	1383	
PA_tika-vin09_t:1383_3	na adhiṭṭhānupagā na vikappanupagā, itare pana satta adhiṭṭhahitvā vā vikappetvā	1383	
PA_tika-vin09_t:1383_4	vā paribhuñjitabbā. Tenāha “sesā satta pattā pamāṇayuttā nāmā”ti.	1383	
PA_tika-vin09_t:1384_0	Tasmāti yasmā satta pattā pamāṇayuttā, tasmā. Samaṇasāruppena pakkanti ettha ayopatto	1384	
PA_tika-vin09_t:1384_1	pañcahi pākehi pakko samaṇasāruppena pakko hoti, mattikāpatto dvīhi pākehi. Sace	1384	
PA_tika-vin09_t:1384_2	eko pāko ūno hoti, na adhiṭṭhānupago. Yathā ca samaṇasāruppena pakkoyeva adhiṭṭhānupago,	1384	
PA_tika-vin09_t:1384_3	tathā ubhopi yaṃ mūlaṃ dātabbaṃ, tasmiṃ dinneyeva adhiṭṭhānupagā. Yadi pana appakampi	1384	
PA_tika-vin09_t:1384_4	adinnaṃ hoti, na adhiṭṭhānupagā. Tenāha “sace panā”tiādi. “Kākaṇikamattaṃ nāma diyaḍḍhavīhī”ti	1384	
PA_tika-vin09_t:1384_5	vadanti. Sacepi pattasāmiko vadati “yadā tumhākaṃ mūlaṃ bhavissati, tadā dassatha,	1384	
PA_tika-vin09_t:1384_6	adhiṭṭhahitvā paribhuñjathā”ti, neva adhiṭṭhānupago hoti. Pākassa hi ūnattā pattasaṅkhaṃ	1384	
PA_tika-vin09_t:1384_7	na gacchati. Mūlassa sakalassa vā ekadesassa vā adinnattā sakabhāvaṃ na upeti, aññasseva	1384	
PA_tika-vin09_t:1384_8	santako hoti. Tasmā pāke ca mūle ca niṭṭhiteyeva adhiṭṭhānupago hoti. Yo adhiṭṭhānupago,	1384	
PA_tika-vin09_t:1384_9	sveva vikappanupago ca. Tenāha “apaccuddharantenā”tiādi. Apaccuddharantena vikappetabboti	1384	
PA_tika-vin09_t:1384_10	purāṇapattaṃ apaccuddharantena navo patto vikappetabboti attho, ṭhapetabboti adhippāyo.	13841	
PA_tika-vin09_t:1384_11	Kaṅgusitthanti sattannaṃ dhaññānaṃ lāmakadhaññasitthanti āha “kaṅgusitthanikkhamanamattena chiddenā”ti.	13841	
PA_tika-vin09_t:1385	Pattasikkhāpadavaṇṇanā niṭṭhitā.	138	
PA_tika-vin09_t:1386	2. Ūnapañcabandhanasikkhāpadavaṇṇanā	138	
PA_tika-vin09_t:1387_0	Assāti imassa pattassa. Tena ūnapañcabandhanenāti tena ūnapañcabandhanena pattena	1387	
PA_tika-vin09_t:1387_1	upalakkhito hutvāti attho. Ūnapañcabandhano hi patto ettha lakkhaṇabhāvena gahito.	1387	
PA_tika-vin09_t:1387_2	Tenevāha “itthambhūtassa lakkhaṇe karaṇavacana”nti. Tattha itthambhūtassāti kañci	1387	
PA_tika-vin09_t:1387_3	pakāraṃ pattassa. Lakkhīyate anenāti lakkhaṇaṃ, tasmiṃ karaṇavacanaṃ, tatiyāvibhattīti	1387	
PA_tika-vin09_t:1387_4	attho. “Pakāro”ti ca sāmaññassa bhedako viseso vuccati. Tathā hi ūnapañcabandhanena	1387	
PA_tika-vin09_t:1387_5	pattenāti ettha bhikkhubhāvasāmaññassa ūnapañcabandhanapattabhāvo pakāro, taṃ bhikkhu	1387	
PA_tika-vin09_t:1387_6	āpanno, tassa patto lakkhaṇaṃ. Yadi aparipuṇṇapañcabandhano patto ūnapañcabandhano	1387	
PA_tika-vin09_t:1387_7	nāma hoti, atha kasmā imassa padabhājaniyaṃ abandhanopi vuttoti āha “tatthā”tiādi.	1387	
PA_tika-vin09_t:1387_8	Tattha tatthāti vākyopaññāse. Bandhanokāse sati vā asati vā bandhanavirahito patto	1387	
PA_tika-vin09_t:1387_9	abandhano, pañcabandhanānaṃ okāso assāti pañcabandhanokāso. Apattoti patto nāma na	1387	
PA_tika-vin09_t:1387_10	hotīti attho, pākatikaṃ kātuṃ asamatthoti vuttaṃ hoti. Idañca aññassa viññāpane kāraṇavacanaṃ.	13871	
PA_tika-vin09_t:1387_11	Tenāha “tasmā aññaṃ viññāpetuṃ vaṭṭatī”ti.	13871	
PA_tika-vin09_t:1388_0	Bandhanañca nāmetaṃ yasmā bandhanokāse sati hoti, asati na hoti, tasmā tassa lakkhaṇaṃ,	1388	
PA_tika-vin09_t:1388_1	bandhanavidhiñca dassetuṃ “yasmiṃ panā”tiādi vuttaṃ. Mukhavaṭṭisamīpe pana pattavedhakena	1388	
PA_tika-vin09_t:1388_2	vijjhiyamāne kapālassa bahalattā bhijjati, tasmā heṭṭhā vijjhitabbo. Tenāha “heṭṭhimapariyante”tiādi.	1388	
PA_tika-vin09_t:1388_3	Sukhumaṃ vā chiddaṃ katvā bandhitabboti sukhume chidde tipupaṭṭādīhi payojanaṃ natthi,	1388	
PA_tika-vin09_t:1388_4	suttaṃ pakkhipitvāva adhiṭṭhātabboti adhippāyo. Na kevalaṃ tipusuttakādināva bandhitabboti	1388	
PA_tika-vin09_t:1388_5	āha “phāṇita”ntiādi. Phāṇitaṃ jhāpetvā pāsāṇacuṇṇenāti pāsāṇacuṇṇena saddhiṃ phāṇitaṃ	1388	
PA_tika-vin09_t:1388_6	pacitvā tathāpakkena pāsāṇacuṇṇenāti attho. Nissajjitabboti “ayaṃ me, bhante, patto	1388	
PA_tika-vin09_t:1388_7	ūnapañcabandhanena pattena cetāpito nissaggiyo, imāhaṃ saṅghassa nissajjāmī”ti nissajjitabbo.	1388	
PA_tika-vin09_t:1388_8	Tenāha “nissajjantenā”tiādi. Sammatenāti –	1388	
PA_tika-vin09_t:1389_0	“Suṇātu me, bhante, saṅgho, yadi saṅghassa pattakallaṃ, saṅgho itthannāmaṃ bhikkhuṃ	1389	
PA_tika-vin09_t:1389_1	pattaggāhāpakaṃ sammanneyya, esā ñatti. Suṇātu me, bhante, saṅgho, saṅgho itthannāmaṃ	1389	
PA_tika-vin09_t:1389_2	bhikkhuṃ pattaggāhāpakaṃ sammannati, yassāyasmato khamati itthannāmassa bhikkhuno	1389	
PA_tika-vin09_t:1389_3	pattaggāhāpakassa sammuti, so tuṇhassa. Yassa nakkhamati, so bhāseyya. Sammato saṅghena	1389	
PA_tika-vin09_t:1389_4	itthannāmo bhikkhu pattaggāhāpako, khamati saṅghassa, tasmā tuṇhī, evametaṃ dhārayāmī”ti –	1389	
PA_tika-vin09_t:1390_0	Evaṃ padabhājane vuttāya ñattidutiyakammavācāya sammatena. Pattassa vijjamānaguṇaṃ	1390	
PA_tika-vin09_t:1390_1	vatvāti “ayaṃ, bhante, patto pamāṇayutto sundaro therānurūpo”tiādinā vijjamānānisaṃsaṃ	1390	
PA_tika-vin09_t:1390_2	vatvā. Pattapariyantoti pariyante ṭhitapatto. Adeseti mañcapīṭhacchattanāgadantakādike	1390	
PA_tika-vin09_t:1390_3	adese. Pattassa hi nikkhipanadeso “anujānāmi, bhikkhave, ādhāraka”ntiādinā nayena	1390	
PA_tika-vin09_t:1390_4	khandhake vuttoyeva. Aparibhogenāti yāgurandhanarajanapacanādinā ayuttaparibhogena.	1390	
PA_tika-vin09_t:1390_5	Antarāmagge pana byādhimhi uppanne aññasmiṃ bhājane asati mattikāya limpitvā yāguṃ	1390	
PA_tika-vin09_t:1390_6	pacituṃ, udakaṃ vā tāpetuṃ vaṭṭati. Vissajjetīti aññassa deti. Sace pana saddhivihāriko	1390	
PA_tika-vin09_t:1390_7	vā antevāsiko vā aññaṃ varapattaṃ ṭhapetvā “ayaṃ mayhaṃ sāruppo, ayaṃ therassā”ti	1390	
PA_tika-vin09_t:1390_8	gaṇhāti, vaṭṭati. Añño vā taṃ gahetvā attano pattaṃ deti, vaṭṭati. “Mayhameva pattaṃ	1390	
PA_tika-vin09_t:1390_9	āharā”ti vattabbakiccaṃ natthi.	1390	
PA_tika-vin09_t:1391_0	Ñātakappavāriteti ettha saṅghavasena pavāritaṭṭhāne pañcabandhaneneva vaṭṭati, puggalavasena	1391	
PA_tika-vin09_t:1391_1	pana pavāritaṭṭhāne ūnapañcabandhanenāpi. Akataviññatti nāma “vada, bhante, paccayenā”ti	1391	
PA_tika-vin09_t:1391_2	evaṃ akataṭṭhāne viññatti.	1391	
PA_tika-vin09_t:1392	Ūnapañcabandhanasikkhāpadavaṇṇanā niṭṭhitā.	139	
PA_tika-vin09_t:1393	3. Bhesajjasikkhāpadavaṇṇanā	139	
PA_tika-vin09_t:1394_0	Uggahetvāti uggahitakaṃ katvā, appaṭiggahitaṃ sayameva gahetvāti attho. Sattāhātikkamepi	1394	
PA_tika-vin09_t:1394_1	anāpattikatā cettha anajjhoharaṇīyataṃ āpannattāti veditabbaṃ. Kasmā etena idaṃ dassitaṃ	1394	
PA_tika-vin09_t:1394_2	hotīti āha “tāni hī”tiādi. Bhisakkassa imāni tena anuññātattāti bhesajjāni, yesaṃ	1394	
PA_tika-vin09_t:1394_3	kesañci sappāyānametaṃ adhivacanaṃ. Tenāha “bhesajjakiccaṃ karontu vā, mā vā, evaṃ	1394	
PA_tika-vin09_t:1394_4	laddhavohārānī”ti. Idāni sattāhakālikaṃ nissaggiyavatthubhūtaṃ sappinavanītaṃ dassetuṃ	1394	
PA_tika-vin09_t:1394_5	“sappi nāma gavādīna”ntiādi vuttaṃ. Ādisaddena ajikādīnaṃ gahaṇaṃ. “Yesaṃ maṃsaṃ	1394	
PA_tika-vin09_t:1394_6	kappatī”ti iminā pākaṭehi goajikādīhi aññānipi migarohitādīni saṅgaṇhāti. Yesañhi	1394	
PA_tika-vin09_t:1394_7	khīraṃ atthi, sappipi tesaṃ atthiyeva. Taṃ pana sulabhaṃ vā hotu, dullabhaṃ vā, asaṃmohatthaṃ	1394	
PA_tika-vin09_t:1394_8	vuttaṃ. Makkhikāmadhumevāti khuddakabhamaramadhukarīhi tīhi makkhikāhi kataṃ madhumeva.	1394	
PA_tika-vin09_t:1394_9	Ucchurasanti suddhodakasambhinnānaṃ vasena duvidhampi ucchurasaṃ. “Agilānassa guḷodaka”nti	1394	
PA_tika-vin09_t:1394_10	pana uddissa anuññātattā udakasambhinno agilānassa vaṭṭati. “Avatthukapakkā vā”ti	13941	
PA_tika-vin09_t:1394_11	iminā savatthukapakkā na vaṭṭatīti dasseti. Mahāpaccariyaṃ pana “etaṃ savatthukapakkaṃ	13941	
PA_tika-vin09_t:1394_12	vaṭṭati, no vaṭṭatīti pucchaṃ katvā ucchuphāṇitaṃ pacchābhattaṃ novaṭṭanakaṃ nāma	13941	
PA_tika-vin09_t:1394_13	natthī”ti vuttaṃ, taṃ yuttanti samantapāsādikāyaṃ vuttaṃ. Ucchuvikatīti ucchumhā	13941	
PA_tika-vin09_t:1394_14	nibbattā rasalasikādikā. Pakatattānaṃ paṭiniddesattā taṃ-saddassa tena pakatānaṃ	13941	
PA_tika-vin09_t:1394_15	bhesajjānaṃ eva gahaṇaṃ, na tesaṃ vatthūnanti āha “tāni bhesajjānī”tiādi. Na tesaṃ	13941	
PA_tika-vin09_t:1394_16	vatthūnīti tesaṃ sappiādīnaṃ kāraṇāni khīrādīni appaṭiggahetvāti attho.	13941	
PA_tika-vin09_t:1395_0	Vasātelanti “anujānāmi, bhikkhave, vasāni bhesajjāni acchavasaṃ macchavasaṃ susukāvasaṃ	1395	
PA_tika-vin09_t:1395_1	sūkaravasaṃ gadrabhavasa”nti evaṃ anuññātavasānaṃ telaṃ. Yānīti yāni bhesajjāni.	1395	
PA_tika-vin09_t:1395_2	“Anujānāmi, bhikkhave, vasāni bhesajjāni acchavasaṃ macchavasaṃ susukāvasaṃ sūkaravasaṃ	1395	
PA_tika-vin09_t:1395_3	gadrabhavasaṃ kāle paṭiggahitaṃ kāle nippakkaṃ kāle saṃsaṭṭhaṃ telaparibhogena paribhuñjitu”nti	1395	
PA_tika-vin09_t:1395_4	evaṃ telatthaṃ vasāpaṭiggahaṇassa anuññātattā “vasātelaṃ panā”tiādi vuttaṃ. Kāleti	1395	
PA_tika-vin09_t:1395_5	purebhattaṃ. Saṃsaṭṭhanti parissāvitaṃ. Tasmāti yasmā anuññātaṃ, tasmā. “Acchavasa”nti	1395	
PA_tika-vin09_t:1395_6	vacanena ṭhapetvā manussavasaṃ sabbesaṃ akappiyamaṃsānaṃ vasāya anuññātattā “ṭhapetvā	1395	
PA_tika-vin09_t:1395_7	manussavasa”nti vuttaṃ.	1395	
PA_tika-vin09_t:1396_0	Sāmaṃ pacitvāti kāleyeva sāmaṃ pacitvā. Nibbattitatelampīti kāleyeva attanā vivecitatelampi.	1396	
PA_tika-vin09_t:1396_1	Tividhampi cetaṃ kāleyeva vaṭṭati. Vuttampi cetaṃ “kāle ce, bhikkhave, paṭiggahitaṃ	1396	
PA_tika-vin09_t:1396_2	kāle nippakkaṃ kāle saṃsaṭṭhaṃ, taṃ ce paribhuñjeyya, anāpattī”ti. Pacchābhattaṃ	1396	
PA_tika-vin09_t:1396_3	pana paṭiggahetuṃ vā kātuṃ vā na vaṭṭatiyeva. Vuttampi cetaṃ “vikāle ce, bhikkhave,	1396	
PA_tika-vin09_t:1396_4	paṭiggahitaṃ vikāle nippakkaṃ vikāle saṃsaṭṭhaṃ, taṃ ce paribhuñjeyya, āpatti tiṇṇaṃ	1396	
PA_tika-vin09_t:1396_5	dukkaṭānaṃ. Kāle ce, bhikkhave, paṭiggahitaṃ vikāle nippakkaṃ vikāle saṃsaṭṭhaṃ,	1396	
PA_tika-vin09_t:1396_6	taṃ ce paribhuñjeyya, āpatti dvinnaṃ dukkaṭānaṃ. Kāle ce, bhikkhave, paṭiggahitaṃ	1396	
PA_tika-vin09_t:1396_7	kāle nippakkaṃ vikāle saṃsaṭṭhaṃ, taṃ ce paribhuñjeyya, āpatti dukkaṭassā”ti. “Sattāhaṃ	1396	
PA_tika-vin09_t:1396_8	nirāmisaparibhogena vaṭṭatī”ti iminā pana “kāle paṭiggahitaṃ kāle nippakkaṃ kāle	1396	
PA_tika-vin09_t:1396_9	saṃsaṭṭhaṃ telaparibhogena paribhuñjitu”nti idaṃ nirāmisaparibhogaṃ sandhāya vuttanti dasseti.	1396	
PA_tika-vin09_t:1397_0	Yaṃ panettha sukhumarajasadisaṃ maṃsaṃ vā nhāru vā aṭṭhi vā lohitaṃ vā hoti, taṃ	1397	
PA_tika-vin09_t:1397_1	abbohārikaṃ. Sace pana anupasampanno tāya paṭiggahitavasāya telaṃ katvā deti, taṃ	1397	
PA_tika-vin09_t:1397_2	kathanti āha “anupasampannenā”tiādi. Tadahūti yasmiṃ ahani paṭiggahitaṃ, tadahu.	1397	
PA_tika-vin09_t:1397_3	Pacchābhattato paṭṭhāya pana sattāhaṃ nirāmisameva vaṭṭati. Tatrāpi abbohārikaṃ abbohārikameva.	1397	
PA_tika-vin09_t:1397_4	Yāvakālikavatthūnaṃ aññesaṃ vatthuṃ pacituṃ na vaṭṭatīti sambandho. Tattha yāvakālikavatthūnanti	1397	
PA_tika-vin09_t:1397_5	yāvakālikaṃ vatthu etesanti yāvakālikavatthūni, tesaṃ, yāvakālikavatthumantānanti	1397	
PA_tika-vin09_t:1397_6	attho. Aññesanti vasātelato aññesaṃ sappiādīnaṃ. Vatthunti khīrādikaṃ yāvakālikabhūtaṃ	1397	
PA_tika-vin09_t:1397_7	vatthuṃ, pacituṃ na vaṭṭatiyeva, sāmaṃpākattāti adhippāyo.	1397	
PA_tika-vin09_t:1398_0	Nibbattitasappiṃ vāti yāvakālikavatthuto vivecitasappiṃ vā. Yathā tattha dadhigataṃ	1398	
PA_tika-vin09_t:1398_1	vā takkagataṃ vā khayaṃ gamissati, evaṃ jhāpitaṃ vāti attho. Navanītaṃ vāti takkabindūnipi	1398	
PA_tika-vin09_t:1398_2	dadhiguḷikāyopi apanetvā sudhotanavanītaṃ pacituṃ vaṭṭati sāmaṃpakkābhāvatoti adhippāyo.	1398	
PA_tika-vin09_t:1398_3	Yadi sayaṃpacitasattāhakālikena saddhiṃ āmisaṃ bhuñjati, taṃ āmisaṃ sayaṃpacitasattāhakālikena	1398	
PA_tika-vin09_t:1398_4	missitaṃ attano yāvakālikabhāvaṃ sattāhakālikena gaṇhāpeti. Tathā ca yāvakālikaṃ	1398	
PA_tika-vin09_t:1398_5	apakkampi sayaṃpakkabhāvaṃ upagacchatīti “taṃ pana tadahupurebhattampi sāmisaṃ paribhuñjituṃ	1398	
PA_tika-vin09_t:1398_6	na vaṭṭatī”ti vuttaṃ. Yathā sayaṃpakkasattāhakālikaṃ vasātelaṃ, sayaṃbhajjitasāsapādiyāvajīvikavatthūnaṃ	1398	
PA_tika-vin09_t:1398_7	telañca sāmisaṃ tadahupurebhattampi na vaṭṭati, tathā navanītasappīti veditabbaṃ. Vuttañca –	1398	
PA_tika-vin09_t:1399	“Yāvakālikaādīni, saṃsaṭṭhāni sahattanā;	139	
PA_tika-vin09_t:1400	Gāhāpayanti sabbhāva”nti ca;	140	
PA_tika-vin09_t:1401	“Teheva bhikkhunā pattaṃ, kappate yāvajīvikaṃ;	140	
PA_tika-vin09_t:1402	Nirāmisaṃva sattāhaṃ, sāmise sāmapākatā”ti ca.	140	
PA_tika-vin09_t:1403_0	Khīrāditoti ettha ādisaddena tilādīnaṃ gahaṇaṃ. Sāmisānipīti na kevalaṃ nirāmisānevāti	1403	
PA_tika-vin09_t:1403_1	attho. Pacchābhattato pana paṭṭhāya na vaṭṭantiyeva. Sattāhātikkamepi anāpatti savatthukānaṃ	1403	
PA_tika-vin09_t:1403_2	paṭiggahitattā. “Tāni paṭiggahetvā”ti hi vuttaṃ. Tenāha “pacchābhattato paṭṭhāyā”tiādi.	1403	
PA_tika-vin09_t:1403_3	Pacchābhattaṃ paṭiggahitakehi kataṃ pana abbhañjanādīsu upanetabbaṃ, purebhattampi	1403	
PA_tika-vin09_t:1403_4	ca uggahitakehi kataṃ. Ubhayesampi sattāhātikkamepi anāpatti. Antosattāheti sattāhabbhantare.	1403	
PA_tika-vin09_t:1403_5	Abbhañjanādīnanti ettha ādisaddena muddhanitelaarumakkhanagharadhūpanādīnaṃ gahaṇaṃ.	1403	
PA_tika-vin09_t:1403_6	Adhiṭṭhahitvāti “idāni na mayhaṃ ajjhoharaṇatthāya bhavissati, idaṃ sappi ca telañca	1403	
PA_tika-vin09_t:1403_7	vasā ca muddhanitelatthaṃ vā abbhañjanatthaṃ vā bhavissati, madhu arumakkhanatthaṃ	1403	
PA_tika-vin09_t:1403_8	vā phāṇitaṃ gharadhūpanatthaṃ vā bhavissatī”ti evaṃ cittaṃ uppādetvā.	1403	
PA_tika-vin09_t:1404_0	Ko panettha yāvakālikayāvajīvikavatthūsu visesoti āha “yāvajīvikānī”tiādi. Yāva aruṇassa	1404	
PA_tika-vin09_t:1404_1	uggamanā tiṭṭhatīti sattamadivase katatelaṃ sace yāva aruṇuggamanā tiṭṭhatīti attho.	1404	
PA_tika-vin09_t:1404_2	Pāḷiyaṃ anāgatasappiādīnanti ettha tāva migarohitādīnaṃ sappi pāḷiyaṃ anāgatasappi,	1404	
PA_tika-vin09_t:1404_3	tathā navanītaṃ, nāḷikeranimbakosambakaramandasāsapaādīnaṃ telaṃ pana pāḷiyaṃ anāgatatelaṃ,	1404	
PA_tika-vin09_t:1404_4	tathā madhukapupphaphāṇitaṃ pāḷiyaṃ anāgataphāṇitanti veditabbaṃ. Na sabbaṃ madhukapupphaphāṇitaṃ	1404	
PA_tika-vin09_t:1404_5	phāṇitagatikanti āha “sītudakenā”tiādi. Sītudakena katanti madhukapupphāni sītudake	1404	
PA_tika-vin09_t:1404_6	pakkhipitvā amadditvā puppharase udakagate sati taṃ udakaṃ gahetvā pacitvā kataṃ.	1404	
PA_tika-vin09_t:1404_7	“Phāṇitagatikamevā”ti iminā sattāhakālikanti dasseti, na pana nissaggiyavatthunti.	1404	
PA_tika-vin09_t:1404_8	Tasmā sattāhaṃ atikkāmayato dukkaṭanti veditabbaṃ. Vuttampi cetaṃ samantapāsādikāyaṃ	1404	
PA_tika-vin09_t:1404_9	sītudakena kataṃ madhukapupphaphāṇitaṃ purebhattaṃ sāmisaṃ vaṭṭati, pacchābhattato	1404	
PA_tika-vin09_t:1404_10	paṭṭhāya sattāhaṃ nirāmisameva, sattāhātikkame vatthugaṇanāya dukkaṭa”nti. Sace pana	14041	
PA_tika-vin09_t:1404_11	khīraṃ pakkhipitvā kataṃ, yāvakālikaṃ. Khaṇḍasakkharaṃ pana khīrajallikaṃ apanetvā	14041	
PA_tika-vin09_t:1404_12	sodhenti, tasmā vaṭṭati, ambajambupanasakadalikhajjuriciñcādīnaṃ sabbesaṃ yāvakālikaphalānaṃ	14041	
PA_tika-vin09_t:1404_13	phāṇitaṃ yāvakālikamevāti āha “ambaphāṇitādīni yāvakālikānī”ti.	14041	
PA_tika-vin09_t:1405_0	Kāyikaparibhogaṃ vaṭṭatīti kāyassa vā kāye aruno vā makkhanaṃ vaṭṭati, ajjhoharituṃ	1405	
PA_tika-vin09_t:1405_1	pana na vaṭṭati. Yanti sattāhātikkantaṃ bhesajjaṃ. Nirapekkho pariccajitvāti anapekkho	1405	
PA_tika-vin09_t:1405_2	sāmaṇerassa datvā. Tanti evaṃ pariccajitvā puna laddhabhesajjaṃ. Evañhi dinnaṃ bhesajjaṃ	1405	
PA_tika-vin09_t:1405_3	sace so sāmaṇero abhisaṅkharitvā vā anabhisaṅkharitvā vā tassa bhikkhuno dadeyya,	1405	
PA_tika-vin09_t:1405_4	gahetvā natthukammaṃ vā kātabbaṃ, aññaṃ vā kañci paribhogaṃ. Tenāha “ajjhoharitumpi	1405	
PA_tika-vin09_t:1405_5	vaṭṭatī”ti. Sace so bālo hoti, dātuṃ na jānāti, aññena bhikkhunā vattabbo “atthi	1405	
PA_tika-vin09_t:1405_6	te, sāmaṇera, bhesajja”nti, “āma, bhante, atthī”ti. “Āhara, therassa bhesajjaṃ karissāmā”ti,	1405	
PA_tika-vin09_t:1405_7	evampi vaṭṭati. Vatthugaṇanāyāti sappiādivatthugaṇanāya ceva sappipiṇḍādivatthugaṇanāya	1405	
PA_tika-vin09_t:1405_8	ca. Missitesu pana ekaṃ nissaggiyaṃ pācittiyaṃ. Ettha ca “idaṃ me, bhante, bhesajjaṃ	1405	
PA_tika-vin09_t:1405_9	sattāhātikkantaṃ nissaggiyaṃ, imāhaṃ saṅghassa nissajjāmī”ti nissajjanavidhānaṃ veditabbaṃ.	1405	
PA_tika-vin09_t:1406_0	Sādhāraṇapaññatti. Sattāhaṃ anatikkantepi atikkantasaññino ceva vematikassa ca dukkaṭaṃ.	1406	
PA_tika-vin09_t:1406_1	Atikkante anatikkantasaññinopi vematikassapi nissaggiyaṃ pācittiyameva, tathā anadhiṭṭhitāvissajjitānaṭṭhāvinaṭṭhādaḍḍhāviluttesu	1406	
PA_tika-vin09_t:1406_2	adhiṭṭhitādisaññino. Antosattāhaṃ adhiṭṭhite, vissajjite, naṭṭhe, vinaṭṭhe, daḍḍhe,	1406	
PA_tika-vin09_t:1406_3	acchinne, vissāsena gahite ummattakādīnañca anāpatti. Ācāravipatti. Sappiādīnaṃ attano	1406	
PA_tika-vin09_t:1406_4	santakatā, gaṇanupagatā, sattāhātikkamoti imānettha tīṇi aṅgāni. Kathinasamuṭṭhānaṃ,	1406	
PA_tika-vin09_t:1406_5	akiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammaṃ, vacīkammaṃ, ticittaṃ,	1406	
PA_tika-vin09_t:1406_6	tivedanaṃ. Tenāha “sesaṃ cīvaravaggassa paṭhamasikkhāpade vuttanayeneva veditabba”nti.	1406	
PA_tika-vin09_t:1407	Bhesajjasikkhāpadavaṇṇanā niṭṭhitā.	140	
PA_tika-vin09_t:1408	4. Vassikasāṭikasikkhāpadavaṇṇanā	140	
PA_tika-vin09_t:1409_0	Pacchimamāsassa paṭhamadivasato paṭṭhāyāti jeṭṭhamūlapuṇṇamāsiyā pacchimapāṭipadadivasato	1409	
PA_tika-vin09_t:1409_1	paṭṭhāya. Tāvāti tāva parimāṇe kāle. Jeṭṭhamūlapuṇṇamāsiyā pacchimapāṭipadadivasato	1409	
PA_tika-vin09_t:1409_2	paṭṭhāya yāva kattikapuṇṇamā, imasmiṃ pañcamāseti attho. Kālo vassikasāṭikāyātiādināti	1409	
PA_tika-vin09_t:1409_3	ettha ādisaddena “samayo vassikasāṭikāya, aññepi manussā vassikasāṭikacīvaraṃ dentī”ti	1409	
PA_tika-vin09_t:1409_4	imesaṃ gahaṇaṃ. Detha me vassikasāṭikacīvarantiādikāyāti ettha ādisaddena pana “āharatha	1409	
PA_tika-vin09_t:1409_5	me vassikasāṭikacīvaraṃ, parivattetha me vassikasāṭikacīvaraṃ, cetāpetha me vassikasāṭikacīvara”nti	1409	
PA_tika-vin09_t:1409_6	imesaṃ gahaṇaṃ. Attano aññātakaappavāritesu tadubhayaṃ karontassa kiṃ hotīti āha	1409	
PA_tika-vin09_t:1409_7	“aññātakaappavāritaṭṭhāne”tiādi. “Vattabhede dukkaṭa”nti idaṃ vassikasāṭikaṃ pubbe	1409	
PA_tika-vin09_t:1409_8	adente sandhāya vuttaṃ. Ye pana pubbepi denti, tesu vattabhedo natthi. Vuttañhi samantapāsādikāyaṃ	1409	
PA_tika-vin09_t:1409_9	“ye manussā pubbepi vassikasāṭikacīvaraṃ denti, ime pana sacepi attano aññātakaappavāritā	1409	
PA_tika-vin09_t:1409_10	honti, vattabhedo natthi tesu satuppādakaraṇassa anuññātattā”ti. Aññātakaviññattisikkhāpadena	14091	
PA_tika-vin09_t:1409_11	nissaggiyaṃ pācittiyanti “yo pana bhikkhu aññātakaṃ gahapatiṃ vā gahapatāniṃ vā cīvaraṃ	14091	
PA_tika-vin09_t:1409_12	viññāpeyya aññatra samayā, nissaggiyaṃ pācittiya”nti iminā sikkhāpadena nissaggiyaṃ	14091	
PA_tika-vin09_t:1409_13	pācittiyaṃ. Idaṃ pana pakatiyā vassikasāṭikadāyakesupi hotiyeva.	14091	
PA_tika-vin09_t:1410_0	Gimhānaṃ pacchimaddhamāsassa paṭhamadivasato paṭṭhāyāti ettha jeṭṭhamūlakāḷapakkhūposathassa	1410	
PA_tika-vin09_t:1410_1	pacchimapāṭipadadivasato paṭṭhāya yāva āsāḷhipuṇṇamā, ayamaddhamāso gimhānaṃ pacchimaddhamāso	1410	
PA_tika-vin09_t:1410_2	nāma, tassa paṭhamadivasato paṭṭhāyāti attho, addhamāsassa paṭhamapāṭipadadivasato	1410	
PA_tika-vin09_t:1410_3	paṭṭhāyāti vuttaṃ hoti. Kattikamāsassa pacchimadivaso nāma pacchimakattikamāsassa	1410	
PA_tika-vin09_t:1410_4	puṇṇamā. Ettāvatāti “māso seso gimhānanti bhikkhunā vassikasāṭikacīvaraṃ pariyesitabbaṃ,	1410	
PA_tika-vin09_t:1410_5	addhamāso seso gimhānanti katvā nivāsetabba”nti ettakena gaṇanena. Pariyesanakkhettanti	1410	
PA_tika-vin09_t:1410_6	pariyesanassa khettaṃ. Etasmiñhi māse vassikasāṭikaṃ aladdhaṃ pariyesituṃ vaṭṭati.	1410	
PA_tika-vin09_t:1410_7	Karaṇanivāsanakkhettampīti karaṇakkhettañceva nivāsanakkhettañca. Pi-saddena pariyesanakkhettaṃ	1410	
PA_tika-vin09_t:1410_8	sampiṇḍeti. Etasmiñhi addhamāse pariyesituṃ, kātuṃ, nivāsetuñca vaṭṭati, adhiṭṭhātuṃyeva	1410	
PA_tika-vin09_t:1410_9	na vaṭṭati. Yaṃ pana samantapāsādikāyaṃ katthaci potthake “jeṭṭhamūlapuṇṇamāsiyā	1410	
PA_tika-vin09_t:1410_10	pacchimapāṭipadadivasato paṭṭhāya yāva kālapakkhuposatho, ayameko addhamāso pariyesanakkhettañceva	14101	
PA_tika-vin09_t:1410_11	karaṇakkhettañca. Etasmiñhi antare vassikasāṭikaṃ aladdhaṃ pariyesituṃ, laddhaṃ kātuñca	14101	
PA_tika-vin09_t:1410_12	vaṭṭati, nivāsetuṃ, adhiṭṭhātuñca na vaṭṭatī”ti vacanaṃ dissati, taṃ pamādalikhitaṃ	14101	
PA_tika-vin09_t:1410_13	mātikāya virodhatoti daṭṭhabbaṃ. “Addhamāso seso gimhānanti katvā nivāsetabba”nti	14101	
PA_tika-vin09_t:1410_14	hi pāḷi. Sabbampīti pariyesanaṃ, karaṇaṃ, nivāsanaṃ, adhiṭṭhānañcāti sabbampi. Iminā	14101	
PA_tika-vin09_t:1410_15	ime cattāro māsā pariyesanakaraṇanivāsanādhiṭṭhānānaṃ catunnampi khettanti dasseti.	14101	
PA_tika-vin09_t:1410_16	Etesu hi catūsu māsesu aladdhaṃ pariyesituṃ, laddhaṃ kātuṃ, nivāsetuṃ, adhiṭṭhātuñca vaṭṭati.	14101	
PA_tika-vin09_t:1411_0	Vassaṃ ukkaḍḍhīyatīti saṃvaccharaṃ uddhaṃ kaḍḍhīyati vaḍḍhīyati, āruyhatīti attho,	1411	
PA_tika-vin09_t:1411_1	vassānassa paṭhamamāsaṃ ukkaḍḍhitvā gimhānaṃ pacchimamāsameva karontīti vuttaṃ hoti.	1411	
PA_tika-vin09_t:1411_2	Vassūpanāyikadivase adhiṭṭhātabbāti vassānato pubbeyeva dasāhassa atikkantattā vassūpanāyikadivaseyeva	1411	
PA_tika-vin09_t:1411_3	adhiṭṭhātabbā. Tañhi divasaṃ atikkāmetuṃ na vaṭṭati. Antovasse pana laddhā ceva niṭṭhitā	1411	
PA_tika-vin09_t:1411_4	ca tasmiṃyeva antovasse laddhadivasato paṭṭhāya dasāhaṃ nātikkāmetabbā, dasāhātikkame	1411	
PA_tika-vin09_t:1411_5	niṭṭhitā pana tadaheva adhiṭṭhātabbā. Dasāhe appahonte cīvarakālaṃ nātikkāmetabbā.	1411	
PA_tika-vin09_t:1411_6	Ayaṃ tāva katāya parihāro. Akatāya pana ko parihāroti āha “sace”tiādi. Ekāhampi na	1411	
PA_tika-vin09_t:1411_7	labhati ito aññassa parihārassābhāvatoti adhippāyo.	1411	
PA_tika-vin09_t:1412_0	So kuto hotīti āha “yāva hemantassa paṭhamadivaso”ti, jeṭṭhamūlapuṇṇamāsito paṭṭhāya	1412	
PA_tika-vin09_t:1412_1	yāva kattikapuṇṇamāsiyā pacchimapāṭipadadivaso, tāvāti attho. Etesu sattasu piṭṭhisamayamāsesūti	1412	
PA_tika-vin09_t:1412_2	paṭilomakkamena vuttesu kattikapuṇṇamāsiyā pacchimapāṭipadādīsu jeṭṭhamūlapuṇṇamāsāvasānesu	1412	
PA_tika-vin09_t:1412_3	etesu sattasu piṭṭhisamayanāmakesu māsesu. Satuppādakaraṇenāti “kālo vassikasāṭikāyā”tiādinā	1412	
PA_tika-vin09_t:1412_4	nayena satuppādakaraṇena. Viññāpentassāti “detha me vassikasāṭikacīvara”ntiādinā	1412	
PA_tika-vin09_t:1412_5	nayena viññattiṃ karontassa. Tena sikkhāpadena anāpattīti aññātakaviññattisikkhāpadena	1412	
PA_tika-vin09_t:1412_6	anāpatti, iminā pana sikkhāpadena āpattiyeva asamayattā. Vuttañhetaṃ bhadantabuddhadattācariyena –	1412	
PA_tika-vin09_t:1413	“Katvā pana satuppādaṃ, vassasāṭikacīvaraṃ;	141	
PA_tika-vin09_t:1414	Nipphādentassa bhikkhussa, samaye piṭṭhisammate.	141	
PA_tika-vin09_t:1415	“Hoti nissaggiyāpatti, ñātakāññātakādino;	141	
PA_tika-vin09_t:1416	Tesuyeva ca viññattiṃ, katvā nipphādane tathā”ti.	141	
PA_tika-vin09_t:1417_0	Ettha ca “idaṃ me, bhante, vassikasāṭikacīvaraṃ atirekamāse sese gimhāne pariyiṭṭhaṃ	1417	
PA_tika-vin09_t:1417_1	atirekaddhamāse sese gimhāne katvā paridahitaṃ nissaggiya”nti iminā nayena nissajjanavidhānaṃ veditabbaṃ.	1417	
PA_tika-vin09_t:1418_0	Vassikasāṭikapariyesanavatthusminti paṭikacceva vassikasāṭikapariyesanavatthusmiṃ.	1418	
PA_tika-vin09_t:1418_1	Tikapācittiyanti atirekamāsaddhamāsesu atirekasaññivematikaūnakasaññīnaṃ pariyesananivāsanavasena	1418	
PA_tika-vin09_t:1418_2	tīṇi pācittiyāni, ekasesaniddeso cāyaṃ, sāmaññaniddeso vā. Ūnakamāsaddhamāsesūti	1418	
PA_tika-vin09_t:1418_3	ūnakamāse ceva ūnakaddhamāse ca. Atirekasaññino, vematikassa vā dukkaṭanti ettha	1418	
PA_tika-vin09_t:1418_4	“pariyesananivāsanaṃ karontassā”ti pāṭhaseso. Idaṃ vuttaṃ hoti – “ūnakamāse sese	1418	
PA_tika-vin09_t:1418_5	gimhāne atirekasaññino, vematikassa vā pariyesantassa dukkaṭaṃ, ūnakaddhamāse sese	1418	
PA_tika-vin09_t:1418_6	gimhāne ca atirekasaññino, vematikassa vā nivāsentassa dukkaṭa”nti. “Tathā”ti iminā	1418	
PA_tika-vin09_t:1418_7	dukkaṭaṃ atidisati, tañca dukkaṭaṃ udakaphusitagaṇanāya akatvā nhānapariyosānavasena	1418	
PA_tika-vin09_t:1418_8	payoge payoge kāretabbaṃ, tañca kho vivaṭaṅgaṇe ākāsato patitaudakeneva nhāyantassa,	1418	
PA_tika-vin09_t:1418_9	na nhānakoṭṭhakavāpiādīsu ghaṭehi āsittūdakena nhāyantassa. Tenevāha “satiyā vassikasāṭikāyā”tiādi.	1418	
PA_tika-vin09_t:1418_10	Pokkharaṇiyādīsu pana naggassa nhāyantassa anāpattīti sambandho, pokkharaṇiyādīsu	14181	
PA_tika-vin09_t:1418_11	pana satiyāpi vassikasāṭikāya naggassa nhāyantassa natthi dukkaṭāpattīti attho.	14181	
PA_tika-vin09_t:1419_0	Evaṃ antarāpattiyā anāpattiṃ dassetvā idāni nissaggiyena anāpattiṃ dassetuṃ “acchinnacīvarassā”tiādi	1419	
PA_tika-vin09_t:1419_1	vuttaṃ. Tattha acchinnacīvarassāti acchinnasesacīvarassa. Tassāpi asamaye nivāsato	1419	
PA_tika-vin09_t:1419_2	anāpatti. Esa nayo naṭṭhacīvarassa vāti etthāpi. Yathā cettha nivāsentānaṃ tesaṃ	1419	
PA_tika-vin09_t:1419_3	anāpatti, evaṃ tattha pariyesantānampīti daṭṭhabbaṃ. Ettha pana mahagghavassikasāṭikaṃ	1419	
PA_tika-vin09_t:1419_4	ṭhapetvā nhāyantassa corūpaddavo āpadā nāmāti āha “anivattha”ntiādi. Āpadāsu vā nivāsayatoti	1419	
PA_tika-vin09_t:1419_5	āpadāsu vijjamānāsu asamaye nivāsentassa. Yaṃ pana samantapāsādikāyaṃ “acchinnacīvarassāti	1419	
PA_tika-vin09_t:1419_6	etaṃ vassikasāṭikaṃyeva sandhāya vuttaṃ. Tesañhi naggānaṃ kāyovassāpane anāpatti.	1419	
PA_tika-vin09_t:1419_7	Ettha ca mahagghavassikasāṭikaṃ nivāsetvā nhāyantassa corūpaddavo āpadā nāmā”ti acchinnacīvarādino	1419	
PA_tika-vin09_t:1419_8	nissaggiyena anāpattiṃ adassetvā naggassa nhāyato dukkaṭeneva anāpattidassanaṃ, taṃ	1419	
PA_tika-vin09_t:1419_9	yuttaṃ viya na dissati. Sabbasikkhāpadesu hi mūlāpattiyā eva āpattippasaṅge anāpattidassanatthaṃ	1419	
PA_tika-vin09_t:1419_10	anāpattivāro ārabhīyati, na antarāpattiyāti, tasmā upaparikkhitabbaṃ. Sacīvaratāti	14191	
PA_tika-vin09_t:1419_11	antaravāsakauttarāsaṅgehi sacīvaratā.	14191	
PA_tika-vin09_t:1420	Vassikasāṭikasikkhāpadavaṇṇanā niṭṭhitā.	142	
PA_tika-vin09_t:1421	5. Cīvaraacchindanasikkhāpadavaṇṇanā	142	
PA_tika-vin09_t:1422_0	“Datvā”ti yaṃ kiñci paccāsīsamānasseva dānamiha adhippetaṃ, na nissaṭṭhadānanti āha	1422	
PA_tika-vin09_t:1422_1	“veyyāvaccādīnī”tiādi. Sakasaññāyāti “saka”nti saññāya. Iminā pārājikābhāvaṃ dasseti.	1422	
PA_tika-vin09_t:1422_2	Cajitvā dinnampi hi sakasaññāya gaṇhato natthi pārājikaṃ. Acchindantassāti ekato	1422	
PA_tika-vin09_t:1422_3	abaddhāni, visuṃ ṭhapitāni ca bahūni acchindato, “saṅghāṭiṃ āhara, uttarāsaṅgaṃ āharā”ti	1422	
PA_tika-vin09_t:1422_4	evaṃ āharāpayato ca. Tenāha “vatthugaṇanāya āpattiyo”ti. “Mayā dinnāni sabbāni āharā”ti	1422	
PA_tika-vin09_t:1422_5	vadatopi ekavacaneneva sambahulā āpattiyo. Ekaṃ cīvaraṃ pana ekābaddhāni ca bahūni	1422	
PA_tika-vin09_t:1422_6	acchindato ekā āpatti. “Acchindā”ti āṇattiyā dukkaṭanti “mayā dinnāni sabbāni gaṇhā”ti	1422	
PA_tika-vin09_t:1422_7	āṇattiyā ekaṃ dukkaṭaṃ, acchinnesu pana ekavacaneneva sambahulā pācittiyo. Tenāha	1422	
PA_tika-vin09_t:1422_8	“acchinnesu vatthugaṇanāya āpattiyo”ti. Acchinnesūti tenāṇattena acchinnesu cīvaresu.	1422	
PA_tika-vin09_t:1422_9	Yattha pana potthakesu “acchinnesu yattakāni āṇattāni, tesaṃ gaṇanāya āpattiyo”ti	1422	
PA_tika-vin09_t:1422_10	pāṭho, tattha yattakāni āṇattānīti yattakāni cīvarāni gaṇhituṃ āṇattānīti attho.	14221	
PA_tika-vin09_t:1422_11	Yaṃ pana samantapāsādikāyaṃ “cīvaraṃ ‘gaṇhā’ti āṇāpeti, ekaṃ dukkaṭaṃ. Āṇatto bahūni	14221	
PA_tika-vin09_t:1422_12	gaṇhāti, ekaṃ pācittiya”nti vuttaṃ, taṃ ekābaddhaṃ sandhāya. Evañca katvā samantapāsādikāya	14221	
PA_tika-vin09_t:1422_13	saddhiṃ imāya aṭṭhakathāya na koci virodho. Sace pana “saṅghāṭiṃ gaṇha, uttarāsaṅgaṃ	14221	
PA_tika-vin09_t:1422_14	gaṇhā”ti āṇāpeti, vācāya vācāya dukkaṭaṃ. Acchinnesu vatthugaṇanāya āpattiyo. Ettha	14221	
PA_tika-vin09_t:1422_15	ca “idaṃ me, bhante, cīvaraṃ bhikkhussa sāmaṃ datvā acchinnaṃ nissaggiya”nti iminā	14221	
PA_tika-vin09_t:1422_16	nayena nissajjanavidhānaṃ veditabbaṃ.	14221	
PA_tika-vin09_t:1423_0	Tikapācittiyanti upasampanne upasampannasaññivematikaanupasampannasaññīnaṃ vasena	1423	
PA_tika-vin09_t:1423_1	tīṇi pācittiyāni. Aññaṃ parikkhāranti pattādiṃ aññaṃ parikkhāraṃ, antamaso sūcimpīti	1423	
PA_tika-vin09_t:1423_2	attho. Na kevalaṃ anupasampannassa cīvaraṃyeva acchindato dukkaṭanti āha “anupasampannassa	1423	
PA_tika-vin09_t:1423_3	cā”tiādi. Tattha yaṃ kiñcīti cīvaraṃ vā hotu, pattādi, yaṃ kiñci parikkhāraṃ vā.	1423	
PA_tika-vin09_t:1423_4	Tassa vissāsaṃ gaṇhantassāti yassa dinnaṃ, tassa vissāsena gaṇhantassa, tatiyatthe	1423	
PA_tika-vin09_t:1423_5	cetaṃ upayogavacanaṃ. Upasampannatāti acchindanasamaye upasampannabhāvo. Kiñcāpi	1423	
PA_tika-vin09_t:1423_6	upasampannabhāvo pāḷiyaṃ, mātikaṭṭhakathāyañca dānaggahaṇesu dissati, tathāpi anupasampannakāle	1423	
PA_tika-vin09_t:1423_7	cīvaraṃ datvā upasampannakāle acchindantassa āpattito acchindanakāleyeva upasampannatā aṅganti veditabbaṃ.	1423	
PA_tika-vin09_t:1424	Cīvaraacchindanasikkhāpadavaṇṇanā niṭṭhitā.	142	
PA_tika-vin09_t:1425	6. Suttaviññattisikkhāpadavaṇṇanā	142	
PA_tika-vin09_t:1426_0	Chabbidhaṃ khomasuttādinti “suttaṃ nāma cha suttāni khomaṃ kappāsikaṃ koseyyaṃ kambalaṃ	1426	
PA_tika-vin09_t:1426_1	sāṇaṃ bhaṅga”nti evaṃ vuttaṃ chabbidhaṃ khomasuttādiṃ. Tattha khomanti khomavākehi	1426	
PA_tika-vin09_t:1426_2	katasuttaṃ. Kappāsikanti kappāsato nibbattaṃ. Koseyyanti kosiyaṃsūhi kantitvā katasuttaṃ.	1426	
PA_tika-vin09_t:1426_3	Kambalanti eḷakalomasuttaṃ. Sāṇanti sāṇavākena katasuttaṃ. Bhaṅganti pāṭekkaṃ vākasuttamevāti	1426	
PA_tika-vin09_t:1426_4	eke. Pañcahipi missetvā katasuttaṃ pana “bhaṅga”nti veditabbaṃ. Tesaṃ anulomanti	1426	
PA_tika-vin09_t:1426_5	tesaṃ khomādīnaṃ anulomaṃ dukūlaṃ pattuṇṇaṃ somārapaṭṭaṃ cīnapaṭṭaṃ iddhijaṃ devadinnanti chabbidhaṃ suttaṃ.	1426	
PA_tika-vin09_t:1427_0	Turīti vāyanūpakaraṇo eko daṇḍo, vītavītaṭṭhānaṃ yattha saṃharitvā ṭhapenti. Vemanti	1427	
PA_tika-vin09_t:1427_1	vāyanūpakaraṇo eko daṇḍo, suttaṃ pavesetvā yena ākoṭento ghanabhāvaṃ sampādenti.	1427	
PA_tika-vin09_t:1427_2	Tassa sabbappayogesu dukkaṭanti tantavāyassa ye te turivemasajjanādikā payogā, tesu	1427	
PA_tika-vin09_t:1427_3	sabbesu payogesu bhikkhussa dukkaṭaṃ, tassa tantavāyassa payoge payoge bhikkhussa	1427	
PA_tika-vin09_t:1427_4	dukkaṭanti vuttaṃ hoti. Turiādīnaṃ abhāve tesaṃ karaṇatthaṃ vāsipharasuādīnaṃ maggananisānarukkhacchedanādisabbappayogepi	1427	
PA_tika-vin09_t:1427_5	eseva nayo. Tantūnaṃ attano santakattā vītavītaṭṭhānaṃ paṭiladdhameva hotīti āha	1427	
PA_tika-vin09_t:1427_6	“paṭilābhena nissaggiyaṃ hotī”ti, vikappanupagapacchimacīvarappamāṇe vīte nissaggiyaṃ	1427	
PA_tika-vin09_t:1427_7	hotīti vuttaṃ hoti. Teneva vakkhati “dīghato vidatthimatte, tiriyañca hatthamatte	1427	
PA_tika-vin09_t:1427_8	vīte nissaggiyaṃ pācittiya”nti. Ettha ca “idaṃ me, bhante, cīvaraṃ sāmaṃ suttaṃ viññāpetvā	1427	
PA_tika-vin09_t:1427_9	tantavāyehi vāyāpitaṃ nissaggiya”nti iminā nayena nissajjanavidhānaṃ veditabbaṃ.	1427	
PA_tika-vin09_t:1428_0	Tenevāti viññāpitatantavāyeneva. Evaṃ idha dukkaṭanti idhāpi tantavāyeneva dīghato	1428	
PA_tika-vin09_t:1428_1	vidatthimatte, tiriyaṃ hatthamatte vīte dukkaṭanti attho. Akappiyasuttamayeti viññāpitasuttamaye.	1428	
PA_tika-vin09_t:1428_2	Itarasminti aviññattisuttamaye paricchede. Tato ce ūnatarāti vuttappamāṇato ce ūnatarā,	1428	
PA_tika-vin09_t:1428_3	antamaso acchimaṇḍalappamāṇāpīti adhippāyo. Kappiyatantavāyenapi akappiyasuttaṃ vāyāpentassa	1428	
PA_tika-vin09_t:1428_4	yathā pubbe nissaggiyaṃ, evamidha dukkaṭaṃ. Teneva kappiyañca akappiyañca suttaṃ	1428	
PA_tika-vin09_t:1428_5	vāyāpentassa sace pacchimacīvarappamāṇā vā ūnakā vā akappiyasuttaparicchedā honti,	1428	
PA_tika-vin09_t:1428_6	tesu paricchedagaṇanāya dukkaṭaṃ. Kappiyasuttaparicchedesu anāpatti. Atha ekantarikena	1428	
PA_tika-vin09_t:1428_7	vā suttena, dīghato vā kappiyaṃ tiriyaṃ akappiyaṃ katvā vītaṃ hoti, pamāṇayutte paricchede	1428	
PA_tika-vin09_t:1428_8	paricchede dukkaṭaṃ.	1428	
PA_tika-vin09_t:1429_0	Yadi pana dve tantavāyā honti eko kappiyo eko akappiyo, suttañca akappiyaṃ, te ce	1429	
PA_tika-vin09_t:1429_1	vārena vinanti, akappiyatantavāyena vīte pamāṇayutte paricchede paricchede pācittiyaṃ,	1429	
PA_tika-vin09_t:1429_2	ūnatare dukkaṭaṃ. Itarena vīte ubhayattha dukkaṭaṃ. Sace dvepi vemaṃ gahetvā ekato	1429	
PA_tika-vin09_t:1429_3	vinanti, pamāṇayutte paricchede paricchede pācittiyaṃ. Atha suttaṃ kappiyaṃ, cīvarañca	1429	
PA_tika-vin09_t:1429_4	kedārabaddhādīhi saparicchedaṃ, akappiyatantavāyena vīte paricchede paricchede dukkaṭaṃ,	1429	
PA_tika-vin09_t:1429_5	itarena vīte anāpatti. Sace dvepi ekato vinanti, pamāṇayutte paricchede paricchede	1429	
PA_tika-vin09_t:1429_6	dukkaṭaṃ. Atha suttampi kappiyañca akappiyañca, te ce vārena vinanti, akappiyatantavāyena	1429	
PA_tika-vin09_t:1429_7	akappiyasuttamayesu pacchimacīvarappamāṇesu paricchedesu vītesu paricchedagaṇanāya	1429	
PA_tika-vin09_t:1429_8	pācittiyaṃ, ūnataresu kappiyasuttamayesu ca dukkaṭaṃ. Kappiyatantavāyena akappiyasuttamayesu	1429	
PA_tika-vin09_t:1429_9	pamāṇayuttesu vā ūnakesu vā dukkaṭameva, kappiyasuttamayesu anāpatti.	1429	
PA_tika-vin09_t:1430_0	Atha ekantarikena vā suttena, dīghato vā akappiyaṃ tiriyaṃ akappiyaṃ katvā vinanti,	1430	
PA_tika-vin09_t:1430_1	ubhopi vā te vemaṃ gahetvā ekato vinanti, aparicchede cīvare pamāṇayutte paricchede	1430	
PA_tika-vin09_t:1430_2	paricchede dukkaṭaṃ, saparicchede paricchedavasena dukkaṭāni. Tenāha “eteneva upāyenā”tiādi.	1430	
PA_tika-vin09_t:1431_0	Ettha ca tantavāyo tāva aññātakaappavāritato viññattiyā laddho akappiyo, seso kappiyo.	1431	
PA_tika-vin09_t:1431_1	Suttampi sāmaṃ viññāpitaṃ akappiyaṃ, sesaṃ, ñātakādivasena uppannañca kappiyanti	1431	
PA_tika-vin09_t:1431_2	veditabbaṃ. Tikapācittiyanti vāyāpite vāyāpitasaññivematikaavāyāpitasaññīnaṃ vasena	1431	
PA_tika-vin09_t:1431_3	tīṇi pācittiyāni. Cīvaratthāya viññāpitasuttanti sāmaṃ vā aññena vā cīvaratthāya	1431	
PA_tika-vin09_t:1431_4	viññāpitasuttaṃ. Kiñcāpi pāḷiyaṃ “sāmaṃ suttaṃ viññāpetvā”ti vuttaṃ, tathāpi idha	1431	
PA_tika-vin09_t:1431_5	“cīvaratthāya sāmaṃ viññāpitasutta”nti avatvā kevalaṃ “cīvaratthāya viññāpitasutta”nti	1431	
PA_tika-vin09_t:1431_6	aṅgesu vuttattā aññena cīvaratthāya viññāpitasuttampi saṅgahaṃ gacchatīti veditabbaṃ.	1431	
PA_tika-vin09_t:1431_7	Akappiyaviññattiyāti “cīvaraṃ me, āvuso, vāyathā”ti evaṃbhūtāya akappiyaviññattiyā.	1431	
PA_tika-vin09_t:1432	Suttaviññattisikkhāpadavaṇṇanā niṭṭhitā.	143	
PA_tika-vin09_t:1433	7. Mahāpesakārasikkhāpadavaṇṇanā	143	
PA_tika-vin09_t:1434_0	Cīvarasāmikehi pubbe appavārito hutvāti “kīdisena te, bhante, cīvarena attho, kīdisaṃ	1434	
PA_tika-vin09_t:1434_1	te cīvaraṃ vāyāpemi, vada, bhante, yadicchasī”ti cīvarasāmikehi pubbe avutto hutvā.	1434	
PA_tika-vin09_t:1434_2	Ettha ca āyatādīhi tīhi suttavaḍḍhanākārena saha vāyanākāraṃ dasseti, suvītādīhi	1434	
PA_tika-vin09_t:1434_3	catūhi vāyanākārameva. “Kiñcimattaṃ anupadajjeyyāmā”tiādi tassa kattabbākāramattadassanaṃ,	1434	
PA_tika-vin09_t:1434_4	na pana aṅgadassanaṃ suttavaḍḍhanavaseneva āpajjitabbattāti āha “na bhikkhuno piṇḍapātadānamattenā”tiādi.	1434	
PA_tika-vin09_t:1434_5	Ettha ca “idaṃ me, bhante, cīvaraṃ pubbe appavāritena aññātakassa gahapatikassa tantavāye	1434	
PA_tika-vin09_t:1434_6	upasaṅkamitvā cīvare vikappaṃ āpannaṃ nissaggiya”nti iminā nayena nissajjanavidhānaṃ	1434	
PA_tika-vin09_t:1434_7	veditabbaṃ. Tikapācittiyanti aññātake aññātakasaññivematikañātakasaññīnaṃ vasena tīṇi pācittiyāni.	1434	
PA_tika-vin09_t:1435	Mahāpesakārasikkhāpadavaṇṇanā niṭṭhitā.	143	
PA_tika-vin09_t:1436	8. Accekacīvarasikkhāpadavaṇṇanā	143	
PA_tika-vin09_t:1437_0	Paṭhamapadassāti “dasāhānāgata”nti padassa. Purimanayenevāti accantasaṃyogavaseneva.	1437	
PA_tika-vin09_t:1437_1	Tāni divasānīti tesu divasesu. Accantamevāti nirantarameva, tesu dasāhesu yattha	1437	
PA_tika-vin09_t:1437_2	katthaci divaseti vuttaṃ hoti. Pavāraṇāmāsassāti pubbakattikamāsassa. So hi idha	1437	
PA_tika-vin09_t:1437_3	paṭhamapavāraṇāyogato “pavāraṇāmāso”ti vutto. Juṇhapakkhapañcamito paṭṭhāyāti sukkapakkhapañcamiṃ	1437	
PA_tika-vin09_t:1437_4	ādiṃ katvā. Pavāraṇāmāsassa juṇhapakkhapañcamitoti vā pavāraṇāmāsassa pakāsanato	1437	
PA_tika-vin09_t:1437_5	purimassa juṇhapakkhassa pañcamito paṭṭhāyāti attho. Yo panettha “kāmañcesa ‘dasāhaparamaṃ	1437	
PA_tika-vin09_t:1437_6	atirekacīvaraṃ dhāretabba’nti imināva siddho, aṭṭhuppattivasena pana apubbaṃ viya	1437	
PA_tika-vin09_t:1437_7	atthaṃ dassetvā sikkhāpadaṃ ṭhapita”nti pāṭho dissati, so pamādapāṭho “dasāhānāgata”nti	1437	
PA_tika-vin09_t:1437_8	iminā virodhatoti daṭṭhabbaṃ. Kiñca “juṇhapakkhapañcamito paṭṭhāyā”ti vuttattā aṭṭhakathāyeva	1437	
PA_tika-vin09_t:1437_9	pubbāparavirodhopi siyā.	1437	
PA_tika-vin09_t:1438_0	Accekacīvaranti accāyikacīvaraṃ vuccati, so ca accāyikabhāvo dāyakassa gamikādibhāvenāti	1438	
PA_tika-vin09_t:1438_1	dassetuṃ “gamikagilānagabbhiniabhinavuppannasaddhānaṃ puggalāna”ntiādi vuttaṃ. Tattha	1438	
PA_tika-vin09_t:1438_2	gamiko nāma “senāya vā gantukāmo hoti, pavāsaṃ vā gantukāmo hotī”ti vutto. Aññatarena	1438	
PA_tika-vin09_t:1438_3	“vassāvāsikaṃ dassāmī”ti evaṃ ārocetvā dinnanti gamikādīnaṃ aññatarena gamanādīhi	1438	
PA_tika-vin09_t:1438_4	kāraṇehi dātukāmena dūtaṃ vā pesetvā, sayaṃ vā āgantvā “vassāvāsikaṃ dassāmī”ti evaṃ	1438	
PA_tika-vin09_t:1438_5	ārocetvā dinnaṃ cīvaraṃ. Ettha ca “idaṃ me, bhante, accekacīvaraṃ cīvarakālasamayaṃ	1438	
PA_tika-vin09_t:1438_6	atikkāmitaṃ nissaggiya”nti iminā nayena nissajjanavidhānaṃ veditabbaṃ.	1438	
PA_tika-vin09_t:1439_0	Sesanti “sādhāraṇapaññattī”tiādikaṃ. Ayaṃ pana viseso – tattha atirekacīvare atirekacīvarasaññiādino	1439	
PA_tika-vin09_t:1439_1	dasāhātikkamo, idha accekacīvare accekacīvarasaññiādino cīvarakālātikkamo. Tathā	1439	
PA_tika-vin09_t:1439_2	anaccekacīvare accekacīvarasaññino, vematikassa ca dukkaṭaṃ. Jātippamāṇasampannassa	1439	
PA_tika-vin09_t:1439_3	accekacīvarassa attano santakatā, dasāhānāgatāya kattikatemāsikapuṇṇamāya uppannabhāvo,	1439	
PA_tika-vin09_t:1439_4	anadhiṭṭhitaavikappitatā, cīvarakālātikkamoti caturaṅgabhāvova ettha viseso.	1439	
PA_tika-vin09_t:1440	Accekacīvarasikkhāpadavaṇṇanā niṭṭhitā.	144	
PA_tika-vin09_t:1441	9. Sāsaṅkasikkhāpadavaṇṇanā	144	
PA_tika-vin09_t:1442_0	Upasampajjantiādīsu viyāti “paṭhamaṃ jhānaṃ upasampajja viharatī”ti imassa vibhaṅge	1442	
PA_tika-vin09_t:1442_1	“upasampajjā”ti uddharitabbe “upasampajja”nti uddhaṭaṃ. Tadiha nidassanaṃ kataṃ.	1442	
PA_tika-vin09_t:1442_2	Ādisaddena pana “anāpucchaṃ vā gaccheyyā”tiādīnaṃ saṅgaho daṭṭhabbo. Upagantvāti	1442	
PA_tika-vin09_t:1442_3	upasaddassatthamāha. Vasitvāti akkhaṇḍaṃ vasitvā. “Yena yassa hi sambandho, dūraṭṭhampi	1442	
PA_tika-vin09_t:1442_4	ca tassa ta”nti vacanato “imassa…pe… iminā sambandho”ti vuttaṃ. Tattha imassāti “upavassa”nti	1442	
PA_tika-vin09_t:1442_5	padassa. Vinayapariyāyena araññalakkhaṇaṃ adinnādānapārājike āgataṃ. Tattha hi “gāmā	1442	
PA_tika-vin09_t:1442_6	vā araññā vā”ti anavasesato avahāraṭṭhānapariggahena tadubhayaṃ asaṅkarato dassetuṃ	1442	
PA_tika-vin09_t:1442_7	“ṭhapetvā gāmañcā”tiādi vuttaṃ. Gāmūpacāro hi loke gāmasaṅkhameva gacchatīti. Idha	1442	
PA_tika-vin09_t:1442_8	pana suttantapariyāyena “pañcadhanusatikaṃ pacchima”nti āgataṃ āraññakaṃ bhikkhuṃ	1442	
PA_tika-vin09_t:1442_9	sandhāya. Na hi so vinayapariyāyike araññe vasanto “āraññako panthasenāsano”ti sutte	1442	
PA_tika-vin09_t:1442_10	vutto, tasmā tattha āgatameva lakkhaṇaṃ gahetabbanti dassento “sabbapacchimāni āropitena	14421	
PA_tika-vin09_t:1442_11	ācariyadhanunā”tiādimāha. Tattha “ācariyadhanu nāma pakatihatthena navavidatthipamāṇaṃ.	14421	
PA_tika-vin09_t:1442_12	Jiyāya pana āropitāya catuhatthapamāṇa”nti vadanti. Gāmassāti parikkhittassa gāmassa.	14421	
PA_tika-vin09_t:1442_13	Indakhīlatoti ummārato. Parikkhepārahaṭṭhānatoti pariyante ṭhitagharassa upacāre	14421	
PA_tika-vin09_t:1442_14	ṭhitassa majjhimassa purisassa paṭhamaleḍḍupātato. Kittakena maggena minitabbanti	14421	
PA_tika-vin09_t:1442_15	āha “sace”tiādi. Majjhimaṭṭhakathāyaṃ pana “vihārassāpi gāmasseva upacāraṃ nīharitvā	14421	
PA_tika-vin09_t:1442_16	ubhinnaṃ leḍḍupātānaṃ antarā minitabba”nti vuttaṃ. Corānaṃ niviṭṭhokāsādidassanenāti	14421	
PA_tika-vin09_t:1442_17	ārāme, ārāmūpacāre ca corānaṃ niviṭṭhokāsādidassanena kāraṇena. Ādisaddena bhuttokāsaṭṭhitokāsanisinnokāsanipannokāsānaṃ	14421	
PA_tika-vin09_t:1442_18	gahaṇaṃ. Corehi manussānaṃ hataviluttākoṭitabhāvadassanatoti ārāme, ārāmūpacāre ca	14421	
PA_tika-vin09_t:1442_19	hataviluttākoṭitabhāvadassanato.	14421	
PA_tika-vin09_t:1443_0	Antaraghare nikkhipeyyāti antare antare gharāni ettha, etassāti vā antaragharaṃ,	1443	
PA_tika-vin09_t:1443_1	gāmo, tasmiṃ ṭhapeyyāti attho. Tenāha “āraññakassā”tiādi. Tañcāti nikkhipanañca.	1443	
PA_tika-vin09_t:1443_2	“Mahāpavāraṇāya pavārito hotī”ti idaṃ vassacchedaṃ akatvā vuṭṭhabhāvaṃ dassetuṃ vuttaṃ,	1443	
PA_tika-vin09_t:1443_3	na pana pavāraṇāya aṅgabhāvaṃ. Teneva hi byatirekaṃ dassentena samantapāsādikāyaṃ	1443	
PA_tika-vin09_t:1443_4	vuttaṃ “sace pacchimikāya vā upagato hoti chinnavasso vā, nikkhipituṃ na labhatī”ti.	1443	
PA_tika-vin09_t:1443_5	Kattikamāso nāma pubbakattikamāsassa kāḷapakkhapāṭipadato paṭṭhāya yāva aparakattikapuṇṇamā,	1443	
PA_tika-vin09_t:1443_6	tāva ekūnattiṃsa rattindivā. Eva-saddena kattikamāsato paraṃ na labhatīti dasseti.	1443	
PA_tika-vin09_t:1443_7	Ūnappamāṇe tāva araññalakkhaṇāyogato na labhatu, kasmā gāvutato atirekappamāṇe na	1443	
PA_tika-vin09_t:1443_8	labhatīti āha “yatra hī”tiādi. Nimantito pana addhayojanampi yojanampi gantvā vasituṃ	1443	
PA_tika-vin09_t:1443_9	pacceti, idamappamāṇaṃ. Sāsaṅkasappaṭibhayameva hotīti sāsaṅkañceva sappaṭibhayañca	1443	
PA_tika-vin09_t:1443_10	hoti. Eva-saddena anāsaṅkaappaṭibhayehi aṅgayuttepi senāsane vasanto nikkhipituṃ	14431	
PA_tika-vin09_t:1443_11	na labhatīti dasseti. Ettāvatā purimikāya upagantvā akkhaṇḍaṃ katvā vuṭṭhavasso yaṃ	14431	
PA_tika-vin09_t:1443_12	gāmaṃ gocaragāmaṃ katvā pañcadhanusatikapacchime āraññakasenāsane viharati, tasmiṃ	14431	
PA_tika-vin09_t:1443_13	gāme cīvaraṃ ṭhapetvā sakalakattikamāsaṃ tasmiṃyeva senāsane tena cīvarena vinā vatthuṃ	14431	
PA_tika-vin09_t:1443_14	anujānitvā idāni vihārato aññattha vasantassa chārattaṃ vippavāsaṃ anujānanto “siyā	14431	
PA_tika-vin09_t:1443_15	ca tassa bhikkhuno”tiādimāha. Asamādānacārañhi atthatakathinā eva labhanti, netareti	14431	
PA_tika-vin09_t:1443_16	ettha idampi kāraṇaṃ daṭṭhabbaṃ. Tattha chārattaparamaṃ tena bhikkhunā tena cīvarena	14431	
PA_tika-vin09_t:1443_17	vippavasitabbanti yo bhikkhu vihāre vasanto tato aññattha gamanakicce sati antaraghare	14431	
PA_tika-vin09_t:1443_18	cīvaraṃ nikkhipati, tena bhikkhunā tena cīvarena chārattaparamaṃ vippavasitabbaṃ,	14431	
PA_tika-vin09_t:1443_19	cha rattiyo tamhā vihārā aññattha vasitabbāti vuttaṃ hoti. Vuttañhi bhadantena buddhadattācariyena –	14431	
PA_tika-vin09_t:1444	“Yaṃ gāmaṃ gocaraṃ katvā, bhikkhu āraññake vase;	144	
PA_tika-vin09_t:1445	Tasmiṃ gāme ṭhapetuṃ taṃ, māsamekaṃ tu vaṭṭati.	144	
PA_tika-vin09_t:1446	“Aññattheva vasantassa, chārattaparamaṃ mataṃ;	144	
PA_tika-vin09_t:1447	Ayamassa adhippāyo, paṭicchanno pakāsito”ti.	144	
PA_tika-vin09_t:1448_0	Tenevāha “tato ce uttari vippavaseyyāti chārattato uttari tasmiṃ senāsane sattamaṃ	1448	
PA_tika-vin09_t:1448_1	aruṇaṃ uṭṭhāpeyyā”tiādi. Tathā asakkontenāti gataṭṭhānassa dūratāya senāsanaṃ āgantvā	1448	
PA_tika-vin09_t:1448_2	sattamaṃ aruṇaṃ uṭṭhāpetuṃ asakkontena. Evampi asakkontena tatreva ṭhitena paccuddharitabbaṃ	1448	
PA_tika-vin09_t:1448_3	“atirekacīvaraṭṭhāne ṭhassatī”ti. Vasitvāti aruṇaṃ uṭṭhāpetvā. Bhikkhusammuti udositasikkhāpade vuttāva.	1448	
PA_tika-vin09_t:1449	Sesanti “aññatra bhikkhusammutiyāti ayamettha anupaññattī”tiādikaṃ. Tattha hi aṅgesu yaṃ rattivippavāso catutthamaṅgaṃ, taṃ idha chārattato uttari vippavāso hotīti ayameva viseso.	144	
PA_tika-vin09_t:1450	Sāsaṅkasikkhāpadavaṇṇanā niṭṭhitā.	145	
PA_tika-vin09_t:1451	10. Pariṇatasikkhāpadavaṇṇanā	145	
PA_tika-vin09_t:1452_0	Nanu cāyaṃ saṅghassa pariṇato, na pariccatto, atha kathaṃ saṅghasantako hotīti āha	1452	
PA_tika-vin09_t:1452_1	“so hī”tiādi. Tattha soti lābho. Ekena pariyāyenāti pariṇatabhāvasaṅkhātena ekena	1452	
PA_tika-vin09_t:1452_2	pariyāyena. “Labhitabba”nti iminā lābhasaddassa kammasādhanamāha. Cīvarādivatthunti	1452	
PA_tika-vin09_t:1452_3	cīvarapiṇḍapātasenāsanagilānapaccayabhesajjaparikkhāraṃ antamaso cuṇṇapiṇḍampi dantakaṭṭhampi	1452	
PA_tika-vin09_t:1452_4	dasikasuttampi. Pariṇatanti saṅghassa ninnaṃ saṅghassa poṇaṃ saṅghassa pabbhāraṃ	1452	
PA_tika-vin09_t:1452_5	hutvā ṭhitanti attho. Yena pana kāraṇena so pariṇato hoti, taṃ dassetvā tassa atthaṃ	1452	
PA_tika-vin09_t:1452_6	dassetuṃ “dassāma karissāmā”tiādi vuttaṃ. Attano pariṇāmentassāti “idaṃ mayhaṃ dehī”ti	1452	
PA_tika-vin09_t:1452_7	saṅghassa pariṇatabhāvaṃ ñatvā attano pariṇāmetvā gaṇhantassa. Payogeti pariṇāmanappayoge.	1452	
PA_tika-vin09_t:1452_8	Ettha ca “idaṃ me, bhante, jānaṃ saṅghikaṃ lābhaṃ pariṇataṃ attano pariṇāmikaṃ nissaggiya”nti	1452	
PA_tika-vin09_t:1452_9	iminā nayena nissajjanavidhānaṃ veditabbaṃ.	1452	
PA_tika-vin09_t:1453_0	Saṅghacetiyapuggalesūti ettha ca antamaso sunakhaṃ upādāya yo koci satto “puggalo”ti	1453	
PA_tika-vin09_t:1453_1	veditabbo. Aññasaṅghādīnanti aññasaṅghacetiyapuggalānaṃ. Idaṃ vuttaṃ hoti – “saṅghassa	1453	
PA_tika-vin09_t:1453_2	pariṇataṃ aññassa saṅghassa vā cetiyassa vā puggalassa vā, cetiyassa pariṇataṃ aññassa	1453	
PA_tika-vin09_t:1453_3	cetiyassa vā saṅghassa vā puggalassa vā, puggalassa pariṇataṃ aññassa puggalassa	1453	
PA_tika-vin09_t:1453_4	vā saṅghassa vā cetiyassa vā pariṇāmentassa dukkaṭa”nti.	1453	
PA_tika-vin09_t:1454_0	Idāni anāpattiṃ dassetuṃ “apariṇatasaññino”tiādimāha. Pariṇate, apariṇate ca apariṇatasaññino	1454	
PA_tika-vin09_t:1454_1	cāti sambandho, pariṇate, apariṇate cāti ubhayatthāpi anāpattīti attho. Vuttañhetaṃ	1454	
PA_tika-vin09_t:1454_2	“pariṇate apariṇatasaññī attano pariṇāmeti, anāpatti. Apariṇate apariṇatasaññī anāpattī”ti.	1454	
PA_tika-vin09_t:1454_3	Deyyadhammoti cattāro paccayā. Ādisaddena “paṭisaṅkhāraṃ vā labheyya, ciraṭṭhitiko	1454	
PA_tika-vin09_t:1454_4	vā assa, yattha vā pana tumhākaṃ cittaṃ pasīdati, tattha dethā”ti vacanānaṃ gahaṇaṃ.	1454	
PA_tika-vin09_t:1454_5	Sace pana dāyakā “mayaṃ saṅghabhattaṃ kattukāmā, cetiyapūjaṃ kattukāmā, ekassa bhikkhuno	1454	
PA_tika-vin09_t:1454_6	parikkhāraṃ dātukāmā, tumhākaṃ ruciyā dassāma. Bhaṇatha, kattha demā”ti vadanti,	1454	
PA_tika-vin09_t:1454_7	evaṃ vutte tena bhikkhunā “yattha icchatha, tattha dethā”ti vattabbā.	1454	
PA_tika-vin09_t:1455	Pariṇatasikkhāpadavaṇṇanā niṭṭhitā.	145	
PA_tika-vin09_t:1456	Pattavaggo tatiyo.	145	
PA_tika-vin09_t:1457	Iti kaṅkhāvitaraṇiyā pātimokkhavaṇṇanāya	145	
PA_tika-vin09_t:1458	Vinayatthamañjūsāyaṃ līnatthappakāsaniyaṃ	145	
PA_tika-vin09_t:1459	Nissaggiyavaṇṇanā niṭṭhitā.	145	
PA_tika-vin09_t:1460	Pācittiyakaṇḍaṃ	146	
PA_tika-vin09_t:1461	1. Musāvādavaggo	146	
PA_tika-vin09_t:1462	1. Musāvādasikkhāpadavaṇṇanā	146	
PA_tika-vin09_t:1463_0	Sampajānamusāvādeti ettha musāti abhūtaṃ atacchaṃ vatthu, vādoti tassa bhūtato tacchato	1463	
PA_tika-vin09_t:1463_1	viññāpanaṃ, sampajānassa musāvādo sampajānamusāvādo, tasmiṃ sampajānamusāvādeti attho.	1463	
PA_tika-vin09_t:1463_2	Tenāha “pubbe”tiādi. So ca pana musāvādo pubbabhāgakkhaṇe, taṅkhaṇe ca vijānantassa	1463	
PA_tika-vin09_t:1463_3	hoti “pubbevassa hoti ‘musā bhaṇissa’nti, bhaṇantassa hoti ‘musā bhaṇāmī”’ti vuttattāti	1463	
PA_tika-vin09_t:1463_4	āha “pubbepi jānitvā vacanakkhaṇepi jānantassā”ti. Etañhi dvayaṃ aṅgabhūtaṃ, itaraṃ	1463	
PA_tika-vin09_t:1463_5	pana hotu vā, mā vā, akāraṇametaṃ. Nanu cetaṃ bhaṇanameva ñāyatīti āha “bhaṇanañca	1463	
PA_tika-vin09_t:1463_6	nāmā”tiādi. Abhūtassāti atacchassa.	1463	
PA_tika-vin09_t:1464_0	Hatthakaṃ sakyaputtanti ettha hatthakoti tassa therassa nāmaṃ. Sakyānaṃ puttoti sakyaputto.	1464	
PA_tika-vin09_t:1464_1	Buddhakāle kira sakyakulato asīti purisasahassāni pabbajiṃsu, tesaṃ so aññataro.	1464	
PA_tika-vin09_t:1464_2	Avajānitvā paṭijānanādivatthusminti ettha avajānitvā paṭijānanaṃ nāma titthiyehi	1464	
PA_tika-vin09_t:1464_3	saddhiṃ kathento attano vāde kañci dosaṃ sallakkhento “nāyaṃ mama vādo”ti avajānitvā	1464	
PA_tika-vin09_t:1464_4	puna kathento kathento niddosataṃ sallakkhetvā “mameva ayaṃ vādo”ti paṭijānāti. Ādisaddena	1464	
PA_tika-vin09_t:1464_5	paṭijānitvā avajānanaṃ, aññenaññaṃ paṭicaraṇaṃ, sampajānamusābhāsanaṃ, saṅketaṃ katvā	1464	
PA_tika-vin09_t:1464_6	visaṃvādakaraṇañca saṅgaṇhāti. Idāni āpattibhedadassanatthaṃ “uttarimanussadhammārocanattha”ntiādi vuttaṃ.	1464	
PA_tika-vin09_t:1465_0	Anupadhāretvā sahasā bhaṇantassāti avīmaṃsitvā vegena diṭṭhampi “adiṭṭhaṃ me”tiādinā	1465	
PA_tika-vin09_t:1465_1	bhaṇantassa. “Aññaṃ bhaṇissāmī”ti aññaṃ bhaṇantassāti yo mandattā momūhattā pakkhalanto	1465	
PA_tika-vin09_t:1465_2	“cīvara”nti vattabbe “cīra”ntiādīni bhaṇati, ayaṃ “aññaṃ bhaṇissāmī”ti aññaṃ bhaṇati	1465	
PA_tika-vin09_t:1465_3	nāma. Yo pana sāmaṇerena “api, bhante, mayhaṃ upajjhāyaṃ passitthā”ti vutto keḷiṃ	1465	
PA_tika-vin09_t:1465_4	kurumāno “tava upajjhāyo dārusakaṭaṃ yojetvā gato bhavissatī”ti vā siṅgālasaddaṃ	1465	
PA_tika-vin09_t:1465_5	sutvā “kassāyaṃ saddo”ti vutto “mātuyā te yānena gacchantiyā kaddame laggacakkaṃ	1465	
PA_tika-vin09_t:1465_6	uddharantānaṃ ayaṃ saddo”ti vā evaṃ neva davā, na ravā aññaṃ bhaṇati, so āpattiṃ	1465	
PA_tika-vin09_t:1465_7	āpajjatiyeva. Aññā pūraṇakathā nāma hoti – eko gāme thokaṃ telaṃ labhitvā vihāraṃ	1465	
PA_tika-vin09_t:1465_8	āgato sāmaṇeraṃ bhaṇati “tvaṃ ajja kuhiṃ gato, gāmo ekatelo ahosī”ti vā, pacchikāya	1465	
PA_tika-vin09_t:1465_9	ṭhapitaṃ pūvakhaṇḍaṃ labhitvā “ajja gāme pacchikāhi pūve cāresu”nti vā, ayaṃ musāvādova	1465	
PA_tika-vin09_t:1465_10	hoti. Visaṃvādanapurekkhāratāti visaṃ vādenti etenāti visaṃvādanaṃ, vañcanādhippāyavasappavattaṃ	14651	
PA_tika-vin09_t:1465_11	cittaṃ, tassa purekkhāratā visaṃvādanapurekkhāratā, visaṃvādanacittassa purato karaṇanti attho.	14651	
PA_tika-vin09_t:1466	Musāvādasikkhāpadavaṇṇanā niṭṭhitā.	146	
PA_tika-vin09_t:1467	2. Omasavādasikkhāpadavaṇṇanā	146	
PA_tika-vin09_t:1468_0	Omasavādeti khuṃsanagarahaṇavacane. Yasmā pana taṃ neva kaṇṇasukhaṃ, na hadayasukhaṃ,	1468	
PA_tika-vin09_t:1468_1	tasmā tena kaṇṇañceva hadayañca vijjhatīti āha “ovijjhanavacane”ti, jātiādīhi ghaṭetvā	1468	
PA_tika-vin09_t:1468_2	vacaneti vuttaṃ hoti. Tenāha “jātināmā”tiādi. Tattha jāti nāma brāhmaṇādi ukkaṭṭhā	1468	
PA_tika-vin09_t:1468_3	ceva caṇḍālādi hīnā ca jāti. Nāmaṃ nāma avakaṇṇakādi hīnañceva buddharakkhitādi ukkaṭṭhañca	1468	
PA_tika-vin09_t:1468_4	nāmaṃ. Gottaṃ nāma kosiyādi hīnañceva gotamādi ukkaṭṭhañca gottaṃ. Kammaṃ nāma pupphachaḍḍakādi	1468	
PA_tika-vin09_t:1468_5	hīnañceva kasivaṇijjādi ukkaṭṭhañca kammaṃ. Sippaṃ nāma naḷakārādi hīnañceva muddāgaṇanādi	1468	
PA_tika-vin09_t:1468_6	ukkaṭṭhañca sippaṃ. Ābādho nāma sabbopi rogo hīnoyeva. Atha vā madhumeho ukkaṭṭho,	1468	
PA_tika-vin09_t:1468_7	seso hīnoti veditabbo. Liṅgaṃ nāma atidīghādi hīnañceva nātidīghādi ukkaṭṭhañca liṅgaṃ.	1468	
PA_tika-vin09_t:1468_8	Kileso nāma rāgādiko sabbopi kileso. Āpatti nāma sotāpattādikā ukkaṭṭhā ceva pārājikādi	1468	
PA_tika-vin09_t:1468_9	anukkaṭṭhā ca āpatti. Akkoso nāma “oṭṭhosī”tiādiko hīno ceva “paṇḍitosī”tiādiko ukkaṭṭho ca akkoso.	1468	
PA_tika-vin09_t:1469_0	Yathā tathāti pāḷiāgatānāgatapadānaṃ yena kenaci ākārena. Imasmiṃ sikkhāpade ṭhapetvā	1469	
PA_tika-vin09_t:1469_1	bhikkhuṃ bhikkhuniādayo sabbe sattā anupasampannaṭṭhāne ṭhitāti āha “idha cā”tiādi.	1469	
PA_tika-vin09_t:1469_2	Davakamyatā nāma keḷihasādhippāyatā. Sabbatthāti upasampannānupasampannesu ceva pāḷiāgatānāgatapadesu	1469	
PA_tika-vin09_t:1469_3	cāti sabbattha. Atthadhammaanusāsanipurekkhārānanti ettha “caṇḍālosī”tiādikāya pāḷiyā	1469	
PA_tika-vin09_t:1469_4	atthaṃ vaṇṇento atthapurekkhāro nāma. Pāḷiṃ vācento dhammapurekkhāro nāma. Anusiṭṭhiyaṃ	1469	
PA_tika-vin09_t:1469_5	ṭhatvā “idānipi caṇḍālosi, pāpaṃ mā akāsi. Mā tamotamaparāyaṇo ahosī”tiādinā nayena	1469	
PA_tika-vin09_t:1469_6	kathento anusāsanipurekkhāro nāmāti veditabbo.	1469	
PA_tika-vin09_t:1470	Omasavādasikkhāpadavaṇṇanā niṭṭhitā.	147	
PA_tika-vin09_t:1471	3. Pesuññasikkhāpadavaṇṇanā	147	
PA_tika-vin09_t:1472_0	Bhikkhupesuññeti pisatīti pisuṇā, yāya vācāya samagge satte avayavabhūte vagge bhinne	1472	
PA_tika-vin09_t:1472_1	karoti, sā vācā pisuṇā, pisuṇā eva pesuññaṃ, tāya vācāya samannāgato pisuṇo, tassa	1472	
PA_tika-vin09_t:1472_2	kammaṃ pesuññaṃ, bhikkhussa pesuññaṃ bhikkhupesuññaṃ, tasmiṃ bhikkhupesuññe, bhikkhuto	1472	
PA_tika-vin09_t:1472_3	sutvā bhikkhunā, bhikkhussa vā upasaṃhaṭapesuññeti attho. Tenāha “jātiādīhī”tiādi.	1472	
PA_tika-vin09_t:1472_4	Tañca kho dvīhi kāraṇehi upasaṃharatīti āha “bhikkhuno piyakamyatāya vā”tiādi. Tattha	1472	
PA_tika-vin09_t:1472_5	bhikkhuno piyakamyatāyāti yassa taṃ bhāsati, tassa bhikkhuno “evamahaṃ etassa piyo	1472	
PA_tika-vin09_t:1472_6	bhavissāmī”ti attano piyabhāvaṃ patthayamānatāya. Bhedādhippāyenāti “evamayaṃ tena	1472	
PA_tika-vin09_t:1472_7	saddhiṃ bhijjissatī”ti parassa parena bhedaṃ icchantena. Atha vā piyasuññakaraṇato	1472	
PA_tika-vin09_t:1472_8	pesuññaṃ niruttinayena, yāya vācāya yassa taṃ bhāsati, tassa hadaye attano piyabhāvaṃ,	1472	
PA_tika-vin09_t:1472_9	parassa ca suññabhāvaṃ karoti, sā vācā, “bhikkhussa pesuññaṃ bhikkhupesuñña”ntiādinā	1472	
PA_tika-vin09_t:1472_10	evampettha attho daṭṭhabbo. “Vuttanayenevāti “jātiādīhi akkosavatthūhī”tiādinā vuttanayena.	14721	
PA_tika-vin09_t:1473_0	Pāḷimuttakaakkosūpasaṃhāreti “corosī”tiādinā akkosassa upasaṃhāre. “Anakkosavatthubhūtaṃ	1473	
PA_tika-vin09_t:1473_1	pana pesuññakaraṃ tassa kiriyaṃ, vacanaṃ vā piyakamyatāya upasaṃharantassa kiñcāpi	1473	
PA_tika-vin09_t:1473_2	iminā sikkhāpadena āpatti na dissati, tathāpi dukkaṭena bhavitabba”nti vadanti. Pāpagarahitāya	1473	
PA_tika-vin09_t:1473_3	vadantassāti ekaṃ akkosantaṃ, ekañca khamantaṃ disvā “aho nillajjo, īdisampi nāma	1473	
PA_tika-vin09_t:1473_4	bhavantaṃ puna vattabbaṃ maññissatī”ti evaṃ kevalaṃ pāpagarahitāya bhaṇantassa.	1473	
PA_tika-vin09_t:1474	Pesuññasikkhāpadavaṇṇanā niṭṭhitā.	147	
PA_tika-vin09_t:1475	4. Padasodhammasikkhāpadavaṇṇanā	147	
PA_tika-vin09_t:1476_0	Padaso dhammaṃ vāceyyāti ekato padaṃ padaṃ dhammaṃ vāceyya, koṭṭhāsaṃ koṭṭhāsaṃ vāceyyāti	1476	
PA_tika-vin09_t:1476_1	attho. Yasmā na kevalaṃ tisso saṅgītiyo āruḷhadhammaṃyeva padaso vācentassa āpatti,	1476	
PA_tika-vin09_t:1476_2	tasmā “saṅgītittayaṃ anāruḷhampī”tiādi vuttaṃ. Ādi-saddena sīlūpadesa dhutaṅgapañhaārammaṇakathā	1476	
PA_tika-vin09_t:1476_3	buddhikadaṇḍakaññāṇavatthuasubhakathādīnaṃ gahaṇaṃ. Meṇḍakamilindapañhesu therassa	1476	
PA_tika-vin09_t:1476_4	sakappaṭibhāne anāpatti. Yaṃ rañño saññāpanatthaṃ āharitvā vuttaṃ, tattha āpatti.	1476	
PA_tika-vin09_t:1476_5	Vaṇṇapiṭakaaṅgulimālapiṭakaraṭṭhapālagajjitaāḷavakagajjitagūḷhamaggagūḷhavessantaragūḷhavinayavedallapiṭakādīni	1476	
PA_tika-vin09_t:1476_6	pana abuddhavacanāniyeva.	1476	
PA_tika-vin09_t:1477_0	Yasmā pana taṃ padaṃ catubbidhaṃ hoti, tasmā taṃ dassetuṃ “padānupadaanvakkharānubyañjanesū”ti	1477	
PA_tika-vin09_t:1477_1	vuttaṃ. Tattha padanti eko gāthāpādo adhippeto. Anupadanti dutiyapādo. Anvakkharanti	1477	
PA_tika-vin09_t:1477_2	ekekaṃ akkharaṃ. Anubyañjananti purimabyañjanena sadisaṃ pacchābyañjanaṃ. Yaṃ kiñci	1477	
PA_tika-vin09_t:1477_3	vā ekaṃ akkharaṃ anvakkharaṃ. Akkharasamūho anubyañjanaṃ. Akkharānubyañjanasamūho	1477	
PA_tika-vin09_t:1477_4	padaṃ. Paṭhamaṃ padaṃ padameva, dutiyaṃ anupadanti evamettha nānākaraṇaṃ veditabbaṃ.	1477	
PA_tika-vin09_t:1477_5	Etesu padādīsu yaṃ kañci koṭṭhāsaṃ bhikkhuñca bhikkhuniñca ṭhapetvā avasesapuggalehi	1477	
PA_tika-vin09_t:1477_6	saddhiṃ ekato bhaṇantassa padādigaṇanāya pācittiyanti sambandho.	1477	
PA_tika-vin09_t:1478_0	Ettha gāthābandhesu tāva “manopubbaṅgamā dhammā”ti ekamekaṃ padaṃ sāmaṇerena saddhiṃ	1478	
PA_tika-vin09_t:1478_1	ekato ārabhitvā ekatoyeva niṭṭhāpentassa padagaṇanāya pācittiyaṃ. Therena “manopubbaṅgamā	1478	
PA_tika-vin09_t:1478_2	dhammā”ti vutte taṃ padaṃ apāpuṇitvā “manoseṭṭhā manomayā”ti vacanakāle pattena sāmaṇerena	1478	
PA_tika-vin09_t:1478_3	ekato bhaṇantassa anupadagaṇanāya. “Rūpaṃ anicca”ntiādi vacanakāle tena saddhiṃ “rū”	1478	
PA_tika-vin09_t:1478_4	kāramattameva vācentassa anvakkharagaṇanāya. Esa nayo gāthābandhepi. “Rūpaṃ, bhikkhave,	1478	
PA_tika-vin09_t:1478_5	aniccaṃ, vedanā aniccā”ti imaṃ suttaṃ vācayamāno therena “rūpaṃ anicca”nti vuccamāne	1478	
PA_tika-vin09_t:1478_6	sāmaṇero sīghapaññatāya “vedanā aniccā”ti imaṃ aniccapadaṃ therassa “rūpaṃ anicca”nti	1478	
PA_tika-vin09_t:1478_7	etena aniccapadena saddhiṃ ekato bhaṇanto vācaṃ nicchāreti, evaṃ vācentassa anubyañjanagaṇanāya	1478	
PA_tika-vin09_t:1478_8	pācittiyanti veditabbaṃ.	1478	
PA_tika-vin09_t:1479_0	Tikapācittiyanti anupasampanne anupasampannasaññivematikaupasampannasaññīnaṃ vasena	1479	
PA_tika-vin09_t:1479_1	tīṇi pācittiyāni. Anupasampannena saddhiṃ ekato uddesaggahaṇe ekato bhaṇantassa anāpattīti	1479	
PA_tika-vin09_t:1479_2	sambandho. Esa nayo “sajjhāyakaraṇe, tassa santike uddesaggahaṇe”ti etthāpi. Tatrāyaṃ	1479	
PA_tika-vin09_t:1479_3	vinicchayo – upasampanno ca anupasampanno ca nisīditvā uddisāpenti. Ācariyo “nisinnānaṃ	1479	
PA_tika-vin09_t:1479_4	bhaṇāmī”ti tehi saddhiṃ ekato vadati, ācariyasseva āpatti. Anupasampannena saddhiṃ	1479	
PA_tika-vin09_t:1479_5	gaṇhantassa anāpatti. Dvepi ṭhitā gaṇhanti, eseva nayo. Daharabhikkhu nisinno, sāmaṇero	1479	
PA_tika-vin09_t:1479_6	ṭhito, “nisinnassa bhaṇāmī”ti bhaṇato anāpatti. Sace daharo tiṭṭhati, itaro nisīdati,	1479	
PA_tika-vin09_t:1479_7	“ṭhitassa bhaṇāmī”ti bhaṇatopi anāpatti. Sace bahūnaṃ bhikkhūnaṃ antare eko sāmaṇero	1479	
PA_tika-vin09_t:1479_8	nisinno hoti, tasmiṃ nisinne padaso dhammaṃ vācentassa acittakā āpatti. Sace sāmaṇero	1479	
PA_tika-vin09_t:1479_9	upacāraṃ muñcitvā ṭhito vā nisinno vā hoti, yesaṃ vāceti, tesu apariyāpannattā ekena	1479	
PA_tika-vin09_t:1479_10	disābhāgena palāyanakaganthaṃ nāma gaṇhātīti saṅkhaṃ gacchati, tasmā anāpatti.	14791	
PA_tika-vin09_t:1480_0	Sajjhāyakaraṇeti anupasampannena saddhiṃ ekato sajjhāyakaraṇe. Tassa santike uddesaggahaṇeti	1480	
PA_tika-vin09_t:1480_1	anupasampannassa santike uddesaggahaṇe. Yebhuyyena paguṇaganthaṃ bhaṇantassāti sace	1480	
PA_tika-vin09_t:1480_2	ekagāthāya eko pādo nāgacchati, avasesā āgacchanti, ayaṃ yebhuyyena paguṇagantho	1480	
PA_tika-vin09_t:1480_3	nāma. Etena nayena suttepi veditabbo, taṃ bhaṇantassa. Osārentassa cāti parisāmajjhe	1480	
PA_tika-vin09_t:1480_4	suttaṃ uccārentassa ca.	1480	
PA_tika-vin09_t:1481	Padasodhammasikkhāpadavaṇṇanā niṭṭhitā.	148	
PA_tika-vin09_t:1482	5. Paṭhamasahaseyyasikkhāpadavaṇṇanā	148	
PA_tika-vin09_t:1483_0	Idha “bhikkhuṃ ṭhapetvā avaseso anupasampanno nāmā”ti vacanato tiracchānagatopi anupasampannoyeva,	1483	
PA_tika-vin09_t:1483_1	so ca kho na sabbo, methunadhammāpattiyā vatthubhūtovāti āha “antamaso”tiādi. Tassa	1483	
PA_tika-vin09_t:1483_2	ca paricchedo methunadhammāpattiyā vuttanayeneva veditabbo. Dirattatirattanti ettha	1483	
PA_tika-vin09_t:1483_3	dirattavacanena na koci visesattho labbhati, kevalaṃ lokavohāravasena byañjanasiliṭṭhatāya,	1483	
PA_tika-vin09_t:1483_4	mukhāruḷhatāya evaṃ vuttanti veditabbaṃ. Dvinnaṃ vā tiṇṇaṃ vā rattīnanti pana vacanatthamattadassanatthaṃ	1483	
PA_tika-vin09_t:1483_5	vuttaṃ, nirantaratirattadassanatthaṃ vā dirattaggahaṇaṃ katanti daṭṭhabbaṃ. Sahaseyyanti	1483	
PA_tika-vin09_t:1483_6	ekato seyyaṃ. Seyyāti ca kāyappasāraṇasaṅkhātaṃ sayanampi vuccati “sayanaṃ seyyā”ti	1483	
PA_tika-vin09_t:1483_7	katvā, yasmiṃ senāsane sayanti, tampi “sayanti etthāti seyyā”ti katvā. Tadubhayampi	1483	
PA_tika-vin09_t:1483_8	idha sāmaññena, ekasesanayena vā gahitanti āha “sabbacchannaparicchanne”tiādi.	1483	
PA_tika-vin09_t:1484_0	Tattha yaṃ senāsanaṃ upari pañcahi chadanehi, aññena vā kenaci antamaso vatthenāpi	1484	
PA_tika-vin09_t:1484_1	sabbameva paricchannaṃ, bhūmito paṭṭhāya yāva chadanaṃ āhacca, anāhaccāpi vā sabbantimena	1484	
PA_tika-vin09_t:1484_2	pariyāyena diyaḍḍhahatthubbedhena pākārena vā aññena vā kenaci antamaso vatthenāpi	1484	
PA_tika-vin09_t:1484_3	parikkhittaṃ, idaṃ sabbacchannasabbaparicchannaṃ nāma. Yassa pana upari bahutaraṃ	1484	
PA_tika-vin09_t:1484_4	ṭhānaṃ channaṃ, appaṃ acchannaṃ, samantato ca bahutaraṃ parikkhittaṃ, appaṃ aparikkhittaṃ,	1484	
PA_tika-vin09_t:1484_5	idaṃ yebhuyyena channaṃ yebhuyyena paricchannaṃ nāma. Tasmiṃ sabbacchannaparicchanne,	1484	
PA_tika-vin09_t:1484_6	yebhuyyena channaparicchanne vā.	1484	
PA_tika-vin09_t:1485_0	Vidaheyyāti kareyya, tañca kho atthato sampādananti āha “sampādeyyā”ti. Ayañhettha	1485	
PA_tika-vin09_t:1485_1	saṅkhepattho “senāsanasaṅkhātaṃ seyyaṃ pavisitvā kāyappasāraṇasaṅkhātaṃ seyyaṃ kappeyya	1485	
PA_tika-vin09_t:1485_2	vidaheyya sampādeyyā”ti. Diyaḍḍhahatthubbedho vaḍḍhakihatthena gahetabbo. Ekūpacāroti	1485	
PA_tika-vin09_t:1485_3	valañjanadvārassa ekattaṃ sandhāya vuttaṃ. Satagabbhaṃ vā catusālaṃ ekūpacāraṃ hotīti	1485	
PA_tika-vin09_t:1485_4	sambandho. Tattha vāti purimapurimadivase yattha vuṭṭhaṃ, tasmiṃyeva senāsane vā.	1485	
PA_tika-vin09_t:1485_5	Aññattha vā tādiseti yathāvuttalakkhaṇena samannāgate aññasmiṃ pubbe avuṭṭhasenāsane	1485	
PA_tika-vin09_t:1485_6	vā. Tena vāti yena saha purimapurimadivase vuṭṭhaṃ, tena vā. Aññena vāti yena saha	1485	
PA_tika-vin09_t:1485_7	purimapurimasmiṃ divase vuṭṭhaṃ, tato aññena vā. Saṅkhepoti saṅkhepavaṇṇanā. Yadi	1485	
PA_tika-vin09_t:1485_8	evaṃ vitthāro kathaṃ veditabboti āha “vitthāro panā”tiādi.	1485	
PA_tika-vin09_t:1486_0	Upaḍḍhacchannaparicchannādīsūti ādisaddena “sabbacchanne cūḷakaparicchanne dukkaṭaṃ,	1486	
PA_tika-vin09_t:1486_1	yebhuyyena channe cūḷakaparicchanne dukkaṭaṃ, sabbaparicchanne cūḷakacchanne dukkaṭaṃ,	1486	
PA_tika-vin09_t:1486_2	yebhuyyena paricchanne cūḷakacchanne dukkaṭa”nti aṭṭhakathāyaṃ vuttānaṃ gahaṇaṃ.	1486	
PA_tika-vin09_t:1486_3	Tatiyāya rattiyā purāruṇā nikkhamitvā puna vasantassāti tatiyāya rattiyā aruṇato	1486	
PA_tika-vin09_t:1486_4	puretarameva nikkhamitvā aruṇaṃ bahi uṭṭhāpetvā catutthadivase atthaṅgate sūriye	1486	
PA_tika-vin09_t:1486_5	puna vasantassa. Sabbacchannasabbāparicchannādīsūti ettha pana ādisaddena “sabbaparicchanne	1486	
PA_tika-vin09_t:1486_6	sabbaacchanne, yebhuyyena acchanne yebhuyyena aparicchanne”ti pāḷiyaṃ āgatānaṃ, “upaḍḍhacchanne	1486	
PA_tika-vin09_t:1486_7	cūḷakaparicchanne anāpatti, upaḍḍhaparicchanne cūḷakacchanne anāpatti, cūḷakacchanne	1486	
PA_tika-vin09_t:1486_8	cūḷakaparicchanne anāpattī”ti aṭṭhakathāyaṃ āgatānañca gahaṇaṃ.	1486	
PA_tika-vin09_t:1487	Paṭhamasahaseyyasikkhāpadavaṇṇanā niṭṭhitā.	148	
PA_tika-vin09_t:1488	6. Dutiyasahaseyyasikkhāpadavaṇṇanā	148	
PA_tika-vin09_t:1489_0	Manussitthiyāti jīvamānakamanussitthiyā. “Matitthī pana kiñcāpi pārājikavatthubhūtā,	1489	
PA_tika-vin09_t:1489_1	anupādinnapakkhe pana ṭhitattā sahaseyyāpattiṃ na karotī”ti vadanti. Adissamānarūpāhi	1489	
PA_tika-vin09_t:1489_2	pana yakkhipetīhi, methunassa avatthubhūtāya ca tiracchānagatitthiyā anāpatti. Paṭhamadivasepīti	1489	
PA_tika-vin09_t:1489_3	paṭhamasmiṃ viya sikkhāpade na catuttheyeva divase, atha kho idha paṭhamadivasepīti	1489	
PA_tika-vin09_t:1489_4	attho. Iminā idha divasaparicchedo natthīti dasseti. Aṅgesu pana pācittiyavatthukasenāsanaṃ,	1489	
PA_tika-vin09_t:1489_5	tattha mātugāmena saha nipajjanaṃ, sūriyatthaṅgamananti tīṇi aṅgānīti ayampi viseso daṭṭhabbo.	1489	
PA_tika-vin09_t:1490	Dutiyasahaseyyasikkhāpadavaṇṇanā niṭṭhitā.	149	
PA_tika-vin09_t:1491	7. Dhammadesanāsikkhāpadavaṇṇanā	149	
PA_tika-vin09_t:1492_0	Chappañcavācāhīti chahi pañcahi vācāhi. Vācāparicchedo panettha kathaṃ veditabboti	1492	
PA_tika-vin09_t:1492_1	āha “uttari chappañcavācāhī”tiādi. Sabbatthāti sutte, aṭṭhakathāyañca. Sace aṭṭhakathaṃ,	1492	
PA_tika-vin09_t:1492_2	dhammapadaṃ, jātakādivatthuṃ vā kathetukāmo hoti, chappadamattameva kathetuṃ vaṭṭati.	1492	
PA_tika-vin09_t:1492_3	Pāḷiyā saddhiṃ kathentena ekaṃ padaṃ pāḷito, pañca aṭṭhakathātoti evaṃ cha padāni	1492	
PA_tika-vin09_t:1492_4	anatikkamitvāva kathetabbo. Purisenāti manussapurisena. Tenāha “manussaviggahaṃ gahetvā panā”tiādi.	1492	
PA_tika-vin09_t:1493_0	Tikapācittiyanti mātugāme mātugāmasaññivematikaamātugāmasaññīnaṃ vasena tīṇi pācittiyāni.	1493	
PA_tika-vin09_t:1493_1	Aññassa vā mātugāmassāti ekassa mātugāmassa desetvā nisinne puna āgatassa aññassa	1493	
PA_tika-vin09_t:1493_2	mātugāmassa, evaṃ pana ekāsane nisinnena mātugāmasatassāpi desetuṃ vaṭṭati. “Viññumanussitthiyā”ti	1493	
PA_tika-vin09_t:1493_3	vacanato aviññitthiyāpi desayato anāpatti. Iriyāpathaparivattābhāvoti attano vā mātugāmassa	1493	
PA_tika-vin09_t:1493_4	vā iriyāpathaparivattābhāvo. Kappiyakārakassābhāvoti viññussa kappiyakārakassābhāvo,	1493	
PA_tika-vin09_t:1493_5	dutiyāniyate vuttalakkhaṇassa manussassa abhāvoti vuttaṃ hoti. Kiriyākiriyanti ettha	1493	
PA_tika-vin09_t:1493_6	uttari chappañcavācāhi dhammadesanā kiriyā, kappiyakārakassa aggahaṇaṃ akiriyāti daṭṭhabbaṃ.	1493	
PA_tika-vin09_t:1494	Dhammadesanāsikkhāpadavaṇṇanā niṭṭhitā.	149	
PA_tika-vin09_t:1495	8. Bhūtārocanasikkhāpadavaṇṇanā	149	
PA_tika-vin09_t:1496_0	Nippariyāyenāti “paṭhamaṃ jhānaṃ samāpajji”ntiādinā ujukameva. Pariyāyena ārocitanti	1496	
PA_tika-vin09_t:1496_1	“yo te vihāre vasi, so bhikkhu paṭhamaṃ jhānaṃ samāpajji, samāpajjati, samāpanno”tiādinā	1496	
PA_tika-vin09_t:1496_2	aññāpadesena bhaṇitaṃ. Parinibbānakāle, pana antarā vā atikaḍḍhiyamānena upasampannassa	1496	
PA_tika-vin09_t:1496_3	bhūtaṃ ārocetuṃ vaṭṭati. Anatikaḍḍhiyamānenāpi tathārūpe kāraṇe sati ārocetuṃ vaṭṭatiyeva.	1496	
PA_tika-vin09_t:1496_4	Teneva aññatarena daharabhikkhunā upavadito aññataro thero “āvuso, uparimaggatthāya	1496	
PA_tika-vin09_t:1496_5	vāyāmaṃ mā akāsi, khīṇāsavo tayā upavadito”ti āha. Therena ca “atthi te, āvuso, imasmiṃ	1496	
PA_tika-vin09_t:1496_6	sāsane patiṭṭhā”ti puṭṭho daharabhikkhu “āma, bhante, sotāpanno āha”nti avoca. “Kārako	1496	
PA_tika-vin09_t:1496_7	aya”nti ñatvāpi paṭipattiyā amoghabhāvadassanena samuttejanāya, sampahaṃsanāya ca	1496	
PA_tika-vin09_t:1496_8	ariyā attānaṃ pakāsentiyeva. Tenāha “tathārūpe kāraṇe sati upasampannassa ārocayato”ti.	1496	
PA_tika-vin09_t:1496_9	Sutapariyattisīlaguṇaṃ pana anupasampannassapi ārocetuṃ vaṭṭati. Kasmā na idha ummattakādayo	1496	
PA_tika-vin09_t:1496_10	gahitāti āha “yasmā panā”tiādi. Ādisaddena khittacittavedanāṭṭānaṃ gahaṇaṃ. Tasmiṃ	14961	
PA_tika-vin09_t:1496_11	satīti ummattakādibhāve sati. Idha na gahitāti imasmiṃ sikkhāpade padabhājaniyaṃ	14961	
PA_tika-vin09_t:1496_12	na gahitā. Acittakanti paṇṇattijānanacittābhāvena acittakaṃ. Kusalābyākatacittehi	14961	
PA_tika-vin09_t:1496_13	dvicitta”nti idaṃ ukkaṭṭhaparicchedena ariyapuggaleyeva sandhāya vuttaṃ. Na hi paṇṇattiṃ	14961	
PA_tika-vin09_t:1496_14	ajānantā jhānalābhino puthujjanā vatthumhi lobhavasena akusalacittenāpi na ārocentīti.	14961	
PA_tika-vin09_t:1496_15	Dukkhavedanāya vā abhāvato “dvivedana”nti imassa anurūpaṃ katvā evaṃ vuttanti daṭṭhabbaṃ.	14961	
PA_tika-vin09_t:1497	Bhūtārocanasikkhāpadavaṇṇanā niṭṭhitā.	149	
PA_tika-vin09_t:1498	9. Duṭṭhullārocanasikkhāpadavaṇṇanā	149	
PA_tika-vin09_t:1499_0	Dvinnaṃ ‘āpattikkhandhānanti pārājikasaṅghādisesasaṅkhātānaṃ dvinnaṃ āpattikkhandhānaṃ.	1499	
PA_tika-vin09_t:1499_1	Āyatiṃ saṃvaratthāyāti “evamesa paresu hirottappenāpi āyatiṃ saṃvaraṃ āpajjissatī”ti	1499	
PA_tika-vin09_t:1499_2	āyatiṃ saṃvaratthāya. Āpattīnañca kulānañca pariyantaṃ katvā vā akatvā vāti “ettakā	1499	
PA_tika-vin09_t:1499_3	āpattiyo ārocetabbā, ettakesu kulesu ārocetabbā”ti evaṃ āpattīnañca kulānañca pariyantaṃ katvā vā akatvā vā.	1499	
PA_tika-vin09_t:1500_0	Aduṭṭhullāyāti pārājikasaṅghādisesaṃ ṭhapetvā avasesapañcāpattikkhandhasaṅkhātāya	1500	
PA_tika-vin09_t:1500_1	aduṭṭhullāya āpattiyā. Avasese cha āpattikkhandheti saṅghādisesavajjite sese cha	1500	
PA_tika-vin09_t:1500_2	āpattikkhandhe. Purimapañcasikkhāpadavītikkamasaṅkhātaṃ duṭṭhullanti pāṇātipātaveramaṇiādikassa	1500	
PA_tika-vin09_t:1500_3	ādito pañcasikkhāpadassa vītikkamasaṅkhātaṃ duṭṭhullaṃ. Itaraṃ aduṭṭhullaṃ vā ajjhācāranti	1500	
PA_tika-vin09_t:1500_4	tato aññaṃ vikālabhojanādikapañcakaṃ, sukkavisaṭṭhikāyasaṃsaggaduṭṭhullaattakāmañceti	1500	
PA_tika-vin09_t:1500_5	aduṭṭhullaṃ vā ajjhācāraṃ. Vatthumattanti “ayaṃ sukkavissaṭṭhiṃ āpanno, duṭṭhullaṃ,	1500	
PA_tika-vin09_t:1500_6	attakāmaṃ, kāyasaṃsaggaṃ āpanno”ti evaṃ vatthumattaṃ vā ārocentassa. Āpattimattanti	1500	
PA_tika-vin09_t:1500_7	“ayaṃ pārājikaṃ āpanno, saṅghādisesaṃ, thullaccayaṃ, pācittiyaṃ, pāṭidesanīyaṃ, dukkaṭaṃ,	1500	
PA_tika-vin09_t:1500_8	dubbhāsitaṃ āpanno”ti evaṃ āpattimattaṃ vā ārocentassa. Vuttalakkhaṇassāti “pārājikaṃ	1500	
PA_tika-vin09_t:1500_9	anajjhāpannassā”ti kaṅkhā. aṭṭha. duṭṭhullārocanasikkhāpadavaṇṇanā) evaṃ vuttalakkhaṇassa.	1500	
PA_tika-vin09_t:1500_10	Savatthukoti vatthunā saha ghaṭito.	15001	
PA_tika-vin09_t:1501	Duṭṭhullārocanasikkhāpadavaṇṇanā niṭṭhitā.	150	
PA_tika-vin09_t:1502	10. Pathavīkhaṇanasikkhāpadavaṇṇanā	150	
PA_tika-vin09_t:1503_0	Pāsāṇasakkharakathalamarumbavālukādīsūti ettha muṭṭhippamāṇato upari pāsāṇāti veditabbā.	1503	
PA_tika-vin09_t:1503_1	Muṭṭhippamāṇā sakkharā. Kathalāti kapālakhaṇḍāni. Marumbāti kaṭasakkharā. Vālukā	1503	
PA_tika-vin09_t:1503_2	vālikāyeva. Aññatarassa tatiyabhāgo hotīti tatiyo bhāgo hoti. Idaṃ vuttaṃ hoti –	1503	
PA_tika-vin09_t:1503_3	yato paṃsuṃ vā mattikaṃ vā āharāpetvā visuṃ visuṃ kate dve koṭṭhāsā paṃsu vā mattikā	1503	
PA_tika-vin09_t:1503_4	vā eko pāsāṇādīsu aññataro hoti, ayaṃ missakapathavī nāmāti. Ovaṭṭho nāma devena	1503	
PA_tika-vin09_t:1503_5	ovaṭṭho. Vuttanti padabhājaniyaṃ, sīhaḷaṭṭhakathāyameva vā vuttaṃ. Adhikatarapāsāṇādimissāti	1503	
PA_tika-vin09_t:1503_6	adhikatarapāsāṇādīhi missā, adaḍḍhāpi vuttappamāṇato adhikatarapāsāṇādimissāti adhippāyo.	1503	
PA_tika-vin09_t:1503_7	Vā-saddo avuttavikappattho, tena ūnakacatumāsovaṭṭhapathaviṃ saṅgaṇhāti. Suddhapāsāṇādibhedāyāti	1503	
PA_tika-vin09_t:1503_8	suddhā pāsāṇā etthāti suddhapāsāṇā, sā ādi yassa bhedassa so suddhapāsāṇādi. Ādi-saddena	1503	
PA_tika-vin09_t:1503_9	suddhasakkharādīnaṃ gahaṇaṃ. Suddhapāsāṇādibhedo yassā sā suddhapāsāṇādibhedā, tāya	1503	
PA_tika-vin09_t:1503_10	suddhapāsāṇādibhedāya, suddhapāsāṇādippakārāyāti attho.	15031	
PA_tika-vin09_t:1504_0	Sayaṃ khaṇatīti ettha yo antamaso pādaṅguṭṭhakenapi khaṇati, udakampi chaḍḍento bhindati,	1504	
PA_tika-vin09_t:1504_1	pādaṅguṭṭhakenapi vilikhati, pattampi pacanto dahati, so sabbo khaṇatiyevāti veditabbo.	1504	
PA_tika-vin09_t:1504_2	Tenāha “khaṇanabhedanavilekhanapacanādīhi vikopetīti. Pattaṃ pacantena hi pubbe pakkaṭṭhāneyeva	1504	
PA_tika-vin09_t:1504_3	pacitabbo. Adaḍḍhāya pathaviyā aggiṃ ṭhapetuṃ na vaṭṭati. Pattapacanakapālassa pana	1504	
PA_tika-vin09_t:1504_4	upari aggiṃ ṭhapetuṃ vaṭṭati. Dārūnaṃ upari ṭhapeti, so aggi tāni dahanto gantvā	1504	
PA_tika-vin09_t:1504_5	pathaviṃ dahati, na vaṭṭati. Iṭṭhakapāsāṇādīsupi eseva nayo. Tatrāpi hi iṭṭhakādīnaṃyeva	1504	
PA_tika-vin09_t:1504_6	upari ṭhapetuṃ vaṭṭati. Kasmā? Tesaṃ anupādānattā. Na hi tāni aggissa upādānasaṅkhaṃ	1504	
PA_tika-vin09_t:1504_7	gacchanti. Sukkhakhāṇurukkhādīsupi aggiṃ dātuṃ na vaṭṭati. Sace pana “pathaviṃ apattameva	1504	
PA_tika-vin09_t:1504_8	nibbāpetvā gamissāmī”ti deti, vaṭṭati. Pacchā nibbāpetuṃ na sakkoti, avisayattā anāpatti.	1504	
PA_tika-vin09_t:1504_9	Vuttanayenevāti “khaṇanabhedanavilikhanapacanādīhī”ti vutteneva nayena. Niyametvāti	1504	
PA_tika-vin09_t:1504_10	sanniṭṭhānaṃ katvā. Itaroti āṇāpako.	15041	
PA_tika-vin09_t:1505_0	“Pokkharaṇiṃ khaṇā”ti vadati, vaṭṭati. Khatāyeva pokkharaṇī nāma hoti, tasmā ayaṃ	1505	
PA_tika-vin09_t:1505_1	kappiyavohāro. Esa nayo “vāpiṃ, taḷākaṃ, āvāṭaṃ khaṇā”tiādīsupi. “Imaṃ okāsaṃ khaṇa,	1505	
PA_tika-vin09_t:1505_2	imasmiṃ okāse pokkharaṇiṃ khaṇā”ti pana vattuṃ na vaṭṭati. “Kandaṃ khaṇa mūlaṃ khaṇā”ti	1505	
PA_tika-vin09_t:1505_3	aniyametvā vattuṃ vaṭṭati. “Imaṃ valliṃ khaṇa, imasmiṃ okāse kandaṃ vā mūlaṃ vā khaṇā”ti	1505	
PA_tika-vin09_t:1505_4	vattuṃ na vaṭṭati. Tenāha “okāsaṃ aniyametvā…pe… bhaṇantassā”ti. Ātapena sukkhakaddamo	1505	
PA_tika-vin09_t:1505_5	ca phalati, tatra yo heṭṭhā pathaviyā asambaddho, tameva apanetuṃ vaṭṭati. Esa nayo	1505	
PA_tika-vin09_t:1505_6	gokaṇṭakepi. Tenāha “ātapena…pe… asambaddha”nti. Tattha gokaṇṭako nāma gāvīnaṃ khuracchinnakaddamo	1505	
PA_tika-vin09_t:1505_7	vuccati. Sace pana heṭṭhimatalena bhūmisambandho, vikopetuṃ na vaṭṭati. Bhijjitvā	1505	
PA_tika-vin09_t:1505_8	patitanaditaṭanti bhijjitvā nadisāmantā patitaṃ omakacātumāsaṃ ovaṭṭhaṃ naditaṭaṃ.	1505	
PA_tika-vin09_t:1505_9	Sace pana bhijjitvā udakeyeva pakati, deve atirekacātumāsaṃ ovaṭṭhepi udakeyeva udakassa	1505	
PA_tika-vin09_t:1505_10	patitattā vaṭṭati. Mahantampi naṅgalacchinnamattikāpiṇḍanti mahantampi kasitaṭṭhāne	15051	
PA_tika-vin09_t:1505_11	heṭṭhā pathaviyā asambaddhaṃ naṅgalacchinnamattikāpiṇḍaṃ. Evamādisaddena kūṭāsiñcanayoggatanukakaddamādīnaṃ	15051	
PA_tika-vin09_t:1505_12	gahaṇaṃ. Asañcicca rukkhādipavaṭṭanena bhindantassāti pāsāṇarukkhādīni vā pavaṭṭentassa,	15051	
PA_tika-vin09_t:1505_13	kattaradaṇḍena vā āhacca āhacca gacchantassa pathavī bhijjati, sā “tena bhindissāmī”ti	15051	
PA_tika-vin09_t:1505_14	evaṃ sañcicca abhinnattā asañcicca bhinnā nāma hoti, iti asañcicca rukkhādippavaṭṭanena	15051	
PA_tika-vin09_t:1505_15	bhindantassa anāpatti. Asatiyā pādaṅguṭṭhakādīhi vilikhantassāti yo aññavihito kenaci	15051	
PA_tika-vin09_t:1505_16	saddhiṃ kiñci kathento pādaṅguṭṭhakena vā kattarayaṭṭhiyā vā pathaviṃ vilikhanto	15051	
PA_tika-vin09_t:1505_17	tiṭṭhati, tassa evaṃ asatiyā pādaṅguṭṭhakādīhi vilikhantassa anāpatti.	15051	
PA_tika-vin09_t:1506	Pathavīkhaṇanasikkhāpadavaṇṇanā niṭṭhitā.	150	
PA_tika-vin09_t:1507	Musāvādavaggo paṭhamo.	150	
PA_tika-vin09_t:1508	2. Bhūtagāmavaggo	150	
PA_tika-vin09_t:1509	1. Bhūtagāmasikkhāpadavaṇṇanā	150	
PA_tika-vin09_t:1510_0	“Bhavantī”ti iminā viruḷhamūle nīlabhāvaṃ āpajjitvā vaḍḍhamānake taruṇagacche dasseti.	1510	
PA_tika-vin09_t:1510_1	“Ahesu”nti iminā pana vaḍḍhitvā ṭhite mahante rukkhagacchādike dasseti. Tenāha “jāyantī”tiādi.	1510	
PA_tika-vin09_t:1510_2	Ettha ca “bhavantī”ti imassa vivaraṇaṃ “jāyanti vaḍḍhantī”ti, “ahesu”nti imassa “jātā	1510	
PA_tika-vin09_t:1510_3	vaḍḍhitā”ti. Gāmoti samūho. Patiṭṭhitaharitatiṇarukkhādīnanti bhūmiyaṃ patiṭṭhitassa	1510	
PA_tika-vin09_t:1510_4	haritatiṇassa ceva haritarukkhādīnañca. Ādisaddena osadhigacchalatādayo veditabbā.	1510	
PA_tika-vin09_t:1510_5	Nimittatthe ca bhummaṃ. Yo attho sampajjati, tamāha “bhūtagāmapātabyatāyā”tiādinā.	1510	
PA_tika-vin09_t:1511_0	Nanu ca rukkhādayo cittarahitatāya na jīvā, cittarahitatā ca pariphandābhāvato, chinnepi	1511	
PA_tika-vin09_t:1511_1	viruhanato, visadisajātikabhāvato, catuyoniyaṃ apariyāpannato ca veditabbā, vuḍḍhi	1511	
PA_tika-vin09_t:1511_2	pana pavāḷasilālavaṇānampi vijjatīti na tesaṃ jīvabhāve kāraṇaṃ, visayaggahaṇañca	1511	
PA_tika-vin09_t:1511_3	nesaṃ parikappanāmattaṃ supanaṃ viya ciñcādīnaṃ, tathā dohaḷādayo, atha kasmā bhūtagāmassa	1511	
PA_tika-vin09_t:1511_4	pātabyatāya pācittiyaṃ icchitanti? Samaṇaasāruppato, tannissitasattānurakkhaṇato	1511	
PA_tika-vin09_t:1511_5	ca. Tenevāha “jīvasaññino hi moghapurisā manussā rukkhasmi”ntiādi. Sāsapabījakasevālampīti	1511	
PA_tika-vin09_t:1511_6	sāsapabījakasaṅkhātaṃ sevālampi, sāsapasevālaṃ, bījakasevālampīti attho. Tattha sāsapasevālo	1511	
PA_tika-vin09_t:1511_7	nāma sāsapamatto khuddakasevālo. Bījakasevālo nāma upari khuddakapatto heṭṭhā khuddakamūlo sevālo.	1511	
PA_tika-vin09_t:1512_0	Mūlabījakhandhabījaphaḷubījaaggabījabījabījānanti ettha mūlameva bījaṃ mūlabījaṃ.	1512	
PA_tika-vin09_t:1512_1	Evaṃ sesesupi. Tattha mūlabījaṃ haliddiādikaṃ. Khandhabījaṃ assatthādikaṃ. Phaḷubījaṃ	1512	
PA_tika-vin09_t:1512_2	ucchuādikaṃ. Aggabījaṃ hiriverādikaṃ. Bījaṃbījaṃ pubbaṇṇādikaṃ. Bhājanagatanti sarāvādibhājanagataṃ.	1512	
PA_tika-vin09_t:1512_3	Nikkhantaṃ mūlamattaṃ etasmāti nikkhantamūlamattaṃ. Matta saddena cettha paṇṇassa	1512	
PA_tika-vin09_t:1512_4	nikkhamanaṃ paṭikkhipati. Esa nayo nikkhantaaṅkuramattanti etthāpi. Sace pana mūlañca	1512	
PA_tika-vin09_t:1512_5	paṇṇañca niggataṃ, bhūtagāmasaṅkhaṃ gacchati. Vidatthimattā pattavaṭṭi niggacchatīti	1512	
PA_tika-vin09_t:1512_6	vidatthimattā anīlavaṇṇā pattavaṭṭi nikkhamati. Tenāha “nikkhante”tiādi. Harito na	1512	
PA_tika-vin09_t:1512_7	hotīti nīlavaṇṇo na hoti. Muggādīnaṃ pana paṇṇesu uṭṭhitesu, vīhiādīnaṃ vā aṅkure	1512	
PA_tika-vin09_t:1512_8	harite bhūtagāmasaṅgahaṃ gacchanti. Esa nayo ambaṭṭhiādīsu.	1512	
PA_tika-vin09_t:1513_0	Bhūtagāmabījagāmeti ettha bhūtagāmato viyojitaṃ viruhanasamatthameva mūlabījādikaṃ	1513	
PA_tika-vin09_t:1513_1	bījagāmo nāmāti veditabbaṃ. Ubhayatthāti bhūtagāmabījagāmesu. Atathāsaññissāti abhūtagāmābījagāmasaññissa.	1513	
PA_tika-vin09_t:1513_2	Ko pana vādo abhūtagāmābījagāmesu abhūtagāmābījagāmasaññissa. Asañciccāti pāsāṇarukkhādīni	1513	
PA_tika-vin09_t:1513_3	vā pavaṭṭentassa, sākhaṃ vā kaḍḍhantassa, kattaradaṇḍena vā bhūmiṃ paharitvā gacchantassa	1513	
PA_tika-vin09_t:1513_4	tiṇāni kuppanti. Tāni tena “vikopessāmī”ti evaṃ sañcicca avikopitattā asañcicca vikopitāni	1513	
PA_tika-vin09_t:1513_5	nāma honti. Iti asañcicca vikopentassa anāpatti.	1513	
PA_tika-vin09_t:1514	Asatiyāti aññavihito kenaci saddhiṃ kiñci kathento pādaṅguṭṭhakena vā hatthena vā tiṇaṃ vā lataṃ vā vikopento tiṭṭhati, evaṃ asatiyā vikopentassa anāpatti.	151	
PA_tika-vin09_t:1515_0	Ajānitvāti ettha abbhantare “bījagāmo”ti vā “bhūtagāmo”ti vā na jānāti, “vikopemī”ti	1515	
PA_tika-vin09_t:1515_1	pana jānāti. Evaṃ tiṇe vā palālapuñje vā khaṇittiṃ vā kudālaṃ vā saṅgopanatthāya	1515	
PA_tika-vin09_t:1515_2	ṭhapeti, ḍayhamānahattho vā aggiṃ pāteti. Tatra ce tiṇāni chijjanti vā ḍayhanti vā,	1515	
PA_tika-vin09_t:1515_3	evaṃ ajānitvā vikopentassa anāpatti.	1515	
PA_tika-vin09_t:1516_0	Yena kenaci aggināti kaṭṭhaggigomayaggiādīsu yena kenaci agginā, antamaso lohakhaṇḍenapi	1516	
PA_tika-vin09_t:1516_1	ādittena. “Kappiya”nti vatvāvāti yāya kāyaci bhāsāya “kappiya”nti vatvāva. Eva-saddena	1516	
PA_tika-vin09_t:1516_2	paṭhamaṃ agginā phusitvā pacchā “kappiya”nti vattuṃ na vaṭṭatī”ti dasseti. “Paṭhamaṃ	1516	
PA_tika-vin09_t:1516_3	aggiṃ nikkhipitvā taṃ anuddharitvāva ‘kappiya’nti vutte pana vaṭṭatī”ti vadanti.	1516	
PA_tika-vin09_t:1516_4	Esa nayo sesesupi. Tathevāti ‘kappiya’nti vatvāva. Assamahiṃsasūkaramigagorūpānaṃ	1516	
PA_tika-vin09_t:1516_5	pana khurā atikhiṇā, tasmā tehi na kātabbaṃ, katampi akataṃ hotīti āha “ṭhapetvā	1516	
PA_tika-vin09_t:1516_6	gomahiṃsādīnaṃ khure”ti. Hatthinakhā pana khurā na honti, tasmā tehi vaṭṭati. Tiracchānānanti	1516	
PA_tika-vin09_t:1516_7	sīhabyagghadīpimakkaṭānaṃ, sakuntānañca. Tesañhi nakhā tikhiṇā honti, tasmā tehi	1516	
PA_tika-vin09_t:1516_8	kātabbaṃ. “Antamaso chinditvā āhaṭenapī”ti iminā yehi kātuṃ vaṭṭati, tehi tatthajātakehi	1516	
PA_tika-vin09_t:1516_9	kātabbanti ettha vattabbameva natthīti dasseti. “Satthe vuttanayenevā”ti iminā chedaṃ	1516	
PA_tika-vin09_t:1516_10	vā vedhaṃ vā dassentena “kappiyanti vatvāvā”ti vuttamatidisati. Ettha ca kiñcāpi	15161	
PA_tika-vin09_t:1516_11	“kappiyanti vatvāva kātabba”ntiādinā kappiyaṃ karontena kattabbākārameva dassitaṃ,	15161	
PA_tika-vin09_t:1516_12	tathāpi bhikkhunā “kappiyaṃ karohī”ti vutteyeva anupasampannena “kappiya”nti vatvā	15161	
PA_tika-vin09_t:1516_13	aggiparijitādi kātabbanti gahetabbaṃ. Avacanaṃ pana “punapi kappiyaṃ karohīti kāretvāva	15161	
PA_tika-vin09_t:1516_14	paribhuñjitabba”nti paṭhamameva vuttattā.	15161	
PA_tika-vin09_t:1517_0	Ekasmiṃ…pe… kappiye kate sabbaṃ kataṃ hotīti ekaṃyeva “kappiyaṃ karomī”ti adhippāyenapi	1517	
PA_tika-vin09_t:1517_1	kappiye kate ekābaddhattā sabbaṃ kataṃ hoti. Dārukaṃ vijjhatīti jānitvā vā ajānitvā	1517	
PA_tika-vin09_t:1517_2	vā vijjhati vā vijjhāpeti vā, vaṭṭatiyeva. Bhattasitthe vijjhatīti etthāpi eseva	1517	
PA_tika-vin09_t:1517_3	nayo. Taṃ vijjhati, na vaṭṭatīti valliādīnaṃ bhājanagatikattāti adhippāyo. Bhindāpetvā	1517	
PA_tika-vin09_t:1517_4	kappiyaṃ kāretabbanti bījato muttassa kaṭāhassa bhājanagatikattā vuttaṃ. Abījanti	1517	
PA_tika-vin09_t:1517_5	aṅkurajananasamatthabījarahitataruṇambaphalādi. Tenāha “yaṃ pana phalaṃ taruṇaṃ hoti,	1517	
PA_tika-vin09_t:1517_6	abīja”nti. Nibbattabījaṃ nāma bījaṃ nibbattetvā visuṃ katvā paribhuñjituṃ sakkuṇeyyaṃ	1517	
PA_tika-vin09_t:1517_7	ambapanasādiphalaṃ. Tenāha “bījaṃ apanetvā paribhuñjitabba”nti. Tattha kappiyakaraṇakiccaṃ	1517	
PA_tika-vin09_t:1517_8	natthi, sayameva kappiyānīti adhippāyo.	1517	
PA_tika-vin09_t:1518	Bhūtagāmasikkhāpadavaṇṇanā niṭṭhitā.	151	
PA_tika-vin09_t:1519	2. Aññavādakasikkhāpadavaṇṇanā	151	
PA_tika-vin09_t:1520_0	Yamatthanti “tvaṃ kira dukkaṭāpattiṃ āpanno”tiādikaṃ yaṃ kiñci atthaṃ. Tato aññanti	1520	
PA_tika-vin09_t:1520_1	pucchitatthato aññamatthaṃ. Aññenaññaṃ paṭicaraṇassāti vinayadharena yaṃ vacanaṃ	1520	
PA_tika-vin09_t:1520_2	dosapucchanatthaṃ vuttaṃ, tato aññena vacanena paṭicchādanassa. Paṭicchādanatthopi	1520	
PA_tika-vin09_t:1520_3	hi carasaddo hoti anekatthattā dhātūnaṃ. Vuttanti pāḷiyaṃ vuttaṃ.	1520	
PA_tika-vin09_t:1521_0	Sāvasesaṃ āpattiṃ āpannoti ettha ṭhapetvā pārājikaṃ sesā sāvasesāpatti nāma, taṃ	1521	
PA_tika-vin09_t:1521_1	āpanno. Anuyuñjiyamānoti “kiṃ, āvuso, itthannāmaṃ āpattiṃ āpannosī”ti pucchiyamāno.	1521	
PA_tika-vin09_t:1521_2	Aññena vacanenāti “ko āpanno? Kiṃ āpanno? Kismiṃ āpanno? Kathaṃ āpanno? Kaṃ bhaṇatha?	1521	
PA_tika-vin09_t:1521_3	Kiṃ bhaṇathā”ti aññena vacanena. Aññanti “kiṃ tvaṃ itthannāmaṃ āpattiṃ āpannosī”tiādikaṃ	1521	
PA_tika-vin09_t:1521_4	anuyuñjakavacanaṃ. Tathā tathā vikkhipatīti tena tena pakārena vikkhipati. Kiṃ vuttaṃ	1521	
PA_tika-vin09_t:1521_5	hoti? So kiñci vītikkamaṃ disvā “āvuso, āpattiṃ āpannosī”ti saṅghamajjhe āpattiyā	1521	
PA_tika-vin09_t:1521_6	anuyuñjiyamāno “ko āpanno”ti vadati. Tato “tva”nti vutte “ahaṃ kiṃ āpanno”ti vadati.	1521	
PA_tika-vin09_t:1521_7	Atha “pācittiyaṃ vā dukkaṭaṃ vā”ti vutte “ahaṃ kismiṃ āpanno”ti vadati. Tato “amukasmiṃ	1521	
PA_tika-vin09_t:1521_8	nāma vatthusmi”nti vutte “ahaṃ kathaṃ āpanno, kiṃ karonto āpannomhī”ti pucchati.	1521	
PA_tika-vin09_t:1521_9	Atha “idaṃ nāma karonto āpanno”ti vutte “kaṃ bhaṇathā”ti vadati. Tato “taṃ bhaṇāmā”ti	1521	
PA_tika-vin09_t:1521_10	vutte “kiṃ bhaṇathā”ti evamanekehi pakārehi vikkhipatīti vuttaṃ hoti.	15211	
PA_tika-vin09_t:1522_0	Yo pana bhikkhu sāvasesaṃ āpattiṃ āpanno, taṃ na kathetukāmo tuṇhībhāvena vihesetīti	1522	
PA_tika-vin09_t:1522_1	sambandho. Vihesetīti ciranisajjācirabhāsanehi piṭṭhiāgilāyanatālusosādivasena saṅghaṃ	1522	
PA_tika-vin09_t:1522_2	viheseti, parissamaṃ tesaṃ karotīti attho. Parissamo hi vihesā nāma. Aññavādakakammanti	1522	
PA_tika-vin09_t:1522_3	aññavādakassa bhikkhuno aññavādakāropanatthaṃ kātabbaṃ ñattidutiyakammaṃ. Vihesakakammanti	1522	
PA_tika-vin09_t:1522_4	etthāpi eseva nayo. Tasmiṃ saṅghena kateti tasmiṃ aññavādakakamme ca vihesakakamme	1522	
PA_tika-vin09_t:1522_5	ca saṅghena ñattidutiyakammavācāya kate. Tathā karontānanti taṃ pakāraṃ karontānaṃ,	1522	
PA_tika-vin09_t:1522_6	aññavādakañca vihesakañca karontānanti attho.	1522	
PA_tika-vin09_t:1523_0	“Vihesaketi ayamettha anupaññattī”ti avacanañcettha “āpattikarā ca hoti aññavādakasikkhāpadādīsu	1523	
PA_tika-vin09_t:1523_1	viyā”ti vuttattāyeva paññāyatīti katvā. Esa nayo upari sikkhāpadesu. Dhammakamme	1523	
PA_tika-vin09_t:1523_2	tikapācittiyanti dhammakamme dhammakammasaññivematikaadhammakammasaññīnaṃ vasena	1523	
PA_tika-vin09_t:1523_3	tīṇi pācittiyāni. Adhammakamme tikadukkaṭanti etthāpi eseva nayo. Anāropiteti kammavācāya	1523	
PA_tika-vin09_t:1523_4	anāropite, appatiṭṭhāpiteti attho. Gelaññenāti yena kathetuṃ na sakkoti, mukhe tādisena	1523	
PA_tika-vin09_t:1523_5	byādhinā. Saṅghassa bhaṇḍanādīni bhavissantīti saṅghamajjhe kathite tappaccayā saṅghassa	1523	
PA_tika-vin09_t:1523_6	bhaṇḍanaṃ vā kalaho vā viggaho vā vivādo vā saṅghabhedo vā saṅgharāji vā bhavissantīti	1523	
PA_tika-vin09_t:1523_7	iminā vā adhippāyena na kathentassa. Ettha ca adhammenāti abhūtena vatthunā.	1523	
PA_tika-vin09_t:1524	“Samuṭṭhānādīni adinnādānasadisānī”ti avisesaṃ atidisitvā visesaṃ dassetuṃ “idaṃ panā”tiādi vuttaṃ. Siyā kiriyaṃ aññenaññaṃ paṭicarantassa. Siyā akiriyaṃ tuṇhībhāvena vihesentassa.	152	
PA_tika-vin09_t:1525	Aññavādakasikkhāpadavaṇṇanā niṭṭhitā.	152	
PA_tika-vin09_t:1526	3. Ujjhāpanakasikkhāpadavaṇṇanā	152	
PA_tika-vin09_t:1527_0	Yena vacanenāti “chandāya itthannāmo idaṃ nāma karotī”tiādikena yena vacanena. Tenāha	1527	
PA_tika-vin09_t:1527_1	“chandāyā”tiādi. Tattha chandāyāti chandena pakkhapātena. “Akkharāya vācetī”tiādīsu	1527	
PA_tika-vin09_t:1527_2	viya liṅgavipallāso esa. Idaṃ nāma karotīti attano sandiṭṭhasambhattānaṃ paṇītaṃ	1527	
PA_tika-vin09_t:1527_3	senāsanaṃ vā paññapeti, bhattādikaṃ vāti adhippāyo. Senāsanapaññāpakādibhedanti ettha	1527	
PA_tika-vin09_t:1527_4	ādisaddena bhattuddesakayāgubhājakaphalabhājakādīnaṃ gahaṇaṃ. Anekatthattā dhātūnaṃ	1527	
PA_tika-vin09_t:1527_5	jhe-saddo olokanatthopi hotīti āha “avaññāya olokāpentī”ti. Cintanatthoyeva vā gahetabboti	1527	
PA_tika-vin09_t:1527_6	āha “lāmakato vā cintāpentī”ti. Tatheva vadantāti “chandāya itthannāmo idaṃ nāma	1527	
PA_tika-vin09_t:1527_7	karotī”tiādīni vadantā. Vuttanti pāḷiyaṃ vuttaṃ. “Khiyyanake”ti ayamettha anupaññatti.	1527	
PA_tika-vin09_t:1528_0	Asammatassāti saṅghena kammavācāya asammatassa. Kevalaṃ “taveso bhāro”ti saṅghena	1528	
PA_tika-vin09_t:1528_1	āropitabhārassa, bhikkhūnaṃ vā phāsuvihāratthāya sayameva bhāraṃ vahantassa, yatra	1528	
PA_tika-vin09_t:1528_2	vā dve tayo bhikkhū viharanti, tatra tādisaṃ kammaṃ karontassāti adhippāyo. Yassa	1528	
PA_tika-vin09_t:1528_3	kassacīti upasampannassa vā anupasampannassa vā yassa kassaci. Anupasampannassa pana	1528	
PA_tika-vin09_t:1528_4	sammatassa vā asammatassa vāti ettha pana kiñcāpi anupasampannassa terasa sammatiyo	1528	
PA_tika-vin09_t:1528_5	dātuṃ na vaṭṭanti, tathāpi yo upasampannakāle laddhasammutiko pacchā anupasampannabhāve	1528	
PA_tika-vin09_t:1528_6	ṭhito, taṃ sandhāya “sammatassa vā”ti vuttaṃ. Yassa pana byattassa sāmaṇerassa kevalaṃ	1528	
PA_tika-vin09_t:1528_7	saṅghena vā sammatena vā bhikkhunā “tvaṃ idaṃ kammaṃ karohī”ti bhāro kato, taṃ sandhāya	1528	
PA_tika-vin09_t:1528_8	“asammatassa vā”ti vuttaṃ. Yasmā ujjhāpanañca khiyyanañca musāvādavasena pavattaṃ,	1528	
PA_tika-vin09_t:1528_9	tasmā ādikammikassa imināva anāpatti, musāvādena pana āpattiyevāti gahetabbaṃ.	1528	
PA_tika-vin09_t:1529	Ujjhāpanakasikkhāpadavaṇṇanā niṭṭhitā.	152	
PA_tika-vin09_t:1530	4. Paṭhamasenāsanasikkhāpadavaṇṇanā	153	
PA_tika-vin09_t:1531_0	Mañcaṃ vāti masārako, bundikābaddho, kuḷīrapādako, āhaccapādakoti imesu catūsu yaṃ	1531	
PA_tika-vin09_t:1531_1	kañci mañcaṃ vā. Pīṭhaṃ vāti etthāpi eseva nayo. Bhisiṃ vāti uṇṇabhisi, coḷabhisi,	1531	
PA_tika-vin09_t:1531_2	vākabhisi, tiṇabhisi, paṇṇabhisīti imāsu pañcasu bhisīsu yaṃ kañci bhisiṃ vā. Tenāha	1531	
PA_tika-vin09_t:1531_3	“mañcādīsū”tiādi. Tattha “mañcasaṅkhepenā”ti iminā pīṭhasaṅkhepaṃ paṭikkhipati. Kappiyacammenāti	1531	
PA_tika-vin09_t:1531_4	migājeḷakacammena. Ettha pana migacamme eṇimigo, vātamigo, pasadamigo, kuruṅgamigo,	1531	
PA_tika-vin09_t:1531_5	migamātuko, rohitamigoti etesaṃyeva cammāni vaṭṭanti, aññesaṃ pana –	1531	
PA_tika-vin09_t:1532	Makkaṭo kāḷasīho ca, sarabho kadalīmigo;	153	
PA_tika-vin09_t:1533	Ye ca vāḷamigā keci, tesaṃ cammaṃ na vaṭṭatīti. ;	153	
PA_tika-vin09_t:1534_0	Tattha vāḷamigāti sīhabyagghaacchataracchā. Na kevalañca eteyeva, yesaṃ pana cammaṃ	1534	
PA_tika-vin09_t:1534_1	vaṭṭatīti vuttaṃ, te ṭhapetvā avasesā antamaso gomahiṃsasasabiḷārādayopi sabbe imasmiṃ	1534	
PA_tika-vin09_t:1534_2	atthe “vāḷamigā”tveva veditabbā. Etesañhi sabbesaṃ cammaṃ na vaṭṭati. Tālīsapattanti	1534	
PA_tika-vin09_t:1534_3	suddhaṃ tamālapattaṃ, aññena missaṃ pana vaṭṭati. Tiṇavākacoḷesu akappiyaṃ nāma natthi.	1534	
PA_tika-vin09_t:1534_4	Kiṃ panettha bibbohane viya nisīdituñca nipajjituñca na vaṭṭatīti āha “tatthā”tiādi.	1534	
PA_tika-vin09_t:1534_5	Na kevalañcedamevāti āha “pamāṇaparicchedopi cettha natthī”ti, “ettakameva kātabba”nti	1534	
PA_tika-vin09_t:1534_6	bhisiyā pamāṇaniyamopi natthīti attho. Mañcabhisipīṭhabhisibhūmattharaṇabhisicaṅkamanabhisipādapuñchanabhisīti	1534	
PA_tika-vin09_t:1534_7	etāsaṃ pana anurūpato sallakkhetvā attano rucivasena pamāṇaṃ kātabbaṃ. Anto saṃvellitvā	1534	
PA_tika-vin09_t:1534_8	baddhanti yathā vemajjhaṃ saṃkhittaṃ hoti, evaṃ majjhe suṭṭhu veṭhetvā baddhaṃ.	1534	
PA_tika-vin09_t:1535_0	Ye aṭṭha māsāti sambandho. “Avassikasaṅketā”ti etasseva vivaraṇaṃ “vassānamāsāti	1535	
PA_tika-vin09_t:1535_1	evaṃ apaññātā”ti, appatitā appasiddhāti attho. “Asaññitā”tipi pāṭho, tattha aviññātāti	1535	
PA_tika-vin09_t:1535_2	attho. Aṭṭha māsāti cattāro hemantikā, cattāro gimhikā māsāti aṭṭha māsā. Ovassakamaṇḍapeti	1535	
PA_tika-vin09_t:1535_3	sākhāmaṇḍapapadaramaṇḍapānaṃ yattha katthaci ovassake maṇḍape. Yatthāti yesu janapadesu.	1535	
PA_tika-vin09_t:1535_4	Sabbatthāti sabbesu janapadesu. Kākādīnaṃ nibaddhavāsarukkhamūleti yattha dhuvanivāsena	1535	
PA_tika-vin09_t:1535_5	kākā vā kulālā vā aññe vā sakuntā kulāvake katvā vasanti, tādisassa kākādīnaṃ nibaddhavāsassa	1535	
PA_tika-vin09_t:1535_6	yassa kassaci rukkhassa heṭṭhā. Yattha pana gocarappasutā sakuntā vissamitvā gacchanti,	1535	
PA_tika-vin09_t:1535_7	tassa rukkhassa mūle nikkhipituṃ vaṭṭati. “Kadācipī”ti iminā na kevalaṃ vassikasaṅketeyevāti	1535	
PA_tika-vin09_t:1535_8	dasseti. Yatthāti yasmiṃ padese. Yadāti yasmiṃ kāle.	1535	
PA_tika-vin09_t:1536_0	Soti yassatthāya santhato, so. Pakatisanthateti pakatiyāva santhate, yaṃ nevattanā	1536	
PA_tika-vin09_t:1536_1	santhataṃ, na parena santharāpitaṃ, tasminti vuttaṃ hoti. Lajjī hotīti lajjanasīlo	1536	
PA_tika-vin09_t:1536_2	hoti, parikkhāravināsane bhītoti attho. Tenāha “attano palibodhaṃ viya maññatī”ti,	1536	
PA_tika-vin09_t:1536_3	iminā alajjiṃ āpucchitvā gantuṃ na vaṭṭatīti dasseti. Nirapekkhoti “āgantvā uddharissāmī”ti	1536	
PA_tika-vin09_t:1536_4	apekkhārahito, iminā sāpekkho ce gacchati, anāpattīti dasseti. Teneva hi anāpattivāre	1536	
PA_tika-vin09_t:1536_5	“otāpento gacchatī”ti vuttaṃ. Aññattha gacchantoti taṃ maggaṃ atikkamitvā aññattha	1536	
PA_tika-vin09_t:1536_6	gacchanto. Leḍḍupātūpacārato bahi ṭhitattā “pāduddhārena kāretabbo”ti vuttaṃ, aññattha	1536	
PA_tika-vin09_t:1536_7	gacchantassa paṭhamapāduddhāre dukkaṭaṃ, dutiyapāduddhāre pācittiyanti attho.	1536	
PA_tika-vin09_t:1537_0	Tikapācittiyaṃ saṅghike saṅghikasaññivematikapuggalikasaññīnaṃ vasena. Imināva nayena	1537	
PA_tika-vin09_t:1537_1	tikadukkaṭampi veditabbaṃ. Cimilikādīnaṃ attho dutiyasikkhāpade dassitova. Pādapuñchanī	1537	
PA_tika-vin09_t:1537_2	nāma rajjukehi vā pilotikāhi vā pādapuñchanatthaṃ katā. Phalakapīṭhaṃ nāma phalakamayaṃ	1537	
PA_tika-vin09_t:1537_3	pīṭhaṃ. Na kevalaṃ cimilikādīniyeva ajjhokāse ṭhapetvā gacchantassa dukkaṭanti āha	1537	
PA_tika-vin09_t:1537_4	“yaṃ vā panā”tiādi. Yaṃ kiñci dārubhaṇḍaṃ, yaṃ kiñci mattikābhaṇḍanti sambandho.	1537	
PA_tika-vin09_t:1537_5	“Antamaso pattādhārakampī”ti iminā tālavaṇṭabījanipattapānīyauḷauṅkapānīyasaṅkhādīsu	1537	
PA_tika-vin09_t:1537_6	vattabbameva natthīti dasseti.	1537	
PA_tika-vin09_t:1538_0	Araññe paṇṇakuṭīsu vasantānaṃ sīlasampadāya pasannacittā manussā mañcapīṭhādīni denti	1538	
PA_tika-vin09_t:1538_1	“saṅghikaparibhogena paribhuñjathā”ti, tattha kiṃ kātabbanti āha “āraññakena panā”tiādi.	1538	
PA_tika-vin09_t:1538_2	Tattha asati anovassaketi pabbhārādianovassakaṭṭhāne asati. Idañca lakkhaṇavacanaṃ	1538	
PA_tika-vin09_t:1538_3	“sabhāgānaṃ abhāve”ti ca icchitabbattā. Āraññakena hi bhikkhunā tattha vasitvā aññattha	1538	
PA_tika-vin09_t:1538_4	gacchantena sāmantavihāre bhikkhūnaṃ pesetvā gantabbaṃ. Sabhāgānaṃ abhāve anovassake	1538	
PA_tika-vin09_t:1538_5	nikkhipitvā gantabbaṃ. Anovassake asati rukkhe laggetvā gantabbaṃ.	1538	
PA_tika-vin09_t:1539_0	Na kevalaṃ idaṃyeva katvā gantuṃ vaṭṭatīti āha “yathā vā”tiādi. Yathā vā upacikāhi	1539	
PA_tika-vin09_t:1539_1	na khajjatīti yathā ṭhapite upacikāhi senāsanaṃ na khajjati, evaṃ tathā pāsāṇānaṃ	1539	
PA_tika-vin09_t:1539_2	upari ṭhapanaṃ katvāti attho. Idaṃ vuttaṃ hoti – catūsu pāsāṇesu mañcaṃ ṭhapetvā	1539	
PA_tika-vin09_t:1539_3	mañce avasesamañcapīṭhāni āropetvā upari bhisiādikaṃ rāsiṃ katvā dārubhaṇḍaṃ mattikābhaṇḍaṃ	1539	
PA_tika-vin09_t:1539_4	paṭisāmetvā gamikavattaṃ pūretvā gantabbanti.	1539	
PA_tika-vin09_t:1540_0	Abbhokāsikenāpi “ahaṃ ukkaṭṭhaabbhokāsiko”ti cīvarakuṭimpi akatvā asamaye ajjhokāse	1540	
PA_tika-vin09_t:1540_1	paññapetvā nisīdituṃ vā nipajjituṃ vā na vaṭṭatīti dassento āha “abbhokāsikenā”tiādi.	1540	
PA_tika-vin09_t:1540_2	Sace pana catugguṇenapi cīvarena katakuṭi atementaṃ rakkhituṃ neva sakkoti, sattāhavaddalikādīni	1540	
PA_tika-vin09_t:1540_3	bhavanti, bhikkhuno kāyānugatikattā vaṭṭati. Rukkhamūlikassāpi eseva nayo.	1540	
PA_tika-vin09_t:1541_0	Yasmiṃ vissāsaggāho ruhati, tassa santakaṃ attano puggalikamiva hotīti āha “vissāsikapuggalike”ti.	1541	
PA_tika-vin09_t:1541_1	Yasmiṃ pana vissāso na ruhati, tassa santake dukkaṭameva. Amanussoti yakkho vā peto	1541	
PA_tika-vin09_t:1541_2	vā. Palibuddhaṃ hotīti upaddutaṃ hoti.	1541	
PA_tika-vin09_t:1542	Paṭhamasenāsanasikkhāpadavaṇṇanā niṭṭhitā.	154	
PA_tika-vin09_t:1543	5. Dutiyasenāsanasikkhāpadavaṇṇanā	154	
PA_tika-vin09_t:1544_0	Yaṃ kiñci cammanti kappiyākappiyaṃ yaṃ kiñci cammaṃ. Nanu “na, bhikkhave, mahācammāni	1544	
PA_tika-vin09_t:1544_1	dhāretabbāni sīhacammaṃ byagghacammaṃ dīpicammaṃ, yo dhāreyya, āpatti dukkaṭassā”ti	1544	
PA_tika-vin09_t:1544_2	khandhake sīhacammādīnaṃ paṭikkhepo katoti āha “sīhacammādīnañhī”tiādi. Pariharaṇeyeva	1544	
PA_tika-vin09_t:1544_3	paṭikkhepoti attano santakaṃ katvā taṃ taṃ vihāraṃ haritvā mañcapīṭhādīsu attharitvā	1544	
PA_tika-vin09_t:1544_4	paribhogeyeva paṭikkhepo, senāsanasantakaṃ katvā bhūmattharaṇavasena pana paribhoge	1544	
PA_tika-vin09_t:1544_5	nevatthi doso. Tenāha “senāsanaparibhoge pana akappiyacammaṃ nāma natthī”ti. Pāvārenti	1544	
PA_tika-vin09_t:1544_6	sañchādenti sarīraṃ etenāti pāvāro. Kojavoti uddalomiekantalomiādikojavattharaṇaṃ.	1544	
PA_tika-vin09_t:1544_7	Sesanti bhisi nisīdanaṃ tiṇasanthāro paṇṇasanthāroti avasiṭṭhaṃ senāsanaṃ. Tattha	1544	
PA_tika-vin09_t:1544_8	bhisīti mañcakabhisi vā pīṭhakabhisi vā. Nisīdananti sadasaṃ veditabbaṃ. Tiṇasanthāroti	1544	
PA_tika-vin09_t:1544_9	yesaṃ kesañci tiṇānaṃ santhāro. Esa nayo paṇṇasanthāre. Ettha ca bhisi heṭṭhā vuttattā	1544	
PA_tika-vin09_t:1544_10	pākaṭā. Nisīdanaṃ nisīdanasikkhāpadeneva pākaṭaṃ. Tiṇasanthārapaṇṇasanthārāni pana	15441	
PA_tika-vin09_t:1544_11	lokapasiddhāniyeva. Tenevāha “pākaṭamevā”ti.	15441	
PA_tika-vin09_t:1545_0	Neva uddhareyya, na uddharāpeyyāti attanā vā uddharitvā patirūpe ṭhāne na ṭhapeyya,	1545	
PA_tika-vin09_t:1545_1	parena vā tathā na kāreyya. Tenāha “yathā ṭhapita”ntiādi. Taṃ ṭhapentena ca “catūsu	1545	
PA_tika-vin09_t:1545_2	pāsāṇesū”tiādinā pubbe vuttanayeneva antogehe anovassake nikkhipitabbaṃ. Sace pana	1545	
PA_tika-vin09_t:1545_3	senāsanaṃ ovassati, chadanatthañca tiṇaṃ vā iṭṭhakā vā ānītā honti. Sace ussahati,	1545	
PA_tika-vin09_t:1545_4	chādetabbaṃ. No ce sakkoti, yo okāso anovassako, tattha nikkhipitabbaṃ. Sace sabbampi	1545	
PA_tika-vin09_t:1545_5	ovassati, ussahantena antogāme upāsakānaṃ ghare ṭhapetabbaṃ. Sace tepi “saṅghikaṃ	1545	
PA_tika-vin09_t:1545_6	nāma, bhante, bhāriyaṃ, aggidāhādīnaṃ bhāyāmā”ti na sampaṭicchanti, ajjhokāse pāsāṇānaṃ	1545	
PA_tika-vin09_t:1545_7	upari mañcaṃ ṭhapetvā sesaṃ pubbe vuttanayeneva nikkhipitvā tiṇehi ca paṇṇehi ca	1545	
PA_tika-vin09_t:1545_8	paṭicchādetabbaṃ. Yañhi tattha aṅgamattampi avasissati, taṃ aññesaṃ tattha āgatānaṃ	1545	
PA_tika-vin09_t:1545_9	bhikkhūnaṃ upakāraṃ bhavissatīti. Upacāranti sabbapacchimasenāsanato dve leḍḍupātā.	1545	
PA_tika-vin09_t:1546_0	Ayamettha āpucchitabbānāpucchitabbavinicchayo – yā tāva bhūmiyaṃ dīghasālā vā paṇṇasālā	1546	
PA_tika-vin09_t:1546_1	vā hoti, yaṃ vā rukkhatthambhesu katagehaṃ upacikānaṃ uṭṭhānaṭṭhānaṃ hoti, tato pakkamantena	1546	
PA_tika-vin09_t:1546_2	āpucchitvāva pakkamitabbaṃ. Tasmiñhi katipayāni divasāni ajaggiyamāne vammikāva santiṭṭhanti.	1546	
PA_tika-vin09_t:1546_3	Yaṃ pana pāsāṇapiṭṭhiyaṃ vā pāsāṇatthambhesu vā katasenāsanaṃ siluccayaleṇaṃ vā sudhālittasenāsanaṃ	1546	
PA_tika-vin09_t:1546_4	vā, yattha upacikāsaṅkā natthi, tato pakkamantassa āpucchitvāpi anāpucchitvāpi gantuṃ	1546	
PA_tika-vin09_t:1546_5	vaṭṭati. Tenāha “yattha panā”tiādi. Sace tādisepi senāsane ekena passena upacikā	1546	
PA_tika-vin09_t:1546_6	ārohanti, āpucchitvāva gantabbaṃ. Āpucchanaṃ pana vattanti āpucchanaṃ gamikavattaṃ.	1546	
PA_tika-vin09_t:1546_7	Idañca itikattabbatādassanatthaṃ vuttaṃ, na pana vattabhedadukkaṭanti dassanatthaṃ.	1546	
PA_tika-vin09_t:1546_8	Keci pana “dukkaṭanti dassanattha”nti vadanti, taṃ na yujjati vattakkhandhakaṭṭhakathāya	1546	
PA_tika-vin09_t:1546_9	“yaṃ pāsāṇapiṭṭhiyaṃ vā pāsāṇatthambhesu vā katasenāsanaṃ, yattha upacikānārohanti,	1546	
PA_tika-vin09_t:1546_10	taṃ anāpucchantassāpi anāpattī”ti vuttattā. Āpucchantena pana bhikkhumhi sati bhikkhu	15461	
PA_tika-vin09_t:1546_11	āpucchitabbo, tasmiṃ asati sāmaṇero, tasmiṃ asati ārāmiko, tasmimpi asati yena vihāro	15461	
PA_tika-vin09_t:1546_12	kārāpito, so vihārasāmiko, tassa vā kule yo koci āpucchitabbo.	15461	
PA_tika-vin09_t:1547_0	“Upacāre”ti etasseva vivaraṇaṃ “bahi āsanne”ti, vihārassa bahi āsannaṭṭhāneti attho.	1547	
PA_tika-vin09_t:1547_1	Upaṭṭhānasālāya vāti bhojanasālāyaṃ vā. Dukkaṭamevāti vuttappakārañhi dasavidhaṃ	1547	
PA_tika-vin09_t:1547_2	seyyaṃ antogabbhādimhi guttaṭṭhāne paññapetvā gacchantassa yasmā seyyāpi senāsanampi	1547	
PA_tika-vin09_t:1547_3	upacikāhi palujjati, vammikarāsiyeva hoti, tasmā pācittiyaṃ vuttaṃ. Bahi pana upaṭṭhānasālādīsu	1547	
PA_tika-vin09_t:1547_4	paññapetvā gacchantassa seyyāmattameva nasseyya ṭhānassa aguttatāya, na senāsanaṃ,	1547	
PA_tika-vin09_t:1547_5	tasmā ettha dukkaṭaṃ vuttaṃ. Mañcapīṭhaṃ pana yasmā na sakkā sahasā upacikāhi khāyituṃ,	1547	
PA_tika-vin09_t:1547_6	tasmā taṃ vihārepi santharitvā gacchantassa dukkaṭaṃ vuttaṃ. Vihārūpacāre pana taṃ	1547	
PA_tika-vin09_t:1547_7	vihāracārikaṃ āhiṇḍantā disvāva paṭisāmenti.	1547	
PA_tika-vin09_t:1548_0	Uddharaṇāni katvāti ettha uddharitvā gacchantena mañcapīṭhakavānaṃ sabbaṃ apanetvā	1548	
PA_tika-vin09_t:1548_1	saṃharitvā cīvaravaṃse laggetvā gantabbaṃ. Pacchā āgantvā vasanakabhikkhunāpi puna	1548	
PA_tika-vin09_t:1548_2	mañcapīṭhaṃ vā paññapetvā sayitvā gacchantena tatheva kātabbaṃ. Antokuṭṭato seyyaṃ	1548	
PA_tika-vin09_t:1548_3	bahikuṭṭe paññapetvā vasantena gamanakāle puna gahitaṭṭhāneyeva paṭisāmetabbaṃ. Uparipāsādato	1548	
PA_tika-vin09_t:1548_4	oropetvā heṭṭhāpāsāde vasantassāpi eseva nayo. Rattiṭṭhānadivāṭṭhānesu mañcapīṭhaṃ	1548	
PA_tika-vin09_t:1548_5	paññapetvāpi gamanakāle puna gahitaṭṭhāneyeva ṭhapetabbaṃ. Uddharāpetvā gamanepi	1548	
PA_tika-vin09_t:1548_6	eseva nayo. Āpucchitvā gacchantena pana “bhikkhumhi sati bhikkhu āpucchitabbo”tiādinā	1548	
PA_tika-vin09_t:1548_7	heṭṭhā vuttanayeneva āpucchitvā gantabbaṃ.	1548	
PA_tika-vin09_t:1549	Dutiyasenāsanasikkhāpadavaṇṇanā niṭṭhitā.	154	
PA_tika-vin09_t:1550	6. Anupakhajjasikkhāpadavaṇṇanā	155	
PA_tika-vin09_t:1551_0	“Jāna”nti vutte “anuṭṭhāpanīyo ‘aya’nti jānanto”ti ayaṃ viseso kuto labbhatīti āha	1551	
PA_tika-vin09_t:1551_1	“tenevassā”tiādi. Nanu padabhājanepi vuḍḍhabhāvādijānanameva vuttaṃ, na tu anuṭṭhāpanīyabhāvanti	1551	
PA_tika-vin09_t:1551_2	anuyogaṃ sandhāyāha “vuḍḍho hī”tiādi. Bahūpakāratanti “bhaṇḍāgārikattādibahuupakārabhāvaṃ”.	1551	
PA_tika-vin09_t:1551_3	Na kevalaṃ idamevāti āha “guṇavisiṭṭhatañcā”tiādi, tena bahūpakārattepi guṇavisiṭṭhattābhāve,	1551	
PA_tika-vin09_t:1551_4	guṇavisiṭṭhattepi bahūpakārattābhāve dātuṃ na vaṭṭatīti dasseti. “Bhaṇḍāgārikassa	1551	
PA_tika-vin09_t:1551_5	bahūpakārataṃ, dhammakathikādīnaṃ guṇavisiṭṭhatañca sallakkhetvā”ti keci. Dhuvavāsatthāyāti	1551	
PA_tika-vin09_t:1551_6	niccavāsatthāya. Sammannitvāti apalokanena kammena sammannitvā. Kāmañcettha gilānassāpi	1551	
PA_tika-vin09_t:1551_7	saṅghoyeva anucchavikaṃ senāsanaṃ deti, gilāno pana apaloketvā saṅghena adinnasenāsanopi	1551	
PA_tika-vin09_t:1551_8	na pīḷetabbo anukampitabboti dassetuṃ visuṃ vutto.	1551	
PA_tika-vin09_t:1552_0	Samantā diyaḍḍho hatthoti majjhe paññattaṃ mañcapīṭhaṃ sandhāya vuttaṃ. Ekapassena	1552	
PA_tika-vin09_t:1552_1	ce pahonakadisā dissati, tato gahetabbaṃ. Pādadhovanapāsāṇatoti dvāre nikkhittapādadhovanapāsāṇato.	1552	
PA_tika-vin09_t:1552_2	Nisīdantassa vā nipajjantassa vā pācittiyanti ettha nisīdanamattena, nipajjanamatteneva	1552	
PA_tika-vin09_t:1552_3	vā pācittiyaṃ. Punappunaṃ karontassāti uṭṭhāyuṭṭhāya nisīdato vā nipajjato vā.	1552	
PA_tika-vin09_t:1553_0	Saṅghike saṅghikasaññivematikapuggalikasaññīnaṃ vasena tikapācittiyaṃ veditabbaṃ.	1553	
PA_tika-vin09_t:1553_1	Tikadukkaṭaṃ pana puggalike saṅghikasaññivematikaaññapuggalikasaññīnaṃ vasena. Vihārassa	1553	
PA_tika-vin09_t:1553_2	upacāreti tassa bahi āsannappadese.	1553	
PA_tika-vin09_t:1554	Anupakhajjasikkhāpadavaṇṇanā niṭṭhitā.	155	
PA_tika-vin09_t:1555	7. Nikkaḍḍhanasikkhāpadavaṇṇanā	155	
PA_tika-vin09_t:1556	Anekakoṭṭhakānīti anekadvārakoṭṭhakāni. “Nikkhamāti vacanaṃ sutvā attano ruciyā ce nikkhamati, anāpattī”ti vadanti.	155	
PA_tika-vin09_t:1557_0	Tassa parikkhāranikkaḍḍhaneti tassa santakaṃ yaṃ kiñci pattacīvaraparissāvanadhammakaraṇamañcapīṭhabhisibibbohanādibhedaṃ	1557	
PA_tika-vin09_t:1557_1	antamaso rajanachallipi atthi, tassa parikkhārassa nikkaḍḍhane. Tañcāti dukkaṭaṃ	1557	
PA_tika-vin09_t:1557_2	parāmasati. Nikkaḍḍhāpanepi eseva nayo. Gāḷhaṃ bandhitvā ṭhapitesu pana ekāva āpatti.	1557	
PA_tika-vin09_t:1558_0	Bhaṇḍanakārakakalahakārakameva sakalasaṅghārāmato nikkaḍḍhituṃ labhati. So hi pakkhaṃ	1558	
PA_tika-vin09_t:1558_1	labhitvā saṅghampi bhindeyya. Alajjiādayo pana attano vasanaṭṭhānatoyeva nikkaḍḍhitabbā.	1558	
PA_tika-vin09_t:1558_2	Sakalasaṅghārāmato nikkaḍḍhituṃ na vaṭṭati. Tenāha “sakalasaṅghārāmatopī”tiādi.	1558	
PA_tika-vin09_t:1559	Nikkaḍḍhanasikkhāpadavaṇṇanā niṭṭhitā.	155	
PA_tika-vin09_t:1560	8. Vehāsakuṭisikkhāpadavaṇṇanā	156	
PA_tika-vin09_t:1561_0	Uparivehāsakuṭiyāti uparimatale asanthatapadarāya kuṭiyā. Tenāha “upari acchannatalāyā”tiādi.	1561	
PA_tika-vin09_t:1561_1	Yā hi kāci upari acchannatalā dvibhūmikakuṭikā vā tibhūmikādikuṭikā vā, sā “vehāsakuṭī”ti	1561	
PA_tika-vin09_t:1561_2	vuccati. Idañhi vehāsakuṭilakkhaṇaṃ. Yadi evaṃ kasmā padabhājane “majjhimassa purisassa	1561	
PA_tika-vin09_t:1561_3	asīsaghaṭṭā”ti vuttanti āha “padabhājane panā”tiādi. Idha adhippetaṃ kuṭiṃ dassetunti	1561	
PA_tika-vin09_t:1561_4	imasmiṃ sikkhāpade adhippetaṃ vehāsakuṭiṃ dassetuṃ. Majjhimassa purisassāti pamāṇamajjhimassa	1561	
PA_tika-vin09_t:1561_5	purisassa. Sabbaheṭṭhimāhi tulāhi sīsaṃ na ghaṭṭetīti asīsaghaṭṭā. Aṅge vijjhitvāti	1561	
PA_tika-vin09_t:1561_6	aṭaniyo vijjhitvā. Pavesitapādakanti pavesitapādasikhaṃ. Tasmāti “bhūmatthe vā”tiādinā	1561	
PA_tika-vin09_t:1561_7	vuttamevatthaṃ kāraṇabhāvena paccāmasati. Yasmā āhaccapādakādīsu yathāvutto attho	1561	
PA_tika-vin09_t:1561_8	hoti, tasmāti vuttaṃ hoti.	1561	
PA_tika-vin09_t:1562_0	Sahasāti abhibhavitvā ajjhottharitvā. Avehāsakuṭikāyāti bhūmiyaṃ katapaṇṇasālādīsu,	1562	
PA_tika-vin09_t:1562_1	tattha anāpatti. Na hi sakkā tattha parassa pīḷā kātuṃ. Sīsaghaṭṭāyāti yā sīsaṃ ghaṭṭā	1562	
PA_tika-vin09_t:1562_2	hoti, tatthāpi anāpatti. Na hi sakkā tattha heṭṭhāpāsāde anoṇatena vicarituṃ, tasmā	1562	
PA_tika-vin09_t:1562_3	asañcaraṇaṭṭhānattā parapīḷā na bhavissati. Uparitalaṃ vā padarasañcitanti uparimatalaṃ	1562	
PA_tika-vin09_t:1562_4	dāruphalakehi ghanasanthataṃ. Kiñci gaṇhāti vāti upari nāgadantakādīsu laggitaṃ cīvarādiṃ	1562	
PA_tika-vin09_t:1562_5	yaṃ kiñci gaṇhāti vā. Laggati vāti etthāpi eseva nayo. Paṭipakkhabhūtā āṇi paṭāṇi.	1562	
PA_tika-vin09_t:1562_6	Yassā dinnāya nisīdantepi pādā na nipatanti, evaṃbhūtā āṇi mañcapīṭhānaṃ pādasikhāsu	1562	
PA_tika-vin09_t:1562_7	dinnā hotīti attho. Tenāha “pādasīsāna”ntiādi.	1562	
PA_tika-vin09_t:1563	Vehāsakuṭisikkhāpadavaṇṇanā niṭṭhitā.	156	
PA_tika-vin09_t:1564	9. Mahallakavihārasikkhāpadavaṇṇanā	156	
PA_tika-vin09_t:1565_0	Piṭṭhasaṅghāṭassāti dvārabandhassa. Sāmantā aḍḍhateyyahattho padesoti yassa vemajjhe	1565	
PA_tika-vin09_t:1565_1	dvāraṃ hoti, uparibhāge ca uccā bhitti, tassa tīsu disāsu sāmantā aḍḍhateyyahattho	1565	
PA_tika-vin09_t:1565_2	padeso. Khuddakassa pana vihārassa dvīsu disāsu. Tatrāpi yaṃ bhittiṃ vivariyamānaṃ	1565	
PA_tika-vin09_t:1565_3	kavāṭaṃ āhanati, sā aparipuṇṇūpacārāpi hoti. Sace pana dvārassa adhobhāgepi lepokāso	1565	
PA_tika-vin09_t:1565_4	atthi, tampi limpituṃ vaṭṭati. Aggaḷaṭṭhapanāyāti ettha aggaḷasaddena taṃsambandhato	1565	
PA_tika-vin09_t:1565_5	dvāraphalakasahitaṃ dvārabandhanaṃ adhippetaṃ. Tenāha “sakavāṭakassā”tiādi. “Niccalabhāvatthāyā”ti	1565	
PA_tika-vin09_t:1565_6	iminā tañca kho ṭhapanaṃ idha niccalabhāvenāti dasseti. Ko panettha adhippāyoti āha	1565	
PA_tika-vin09_t:1565_7	“kavāṭañhī”tiādi. Kampatīti calati. Yāva dvārakosā aggaḷaṭṭhapanāya punappunaṃ limpitabbo	1565	
PA_tika-vin09_t:1565_8	vā lepāpetabbo vāti aggaḷaṭṭhapanatthāya yāva dvārakosā punappunaṃ attanā limpitabbo	1565	
PA_tika-vin09_t:1565_9	vā, parehi lepāpetabbo vāti attho.	1565	
PA_tika-vin09_t:1566_0	Nanu cāyamattho neva mātikāyaṃ, na padabhājane vutto, atha kuto daṭṭhabboti āha “tatthā”tiādi.	1566	
PA_tika-vin09_t:1566_1	Kiñcāpīti yadipi. Aṭṭhuppattiyanti sikkhāpadassa nidāne. Adhikāratoti anuvattanato.	1566	
PA_tika-vin09_t:1566_2	Ālokaṃ sandheti pidhetīti ālokasandhi. Tenāha “ālokasandhīti vātapānakavāṭakā vuccantī”ti.	1566	
PA_tika-vin09_t:1566_3	Tattha vātapānakavāṭakāti vātapānaphalakā. Anuññātappadesato pana aññattha punappunaṃ	1566	
PA_tika-vin09_t:1566_4	vilimpituṃ vā vilimpāpetuṃ vā na vaṭṭati. “Mattikāya kattabbakiccaṃ niṭṭhāpetvā puna	1566	
PA_tika-vin09_t:1566_5	catutthalepe dinne pācittiya”nti keci. “Punappunaṃ lepadānassa vuttappamāṇato aññattha	1566	
PA_tika-vin09_t:1566_6	paṭikkhittamattaṃ ṭhapetvā pācittiyassa avuttattā dukkaṭa”nti apare.	1566	
PA_tika-vin09_t:1567_0	Adhiṭṭhātabbanti saṃvidhātabbaṃ. Appahariteti ettha appasaddo “appiccho”tiādīsu viya	1567	
PA_tika-vin09_t:1567_1	abhāvatthoti āha “aharite”ti. Sālivīhiādi pubbaṇṇaṃ “purakkhataṃ sassaphala”nti katvā,	1567	
PA_tika-vin09_t:1567_2	tabbipariyāyato muggamāsādi aparaṇṇaṃ. Vuttanti vapitaṃ. “Tasmiṃ ṭhatvā adhiṭṭhahanto	1567	
PA_tika-vin09_t:1567_3	dukkaṭaṃ āpajjatī”ti iminā yasmiṃ padese samantā vuttappamāṇe paricchede pubbaṇṇādīni	1567	
PA_tika-vin09_t:1567_4	na santi, tattha vihāro kāretabbo. Yattha pana santi, tattha kārāpetuṃ na vaṭṭatīti	1567	
PA_tika-vin09_t:1567_5	dasseti. Tathevāti mukhavaṭṭiantena. Tasmiṃ ṭhātabbaṃ patantassa vihārassa apatanokāsattā,	1567	
PA_tika-vin09_t:1567_6	tassa bhikkhuno upari na pateyyāti adhippāyo. Yathāparicchinnassa pana okāsassa abbhantaraṃ	1567	
PA_tika-vin09_t:1567_7	vihārassa patantassa okāso hotīti appaharitepi tasmiṃ ṭhatvā adhiṭṭhātuṃ na labhati.	1567	
PA_tika-vin09_t:1567_8	Tenāha “tassa anto aharitepi ṭhātuṃ na labhatī”ti.	1567	
PA_tika-vin09_t:1568_0	Tato ce uttarīti tiṇṇaṃ maggānaṃ vā pariyāyānaṃ vā upari catutthe magge vā pariyāye	1568	
PA_tika-vin09_t:1568_1	vāti attho. Tenāha “maggena chādiyamāne”tiādi. Tattha maggena chādiyamāneti aparikkhipitvā	1568	
PA_tika-vin09_t:1568_2	ujukameva chādiyamāne. Pariyāyenāti parikkhepena. Tattha maggena chādanaṃ iṭṭhakasilāsudhāhi	1568	
PA_tika-vin09_t:1568_3	labbhati, pariyāyena chādanaṃ tiṇapaṇṇehīti āha “iṭṭhakasilāsudhāhī”tiādi. Tasmā	1568	
PA_tika-vin09_t:1568_4	yathā icchati, tathā dve magge vā dve pariyāye vā adhiṭṭhahitvā tatiyaṃ maggaṃ vā	1568	
PA_tika-vin09_t:1568_5	pariyāyaṃ vā “evaṃ chādehī”ti āṇāpetvā pakkamitabbaṃ. Sace na pakkamati, tuṇhībhāvena	1568	
PA_tika-vin09_t:1568_6	ṭhātabbaṃ. Sabbampi cetaṃ chadanaṃ chadanūpari veditabbaṃ. Uparūparichanno hi vihāro	1568	
PA_tika-vin09_t:1568_7	ciraṃ anovassako hotīti maññamānā evaṃ chādenti. Tiṇamuṭṭhigaṇanāyāti tiṇakaraḷagaṇanāya.	1568	
PA_tika-vin09_t:1569_0	Tikapācittiyanti atirekadvattipariyāye atirekasaññivematikaūnakasaññīnaṃ vasena tīṇi	1569	
PA_tika-vin09_t:1569_1	pācittiyāni. Setavaṇṇādikaraṇeti setavaṇṇakāḷavaṇṇagerukaparikammamālākammalatākammamakaradantakapañcapaṭikānaṃ	1569	
PA_tika-vin09_t:1569_2	karaṇe. Leṇaguhātiṇakuṭikādīsūti ettha leṇanti dvārabaddhaṃ. Guhāti kevalā pabbataguhā.	1569	
PA_tika-vin09_t:1569_3	Tiṇakuṭikā pākaṭā eva.	1569	
PA_tika-vin09_t:1570	Mahallakavihārasikkhāpadavaṇṇanā niṭṭhitā.	157	
PA_tika-vin09_t:1571	10. Sappāṇakasikkhāpadavaṇṇanā	157	
PA_tika-vin09_t:1572_0	Ekasmiṃ ghaṭe ekāva āpattīti ekasmiṃ udakaghaṭe ekāva āpatti. Esa nayo sabbabhājanesu.	1572	
PA_tika-vin09_t:1572_1	Vicchindantassāti dhāraṃ vicchindantassa. Ekekaṃ pakkhipantassāti ekekaṃ tiṇaṃ vā	1572	
PA_tika-vin09_t:1572_2	paṇṇaṃ vā mattikaṃ vā aññaṃ vā kaṭṭhagomayādiṃ pakkhipantassa. Pariyādānanti khayaṃ.	1572	
PA_tika-vin09_t:1573_0	“Padīpe patitvā paṭaṅgādipāṇakā marissantī”ti jānantassāpi kusalacittena padīpujjalanaṃ	1573	
PA_tika-vin09_t:1573_1	viya “siñcanena pāṇakā marissantī”ti pubbabhāge jānantassāpi “idaṃ jalaṃ siñcāmī”ti	1573	
PA_tika-vin09_t:1573_2	siñcantassa vadhakacittaṃ na hotīti āha “vinā vadhakacetanāyā”tiādi. Evañca katvā	1573	
PA_tika-vin09_t:1573_3	“paṇṇattivajja”nti idampi samatthitaṃ hoti. Ticittanti kusalākusalābyākatavasena	1573	
PA_tika-vin09_t:1573_4	ticittaṃ. Tathā hi paṇṇattiṃ madditvā siñcantassa vā siñcāpentassa vā akusalacittena	1573	
PA_tika-vin09_t:1573_5	hoti, “āsanaṃ dhovissāmī”ti cittena dhovanatthaṃ siñcantassa vā siñcāpentassa vā	1573	
PA_tika-vin09_t:1573_6	kusalacittena hoti, paṇṇattiṃ ajānatā arahatā siñcanādikaraṇe abyākatacittena hotīti	1573	
PA_tika-vin09_t:1573_7	kusalākusalābyākatacittavasena ticittaṃ hoti.	1573	
PA_tika-vin09_t:1574	Sappāṇakasikkhāpadavaṇṇanā niṭṭhitā.	157	
PA_tika-vin09_t:1575	Bhūtagāmavaggo dutiyo.	157	
PA_tika-vin09_t:1576	3. Ovādavaggo	157	
PA_tika-vin09_t:1577	1. Ovādasikkhāpadavaṇṇanā	157	
PA_tika-vin09_t:1578_0	Aṭṭhaṅgasamannāgatassāti “sīlavā hotī”tiādīhi aṭṭhahi aṅgehi samannāgatassa. Anuññātāti	1578	
PA_tika-vin09_t:1578_1	imassa sikkhāpadassa nidāne anuññātā. “Vassasatūpasampannāyā”tiādi vakkhamānaaṭṭhagarudhammadassanaṃ.	1578	
PA_tika-vin09_t:1578_2	Tattha sāmīcikammanti maggasampadānabījanapānīyāpucchanādikaṃ anucchavikaṃ vattaṃ. Ādisaddena –	1578	
PA_tika-vin09_t:1579_0	“Na bhikkhuniyā abhikkhuke āvāse vassaṃ vasitabbaṃ, anvaddhamāsaṃ bhikkhuniyā bhikkhusaṅghato	1579	
PA_tika-vin09_t:1579_1	dve dhammā paccāsīsitabbā uposathapucchakañca ovādūpasaṅkamanañca, vassaṃvuṭṭhāya	1579	
PA_tika-vin09_t:1579_2	bhikkhuniyā ubhatosaṅghe tīhi ṭhānehi pavāretabbaṃ diṭṭhena vā sutena vā parisaṅkāya	1579	
PA_tika-vin09_t:1579_3	vā, garudhammaṃ ajjhāpannāya bhikkhuniyā ubhatosaṅghe pakkhamānattaṃ caritabbaṃ,	1579	
PA_tika-vin09_t:1579_4	dve vassāni chasu dhammesu sikkhitasikkhāya sikkhamānāya ubhatosaṅghe upasampadā	1579	
PA_tika-vin09_t:1579_5	pariyesitabbā, na bhikkhuniyā kenaci pariyāyena bhikkhu akkositabbo paribhāsitabbo,	1579	
PA_tika-vin09_t:1579_6	ajjatagge ovaṭo bhikkhunīnaṃ bhikkhūsu vacanapatho, anovaṭo bhikkhūnaṃ bhikkhunīsu vacanapatho”ti –	1579	
PA_tika-vin09_t:1580	Ime satta dhamme saṅgaṇhāti. Garudhammeti garuke dhamme. Te hi gāravaṃ katvā bhikkhunīhi sampaṭicchitabbattā “garudhammā”ti vuccanti.	158	
PA_tika-vin09_t:1581_0	Aññena vā dhammenāti ṭhapetvā aṭṭha garudhamme aññena yena kenaci dhammena. Bhikkhunīsu	1581	
PA_tika-vin09_t:1581_1	upasampannamattaṃ vā ovadatoti bhikkhunīsu upasampannamattaṃ garudhammena ovadato	1581	
PA_tika-vin09_t:1581_2	vā. Bhikkhūnaṃ santike upasampannāya yathāvatthukameva. “Adhammakamme”tiādīsu bhikkhunovādasammutikammaṃ	1581	
PA_tika-vin09_t:1581_3	“kamma”nti veditabbanti āha “sammatassāpī”tiādi. Vagge bhikkhunisaṅghe ovadato tikapācittiyanti	1581	
PA_tika-vin09_t:1581_4	vagge bhikkhunisaṅghe ovadato vaggasaññivematikasamaggasaññīnaṃ vasena tīṇi pācittiyāni.	1581	
PA_tika-vin09_t:1581_5	Tathā vematikassa cāti adhammakamme vematikassa ca vagge bhikkhunisaṅghe ovadato	1581	
PA_tika-vin09_t:1581_6	tikapācittiyanti attho. Esa nayo dhammakammasaññino cāti etthāpi. Yathā ca vagge	1581	
PA_tika-vin09_t:1581_7	bhikkhunisaṅghe ovadato nava pācittiyāni, evaṃ adhammakamme adhammakammasaññino samagge	1581	
PA_tika-vin09_t:1581_8	bhikkhunisaṅghe ovadato tasmiṃ saṅghe vaggasaññivematikasamaggasaññīnaṃ vasena tikapācittiyaṃ,	1581	
PA_tika-vin09_t:1581_9	tathā vematikassa ca dhammakammasaññino cāti nava pācittiyāni. Tenāha “samaggepi	1581	
PA_tika-vin09_t:1581_10	bhikkhunisaṅghe navā”tiādi. Dhammakamme pana adhammakammasaññino vaggaṃ bhikkhunisaṅghaṃ	15811	
PA_tika-vin09_t:1581_11	ovadato tikadukkaṭaṃ, tathā vematikassa, dhammakammasaññino cāti nava dukkaṭāni.	15811	
PA_tika-vin09_t:1581_12	Samaggaṃ pana bhikkhunisaṅghaṃ ovadato aṭṭhāti sattarasa dukkaṭāni. Tenāha “sace	15811	
PA_tika-vin09_t:1581_13	panā”tiādi. Aññaṃ dhammanti aññaṃ suttantaṃ vā abhidhammaṃ vā. “Samaggāmhāyyā”ti	15811	
PA_tika-vin09_t:1581_14	vacanena hi ovādaṃ paccāsīsanti. Tasmā ṭhapetvā ovādaṃ aññaṃ dhammaṃ bhaṇantassa	15811	
PA_tika-vin09_t:1581_15	dukkaṭaṃ. Ovādañca aniyyātetvāti “eso bhagini ovādo”ti avatvā. Paripucchaṃ detīti	15811	
PA_tika-vin09_t:1581_16	tassāyeva paguṇāya garudhammapāḷiyā atthaṃ bhaṇati. Osārehīti uccārehi, kathehīti	15811	
PA_tika-vin09_t:1581_17	attho. Osāretīti aṭṭhagarudhammapāḷiṃ vadati. Pañhaṃ puṭṭhoti garudhammanissitaṃ	15811	
PA_tika-vin09_t:1581_18	vā khandhādinissitaṃ vā pañhaṃ bhikkhuniyā puṭṭho.	15811	
PA_tika-vin09_t:1582	Ovādasikkhāpadavaṇṇanā niṭṭhitā.	158	
PA_tika-vin09_t:1583	2. Atthaṅgatasikkhāpadavaṇṇanā	158	
PA_tika-vin09_t:1584	Ekatoupasampannanti bhikkhunisaṅghe upasampannamattaṃ. Ito parampi ca yattha yattha “ekatoupasampanna”nti vuccati, sabbattha ayameva attho daṭṭhabbo.	158	
PA_tika-vin09_t:1585	Atthaṅgatasikkhāpadavaṇṇanā niṭṭhitā.	158	
PA_tika-vin09_t:1586	3. Bhikkhunupassayasikkhāpadavaṇṇanā	158	
PA_tika-vin09_t:1587	Saṃvāsāyāti uposathādiatthaṃ. Itaranti ubhatosaṅghe upasampannaṃ.	158	
PA_tika-vin09_t:1588	Bhikkhunupassayasikkhāpadavaṇṇanā niṭṭhitā.	158	
PA_tika-vin09_t:1589	4. Āmisasikkhāpadavaṇṇanā	158	
PA_tika-vin09_t:1590_0	Taṇhādiṭṭhīhi āmasitabbato āmisaṃ, cīvarādi, āmisameva hetu āmisahetu. Tenāha “cīvarādīnaṃ	1590	
PA_tika-vin09_t:1590_1	aññatarahetū”ti. Ādisaddena piṇḍapātasenāsanagilānapaccayasakkāragarukāramānanavandanapūjanānaṃ	1590	
PA_tika-vin09_t:1590_2	gahaṇaṃ. Avaṇṇakāmatāyāti ayasakāmatāyeva.	1590	
PA_tika-vin09_t:1591_0	Dhammakammetiādīsu bhikkhunovādasammutikammaṃ “kamma”nti veditabbaṃ. Tattha tikapācittiyanti	1591	
PA_tika-vin09_t:1591_1	dhammakamme dhammakammasaññivematikaadhammakammasaññīnaṃ vasena tīṇi pācittiyāni.	1591	
PA_tika-vin09_t:1591_2	Tatheva adhammakamme tikadukkaṭaṃ veditabbaṃ. Asammatanti sammatena vā saṅghena vā	1591	
PA_tika-vin09_t:1591_3	bhāraṃ katvā ṭhapitaṃ upasampannaṃ. Nanu ovādasammuti upasampannasseva dīyati, na	1591	
PA_tika-vin09_t:1591_4	sāmaṇerassāti āha “tatthā”tiādi. Sammatena vā saṅghena vā ṭhapito pana bahussuto	1591	
PA_tika-vin09_t:1591_5	sāmaṇero “asammato”ti veditabbo. Pakatiyā cīvarādihetu ovadantaṃ pana evaṃ bhaṇantassāti	1591	
PA_tika-vin09_t:1591_6	pakatiyā cīvarādihetu ovadantaṃ “esa cīvarādihetu ovadatī”ti saññāya evaṃ bhaṇantassa.	1591	
PA_tika-vin09_t:1591_7	“Na cīvarādihetu ovadatī”ti saññāya pana evaṃ bhaṇantassa dukkaṭaṃ. Anāmisantaratāti	1591	
PA_tika-vin09_t:1591_8	āmisacittābhāvo, “āmisahetu ovadissāmī”ti evaṃ pavattaajjhāsayābhāvoti attho. Cittapariyāyo	1591	
PA_tika-vin09_t:1591_9	hettha antarasaddo “yassantarato na santi kopā”tiādīsu viya.	1591	
PA_tika-vin09_t:1592	Āmisasikkhāpadavaṇṇanā niṭṭhitā.	159	
PA_tika-vin09_t:1593	5. Cīvaradānasikkhāpadavaṇṇanā	159	
PA_tika-vin09_t:1594	Pañcamasikkhāpadaṃ uttānatthameva.	159	
PA_tika-vin09_t:1595	Cīvaradānasikkhāpadavaṇṇanā niṭṭhitā.	159	
PA_tika-vin09_t:1596	6. Cīvarasibbanasikkhāpadavaṇṇanā	159	
PA_tika-vin09_t:1597_0	Sūciṃ pavesetvā pavesetvā nīharaṇeti ārāpathe ārāpathe pācittiyaṃ. “Sibbissāmī”ti	1597	
PA_tika-vin09_t:1597_1	pana vicārentassa, chindantassāpi dukkaṭaṃ. Satakkhattumpi vijjhitvā sakiṃ nīharantassāti	1597	
PA_tika-vin09_t:1597_2	sakalasūciṃ anīharanto dīghasuttappavesanatthaṃ satakkhattumpi vijjhitvā sakiṃ nīharantassa.	1597	
PA_tika-vin09_t:1597_3	“Sibbā”ti vuttoti sakiṃ “cīvaraṃ sibbā”ti vutto. Niṭṭhāpetīti sabbaṃ sūcikammaṃ pariyosāpeti.	1597	
PA_tika-vin09_t:1597_4	Tassa ārāpathe ārāpathe pācittiyanti āṇattassa sūciṃ pavesetvā pavesetvā nīharaṇe	1597	
PA_tika-vin09_t:1597_5	ekamekaṃ pācittiyaṃ.	1597	
PA_tika-vin09_t:1598	Udāyittheranti lāḷudāyittheraṃ. Vuttalakkhaṇaṃ sibbanaṃ vā sibbāpanaṃ vāti “sūciṃ pavesetvā”tiādinā vuttalakkhaṇaṃ sibbanaṃ vā sibbāpanaṃ vā.	159	
PA_tika-vin09_t:1599	Cīvarasibbanasikkhāpadavaṇṇanā niṭṭhitā.	159	
PA_tika-vin09_t:1600	7. Saṃvidhānasikkhāpadavaṇṇanā	160	
PA_tika-vin09_t:1601_0	Saṃvidahitvāti “ehi, asukagāmaṃ gacchāmā”ti vā “sve ahaṃ gacchāmi, tvampi āgaccheyyāsī”ti	1601	
PA_tika-vin09_t:1601_1	vā vatvā. Tañca kho saṃvidahanaṃ atthato saṅketakammanti āha “gamanakāle saṅketaṃ	1601	
PA_tika-vin09_t:1601_2	katvāti attho”ti. Akappiyabhūmiyaṃ saṃvidahantassāti antogāme, bhikkhuniupassayadvāre,	1601	
PA_tika-vin09_t:1601_3	rathikāya, aññesu vā catukkasiṅghāṭakahatthisālādīsu ṭhatvā saṃvidahantassa. Tenāha	1601	
PA_tika-vin09_t:1601_4	“tattha ṭhapetvā”tiādi. Āsannassāpīti accāsannassāpi, ratanamattantarassāpīti adhippāyo.	1601	
PA_tika-vin09_t:1601_5	Aññassa gāmassāti yato nikkhamati, tato aññassa gāmassa. Taṃ okkamantassāti taṃ antaragāmassa	1601	
PA_tika-vin09_t:1601_6	upacāraṃ okkamantassa. Sace dūraṃ gantukāmo hoti, gāmūpacāragaṇanāya okkamante okkamante	1601	
PA_tika-vin09_t:1601_7	purimanayeneva āpatti. Tenāha “iti gāmūpacārokkamanagaṇanāya pācittiyānī”ti. Tassa	1601	
PA_tika-vin09_t:1601_8	tassa pana gāmassa atikkamane anāpatti. Gāme asatīti addhayojanabbhantare gāme asati.	1601	
PA_tika-vin09_t:1601_9	Tasmiṃ pana gāme sati gāmantaragaṇanāyeva pācittiyāni. Addhayojanagaṇanāya pācittiyanti	1601	
PA_tika-vin09_t:1601_10	addhayojane addhayojane pācittiyaṃ, ekamekaṃ addhayojanaṃ atikkamantassa “idāni atikkamissāmī”ti	16011	
PA_tika-vin09_t:1601_11	paṭhamapāde dukkaṭaṃ, dutiyapāde pācittiyanti attho. Imasmiñhi naye atikkamane āpatti, okkamane anāpatti.	16011	
PA_tika-vin09_t:1602_0	Visaṅketenāti ettha “purebhattaṃ gamissāmā”ti vatvā pacchābhattaṃ gacchanti, “ajja	1602	
PA_tika-vin09_t:1602_1	vā gamissāmā”ti sve gacchanti, evaṃ kālavisaṅketeyeva anāpatti. Dvāravisaṅkete, pana	1602	
PA_tika-vin09_t:1602_2	maggavisaṅkete, vā satipi āpattiyeva. Āpadāsūti raṭṭhabhede cakkasamāruḷhā jānapadā	1602	
PA_tika-vin09_t:1602_3	pariyāyanti, evarūpāsu āpadāsu anāpatti. Cakkasamāruḷhāti ca iriyāpathacakkaṃ vā	1602	
PA_tika-vin09_t:1602_4	sakaṭacakkaṃ vā samāruḷhāti attho. Mātugāmasikkhāpadenāti sappāṇakavagge sattamasikkhāpadena.	1602	
PA_tika-vin09_t:1603	Saṃvidhānasikkhāpadavaṇṇanā niṭṭhitā.	160	
PA_tika-vin09_t:1604	8. Nāvābhiruhanasikkhāpadavaṇṇanā	160	
PA_tika-vin09_t:1605_0	Kīḷāpurekkhāroti lokassādamittasanthavavasena kīḷāpurekkhāro. Tathevāti kīḷāvaseneva.	1605	
PA_tika-vin09_t:1605_1	Agāmakatīrapassenāti addhayojanabbhantare gāmānaṃ abhāvato agāmakatīrapassena. Pāḷiyaṃ	1605	
PA_tika-vin09_t:1605_2	“uddhaṃgāminiṃ vā adhogāminiṃ vā”ti vacanato pana vāpisamuddādīsu kīḷāpurekkhāratāyapi	1605	
PA_tika-vin09_t:1605_3	gacchantassa anāpatti. Tenāha “samudde pana yathāsukhaṃ gantuṃ vaṭṭatī”ti. Visaṅketenāti	1605	
PA_tika-vin09_t:1605_4	idhāpi kālavisaṅketeneva anāpatti, titthavisaṅketena, pana nāvāvisaṅketena vā gacchantassa āpattiyeva.	1605	
PA_tika-vin09_t:1606_0	Sesanti saddhiṃ samuṭṭhānādīhi avasesaṃ, keci pana “kīḷāpurekkhāro ‘saṃvidahitvā’ti	1606	
PA_tika-vin09_t:1606_1	vacanato imaṃ sikkhāpadaṃ akusalacittaṃ lokavajjaṃ, tasmā sesaṃ nāma ṭhapetvā ‘paṇṇattivajjaṃ	1606	
PA_tika-vin09_t:1606_2	ticitta’nti idaṃ dvayaṃ avasesa”nti vadanti, taṃ na gahetabbaṃ. Kīḷāpurekkhāratāya	1606	
PA_tika-vin09_t:1606_3	hi abhiruhitvāpi gāmantarokkamane, addhayojanātikkame vā saṃvegaṃ paṭilabhitvā arahattaṃ	1606	
PA_tika-vin09_t:1606_4	vā sacchikareyya, niddaṃ vā okkameyya, kammaṭṭhānaṃ vā manasi karonto gaccheyya,	1606	
PA_tika-vin09_t:1606_5	kuto cassa akusalacittasamaṅgitā, yenidaṃ sikkhāpadaṃ akusalacittaṃ, lokavajjañca siyāti.	1606	
PA_tika-vin09_t:1607	Nāvābhiruhanasikkhāpadavaṇṇanā niṭṭhitā.	160	
PA_tika-vin09_t:1608	9. Paripācitasikkhāpadavaṇṇanā	160	
PA_tika-vin09_t:1609_0	Paripācitanti paripākamāpāditaṃ, yathā labhati, tathā katvā ṭhapitanti vuttaṃ hoti.	1609	
PA_tika-vin09_t:1609_1	Tenāha “neva tassā”tiādi tassāti yo paribhuñjeyya, tassa bhikkhuno. Bhikkhussa guṇaṃ	1609	
PA_tika-vin09_t:1609_2	pakāsetvāti “ayyo bhāṇako, ayyo bahussuto”tiādinā guṇaṃ pakāsetvā. Piṇḍapātanti pañcannaṃ	1609	
PA_tika-vin09_t:1609_3	bhojanānaṃ aññataraṃ. Kammasādhanoyaṃ samārambhasaddoti āha “samāraddha”nti. Paṭiyāditassāti	1609	
PA_tika-vin09_t:1609_4	sampāditassa. Yasmā ñātakappavāritehi bhikkhussa atthāya asamāraddhopi piṇḍapāto	1609	
PA_tika-vin09_t:1609_5	atthato samāraddhova hoti yathāsukhaṃ harāpetabbato, tasmā “ñātakappavāritānaṃ vā santaka”nti vuttaṃ.	1609	
PA_tika-vin09_t:1610	Ubhayatthāti paripācitāparipācitesu. Avaseseti bhikkhuniparipācitepi yāgukhajjakaphalāphalādike sabbattha. Nimittobhāsaparikathāviññattivasena pana avasesepi dukkaṭato na muccati.	161	
PA_tika-vin09_t:1611	Paripācitasikkhāpadavaṇṇanā niṭṭhitā.	161	
PA_tika-vin09_t:1612	10. Rahonisajjasikkhāpadavaṇṇanā	161	
PA_tika-vin09_t:1613_0	Uparīti acelakavagge. Upanandassa catutthasikkhāpadenāti appaṭicchanne mātugāmena	1613	
PA_tika-vin09_t:1613_1	saddhiṃ rahonisajjasikkhāpadena. Tañhi upanandattheraṃ ārabbha paññattesu catutthabhāvato	1613	
PA_tika-vin09_t:1613_2	“upanandassa catutthasikkhāpada”nti vuttaṃ. Yadi ekaparicchedaṃ, atha kasmā visuṃ	1613	
PA_tika-vin09_t:1613_3	paññattanti āha “aṭṭhuppattivasena pana visuṃ paññatta”nti. Tattha aṭṭhuppattivasenāti	1613	
PA_tika-vin09_t:1613_4	atthassa uppattivasena, bhikkhuniyā eva rahonisajjāya uppattivasenāti attho. Ayaṃ	1613	
PA_tika-vin09_t:1613_5	hetthādhippāyo – catutthasikkhāpadavatthuto imassa sikkhāpadassa vatthuno paṭhamaṃ	1613	
PA_tika-vin09_t:1613_6	uppannattā ekaparicchedepi idaṃ paṭhamaṃ visuṃ paññattanti.	1613	
PA_tika-vin09_t:1614	Rahonisajjasikkhāpadavaṇṇanā niṭṭhitā.	161	
PA_tika-vin09_t:1615	Ovādavaggo tatiyo.	161	
PA_tika-vin09_t:1616	4. Bhojanavaggo	161	
PA_tika-vin09_t:1617	1. Āvasathasikkhāpadavaṇṇanā	161	
PA_tika-vin09_t:1618_0	“Agilāno”ti ettha antamaso dvigāvutaṃ gantuṃ samattho adhippetoti āha “addhayojanampi	1618	
PA_tika-vin09_t:1618_1	gantuṃ samatthenā”ti. Āvasathapiṇḍoti āvasathe piṇḍo, sālādīsu anodissa yāvadatthaṃ	1618	
PA_tika-vin09_t:1618_2	paññattaṃ pañcannaṃ bhojanānaṃ aññataraṃ bhojananti attho. Tenāha “imesaṃ vā”tiādi.	1618	
PA_tika-vin09_t:1618_3	Tattha imesaṃ vāti imesaṃ pāsaṇḍānaṃ vā. Ettakānaṃ vāti imasmiṃ pāsaṇḍe ettakānaṃ	1618	
PA_tika-vin09_t:1618_4	pāsaṇḍānaṃ vā. Pāsaṇḍanti channavutividhaṃ samaṇaparibbājakādiṃ. Te hi taṇhāpāsañceva	1618	
PA_tika-vin09_t:1618_5	diṭṭhipāsañca ḍenti oḍḍentīti pāsaṇḍāti vuccanti. Anodissāti anuddisitvā, aparicchinditvāti	1618	
PA_tika-vin09_t:1618_6	attho. Sālādīsu yattha katthacīti sālārukkhamūlaabbhokāsādīsu yattha katthaci ṭhānesu.	1618	
PA_tika-vin09_t:1618_7	Ekadivasameva bhuñjitabboti ekadivasaṃ sakiṃyeva bhuñjitabbo, ekasmiṃ divase punappunaṃ	1618	
PA_tika-vin09_t:1618_8	bhuñjituṃ na vaṭṭati. Dutiyadivasato paṭṭhāyāti bhuttadivasassa dutiyadivasato paṭṭhāya.	1618	
PA_tika-vin09_t:1618_9	Ajjhohāre ajjhohāre pācittiyanti ālope ālope kabaḷe kabaḷe pācittiyaṃ. Nānākulehi	1618	
PA_tika-vin09_t:1618_10	pana nānāṭṭhānesu paññattaṃ, ekasmiṃ ṭhāne ekadivasaṃ bhuñjitvā dutiyadivase aññattha	16181	
PA_tika-vin09_t:1618_11	bhuñjituṃ vaṭṭati, paṭipāṭiṃ pana khepetvā puna ādito paṭṭhāya bhuñjituṃ na vaṭṭati.	16181	
PA_tika-vin09_t:1618_12	Ekapūganānāpūgaekagāmanānāgāmesupi eseva nayo. Yopi ekakulassa vā nānākulānaṃ vā	16181	
PA_tika-vin09_t:1618_13	ekato paññatto taṇḍulādīnaṃ abhāvena antarantarā chijjati, sopi na bhuñjitabbo. Sace	16181	
PA_tika-vin09_t:1618_14	pana “na sakkoma dātu”nti upacchinditvā puna kalyāṇacitte uppanne dātuṃ ārabhanti,	16181	
PA_tika-vin09_t:1618_15	etaṃ puna ekadivasaṃ bhuñjituṃ vaṭṭati.	16181	
PA_tika-vin09_t:1619_0	Tikapācittiyanti agilāne agilānasaññivematikagilānasaññīnaṃ vasena tīṇi pācittiyāni.	1619	
PA_tika-vin09_t:1619_1	Gilānassa gilānasaññinoti gilānassa pana “gilāno aha”nti saññino anuvasitvā bhuñjantassa	1619	
PA_tika-vin09_t:1619_2	anāpatti. Sakiṃ bhuñjatīti ekadivasaṃ bhuñjati. “Gacchanto vā”ti idaṃ addhayojanavasena	1619	
PA_tika-vin09_t:1619_3	gahetabbaṃ, tathā “paccāgacchanto”ti idampīti vadanti. Kenaci upaddavenāti nadipūracorabhayādinā	1619	
PA_tika-vin09_t:1619_4	kenaci upaddavena. Aññanti yāgukhajjakaphalāphalādibhedaṃ yaṃ kiñci aññaṃ. Anuvasitvāti puna vasitvā.	1619	
PA_tika-vin09_t:1620	Āvasathasikkhāpadavaṇṇanā niṭṭhitā.	162	
PA_tika-vin09_t:1621	2. Gaṇabhojanasikkhāpadavaṇṇanā	162	
PA_tika-vin09_t:1622_0	Gaṇabhojaneti gaṇena laddhattā gaṇassa santake bhojane. Tenāha “gaṇassa bhojane”ti.	1622	
PA_tika-vin09_t:1622_1	Nanu cettha “gaṇassa bhojane”ti vuccati, so ca kho gaṇo “katthaci dvīhi, katthaci	1622	
PA_tika-vin09_t:1622_2	tīhī”tiādinā anekadhā adhippeto, idha katihīti āha “idha cā”tiādi. Taṃ panetaṃ gaṇabhojanaṃ	1622	
PA_tika-vin09_t:1622_3	dvīhi pakārehi pasavati nimantanato vā viññattito vāti āha “tesaṃ nimantanato vā”tiādi.	1622	
PA_tika-vin09_t:1622_4	Tattha nimantanato vāti akappiyanimantanato vā. Odanādīnaṃ pañcannanti odanasattukummāsamacchamaṃsānaṃ pañcannaṃ.	1622	
PA_tika-vin09_t:1623_0	“Odanena nimantemi, odanaṃ me gaṇhathā”tiādinā nayena yena kenaci vevacanena vā bhāsantarena	1623	
PA_tika-vin09_t:1623_1	vā pañcannaṃ bhojanānaṃ nāmaṃ gahetvā nimantetīti sambandho. Cattāroti ekaṭṭhāne	1623	
PA_tika-vin09_t:1623_2	vā nānāṭṭhānesu vā ṭhite cattāro bhikkhū. Lakkhaṇavacanañcetaṃ, tasmā cattāro vā	1623	
PA_tika-vin09_t:1623_3	tato vā adhike bhikkhūti attho. Vevacanena vāti bhattaannādipariyāyasaddena vā. Bhāsantarena	1623	
PA_tika-vin09_t:1623_4	vāti andhadamiḷādibhāsantarena vā. Pañcannaṃ bhojanānaṃ nāmaṃ gahetvāti pañcannaṃ	1623	
PA_tika-vin09_t:1623_5	bhojanānaṃ aññatarassa nāmaṃ gahetvā. Odanena nimantemīti tumhe bhante odanena nimantemi.	1623	
PA_tika-vin09_t:1623_6	Ādisaddena “ākaṅkhatha oloketha adhivāsetha paṭimānetha, sattunā nimantemi, sattuṃ	1623	
PA_tika-vin09_t:1623_7	me gaṇhatha ākaṅkhatha oloketha adhivāsetha paṭimānethā”tiādīnaṃ gahaṇaṃ. Ekato vāti	1623	
PA_tika-vin09_t:1623_8	ekattha ṭhite vā nisinne vā bhikkhū disvā “tumhe, bhante, odanena nimantemī”tiādinā	1623	
PA_tika-vin09_t:1623_9	evaṃ ekato nimantitā. Nānāto vā nimantitāti cattāri pariveṇāni vā vihāre vā gantvā	1623	
PA_tika-vin09_t:1623_10	nānāto vā nimantitā. Ekaṭṭhāne ṭhitesuyeva vā eko puttena, eko pitarāti evampi nimantitā	16231	
PA_tika-vin09_t:1623_11	nānātoyeva nimantitā nāma honti. Ekato gaṇhantiti aññamaññassa dvādasahatthūpacāre ṭhitā gaṇhanti.	16231	
PA_tika-vin09_t:1624_0	Kasmā pana nānāto bhuttepi gaṇabhojanaṃ hotīti āha “paṭiggahaṇameva hettha pamāṇa”nti.	1624	
PA_tika-vin09_t:1624_1	Yadi evaṃ atha kasmā pāḷiyaṃ “gaṇabhojanaṃ nāma yattha cattāro bhikkhū pañcannaṃ	1624	
PA_tika-vin09_t:1624_2	bhojanānaṃ aññatarena bhojanena nimantitā bhuñjanti, etaṃ gaṇabhojanaṃ nāmā”ti vuttaṃ?	1624	
PA_tika-vin09_t:1624_3	Taṃ paṭiggahaṇaniyamanatthameva. Na hi appaṭiggahitakaṃ bhikkhū bhuñjantīti “bhuñjantī”ti	1624	
PA_tika-vin09_t:1624_4	padaṃ paṭiggahaṇaniyamavacanaṃ hoti. Ekato vā nānāto vā viññāpetvāti cattāro bhikkhū	1624	
PA_tika-vin09_t:1624_5	ekato ṭhitā vā nisinnā vā upāsakaṃ disvā “amhākaṃ catunnampi bhattaṃ dehī”ti vā pāṭekkaṃ	1624	
PA_tika-vin09_t:1624_6	pavisitvā “mayhaṃ bhattaṃ dehi, mayhaṃ bhattaṃ dehī”ti vā ekato vā nānāto vā viññāpetvā.	1624	
PA_tika-vin09_t:1624_7	Tassa duvidhassāpīti yañca nimantanato laddhaṃ gaṇabhojanaṃ, yañca viññattito laddhaṃ,	1624	
PA_tika-vin09_t:1624_8	tassa duvidhassāpi gaṇabhojanassa. Evaṃ paṭiggahaṇeti ekato paṭiggahaṇe.	1624	
PA_tika-vin09_t:1625_0	Pādānampi phalitattāti antamaso pādānampi yathā mahācammassa parato maṃsaṃ dissati,	1625	
PA_tika-vin09_t:1625_1	evaṃ phalitattā. Na sakkā piṇḍāya caritunti vālikāya vā sakkharāya vā phuṭṭhamatte	1625	
PA_tika-vin09_t:1625_2	dukkhuppattito antogāme piṇḍāya carituṃ na sakkoti. Cīvare kariyamāneti sāṭakañca	1625	
PA_tika-vin09_t:1625_3	suttañca labhitvā cīvare kariyamāne. Yaṃ kiñci cīvare kattabbakammanti cīvaravicāraṇachindanamoghasuttāropanādi	1625	
PA_tika-vin09_t:1625_4	yaṃ kiñci cīvare kattabbaṃ kammaṃ, antamaso sūcivedhanampīti adhippāyo. “Addhayojanampī”tiādi	1625	
PA_tika-vin09_t:1625_5	avakaṃsato vuttaṃ. Yo pana dūraṃ gantukāmo, tattha vattabbameva natthi, gacchanto	1625	
PA_tika-vin09_t:1625_6	addhayojanabbhantare gāvutepi bhuñjituṃ labhati, gato pana ekadivasaṃ. Yadā nāvaṃ	1625	
PA_tika-vin09_t:1625_7	abhiruhitukāmo vā hoti āruḷho vā oruḷho vā, ayaṃ nāvābhiruhanasamayo nāmāti āha “nāvābhiruhanasamayepi	1625	
PA_tika-vin09_t:1625_8	eseva nayo”ti. Ayaṃ pana viseso – abhiruḷhena icchitaṭṭhānaṃ gantvāpi yāva na orohati,	1625	
PA_tika-vin09_t:1625_9	tāva bhuñjitabbaṃ. Cattāro bhikkhūti antimaparicchedo. Yattha pana sataṃ vā sahassaṃ	1625	
PA_tika-vin09_t:1625_10	vā sannipatitaṃ, tattha vattabbameva natthi. Tasmā tādise kāle “mahāsamayo”ti adhiṭṭhahitvā	16251	
PA_tika-vin09_t:1625_11	bhuñjitabbaṃ. Yo koci pabbajitoti sahadhammikesu vā titthiyesu vā aññataro.	16251	
PA_tika-vin09_t:1626_0	Ye ca dve tayo ekato gaṇhantīti yepi akappiyanimantanaṃ sādiyitvā dve vā tayo vā	1626	
PA_tika-vin09_t:1626_1	ekato gaṇhanti, tesampi anāpatti. Paṇītabhojanasūpodanaviññattīhi pana āpattiyevāti	1626	
PA_tika-vin09_t:1626_2	vadanti, upaparikkhitabbaṃ. Niccabhattādīsūti niccabhatte salākabhatte pakkhike uposathike	1626	
PA_tika-vin09_t:1626_3	pāṭipadike. Tattha niccabhattanti dhuvabhattaṃ vuccati. “Niccabhattaṃ gaṇhathā”ti	1626	
PA_tika-vin09_t:1626_4	vadanti, bahūnampi ekato gaṇhituṃ vaṭṭati. Salākabhattādīsupi eseva nayo.	1626	
PA_tika-vin09_t:1627	Gaṇabhojanasikkhāpadavaṇṇanā niṭṭhitā.	162	
PA_tika-vin09_t:1628	3. Paramparabhojanasikkhāpadavaṇṇanā	162	
PA_tika-vin09_t:1629_0	Gaṇabhojane vuttanayenevāti bhikkhuṃ upasaṅkamitvā “tumhe, bhante, odanena nimantemi,	1629	
PA_tika-vin09_t:1629_1	odanaṃ me gaṇhathā”tiādinā nayena yena kenaci vevacanena vā bhāsantarena vā pañcannaṃ	1629	
PA_tika-vin09_t:1629_2	bhojanānaṃ aññatarassa nāmaṃ gahetvā nimantetīti vutteneva nayena. Nimantitassāti	1629	
PA_tika-vin09_t:1629_3	akappiyanimantanena nimantitassa. Avikappetvāti sammukhāsammukhavasena avikappetvā,	1629	
PA_tika-vin09_t:1629_4	apariccajitvāti attho. Ayañhi bhattavikappanā nāma sammukhāparammukhāpi vaṭṭati.	1629	
PA_tika-vin09_t:1629_5	Tenāha “yo bhikkhu pañcasu sahadhammikesū”tiādi.	1629	
PA_tika-vin09_t:1630_0	Aññatra nimantanabhojanavatthusminti aññatra paṭhamaṃ nimantitā hutvā aññasmiṃ nimantane	1630	
PA_tika-vin09_t:1630_1	bhuñjanavatthusmiṃ. Yadi tividhā anupaññatti, atha kasmā parivāre “catasso anupaññattiyo”ti	1630	
PA_tika-vin09_t:1630_2	vuttanti āha “parivāre panā”tiādi. Vikappanampi gahetvāti vikappanānujānanampi anupaññattisamānanti	1630	
PA_tika-vin09_t:1630_3	anupaññattibhāvena gahetvā. Ekasaṃsaṭṭhānīti ekasmiṃ missitāni. Idaṃ vuttaṃ hoti	1630	
PA_tika-vin09_t:1630_4	– dve tīṇi kulāni nimantetvā ekasmiṃ ṭhāne nisīdāpetvā ito cito ca āharitvā bhattaṃ	1630	
PA_tika-vin09_t:1630_5	ākiranti, sūpabyañjanaṃ ākiranti, ekamissakaṃ hoti, ettha anāpattīti. Sace pana mūlanimantanaṃ	1630	
PA_tika-vin09_t:1630_6	heṭṭhā hoti, pacchimaṃ pacchimaṃ upari, taṃ uparito paṭṭhāya bhuñjantassa āpatti.	1630	
PA_tika-vin09_t:1630_7	Hatthaṃ pana anto pavesetvā paṭhamanimantanato ekampi kabaḷaṃ uddharitvā bhuttakālato	1630	
PA_tika-vin09_t:1630_8	paṭṭhāya yathā tathā vā bhuñjantassa anāpatti. Dve tīṇi nimantanāni ekato vā katvā	1630	
PA_tika-vin09_t:1630_9	bhuñjatīti dve tīṇi nimantanāni ekato pakkhipitvā missetvā ekaṃ katvā bhuñjatīti	1630	
PA_tika-vin09_t:1630_10	attho. “Sakalena gāmena vā”tiādīsu sakalena gāmena ekato hutvā nimantitasseva yattha	16301	
PA_tika-vin09_t:1630_11	katthaci bhuñjato anāpatti. Pūgepi eseva nayo. Nimantiyamāno vā “bhikkhaṃ gahessāmī”ti	16301	
PA_tika-vin09_t:1630_12	vadatīti “bhattaṃ gaṇhā”ti nimantiyamāno “na mayhaṃ tava bhattena attho, bhikkhaṃ	16301	
PA_tika-vin09_t:1630_13	gahessāmī”ti bhaṇati. Kiriyākiriyanti ettha bhojanaṃ kiriyaṃ, avikappanaṃ akiriyaṃ.	16301	
PA_tika-vin09_t:1631	Paramparabhojanasikkhāpadavaṇṇanā niṭṭhitā.	163	
PA_tika-vin09_t:1632	4. Kāṇamātāsikkhāpadavaṇṇanā	163	
PA_tika-vin09_t:1633_0	Paheṇakatthāyāti paṇṇākāratthāya. Pātheyyatthāyāti maggaṃ gacchantānaṃ antarāmaggatthāya.	1633	
PA_tika-vin09_t:1633_1	Sattūti baddhasattu, abaddhasattu ca. Dvattipattapūre paṭiggahetvāti mukhavaṭṭiyā	1633	
PA_tika-vin09_t:1633_2	heṭṭhimalekhāya samaṃ pūre dvattipattapūre gahetvāti attho. Imassa catthassa heṭṭhā	1633	
PA_tika-vin09_t:1633_3	vuttanayeneva pākaṭattā tattha kattabbappakārameva dassetuṃ “etthā”tiādimāha. Sesanti	1633	
PA_tika-vin09_t:1633_4	tato ekapattato aññaṃ pattaṃ. Sace tayo pattapūrā gahitā dve, sace dve gahitā, ekanti vuttaṃ hoti.	1633	
PA_tika-vin09_t:1634	Gamane vā paṭippassaddheti antarāmagge upaddavaṃ disvā, anatthikatāya vā “mayaṃ idāni na pesissāma na gamissāmā”ti evaṃ gamane upacchinne dentānanti attho.	163	
PA_tika-vin09_t:1635	Kāṇamātāsikkhāpadavaṇṇanā niṭṭhitā.	163	
PA_tika-vin09_t:1636	5. Paṭhamapavāraṇāsikkhāpadavaṇṇanā	163	
PA_tika-vin09_t:1637_0	Bhuttavāti katabhattakicco. Sāsapamattampi ajjhoharitanti evaṃ parittampi bhojanaṃ	1637	
PA_tika-vin09_t:1637_1	saṅkhāditvā vā asaṅkhāditvā vā gilitaṃ. Pavāritoti paṭikkhepito. Yo hi bhuñjanto	1637	
PA_tika-vin09_t:1637_2	parivesakena upanītaṃ bhojanaṃ anicchanto paṭikkhipati, so tena pavārito paṭikkhipito	1637	
PA_tika-vin09_t:1637_3	nāma hoti. Byañjanaṃ pana anādiyitvā atthamattameva dassetuṃ “katappavāraṇo katappaṭikkhepoti	1637	
PA_tika-vin09_t:1637_4	attho”ti vuttaṃ. Sopi ca paṭikkhepo yasmā na paṭikkhepamattena, atha kho pañcaṅgavasena.	1637	
PA_tika-vin09_t:1637_5	Tenassa padabhājane “asanaṃ paññāyatī”tiādi vuttaṃ.	1637	
PA_tika-vin09_t:1638_0	Bhojanaṃ paññāyatīti pañcannaṃ bhojanānaṃ aññataraṃ pattādīsu dissati. Tenāha “pavāraṇappahonakaṃ	1638	
PA_tika-vin09_t:1638_1	ce bhojana”ntiādi. Sālīti antamaso nīvāraṃ upādāya sabbāpi sālijāti. Vīhīti sabbāpi	1638	
PA_tika-vin09_t:1638_2	vīhijāti. Yavagodhumesu bhedo natthi. Kaṅgūti setarattakāḷabhedā sabbāpi kaṅgujāti.	1638	
PA_tika-vin09_t:1638_3	Varakoti antamaso varakacorakaṃ upādāya sabbāpi setavaṇṇā varakajāti. Kudrūsakoti	1638	
PA_tika-vin09_t:1638_4	kāḷakodravo ceva sāmākādibhedā ca sabbāpi tiṇadhaññajāti.	1638	
PA_tika-vin09_t:1639_0	Nīvāravarakacorakā cettha “dhaññānulomā”ti vadanti. Yāgunti ambilayāgukhīrayāguādibhedaṃ	1639	
PA_tika-vin09_t:1639_1	yaṃ kiñci yāguṃ. Imināva pāyāsassāpi gahitattā “ambilapāyāsādīsu aññataraṃ pacāmāti	1639	
PA_tika-vin09_t:1639_2	vā”ti na vuttaṃ. Pavāraṇaṃ janetīti anatirittabhojanāpattinibandhanaṃ paṭikkhepaṃ	1639	
PA_tika-vin09_t:1639_3	sādheti. Sace pana odhi na paññāyati, yāgusaṅgahaṃ gacchati, pavāraṇaṃ na janeti.	1639	
PA_tika-vin09_t:1639_4	Puna pavāraṇaṃ janeti ghanabhāvagamanato paṭṭhāya bhojanasaṅgahitattāti adhippāyo.	1639	
PA_tika-vin09_t:1640_0	Udakakañjikakhīrādīni ākiritvāti udakañceva kañjikañca khīrādīni ca ākiritvā tehi	1640	
PA_tika-vin09_t:1640_1	saddhiṃ amadditvā bhattamissake katvā. Tenāha “yāguṃ gaṇhathā”tiādi. Sace pana bhatte	1640	
PA_tika-vin09_t:1640_2	udakakañjikakhīrādīni ākiritvā madditvā “yāguṃ gaṇhathā”ti denti, pavāraṇā na hoti.	1640	
PA_tika-vin09_t:1640_3	Yāguyāpīti evaṃ yāgusaṅgahaṃ gatāya vā aññāya vā yāguyāpi. Suddharasako, pana rasakayāgu vā na janeti.	1640	
PA_tika-vin09_t:1641_0	Pañcannaṃ bhojanānaṃ aññataravasena vippakatabhojanabhāvassa upacchinnattā “dvepi	1641	
PA_tika-vin09_t:1641_1	khāditāni honti…pe… na pavāretī”ti vuttaṃ. Akappiyamaṃsaṃ, akappiyabhojanañca buddhapaṭikuṭṭhaṃ	1641	
PA_tika-vin09_t:1641_2	paṭikkhipato pavāraṇāya avatthutāya na pavāraṇā hotīti āha “yo panā”tiādi. Yañhi	1641	
PA_tika-vin09_t:1641_3	bhikkhuno khādituṃ vaṭṭati, taṃ eva paṭikkhipato pavāraṇā hoti. Idaṃ pana jānanto	1641	
PA_tika-vin09_t:1641_4	akappiyattā paṭikkhipati. Ajānantopi paṭikkhipitabbaṭṭhāne ṭhitameva paṭikkhipati	1641	
PA_tika-vin09_t:1641_5	nāma, tasmā na pavāreti. Sace pana akappiyamaṃsaṃ khādanto kappiyamaṃsaṃ vā bhojanaṃ	1641	
PA_tika-vin09_t:1641_6	vā paṭikkhipati, pavāreti. Kasmā? Vatthutāya. Yañhi tena paṭikkhittaṃ, taṃ pavāraṇāya	1641	
PA_tika-vin09_t:1641_7	vatthu. Yaṃ pana khādati, taṃ kiñcāpi paṭikkhipitabbaṭṭhāne ṭhitaṃ, khādiyamānaṃ	1641	
PA_tika-vin09_t:1641_8	pana maṃsabhāvaṃ na jahati, tasmā pavāreti. Ko pana vādo kappiyamaṃsaṃ khādato kappiyamaṃsabhojanappaṭikkhepe.	1641	
PA_tika-vin09_t:1641_9	Esa nayo akappiyabhojanaṃ khādato kappiyabhojanappaṭikkhepe.	1641	
PA_tika-vin09_t:1642_0	Bhojane satīti pañcasu bhojanesu ekasmimpi bhojane sati. Aññaṃ vuttalakkhaṇaṃ bhojananti	1642	
PA_tika-vin09_t:1642_1	pattādigatato aññaṃ vuttalakkhaṇaṃ pañcasu bhojanesu ekampi bhojanaṃ. “Nirapekkho	1642	
PA_tika-vin09_t:1642_2	hotī”ti etasseva vivaraṇaṃ “yaṃ pattādīsū”tiādi. Na kevalaṃ nirapekkho vāti āha “aññatra	1642	
PA_tika-vin09_t:1642_3	vā”tiādi. So paṭikkhipantopi na pavāretīti tasmiṃ ce antare aññaṃ bhojanaṃ abhihaṭaṃ,	1642	
PA_tika-vin09_t:1642_4	taṃ so paṭikkhipantopi na pavāreti. Kasmā? Vippakatabhojanabhāvassa upacchinnattā.	1642	
PA_tika-vin09_t:1643_0	“Upanāmetī”ti iminā kāyābhihāraṃ dasseti. Hatthe vā ādhārake vāti ettha vā-saddo	1643	
PA_tika-vin09_t:1643_1	avuttavikappattho, tena “ūrūsu vā”ti vikappeti. Dūre nisinnassa daharabhikkhussa	1643	
PA_tika-vin09_t:1643_2	pattaṃ pesetvā “ito odanaṃ gaṇhāhī”ti vadati, gaṇhitvā pana gato tuṇhī tiṭṭhati,	1643	
PA_tika-vin09_t:1643_3	tampi paṭikkhipato eseva nayo. Kasmā? Bhikkhussa dūrabhāvato, dūtassa ca anabhiharaṇato.	1643	
PA_tika-vin09_t:1643_4	Sace pana gahetvā āgato bhikkhu “imaṃ bhattaṃ gaṇhā”ti vadati, taṃ paṭikkhipato pavāraṇā	1643	
PA_tika-vin09_t:1643_5	hoti. Evaṃ vuttepīti “bhattaṃ gaṇhā”ti vuttepi.	1643	
PA_tika-vin09_t:1644_0	Bhattapacchiṃ gahetvā parivisantassāti ekena hatthena bhattapacchiṃ gahetvā ekena	1644	
PA_tika-vin09_t:1644_1	hatthena kaṭacchuṃ gahetvā parivisantassa. Añño “ahaṃ dhāressāmī”ti gahitamattakameva	1644	
PA_tika-vin09_t:1644_2	karotīti añño āgantvā “ahaṃ pacchiṃ dhāressāmi, tvaṃ odanaṃ dehī”ti vatvā gahitamattakameva	1644	
PA_tika-vin09_t:1644_3	karoti. Abhihaṭāva hotīti parivesakeneva abhihaṭāva hoti. Idāni asati tassa dātukāmābhihāre	1644	
PA_tika-vin09_t:1644_4	gahaṇasamayepi paṭikkhipato na hotīti dassetuṃ “sace panā”tiādi vuttaṃ. Uddhaṭeti	1644	
PA_tika-vin09_t:1644_5	uddhaṭe bhatte. Kaṭacchuabhihāroyeva hi tassa abhihāroti adhippāyo. Anantarassa diyyamāneti	1644	
PA_tika-vin09_t:1644_6	anantarassa bhikkhuno bhatte diyyamāne. Kāyavikārenāti “aṅguliṃ vā hatthaṃ vā macchikabījaniṃ	1644	
PA_tika-vin09_t:1644_7	vā cīvarakaṇṇaṃ vā cāleti, bhamukāya vā ākāraṃ karoti, kuddho vā oloketī”ti evaṃ	1644	
PA_tika-vin09_t:1644_8	vuttena aṅgulicalanādinā kāyavikārena. “Alaṃ mā dehī”tiādinā vacīvikārenāti “ala”nti	1644	
PA_tika-vin09_t:1644_9	vā “na gaṇhāmī”ti vā “mā ākirā”ti vā “apagacchā”ti vā evaṃ yena kenaci vacīvikārena.	1644	
PA_tika-vin09_t:1645_0	Abhihaṭe pana bhatte pavāraṇāya bhīto hatthe apanetvā punappunaṃ patte odanaṃ ākirantaṃ	1645	
PA_tika-vin09_t:1645_1	“ākira ākira, koṭṭetvā pūrehī”ti vadato pavāraṇā na hoti. Esa nayo bhattaṃ abhiharantaṃ	1645	
PA_tika-vin09_t:1645_2	bhikkhuṃ sallakkhetvā “kiṃ, āvuso, itopi kiñci gaṇhissasi, dammi te kiñcī”ti vadatopi.	1645	
PA_tika-vin09_t:1646_0	“Rasaṃ paṭiggaṇhathā”ti appavāraṇājanakassa nāmaṃ gahetvā vuttattā “taṃ sutvā paṭikkhipato	1646	
PA_tika-vin09_t:1646_1	pavāraṇā natthī”ti vuttaṃ. Maṃsarasanti ettha pana na kevalaṃ maṃsassa rasaṃ “maṃsarasa”micceva	1646	
PA_tika-vin09_t:1646_2	viññāyati, atha kho maṃsañca rasañca maṃsarasanti evaṃ pavāraṇājanakanāmavasenāpi.	1646	
PA_tika-vin09_t:1646_3	Tasmā taṃ paṭikkhipato pavāraṇāva hotīti āha “maṃsarasanti vutte pana paṭikkhipato	1646	
PA_tika-vin09_t:1646_4	pavāraṇā hotī”ti. Parato macchamaṃsaṃ byañjananti etthāpi eseva nayo. Yasmiṃ iriyāpathe	1646	
PA_tika-vin09_t:1646_5	pavāreti, taṃ avikopenteneva bhuñjitabbanti yo gacchanto pavāreti, tena gacchanteneva	1646	
PA_tika-vin09_t:1646_6	bhuñjitabbaṃ. Kaddamaṃ vā udakaṃ vā patvā ṭhitena atirittaṃ kāretabbaṃ. Sace antarā	1646	
PA_tika-vin09_t:1646_7	nadī pūrā hoti, naditīre gumbaṃ anupariyāyantena bhuñjitabbaṃ. Atha nāvā vā setu	1646	
PA_tika-vin09_t:1646_8	vā atthi, taṃ abhiruhitvāpi caṅkamanteneva bhuñjitabbaṃ, gamanaṃ na upacchinditabbaṃ.	1646	
PA_tika-vin09_t:1646_9	Esa nayo itarairiyāpathesupi. Taṃ taṃ iriyāpathaṃ kopentena atirittaṃ kāretabbaṃ.	1646	
PA_tika-vin09_t:1646_10	Yo ukkuṭikova nisīditvā pavāreti, tena ukkuṭikeneva bhuñjitabbaṃ. Tassa pana heṭṭhā	16461	
PA_tika-vin09_t:1646_11	palālapīṭhaṃ vā kiñci vā nisīdanaṃ dātabbaṃ. Pīṭhake nisīditvā pavāritena pana āsanaṃ	16461	
PA_tika-vin09_t:1646_12	acāletvāva catasso disā parivattantena bhuñjituṃ labbhati. Mañce nisīditvā pavāritena	16461	
PA_tika-vin09_t:1646_13	ito vā etto vā saṃsarituṃ na labbhati. Sace pana saha mañcena ukkhipitvā aññatra	16461	
PA_tika-vin09_t:1646_14	nenti, vaṭṭati. Nipajjitvā pavāritenāpi nipanneneva bhuñjitabbaṃ. Parivattantena	16461	
PA_tika-vin09_t:1646_15	yena passena nipanno, tassa ṭhānaṃ nātikkametabbaṃ.	16461	
PA_tika-vin09_t:1647_0	Alametaṃ sabbanti etaṃ sabbaṃ alaṃ pariyattaṃ, idampi te adhikaṃ, ito aññaṃ na lacchasīti	1647	
PA_tika-vin09_t:1647_1	adhippāyo. Yo atirittaṃ karotīti yo “alametaṃ sabba”nti atirittaṃ karoti. Paṭipakkhanayenāti	1647	
PA_tika-vin09_t:1647_2	“kappiyakataṃ, paṭiggahitakataṃ, uccāritakataṃ, hatthapāse kataṃ, bhuttāvinā kataṃ,	1647	
PA_tika-vin09_t:1647_3	bhuttāvinā pavāritena āsanā avuṭṭhitena kataṃ ‘alametaṃ sabba’nti vutta”nti imehi	1647	
PA_tika-vin09_t:1647_4	sattahi vinayakammākārehi yaṃ atirittaṃ kappiyaṃ kataṃ, yañca gilānātirittaṃ, tadubhayampi	1647	
PA_tika-vin09_t:1647_5	atirittanti evaṃ tasseva paṭipakkhanayena. Ettha ca “alametaṃ sabba”nti tikkhattuṃ	1647	
PA_tika-vin09_t:1647_6	vattabbaṃ, ayaṃ kira āciṇṇo. Vinayadharā pana “sakiṃ eva vattabba”nti vadanti.	1647	
PA_tika-vin09_t:1648_0	Kasmā taṃ so puna kātuṃ na labhatīti āha “yañhī”tiādi. Tattha yañhi akatanti yena	1648	
PA_tika-vin09_t:1648_1	paṭhamaṃ kappiyaṃ kataṃ, tena yaṃ akataṃ, taṃ kātabbaṃ. Paṭhamabhājane pana kātuṃ	1648	
PA_tika-vin09_t:1648_2	na labbhati. Yena ca akatanti aññena bhikkhunā yena paṭhamaṃ na kataṃ, tena ca kātabbanti	1648	
PA_tika-vin09_t:1648_3	attho. Vuttanti sīhaḷaṭṭhakathāsu vuttaṃ. Aññasmiṃ pana bhājaneti yasmiṃ pana bhājane	1648	
PA_tika-vin09_t:1648_4	paṭhamaṃ kataṃ, tato aññasmiṃ patte vā kuṇḍe vā pacchiyaṃ vā yattha katthaci purato	1648	
PA_tika-vin09_t:1648_5	ṭhapetvā onāmitabhājane.	1648	
PA_tika-vin09_t:1649_0	Aññatra bhuñjanavatthusminti bhuttāvinā pavāritena hutvā aññatra bhuñjanavatthusmiṃ.	1649	
PA_tika-vin09_t:1649_1	Tikapācittiyanti anatiritte anatirittasaññivematikaatirittasaññīnaṃ vasena tīṇi pācittiyāni.	1649	
PA_tika-vin09_t:1649_2	Ajjhoharato ca dukkaṭanti ajjhoharato ajjhohāre ajjhohāre dukkaṭaṃ. Sace pana āmisasaṃsaṭṭhāni	1649	
PA_tika-vin09_t:1649_3	honti, āhāratthāyapi anāhāratthāyapi paṭiggahetvā ajjhoharantassa pācittiyameva.	1649	
PA_tika-vin09_t:1649_4	Tesaṃ anuññātaparibhogavasenāti yāmakālikādīnaṃ anuññātaparibhogavasena, yāmakālikaṃ	1649	
PA_tika-vin09_t:1649_5	pipāsāya sati pipāsacchedanatthaṃ, sattāhakālikaṃ yāvajīvikañca tena tena upasametabbake	1649	
PA_tika-vin09_t:1649_6	ābādhe sati tassa upasamanatthanti vuttaṃ hoti. Idampi ajjhoharaṇato kāyakammaṃ,	1649	
PA_tika-vin09_t:1649_7	vācāya “atirittaṃ karotha bhante”ti akārāpanena vacīkammanti āha “samuṭṭhānādīni	1649	
PA_tika-vin09_t:1649_8	paṭhamakathinasadisānevā”ti. Kiriyākiriyanti ettha paṭikkhipitvā bhuñjanaṃ kiriyaṃ.	1649	
PA_tika-vin09_t:1649_9	Atirittassa akaraṇaṃ akiriyanti veditabbaṃ.	1649	
PA_tika-vin09_t:1650	Paṭhamapavāraṇāsikkhāpadavaṇṇanā niṭṭhitā.	165	
PA_tika-vin09_t:1651	6. Dutiyapavāraṇāsikkhāpadavaṇṇanā	165	
PA_tika-vin09_t:1652	Sutvā vāti aññena vā teneva vā ārocitaṃ sutvā. “Bhuttasmiṃ pācittiya”nti vuttattā bhojanapariyosāne pācittiya”nti vuttaṃ.	165	
PA_tika-vin09_t:1653	Dutiyapavāraṇāsikkhāpadavaṇṇanā niṭṭhitā.	165	
PA_tika-vin09_t:1654	7. Vikālabhojanasikkhāpadavaṇṇanā	165	
PA_tika-vin09_t:1655_0	Vikāleti ettha aruṇuggamanato paṭṭhāya yāva majjhanhiko, ayaṃ buddhādīnaṃ ariyānaṃ	1655	
PA_tika-vin09_t:1655_1	āciṇṇasamāciṇṇo bhojanassa kālo nāma. Tadañño vikālo “vigato kālo”ti katvā. Tenāha	1655	
PA_tika-vin09_t:1655_2	“vigate kāle”tiādi. Ṭhitamajjhanhikopi kālasaṅgahaṃ gacchati. Tato paṭṭhāya pana	1655	
PA_tika-vin09_t:1655_3	khādituṃ vā bhuñjituṃ vā na sakkā. Sahasā pivituṃ sakkā bhaveyya, kukkuccakena pana	1655	
PA_tika-vin09_t:1655_4	na kātabbaṃ. Kālaparicchedajānanatthañca kālatthambho yojetabbo. Kālabbhantareva	1655	
PA_tika-vin09_t:1655_5	bhattakiccaṃ kātabbaṃ. “Yaṃ kiñci…pe… khādanīyaṃ vā”ti iminā yaṃ tāva sakkhalimodakādi	1655	
PA_tika-vin09_t:1655_6	pubbaṇṇāparaṇṇamayaṃ, tattha vattabbameva natthīti dasseti. Bhojanīyaṃ nāma pañca bhojanāni.	1655	
PA_tika-vin09_t:1656_0	Sati paccayeti pipāsādikāraṇe vijjamāne. Romaṭṭhakassāti romaṭṭhakassa bhikkhuno	1656	
PA_tika-vin09_t:1656_1	ajjhoharitvā uggiritvā mukheva ṭhapito bahi mukhadvārā viniggato bhojanassa maggā	1656	
PA_tika-vin09_t:1656_2	bahi niggato “romaṭṭho”ti pavuccati. Idha pana ajjhoharitvā uggiritvā mukheva ṭhapitoti	1656	
PA_tika-vin09_t:1656_3	adhippeto. Tenāha “na ca, bhikkhave”tiādi. Ṭhapetvā romaṭṭhakaṃ sesānaṃ āgataṃ uggāraṃ	1656	
PA_tika-vin09_t:1656_4	mukhe sandhāretvā gilantānaṃ āpatti. Sace pana asandhārentameva paragalaṃ gacchati, vaṭṭati.	1656	
PA_tika-vin09_t:1657	Vikālabhojanasikkhāpadavaṇṇanā niṭṭhitā.	165	
PA_tika-vin09_t:1658	8. Sannidhikārakasikkhāpadavaṇṇanā	165	
PA_tika-vin09_t:1659_0	“Kāro karaṇaṃ kiriyāti atthato eka”nti etena kārasaddassa bhāvatthataṃ dasseti. Sammā	1659	
PA_tika-vin09_t:1659_1	nidhānaṃ ṭhapanaṃ sannidhi. “Paṭiggahetvā ekarattaṃ vītināmitassetaṃ nāma”nti iminā	1659	
PA_tika-vin09_t:1659_2	paṭiggahetvā ekarattaṃ vītināmite imassa duddhotabhāvaṃ dasseti. Kiñcāpi yāmakālikaṃ	1659	
PA_tika-vin09_t:1659_3	khādanīyaṃ, bhojanīyaṃ vā na hoti, “anāpatti yāmakālikaṃ yāme nidahitvā bhuñjatī”tiādi	1659	
PA_tika-vin09_t:1659_4	vacanato pana tatthāpi yāmātikkame sannidhipaccayā pācittiyena bhavitabbanti “yaṃ	1659	
PA_tika-vin09_t:1659_5	kiñci yāvakālikaṃ vā yāmakālikaṃ vā”ti vuttaṃ. Idāni duddhotabhāvameva vibhāvetuṃ	1659	
PA_tika-vin09_t:1659_6	“yaṃ aṅguliyā”tiādi vuttaṃ. Tattha yaṃ aṅguliyā ghaṃsantassa lekhā paññāyatīti yaṃ	1659	
PA_tika-vin09_t:1659_7	pattaṃ dhotaṃ aṅguliyā ghaṃsantassa patte aṅgulilekhā paññāyati, so patto duddhoto	1659	
PA_tika-vin09_t:1659_8	hotīti attho. Telavaṇṇapatte pana aṅgulilekhā paññāyati, sā abbohārikā. Snehoti telaṃ.	1659	
PA_tika-vin09_t:1659_9	Sandissatīti yāguyā upari sandissati. Tādise pattepīti paṭiggahaṇaṃ avissajjitvā	1659	
PA_tika-vin09_t:1659_10	sayaṃ vā aññena vā bhojanaṃ nīharitvā na sammā dhote pattepi. Punadivase bhuñjantassa	16591	
PA_tika-vin09_t:1659_11	pācittiyanti patte laggaṃ avijahitappaṭiggahaṇaṃ hotīti dutiyadivase bhuñjantassa	16591	
PA_tika-vin09_t:1659_12	pācittiyaṃ. Pariccatte pana patte punadivase bhuñjantassa anāpatti.	16591	
PA_tika-vin09_t:1660_0	Yaṃ panāti yaṃ bhojanaṃ pana. Apariccattameva hīti anapekkhavissajjanena vā anupasampannassa	1660	
PA_tika-vin09_t:1660_1	nirapekkhadānena vā apariccattameva. Kappiya bhojananti antamaso ekasitthamattampi	1660	
PA_tika-vin09_t:1660_2	kappiyabhojanaṃ. Akappiyesūti akappiyamaṃsesu. Sesesūti manussamaṃsato avasesesu	1660	
PA_tika-vin09_t:1660_3	hatthiassasunakhaahisīhabyagghadīpiacchataracchamaṃsesu ceva appaṭivekkhite uddissakatamaṃse	1660	
PA_tika-vin09_t:1660_4	ca. Pāḷiyaṃ “sattāhakālikaṃ yāvajīvikaṃ āhāratthāya paṭiggaṇhāti, āpatti dukkaṭassā”tiādinā	1660	
PA_tika-vin09_t:1660_5	sannihitesu sattāhakālikayāvajīvikesu purebhattampi āhāratthāya ajjhoharaṇepi dukkaṭassa	1660	
PA_tika-vin09_t:1660_6	vuttattā yāmakālikepi āhāratthāya ajjhoharaṇepi visuṃ dukkaṭenāpi bhavitabbanti āha	1660	
PA_tika-vin09_t:1660_7	“āhāratthāya ajjhoharato dukkaṭena saddhiṃ pācittiya”nti. Sabbavikappesūti “kappiyabhojanaṃ	1660	
PA_tika-vin09_t:1660_8	bhuñjantassā”tiādinā vuttesu sabbesu vikappesu aparampi pācittiyaṃ vaḍḍhati. Idaṃ	1660	
PA_tika-vin09_t:1660_9	vuttaṃ hoti – kappiyabhojane dve pācittiyāni, manussamaṃse thullaccayena saddhiṃ	1660	
PA_tika-vin09_t:1660_10	dve pācittiyāni, avasesesu pana akappiyamaṃsesu dukkaṭena saddhiṃ dve pācittiyāni.	16601	
PA_tika-vin09_t:1660_11	Yāmakālikaṃ sati paccaye sāmisena mukhena ajjhoharato dve pācittiyāni, nirāmisena	16601	
PA_tika-vin09_t:1660_12	ekameva. Āhāratthāya ajjhoharato vikappadvayepi dukkaṭena saddhinti.	16601	
PA_tika-vin09_t:1661_0	Avasesesūti yāmakālikādito avasesesu. Pācittiyaṃ vaḍḍhatiyevāti aparampi pācittiyaṃ	1661	
PA_tika-vin09_t:1661_1	vaḍḍhatiyeva. Idaṃ vuttaṃ hoti – sace vikāle ajjhoharati, pakatibhojane sannidhipaccayā	1661	
PA_tika-vin09_t:1661_2	ca vikālabhojanapaccayā ca dve pācittiyāni, akappiyamaṃsesu manussamaṃse thullaccayena	1661	
PA_tika-vin09_t:1661_3	saddhiṃ dve pācittiyāni, avasesesu dukkaṭena saddhiṃ dveti.	1661	
PA_tika-vin09_t:1662_0	Belaṭṭhasīso nāma jaṭilasahassassa abbhantare eko mahāthero. Tikapācittiyanti sannidhikārake	1662	
PA_tika-vin09_t:1662_1	sannidhikārakasaññivematikaasannidhikārakasaññīnaṃ vasena tīṇi pācittiyāni. Saṃsaṭṭhānīti	1662	
PA_tika-vin09_t:1662_2	saṃsaṭṭharasāni. Sambhinnarasaṃ sandhāyeva hi “tadahupaṭiggahitaṃ kāle kappatī”tiādi	1662	
PA_tika-vin09_t:1662_3	vuttaṃ. Tenāha “tasmā”tiādi. Ettha ca asambhinnarasanti amissitarasaṃ. Idañca sītalapāyāsādinā	1662	
PA_tika-vin09_t:1662_4	saha laddhaṃ sappipiṇḍādikaṃ sandhāya vuttaṃ. “Sudhotaṃ vā”ti idaṃ pana piṇḍapātena	1662	
PA_tika-vin09_t:1662_5	saddhiṃ laddhaṃ takkolajātiphalādiṃ, yāguādīsu pakkhipitvā dinnasiṅgīverādikañca sandhāya vuttaṃ.	1662	
PA_tika-vin09_t:1663_0	Tenāti sattāhakālikena. Tadahu paṭiggahitaṃ assāti tadahupaṭiggahitaṃ, tena tadahupaṭiggahitena.	1663	
PA_tika-vin09_t:1663_1	Esa nayo “dvīhapaṭiggahitenā”tiādīsupi. Tasmāti yasmā purebhattaṃ paṭiggahitampi	1663	
PA_tika-vin09_t:1663_2	vaṭṭati, tasmā. Paṭiggahitaṃ sattāhaṃ kappatīti vuttanti “sattāhakālikena, bhikkhave,	1663	
PA_tika-vin09_t:1663_3	yāvajīvikaṃ paṭiggahitaṃ sattāhaṃ kappati, sattāhātikkante na kappatī”ti bhesajjakkhandhake	1663	
PA_tika-vin09_t:1663_4	vuttaṃ. Kiñcāpi mukhe ekarattaṃ na vuttaṃ, tathāpi mukhe pakkhittameva yasmā sannidhi	1663	
PA_tika-vin09_t:1663_5	nāma hoti, tasmā “mukhasannidhī”ti vuttaṃ.	1663	
PA_tika-vin09_t:1664_0	Catasso kappiyabhūmiyoti ussāvanantikā, gonisādikā, gahapati, sammutīti catasso kappiyakuṭiyo.	1664	
PA_tika-vin09_t:1664_1	Tattha ussāvanantikā nāma gehe kariyamāne samparivāretvā ṭhitehi “kappiyakuṭiṃ karoma,	1664	
PA_tika-vin09_t:1664_2	kappiyakuṭiṃ karomā”ti vā “kappiyakuṭi kappiyakuṭī”ti vā vadantehi ṭhapitapaṭhamiṭṭhakathambhādikā	1664	
PA_tika-vin09_t:1664_3	saṅghassa vā ekassa bhikkhuno vā kuṭi. Yo pana ārāmo yebhuyyena vā aparikkhitto hoti,	1664	
PA_tika-vin09_t:1664_4	sakalopi vā, so “gonisādī”ti vuccati. Gahapatīti yā ṭhapetvā bhikkhuṃ sesehi “kappiyakuṭiṃ	1664	
PA_tika-vin09_t:1664_5	demā”ti dinnā, tesaṃ vā santakā. Sammuti nāma kammavācāya sāvetvā katā. Kathaṃ panetāsaṃ	1664	
PA_tika-vin09_t:1664_6	vinicchayo jānitabboti āha “tāsaṃ vinicchayo samantapāsādikāyaṃ vutto”ti.	1664	
PA_tika-vin09_t:1665	Sannidhikārakasikkhāpadavaṇṇanā niṭṭhitā.	166	
PA_tika-vin09_t:1666	9. Paṇītabhojanasikkhāpadavaṇṇanā	166	
PA_tika-vin09_t:1667_0	“Paṇītabhojanānī”ti idaṃ majjhe padalopaṃ katvā niddiṭṭhanti āha “paṇītasaṃsaṭṭhānī”tiādi.	1667	
PA_tika-vin09_t:1667_1	Sabbopi “odako”ti vuttalakkhaṇo macchoti “maccho nāma odako vuccatī”ti evaṃ vibhaṅge	1667	
PA_tika-vin09_t:1667_2	vuttalakkhaṇo, sabbopi maccho eva. Yo koci udake jāto maccho nāmāti vuttaṃ hoti.	1667	
PA_tika-vin09_t:1667_3	Mahānāmasikkhāpadenāti –	1667	
PA_tika-vin09_t:1668	“Agilānena bhikkhunā catumāsapaccayapavāraṇā sāditabbā aññatra punapavāraṇāya aññatra niccapavāraṇāya. Tato ce uttari sādiyeyya, pācittiya”nti –	166	
PA_tika-vin09_t:1669_0	Iminā sikkhāpadena. Ettha hi saṅghavasena gilānapaccayapavāraṇāya pavāritaṭṭhāne	1669	
PA_tika-vin09_t:1669_1	sace tattha rattīhi vā bhesajjehi vā paricchedo kato hoti “ettikāyeva rattiyo, ettakāni	1669	
PA_tika-vin09_t:1669_2	vā bhesajjāni viññāpetabbānī”ti, tato rattipariyantato vā bhesajjapariyantato vā	1669	
PA_tika-vin09_t:1669_3	uttari nabhesajjakaraṇīyena vā bhesajjaṃ, aññabhesajjakaraṇīyena vā aññaṃ bhesajjaṃ	1669	
PA_tika-vin09_t:1669_4	viññāpentassa pācittiyaṃ vuttaṃ. Tasmā agilāno gilānasaññīpi hutvā pañca bhesajjāni	1669	
PA_tika-vin09_t:1669_5	viññāpento nabhesajjakaraṇīyena bhesajjaṃ viññāpento nāma hotīti “mahānāmasikkhāpadena	1669	
PA_tika-vin09_t:1669_6	kāretabbo”ti vuttaṃ.	1669	
PA_tika-vin09_t:1670_0	Yo pana nabhesajjatthāya viññāpeti, atha kho kevalaṃ attano bhuñjanatthāya, so sūpodanaviññattiyāyeva	1670	
PA_tika-vin09_t:1670_1	kāretabbo. Vuttañhetaṃ samantapāsādikāyaṃ “suddhāni sappiādīni viññāpetvā bhuñjanto	1670	
PA_tika-vin09_t:1670_2	pācittiyaṃ nāpajjati, sekhiyesu sūpodanaviññattidukkaṭaṃ āpajjatī”ti. Sūpodanaviññattiyā	1670	
PA_tika-vin09_t:1670_3	kāretabboti “na sūpaṃ vā odanaṃ vā agilāno”tiādinā sikkhāpadena kāretabbo, dukkaṭena	1670	
PA_tika-vin09_t:1670_4	kāretabboti vuttaṃ hoti. Imināti iminā paṇītabhojanasikkhāpadena.	1670	
PA_tika-vin09_t:1671_0	“Sappibhattaṃ dehī”ti vutte kiṃ hotīti āha “sappibhattaṃ ‘dehī’ti vutte panā”tiādi.	1671	
PA_tika-vin09_t:1671_1	Sūpodanaviññattiyā dukkaṭameva hotīti sambandho. Kasmāti āha “yasmā”tiādi. Atha yathā	1671	
PA_tika-vin09_t:1671_2	“paṇītabhojanānī”ti, evaṃ “sappibhatta”nti idampi kasmā na viññāyatīti ce? Anekantikattā.	1671	
PA_tika-vin09_t:1671_3	Tathā hi “paṇītabhojanānī”ti vutte “paṇītasaṃsaṭṭhāni bhojanāni paṇītabhojanānī”ti	1671	
PA_tika-vin09_t:1671_4	ayamattho ekantato paññāyati, “sappibhatta”nti vutte pana “sappimayaṃ bhattaṃ sappibhatta”ntipi	1671	
PA_tika-vin09_t:1671_5	viññāyamānattā ‘sappisaṃsaṭṭhaṃ bhattaṃ sappibhatta”nti ayamattho na ekantato paññāyati.	1671	
PA_tika-vin09_t:1671_6	Esa nayo “navanītabhattaṃ dehī”tiādīsupi.	1671	
PA_tika-vin09_t:1672_0	Purimanayenevāti “bhattaṃ datvā sappiṃ katvā bhuñjā”ti purimeneva nayena. Sace pana	1672	
PA_tika-vin09_t:1672_1	“sappinā”ti vutte kevalaṃ sesesu navanītādīsu aññatarena deti, visaṅketameva hoti.	1672	
PA_tika-vin09_t:1672_2	Anāpattīti visaṅketattā sabbāhiyeva āpattīhi anāpatti. “Kiñcāpi anāpatti, attano	1672	
PA_tika-vin09_t:1672_3	pana payogena nibbattattā na bhuñjitabba”nti vadanti. Kappiyasappināti kappiyamaṃsasappinā.	1672	
PA_tika-vin09_t:1672_4	Esa nayo akappiyasappināti etthāpi. Kappiyākappiyatā hi maṃsānaṃyeva, na sappiādīnaṃ.	1672	
PA_tika-vin09_t:1672_5	Ṭhapetvā ekaṃ manussavasātelaṃ sabbesaṃ khīradadhisappinavanītavasātelesu akappiyaṃ nāma natthi.	1672	
PA_tika-vin09_t:1673_0	Paribhogepi dukkaṭameva idha anadhippetattāti adhippāyo. Sace asati akappiyasappimhi	1673	
PA_tika-vin09_t:1673_1	purimanayeneva akappiyanavanītādīni deti “sappiṃ katvā bhuñjā”ti, akappiyasappināva	1673	
PA_tika-vin09_t:1673_2	dinnaṃ hoti. Yathā ca “kappiyasappinā dehī”ti vutte akappiyasappinā deti, visaṅketaṃ,	1673	
PA_tika-vin09_t:1673_3	evaṃ “‘akappiyasappinā’ti vutte kappiyasappinā detī”ti etthāpi paṭipāṭiyā ekamekaṃ	1673	
PA_tika-vin09_t:1673_4	vitthāretvā vuccamānepi ayamevattho vattabbo siyā, so ca saṅkhepenapi sakkā viññātunti	1673	
PA_tika-vin09_t:1673_5	vitthāranayaṃ hitvā imināva nayena sabbapadesu vinicchayo veditabboti vuttaṃ. Ayañhettha	1673	
PA_tika-vin09_t:1673_6	saṅkhepattho – yena yena viññatti hoti, tasmiṃ vā tassa mūle vā laddhe taṃ taṃ laddhameva	1673	
PA_tika-vin09_t:1673_7	hoti. Sace pana aññaṃ pāḷiyā āgataṃ vā anāgataṃ vā deti, visaṅketanti. Nānāṭṭhāne	1673	
PA_tika-vin09_t:1673_8	vāti tasmiṃyeva ghare sappiṃ, itarasmiṃ navanītantiādinā nānāṭṭhāne vā.	1673	
PA_tika-vin09_t:1674	Paṇītabhojanasikkhāpadavaṇṇanā niṭṭhitā.	167	
PA_tika-vin09_t:1675	10. Dantaponasikkhāpadavaṇṇanā	167	
PA_tika-vin09_t:1676_0	Kāyenāti hatthādīsu yena kenaci sarīrāvayavena, antamaso pādaṅguliyāpi gaṇhanto kāyena	1676	
PA_tika-vin09_t:1676_1	gaṇhāti nāmāti veditabbo. Dānepi eseva nayo. Kāyappaṭibaddhenāti pattādīsu yena kenaci	1676	
PA_tika-vin09_t:1676_2	sarīrasambaddhena upakaraṇena. Dānepi eseva nayo. Kaṭacchuādīsu yena kenaci upakaraṇena	1676	
PA_tika-vin09_t:1676_3	dinnaṃ kāyappaṭibaddhena dinnaṃyeva hoti. Aññatarenāti kāyena vā kāyappaṭibaddhena	1676	
PA_tika-vin09_t:1676_4	vā nissaggiyena vāti attho. Tattha nissaggiyenāti kāyato ca kāyappaṭibaddhato ca	1676	
PA_tika-vin09_t:1676_5	mocetvā hatthapāse ṭhitassa kāye vā kāyappaṭibaddhe vā pātiyamānañhi nissaggiyena	1676	
PA_tika-vin09_t:1676_6	payogena dinnaṃ nāma hoti. Tassāti paṭiggahitakassa. Vuttavipallāsavasenāti vuttassa	1676	
PA_tika-vin09_t:1676_7	paṭipakkhavasena. Idaṃ vuttaṃ hoti – yaṃ kāyakāyappaṭibaddhanissaggiyānaṃ aññatarena	1676	
PA_tika-vin09_t:1676_8	diyyamāne kāyena vā kāyappaṭibaddhena vā gaṇhāti, etaṃ paṭiggahitaṃ nāmāti.	1676	
PA_tika-vin09_t:1677_0	Saṃhārimenāti thāmamajjhimena purisena saṃhārimena, iminā asaṃhārime phalake vā pāsāṇe	1677	
PA_tika-vin09_t:1677_1	vā paṭiggahaṇaṃ na ruhatīti dasseti. Dhāretuṃ samatthenāti sandhāretuṃ yoggena, iminā	1677	
PA_tika-vin09_t:1677_2	sukhumesu tintiṇikādipaṇṇesu paṭiggahaṇaṃ na ruhatīti dasseti. Atatthajātakarukkhapaṇṇenāti	1677	
PA_tika-vin09_t:1677_3	jātaṭṭhānato cutena paduminipaṇṇādinā, iminā pana mahantepi tatthajātake paduminipaṇṇe	1677	
PA_tika-vin09_t:1677_4	vā kiṃsukapaṇṇādimhi vā paṭiggahetuṃ na vaṭṭati. Na hi taṃ kāyappaṭibaddhasaṅkhaṃ	1677	
PA_tika-vin09_t:1677_5	gacchatīti dasseti. Yathā ca tatthajātake, evaṃ khāṇuke bandhitvā ṭhapitamañcādimhipi.	1677	
PA_tika-vin09_t:1677_6	Nanu paṭibaddhappaṭibaddhenāpi pattādhārādinā paṭiggaṇhantassa paṭiggahaṇaṃ ruhati,	1677	
PA_tika-vin09_t:1677_7	atha kasmā kāyakāyappaṭibaddhehiyeva paṭiggahaṇaṃ idha vuttaṃ, na paṭibaddhappaṭibaddhenāpīti	1677	
PA_tika-vin09_t:1677_8	āha “paṭibaddhappaṭibaddhaṃ nāma idha natthī”ti. Keci pana “ādhārakena paṭiggahaṇaṃ	1677	
PA_tika-vin09_t:1677_9	kāyappaṭibaddhappaṭibaddhena paṭiggahaṇaṃ nāma hoti, tasmā na vaṭṭatī”ti vadanti,	1677	
PA_tika-vin09_t:1677_10	taṃ vacanamattameva. Atthato pana sabbampi taṃ kāyappaṭibaddhameva hotīti dasseti.	16771	
PA_tika-vin09_t:1678	Akallakoti gilāno. Mukhena paṭiggaṇhātīti sahatthena gahetvā paribhuñjituṃ asakkonto mukhena paṭiggaṇhāti. Abhihaṭabhājanato patitarajampi vaṭṭati abhihaṭattāti adhippāho.	167	
PA_tika-vin09_t:1679_0	Tasmiṃ ṭhatvāti tādise hatthapāse ṭhatvā. Yanti yaṃ bhāraṃ. Majjhimo purisoti thāmamajjhimapuriso.	1679	
PA_tika-vin09_t:1679_1	Vinaye paññattaṃ dukkaṭaṃ vinayadukkaṭaṃ. Taṃ anupasampannassa datvāti piṇḍāya caritvā	1679	
PA_tika-vin09_t:1679_2	vihāraṃ vā āsanasālaṃ vā gantvā taṃ bhikkhaṃ anupasampannassa datvā, idañca pubbābhogassa	1679	
PA_tika-vin09_t:1679_3	anurūpavasena vuttaṃ. Yasmā pana taṃ “anupasampannassa dassāmī”ti cittuppādamattena	1679	
PA_tika-vin09_t:1679_4	taṃsantakaṃ nāma na hoti, tasmā vināpi tassa dānādiṃ paṭiggahetvā paribhuñjituṃ vaṭṭati.	1679	
PA_tika-vin09_t:1680_0	Assukheḷasiṅghāṇikādīsūti ettha assu nāma akkhijalaṃ. Kheḷo nāma lālā. Siṅghāṇikāti	1680	
PA_tika-vin09_t:1680_1	antosīsato pūtisemhabhāvaṃ āpannaṃ matthaluṅgaṃ galitvā tālumatthakavivarena otaritvā	1680	
PA_tika-vin09_t:1680_2	nāsāpuṭe pūretvā ṭhitaṃ vuccati, ādisaddena muttakarīsasemhadantamalaakkhigūthakaṇṇagūthakānaṃ,	1680	
PA_tika-vin09_t:1680_3	sarīre uṭṭhitaloṇassa ca gahaṇaṃ. Ṭhānatoti akkhikūpādito. Antarā ce gaṇhāti, kiṃ	1680	
PA_tika-vin09_t:1680_4	hotīti āha “uggahitakaṃ nāma hotī”ti, duṭṭhu gahitakaṃ nāma hotīti attho. Phalininti	1680	
PA_tika-vin09_t:1680_5	phalavantaṃ. Tatthajātakaphalinisākhāya vāti tasmiṃ rukkhe jātāya phalinisākhāya	1680	
PA_tika-vin09_t:1680_6	vā. Durupaciṇṇadukkaṭanti “na kattabba”nti vāritassa katattā duṭṭhu āciṇṇaṃ caritanti	1680	
PA_tika-vin09_t:1680_7	durupaciṇṇaṃ, tasmiṃ dukkaṭaṃ durupaciṇṇadukkaṭañca āpajjatīti attho.	1680	
PA_tika-vin09_t:1681_0	Āharīyatīti āhāro, ajjhoharitabbaṃ yaṃ kiñci, idha pana cattāri kālikāni adhippetānīti	1681	
PA_tika-vin09_t:1681_1	āha “yaṃ kiñcī”tiādi. Tattha aruṇuggamanato yāva ṭhitamajjhanhikā bhuñjitabbato yāva	1681	
PA_tika-vin09_t:1681_2	kālo assāti yāvakālikaṃ. Aruṇuggamanato yāva yāmāvasānā pipāsāya sati pipāsacchedanatthaṃ	1681	
PA_tika-vin09_t:1681_3	pātabbato yāmo kālo assāti yāmakālikaṃ. Yāva sattāhaṃ nidahitvā paribhuñjitabbato	1681	
PA_tika-vin09_t:1681_4	sattāhaṃ kālo assāti sattāhakālikaṃ. Yāvajīvampi pariharitvā paribhuñjitabbato yāva	1681	
PA_tika-vin09_t:1681_5	jīvaṃ etassāti yāvajīvikaṃ. Tenāha “tatthā”tiādi.	1681	
PA_tika-vin09_t:1682_0	Vanamūlapattapupphaphalādīti ettha tāva mūlaṃ nāma mūlakakhārakacaccutambakādīnaṃ	1682	
PA_tika-vin09_t:1682_1	tesu tesu janapadesu pakatiāhāravasena manussānaṃ khādanīyatthañceva bhojanīyatthañca	1682	
PA_tika-vin09_t:1682_2	pharaṇakaṃ sūpeyyapaṇṇamūlaṃ. Pattaṃ nāma mūlakakhārakacaccutambakādīnaṃ tādisaṃyeva	1682	
PA_tika-vin09_t:1682_3	pattaṃ. Pupphaṃ nāma mūlakakhārakādīnaṃ tādisaṃyeva pupphaṃ. Phalaṃ nāma panasalabujādīnaṃ	1682	
PA_tika-vin09_t:1682_4	tesu tesu janapadesu pakatiāhāravasena manussānaṃ khādanīyatthañceva bhojanīyatthañca	1682	
PA_tika-vin09_t:1682_5	pharaṇakaṃ phalaṃ. Ādisaddena kandamūlādīnaṃ gahaṇaṃ.	1682	
PA_tika-vin09_t:1683_0	Ambapānanti āmehi vā pakkehi vā ambehi katapānaṃ. Tattha āmehi karontena ambataruṇādīni	1683	
PA_tika-vin09_t:1683_1	bhinditvā udake pakkhipitvā ātape ādiccapākena pacitvā parissāvetvā tadahupaṭiggahitehi	1683	
PA_tika-vin09_t:1683_2	madhusakkarakappūrādīhi yojetvā kātabbaṃ. Evaṃ kataṃ purebhattameva kappati. Anupasampannena	1683	
PA_tika-vin09_t:1683_3	kataṃ labhitvā pana purebhattaṃ paṭiggahitaṃ purebhattaṃ sāmisaparibhogenāpi vaṭṭati,	1683	
PA_tika-vin09_t:1683_4	pacchābhattaṃ nirāmisaparibhogena yāva aruṇuggamanā vaṭṭati. Esa nayo sabbapānesu.	1683	
PA_tika-vin09_t:1684_0	Tesu pana jambupānanti jambuphalehi katapānaṃ. Cocapānanti aṭṭhikehi kadaliphalehi	1684	
PA_tika-vin09_t:1684_1	katapānaṃ. Mocapānanti anaṭṭhikehi kadaliphalehi katapānaṃ. Madhukapānanti madhukānaṃ	1684	
PA_tika-vin09_t:1684_2	jātirasena katapānaṃ. Taṃ pana udakasambhinnaṃ vaṭṭati, suddhaṃ na vaṭṭati. Muddikāpānanti	1684	
PA_tika-vin09_t:1684_3	muddikā udake madditvā ambapānaṃ viya katapānaṃ. Sālūkapānanti rattuppalanīluppalādīnaṃ	1684	
PA_tika-vin09_t:1684_4	sālūke madditvā katapānaṃ. Phārusakapānanti phārusakehi ambapānaṃ viya katapānaṃ.	1684	
PA_tika-vin09_t:1684_5	Imināva nayena vettapānādīni veditabbāni. Etāni ca pana sabbāni pānāni aggipākāni	1684	
PA_tika-vin09_t:1684_6	na vaṭṭanti. Tenāha “sītodakenā”tiādi. Avasesesupi anuññātaphalapattapuppharasesūti	1684	
PA_tika-vin09_t:1684_7	dhaññaphalapakkasākamadhukapuppharasato avasesesu “anujānāmi, bhikkhave, sabbaṃ phalarasaṃ	1684	
PA_tika-vin09_t:1684_8	ṭhapetvā dhaññaphalarasa”ntiādinā anuññātakesu phalapattapuppharasesupi.	1684	
PA_tika-vin09_t:1685_0	Khādanīyatthanti khādanīyena kattabbakiccaṃ. Neva pharatīti na nipphādeti. Anāhārepi	1685	
PA_tika-vin09_t:1685_1	udake āhārasaññāyāti “āhāraṃ āhareyyā”ti padassa padabhājane vuttamatthaṃ sammā asallakkhetvā	1685	
PA_tika-vin09_t:1685_2	“āharīyatīti āhāro”ti anāhārepi udake āhārasaññāya kukkuccāyantānaṃ. Dantapone ca	1685	
PA_tika-vin09_t:1685_3	“mukhadvāraṃ āhaṭaṃ ida”nti saññāyāti mukhadvāraṃ anāhaṭampi dantaponaṃ “mukhadvāraṃ	1685	
PA_tika-vin09_t:1685_4	āhaṭaṃ idaṃ dantapona”nti vipallatthasaññāya kukkuccāyantānaṃ. Yathāsukhaṃ pātunti	1685	
PA_tika-vin09_t:1685_5	paṭiggahetvā vā appaṭiggahetvā vā yathākāmaṃ pātuṃ. Dantaponaparibhogenāti dantakaṭṭhaparibhogena,	1685	
PA_tika-vin09_t:1685_6	dantadhovanādināti attho, iminā tassa pana rasaṃ gilituṃ na vaṭṭatīti dasseti.	1685	
PA_tika-vin09_t:1686_0	Cattāri mahāvikaṭānīti gūthaṃ, muttaṃ, chārikā, mattikā ca “āsayādivasena virūpāni	1686	
PA_tika-vin09_t:1686_1	jātānī”ti katvā vikaṭānīti vā apakatibhojanattā vikaṭāni “virūpāni jātānī”ti vā attho.	1686	
PA_tika-vin09_t:1686_2	Sati paccayeti kāraṇe sati, sappadaṭṭheti attho. Dhūmādiabbohārikābhāvoti dhūmapupphagandhadantakhayādiabbohārikābhāvo.	1686	
PA_tika-vin09_t:1687	Dantaponasikkhāpadavaṇṇanā niṭṭhitā.	168	
PA_tika-vin09_t:1688	Bhojanavaggo catuttho.	168	
PA_tika-vin09_t:1689	5. Acelakavaggo	168	
PA_tika-vin09_t:1690	1. Acelakasikkhāpadavaṇṇanā	169	
PA_tika-vin09_t:1691_0	Acelakassāti yassa kassaci pabbajjāsamāpannassa naggassa. Paribbājakassāti ṭhapetvā	1691	
PA_tika-vin09_t:1691_1	bhikkhuñca sāmaṇerañca avasesassa yassa kassaci pabbajjāsamāpannassa. Paribbājikāyāti	1691	
PA_tika-vin09_t:1691_2	ṭhapetvā bhikkhuniṃ, sikkhamānaṃ, sāmaṇeriñca avasesāya yāya kāyaci pabbajjāsamāpannāya.	1691	
PA_tika-vin09_t:1691_3	Ete ca sabbe aññatitthiyā veditabbā. Tenāha “etesaṃ acelakādīnaṃ aññatitthiyāna”nti.	1691	
PA_tika-vin09_t:1692	Tesanti aññatitthiyānaṃ. Bhājanaṃ nikkhipitvāti āmisabharitaṃ bhājanaṃ nikkhipitvā. Bāhirālepanti telādiṃ.	169	
PA_tika-vin09_t:1693	Acelakādayo yasmā, titthiyāva matā idha;	169	
PA_tika-vin09_t:1694	Tasmā titthiyanāmena, tikacchedo kato tayo.	169	
PA_tika-vin09_t:1695	Atitthiyassa naggassa, tathā titthiyaliṅgino;	169	
PA_tika-vin09_t:1696	Gahaṭṭhassāpi bhikkhussa, kappatīti vinicchayo.	169	
PA_tika-vin09_t:1697	Atitthiyassa cittena, titthiyassa ca liṅgino;	169	
PA_tika-vin09_t:1698	Sotāpannādino dātuṃ, kappatītīdha no mati.	169	
PA_tika-vin09_t:1699	Acelakasikkhāpadavaṇṇanā niṭṭhitā.	169	
PA_tika-vin09_t:1700	2. Uyyojanasikkhāpadavaṇṇanā	170	
PA_tika-vin09_t:1701_0	Gāmaṃ vā nigamaṃ vāti ettha nagarampi gāmaggahaṇeneva gahitanti daṭṭhabbaṃ. Pavisissāmāti	1701	
PA_tika-vin09_t:1701_1	ettha gahetvā “gantvā”ti pāṭhaseso, asamannāhāro vā tassā itthiyā tasmiṃ gāme sannihitabhāvaṃ	1701	
PA_tika-vin09_t:1701_2	ajānanto vā “ehāvuso, gāmaṃ vā nigamaṃ vā piṇḍāya pavisissāmā”ti bhikkhuṃ gahetvā	1701	
PA_tika-vin09_t:1701_3	gantvāti attho. Yaṃ kiñci āmisanti yāguādikaṃ yaṃ kiñci āmisaṃ. Uyyojeyyāti attano	1701	
PA_tika-vin09_t:1701_4	kīḷānurūpaṃ itthiṃ disvā uyyojeyya pahiṇeyya. Tenāha “mātugāmena saddhi”ntiādi. Ādisaddena	1701	
PA_tika-vin09_t:1701_5	vuttāvasesaṃ kāyavacīdvāravītikkamaṃ saṅgaṇhāti. “Gacchā”tiādīni vatvāti “gacchāvuso,	1701	
PA_tika-vin09_t:1701_6	na me tayā saddhiṃ kathā vā nisajjā vā phāsu hoti, ekakassa me kathā vā nisajjā vā	1701	
PA_tika-vin09_t:1701_7	phāsu hotī”ti vatvā. Etaṃ anācāramevāti etaṃ yathāvuttaṃ hasanādianācārameva. Na	1701	
PA_tika-vin09_t:1701_8	aññaṃ patirūpaṃ kāraṇanti ṭhapetvā vuttappakāraṃ anācāraṃ ubhinnaṃ ekato na yāpanādiṃ	1701	
PA_tika-vin09_t:1701_9	aññaṃ patirūpakāraṇaṃ paccayaṃ karitvā na hotīti attho. Assāti uyyojakassa. Soti yo uyyojito, so.	1701	
PA_tika-vin09_t:1702_0	Anupasampanneti sāmaṇere. Sova idha anupasampannoti adhippetoti vadanti. Ubhinnampīti	1702	
PA_tika-vin09_t:1702_1	upasampannassa vā anupasampannassa vāti dvinnampi. Kalisāsanāropaneti kalīti kodho,	1702	
PA_tika-vin09_t:1702_2	tassa sāsanaṃ āṇaṃ kalisāsanaṃ, tassāropaneti attho, “appeva nāma imināpi ubbāḷho	1702	
PA_tika-vin09_t:1702_3	pakkameyyā”ti kodhavasena ṭhānanisajjādīsu dosaṃ dassetvā “passatha bho imassa ṭhānaṃ	1702	
PA_tika-vin09_t:1702_4	nisajjaṃ ālokitaṃ vilokitaṃ, khāṇu viya tiṭṭhati, sunakho viya nisīdati, makkaṭo	1702	
PA_tika-vin09_t:1702_5	viya ito cito ca viloketī”ti evaṃ amanāpavacanassa bhaṇaneti vuttaṃ hoti. Suddhacittena	1702	
PA_tika-vin09_t:1702_6	panevaṃ bhaṇane doso natthi. Evamādīhīti ettha ādisaddena “mahagghaṃ bhaṇḍaṃ passitvā	1702	
PA_tika-vin09_t:1702_7	lobhadhammaṃ uppādessatī”ti uyyojeti, “mātugāmaṃ passitvā anabhiratiṃ uppādessatī”ti	1702	
PA_tika-vin09_t:1702_8	uyyojeti, “gilānassa vā ohiyyakassa vā vihārapālassa vā yāguṃ vā bhattaṃ vā khādanīyaṃ	1702	
PA_tika-vin09_t:1702_9	vā nīharā”ti uyyojeti, “na anācāraṃ ācaritukāmo sati karaṇīye uyyojetī”ti etesaṃ gahaṇaṃ.	1702	
PA_tika-vin09_t:1703	Uyyojanasikkhāpadavaṇṇanā niṭṭhitā.	170	
PA_tika-vin09_t:1704	3. Sabhojanasikkhāpadavaṇṇanā	170	
PA_tika-vin09_t:1705_0	“Sabhojane”ti bāhiratthasamāsoyaṃ, ubhasadde ukārassa ca lopoti āha “saha ubhohi	1705	
PA_tika-vin09_t:1705_1	janehī”tiādi. Tattha ubhohi janehīti jāyā ca pati cāti ubhohi janehi. Bhuñjitabbanti	1705	
PA_tika-vin09_t:1705_2	vā bhojanaṃ, itthī ca puriso ca, tena saha vattatīti sabhojananti āha “atha vā”tiādi.	1705	
PA_tika-vin09_t:1705_3	Rāgapariyuṭṭhitassāti methunādhippāyassa. Sayanigharanti sayanīyagharaṃ, vāsagehanti	1705	
PA_tika-vin09_t:1705_4	attho. Mahallakassāti mahallakassa sayanigharassa. Piṭṭhasaṅghāṭatoti dvārabāhato	1705	
PA_tika-vin09_t:1705_5	khuddakassa vāti yathā tathā vā katassa khuddakassa sayanigharassa. Vemajjhaṃ atikkamitvā	1705	
PA_tika-vin09_t:1705_6	nisīdeyyāti piṭṭhivaṃsaṃ atikkamitvā nisīdeyya. Khuddakaṃ nāma sayanigharaṃ vitthārato	1705	
PA_tika-vin09_t:1705_7	pañcahatthappamāṇaṃ hoti, tassa ca majjhimaṭṭhānaṃ piṭṭhasaṅghāṭato aḍḍhateyyahatthappamāṇameva	1705	
PA_tika-vin09_t:1705_8	hoti, tasmā tādise sayanighare piṭṭhasaṅghāṭato hatthapāsaṃ vijahitvā nisinno piṭṭhivaṃsaṃ	1705	
PA_tika-vin09_t:1705_9	atikkamitvā nisinno nāma hoti. Evaṃ nisinno ca vemajjhaṃ atikkamitvā nisinno nāma	1705	
PA_tika-vin09_t:1705_10	hoti. Tena vuttaṃ pāḷiyaṃ “piṭṭhivaṃsaṃ atikkamitvā nisīdatī”ti. Sacittakañcettha	17051	
PA_tika-vin09_t:1705_11	anupavisitvā nisīdanacittena daṭṭhabbaṃ.	17051	
PA_tika-vin09_t:1706	Sabhojanasikkhāpadavaṇṇanā niṭṭhitā.	170	
PA_tika-vin09_t:1707	4-5. Rahopaṭicchannarahonisajjasikkhāpadavaṇṇanā	170	
PA_tika-vin09_t:1708	Catutthapañcamasikkhāpade yaṃ vattabbaṃ siyā, taṃ sabbaṃ aniyatadvaye vuttamevāti āha “seso kathānayo aniyatadvaye vuttanayeneva veditabbo”ti.	170	
PA_tika-vin09_t:1709	Rahopaṭicchannarahonisajjasikkhāpadavaṇṇanā niṭṭhitā.	170	
PA_tika-vin09_t:1710	6. Cārittasikkhāpadavaṇṇanā	171	
PA_tika-vin09_t:1711_0	Antoupacārasīmāya dassanūpacāre bhikkhuṃ disvāti yattha ṭhitassa kulāni payirupāsanacittaṃ	1711	
PA_tika-vin09_t:1711_1	uppannaṃ, tato paṭṭhāya gacchanto antoupacārasīmāya dassanūpacāre bhikkhuṃ passe	1711	
PA_tika-vin09_t:1711_2	vā abhimukhe vā disvā. Pakativacanenāti yaṃ dvādasahatthabbhantare ṭhitena sotuṃ	1711	
PA_tika-vin09_t:1711_3	sakkā, tādisena vacanena, ito cito ca pariyesitvā ārocanakiccaṃ pana natthi. Yo hi	1711	
PA_tika-vin09_t:1711_4	evaṃ pariyesitabbo, so asantoyeva. Tenāha “tādisa”ntiādi. Anāpucchitvāti anārocetvā.	1711	
PA_tika-vin09_t:1712_0	Antarārāmabhikkhunupassayatitthiyaseyyapaṭikkamanabhattiyagharānīti ettha antarārāmanti	1712	
PA_tika-vin09_t:1712_1	antogāme vihāro. Paṭikkamananti āsanasālā. Bhattiyagharanti nimantitagharaṃ vā salākabhattādidāyakānaṃ	1712	
PA_tika-vin09_t:1712_2	vā gharaṃ. Āpadāsūti jīvitabrahmacariyantarāyesu. Kiriyākiriyanti ettha kulesu cārittāpajjanaṃ	1712	
PA_tika-vin09_t:1712_3	kiriyaṃ, anāpucchanaṃ akiriyanti veditabbaṃ.	1712	
PA_tika-vin09_t:1713	Cārittasikkhāpadavaṇṇanā niṭṭhitā.	171	
PA_tika-vin09_t:1714	7. Mahānāmasikkhāpadavaṇṇanā	171	
PA_tika-vin09_t:1715_0	Sabbañcetaṃ vatthuvasena vuttanti “agilānena bhikkhunā catumāsapaccayapavāraṇā sāditabbā	1715	
PA_tika-vin09_t:1715_1	aññatra punapavāraṇāya aññatra niccapavāraṇāyā”ti etaṃ sabbaṃ sikkhāpadanidānasaṅkhātassa	1715	
PA_tika-vin09_t:1715_2	vatthuno vasena vuttaṃ. Tattha hi mahānāmena sakkena “icchāmahaṃ, bhante, saṅghaṃ	1715	
PA_tika-vin09_t:1715_3	catumāsaṃ bhesajjena pavāretu”ntiādinā ussannussannena ca bhesajjena catumāsaṃ puna	1715	
PA_tika-vin09_t:1715_4	niccaṃ pavāraṇā katā, tasmā bhagavatā tassa vasena evaṃ vuttanti vuttaṃ hoti. Aññatra	1715	
PA_tika-vin09_t:1715_5	punapavāraṇāyāti yadi punapavāraṇā atthi, taṃ ṭhapetvā. Aññatra niccapavāraṇāyāti	1715	
PA_tika-vin09_t:1715_6	etthāpi eseva nayo. Yadi pana tāpi atthi, sāditabbāvāti adhippāyo. Tenāha “ayaṃ panettha	1715	
PA_tika-vin09_t:1715_7	attho”tiādi. Tatthāti tissaṃ pavāraṇāyaṃ. Bhesajjehi vā paricchedo kato hotīti “sappi	1715	
PA_tika-vin09_t:1715_8	tela”nti evamādinā nāmavasena vā “patthena nāḷiyā āḷhakenā”tiādinā parimāṇavasena	1715	
PA_tika-vin09_t:1715_9	vā “ettakāni vā bhesajjāni viññāpetabbānī”ti bhesajjehi paricchedo kato hoti. Nabhesajjakaraṇīyeti	1715	
PA_tika-vin09_t:1715_10	missakabhattenāpi ce yāpetuṃ sakkoti, nabhesajjakaraṇīyaṃ nāma hoti. Aññaṃ bhesajjanti	17151	
PA_tika-vin09_t:1715_11	sappinā pavārito telaṃ, āḷhakena pavārito doṇaṃ.	17151	
PA_tika-vin09_t:1716_0	Yathābhūtaṃ ācikkhitvāti “imehi tayā bhesajjehi pavāritamhā, amhākañca iminā ca iminā	1716	
PA_tika-vin09_t:1716_1	ca bhesajjena attho, yāsu tayā rattīsu pavāritamhā, tā rattiyo vītivattā, amhākañca	1716	
PA_tika-vin09_t:1716_2	bhesajjena attho”ti yathābhūtaṃ ārocetvā. Evañca viññāpetuṃ gilānova labhati, na itaro.	1716	
PA_tika-vin09_t:1717	Mahānāmasikkhāpadavaṇṇanā niṭṭhitā.	171	
PA_tika-vin09_t:1718	8. Uyyuttasenāsikkhāpadavaṇṇanā	171	
PA_tika-vin09_t:1719_0	Caturaṅgininti hatthiassarathapattīti cattāri aṅgāni etissāti caturaṅginī, taṃ caturaṅginiṃ.	1719	
PA_tika-vin09_t:1719_1	“Dvādasapuriso hatthī, tipuriso asso, catupuriso ratho, cattāro purisā sarahatthā	1719	
PA_tika-vin09_t:1719_2	pattī”ti ayaṃ pacchimakoṭiyā caturaṅgasamannāgatā senā nāma, īdisaṃ senanti attho.	1719	
PA_tika-vin09_t:1719_3	Taṃ pana vijahitvāti kenaci antaritā vā ninnaṃ oruḷhā vā na dissati, idha ṭhatvāna	1719	
PA_tika-vin09_t:1719_4	sakkā daṭṭhunti taṃ dassanūpacāraṃ vijahitvā aññaṃ ṭhānaṃ gantvā.	1719	
PA_tika-vin09_t:1720_0	Senādassanavatthusminti senaṃ dassanāya gamanavatthusmiṃ. Ayameva vā pāṭho. Hatthiādīsu	1720	
PA_tika-vin09_t:1720_1	ekamekanti hatthiādīsu catūsu aṅgesu ekamekaṃ, antamaso ekapurisāruḷhahatthimpi ekampi	1720	
PA_tika-vin09_t:1720_2	sarahatthaṃ purisanti attho. Anuyyuttā nāma rājā uyyānaṃ vā nadiṃ vā gacchati, evaṃ	1720	
PA_tika-vin09_t:1720_3	anuyyuttā hoti. Tathārūpappaccayeti “mātulo senāya gilāno hotī”tiādike anurūpakāraṇe	1720	
PA_tika-vin09_t:1720_4	sati. Āpadāsūti jīvitabrahmacariyantarāyesu “ettha gato muccissāmī”ti gacchato anāpatti.	1720	
PA_tika-vin09_t:1721	Uyyuttasenāsikkhāpadavaṇṇanā niṭṭhitā.	172	
PA_tika-vin09_t:1722	9. Senāvāsasikkhāpadavaṇṇanā	172	
PA_tika-vin09_t:1723	Paṭisenāruddhāyāti yathā sañcāro chijjati, evaṃ paṭisenāya ruddhāya senāya. Kenaci palibuddhassāti verikena vā issarena vā kenaci ruddhassa.	172	
PA_tika-vin09_t:1724	Senāvāsasikkhāpadavaṇṇanā niṭṭhitā.	172	
PA_tika-vin09_t:1725	10. Uyyodhikasikkhāpadavaṇṇanā	172	
PA_tika-vin09_t:1726_0	Sampahāraṭṭhānassāti yuddhabhūmiyā. Balassa aggaṃ jānantīti “ettakā hatthī, ettakā	1726	
PA_tika-vin09_t:1726_1	assā, ettakā rathā, ettakā pattī”ti balassa koṭṭhāsaṃ jānanti. “Anujānāmi, bhikkhave,	1726	
PA_tika-vin09_t:1726_2	vihāraggenā”tiādīsu viya koṭṭhāsattho hettha aggasaddo. Tenāha “balagaṇanaṭṭhānanti	1726	
PA_tika-vin09_t:1726_3	attho”ti. Senāya viyūhanti “ito hatthī hontu, ito assā hontu, ito rathā hontu, ito	1726	
PA_tika-vin09_t:1726_4	pattī hontū”ti senāya ṭhapanaṃ, rāsiṃ katvā ṭhapananti attho. Tenāha “senāsannivesassetaṃ	1726	
PA_tika-vin09_t:1726_5	nāma”nti. Dvādasapuriso hatthīti cattāro ārohakā, ekekapādarakkhakā dve dveti evaṃ	1726	
PA_tika-vin09_t:1726_6	dvādasapuriso hatthī. Tipuriso assoti eko ārohako, dve pādarakkhakāti evaṃ tipuriso	1726	
PA_tika-vin09_t:1726_7	asso. Catupuriso rathoti eko sārathi, eko yodho, dve āṇirakkhakāti evaṃ catupuriso rathoti.	1726	
PA_tika-vin09_t:1727	Uyyodhikasikkhāpadavaṇṇanā niṭṭhitā.	172	
PA_tika-vin09_t:1728	Acelakavaggo pañcamo.	172	
PA_tika-vin09_t:1729	6. Surāpānavaggo	172	
PA_tika-vin09_t:1730	1. Surāpānasikkhāpadavaṇṇanā	173	
PA_tika-vin09_t:1731_0	Piṭṭhādīhi kataṃ majjaṃ surāti piṭṭhapūvaodanakiṇṇasambhārehi kataṃ majjaṃ surāti	1731	
PA_tika-vin09_t:1731_1	attho. Idaṃ vuttaṃ hoti – piṭṭhasurā, pūvasurā, odanasurā, kiṇṇapakkhittā, sambhārasaṃyuttāti	1731	
PA_tika-vin09_t:1731_2	imāni pañca surā nāmāti. Tattha piṭṭhaṃ bhājane pakkhipitvā tajjaṃ udakaṃ datvā madditvā	1731	
PA_tika-vin09_t:1731_3	katā piṭṭhasurā. Evaṃ sesāsupi. Kiṇṇāti pana tassā surāya bījaṃ vuccati. Ye “surāmodakā”tipi	1731	
PA_tika-vin09_t:1731_4	vuccanti, te pakkhipitvā katā kiṇṇapakkhittā. Harītakisāsapādinānāsambhārehi saṃyojitā sambhārasaṃyuttā.	1731	
PA_tika-vin09_t:1732_0	Pupphādīhi kato āsavo merayanti pupphaphalamadhuguḷasambhārehi kato ciraparivāsito	1732	
PA_tika-vin09_t:1732_1	merayanti attho. Idaṃ vuttaṃ hoti – pupphāsavo, phalāsavo, madhvāsavo, guḷāsavo,	1732	
PA_tika-vin09_t:1732_2	sambhārasaṃyuttoti pañcamerayaṃ nāmāti. Tattha madhukatālanāḷikerādi puppharaso ciraparivāsito	1732	
PA_tika-vin09_t:1732_3	pupphāsavo. Panasādiphalaraso phalāsavo. Muddikāraso madhvāsavo. Samantapāsādikāyaṃ	1732	
PA_tika-vin09_t:1732_4	pana “phalāsavo nāma muddikāphalādīni madditvā tesaṃ rasena kato. Madhvāsavo nāma	1732	
PA_tika-vin09_t:1732_5	muddikānaṃ jātirasena kato, makkhikāmadhunāpi karīyatīti vadantī”ti vuttaṃ. Ucchuraso	1732	
PA_tika-vin09_t:1732_6	guḷāsavo. Harītakāmalakakaṭukabhaṇḍādinānāsambhārānaṃ raso ciraparivāsito sambhārasaṃyutto.	1732	
PA_tika-vin09_t:1732_7	Ettha ca surāya, merayassa ca samānepi sambhārasaṃyoge madditvā katā surā, ciraparivāsitamattena	1732	
PA_tika-vin09_t:1732_8	merayanti evamimesaṃ nānākaraṇaṃ daṭṭhabbaṃ. Bījato paṭṭhāyāti sambhāre paṭiyādetvā	1732	
PA_tika-vin09_t:1732_9	cāṭiyaṃ pakkhittakālato ceva tālanāḷikerādīnaṃ puppharasassa abhinavakālato ca paṭṭhāya.	1732	
PA_tika-vin09_t:1733_0	Loṇasovīrakaṃ vā suttaṃ vāti ime dve anekehi bhesajjehi abhisaṅkhatā āsavavisesā.	1733	
PA_tika-vin09_t:1733_1	Vāsaggāhāpanatthanti sugandhabhāvagāhāpanatthaṃ. Vatthuṃ ajānanatāya cettha acittakatā	1733	
PA_tika-vin09_t:1733_2	veditabbā. Akusaleneva pātabbatāya lokavajjaṃ. Yaṃ panettha vattabbaṃ siyā, taṃ sabbaṃ	1733	
PA_tika-vin09_t:1733_3	paṭhamapārājikavaṇṇanāya vuttanayameva.	1733	
PA_tika-vin09_t:1734	Surāpānasikkhāpadavaṇṇanā niṭṭhitā.	173	
PA_tika-vin09_t:1735	2. Aṅgulipatodakasikkhāpadavaṇṇanā	173	
PA_tika-vin09_t:1736	Hasādhippāyassāti khiḍḍādhippāyassa, iminā kāyasaṃsaggādhippāyaṃ paṭikkhipati.	173	
PA_tika-vin09_t:1737_0	Ettha ca bhikkhunimpi hasādhippāyena phusato bhikkhussa dukkaṭaṃ. Tathā bhikkhumpi	1737	
PA_tika-vin09_t:1737_1	phusantiyā bhikkhuniyāti āha “idha pana bhikkhunīpi bhikkhussa, bhikkhu ca bhikkhuniyā	1737	
PA_tika-vin09_t:1737_2	anupasampanno evā”ti. Kāyappaṭibaddhādīsu sabbatthāti “kāyena kāyappaṭibaddhe, kāyappaṭibaddhena	1737	
PA_tika-vin09_t:1737_3	kāye, kāyappaṭibaddhena kāyappaṭibaddhe, nissaggiyena kāye, nissaggiyena kāyappaṭibaddhe,	1737	
PA_tika-vin09_t:1737_4	nissaggiyena nissaggiye”ti sabbattha. Sati karaṇīye āmasatoti sati karaṇīye purisaṃ	1737	
PA_tika-vin09_t:1737_5	āmasato anāpatti. Itthī pana sati karaṇīyepi āmasituṃ na vaṭṭati.	1737	
PA_tika-vin09_t:1738	Aṅgulipatodakasikkhāpadavaṇṇanā niṭṭhitā.	173	
PA_tika-vin09_t:1739	3. Hasadhammasikkhāpadavaṇṇanā	173	
PA_tika-vin09_t:1740_0	Uparigopphaketi gopphakānaṃ uparibhāgappamāṇe. Hasādhippāyoti kīḷādhippāyo. Yena	1740	
PA_tika-vin09_t:1740_1	yena aṅgenāti hatthapādādīsu yena yena aṅgena. Tathā nāvāya kīḷatoti phiyārittādīhi	1740	
PA_tika-vin09_t:1740_2	nāvaṃ pājentassa vā tīre ussārentassa vā dukkaṭanti attho.	1740	
PA_tika-vin09_t:1741	Hasadhammasikkhāpadavaṇṇanā niṭṭhitā.	174	
PA_tika-vin09_t:1742	4. Anādariyasikkhāpadavaṇṇanā	174	
PA_tika-vin09_t:1743_0	Duvidhañhettha anādariyaṃ puggalānādariyañca dhammānādariyañcāti āha “puggalassa	1743	
PA_tika-vin09_t:1743_1	vā”tiādi. Tattha yo bhikkhu upasampannena paññattena vuccamāno “ayaṃ ukkhittako vā	1743	
PA_tika-vin09_t:1743_2	vambhito vā garahito vā, imassa vacanaṃ akataṃ bhavissatī”ti anādariyaṃ karoti, ayaṃ	1743	
PA_tika-vin09_t:1743_3	puggale anādariyaṃ karoti nāma. Yo pana paññattena vuccamāno “kathāyaṃ nasseyya vā	1743	
PA_tika-vin09_t:1743_4	vinasseyya vā antaradhāyeyya vā”ti, taṃ vā nasikkhitukāmo anādariyaṃ karoti, ayaṃ	1743	
PA_tika-vin09_t:1743_5	dhamme anādariyaṃ karoti nāma. Tenāha “tasmā”tiādi.	1743	
PA_tika-vin09_t:1744_0	Idaṃ na sallekhāya saṃvattatīti sammā kilese likhatīti sallekho, appicchatā, tadatthaṃ	1744	
PA_tika-vin09_t:1744_1	nayidaṃ saṃvattati. Ādisaddena “idaṃ na dhutatthāya saṃvattati, na pāsādikatāya,	1744	
PA_tika-vin09_t:1744_2	na apacayāya, na vīriyārambhāya saṃvattatī”ti idaṃ saṅgaṇhāti. Apaññattenāti sutte	1744	
PA_tika-vin09_t:1744_3	vā abhidhamme vā āgatena. Paveṇiāgatanti saṅgītikālato paṭṭhāya mahākassapādiācariyaparamparāya	1744	
PA_tika-vin09_t:1744_4	āgataṃ. Sace pana yasmā ucchuraso sattāhakāliko, tassa kasaṭo yāvajīviko, dvinnaṃyeva	1744	
PA_tika-vin09_t:1744_5	samavāyo ucchuyaṭṭhi, tasmā vikāle ucchuyaṭṭhiṃ khādituṃ vaṭṭati guḷaharītakaṃ viyāti	1744	
PA_tika-vin09_t:1744_6	evamādikaṃ gārayhācariyuggahaṃ gahetvā “evaṃ amhākaṃ ācariyānaṃ uggaho paripucchā”ti	1744	
PA_tika-vin09_t:1744_7	bhaṇati, āpattiyeva.	1744	
PA_tika-vin09_t:1745	Anādariyasikkhāpadavaṇṇanā niṭṭhitā.	174	
PA_tika-vin09_t:1746	5. Bhiṃsāpanasikkhāpadavaṇṇanā	174	
PA_tika-vin09_t:1747	Rūpādīnīti bhayānakāni rūpasaddagandharasaphoṭṭhabbāni. Bhayānakakathanti corakantāravāḷakantārapisācakantārappaṭisaṃyuttakathaṃ.	174	
PA_tika-vin09_t:1748	Bhiṃsāpanasikkhāpadavaṇṇanā niṭṭhitā.	174	
PA_tika-vin09_t:1749	6. Jotisikkhāpadavaṇṇanā	174	
PA_tika-vin09_t:1750	Agilānoti yassa vinā agginā phāsu hoti, so idha agilāno nāma. Jotinti aggiṃ.	175	
PA_tika-vin09_t:1751_0	Bhaggesūti evaṃnāmake janapade. Bhaggānāma jānapadino rājakumārā, tesaṃ nivāso ekopi	1751	
PA_tika-vin09_t:1751_1	janapado ruḷhisaddena “bhaggā”ti vuccati. Tena vuttaṃ “bhaggesūti evaṃnāmake janapade”ti.	1751	
PA_tika-vin09_t:1751_2	Tathā patilātaṃ ukkhipantassāti ḍayhamānaṃ alātaṃ patitaṃ ukkhipantassa tathā dukkaṭanti	1751	
PA_tika-vin09_t:1751_3	attho. Tañcāti dukkaṭaṃ parāmasati. Avijjhātanti anibbutālātaṃ. Padīpajotikajantāghareti	1751	
PA_tika-vin09_t:1751_4	padīpujjalanapattapacanasedakammādīsu jotikaraṇe aggisālāyañca samādahantassa anāpattīti	1751	
PA_tika-vin09_t:1751_5	attho. Tathārūpappaccayeti ṭhapetvā padīpādīni aññasmimpi tathārūpapaccaye. Āpadāsūti	1751	
PA_tika-vin09_t:1751_6	duṭṭhavāḷamigaamanussehi upaddavesu.	1751	
PA_tika-vin09_t:1752	Jotisikkhāpadavaṇṇanā niṭṭhitā.	175	
PA_tika-vin09_t:1753	7. Nahānasikkhāpadavaṇṇanā	175	
PA_tika-vin09_t:1754_0	“Diyaḍḍho māso seso gimhāna”nti “vassānassa paṭhamo māso”iccete aḍḍhateyyamāsā uṇhasamayo,	1754	
PA_tika-vin09_t:1754_1	pariḷāhasamayoti gimhānaṃ seso diyaḍḍho māso uṇhasamayo, vassānassa paṭhamo māso	1754	
PA_tika-vin09_t:1754_2	pariḷāhasamayoti evaṃ ete aḍḍhateyyamāsā kamena uṇhasamayo, pariḷāhasamayo nāma hotīti	1754	
PA_tika-vin09_t:1754_3	attho teneva padabhājaniyaṃ “uṇhasamayo nāma diyaḍḍho māso seso gimhāna”nti, “pariḷāhasamayo	1754	
PA_tika-vin09_t:1754_4	nāma vassānassa paṭhamo māso”ti vuttaṃ. Yadā vinā nahānena na phāsu hoti, ayaṃ gilānasamayo.	1754	
PA_tika-vin09_t:1754_5	Padabhājaniyaṃ pana gilāne nicchite gilānakālo nicchitova hotīti “yassa vinā nahānena	1754	
PA_tika-vin09_t:1754_6	na phāsu hoti, ‘gilānasamayo’ti nahāyitabba”nti vuttaṃ. Pariveṇasammajjanamattampīti	1754	
PA_tika-vin09_t:1754_7	antamaso pariveṇasammajjanamattampi.	1754	
PA_tika-vin09_t:1755	Vālukaṃ ukkiritvāti sukkhāya nadiyā vālikaṃ uttiritvā. Āvāṭesupīti pi-saddena nadiyaṃ vattabbameva natthīti dasseti. Āpadāsūti bhamarādīhi anubandhesu.	175	
PA_tika-vin09_t:1756	Nahānasikkhāpadavaṇṇanā niṭṭhitā.	175	
PA_tika-vin09_t:1757	8. Dubbaṇṇakaraṇasikkhāpadavaṇṇanā	175	
PA_tika-vin09_t:1758_0	Lābhasaddoyaṃ kammasādhano “ko bhavatā lābho laddho”tiādīsu viya, so cettha atītakālikoti	1758	
PA_tika-vin09_t:1758_1	āha “alabbhīti labho”ti, laddhanti attho. “Labho eva lābho”ti iminā sakatthe ṇapaccayoti	1758	
PA_tika-vin09_t:1758_2	dasseti. Kiṃ alabbhīti kiṃ laddhaṃ. Navanti abhinavaṃ. Ettāvatā ca navañca taṃ cīvarañcāti	1758	
PA_tika-vin09_t:1758_3	navacīvaraṃ, navacīvaraṃ lābho etenāti navacīvaralābhoti evamettha samāso daṭṭhabboti.	1758	
PA_tika-vin09_t:1758_4	Yadi evaṃ kathaṃ “navaṃ cīvaralābhenā”ti vuttanti āha “iti navacīvaralābhenā”tiādi.	1758	
PA_tika-vin09_t:1758_5	Ettha ca “vikappanupagaṃ pacchima”nti na vuttattā cīvaranti yaṃ nivāsetuṃ vā pārupituṃ	1758	
PA_tika-vin09_t:1758_6	vā sakkā hoti, tadeva veditabbanti āha “nivāsanapārupanupagaṃ cīvara”nti. “Dubbaṇṇakaraṇaṃ	1758	
PA_tika-vin09_t:1758_7	ādātabba”nti etaṃ kappabinduṃ sandhāya vuttaṃ, na nīlādīhi sakalacīvaraṃ dubbaṇṇakaraṇaṃ,	1758	
PA_tika-vin09_t:1758_8	tañca pana kappaṃ ādiyantena cīvaraṃ rajitvā catūsu vā koṇesu, tīsu vā dvīsu vā ekasmiṃ	1758	
PA_tika-vin09_t:1758_9	vā koṇe morassa akkhimaṇḍalamattaṃ vā maṅgulapiṭṭhimattaṃ vā ādātabbanti āha “tassā”tiādi.	1758	
PA_tika-vin09_t:1758_10	Kaṃsanīlenāti cammakāranīlena. Mahāpaccariyaṃ pana “ayomalaṃ lohamalaṃ, etaṃ kaṃsanīlaṃ	17581	
PA_tika-vin09_t:1758_11	nāmā”ti vuttaṃ. Pattanīlenāti yena kenaci nīlavaṇṇena paṇṇarasena. Kappabinduṃ ādiyitvāti	17581	
PA_tika-vin09_t:1758_12	vaṭṭaṃ ekaṃ kappabinduṃ ādiyitvā.	17581	
PA_tika-vin09_t:1759_0	Pāḷikappakaṇṇikakappādayo pana sabbaṭṭhakathāsu paṭisiddhā. Aggaḷādīni kappakatacīvare	1759	
PA_tika-vin09_t:1759_1	pana pacchā āropetvā kappakaraṇakiccaṃ natthīti āha “pacchā āropitesū”tiādi. Aggaḷaanuvātaparibhaṇḍesūti	1759	
PA_tika-vin09_t:1759_2	uddharitvā alliyāpanakakhaṇḍapiṭṭhianuvātakucchianuvātesu. Kiriyākiriyanti nivāsanapārupanato,	1759	
PA_tika-vin09_t:1759_3	kappassa anādānato kiriyākiriyaṃ.	1759	
PA_tika-vin09_t:1760	Dubbaṇṇakaraṇasikkhāpadavaṇṇanā niṭṭhitā.	176	
PA_tika-vin09_t:1761	9. Vikappanasikkhāpadavaṇṇanā	176	
PA_tika-vin09_t:1762_0	Sammukhena vikappanā sammukhavikappanā. Parammukhena vikappanā parammukhavikappanā.	1762	
PA_tika-vin09_t:1762_1	Sannihitāsannihitabhāvanti āsannadūrabhāvaṃ. Āsannadūrabhāvo ca adhiṭṭhāne vuttanayeneva veditabbo.	1762	
PA_tika-vin09_t:1763_0	Mittoti daḷhamitto. Sandiṭṭhoti diṭṭhamatto nātidaḷhamitto. Akatapaccuddhāranti “mayhaṃ	1763	
PA_tika-vin09_t:1763_1	santakaṃ paribhuñja vā vissajjehi vā”tiādinā akatapaccuddhāraṃ. Yena vinayakammaṃ	1763	
PA_tika-vin09_t:1763_2	katanti yena saddhiṃ vinayakammaṃ kataṃ.	1763	
PA_tika-vin09_t:1764	Paribhogena kāyakammaṃ, apaccuddhārāpanena vacīkammanti āha “samuṭṭhānādīni paṭhamakathinasadisānevā”ti. Kiriyākiriyanti ettha paribhuñjanaṃ kiriyaṃ. Apaccuddhārāpanaṃ akiriyaṃ.	176	
PA_tika-vin09_t:1765	Vikappanasikkhāpadavaṇṇanā niṭṭhitā.	176	
PA_tika-vin09_t:1766	10. Apanidhānasikkhāpadavaṇṇanā	176	
PA_tika-vin09_t:1767	Adhiṭṭhānupaganti adhiṭṭhānayoggaṃ ayopattañceva mattikāpattañca. Sūkarantakaṃ nāma kuñcikākoso viya anto susiraṃ katvā koṭṭitaṃ.	176	
PA_tika-vin09_t:1768_0	Aññaṃ parikkhāranti pāḷiyā anāgatapattatthavikādiṃ. Dhammakathaṃ katvāti “samaṇena	1768	
PA_tika-vin09_t:1768_1	nāma anihitaparikkhārena bhavituṃ na vaṭṭatī”ti evaṃ “dhammakathaṃ kathetvā dassāmī”ti	1768	
PA_tika-vin09_t:1768_2	nikkhipato anāpatti.	1768	
PA_tika-vin09_t:1769	Apanidhānasikkhāpadavaṇṇanā niṭṭhitā.	176	
PA_tika-vin09_t:1770	Surāpānavaggo chaṭṭho.	177	
PA_tika-vin09_t:1771	7. Sappāṇakavaggo	177	
PA_tika-vin09_t:1772	1. Sañciccasikkhāpadavaṇṇanā	177	
PA_tika-vin09_t:1773_0	Pācittiyanti antamaso mañcapīṭhaṃ sodhento maṅgulabījakepi pāṇasaññī nikkāruṇikatāya	1773	
PA_tika-vin09_t:1773_1	taṃ bhindanto apaneti, pācittiyaṃ. Tenāha “taṃ khuddakampī”tiādi. Upakkamamahantatāya	1773	
PA_tika-vin09_t:1773_2	akusalaṃ mahantaṃ hotīti bahukkhattuṃ pavattajavanehi laddhāsevanāya sanniṭṭhāpakacetanāya	1773	
PA_tika-vin09_t:1773_3	vasena payogassa mahantattā akusalaṃ mahantaṃ hoti, mahāsāvajjaṃ hotīti adhippāyo.	1773	
PA_tika-vin09_t:1774	Sañciccasikkhāpadavaṇṇanā niṭṭhitā.	177	
PA_tika-vin09_t:1775	2. Sappāṇakasikkhāpadavaṇṇanā	177	
PA_tika-vin09_t:1776	Ettha ca paṭaṅgapāṇakānaṃ patanaṃ ñatvāpi suddhacittatāya padīpujjalane viya sappāṇakabhāvaṃ ñatvāpi udakasaññāya paribhuñjitabbato paṇṇattivajjatā veditabbā.	177	
PA_tika-vin09_t:1777	Sappāṇakasikkhāpadavaṇṇanā niṭṭhitā.	177	
PA_tika-vin09_t:1778	3. Ukkoṭanasikkhāpadavaṇṇanā	177	
PA_tika-vin09_t:1779_0	Tassa tassa bhikkhunoti yena yena vūpasamitaṃ, tassa tassa bhikkhuno. “Akataṃ kamma”ntiādīni	1779	
PA_tika-vin09_t:1779_1	vadantoti “akataṃ kammaṃ, dukkaṭaṃ kammaṃ, puna kātabbaṃ kammaṃ, anihataṃ dunnihataṃ	1779	
PA_tika-vin09_t:1779_2	puna nihanitabba”nti vadanto. Yathāṭhitabhāvena patiṭṭhātuṃ na dadeyyāti tesaṃ pavatti	1779	
PA_tika-vin09_t:1779_3	ākāradassanatthaṃ vuttaṃ. Tenāha “yaṃ pana dhammena adhikaraṇaṃ nihataṃ, taṃ sunihatamevā”ti.	1779	
PA_tika-vin09_t:1780	Ukkoṭanasikkhāpadavaṇṇanā niṭṭhitā.	178	
PA_tika-vin09_t:1781	4. Duṭṭhullasikkhāpadavaṇṇanā	178	
PA_tika-vin09_t:1782_0	Cattāri pārājikāni atthuddhāravasena padabhājaniyaṃ dassitānīti āha “duṭṭhullanti	1782	
PA_tika-vin09_t:1782_1	saṅghādisesaṃ adhippeta”nti. Yena kenaci upāyenāti “sāmaṃ vā jānāti, aññe vā tassa	1782	
PA_tika-vin09_t:1782_2	ārocenti, so vā ārocetī”ti vuttesu yena kenaci upāyena. Pācittiyaṃ dhuraṃ nikkhittamatteyevāti	1782	
PA_tika-vin09_t:1782_3	adhippāyo. Sace pacchāpi āroceti, dhuranikkhepane āpattito na muccati. Tenāha “sacepī”tiādi.	1782	
PA_tika-vin09_t:1782_4	Samaṇasatampi āpajjatiyevāti samaṇasatampi sutvā yadi chādeti, pācittiyaṃ āpajjatiyevāti	1782	
PA_tika-vin09_t:1782_5	attho. Yenassa ārocitanti yena dutiyena assa tatiyassa ārocitaṃ. Tassevāti tassa	1782	
PA_tika-vin09_t:1782_6	dutiyasseva. Ārocetīti paṭicchādanatthameva “mā kassaci ārocesī”ti vadati. Koṭichinnā	1782	
PA_tika-vin09_t:1782_7	hotīti yasmā paṭicchādanapaccayā āpattiṃ āpajjitvāva dutiyena tatiyassa ārocitaṃ,	1782	
PA_tika-vin09_t:1782_8	tasmā tappaccayā puna tena āpajjitabbāpattiyā abhāvato āpattiyā koṭi chinnā nāma hoti.	1782	
PA_tika-vin09_t:1783_0	Ādipadeti duṭṭhullāpattisaññī, vematiko, aduṭṭhullāpattisaññīti imesu tīsu “duṭṭhullāpattisaññī	1783	
PA_tika-vin09_t:1783_1	paṭicchādetī”ti imasmiṃ paṭhamapade. Itaresu dvīsūti “vematiko paṭicchādeti, aduṭṭhullāpattisaññī	1783	
PA_tika-vin09_t:1783_2	paṭicchādetī”ti imesu padesu. Aduṭṭhullāyāti avasesapañcāpattikkhandhe. Anupasampannassa	1783	
PA_tika-vin09_t:1783_3	duṭṭhulle vā aduṭṭhulle vā ajjhācāreti anupasampannassa purimapañcasikkhāpadavītikkamasaṅkhāte	1783	
PA_tika-vin09_t:1783_4	duṭṭhulle vā itarasmiṃ aduṭṭhulle vā ajjhācāre. Yaṃ pana samantapāsādikāyaṃ “anupasampannassa	1783	
PA_tika-vin09_t:1783_5	sukkavisaṭṭhi ca kāyasaṃsaggo cāti ayaṃ duṭṭhullaajjhācāro nāmā”ti vuttaṃ, taṃ duṭṭhullārocanasikkhāpadaṭṭhakathāya	1783	
PA_tika-vin09_t:1783_6	na sameti, na cāpi evaṃ vattuṃ yujjati “ārocane anupasampannassa duṭṭhullaṃ aññathā	1783	
PA_tika-vin09_t:1783_7	adhippetaṃ, paṭicchādane aññathā”ti visesakāraṇassānupalabbhanato, tasmā taṃ upaparikkhitabbaṃ.	1783	
PA_tika-vin09_t:1784	Duṭṭhullasikkhāpadavaṇṇanā niṭṭhitā.	178	
PA_tika-vin09_t:1785	5. Ūnavīsativassasikkhāpadavaṇṇanā	178	
PA_tika-vin09_t:1786_0	Gabbhavīsopi hi “paripuṇṇavīso” tveva saṅkhaṃ gacchatīti āha “paṭisandhiggahaṇato	1786	
PA_tika-vin09_t:1786_1	paṭṭhāyā”tiādi. Tattha paṭisandhiggahaṇato paṭṭhāyāti yaṃ mātukucchismiṃ paṭhamaṃ	1786	
PA_tika-vin09_t:1786_2	cittaṃ uppannaṃ paṭhamaṃ viññāṇaṃ pātubhūtaṃ, taṃ ādiṃ katvā. Soti yo puggalo ūnavīsativasso	1786	
PA_tika-vin09_t:1786_3	upasampādito, so puggalo. Aññaṃ upasampādetīti upajjhāyo vā kammavācācariyo vā hutvā	1786	
PA_tika-vin09_t:1786_4	aññaṃ puggalaṃ upasampādeti. Tanti ūnavīsativassaṃ puggalaṃ. Sīmaṃ vā sammannatīti	1786	
PA_tika-vin09_t:1786_5	navaṃ sīmaṃ bandhati.	1786	
PA_tika-vin09_t:1787	Ūnavīsativassasikkhāpadavaṇṇanā niṭṭhitā.	178	
PA_tika-vin09_t:1788	6. Theyyasatthasikkhāpadavaṇṇanā	178	
PA_tika-vin09_t:1789_0	Rājānaṃ vā vañcetvāti rājānaṃ thenetvā rañño santakaṃ kiñci gahetvā, “idāni tassa	1789	
PA_tika-vin09_t:1789_1	na dassāmā”ti maggappaṭipannā akatakammā ceva katakammā ca corāti vuttaṃ hoti. Esa	1789	
PA_tika-vin09_t:1789_2	nayo suṅkaṃ pariharitukāmāti etthāpi.	1789	
PA_tika-vin09_t:1790	Kālavisaṅketenāti kālassa visaṅketena, divasavisaṅketenāti vuttaṃ hoti. Maggavisaṅketena, pana aṭavivisaṅketena vā gacchato āpattiyeva.	179	
PA_tika-vin09_t:1791	Theyyasatthasikkhāpadavaṇṇanā niṭṭhitā.	179	
PA_tika-vin09_t:1792	7. Saṃvidhānasikkhāpadavaṇṇanā	179	
PA_tika-vin09_t:1793_0	Mātugāmenāti itthiyā. Ekatoupasampannā, pana sikkhamānā, sāmaṇerī cāti imā tissopi	1793	
PA_tika-vin09_t:1793_1	idha saṅgahaṃ gacchanti. Imāsaṃ pana tissannaṃ samayo rakkhati. Ayametāsaṃ, mātugāmassa	1793	
PA_tika-vin09_t:1793_2	ca visesoti veditabbaṃ.	1793	
PA_tika-vin09_t:1794	Saṃvidhānasikkhāpadavaṇṇanā niṭṭhitā.	179	
PA_tika-vin09_t:1795	8. Ariṭṭhasikkhāpadavaṇṇanā	179	
PA_tika-vin09_t:1796_0	Taṃtaṃsampattiyā vibandhanavasena sattasantānassa antare vemajjhe eti āgacchatīti	1796	
PA_tika-vin09_t:1796_1	antarāyo, diṭṭhadhammikādianattho, anatikkamanatthena tasmiṃ antarāye niyuttā, antarāyaṃ	1796	
PA_tika-vin09_t:1796_2	vā phalaṃ arahanti, antarāyassa vā karaṇasīlāti antarāyikā. Tenāha “saggamokkhānaṃ	1796	
PA_tika-vin09_t:1796_3	antarāyaṃ karontīti antarāyikā”ti. Te kammakilesavipākaupavādapaññattivītikkamavasena	1796	
PA_tika-vin09_t:1796_4	pañcavidhāti ettha ca pañcānantariyakammaṃ kammantarāyikaṃ nāma, tathā bhikkhunidūsakakammaṃ.	1796	
PA_tika-vin09_t:1796_5	Taṃ pana mokkhasseva antarāyaṃ karoti, na saggassa. Niyatamicchādiṭṭhidhammā kilesantarāyikā	1796	
PA_tika-vin09_t:1796_6	nāma. Paṇḍakatiracchānagataubhatobyañjanakānaṃ paṭisandhidhammā vipākantarāyikā nāma.	1796	
PA_tika-vin09_t:1796_7	Ariyūpavādā upavādantarāyikā nāma. Te pana yāva ariye na khamāpenti, tāvadeva, na	1796	
PA_tika-vin09_t:1796_8	tato paraṃ. Sañcicca āpannā āpattiyo paññattivītikkamantarāyikā nāma. Tāpi yāva bhikkhubhāvaṃ	1796	
PA_tika-vin09_t:1796_9	vā paṭijānāti, na vuṭṭhāti vā na deseti vā, tāvadeva, na tato paraṃ.	1796	
PA_tika-vin09_t:1797_0	Tatrāyaṃ ariṭṭho bhikkhu bahussuto dhammakathiko sesantarāyike jānāti, vinaye pana	1797	
PA_tika-vin09_t:1797_1	akovidattā paṇṇattivītikkamantarāyike na jānāti, tasmā rahogato evaṃ cintesi “ime	1797	
PA_tika-vin09_t:1797_2	āgārikā pañca kāmaguṇe paribhuñjantā sotāpannāpi sakadāgāminopi anāgāminopi honti,	1797	
PA_tika-vin09_t:1797_3	bhikkhūpi manāpikāni cakkhuviññeyyāni rūpāni passanti…pe… kāyaviññeyye phoṭṭhabbe	1797	
PA_tika-vin09_t:1797_4	phusanti, mudukāni attharaṇapāvuraṇādīni paribhuñjanti, etaṃ sabbaṃ vaṭṭati. Kasmā?	1797	
PA_tika-vin09_t:1797_5	Itthirūpā…pe… itthiphoṭṭhabbā eva na vaṭṭanti, etepi vaṭṭantī”ti evaṃ rasena rasaṃ	1797	
PA_tika-vin09_t:1797_6	saṃsanditvā sacchandarāgaparibhogañca nicchandarāgaparibhogañca ekaṃ katvā thūlavākehi	1797	
PA_tika-vin09_t:1797_7	saddhiṃ atisukhumasuttaṃ ghaṭento viya, sāsapena saddhiṃ sineruṃ upasaṃharanto viya	1797	
PA_tika-vin09_t:1797_8	ca pāpakaṃ diṭṭhigataṃ uppādetvā “kiṃ bhagavatā mahāsamuddaṃ bandhantena viya mahatā	1797	
PA_tika-vin09_t:1797_9	ussāhena paṭhamapārājikaṃ paññattaṃ, natthi ettha doso”ti sabbaññutaññāṇena saddhiṃ	1797	
PA_tika-vin09_t:1797_10	paṭivirujjhanto bhabbapuggalānaṃ āsaṃ chindanto jinassa āṇācakke pahāramadāsi. Tenāha “tesū”tiādi.	17971	
PA_tika-vin09_t:1798_0	Tattha tesūti yathāvuttesu antarāyesu. Aṭṭhikaṅkalūpamā kāmāti ettha aṭṭhikaṅkalaṃ	1798	
PA_tika-vin09_t:1798_1	nāma uraṭṭhi vā piṭṭhikaṇṭakaṃ vā sīsaṭṭhi vā. Tañhi nimmaṃsattā “kaṅkala”nti vuccati.	1798	
PA_tika-vin09_t:1798_2	Vigatamaṃsāya hi aṭṭhisaṅkhalikāya ekaṭṭhimhi vā kaṅkalasaddo niruḷho, taṃsadisā	1798	
PA_tika-vin09_t:1798_3	kāmā appassādaṭṭhenāti attho. Ādisaddena “maṃsapesūpamā kāmā, tiṇukkūpamā kāmā, aṅgārakāsūpamā	1798	
PA_tika-vin09_t:1798_4	kāmā, supinakūpamā kāmā, yācitakūpamā kāmā, rukkhaphalūpamā kāmā, asisūnūpamā kāmā,	1798	
PA_tika-vin09_t:1798_5	sattisūlūpamā kāmā, sappasirūpamā kāmā”ti etesaṃ gahaṇaṃ.	1798	
PA_tika-vin09_t:1799_0	Tattha maṃsapesūpamā kāmā bahusādhāraṇaṭṭhena. Tiṇukkūpamā kāmā anudahanaṭṭhena.	1799	
PA_tika-vin09_t:1799_1	Aṅgārakāsūpamā kāmā mahābhitāpanaṭṭhena. Supinakūpamā kāmā ittarapaccupaṭṭhānaṭṭhena.	1799	
PA_tika-vin09_t:1799_2	Yācitakūpamā kāmā tāvakālikaṭṭhena. Rukkhaphalūpamā kāmā sabbaṅgapaccaṅgapalibhañjanaṭṭhena.	1799	
PA_tika-vin09_t:1799_3	Asisūnūpamā adhikuṭṭanaṭṭhena. Sattisūlūpamā vinivijjhanaṭṭhena. Sappasirūpamā sāsaṅkasappaṭibhayaṭṭhena.	1799	
PA_tika-vin09_t:1800_0	Tathevāti “mā āyasmā”tiādīhi. Itaresanti so saṅghamajjhaṃ ākaḍḍhitvā yehi “mā āyasmā”tiādinā	1800	
PA_tika-vin09_t:1800_1	vutto, tattha tehi aññesaṃ sutānaṃ bhikkhūnaṃ. Ñatticatutthena kammenāti “suṇātu	1800	
PA_tika-vin09_t:1800_2	me, bhante, saṅgho, itthannāmassa bhikkhuno evarūpaṃ pāpakaṃ diṭṭhigataṃ uppanna”ntiādinā	1800	
PA_tika-vin09_t:1800_3	padabhājaniyaṃ vuttena ñatticatutthena kammena.	1800	
PA_tika-vin09_t:1801	Ariṭṭhasikkhāpadavaṇṇanā niṭṭhitā.	180	
PA_tika-vin09_t:1802	9. Ukkhittasambhogasikkhāpadavaṇṇanā	180	
PA_tika-vin09_t:1803_0	Akatānudhammenāti ukkhipitvā anosāritena. Tenāha “anudhammo vuccatī”tiādi. Ettha	1803	
PA_tika-vin09_t:1803_1	anudhammoti osāraṇā vuccatīti sambandho. Ukkhepanīyakammassānurūpo, pacchā kattabbo	1803	
PA_tika-vin09_t:1803_2	vā dhammoti anudhammo. Anulomavattaṃ disvāti “na upasampādetabbaṃ, na nissayo dātabbo”tiādikaṃ	1803	
PA_tika-vin09_t:1803_3	aṭṭhārasavidhaṃ vattaṃ disvā, etesu aṭṭhārasasu anulomavattesu vattantaṃ disvāti	1803	
PA_tika-vin09_t:1803_4	adhippāyo. Āmisasambhogaṃ vā dhammasambhogaṃ vāti ettha yaṃ kiñci āmisassa dānaṃ,	1803	
PA_tika-vin09_t:1803_5	paṭiggahaṇañca āmisasambhogo. Dhammassa uddisanaṃ, uddisāpanañca dhammasambhogo.	1803	
PA_tika-vin09_t:1803_6	Saṃvaseyyāti “uposathaṃ vā pavāraṇaṃ vā saṅghakammaṃ vā”ti evaṃ padabhājaniyaṃ vuttaṃ	1803	
PA_tika-vin09_t:1803_7	tividhaṃ saṃvāsaṃ kareyya. Yasmā panettha uposathapavāraṇāpi saṅghehiyeva kātabbattā	1803	
PA_tika-vin09_t:1803_8	saṅghakammāniyeva honti, tasmā “uposathādikaṃ saṅghakammaṃ kareyyā”ti vuttaṃ. Payoge	1803	
PA_tika-vin09_t:1803_9	payogeti dāne dāne, gahaṇe gahaṇe cāti attho.	1803	
PA_tika-vin09_t:1804	Paṇṇattiṃ ajānantena arahatāpi kiriyābyākatacittena āpajjitabbattā “ticitta”nti vuttaṃ.	180	
PA_tika-vin09_t:1805	Ukkhittasambhogasikkhāpadavaṇṇanā niṭṭhitā.	180	
PA_tika-vin09_t:1806	10. Kaṇṭakasikkhāpadavaṇṇanā	180	
PA_tika-vin09_t:1807_0	Pireti nipātapadaṃ sambodhane vattamānaṃ parasaddena samānatthaṃ vadantīti āha “para	1807	
PA_tika-vin09_t:1807_1	amāmakā”ti, amhākaṃ anajjhattikabhūtāti attho. Pireti vā “parato”ti iminā samānatthaṃ	1807	
PA_tika-vin09_t:1807_2	nipātapadaṃ, tasmā cara pireti parato gaccha, mā idha tiṭṭhāti evamettha attho daṭṭhabbo.	1807	
PA_tika-vin09_t:1808	Kaṇṭakasikkhāpadavaṇṇanā niṭṭhitā.	180	
PA_tika-vin09_t:1809	Sappāṇakavaggo sattamo.	180	
PA_tika-vin09_t:1810	8. Sahadhammikavaggo	181	
PA_tika-vin09_t:1811	1. Sahadhammikasikkhāpadavaṇṇanā	181	
PA_tika-vin09_t:1812_0	Sahadhammikaṃ vuccamānoti sahadhammikena vuccamāno. Karaṇatthe cetaṃ upayogavacanaṃ.	1812	
PA_tika-vin09_t:1812_1	“Pañcahi sahadhammikehi sikkhitabbattā, tesaṃ vā santakattā ‘sahadhammika’nti laddhanāmena	1812	
PA_tika-vin09_t:1812_2	buddhapaññattena sikkhāpadena vuccamānoti attho”ti dubbacasikkhāpade vuttattā “sahadhammikaṃ	1812	
PA_tika-vin09_t:1812_3	vuccamānoti imassattho dubbacasikkhāpade vutto”ti vuttaṃ. Anādariyabhayāti anādarakaraṇe	1812	
PA_tika-vin09_t:1812_4	bhayā, tattha pācittiyabhayāti attho. Lesena evaṃ vadantassāti ujukaṃ “na sikkhissāmī”ti	1812	
PA_tika-vin09_t:1812_5	avatvā “yāva na aññaṃ bhikkhu”ntiādinā lesena vadantassa.	1812	
PA_tika-vin09_t:1813	Sahadhammikasikkhāpadavaṇṇanā niṭṭhitā.	181	
PA_tika-vin09_t:1814	2. Vilekhanasikkhāpadavaṇṇanā	181	
PA_tika-vin09_t:1815_0	Khuddakehi ca anukhuddakehi cāti saṅghādisesādīhi khuddakehi ceva thullaccayādīhi	1815	
PA_tika-vin09_t:1815_1	anukhuddakehi ca. Ṭhapetvā hi cattāri pārājikāni avasesāni sabbāni sikkhāpadāni pariyāyena	1815	
PA_tika-vin09_t:1815_2	khuddakāni ceva honti anukhuddakāni ca. Vuttañhetaṃ pañcasatikakkhandhake –	1815	
PA_tika-vin09_t:1816_0	“Katamāni pana, bhante, khuddānukhuddakāni sikkhāpadānīti? Ekacce therā evamāhaṃsu	1816	
PA_tika-vin09_t:1816_1	– ‘cattāri pārājikāni ṭhapetvā avasesāni khuddānukhuddakāni sikkhāpadānī’ti. Ekacce	1816	
PA_tika-vin09_t:1816_2	therā evamāhaṃsu – ‘cattāri pārājikāni ṭhapetvā terasa saṅghādisese ṭhapetvā avasesāni	1816	
PA_tika-vin09_t:1816_3	khuddānukhuddakāni sikkhāpadānī’ti. Ekacce therā evamāhaṃsu – ‘cattāri pārājikāni	1816	
PA_tika-vin09_t:1816_4	ṭhapetvā terasa saṅghādisese ṭhapetvā dve aniyate ṭhapetvā avasesāni khuddānukhuddakāni	1816	
PA_tika-vin09_t:1816_5	sikkhāpadānī’ti. Ekacce therā evamāhaṃsu – “cattāri pārājikāni ṭhapetvā terasa saṅghādisese	1816	
PA_tika-vin09_t:1816_6	ṭhapetvā dve aniyate ṭhapetvā tiṃsa nissaggiye pācittiye ṭhapetvā avasesāni khuddānukhuddakāni	1816	
PA_tika-vin09_t:1816_7	sikkhāpadānī’ti. Ekacce therā evamāhaṃsu – ‘cattāri pārājikāni ṭhapetvā terasa saṅghādisese	1816	
PA_tika-vin09_t:1816_8	ṭhapetvā dve aniyate ṭhapetvā tiṃsa nissaggiye pācittiye ṭhapetvā dvenavutipācittiye	1816	
PA_tika-vin09_t:1816_9	ṭhapetvā avasesāni khuddānukhuddakāni sikkhāpadānī’ti. Ekacce therā evamāhaṃsu ‘cattāri	1816	
PA_tika-vin09_t:1816_10	pārājikāni ṭhapetvā terasa saṅghādisese ṭhapetvā dve aniyate ṭhapetvā tiṃsa nissaggiye	18161	
PA_tika-vin09_t:1816_11	pācittiye ṭhapetvā dvenavutipācittiye ṭhapetvā cattāro pāṭidesanīye ṭhapetvā avasesāni	18161	
PA_tika-vin09_t:1816_12	khuddānukhuddakāni sikkhāpadānī”’ti.	18161	
PA_tika-vin09_t:1817_0	Yaṃ pana nāgasenattherena milindaraññā puṭṭhena vuttaṃ “dukkaṭaṃ, mahārāja, khuddakaṃ	1817	
PA_tika-vin09_t:1817_1	sikkhāpadaṃ, dubbhāsitaṃ anukhuddaka”nti, tattha antimakoṭṭhāsameva gahetvā vuttaṃ.	1817	
PA_tika-vin09_t:1817_2	Taṃ vādapathopacchedanatthanti daṭṭhabbaṃ.	1817	
PA_tika-vin09_t:1818_0	Saṃvattanamariyādaparicchedavacananti saṃvattanassa mariyādā avadhi saṃvattanamariyādā,	1818	
PA_tika-vin09_t:1818_1	tāya niyamavasena yo paricchedo, tassa vacanaṃ saṃvattanamariyādaparicchedavacanaṃ.	1818	
PA_tika-vin09_t:1818_2	Idāni taṃ mariyādaṃ vivaritvā dassetuṃ “idaṃ vuttaṃ hotī”tiādi vuttaṃ. Tattha uddisantīti	1818	
PA_tika-vin09_t:1818_3	ācariyā attano ruciyā uddisanti. Uddisāpentīti ācariyaṃ yācitvā antevāsikā uddisāpenti.	1818	
PA_tika-vin09_t:1818_4	Sajjhāyantīti dhārenti. Kukkuccavippaṭisāroti kukkuccasaṅkhāto vippaṭisāro. Vihesāvicikicchāmanovilekhāti	1818	
PA_tika-vin09_t:1818_5	vihesāvicikicchāsaṅkhātā manovilekhā. Garahaṇeti nindane.	1818	
PA_tika-vin09_t:1819	Anupasampannassa vivaṇṇaneti anupasampannassa santike nindato tassa tasmiṃ vimatiṃ uppādetuṃ vinayavivaṇṇane.	181	
PA_tika-vin09_t:1820	Vilekhanasikkhāpadavaṇṇanā niṭṭhitā.	182	
PA_tika-vin09_t:1821	3. Mohanasikkhāpadavaṇṇanā	182	
PA_tika-vin09_t:1822_0	Tasmiṃ anācāreti tasmiṃ anācāre āciṇṇe. Mokkho natthīti tassā āpattiyā mokkho natthi.	1822	
PA_tika-vin09_t:1822_1	Tassa teti tassa tava. Alābhāti ye aññesaṃ pātimokkhe uddissamāne sādhukaṃ aṭṭhiṃ	1822	
PA_tika-vin09_t:1822_2	katvā manasikaraṇassa ānisaṃsasaññitā diṭṭhadhammikasamparāyikā ca lābhā icchitabbā,	1822	
PA_tika-vin09_t:1822_3	te sabbe tuyhaṃ alābhā eva honti. Dulladdhanti puññavisesena laddhampi manussattaṃ	1822	
PA_tika-vin09_t:1822_4	dulladdhaṃ. Sādhukanti suṭṭhu. Aṭṭhiṃ katvāti atthikabhāvaṃ katvā, atthiko hutvāti	1822	
PA_tika-vin09_t:1822_5	vuttaṃ hoti. Ñattidutiyena kammenāti “suṇātu me, bhante, saṅgho”tiādinā padabhājaniyaṃ	1822	
PA_tika-vin09_t:1822_6	vuttena mohāropanakena ñattidutiyena kammena.	1822	
PA_tika-vin09_t:1823	Adhammakammeti ettha mohāropanakammaṃ adhippetaṃ.	182	
PA_tika-vin09_t:1824	Mohanasikkhāpadavaṇṇanā niṭṭhitā.	182	
PA_tika-vin09_t:1825	4. Pahārasikkhāpadavaṇṇanā	182	
PA_tika-vin09_t:1826_0	Pahāraṃ dadeyyāti antamaso uppalapattaṃ upādāya kāyakāyappaṭibaddhanissaggiyānaṃ	1826	
PA_tika-vin09_t:1826_1	aññatarena pahāraṃ dadeyya. Evaṃ pana pahāre dinne hattho vā bhijjatu, pādo vā sīsaṃ	1826	
PA_tika-vin09_t:1826_2	vā, maratu vā, pācittiyameva. Tenāha “paharitukāmatāyā”tiādi.	1826	
PA_tika-vin09_t:1827_0	Anupasampanneti gahaṭṭhe vā pabbajite vā itthiyā vā purise vā antamaso tiracchānagatepi.	1827	
PA_tika-vin09_t:1827_1	Sace pana rattacitto itthiṃ paharati, saṅghādiseso. Kenaci viheṭhiyamānassāti manussena	1827	
PA_tika-vin09_t:1827_2	vā tiracchānagatena vā viheṭhiyamānassa. Mokkhādhippāyassāti tato attano mokkhaṃ	1827	
PA_tika-vin09_t:1827_3	patthayamānassa. Sacepi antarāmagge coraṃ vā paccatthikaṃ vā viheṭhetukāmaṃ disvā	1827	
PA_tika-vin09_t:1827_4	“upāsaka, ettheva tiṭṭha, mā āgamitthā”ti vatvā vacanaṃ anādiyitvā āgacchantaṃ “gaccha	1827	
PA_tika-vin09_t:1827_5	re”ti muggarena vā satthakena vā paharitvā yāti, so ce tena pahārena marati, anāpattiyeva.	1827	
PA_tika-vin09_t:1827_6	Vāḷamigesupi eseva nayo.	1827	
PA_tika-vin09_t:1828	Pahārasikkhāpadavaṇṇanā niṭṭhitā.	182	
PA_tika-vin09_t:1829	5. Talasattikasikkhāpadavaṇṇanā	182	
PA_tika-vin09_t:1830_0	Talasattikanti talameva talasattikaṃ. “Pothanasamatthaṭṭhena sattika”nti eke. Uccāreyyāti	1830	
PA_tika-vin09_t:1830_1	ukkhipeyya. Napaharitukāmatāya dinnattā dukkaṭanti ettha paharitukāmatāya paharite	1830	
PA_tika-vin09_t:1830_2	purimasikkhāpadena pācittiyaṃ. Uccāretukāmatāya kevalaṃ uggiraṇamatte kate iminā	1830	
PA_tika-vin09_t:1830_3	pācittiyaṃ. Iminā pana virajjhitvā pahāro dinno, tasmā dukkaṭaṃ. Ettha pana “tiracchānagatādīnaṃ	1830	
PA_tika-vin09_t:1830_4	asucikaraṇādīni disvā kujjhitvāpi uggirantassa mokkhādhippāyoyevā”ti vadanti.	1830	
PA_tika-vin09_t:1831	Talasattikasikkhāpadavaṇṇanā niṭṭhitā.	183	
PA_tika-vin09_t:1832	6. Amūlakasikkhāpadavaṇṇanā	183	
PA_tika-vin09_t:1833	Chaṭṭhasikkhāpadaṃ uttānameva.	183	
PA_tika-vin09_t:1834	Amūlakasikkhāpadavaṇṇanā niṭṭhitā.	183	
PA_tika-vin09_t:1835	7. Sañciccasikkhāpadavaṇṇanā	183	
PA_tika-vin09_t:1836_0	Kukkuccaṃ uppādentassāti saṃsayaṃ janentassa. Paro kukkuccaṃ uppādetu vā, mā vā,	1836	
PA_tika-vin09_t:1836_1	taṃ appamāṇaṃ. Maññeti takkayāmi. Ādisaddena “vikāle maññe tayā bhuttaṃ, majjaṃ maññe	1836	
PA_tika-vin09_t:1836_2	tayā pītaṃ, mātugāmena saddhiṃ raho maññe tayā nisinna”ntiādīnaṃ gahaṇaṃ. Anupasampanneti sāmaṇere.	1836	
PA_tika-vin09_t:1837	Sañciccasikkhāpadavaṇṇanā niṭṭhitā.	183	
PA_tika-vin09_t:1838	8. Upassutisikkhāpadavaṇṇanā	183	
PA_tika-vin09_t:1839_0	Suyyatīti suti, saddo, sutiyā samīpaṃ upassutīti āha “sutisamīpa”nti, saddasamīpanti	1839	
PA_tika-vin09_t:1839_1	attho. Yattha pana ṭhitena sakkā hoti saddaṃ sotuṃ, tattha tiṭṭhanto saddasamīpe	1839	
PA_tika-vin09_t:1839_2	tiṭṭhati nāmāti āha “yattha ṭhatvā”tiādi. Atha vā upecca suyyati etthāti upassuti,	1839	
PA_tika-vin09_t:1839_3	ṭhānaṃ, yaṃ ṭhānaṃ upagatena sakkā hoti kathentānaṃ saddaṃ sotuṃ, tatthāti evampettha	1839	
PA_tika-vin09_t:1839_4	attho daṭṭhabbo. Turitagamanepīti pacchato gacchantassa purato gacchantānaṃ saddasavanatthaṃ	1839	
PA_tika-vin09_t:1839_5	sīghagamanepi. Ohīyamānepīti purato gacchantassa pacchato gacchantānaṃ vacanasavanatthaṃ ohīyamānepi.	1839	
PA_tika-vin09_t:1840_0	Vūpasamissāmīti upasamaṃ gamissāmi, kalahaṃ na karissāmi. Attānaṃ parimocessāmīti	1840	
PA_tika-vin09_t:1840_1	mama akārakabhāvaṃ kathetvā attānaṃ parimocessāmi. Siyā kiriyanti kadāci sotukāmatāya	1840	
PA_tika-vin09_t:1840_2	gamanavasena samuṭṭhānato siyā kiriyaṃ. Siyā akiriyanti kadāci ṭhitaṭṭhānaṃ āgantvā	1840	
PA_tika-vin09_t:1840_3	mantayamānānaṃ ajānāpanavasena samuṭṭhānato siyā akiriyaṃ.	1840	
PA_tika-vin09_t:1841	Upassutisikkhāpadavaṇṇanā niṭṭhitā.	184	
PA_tika-vin09_t:1842	9. Kammappaṭibāhanasikkhāpadavaṇṇanā	184	
PA_tika-vin09_t:1843_0	Dhammikānanti dhammena vinayena satthusāsanena katattā dhammo etesu atthīti dhammikāni,	1843	
PA_tika-vin09_t:1843_1	tesaṃ dhammikānaṃ. Kammānanti catunnaṃ saṅghakammānaṃ. Tenāha “dhammenā”tiādi. Tattha	1843	
PA_tika-vin09_t:1843_2	dhammenāti bhūtena vatthunā. Vinayenāti codanāya ceva sāraṇāya ca. Satthusāsanenāti	1843	
PA_tika-vin09_t:1843_3	ñattisampadāya ceva anussavanāsampadāya ca. Samaggassa saṅghassāti sīmaṭṭhakasaṅghaṃ	1843	
PA_tika-vin09_t:1843_4	sodhetvā chandārahānaṃ chandaṃ āharitvā kattabbattā kāyena ceva cittena ca ekībhūtassa	1843	
PA_tika-vin09_t:1843_5	saṅghassa. Taṃ taṃ vatthunti avaṇṇabhaṇanādiṃ taṃ taṃ vatthu.	1843	
PA_tika-vin09_t:1844_0	Osārenti saṅghamajjhaṃ etenāti osāraṇaṃ. Nissārenti saṅghamhā etenāti nissāraṇaṃ.	1844	
PA_tika-vin09_t:1844_1	Bhaṇḍukammanti muṇḍakaraṇaṃ, kesacchedanāpucchananti attho. Kammameva lakkhaṇaṃ kammalakkhaṇaṃ.	1844	
PA_tika-vin09_t:1844_2	Osāraṇādayo viya kammañca hutvā aññañca nāmaṃ na labhati, kammameva hutvā lakkhīyatīti	1844	
PA_tika-vin09_t:1844_3	kammalakkhaṇanti attho. “Osāraṇaṃ nissāraṇa”nti cettha padasiliṭṭhatāyetaṃ vuttaṃ.	1844	
PA_tika-vin09_t:1844_4	Paṭhamaṃ pana nissāraṇā hoti, pacchā osāraṇāti āha “tattha kaṇṭakasāmaṇerassā”tiādi.	1844	
PA_tika-vin09_t:1844_5	Kaṇṭakasāmaṇerassa nāsanā viya nissāraṇāti yathā kaṇṭakasāmaṇerassa daṇḍakammanāsanā	1844	
PA_tika-vin09_t:1844_6	nissāraṇā, tathā buddhassa vā dhammassa vā saṅghassa vā avaṇṇaṃ bhaṇato, akappiyaṃ	1844	
PA_tika-vin09_t:1844_7	“kappiya”nti dīpayato, micchādiṭṭhikassa antaggāhikāya diṭṭhiyā samannāgatassa aññassāpi sāmaṇerassa –	1844	
PA_tika-vin09_t:1845_0	“Saṅghaṃ, bhante, pucchāmi ‘ayaṃ itthannāmo sāmaṇero buddhassa vā dhammassa vā saṅghassa	1845	
PA_tika-vin09_t:1845_1	vā avaṇṇavādī micchādiṭṭhiko, yaṃ aññe sāmaṇerā labhanti dirattatirattaṃ bhikkhūhi	1845	
PA_tika-vin09_t:1845_2	saddhiṃ sahaseyyaṃ, tassa alābhāya nissāraṇā ruccati saṅghassā’ti. Dutiyampi…pe…	1845	
PA_tika-vin09_t:1845_3	tatiyampi, bhante, saṅghaṃ pucchāmi ‘ayaṃ itthannāmo sāmaṇero…pe… ruccati saṅghassā’ti,	1845	
PA_tika-vin09_t:1845_4	cara pire vinassā”ti –	1845	
PA_tika-vin09_t:1846_0	Kattabbanāsanā nissāraṇāti attho. Tādisaṃyeva sammāvattantaṃ disvā pavesanā osāraṇāti	1846	
PA_tika-vin09_t:1846_1	tādisaṃyeva aparena samayena “ahaṃ, bhante, bālatāya aññāṇatāya alakkhikatāya evaṃ	1846	
PA_tika-vin09_t:1846_2	akāsiṃ, svāhaṃ saṅghaṃ khamāpemī”ti khamāpentaṃ disvā yāvatatiyaṃ yācāpetvā –	1846	
PA_tika-vin09_t:1847_0	“Saṅghaṃ, bhante, pucchāmi ‘ayaṃ itthannāmo sāmaṇero buddhassa vā dhammassa vā saṅghassa	1847	
PA_tika-vin09_t:1847_1	vā avaṇṇavādī micchādiṭṭhiko, yaṃ aññe sāmaṇerā labhanti bhikkhūhi saddhiṃ dirattatirattaṃ	1847	
PA_tika-vin09_t:1847_2	sahaseyyaṃ, tassa alābhāya nissārito, svāyaṃ idāni sorato nivātavutti lajjidhammaṃ	1847	
PA_tika-vin09_t:1847_3	okkanto hirottappe patiṭṭhito katadaṇḍakammo accayaṃ deseti, imassa sāmaṇerassa yathā	1847	
PA_tika-vin09_t:1847_4	pure kāyasambhogasāmaggidānaṃ ruccati saṅghassā’ti. Dutiyampi…pe… tatiyampi, bhante,	1847	
PA_tika-vin09_t:1847_5	saṅghaṃ pucchāmi…pe… ruccati saṅghassā”ti –	1847	
PA_tika-vin09_t:1848	Pavesanā osāraṇāti attho.	184	
PA_tika-vin09_t:1849_0	Kesacchedanāpucchananti sīmāpariyāpanne bhikkhū sannipātāpetvā pabbajjāpekkhaṃ tattha	1849	
PA_tika-vin09_t:1849_1	netvā “saṅghaṃ, bhante, imassa dārakassa bhaṇḍukammaṃ āpucchāmī”ti tikkhattuṃ vā	1849	
PA_tika-vin09_t:1849_2	dvikkhattuṃ vā sakiṃ vā vacanaṃ. Idha ca “imassa dārakassa bhaṇḍukammaṃ āpucchāmā”tipi	1849	
PA_tika-vin09_t:1849_3	“imassa samaṇakaraṇaṃ āpucchāmā”tipi “imassa pabbājanaṃ āpucchāmā”tipi “ayaṃ samaṇo	1849	
PA_tika-vin09_t:1849_4	hotukāmo”tipi “ayaṃ pabbajitukāmo”tipi vattuṃ vaṭṭatiyeva.	1849	
PA_tika-vin09_t:1850	Mukharassāti mukhena kharassa. Yaṃ avandiyakammaṃ anuññātanti sambandho. Ūruṃ vivaritvā dassanādivatthūsūti –	185	
PA_tika-vin09_t:1851_0	“Tena kho pana samayena chabbaggiyā bhikkhū bhikkhuniyo kaddamodakena osiñcanti ‘appeva	1851	
PA_tika-vin09_t:1851_1	nāma amhesu sārajjeyyu’nti, kāyaṃ vivaritvā bhikkhunīnaṃ dassenti, ūruṃ vivaritvā	1851	
PA_tika-vin09_t:1851_2	bhikkhunīnaṃ dassenti, aṅgajātaṃ vivaritvā bhikkhunīnaṃ dassenti, bhikkhuniyo obhāsenti,	1851	
PA_tika-vin09_t:1851_3	bhikkhunīhi saddhiṃ sampayojenti ‘appeva nāma amhesu sārajjeyyu”’nti –	1851	
PA_tika-vin09_t:1852	Imesu vatthūsu.	185	
PA_tika-vin09_t:1853_0	Acchinnacīvarakādīnanti acchinnacīvarajiṇṇacīvaranaṭṭhacīvaragilānabahussutasaṅghabhāranittharakādīnaṃ.	1853	
PA_tika-vin09_t:1853_1	Cīvarādīnīti cīvarabhesajjasenāsanādīni. Paribhuñjitabbānīti paribhuñjitabbāni mūlatacapattaaṅkurapupphaphalādīni.	1853	
PA_tika-vin09_t:1853_2	Apanetabbānipi vatthūnīti āvāsakaraṇādiatthaṃ haritabbānipi chāyūpagaphalūpagarukkhādīni.	1853	
PA_tika-vin09_t:1853_3	Tathārūpaṃ vā dhammikaṃ katikaṃ karontehīti cīvarapiṇḍapātatthāya dinnato āvāsajagganādikaṃ	1853	
PA_tika-vin09_t:1853_4	tādisaṃ vā aññampi dhammikaṃ katikaṃ karontehi.	1853	
PA_tika-vin09_t:1854_0	Neva suttaṃ āgacchatīti na mātikā āgacchati. No suttavibhaṅgoti vinayopi na paguṇo.	1854	
PA_tika-vin09_t:1854_1	Byañjanacchāyāya atthaṃ paṭibāhatīti byañjanamattameva gahetvā atthaṃ paṭisedheti.	1854	
PA_tika-vin09_t:1854_2	Jātarūparajatakhettavatthuppaṭiggahaṇādīsu vinayadharehi bhikkhūhi āpattiyā kāriyamāne	1854	
PA_tika-vin09_t:1854_3	disvā “kiṃ ime āpattiyā kāretha, nanu ‘jātarūparajatappaṭiggahaṇā paṭivirato hotī’ti	1854	
PA_tika-vin09_t:1854_4	evaṃ sutte paṭiviratimattameva vuttaṃ, natthi ettha āpattī”ti vadati. Aparo dhammakathiko	1854	
PA_tika-vin09_t:1854_5	suttassa āgatattā olambetvā nivāsentānaṃ āpattiyā āropiyamānāya “kiṃ imesaṃ āpattiṃ	1854	
PA_tika-vin09_t:1854_6	āropetha, nanu ‘parimaṇḍalaṃ nivāsessāmīti sikkhā karaṇīyā’ti evaṃ sikkhākaraṇamattameva	1854	
PA_tika-vin09_t:1854_7	vuttaṃ, natthi ettha āpattī”ti vadati. Ubbāhika vinicchayeti samathakkhandhake vuttaubbāhikavinicchaye	1854	
PA_tika-vin09_t:1854_8	“sīlavā hotī”tiādikāya hi dasaṅgasampattiyā samannāgate dve tayo bhikkhū uccinitvā	1854	
PA_tika-vin09_t:1854_9	vinicchayo ubbāhikavinicchayoti daṭṭhabbo.	1854	
PA_tika-vin09_t:1855_0	Pavāraṇappaccukkaḍḍhanāti pavāraṇāya ukkassanā, uddhaṃ kaḍḍhanāti attho. Tiṇavatthārakasamathe	1855	
PA_tika-vin09_t:1855_1	sabbasaṅgāhikañatti cāti “suṇātu me, bhante, saṅgho, amhākaṃ bhaṇḍanajātānaṃ…pe…	1855	
PA_tika-vin09_t:1855_2	ṭhapetvā gihippaṭisaṃyutta”nti evaṃ tiṇavatthārakasamathe katā sabbapaṭhamā sabbasaṅgāhikañatti ca.	1855	
PA_tika-vin09_t:1856_0	Alābhāya parisakkanādikehīti catunnaṃ paccayānaṃ alābhatthāya payogakaraṇādikehi.	1856	
PA_tika-vin09_t:1856_1	Ādisaddena “anatthāya parisakkanaṃ, anāvāsāya parisakkanaṃ, akkosanaparibhāsanaṃ,	1856	
PA_tika-vin09_t:1856_2	bhikkhū bhikkhūhi bhedanaṃ, buddhassa avaṇṇabhaṇanaṃ, dhammassa avaṇṇabhaṇanaṃ, saṅghassa	1856	
PA_tika-vin09_t:1856_3	avaṇṇabhaṇana”nti avasesaṃ sattaṅgaṃ saṅgaṇhāti. Aṭṭhahaṅgehi samannāgatassāti aṭṭhahi	1856	
PA_tika-vin09_t:1856_4	ceva aṅgehi ekekenapi aṅgena ca samannāgatassa. Asambhogakaraṇatthanti tena dinnassa	1856	
PA_tika-vin09_t:1856_5	deyyadhammassa appaṭiggahaṇatthaṃ. Pattanikkujjanavasenāti kammavācāya pattanikkujjanavasena,	1856	
PA_tika-vin09_t:1856_6	na adhomukhaṭṭhapanavasena. Pattukkujjanavasenāti etthāpi eseva nayo. Tassevāti yo	1856	
PA_tika-vin09_t:1856_7	pattanikkujjanavasena katanissāraṇo, tasseva upāsakassa. Sammāvattantassāti yena	1856	
PA_tika-vin09_t:1856_8	samannāgatassa pattukkujjanaṃ, tena samannāgatassa. Sāti yathāvuttā nissāraṇā, osāraṇā ca.	1856	
PA_tika-vin09_t:1857_0	Sūciyādiappamattakaṃ taṃtadatthikānaṃ vissajjeti detīti appamattakavissajjako. Sāṭiyaggāhāpakoti	1857	
PA_tika-vin09_t:1857_1	vassikasāṭiyaggāhāpako. Kammaṃ karonte ārāmike pesanatthāya dātabbā sammuti ārāmikapesakasammuti.	1857	
PA_tika-vin09_t:1857_2	Esa nayo sāmaṇerapesakasammutīti etthāpi.	1857	
PA_tika-vin09_t:1858_0	Tajjanīyakammādīnaṃ sattannanti tajjanīyaṃ, niyasaṃ, pabbājanīyaṃ, paṭisāraṇīyaṃ,	1858	
PA_tika-vin09_t:1858_1	tividhañca ukkhepanīyanti tajjanīyādīnaṃ sattannaṃ. Aṭṭhayāvatatiyakāti bhikkhūnaṃ	1858	
PA_tika-vin09_t:1858_2	vasena cattāro, bhikkhunīnaṃ vasena cattāroti aṭṭha saṅghādisesā.	1858	
PA_tika-vin09_t:1859_0	Ñattikammādivasenāti ñattikammañattidutiyakammañatticatutthakammavasena. “Kariyamānaṃ	1859	
PA_tika-vin09_t:1859_1	daḷhataraṃ hoti, tasmā kātabba”nti ekacce vadanti. Evaṃ pana sati kammasaṅkaro hoti,	1859	
PA_tika-vin09_t:1859_2	tasmā na kātabbanti paṭikkhittameva. Sace pana akkharaparihīnaṃ vā padaparihīnaṃ	1859	
PA_tika-vin09_t:1859_3	vā duruttapadaṃ vā hoti, tassa sodhanatthaṃ punappunaṃ vattuṃ vaṭṭati. Idaṃ akuppakammassa	1859	
PA_tika-vin09_t:1859_4	daḷhīkammaṃ hoti, kuppakamme kammaṃ hutvā tiṭṭhati. Sakalakkhaṇenevāti ñattiñca catasso	1859	
PA_tika-vin09_t:1859_5	ca kammavācāyo sāvetvāva. Na sesakammavasenāti apalokanakammādinā avasesakammavasena na kātabbaṃ.	1859	
PA_tika-vin09_t:1860	Kammappaṭibāhanasikkhāpadavaṇṇanā niṭṭhitā.	186	
PA_tika-vin09_t:1861	10. Chandaṃadatvāgamanasikkhāpadavaṇṇanā	186	
PA_tika-vin09_t:1862_0	Ārocitaṃ vatthu avinicchitanti ārocitavatthu āpattikabhāvena na vinicchitaṃ. Ettha	1862	
PA_tika-vin09_t:1862_1	ca codakena ca cuditakena ca attano kathā kathitā, anuvijjako sammato, ettāvatā vatthumeva	1862	
PA_tika-vin09_t:1862_2	ārocitaṃ hotīti daṭṭhabbaṃ. Chandaṃ adatvā uṭṭhāyāsanā pakkameyyāti “kathaṃ idaṃ	1862	
PA_tika-vin09_t:1862_3	kammaṃ kuppaṃ assa, vaggaṃ assa, na kareyyā”ti iminā adhippāyena chandaṃ adatvā nisinnāsanato	1862	
PA_tika-vin09_t:1862_4	uṭṭhāya gaccheyya. Tenāha “yo bhikkhū”tiādi. Kiriyākiriyanti ettha gamanaṃ kiriyaṃ,	1862	
PA_tika-vin09_t:1862_5	chandassa adānaṃ akiriyaṃ.	1862	
PA_tika-vin09_t:1863	Chandaṃadatvāgamanasikkhāpadavaṇṇanā niṭṭhitā.	186	
PA_tika-vin09_t:1864	11. Dubbalasikkhāpadavaṇṇanā	186	
PA_tika-vin09_t:1865_0	Yathāsanthutanti yathāmittaṃ. Tenāha “yo yo”ti ādi. Tattha mittasandiṭṭhasambhattavasenāti	1865	
PA_tika-vin09_t:1865_1	mittasandiṭṭhasambhattānaṃ vasena. Tattha mittā mittāva. Sandiṭṭhā tattha tattha	1865	
PA_tika-vin09_t:1865_2	saṅgamma diṭṭhamattā nātidaḷhamittā. Sambhattā suṭṭhu bhattā sinehavanto daḷhamittāti daṭṭhabbā.	1865	
PA_tika-vin09_t:1866_0	Pañca garubhaṇḍānīti rāsivasena pañca garubhaṇḍāni, sarūpavasena panetāni bahūni	1866	
PA_tika-vin09_t:1866_1	honti. Tenāha “rāsivasena pañca garubhaṇḍāni vuttānī”ti. Ārāmo nāma pupphārāmo vā	1866	
PA_tika-vin09_t:1866_2	phalārāmo vā. Ārāmavatthu nāma tesaṃyeva ārāmānaṃ atthāya paricchinditvā ṭhapitokāso,	1866	
PA_tika-vin09_t:1866_3	tesu vā ārāmesu vinaṭṭhesu tesaṃ porāṇakabhūmibhāgo. Vihāro nāma yaṃ kiñci pāsādādisenāsanaṃ.	1866	
PA_tika-vin09_t:1866_4	Vihāravatthu nāma tassa patiṭṭhānokāso. Mañco nāma masārako bundikābaddho, kuḷīrapādako,	1866	
PA_tika-vin09_t:1866_5	āhaccapādakoti imesaṃ pubbe vuttānaṃ catunnaṃ mañcānaṃ aññataro. Pīṭhaṃ nāma masārakādīnaṃyeva	1866	
PA_tika-vin09_t:1866_6	catunnaṃ pīṭhānaṃ aññataraṃ. Bhisi nāma uṇṇabhisiādīnaṃ pañcannaṃ bhisīnaṃ aññatarā.	1866	
PA_tika-vin09_t:1866_7	Bibbohanaṃ nāma rukkhatūlalatātūlapoṭakitūlānaṃ aññatarena puṇṇaṃ. Lohakumbhī nāma	1866	
PA_tika-vin09_t:1866_8	kāḷalohena vā tambalohena vā yena kenaci lohena katā kumbhī. Lohabhāṇakādīsupi eseva	1866	
PA_tika-vin09_t:1866_9	nayo. Ettha pana bhāṇakanti arañjaro vuccati. Vārakoti ghaṭo. Kaṭāhaṃ kaṭāhameva.	1866	
PA_tika-vin09_t:1866_10	Vāsiādīsu, valliādīsu ca duviññeyyaṃ nāma natthi. Evaṃ –	18661	
PA_tika-vin09_t:1867	Dvisaṅgahāni dve honti, tatiyaṃ catusaṅgahaṃ;	186	
PA_tika-vin09_t:1868	Catutthaṃ navakoṭṭhāsaṃ, pañcamaṃ aṭṭhabhedanaṃ.	186	
PA_tika-vin09_t:1869	Iti pañcahi rāsīhi, pañcanimmalalocano;	186	
PA_tika-vin09_t:1870	Pañcavīsavidhaṃ nātho, garubhaṇḍaṃ pakāsayi. ;	187	
PA_tika-vin09_t:1871_0	Vissajjetuṃ vā vibhajituṃ vā na vaṭṭatīti mūlacchejjavasena vissajjetuṃ vā vibhajituṃ	1871	
PA_tika-vin09_t:1871_1	vā na vaṭṭanti. Parivattanavasena pana vissajjantassa, vibhajantassa ca anāpatti.	1871	
PA_tika-vin09_t:1871_2	Tenāha “thāvarenā”tiādi. Tattha thāvarena thāvaranti ārāmaārāmavatthuvihāravihāravatthunā	1871	
PA_tika-vin09_t:1871_3	ārāmaṃ ārāmavatthuṃ vihāraṃ vihāravatthuṃ. Itarenāti athāvarena, pacchimarāsittayenāti	1871	
PA_tika-vin09_t:1871_4	vuttaṃ hoti. Akappiyenāti suvaṇṇamayamañcādinā ceva akappiyabhisibibbohanehi ca.	1871	
PA_tika-vin09_t:1871_5	Mahagghakappiyenāti dantamayamañcādinā ceva pāvārādinā ca. Itaranti athāvaraṃ. Kappiyaparivattanena	1871	
PA_tika-vin09_t:1871_6	parivattetunti yathā akappiyaṃ na hoti, evaṃ parivattetuṃ.	1871	
PA_tika-vin09_t:1872_0	Tatrāyaṃ parivattananayo – saṅghassa nāḷikerārāmo dūre hoti, kappiyakārakāva bahutaraṃ	1872	
PA_tika-vin09_t:1872_1	khādanti, yampi na khādanti, tato sakaṭavetanaṃ datvā appameva āharanti. Aññesaṃ	1872	
PA_tika-vin09_t:1872_2	pana tassārāmassa avidūre gāmavāsīnaṃ manussānaṃ vihārassa samīpe ārāmo hoti, te	1872	
PA_tika-vin09_t:1872_3	saṅghaṃ upasaṅkamitvā sakena ārāmena taṃ ārāmaṃ yācanti, saṅghena “ruccati saṅghassā”ti	1872	
PA_tika-vin09_t:1872_4	apaloketvā sampaṭicchitabbo. Sacepi bhikkhūnaṃ rukkhasahassaṃ hoti, manussānaṃ pañcasatāni,	1872	
PA_tika-vin09_t:1872_5	“tumhākaṃ ārāmo khuddako”ti na vattabbaṃ. Kiñcāpi ayaṃ khuddako, atha kho itarato	1872	
PA_tika-vin09_t:1872_6	bahutaraṃ āyaṃ deti. Sacepi samakameva deti, evampi icchiticchitakkhaṇe paribhuñjituṃ	1872	
PA_tika-vin09_t:1872_7	sakkāti gahetabbameva. Sace pana manussānaṃ bahutarā rukkhā honti, “nanu tumhākaṃ	1872	
PA_tika-vin09_t:1872_8	bahutarā rukkhā”ti vattabbaṃ. Sace “atirekaṃ amhākaṃ puññaṃ hotu, saṅghassa demā”ti	1872	
PA_tika-vin09_t:1872_9	vadanti, jānāpetvā sampaṭicchituṃ vaṭṭati. Bhikkhūnaṃ rukkhā phaladhārino, manussānaṃ	1872	
PA_tika-vin09_t:1872_10	rukkhā na tāva phalaṃ gaṇhanti. Kiñcāpi na gaṇhanti, na cirena gaṇhissantīti sampaṭicchitabbameva.	18721	
PA_tika-vin09_t:1872_11	Manussānaṃ rukkhā phaladhārino, bhikkhūnaṃ rukkhā na tāva phalaṃ gaṇhanti, “nanu	18721	
PA_tika-vin09_t:1872_12	tumhākaṃ rukkhā phaladhārino”ti vattabbaṃ. Sace “gaṇhatha, bhante, amhākaṃ puññaṃ	18721	
PA_tika-vin09_t:1872_13	bhavissatī”ti denti, jānāpetvā sampaṭicchituṃ vaṭṭati. Evaṃ ārāmena ārāmo parivattetabbo,	18721	
PA_tika-vin09_t:1872_14	eteneva nayena ārāmavatthupi vihāropi vihāravatthupi ārāmena parivattetabbaṃ. Ārāmavatthunā	18721	
PA_tika-vin09_t:1872_15	ca mahantena vā khuddakena vā ārāmaṃ ārāmavatthuṃ vihāraṃ vihāravatthunti.	18721	
PA_tika-vin09_t:1873_0	Kathaṃ vihārena vihāro parivattetabbo? Saṅghassa antogāme gehaṃ hoti, manussānaṃ	1873	
PA_tika-vin09_t:1873_1	vihāramajjhe pāsādo, ubhopi agghena samakā. Sace manussā tena pāsādena taṃ gehaṃ	1873	
PA_tika-vin09_t:1873_2	yācanti, sampaṭicchituṃ vaṭṭati. Bhikkhūnaṃ ce mahagghataraṃ gehaṃ hoti, “mahagghataraṃ	1873	
PA_tika-vin09_t:1873_3	amhākaṃ geha”nti vutte “kiñcāpi mahagghataraṃ pabbajitānaṃ asāruppaṃ, na sakkā tattha	1873	
PA_tika-vin09_t:1873_4	pabbajitehi vasituṃ, idaṃ pana sāruppaṃ, gaṇhathā”ti vadanti, evampi sampaṭicchituṃ	1873	
PA_tika-vin09_t:1873_5	vaṭṭati. Sace pana manussānaṃ mahagghaṃ hoti “nanu tumhākaṃ gehaṃ mahaggha”nti vattabbaṃ.	1873	
PA_tika-vin09_t:1873_6	“Hotu, bhante, amhākaṃ puññaṃ bhavissati, gaṇhathā”ti vutte pana sampaṭicchituṃ vaṭṭati.	1873	
PA_tika-vin09_t:1873_7	Evaṃ vihārena vihāro parivattetabbo. Eteneva nayena vihāravatthupi ārāmopi ārāmavatthupi	1873	
PA_tika-vin09_t:1873_8	vihārena parivattetabbaṃ. Vihāravatthunā ca mahagghena vā appagghena vā vihāraṃ vihāravatthuṃ	1873	
PA_tika-vin09_t:1873_9	ārāmaṃ ārāmavatthuṃ. Evaṃ tāva thāvarena thāvaraparivattanaṃ veditabbaṃ.	1873	
PA_tika-vin09_t:1874_0	Itarena itaraparivattane pana mañcapīṭhaṃ mahantaṃ vā hotu, khuddakaṃ vā, antamaso	1874	
PA_tika-vin09_t:1874_1	caturaṅgulapādakaṃ gāmadārakehi paṃsvāgārakesu kīḷantehi katampi saṅghassa dinnakālato	1874	
PA_tika-vin09_t:1874_2	paṭṭhāya garubhaṇḍaṃ hoti. Sacepi rājā vā rājamahāmattādayo vā ekappahāreneva mañcasataṃ	1874	
PA_tika-vin09_t:1874_3	vā mañcasahassaṃ vā denti, sabbe kappiyamañcā sampaṭicchitabbā, sampaṭicchitvā vuḍḍhappaṭipāṭiyā	1874	
PA_tika-vin09_t:1874_4	“saṅghikaparibhogena paribhuñjathā”ti dātabbā, na puggalikaparibhogena dātabbā. Atirekamañce	1874	
PA_tika-vin09_t:1874_5	bhaṇḍāgārādīsu paññapetvā pattacīvaraṃ nikkhipitvā paribhuñjitumpi vaṭṭati. Bahisīmāya	1874	
PA_tika-vin09_t:1874_6	“saṅghassa demā”ti dinnamañco saṅghattherassa vasanaṭṭhāne dātabbo. Tattha ce bahū	1874	
PA_tika-vin09_t:1874_7	mañcā honti, mañcena kammaṃ natthi. Yassa vasanaṭṭhāne kammaṃ atthi, tattha “saṅghikaparibhogena	1874	
PA_tika-vin09_t:1874_8	paribhuñjathā”ti dātabbo, na puggalikabhogena. Mahagghena satagghanakena vā sahassagghanakena	1874	
PA_tika-vin09_t:1874_9	vā mañcena aññaṃ mañcasataṃ labhati, parivattetvā gahetabbaṃ. Na kevalaṃ mañcena	1874	
PA_tika-vin09_t:1874_10	mañcoyeva, ārāmaārāmavatthuvihāravihāravatthupīṭhabhisibibbohanānipi parivattetuṃ	18741	
PA_tika-vin09_t:1874_11	vaṭṭati. Eseva nayo pīṭhabhisibibbohanesupi. Varasenāsanādīnaṃ saṃrakkhaṇatthanti	18741	
PA_tika-vin09_t:1874_12	sace dubbhikkhaṃ hoti, bhikkhū piṇḍapātena na yāpenti, ettha rājarogacorabhayāni,	18741	
PA_tika-vin09_t:1874_13	aññattha gacchantānaṃ vihārā palujjanti, tālanāḷikerādike vināsenti, senāsanapaccayaṃ	18741	
PA_tika-vin09_t:1874_14	sandhāya yāpetuṃ sakkā hoti, evarūpe kāle varasenāsanādīnaṃ saṃrakkhaṇatthaṃ. Lāmakāni	18741	
PA_tika-vin09_t:1874_15	vissajjetunti lāmakaṃ lāmakaṃ vissajjetuṃ, lāmakakoṭiyā vissajjetunti adhippāyo.	18741	
PA_tika-vin09_t:1874_16	Vissajjetvā paribhuñjituṃ vaṭṭatīti vissajjetvā tato laddhayāgubhattacīvarādīni paribhuñjituṃ	18741	
PA_tika-vin09_t:1874_17	vaṭṭati. Kāḷalohatambalohakaṃsalohavaṭṭalohānanti ettha kaṃsalohaṃ, vaṭṭalohañca	18741	
PA_tika-vin09_t:1874_18	kittimalohaṃ. Tīṇi hi kittimalohāni kaṃsalohaṃ, vaṭṭalohaṃ, ārakūṭanti. Tattha tiputambe	18741	
PA_tika-vin09_t:1874_19	missetvā kataṃ kaṃsalohaṃ, sītatambe missetvā kataṃ vaṭṭalohaṃ, rasakatambe missetvā	18741	
PA_tika-vin09_t:1874_20	kataṃ ārakūṭaṃ. Tena vuttaṃ “kaṃsalohaṃ, vaṭṭalohañca kittimaloha”nti. Tato atirekanti	18742	
PA_tika-vin09_t:1874_21	tato atirekaggaṇhanako.	18742	
PA_tika-vin09_t:1875_0	Sarakoti majjhe makuḷaṃ dassetvā mukhavaṭṭivitthataṃ katvā piṭṭhito nāmetvā kātabbaṃ	1875	
PA_tika-vin09_t:1875_1	ekaṃ bhājanaṃ. “Sarāva”ntipi vadanti. Ādisaddena kañcanakādīnaṃ gihiupakaraṇānaṃ	1875	
PA_tika-vin09_t:1875_2	gahaṇaṃ. Tāni hi khuddakānipi garubhaṇḍāneva gihiupakaraṇattāti. Pi-saddena pageva	1875	
PA_tika-vin09_t:1875_3	mahantānīti dasseti. Imāni pana bhājanīyāni bhikkhūpakaraṇattāti adhippāyo. Yathā	1875	
PA_tika-vin09_t:1875_4	ca etāni, evaṃ kuṇḍikāpi bhājanīyā. Vakkhati hi “yathā ca mattikābhaṇḍe, evaṃ lohabhaṇḍepi	1875	
PA_tika-vin09_t:1875_5	kuṇḍikā bhājanīyakoṭṭhāsameva bhajatī”ti. Saṅghikaparibhogenāti āgantukānaṃ vuḍḍhatarānaṃ	1875	
PA_tika-vin09_t:1875_6	datvā paribhogena. Gihivikaṭāti gihīhi vikatā paññattā, attano vā santakakaraṇena	1875	
PA_tika-vin09_t:1875_7	virūpaṃ katā. Puggalikaparibhogena na vaṭṭatīti āgantukānaṃ adatvā attano santakaṃ	1875	
PA_tika-vin09_t:1875_8	viya gahetvā pariharitvā paribhuñjituṃ na vaṭṭati. Pipphalikoti kattari. Ārakaṇṭakaṃ	1875	
PA_tika-vin09_t:1875_9	sūcivedhakaṃ. Tāḷaṃ yantaṃ. Kattarayaṭṭhivedhako kattarayaṭṭhivalayaṃ. Yathā tathā	1875	
PA_tika-vin09_t:1875_10	ghanakataṃ lohanti lohavaṭṭi lohaguḷo lohapiṇḍi lohacakkalikanti evaṃ ghanakataṃ	18751	
PA_tika-vin09_t:1875_11	lohaṃ. Khīrapāsāṇamayānīti mudukakhīravaṇṇapāsāṇamayāni.	18751	
PA_tika-vin09_t:1876_0	Gihivikaṭānipi na vaṭṭanti anāmāsattā. Pi-saddena pageva saṅghikaparibhogena vā puggalikaparibhogena	1876	
PA_tika-vin09_t:1876_1	vāti dasseti. Senāsanaparibhogo pana sabbakappiyo. Tasmā jātarūpādimayā sabbepi senāsanaparikkhārā	1876	
PA_tika-vin09_t:1876_2	āmāsā. Tenāha “senāsanaparibhoge panā”tiādi.	1876	
PA_tika-vin09_t:1877_0	Sesāti tato mahattarī vāsi. Yā panāti yā kudārī pana. Kudālo antamaso caturaṅgulamattopi	1877	
PA_tika-vin09_t:1877_1	garubhaṇḍameva. Nikhādanaṃ caturassamukhaṃ vā hotu, doṇimukhaṃ vā vaṅkaṃ vā ujukaṃ	1877	
PA_tika-vin09_t:1877_2	vā, antamaso sammuñjanidaṇḍakavedhanampi daṇḍabandhaṃ ce, garubhaṇḍameva. Tenāha	1877	
PA_tika-vin09_t:1877_3	“kudālo daṇḍabandhanikhādanaṃ vā agarubhaṇḍaṃ nāma natthī”ti. Sipāṭikā nāma khurakoso.	1877	
PA_tika-vin09_t:1877_4	Sikharaṃ pana daṇḍabandhanikhādanaṃ anulometīti āha “sikharampi nikhādaneneva saṅgahita”nti.	1877	
PA_tika-vin09_t:1877_5	Sace tampi pana adaṇḍakaṃ phalamattaṃ, bhājanīyaṃ. Upakkhareti vāsiādibhaṇḍāni.	1877	
PA_tika-vin09_t:1878_0	Pattabandhako nāma pattassa gaṇṭhikādikārako. “Paṭimāsuvaṇṇādipattakārako”tipi vadanti.	1878	
PA_tika-vin09_t:1878_1	Tipucchedanakasatthaṃ, suvaṇṇacchedanakasatthaṃ, kataparikammacammacchindanakakhuddakasatthanti	1878	
PA_tika-vin09_t:1878_2	imāni cettha tīṇi pipphalikaṃ anulomentīti āha “ayaṃ pana viseso”tiādi. Itarānīti mahākattariādīni.	1878	
PA_tika-vin09_t:1879_0	Aḍḍhabāhuppamāṇāti kapparato paṭṭhāya yāva aṃsakūṭappamāṇā, vidatthicaturaṅgulappamāṇāti	1879	
PA_tika-vin09_t:1879_1	vuttaṃ hoti. Tatthajātakāti saṅghikabhūmiyaṃ jātā. Ārakkhasaṃvidhānena rakkhitattā	1879	
PA_tika-vin09_t:1879_2	rakkhitā ca sā mañjūsādīsu pakkhittaṃ viya yathā taṃ na nassati, evaṃ gopanato gopitā	1879	
PA_tika-vin09_t:1879_3	cāti rakkhitagopitā. Tatthajātakāpi pana arakkhitā garubhaṇḍameva na hoti. “Saṅghakamme	1879	
PA_tika-vin09_t:1879_4	ca cetiyakamme ca kate”ti iminā saṅghasantakena cetiyasantakaṃ rakkhituṃ, parivattituñca	1879	
PA_tika-vin09_t:1879_5	vaṭṭatīti dīpeti. Suttaṃ panāti vaṭṭitañceva avaṭṭitañca suttaṃ.	1879	
PA_tika-vin09_t:1880_0	Aṭṭhaṅgulasūcidaṇḍamattoti antamaso dīghaso aṭṭhaṅgulamatto, pariṇāhato sīhaḷapaṇṇasūcidaṇḍamatto.	1880	
PA_tika-vin09_t:1880_1	Etthāti veḷubhaṇḍe. Daḍḍhaṃ gehaṃ yesaṃ teti daḍḍhagehā. Na vāretabbāti “mā gaṇhitvā	1880	
PA_tika-vin09_t:1880_2	gacchathā”ti na nisedhetabbā. Desantaragatena sampattavihāre saṅghikāvāse ṭhapetabbā.	1880	
PA_tika-vin09_t:1881_0	Avasesañca chadanatiṇanti muñjapabbajehi avasesaṃ yaṃ kiñci chadanatiṇaṃ. Yattha	1881	
PA_tika-vin09_t:1881_1	pana tiṇaṃ natthi, tattha paṇṇehi chādenti. Tasmā paṇṇampi tiṇeneva saṅgahitanti	1881	
PA_tika-vin09_t:1881_2	āha “chadanatiṇasaṅkhepagatesū”tiādi. Aṭṭhaṅgulappamāṇopīti vitthārato aṭṭhaṅgulappamāṇo.	1881	
PA_tika-vin09_t:1881_3	Likhitapotthako pana garubhaṇḍaṃ na hoti.	1881	
PA_tika-vin09_t:1882_0	Veḷumhi vuttappamāṇoti “aṭṭhaṅgulasūcidaṇḍakamattopī”ti veḷubhaṇḍe vuttappamāṇo.	1882	
PA_tika-vin09_t:1882_1	Saṅghassa dinno vāti dārudullabhaṭṭhāne saṅghassa dinno vā. Kurundiyaṃ vuttakkamena	1882	
PA_tika-vin09_t:1882_2	dārubhaṇḍavinicchayaṃ vatvā idāni mahāaṭṭhakathāyaṃ vuttakkamena vattuṃ “apicā”tiādimāha.	1882	
PA_tika-vin09_t:1882_3	Āsandikādīnīti ettha āsandikoti caturassapīṭhaṃ vuccati. “Uccakampi āsandika”nti	1882	
PA_tika-vin09_t:1882_4	vacanato ekatobhāgena dīghapīṭhameva hi aṭṭhaṅgulapādakaṃ vaṭṭati. Caturassāsandiko	1882	
PA_tika-vin09_t:1882_5	pana pamāṇātikkantopi vaṭṭhatīti veditabbo. Ādisaddena “sattaṅgo, bhaddapīṭhakaṃ,	1882	
PA_tika-vin09_t:1882_6	eḷakapādakapīṭhaṃ, āmalakavaṭṭakapīṭhaṃ, phalakaṃ, kocchaṃ, palālapīṭhaka”nti ime	1882	
PA_tika-vin09_t:1882_7	saṅgaṇhantīti veditabbaṃ. Tenāha “antamaso”tiādi. Paṇṇehi vāti kadalipaṇṇādīhi vā.	1882	
PA_tika-vin09_t:1882_8	Byagghacammonaddhampi vāḷarūpaparikkhittaṃ ratanaparisibbitaṃ kocchakaṃ garubhaṇḍameva.	1882	
PA_tika-vin09_t:1883_0	Ghaṭṭanaphalakaṃ nāma yattha ṭhapetvā rajitacīvaraṃ hatthena ghaṭṭenti. Ghaṭṭanamuggaro	1883	
PA_tika-vin09_t:1883_1	nāma anuvātādighaṭṭanakoti vadanti. Daṇḍamuggaro nāma yena rajitacīvaraṃ pothenti.	1883	
PA_tika-vin09_t:1883_2	Ambaṇanti phalakehi pokkharaṇī viya kataṃ pānīyabhājanaṃ. Rajanadoṇīti pakkarajanaṃ	1883	
PA_tika-vin09_t:1883_3	ākiritvā ṭhapanabhājanaṃ.	1883	
PA_tika-vin09_t:1884_0	Akappiyacammanti sīhādīnaṃ cammaṃ. “Bhūmattharaṇaṃ kātuṃ vaṭṭatī”ti idaṃ akappiyacammaṃ	1884	
PA_tika-vin09_t:1884_1	sandhāya vuttaṃ. “Paccattharaṇagatika”nti iminā mañcapīṭhepi attharituṃ vaṭṭatīti	1884	
PA_tika-vin09_t:1884_2	dīpeti. Pāvārādipaccattharaṇampi garubhaṇḍanti eke. Noti apare. Vīmaṃsitvā gahetabbaṃ.	1884	
PA_tika-vin09_t:1884_3	Kappiyacammānīti migādīnaṃ cammāni.	1884	
PA_tika-vin09_t:1885_0	Sabbaṃ cakkayuttayānanti rathasakaṭādikaṃ sabbacakkayuttayānaṃ. Visaṅkharitacakkaṃ	1885	
PA_tika-vin09_t:1885_1	pana yānaṃ bhājanīyaṃ. Anuññātavāsi nāma yā sipāṭikāya pakkhipitvā pariharituṃ sakkāti	1885	
PA_tika-vin09_t:1885_2	vuttā. Muṭṭhipaṇṇanti tālapattaṃ. Tañhi muṭṭhinā gahetvā pariharantīti “muṭṭhipaṇṇa”nti	1885	
PA_tika-vin09_t:1885_3	vuccati. Muṭṭhipaṇṇanti chattacchadanapaṇṇamevāti keci. Araṇisahitanti araṇiyugaḷaṃ,	1885	
PA_tika-vin09_t:1885_4	uttarāraṇī, adharāraṇīti araṇidvayanti attho.	1885	
PA_tika-vin09_t:1886_0	Phātikammaṃ katvāti antamaso taṃagghanakavālikāyapi thāvaraṃ vaḍḍhikammaṃ katvā.	1886	
PA_tika-vin09_t:1886_1	Phātikammaṃ akatvā gaṇhantena tattheva valañjetabbo. Gamanakāle saṅghike āvāse ṭhapetvā	1886	
PA_tika-vin09_t:1886_2	gantabbaṃ. Asatiyā gahetvā gatena pahiṇitvā dātabbo. Desantaragatena sampattavihāre	1886	
PA_tika-vin09_t:1886_3	saṅghikāvāse ṭhapetabbo. Etthāti mattikābhaṇḍe. Kuṇḍikāti ayokuṇḍikā ceva tambalohakuṇḍikā	1886	
PA_tika-vin09_t:1886_4	ca. Bhājanīyakoṭṭhāsameva bhajatīti bhājanīyapakkhameva sevati, na tu garubhaṇḍanti	1886	
PA_tika-vin09_t:1886_5	attho. Kañcanako pana garubhaṇḍamevāti adhippāyo. Itaranti garubhaṇḍaṃ.	1886	
PA_tika-vin09_t:1887	Dubbalasikkhāpadavaṇṇanā niṭṭhitā.	188	
PA_tika-vin09_t:1888	12. Pariṇāmanasikkhāpadavaṇṇanā	188	
PA_tika-vin09_t:1889	Dvādasame na kiñci vattabbaṃ atthi.	188	
PA_tika-vin09_t:1890	Pariṇāmanasikkhāpadavaṇṇanā niṭṭhitā.	189	
PA_tika-vin09_t:1891	Sahadhammikavaggo aṭṭhamo.	189	
PA_tika-vin09_t:1892	9. Ratanavaggo	189	
PA_tika-vin09_t:1893	1. Antepurasikkhāpadavaṇṇanā	189	
PA_tika-vin09_t:1894_0	Anikkhantarājake aniggataratanaketi ettha “sayanighare”ti pāṭhaseso daṭṭhabboti āha	1894	
PA_tika-vin09_t:1894_1	“anikkhanto rājā ito”tiādi. Tattha itoti sayanigharato. Sayanighareti sayanīyaghare.	1894	
PA_tika-vin09_t:1894_2	Yattha rañño sayanaṃ paññattaṃ hoti, antamaso sāṇipākāraparikkhittampi, tasminti	1894	
PA_tika-vin09_t:1894_3	vuttaṃ hoti. Ratijananaṭṭhena ratanaṃ, hatthiādi. Idha pana itthiratanaṃ adhippetanti	1894	
PA_tika-vin09_t:1894_4	āha “ratanaṃ vuccati mahesī”ti.	1894	
PA_tika-vin09_t:1895	Ubhosūti rājamahesīsu. Kiriyākiriyanti ettha indakhīlātikkamo kiriyaṃ, appaṭisaṃviditaṃ akiriyanti daṭṭhabbaṃ.	189	
PA_tika-vin09_t:1896	Antepurasikkhāpadavaṇṇanā niṭṭhitā.	189	
PA_tika-vin09_t:1897	2. Ratanasikkhāpadavaṇṇanā	189	
PA_tika-vin09_t:1898_0	Muttādidasavidhanti “muttā maṇi veḷuriyo saṅkho silā pavāḷaṃ rajataṃ jātarūpaṃ lohitaṅko	1898	
PA_tika-vin09_t:1898_1	masāragalla”nti dasavidhaṃ ratanaṃ. Ajjhāvasatheti gehe. Tenāha “parikkhittassā”tiādi,	1898	
PA_tika-vin09_t:1898_2	parikkhittassa āvasathassāti attho. Āvasathoti cettha antogāme niviṭṭhagehaṃ adhippetaṃ.	1898	
PA_tika-vin09_t:1898_3	Ārāme niviṭṭhagehaṃ pana ajjhārāmaggahaṇeneva gahitaṃ. “Āvasathoti cettha antoārāme	1898	
PA_tika-vin09_t:1898_4	vā hotu, aññattha vā, attano vasanaṭṭhānaṃ vuccatī”ti keci. Sabbesampi atthāya dukkaṭamevāti	1898	
PA_tika-vin09_t:1898_5	attano vā tesaṃ saṅghādīnaṃ vā atthāya uggaṇhantassa vā uggaṇhāpentassa vā dukkaṭameva.	1898	
PA_tika-vin09_t:1898_6	Sace pana mātāpitūnaṃ santakaṃ avassaṃ paṭisāmetabbaṃ kappiyabhaṇḍaṃ hoti, attano	1898	
PA_tika-vin09_t:1898_7	atthāya gahetvā paṭisāmetabbanti āha “tādisaṃ panā”tiādi. Tādisanti yaṃ mātāpitūnaṃ	1898	
PA_tika-vin09_t:1898_8	santakaṃ avassaṃ paṭisāmetabbaṃ kappiyabhaṇḍaṃ, tādisaṃ. Chandenapi bhayenapīti vaḍḍhakiādīsu	1898	
PA_tika-vin09_t:1898_9	chandenapi, rājavallabhesu bhayenapi.	1898	
PA_tika-vin09_t:1899_0	Tādise ṭhāneti mahāvihārasadisassa mahārāmassa pākāraparikkhitte pariveṇe. Saññāṇaṃ	1899	
PA_tika-vin09_t:1899_1	katvāti “ettakā kahāpaṇā”tiādinā rūpena vā lañchanādinimittena vā saññāṇaṃ katvā,	1899	
PA_tika-vin09_t:1899_2	sallakkhetvāti attho. Patirūpānaṃ bhikkhūnaṃ hattheti lajjīnaṃ kukkuccakānaṃ bhikkhūnaṃ	1899	
PA_tika-vin09_t:1899_3	hatthe. Lolajātikānañhi hatthe ṭhapetuṃ na labbhati. Neva pakkamatīti neva tamhā	1899	
PA_tika-vin09_t:1899_4	āvāsā pakkamati. “Thāvaraṃ senāsanaṃ vā”tiādinā attano cīvarādimūlaṃ na kātabbanti	1899	
PA_tika-vin09_t:1899_5	dasseti. Taṃ dassetvāti yaṃ thāvarasenāsanādi kataṃ, taṃ upāsaka tava santakena idaṃ	1899	
PA_tika-vin09_t:1899_6	nāma katanti evaṃ dassetvā. Samādapetvāti aññaṃ samādapetvā, “uddissa ariyā tiṭṭhanti,	1899	
PA_tika-vin09_t:1899_7	esā ariyāna yācanā”ti vuttanayena yācitvāti attho.	1899	
PA_tika-vin09_t:1900	Anuññātaṭṭhāneti ajjhārāmaajjhāvasathe. Āmāsanti āmasitabbañceva paṭisāmetabbañca vatthādi.	190	
PA_tika-vin09_t:1901	Ratanasikkhāpadavaṇṇanā niṭṭhitā.	190	
PA_tika-vin09_t:1902	3. Vikālagāmappavesanasikkhāpadavaṇṇanā	190	
PA_tika-vin09_t:1903_0	Cāritteti cārittasikkhāpade. Upacāranti dutiyaleḍḍupātaṃ. Aññaṃ gāmaṃ gacchantānaṃ	1903	
PA_tika-vin09_t:1903_1	puna āpucchanakiccaṃ natthīti ussāhaṃ appaṭippassambhetvā aññaṃ gāmaṃ gacchantānaṃ	1903	
PA_tika-vin09_t:1903_2	gāmasatampi hotu, puna āpucchanakiccaṃ natthīti attho. Tenāha “sace panā”tiādi. Ussāhanti	1903	
PA_tika-vin09_t:1903_3	gāmappavisanussāhaṃ. Antarārāmādīsu na kevalaṃ anāpucchā gacchantasseva, kāyabandhanaṃ	1903	
PA_tika-vin09_t:1903_4	abandhitvā saṅghāṭiṃ apārupitvā gacchantassāpi anāpatti. Āpadāsūti sīho vā byaggho	1903	
PA_tika-vin09_t:1903_5	vā āgacchati, megho vā uṭṭheti, añño vā koci upaddavo uppajjati, anāpatti. Evarūpāsu	1903	
PA_tika-vin09_t:1903_6	āpadāsu bahigāmato antogāmaṃ pavisituṃ vaṭṭati.	1903	
PA_tika-vin09_t:1904	Vikālagāmappavesanasikkhāpadavaṇṇanā niṭṭhitā.	190	
PA_tika-vin09_t:1905	4. Sūcigharasikkhāpadavaṇṇanā	190	
PA_tika-vin09_t:1906	Taṃ assa atthīti paṭhamaṃ bhinditvā pacchā desetabbattā taṃ bhedanakaṃ assa pācittiyassa atthīti.	190	
PA_tika-vin09_t:1907	Araṇiketi araṇidhanuke. Vidheti vedhake. Vāsijaṭeti vāsidaṇḍake ca.	190	
PA_tika-vin09_t:1908	Sūcigharasikkhāpadavaṇṇanā niṭṭhitā.	190	
PA_tika-vin09_t:1909	5. Mañcapīṭhasikkhāpadavaṇṇanā	190	
PA_tika-vin09_t:1910	Aṭṭhaṅgulapādakanti bhāvanapuṃsakaniddeso. “Chedanakaṃ bhedanakasadisamevā”ti iminā “chedanameva chedanakaṃ, taṃ assa atthīti chedanaka”nti imamatthaṃ atidisati.	191	
PA_tika-vin09_t:1911_0	Yathā pamāṇameva upari dissati, evaṃ nikhaṇitvā vāti sace pana na chinditukāmo hoti,	1911	
PA_tika-vin09_t:1911_1	yathā pamāṇameva upari dissati, evaṃ bhūmiyaṃ nikhaṇitvā vā. Aṭṭakaṃ vā bandhitvāti	1911	
PA_tika-vin09_t:1911_2	ukkhipitvā tulāsaṅghāte ṭhapetvā aṭṭaṃ katvā.	1911	
PA_tika-vin09_t:1912	Mañcapīṭhasikkhāpadavaṇṇanā niṭṭhitā.	191	
PA_tika-vin09_t:1913	6. Tūlonaddhasikkhāpadavaṇṇanā	191	
PA_tika-vin09_t:1914	Cimilikaṃ pattharitvā tūlaṃ pakkhipitvāti mañcapīṭhānaṃ upari cimilikaṃ pattharitvā tassa upari tūlaṃ pakkhipitvāti attho. Upari cimilikāyāti uparimabhāge cimilikāya.	191	
PA_tika-vin09_t:1915_0	Sīsappamāṇanti yattha galavāṭakato paṭṭhāya sabbasīsaṃ upadahanti, taṃ sīsappamāṇaṃ.	1915	
PA_tika-vin09_t:1915_1	Tañca ukkaṭṭhaparicchedato tiriyaṃ muṭṭhiratanaṃ hoti, dīghato dviratananti dassetuṃ	1915	
PA_tika-vin09_t:1915_2	“yassa vitthārato tīsu koṇesū”tiādimāha. Dvinnaṃ antaraṃ vidatthi caturaṅgulaṃ hotīti	1915	
PA_tika-vin09_t:1915_3	dvinnaṃ koṇānaṃ antaraṃ miniyamānaṃ vidatthi ceva caturaṅgulañca hoti. Majjhe muṭṭhiratananti	1915	
PA_tika-vin09_t:1915_4	bibbohanassa majjhaṃ tiriyato muṭṭhiratanappamāṇaṃ hoti. Ayañhi sīsappamāṇassa ukkaṭṭhaparicchedo.	1915	
PA_tika-vin09_t:1915_5	Tato uddhaṃ na vaṭṭati, heṭṭhā vaṭṭati. Agilānassa sīsūpadhānañca pādūpadhānañcāti	1915	
PA_tika-vin09_t:1915_6	dvayameva vaṭṭati. Gilānassa bibbohanāni santharitvā upari paccattharaṇaṃ datvā nipajjitumpi vaṭṭati.	1915	
PA_tika-vin09_t:1916	Tūlonaddhasikkhāpadavaṇṇanā niṭṭhitā.	191	
PA_tika-vin09_t:1917	7. Nisīdanasikkhāpadavaṇṇanā	191	
PA_tika-vin09_t:1918	Sattamaṃ uttānameva.	191	
PA_tika-vin09_t:1919	Nisīdanasikkhāpadavaṇṇanā niṭṭhitā.	191	
PA_tika-vin09_t:1920	8. Kaṇḍuppaṭicchādisikkhāpadavaṇṇanā	192	
PA_tika-vin09_t:1921_0	Adhonābhiubbhajāṇumaṇḍalanti nābhiyā heṭṭhā jāṇumaṇḍalānaṃ upari. Kaṇḍupīḷakaassāvathullakacchābādhānanti	1921	
PA_tika-vin09_t:1921_1	ettha kaṇḍūti kacchu. Pīḷakāti lohitatuṇḍikā sukhumapīḷakā. Assāvoti arisabhagandalamadhumehānaṃ	1921	
PA_tika-vin09_t:1921_2	vasena asucipaggharaṇaṃ. Thullakacchābādhoti mahāpīḷakābādho vuccati.	1921	
PA_tika-vin09_t:1922	Kaṇḍuppaṭicchādisikkhāpadavaṇṇanā niṭṭhitā.	192	
PA_tika-vin09_t:1923	9-10. Vassikasāṭikanandasikkhāpadavaṇṇanā	192	
PA_tika-vin09_t:1924	Navamaṃ dasamañca uttānameva.	192	
PA_tika-vin09_t:1925	Vassikasāṭikanandasikkhāpadavaṇṇanā niṭṭhitā.	192	
PA_tika-vin09_t:1926	Ratanavaggo navamo.	192	
PA_tika-vin09_t:1927	Iti kaṅkhāvitaraṇiyā pātimokkhavaṇṇanāya	192	
PA_tika-vin09_t:1928	Vinayatthamañjūsāyaṃ līnatthappakāsaniyaṃ	192	
PA_tika-vin09_t:1929	Pācittiyavaṇṇanā niṭṭhitā.	192	
PA_tika-vin09_t:1930	Pāṭidesanīyakaṇḍaṃ	193	
PA_tika-vin09_t:1931	1. Paṭhamapāṭidesanīyasikkhāpadavaṇṇanā	193	
PA_tika-vin09_t:1932_0	Antaragharaṃ paviṭṭhāyāti rathikaṃ byūhaṃ siṅghāṭakaṃ gharaṃ paviṭṭhāya. Asappāyanti	1932	
PA_tika-vin09_t:1932_1	saggamokkhānaṃ ahitaṃ ananukūlaṃ. Bhikkhuniyā antaraghare ṭhatvā dadamānāya vasenettha	1932	
PA_tika-vin09_t:1932_2	āpatti veditabbā, bhikkhussa ṭhitaṭṭhānaṃ pana appamāṇaṃ. Tenāha “antaragharaṃ paviṭṭhāyāti	1932	
PA_tika-vin09_t:1932_3	vacanato”tiādi. Antarārāmādīsūti antarārāmabhikkhunupassayatitthiyaseyyāpaṭikkamanesu.	1932	
PA_tika-vin09_t:1932_4	Rathiyābyūhasiṅghāṭakagharānanti ettha rathiyāti racchā. Byūhanti anibbijjhitvā ṭhitā	1932	
PA_tika-vin09_t:1932_5	gatapaccāgataracchā. Siṅghāṭakanti catukkoṇaṃ vā tikoṇaṃ vā maggasamodhānaṭṭhānaṃ.	1932	
PA_tika-vin09_t:1932_6	Gharanti kulagharaṃ. Yathā ca rathiyādīsu ṭhatvā dadamānāya gaṇhato āpatti, evaṃ	1932	
PA_tika-vin09_t:1932_7	hatthisālādīsupi daṭṭhabbaṃ.	1932	
PA_tika-vin09_t:1933_0	“Yāmakālikādīsu paṭiggahaṇepi ajjhoharaṇepi dukkaṭa”nti idaṃ āmisena asambhinnaṃ	1933	
PA_tika-vin09_t:1933_1	sandhāya vuttaṃ, sambhinne pana ekarase pāṭidesanīyameva. Ekato upasampannāyāti bhikkhunīnaṃ	1933	
PA_tika-vin09_t:1933_2	santike upasampannāya, bhikkhūnaṃ santike upasampannāya pana yathāvatthukameva.	1933	
PA_tika-vin09_t:1934_0	Ñātikāya vā dāpentiyāti sayaṃ adatvā yāya kāyaci ñātikāya dāpentiyā, aññātikāyāti	1934	
PA_tika-vin09_t:1934_1	attho. Upanikkhipitvā vā dadamānāyāti bhūmiyaṃ ṭhapetvā “idaṃ, ayya, tumhākaṃ dammī”ti	1934	
PA_tika-vin09_t:1934_2	dadamānāya. Evaṃ dinnaṃ “sādhu, bhaginī”ti sampaṭicchitvā tāya eva vā bhikkhuniyā,	1934	
PA_tika-vin09_t:1934_3	aññena vā kenaci paṭiggahāpetvā idaṃ bhuñjituṃ vaṭṭati.	1934	
PA_tika-vin09_t:1935	Paṭhamapāṭidesanīyasikkhāpadavaṇṇanā niṭṭhitā.	193	
PA_tika-vin09_t:1936	2. Dutiyapāṭidesanīyasikkhāpadavaṇṇanā	193	
PA_tika-vin09_t:1937_0	Yo ca paṭiggahetvā bhuñjatīti sambandho. Attano vā bhattaṃ dāpentiyāti ettha sacepi	1937	
PA_tika-vin09_t:1937_1	attano bhattaṃ deti, iminā sikkhāpadena anāpattiyeva, purimasikkhāpadena āpatti.	1937	
PA_tika-vin09_t:1937_2	Aññesaṃ vā bhattaṃ dentiyāti ettha pana sace dāpeyya, iminā sikkhāpadena āpatti bhaveyya,	1937	
PA_tika-vin09_t:1937_3	dentiyā pana neva iminā, na purimena āpatti.	1937	
PA_tika-vin09_t:1938	Dutiyapāṭidesanīyasikkhāpadavaṇṇanā niṭṭhitā.	193	
PA_tika-vin09_t:1939	3. Tatiyapāṭidesanīyasikkhāpadavaṇṇanā	193	
PA_tika-vin09_t:1940_0	Laddhasekkhasammutikānīti ñattidutiyena kammena laddhasekkhasammutikāni. Yañhi kulaṃ	1940	
PA_tika-vin09_t:1940_1	saddhāya vaḍḍhati, bhogena hāyati, evarūpassa kulassa ñattidutiyena kammena sekkhasammutiṃ	1940	
PA_tika-vin09_t:1940_2	denti, taṃ sandhāyetaṃ vuttaṃ.	1940	
PA_tika-vin09_t:1941_0	Gharato nīharitvāti gharato āsanasālaṃ vā vihāraṃ vā ānetvā. Tenāha “āsanasālādīsu	1941	
PA_tika-vin09_t:1941_1	vā”ti. Imassa “dentī”ti iminā sambandho. Dvāramūle vā ṭhapitaṃ dentīti dvāramūle	1941	
PA_tika-vin09_t:1941_2	ṭhapitaṃ pacchā sampattassa denti. Bhikkhuṃ pana disvā antogehato nīharitvā diyyamānaṃ	1941	
PA_tika-vin09_t:1941_3	na vaṭṭati. Niccabhattaketi niccaṃ dātabbabhattake. Salākabhatteti rukkhasāramayāya	1941	
PA_tika-vin09_t:1941_4	salākāya vā veḷuvilīvatālapaṇṇādimayāya paṭṭikāya vā “asukassa nāma salākabhatta”nti	1941	
PA_tika-vin09_t:1941_5	evaṃ akkharāni upanibandhitvā gāhāpetvā dātabbabhatte. Pakkhiketi ekasmiṃ pakkhe	1941	
PA_tika-vin09_t:1941_6	ekadivase dātabbabhatte. Uposathiketi uposathe dātabbabhatte. Pāṭipadiketi pāṭipadadivase dātabbabhatte.	1941	
PA_tika-vin09_t:1942	Tatiyapāṭidesanīyasikkhāpadavaṇṇanā niṭṭhitā.	194	
PA_tika-vin09_t:1943	4. Catutthapāṭidesanīyasikkhāpadavaṇṇanā	194	
PA_tika-vin09_t:1944_0	Tassa parivāraṃ katvā, aññaṃ vā tena saddhiṃ bahukampīti yāguyā paṭisaṃviditaṃ katvā	1944	
PA_tika-vin09_t:1944_1	“kiṃ suddhāya yāguyā dinnāya, pūvabhattādīnipi etissā yāguyā parivāraṃ katvā, dassāmā”tiādinā	1944	
PA_tika-vin09_t:1944_2	tassa khādanīyassa vā bhojanīyassa vā parivāraṃ katvā, aññaṃ vā yaṃ kiñci tena saddhiṃ	1944	
PA_tika-vin09_t:1944_3	bahukampi āharīyatu. Khādanīyanti nidassanamattaṃ “bhojanīyaṃ vā”tipi icchitabbattā.	1944	
PA_tika-vin09_t:1944_4	Tena saddhiṃ āharantūti tena saddhiṃ attano deyyadhammaṃ āharantu. “Yāguyā paṭisaṃviditaṃ	1944	
PA_tika-vin09_t:1944_5	katvā pūvaṃ vā bhattaṃ vā āharanti, etampi vaṭṭatī”ti kurundiyaṃ vuttaṃ.	1944	
PA_tika-vin09_t:1945_0	Paṭisaṃviditagilānāvasesakaṃ vāti paṭisaṃviditañca gilāno ca paṭisaṃviditagilānā,	1945	
PA_tika-vin09_t:1945_1	tesaṃ avasesakaṃ, paṭisaṃviditassa ca gilānassa ca sesakanti attho. Ekassatthāya	1945	
PA_tika-vin09_t:1945_2	paṭisaṃviditaṃ katvā āhaṭaṃ, tassa sesakaṃ aññassāpi paribhuñjituṃ vaṭṭati. Catunnaṃ	1945	
PA_tika-vin09_t:1945_3	vā pañcannaṃ vā paṭisaṃviditaṃ katvā bahūnaṃ āhaṭaṃ hoti, aññesampi dātuṃ icchanti,	1945	
PA_tika-vin09_t:1945_4	etampi paṭisaṃviditasesakameva, sabbesampi vaṭṭati. Atha adhikameva hoti, sannidhiṃ	1945	
PA_tika-vin09_t:1945_5	mocetvā ṭhapitaṃ dutiyadivasepi vaṭṭati. Gilānassāhaṭāvasesepi eseva nayo. Yaṃ pana	1945	
PA_tika-vin09_t:1945_6	appaṭisaṃviditameva katvā ābhataṃ, taṃ bahiārāmaṃ pesetvā paṭisaṃviditaṃ kāretvā	1945	
PA_tika-vin09_t:1945_7	āharāpetabbaṃ, bhikkhūhi vā gantvā antarāmagge gahetabbaṃ. Yampi vihāramajjhena gacchanto	1945	
PA_tika-vin09_t:1945_8	vā vanacarakādayo vā vanato āharitvā denti, purimanayeneva paṭisaṃviditaṃ kāretabbaṃ.	1945	
PA_tika-vin09_t:1945_9	Katthaci pana potthakesu “paṭisaṃviditaṃ katvā āhaṭaṃ vā gilānāvasesakaṃ vā”ti pāṭho	1945	
PA_tika-vin09_t:1945_10	dissati, so na gahetabbo. Tatthajātakameva vāti ārāme jātakameva. Mūlaphalādinti	19451	
PA_tika-vin09_t:1945_11	mūlaphalatacapattādiṃ aññena kappiyaṃ katvā dinnaṃ paribhuñjato anāpatti. Sace pana	19451	
PA_tika-vin09_t:1945_12	taṃ gāmaṃ haritvā pacitvā āharanti, na vaṭṭati. Paṭisaṃviditaṃ kāretabbaṃ.	19451	
PA_tika-vin09_t:1946	Catutthapāṭidesanīyasikkhāpadavaṇṇanā niṭṭhitā.	194	
PA_tika-vin09_t:1947	Iti kaṅkhāvitaraṇiyā pātimokkhavaṇṇanāya	194	
PA_tika-vin09_t:1948	Vinayatthamañjūsāyaṃ līnatthappakāsaniyaṃ	194	
PA_tika-vin09_t:1949	Pāṭidesanīyavaṇṇanā niṭṭhitā.	194	
PA_tika-vin09_t:1950	Sekhiyakaṇḍaṃ	195	
PA_tika-vin09_t:1951	1. Parimaṇḍalasikkhāpadavaṇṇanā	195	
PA_tika-vin09_t:1952_0	“Antaraghare”ti visesetvā na vuttattā “ārāmepi antaragharepi sabbatthā”ti vuttaṃ.	1952	
PA_tika-vin09_t:1952_1	Ārāmepīti buddhūpaṭṭhānādikālaṃ sandhāya vuttaṃ. Yathā “tatrime cattāro pārājikā	1952	
PA_tika-vin09_t:1952_2	dhammā uddesaṃ āgacchantī”tiādinā tattha tattha paricchedo kato, evametthāpi “tatrime	1952	
PA_tika-vin09_t:1952_3	pañcasattati sekhiyā dhammā uddesaṃ āgacchantī”ti kasmā paricchedo na katoti āha	1952	
PA_tika-vin09_t:1952_4	“ettha cā”tiādi. Vattakkhandhake vuttavattānipīti āgantukāvāsikagamikānumodanabhattaggapiṇḍacārikāraññasenāsanajantāgharavaccakuṭiupajjhācariyasaddhivihārikaantevāsikavattāni.	1952	
PA_tika-vin09_t:1952_5	Idañca nidassanamattaṃ aññesampi khandhakavattānaṃ ettheva saṅgahassa icchitabbattā.	1952	
PA_tika-vin09_t:1952_6	Ayañhettha adhippāyo – sekhiyaggahaṇena cettha vattakkhandhakādīsu āgatavattādīnampi	1952	
PA_tika-vin09_t:1952_7	gahaṇaṃ. Tepi hi sikkhitabbaṭṭhena “sekhiyā”ti icchitā. Tasmā mātikāyaṃ pārājikādīnaṃ	1952	
PA_tika-vin09_t:1952_8	viya sekhiyānaṃ paricchedo na katoti. Na kevalaṃ vattakkhandhakādīsu āgatavattādīnaṃ	1952	
PA_tika-vin09_t:1952_9	gahaṇatthamevāti āha “cārittavinayadassanatthañcā”ti. Etthāpi paricchedo na katoti	1952	
PA_tika-vin09_t:1952_10	ānetvā yojetabbaṃ. Mātikāya “dukkaṭa”nti avutte kathaṃ panettha dukkaṭanti veditabbanti āha “yo panā”tiādi.	19521	
PA_tika-vin09_t:1953	Aṭṭhaṅgulamattanti pakataṅgulena aṭṭhaṅgulamattaṃ. Yo pana sukkhajaṅgho vā mahāpiṇḍikamaṃso vā hoti, tassa sāruppatthāya aṭṭhaṅgulādhikampi otāretvā nivāsetuṃ vaṭṭati.	195	
PA_tika-vin09_t:1954	Pāsantanti pāsassa antaṃ, dasāmūlanti attho.	195	
PA_tika-vin09_t:1955_0	Aparimaṇḍalaṃ nivāsessāmīti “purato vā pacchato vā olambetvā nivāsessāmī”ti evaṃ	1955	
PA_tika-vin09_t:1955_1	asañcicca. Kiñcāpi parimaṇḍalaṃ nivāsetuṃ ajānantassa anāpatti, tathāpi nivāsanavattaṃ	1955	
PA_tika-vin09_t:1955_2	sādhukaṃ uggahetabbameva. Sañcicca anuggahaṇañhi anādariyaṃ siyāti āha “apica nivāsanavattaṃ uggahetabba”nti.	1955	
PA_tika-vin09_t:1956	Parimaṇḍalasikkhāpadavaṇṇanā niṭṭhitā.	195	
PA_tika-vin09_t:1957	2. Dutiyaparimaṇḍalasikkhāpadavaṇṇanā	195	
PA_tika-vin09_t:1958_0	Paṭikkhittaṃ gihipārutanti khuddakavatthukhandhake paṭikkhittaṃ gihipārutaṃ. Idāni	1958	
PA_tika-vin09_t:1958_1	“na, bhikkhave”tiādinā saṅkhepena vuttamatthameva vitthāretvā dassetuṃ “tatthā”tiādimāha.	1958	
PA_tika-vin09_t:1958_2	Yaṃ kiñci aññathā pārutanti sambandho. Tasmāti yasmā setapaṭapārutādi gihipārutaṃ	1958	
PA_tika-vin09_t:1958_3	nāma, tasmā. Setapaṭāti etasseva vivaraṇaṃ. Aḍḍhapālakanigaṇṭhāti aḍḍhaṃ pālentīti	1958	
PA_tika-vin09_t:1958_4	aḍḍhapālakā, aḍḍhapālakā ca te nigaṇṭhā cāti aḍḍhapālakanigaṇṭhā. Te hi upari ekameva	1958	
PA_tika-vin09_t:1958_5	setavatthaṃ upakacchake pavesetvā paridahanti, heṭṭhā naggāpi aḍḍhameva pālenti.	1958	
PA_tika-vin09_t:1958_6	Paribbājakāti gihibandhanaṃ pahāya pabbajjūpagatā. Uraṃ vivaritvāti hadayamajjhaṃ	1958	
PA_tika-vin09_t:1958_7	vivaritvā. Akkhitārakāmattanti akkhimattaṃ. Ārāme vāti buddhūpaṭṭhānādikālaṃ sandhāya	1958	
PA_tika-vin09_t:1958_8	vuttaṃ. Antaraghare vāti antare gharāni ettha, etassāti vā “antaraghara”nti laddhanāme gāme.	1958	
PA_tika-vin09_t:1959	Dutiyaparimaṇḍalasikkhāpadavaṇṇanā niṭṭhitā.	195	
PA_tika-vin09_t:1960	3-4. Suppaṭicchannasikkhāpadavaṇṇanā	196	
PA_tika-vin09_t:1961_0	Suṭṭhu paṭicchannoti jattumpi urampi avivaritvā paṭicchādetabbaṭṭhāne paṭicchādanena	1961	
PA_tika-vin09_t:1961_1	paṭicchanno, na sīsapāruto. Tenāha “gaṇṭhikaṃ paṭimuñcitvā”tiādi. Tattha gaṇṭhikaṃ	1961	
PA_tika-vin09_t:1961_2	paṭimuñcitvāti gaṇṭhikaṃ pāsake paṭimuñcitvā. Antaraghare vāti gocaragāme. Ekadivasampi	1961	
PA_tika-vin09_t:1961_3	vāsūpagatassa santikaṃ yathāsukhaṃ gantuṃ vaṭṭati, ko pana vādo catuppañcāhaṃ vāsamadhiṭṭhāya	1961	
PA_tika-vin09_t:1961_4	vasitabhikkhūnaṃ santikanti gaṇṭhipade likhitaṃ.	1961	
PA_tika-vin09_t:1962	Vāsūpagatassāti rattivāsatthāya upagatassa rattibhāge vā divasabhāge vā kāyaṃ vivaritvā nisīdato anāpatti.	196	
PA_tika-vin09_t:1963	Suppaṭicchannasikkhāpadavaṇṇanā niṭṭhitā.	196	
PA_tika-vin09_t:1964	5-6. Susaṃvutasikkhāpadavaṇṇanā	196	
PA_tika-vin09_t:1965	Susaṃvutoti susaṃyato. Yathā panettha susaṃvuto nāma hoti, taṃ dassetuṃ “hatthaṃ vā”tiādi vuttaṃ.	196	
PA_tika-vin09_t:1966	Susaṃvutasikkhāpadavaṇṇanā niṭṭhitā.	196	
PA_tika-vin09_t:1967	7-8. Okkhittacakkhusikkhāpadavaṇṇanā	196	
PA_tika-vin09_t:1968_0	Kittakena pana okkhittacakkhu hotīti āha “yugamattaṃ bhūmibhāgaṃ pekkhamāno”ti. Yugayuttako	1968	
PA_tika-vin09_t:1968_1	hi danto ājāneyyo yugamattaṃ pekkhati, purato catuhatthappamāṇaṃ bhūmibhāgaṃ, imināpi	1968	
PA_tika-vin09_t:1968_2	ettakaṃ pekkhantena gantabbaṃ. Yo anādariyaṃ paṭicca taṃ taṃ disābhāgaṃ pāsādaṃ kūṭāgāraṃ	1968	
PA_tika-vin09_t:1968_3	vīthiṃ olokento gacchati, āpatti dukkaṭassa. Hatthiassādiparissayābhāvanti parissayanaṭṭhena,	1968	
PA_tika-vin09_t:1968_4	abhibhavanaṭṭhena, viheṭhanaṭṭhena vā parissayo, hatthiassādiyeva parissayo hatthiassādiparissayo,	1968	
PA_tika-vin09_t:1968_5	tassābhāvaṃ, hatthiassādi upaddavābhāvanti attho. “Yathā ca ekasmiṃ ṭhāne ṭhatvā,	1968	
PA_tika-vin09_t:1968_6	evaṃ gacchantopi parissayābhāvaṃ oloketuṃ labhatiyeva, tathā gāme pūja”nti vadanti.	1968	
PA_tika-vin09_t:1969	Okkhittacakkhusikkhāpadavaṇṇanā niṭṭhitā.	196	
PA_tika-vin09_t:1970	9-10. Ukkhittakāyasikkhāpadavaṇṇanā	197	
PA_tika-vin09_t:1971	Antoindakhīlato paṭṭhāyāti parikkhittassa gāmassa antoummārato paṭṭhāya, aparikkhittassa pana dutiyaleḍḍupātato paṭṭhāya na evaṃ gantabbaṃ.	197	
PA_tika-vin09_t:1972	Ukkhittakāyasikkhāpadavaṇṇanā niṭṭhitā.	197	
PA_tika-vin09_t:1973	11-12. Ujjagghikasikkhāpadavaṇṇanā	197	
PA_tika-vin09_t:1974	Hasanīyasmiṃ vatthusminti nimittatthe bhummaṃ, hasitabbavatthukāraṇāti attho.	197	
PA_tika-vin09_t:1975	Ujjagghikasikkhāpadavaṇṇanā niṭṭhitā.	197	
PA_tika-vin09_t:1976	13-14. Uccasaddasikkhāpadavaṇṇanā	197	
PA_tika-vin09_t:1977	Kittāvatā appasaddo hotīti āha “ayaṃ panetthā”tiādi. Saddameva suṇātīti aparibyattakkharaṃ saddamattameva suṇāti. Tenāha “kathaṃ na vavatthapetī”ti.	197	
PA_tika-vin09_t:1978	Uccasaddasikkhāpadavaṇṇanā niṭṭhitā.	197	
PA_tika-vin09_t:1979	15-20. Kāyappacālakādisikkhāpadavaṇṇanā	197	
PA_tika-vin09_t:1980_0	“Kāyādīni paggahetvā”ti etasseva vivaraṇaṃ “niccalāni ujukāni ṭhapetvā”ti gantabbañceva	1980	
PA_tika-vin09_t:1980_1	nisīditabbañcāti samena iriyāpathena gantabbañceva nisīditabbañca. Kāyappacālakādiyuttaṃ chakkaṃ.	1980	
PA_tika-vin09_t:1981	Kāyappacālakādisikkhāpadavaṇṇanā niṭṭhitā.	198	
PA_tika-vin09_t:1982	26. Pallatthikasikkhāpadavaṇṇanā	198	
PA_tika-vin09_t:1983	Dussapallatthikāyāti ettha āyogapallatthikāpi dussapallatthikāyeva.	198	
PA_tika-vin09_t:1984	Pallatthikasikkhāpadavaṇṇanā niṭṭhitā.	198	
PA_tika-vin09_t:1985	Chabbīsatisāruppasikkhāpadavaṇṇanā niṭṭhitā.	198	
PA_tika-vin09_t:1986	27. Sakkaccapaṭiggahaṇasikkhāpadavaṇṇanā	198	
PA_tika-vin09_t:1987	Satiṃ upaṭṭhāpetvāti chaḍḍetukāmo viya ahutvā piṇḍapāte satiṃ upaṭṭhāpetvā, “piṇḍapātaṃ gaṇhissāmī”ti satiṃ upaṭṭhāpetvā.	198	
PA_tika-vin09_t:1988	Sakkaccapaṭiggahaṇasikkhāpadavaṇṇanā niṭṭhitā.	198	
PA_tika-vin09_t:1989	28. Pattasaññīpaṭiggahaṇasikkhāpadavaṇṇanā	198	
PA_tika-vin09_t:1990	Upanibaddhasaññī hutvāti piṇḍapātaṃ dente anādariyaṃ paṭicca tahaṃ tahaṃ anoloketvā patte ābhogasaññī hutvā.	199	
PA_tika-vin09_t:1991	Pattasaññīpaṭiggahaṇasikkhāpadavaṇṇanā niṭṭhitā.	199	
PA_tika-vin09_t:1992	29. Samasūpakapaṭiggahaṇasikkhāpadavaṇṇanā	199	
PA_tika-vin09_t:1993_0	Samasūpakanti pamāṇayuttaṃ sūpavantaṃ katvā, bhāvanapuṃsakaniddeso cāyaṃ. Byañjanaṃ	1993	
PA_tika-vin09_t:1993_1	pana anādiyitvā atthamattameva dassetuṃ “samasūpako nāmā”tiādi vuttaṃ. Sabbāpi sūpeyyabyañjanavikatīti	1993	
PA_tika-vin09_t:1993_2	oloṇisākasūpeyyamacchamaṃsarasādikā sabbāpi sūpeyyabyañjanavikati.	1993	
PA_tika-vin09_t:1994	Samasūpakapaṭiggahaṇasikkhāpadavaṇṇanā niṭṭhitā.	199	
PA_tika-vin09_t:1995	30-32. Samatittikādisikkhāpadavaṇṇanā	199	
PA_tika-vin09_t:1996_0	Samatittikanti bhāvanapuṃsakaniddeso, samatittikaṃ katvāti attho. Evamaññesupi īdisesu	1996	
PA_tika-vin09_t:1996_1	ṭhānesu attho daṭṭhabbo. Samapuṇṇanti pattassa antomukhavaṭṭilekhāsamapuṇṇaṃ. Samabharitanti	1996	
PA_tika-vin09_t:1996_2	etthāpi eseva nayo. Tañca kho adhiṭṭhānupagapattasseva, netarassa. Tenāha “adhiṭṭhānupagapattassā”tiādi.	1996	
PA_tika-vin09_t:1996_3	Racitanti kataṃ, pakkhittaṃ pūritanti attho. Yaṃ kiñci yāvakālikanti yāgubhattaphalāphalādiṃ	1996	
PA_tika-vin09_t:1996_4	yaṃ kiñci āmisajātikaṃ. Yattha katthacīti adhiṭṭhānupago vā hotu, anadhiṭṭhānupago	1996	
PA_tika-vin09_t:1996_5	vā yattha katthaci patte. Thūpīkatānīti thūpaṃ viya katāni, adhiṭṭhānupagassa pattassa	1996	
PA_tika-vin09_t:1996_6	antomukhavaṭṭilekhaṃ atikkamitvā katānīti attho. Idañca “yāmakālikādīnī”ti imassa	1996	
PA_tika-vin09_t:1996_7	vasena vuttaṃ, “yāvakālika”nti imassa pana vasena vacanabyattayaṃ katvā “thūpīkatampi	1996	
PA_tika-vin09_t:1996_8	vaṭṭatī”ti yojetabbaṃ. Pi-saddena athūpīkatāni vaṭṭantīti ettha kathāva natthīti	1996	
PA_tika-vin09_t:1996_9	dasseti. Heṭṭhā orohatīti samantā okāsasabbhāvato cāliyamānaṃ heṭṭhā bhassati. Takkolavaṭaṃsakādayoti	1996	
PA_tika-vin09_t:1996_10	ettha matthake ṭhapitatakkolameva vaṭaṃsakasadisattā takkolavaṭaṃsakaṃ. Ādisaddena	19961	
PA_tika-vin09_t:1996_11	pupphavaṭaṃsakakaṭukaphalādivaṭaṃsakānaṃ gahaṇaṃ, na taṃ thūpīkataṃ nāma hoti pāṭekkaṃ	19961	
PA_tika-vin09_t:1996_12	bhājanattā paṇṇādīnaṃ.	19961	
PA_tika-vin09_t:1997	Samatittikādisikkhāpadavaṇṇanā niṭṭhitā.	199	
PA_tika-vin09_t:1998	33-34. Sapadānasikkhāpadavaṇṇanā	199	
PA_tika-vin09_t:1999_0	Sapadānanti ettha dānaṃ vuccati avakhaṇḍanaṃ, apetaṃ dānato apadānaṃ, anavakhaṇḍanti	1999	
PA_tika-vin09_t:1999_1	attho, saha apadānena sapadānaṃ, avakhaṇḍanavirahitaṃ, anupaṭipāṭiyāti vuttaṃ hoti.	1999	
PA_tika-vin09_t:1999_2	Tenāha “tattha tattha odhiṃ akatvā anupaṭipāṭiyā”ti.	1999	
PA_tika-vin09_t:2000	Sapadānasikkhāpadavaṇṇanā niṭṭhitā.	200	
PA_tika-vin09_t:2001	36. Odanappaṭicchādanasikkhāpadavaṇṇanā	200	
PA_tika-vin09_t:2002	Māghātasamayādīsūti ettha yasmiṃ samaye “pāṇo na hantabbo”ti rājāno bheriṃ carāpenti, ayaṃ māghātasamayo nāma. Byañjanaṃ paṭicchādetvā dentīti byañjanaṃ channaṃ katvā denti.	200	
PA_tika-vin09_t:2003	Odanappaṭicchādanasikkhāpadavaṇṇanā niṭṭhitā.	200	
PA_tika-vin09_t:2004	37. Sūpodanaviññattisikkhāpadavaṇṇanā	200	
PA_tika-vin09_t:2005_0	Ekādasameti sūpodanaviññattiyaṃ. Ettha pana yassa mukhe pakkhipitvā vippaṭisāre uppanne	2005	
PA_tika-vin09_t:2005_1	puna uggiritukāmassāpi sace sahasā pavisati, ayaṃ asañcicca paribhuñjati nāma. Yo	2005	
PA_tika-vin09_t:2005_2	pana viññattampi aviññattampi ekasmiṃ ṭhāne ṭhitaṃ sahasā anupadhāretvā gahetvā bhuñjati,	2005	
PA_tika-vin09_t:2005_3	ayaṃ asatiyā bhuñjati nāma.	2005	
PA_tika-vin09_t:2006	Sūpodanaviññattisikkhāpadavaṇṇanā niṭṭhitā.	200	
PA_tika-vin09_t:2007	38. Ujjhānasaññīsikkhāpadavaṇṇanā	200	
PA_tika-vin09_t:2008	Ujjhāyati etenāti ujjhānaṃ, cittaṃ, tasmiṃ saññā ujjhānasaññāti āha “ujjhānasaññī”tiādi. Olokentassāti paresaṃ pattaṃ olokentassa.	200	
PA_tika-vin09_t:2009	Ujjhānasaññīsikkhāpadavaṇṇanā niṭṭhitā.	200	
PA_tika-vin09_t:2010	39. Kabaḷasikkhāpadavaṇṇanā	201	
PA_tika-vin09_t:2011_0	“Mayūraṇḍaṃ atimahanta”nti vacanato mayūraṇḍappamāṇopi kabaḷo na vaṭṭati. Keci pana	2011	
PA_tika-vin09_t:2011_1	“mayūraṇḍato mahantova na vaṭṭati, na mayūraṇḍappamāṇo”tipi vadanti, taṃ na gahetabbaṃ.	2011	
PA_tika-vin09_t:2011_2	Kukkuṭaṇḍaṃ atikhuddakanti etthāpi eseva nayo, gilānassa pana atikhuddakaṃ kabaḷaṃ karotopi anāpatti.	2011	
PA_tika-vin09_t:2012	Kabaḷasikkhāpadavaṇṇanā niṭṭhitā.	201	
PA_tika-vin09_t:2013	41-42. Anāhaṭasikkhāpadavaṇṇanā	201	
PA_tika-vin09_t:2014_0	Sakalaṃ hatthanti sakalā aṅguliyo. Hatthasaddo cettha tadekadesesu aṅgulīsu daṭṭhabbo	2014	
PA_tika-vin09_t:2014_1	“hatthamuddā”tiādīsu viya. Evañca katvā sabbaggahaṇaṃ samatthitaṃ hoti. Aññathā sakalaṃ	2014	
PA_tika-vin09_t:2014_2	hatthaṃ mukhe pavesetumasakkuṇeyyattā sabbaggahaṇamasamatthitameva siyā. Samudāye	2014	
PA_tika-vin09_t:2014_3	pavattassa ca vohārassa avayavepi pavattanato ekaṅgulimpi tato ekadesampi mukhe pakkhipituṃ na vaṭṭati.	2014	
PA_tika-vin09_t:2015	Anāhaṭasikkhāpadavaṇṇanā niṭṭhitā.	201	
PA_tika-vin09_t:2016	43. Sakabaḷasikkhāpadavaṇṇanā	201	
PA_tika-vin09_t:2017	Tattake sati vaṭṭatīti tattake mukhamhi sati kathetuṃ vaṭṭati.	201	
PA_tika-vin09_t:2018	Sakabaḷasikkhāpadavaṇṇanā niṭṭhitā.	201	
PA_tika-vin09_t:2019	50-51. Capucapukārakasikkhāpadavaṇṇanā	201	
PA_tika-vin09_t:2020_0	“Capu capū”ti evaṃ saddaṃ katvāti “capu capū”ti evaṃ anukaraṇasaddaṃ katvā. “Pañcavīsatimepi	2020	
PA_tika-vin09_t:2020_1	eseva nayo”ti iminā “surusurukārakanti ‘surū surū’ti evaṃ saddaṃ katvā”ti imamatthamatidisati.	2020	
PA_tika-vin09_t:2021	Capucapukārakasikkhāpadavaṇṇanā niṭṭhitā.	202	
PA_tika-vin09_t:2022	Tiṃsabhojanappaṭisaṃyuttasikkhāpadavaṇṇanā niṭṭhitā.	202	
PA_tika-vin09_t:2023	57. Chattapāṇisikkhāpadavaṇṇanā	202	
PA_tika-vin09_t:2024_0	Yaṃ kiñci chattanti setacchattakilañjacchattapaṇṇacchattesu yaṃ kiñci chattaṃ. Yampi	2024	
PA_tika-vin09_t:2024_1	tatthajātakadaṇḍakena kataṃ ekapaṇṇacchattaṃ hoti, tampi chattameva. Yattha katthaci	2024	
PA_tika-vin09_t:2024_2	sarīrāvayaveti aṃsaūruādike yattha katthaci sarīrāvayaveti.	2024	
PA_tika-vin09_t:2025	Chattapāṇisikkhāpadavaṇṇanā niṭṭhitā.	202	
PA_tika-vin09_t:2026	60. Āvudhapāṇisikkhāpadavaṇṇanā	202	
PA_tika-vin09_t:2027_0	Sabbāpi dhanuvikatīti cāpakodaṇḍādibhedā sabbāpi dhanuvikati. Cāpoti majjhe vaṅkā	2027	
PA_tika-vin09_t:2027_1	kājadaṇḍasadisā dhanuvikati. Kodaṇḍoti vaṭṭaladaṇḍā dhanuvikati. Paṭimukkanti pavesitaṃ	2027	
PA_tika-vin09_t:2027_2	laggitaṃ. Yāva na gaṇhātīti yāva hatthena na gaṇhāti, ayameva vā pāṭho. Tāva vaṭṭatīti	2027	
PA_tika-vin09_t:2027_3	tāva dhammaṃ desetuṃ vaṭṭati.	2027	
PA_tika-vin09_t:2028	Āvudhapāṇisikkhāpadavaṇṇanā niṭṭhitā.	202	
PA_tika-vin09_t:2029	61-62. Pādukasikkhāpadavaṇṇanā	202	
PA_tika-vin09_t:2030	Kevalaṃ akkantassāti kevalaṃ pādukaṃ akkamitvā ṭhitassa. Paṭimukkassāti paṭimuñcitvā ṭhitassa. Tenāha “pavesetvā ṭhānavasenā”ti.	203	
PA_tika-vin09_t:2031	Pādukasikkhāpadavaṇṇanā niṭṭhitā.	203	
PA_tika-vin09_t:2032	63. Yānasikkhāpadavaṇṇanā	203	
PA_tika-vin09_t:2033_0	Yānagatassāti “yānaṃ nāma vayhaṃ, ratho, sakaṭaṃ, sandhamānikā, sivikā, pāṭaṅkī”ti	2033	
PA_tika-vin09_t:2033_1	vuttaṃ yānaṃ upādāya antamaso hatthasaṅghāṭamhi gatassa. Tenāha “sacepi dvīhi janehī”tiādi.	2033	
PA_tika-vin09_t:2033_2	Vayhādiketi ettha vayhanti upari maṇḍapasadisaṃ padaracchadanaṃ, sabbapāliguṇṭhimaṃ	2033	
PA_tika-vin09_t:2033_3	vā chādetvā kataṃ sakaṭavisesaṃ “vayha”nti vadanti. Ādisaddena rathādīnaṃ gahaṇaṃ.	2033	
PA_tika-vin09_t:2034	Yānasikkhāpadavaṇṇanā niṭṭhitā.	203	
PA_tika-vin09_t:2035	75. Udakeuccārasikkhāpadavaṇṇanā	203	
PA_tika-vin09_t:2036_0	Pakiṇṇakanti vomissakanayaṃ. Sacittakanti vatthuvijānanacittena, paṇṇattivijānanacittena	2036	
PA_tika-vin09_t:2036_1	ca sacittakaṃ. “Anādariyaṃ paṭiccā”ti vuttattā yasmā anādariyavaseneva āpajjitabbato	2036	
PA_tika-vin09_t:2036_2	idaṃ sabbaṃ kevalaṃ akusalameva, tañca pakatiyā vajjaṃ, sañcicca vītikkamanañca domanassikasseva	2036	
PA_tika-vin09_t:2036_3	hoti, tasmā “lokavajjaṃ akusalacittaṃ dukkhavedana”nti vuttaṃ. Sesesupi eseva nayo.	2036	
PA_tika-vin09_t:2037	Ekūnavīsatidhammadesanāpaṭisaṃyuttasikkhāpadavaṇṇanā niṭṭhitā.	203	
PA_tika-vin09_t:2038	Iti kaṅkhāvitaraṇiyā pātimokkhavaṇṇanāya	203	
PA_tika-vin09_t:2039	Vinayatthamañjūsāyaṃ līnatthappakāsaniyaṃ	203	
PA_tika-vin09_t:2040	Sekhiyavaṇṇanā niṭṭhitā.	204	
PA_tika-vin09_t:2041	Adhikaraṇasamathavaṇṇanā	204	
PA_tika-vin09_t:2042_0	Gaṇanaparicchedoti saṅkhyāparicchedo. Adhikarīyanti etthāti adhikaraṇāni. Ke adhikarīyanti?	2042	
PA_tika-vin09_t:2042_1	Samathā. Kathaṃ adhikarīyanti? Samanavasena. Tasmā te tesaṃ samanavasena pavattantīti	2042	
PA_tika-vin09_t:2042_2	āha “adhikaraṇāni samentī”tiādi. Uppannānaṃ uppannānanti uṭṭhitānaṃ uṭṭhitānaṃ. Kiñcāpi	2042	
PA_tika-vin09_t:2042_3	adhikaraṇaṭṭhena ekavidhaṃ, tathāpi vatthuvasena nānā hotīti “adhikaraṇāna”nti bahuvacanaṃ	2042	
PA_tika-vin09_t:2042_4	kataṃ. Idāni tassa nānāttaṃ dassetvā vivarituṃ “vivādādhikaraṇa”ntiādimāha. Vivādoyeva	2042	
PA_tika-vin09_t:2042_5	adhikaraṇaṃ vivādādhikaraṇaṃ. Esa nayo sesesupi. Samathatthanti samanatthaṃ.	2042	
PA_tika-vin09_t:2043_0	Adhikaraṇassa sammukhā vinayanato sammukhāvinayo. Dabbamallaputtattherasadisassa	2043	
PA_tika-vin09_t:2043_1	sativepullappattassa khīṇāsavasseva dātabbo vinayo sativinayo. Sammūḷhassa gaggabhikkhusadisassa	2043	
PA_tika-vin09_t:2043_2	ummattakassa dātabbo vinayo amūḷhavinayo. Paṭiññātena karaṇabhūtena karaṇaṃ paṭiññātakaraṇaṃ.	2043	
PA_tika-vin09_t:2043_3	Atha vā paṭiññāte āpannabhāvādike karaṇaṃ kiriyā, “āyatiṃ saṃvareyyāsī”ti parivāsadānādivasena	2043	
PA_tika-vin09_t:2043_4	ca pavattaṃ vacīkammaṃ paṭiññātakaraṇaṃ. Yassā kiriyāya dhammavādino bahutarā, esā	2043	
PA_tika-vin09_t:2043_5	yebhuyyasikā nāma. Yo pāpussannatāya pāpiyo, puggalo, tassa upavāḷabhikkhusadisassa	2043	
PA_tika-vin09_t:2043_6	kattabbato tassapāpiyasikā, aluttasamāsoyaṃ. Tiṇavatthārakasadisattā tiṇavatthārako.	2043	
PA_tika-vin09_t:2043_7	Yathā hi gūthaṃ vā muttaṃ vā ghaṭṭiyamānaṃ duggandhatāya bādhati, tiṇehi avattharitvā	2043	
PA_tika-vin09_t:2043_8	suppaṭicchāditassa panassa gandho na bādhati, evameva yaṃ adhikaraṇaṃ mūlānumūlaṃ	2043	
PA_tika-vin09_t:2043_9	gantvā vūpasamiyamānaṃ kakkhaḷattāya vāḷattāya bhedāya saṃvattati, taṃ iminā kammena	2043	
PA_tika-vin09_t:2043_10	vūpasantaṃ gūthaṃ viya tiṇavatthārakena paṭicchannaṃ suvūpasantaṃ hoti. Tena vuttaṃ	20431	
PA_tika-vin09_t:2043_11	“tiṇavatthārakasadisattā tiṇavatthārako”ti.	20431	
PA_tika-vin09_t:2044_0	Tatrāti tesu sattasu adhikaraṇasamathesu. “Aṭṭhārasahi vatthūhī”ti lakkhaṇavacanametaṃ	2044	
PA_tika-vin09_t:2044_1	“yadi me byādhikā bhaveyyuṃ, dātabbamidamosadha”ntiādinā viya. Tasmā tesu aññatarena	2044	
PA_tika-vin09_t:2044_2	vivadantā aṭṭhārasahi vatthūhi vivadantīti vuccati. Vivādoti vipaccanīkavādo. Upavadanāti	2044	
PA_tika-vin09_t:2044_3	akkoso. Codanāti anuyogo. Dveti thullaccayadubbhāsitāpattiyo dve. Catunnaṃ kammānaṃ	2044	
PA_tika-vin09_t:2044_4	karaṇanti catunnaṃ kammānaṃ antare yassa kassaci kammassa karaṇaṃ.	2044	
PA_tika-vin09_t:2045_0	Evaṃ adhikaraṇāni dassetvā idāni tesu idaṃ adhikaraṇaṃ ettakehi samathehi sammatīti	2045	
PA_tika-vin09_t:2045_1	dassetuṃ “tatthā”tiādi vuttaṃ. Yasmiṃ vihāre uppannaṃ, tasmiṃyeva vā sammatīti sambandho.	2045	
PA_tika-vin09_t:2045_2	Evaṃ sesesupi. Tattha yasmiṃ vihāre uppannanti “yasmiṃ vihāre mayhaṃ iminā patto	2045	
PA_tika-vin09_t:2045_3	gahito, cīvaraṃ gahita”ntiādinā nayena pattacīvarādīnaṃ atthāya vivādādhikaraṇaṃ	2045	
PA_tika-vin09_t:2045_4	uppannaṃ hoti. Tasmiṃyeva vā sammatīti tasmiṃ vihāreyeva āvāsikehi sannipatitvā “alaṃ,	2045	
PA_tika-vin09_t:2045_5	āvuso”ti atthapaccatthike saññāpetvā pāḷimuttakavinicchayeneva vūpasamentehi sammati.	2045	
PA_tika-vin09_t:2045_6	Sace pana taṃ adhikaraṇaṃ nevāsikā vūpasametuṃ na sakkonti, athañño vinayadharo āgantvā	2045	
PA_tika-vin09_t:2045_7	“kiṃ, āvuso, imasmiṃ vihāre uposatho vā pavāraṇā vā ṭhitā”ti pucchati, tehi ca tasmiṃ	2045	
PA_tika-vin09_t:2045_8	kāraṇe kathite taṃ adhikaraṇaṃ khandhakato ca parivārato ca suttena vinicchinitvā	2045	
PA_tika-vin09_t:2045_9	vūpasameti. Evampi etasmiṃyeva sammatīti daṭṭhabbaṃ.	2045	
PA_tika-vin09_t:2046_0	Aññattha vūpasametuṃ gacchantānaṃ antarāmagge vā sammatīti “na mayaṃ etassa vinicchaye	2046	
PA_tika-vin09_t:2046_1	tiṭṭhāma, nāyaṃ vinaye kusalo, amukasmiṃ nāma gāme vinayadharā therā vasanti, tattha	2046	
PA_tika-vin09_t:2046_2	gantvā vinicchinissāmā”ti gacchantānaṃ antarāmagge vā kāraṇaṃ sallakkhetvā aññamaññaṃ	2046	
PA_tika-vin09_t:2046_3	saññāpentehi, aññehi vā te bhikkhū nijjhāpentehi sammati. Na heva kho pana aññamaññasaññattiyā	2046	
PA_tika-vin09_t:2046_4	vā sabhāgabhikkhunijjhāpanena vā vūpasantaṃ hoti, apica kho paṭipathaṃ āgacchanto	2046	
PA_tika-vin09_t:2046_5	eko vinayadharo disvā “katthāvuso, gacchathā”ti pucchitvā “amukaṃ nāma gāmaṃ iminā	2046	
PA_tika-vin09_t:2046_6	nāma karaṇenā”ti vutte “alaṃ, āvuso, kiṃ tattha gatenā”ti tattheva dhammena vinayena	2046	
PA_tika-vin09_t:2046_7	taṃ adhikaraṇaṃ vūpasameti. Evampi antarāmagge vūpasammati nāma.	2046	
PA_tika-vin09_t:2047_0	Yattha gantvā saṅghassa niyyātitaṃ, tattha saṅghena vāti sace pana “alaṃ, āvuso,	2047	
PA_tika-vin09_t:2047_1	kiṃ tattha gatenā”ti vuccamānāpi “mayaṃ tattheva gantvā vinicchayaṃ pāpessāmā”ti	2047	
PA_tika-vin09_t:2047_2	vinayadharassa vacanaṃ anādiyitvā yattha gantvā sabhāgabhikkhusaṅghassa adhikaraṇaṃ	2047	
PA_tika-vin09_t:2047_3	niyyātitaṃ, tattha saṅghena “alaṃ, āvuso, saṅghasannipātaṃ nāma garuka”nti tattheva	2047	
PA_tika-vin09_t:2047_4	nisīditvā vinicchitaṃ sammati. Na heva kho pana sabhāgabhikkhūnaṃ saññattiyā vūpasantaṃ	2047	
PA_tika-vin09_t:2047_5	hoti, apica kho saṅghaṃ sannipātetvā ārocitaṃ saṅghamajjhe vinayadharā vūpasamenti.	2047	
PA_tika-vin09_t:2047_6	Evampi tattha saṅghena vinicchitaṃ sammati nāma.	2047	
PA_tika-vin09_t:2048_0	Ubbāhikāya sammatapuggalehi vā vinicchitanti apaloketvā vā khandhake vuttāya vā ñattidutiyakammavācāya	2048	
PA_tika-vin09_t:2048_1	sammatehi puggalehi visuṃ vā nisīditvā, tassāyeva vā parisāya “aññena na kiñci kathetabba”nti	2048	
PA_tika-vin09_t:2048_2	sāvetvā vinicchitaṃ. Ayanti ayaṃ yathāvuttā catubbidhā sammukhatā.	2048	
PA_tika-vin09_t:2049_0	Kārakasaṅghassāti vūpasametuṃ sannipatitassa kārakasaṅghassa. Saṅghasāmaggivasena	2049	
PA_tika-vin09_t:2049_1	sammukhībhāvoti “yāvatikā bhikkhū kammappattā, te āgatā honti, chandārahānaṃ chando	2049	
PA_tika-vin09_t:2049_2	āhaṭo hoti, sammukhībhūtā na paṭikkosantī”ti evaṃ vuttasaṅghasāmaggivasena sammukhībhāvo,	2049	
PA_tika-vin09_t:2049_3	etena yathā tathā padhānakārakapuggalānaṃ sammukhatāmattaṃ saṅghasammukhatā nāma	2049	
PA_tika-vin09_t:2049_4	na hotīti dasseti. Bhūtatāti tacchatā. Saccapariyāyo hi idha dhammasaddo “dhammavādī”tiādīsu	2049	
PA_tika-vin09_t:2049_5	viya. Vineti etenāti vinayo, tassa tassa adhikaraṇassa vūpasamanāya bhagavatā vuttavidhi,	2049	
PA_tika-vin09_t:2049_6	tassa vinayassa sammukhatā vinayasammukhatā. Tenāha “yathā taṃ…pe… vinayasammukhatā”ti.	2049	
PA_tika-vin09_t:2049_7	Yenāti yena puggalena. Atthapaccatthikānanti vivādavatthusaṅkhāte atthe paccatthikānaṃ.	2049	
PA_tika-vin09_t:2049_8	Saṅghasammukhatā parihāyati sammatapuggaleheva vūpasamanato.	2049	
PA_tika-vin09_t:2050_0	Nanti vivādādhikaraṇaṃ. Pañcaṅgasamannāgatanti “na chandāgatiṃ gacchati, na dosāgatiṃ	2050	
PA_tika-vin09_t:2050_1	gacchati, na mohāgatiṃ gacchati, na bhayāgatiṃ gacchati, gahitāgahitaṃ jānātī”ti	2050	
PA_tika-vin09_t:2050_2	vuttehi pañcahaṅgehi samannāgataṃ. Gūḷhakavivaṭakasakaṇṇajappakesu tīsu salākaggāhesūti	2050	
PA_tika-vin09_t:2050_3	“anujānāmi, bhikkhave, tesaṃ bhikkhūnaṃ saññattiyā tayo salākaggāhake gūḷhakaṃ, vivaṭakaṃ,	2050	
PA_tika-vin09_t:2050_4	sakaṇṇajappaka”nti samathakkhandhake vuttesu tīsu salākaggāhesu. Salākaṃ gāhetvāti	2050	
PA_tika-vin09_t:2050_5	dhammavādīnañca adhammavādīnañca salākāyo nimittasaññaṃ āropetvā cīvarabhoge katvā	2050	
PA_tika-vin09_t:2050_6	samathakkhandhake vuttanayena gāhāpetvā. Evañhi tattha vuttaṃ –	2050	
PA_tika-vin09_t:2051_0	“Kathañca, bhikkhave, gūḷhako salākaggāho hoti? Tena salākaggāhāpakena bhikkhunā	2051	
PA_tika-vin09_t:2051_1	salākāyo vaṇṇāvaṇṇāyo katvā ekameko bhikkhu upasaṅkamitvā evamassa vacanīyo ‘ayaṃ	2051	
PA_tika-vin09_t:2051_2	evaṃvādissa salākā, ayaṃ evaṃvādissa salākā, yaṃ icchasi, taṃ gaṇhāhī’ti. Gahite	2051	
PA_tika-vin09_t:2051_3	vattabbo ‘mā ca kassaci dassehī’ti. Sace jānāti ‘adhammavādī bahutarā’ti, ‘duggaho’ti	2051	
PA_tika-vin09_t:2051_4	paccukkaḍḍhitabbaṃ. Sace jānāti ‘dhammavādī bahutarā’ti, ‘suggaho’ti sāvetabbaṃ.	2051	
PA_tika-vin09_t:2051_5	Evaṃ kho, bhikkhave, gūḷhako salākaggāho hoti.	2051	
PA_tika-vin09_t:2052	“Kathañca, bhikkhave, vivaṭako salākaggāho hoti? Sace jānāti ‘dhammavādī bahutarā’ti, vissaṭṭheneva vivaṭena gāhetabbo. Evaṃ kho, bhikkhave, vivaṭako salākaggāho hoti.	205	
PA_tika-vin09_t:2053_0	“Kathañca, bhikkhave, sakaṇṇajappako salākaggāho hoti? Tena salākaggāhāpakena bhikkhunā	2053	
PA_tika-vin09_t:2053_1	ekamekassa bhikkhuno upakaṇṇake ārocetabbaṃ ‘ayaṃ evaṃvādissa salākā, ayaṃ evavādissa	2053	
PA_tika-vin09_t:2053_2	salākā, yaṃ icchasi, taṃ gaṇhāhī’ti. Gahite vattabbo ‘mā ca kassaci ārocehī’ti. Sace	2053	
PA_tika-vin09_t:2053_3	jānāti ‘adhammavādī bahutarā’ti, ‘duggaho’ti paccukkaḍḍhitabbaṃ. Sace jānāti ‘dhammavādī	2053	
PA_tika-vin09_t:2053_4	bahutarā’ti, ‘suggaho’ti sāvetabbaṃ. Evaṃ kho, bhikkhave, sakaṇṇajappako salākaggāho hotī”ti.	2053	
PA_tika-vin09_t:2054_0	Ettha ca alajjussannāya parisāya gūḷhako salākaggāho kātabbo, lajjussannāya vivaṭako,	2054	
PA_tika-vin09_t:2054_1	bālussannāya sakaṇṇajappakoti veditabbo. Dhammavādīnaṃ yebhuyyatāyāti dhammavādīnaṃ	2054	
PA_tika-vin09_t:2054_2	ekenapi adhikatāya, ko pana vādo dvīhi tīhi.	2054	
PA_tika-vin09_t:2055_0	“Catūhi samathehi sammatī”ti idaṃ sabbasaṅgāhakavasena vuttaṃ, tattha pana dvīhi	2055	
PA_tika-vin09_t:2055_1	eva vūpasamanaṃ daṭṭhabbaṃ. Evaṃ vinicchitanti sace āpatti natthi, ubho khamāpetvā,	2055	
PA_tika-vin09_t:2055_2	atha atthi, āpattiṃ dassetvā ropanavasena vinicchitaṃ. Paṭikammaṃ pana āpattādhikaraṇasamathe	2055	
PA_tika-vin09_t:2055_3	parato āgamissatīti. Na samaṇasāruppaṃ assāmaṇakaṃ, samaṇehi akattabbaṃ, tasmiṃ.	2055	
PA_tika-vin09_t:2055_4	Ajjhācāre vītikkame sati.	2055	
PA_tika-vin09_t:2056_0	Pārājikasāmantena vāti dukkaṭena vā thullaccayena vā. Methunadhamme hi pārājikasāmantā	2056	
PA_tika-vin09_t:2056_1	nāma dukkaṭaṃ hoti, adinnādānādīsu thullaccayaṃ. Paṭicaratoti paṭicchādentassa. Acchinnamūlo	2056	
PA_tika-vin09_t:2056_2	bhavissatīti pārājikaṃ anāpanno bhavissati, sīlavā bhavissatīti vuttaṃ hoti. Sammā	2056	
PA_tika-vin09_t:2056_3	vattitvāti vattaṃ pūretvā. Osāraṇaṃ labhissatīti kammappaṭippassaddhiṃ labhissati.	2056	
PA_tika-vin09_t:2057	Tassāti āpattādhikaraṇassa. Sammukhāvinayeneva vūpasamo natthi paṭiññāya, tathārūpāya khantiyā vā vinā avūpasamanato. Yā pana paṭiññāti sambandho.	205	
PA_tika-vin09_t:2058_0	Etthāti āpattidesanāyaṃ. Siyāti avassaṃ. Kakkhaḷattāya vāḷattāyāti kakkhaḷabhāvāya	2058	
PA_tika-vin09_t:2058_1	ceva vāḷabhāvāya ca. Thullavajjanti pārājikañceva saṅghādisesañca. Gihippaṭisaṃyuttanti	2058	
PA_tika-vin09_t:2058_2	gihīnaṃ hīnena khuṃsanavambhanadhammikappaṭissavesu āpannaṃ āpattiṃ.	2058	
PA_tika-vin09_t:2059_0	Yathānurūpanti “dvīhi samathehi, tīhi, catūhi, ekenā”ti evaṃ vuttanayeneva yathānurūpaṃ.	2059	
PA_tika-vin09_t:2059_1	Etthāti imasmiṃ samathādhikāre. Vinicchayanayoti vinicchayanayamattaṃ. Tenāha “vitthāro	2059	
PA_tika-vin09_t:2059_2	panā”tiādi. Assāti vitthārassa. Samantapāsādikāyaṃ vuttoti samantapāsādikāya nāma	2059	
PA_tika-vin09_t:2059_3	vinayaṭṭhakathāyaṃ vutto. Tasmā tattha vuttanayeneva veditabboti adhippāyo.	2059	
PA_tika-vin09_t:2060	Ettakanti etaṃparamaṃ, na ito bhiyyo.	206	
PA_tika-vin09_t:2061	Adhikaraṇasamathavaṇṇanā niṭṭhitā.	206	
PA_tika-vin09_t:2062	Iti kaṅkhāvitaraṇiyā pātimokkhavaṇṇanāya	206	
PA_tika-vin09_t:2063	Vinayatthamañjūsāyaṃ līnatthappakāsaniyaṃ	206	
PA_tika-vin09_t:2064	Bhikkhupātimokkhavaṇṇanā niṭṭhitā.	206	
PA_tika-vin09_t:2065	Namo tassa bhagavato arahato sammāsambuddhassa	206	
PA_tika-vin09_t:2066	Bhikkhunīpātimokkhavaṇṇanā	206	
PA_tika-vin09_t:2067	Pārājikakaṇḍaṃ	206	
PA_tika-vin09_t:2068	Nātho bhikkhunīnaṃ hitatthāya yaṃ pātimokkhaṃ pakāsayīti sambandho. Tattha pakāsayīti desayi, paññāpayīti attho.	206	
PA_tika-vin09_t:2069	Sādhāraṇapārājikaṃ	206	
PA_tika-vin09_t:2070	1. Methunadhammasikkhāpadavaṇṇanā	207	
PA_tika-vin09_t:2071_0	Abhilāpamattanti vacanamattaṃ, na atthoti adhippāyo. Liṅgabhedamattanti purisaliṅgaṃ	2071	
PA_tika-vin09_t:2071_1	itthiliṅganti visesamattaṃ. Visesoti nānāttaṃ. Chandena cevāti pemena ceva, sinehena	2071	
PA_tika-vin09_t:2071_2	cevāti attho. Ruciyā cāti icchāya ca. Padhaṃsitāyāti dūsitāya. Paripuṇṇā upasampadā	2071	
PA_tika-vin09_t:2071_3	yassā sā paripuṇṇūpasampadā, ubhatosaṅghena upasampannāti attho.	2071	
PA_tika-vin09_t:2072	Methunadhammasikkhāpadavaṇṇanā niṭṭhitā.	207	
PA_tika-vin09_t:2073	Asādhāraṇapārājikaṃ	207	
PA_tika-vin09_t:2074	5. Ubbhajāṇumaṇḍalasikkhāpadavaṇṇanā	207	
PA_tika-vin09_t:2075	Ubbhakapparanti dutiyamahāsandhito uddhaṃ. Ito cito ca sañcaraṇanti hatthassa vā kāyassa vā tiriyaṃ ito cito ca sañcaraṇaṃ.	207	
PA_tika-vin09_t:2076_0	Ekatoavassuteti bhikkhuniyā avassave, bhikkhuniyā kāyasaṃsaggarāgena avassutabhāve	2076	
PA_tika-vin09_t:2076_1	satīti attho. Bhikkhuniyā vaseneva ca ekatoavassutabhāvo gahetabbo. Vuttañhetaṃ samantapāsādikāyaṃ –	2076	
PA_tika-vin09_t:2077	“Ekatoavassuteti ettha kiñcāpi ‘ekato’ti avisesena vuttaṃ, tathāpi bhikkhuniyā eva avassute sati ayaṃ āpattibhedo vuttoti veditabbo”ti.	207	
PA_tika-vin09_t:2078_0	Purisassa kāyanti purisassa yaṃ kañci kāyaṃ. Ubhatoavassutepīti bhikkhuniyā ceva	2078	
PA_tika-vin09_t:2078_1	purisassa ca kāyasaṃsaggarāgena avassutabhāve satipi. Kāyenāti yathāparicchinnena	2078	
PA_tika-vin09_t:2078_2	attano kāyena. Kāyappaṭibaddhanti purisassa kāyappaṭibaddhaṃ. Avasesakāyena vāti	2078	
PA_tika-vin09_t:2078_3	yathāparicchinnakāyato avasesena kāyena, ubbhakkhakaadhojāṇumaṇḍalaadhokapparasaṅkhātena	2078	
PA_tika-vin09_t:2078_4	kāyenāti vuttaṃ hoti. Tassa kāyanti avassutassa tassa purisassa yaṃ kañci kāyaṃ.	2078	
PA_tika-vin09_t:2078_5	Yathā cettha sayaṃ āmasantiyā thullaccayaṃ, evaṃ tassa āmasanaṃ sādiyantiyāpīti daṭṭhabbaṃ.	2078	
PA_tika-vin09_t:2078_6	Purisassa kāyasaṃsaggarāgo natthīti purisassa methunarāgo, gehasitapemaṃ, suddhacittaṃ	2078	
PA_tika-vin09_t:2078_7	vā. Avaseseti pārājikakhettato avasese. Kāyappaṭibaddhena kāyappaṭibaddhādibhedeti	2078	
PA_tika-vin09_t:2078_8	“kāyappaṭibaddhena kāyappaṭibaddhaṃ āmasati, āpatti dukkaṭassā”tiādike sabbavāre.	2078	
PA_tika-vin09_t:2078_9	“Asañciccā”tiādīsu virajjhitvā vā āmasantiyā, aññavihitāya vā, “ayaṃ puriso”ti vā	2078	
PA_tika-vin09_t:2078_10	“itthī”ti vā ajānantiyā vā, tena phuṭṭhāyapi taṃ phassaṃ assādayantiyā vā āmasanepi sati anāpatti.	20781	
PA_tika-vin09_t:2079	Ubbhajāṇumaṇḍalasikkhāpadavaṇṇanā niṭṭhitā.	207	
PA_tika-vin09_t:2080	6. Vajjappaṭicchādikāsikkhāpadavaṇṇanā	208	
PA_tika-vin09_t:2081_0	Pārājikaṃ dhammaṃ ajjhāpannanti bhikkhūhi sādhāraṇānaṃ catunnaṃ, asādhāraṇānaṃ catunnañcāti	2081	
PA_tika-vin09_t:2081_1	aṭṭhannamaññataraṃ ajjhāpannaṃ. Idañca pārājikaṃ pacchā paññattaṃ, saṅgītikārakācariyehi	2081	
PA_tika-vin09_t:2081_2	pana purimena saddhiṃ yugaḷaṃ katvā imasmiṃ okāse ṭhapitanti veditabbaṃ. “Aṭṭhannaṃ	2081	
PA_tika-vin09_t:2081_3	pārājikānaṃ aññatara”nti vacanato pana vajjappaṭicchādikaṃ yā paṭicchādeti, sāpi	2081	
PA_tika-vin09_t:2081_4	vajjappaṭicchādikā evāti daṭṭhabbaṃ. Kiñcāpi vajjappaṭicchādanaṃ pemavasena hoti,	2081	
PA_tika-vin09_t:2081_5	tathāpi sikkhāpadavītikkamacittaṃ domanassameva hotīti katvā dukkhavedanaṃ hotīti	2081	
PA_tika-vin09_t:2081_6	“tatra hi pācittiyaṃ…pe… sesaṃ tādisamevā”ti vuttaṃ.	2081	
PA_tika-vin09_t:2082	Vajjappaṭicchādikāsikkhāpadavaṇṇanā niṭṭhitā.	208	
PA_tika-vin09_t:2083	7. Ukkhittānuvattikāsikkhāpadavaṇṇanā	208	
PA_tika-vin09_t:2084_0	Satthusāsanenāti ñattisampadāya ceva anussāvanasampadāya ca. Idha pana codanāsāraṇāpubbakameva	2084	
PA_tika-vin09_t:2084_1	ñattianussāvanaṃ satthusāsananti āha “idhāpī”tiādi. Karaṇanti ñattiṭṭhapanañceva	2084	
PA_tika-vin09_t:2084_2	anussāvanāvacanañca. Anādaranti puggale ceva dhamme ca ādaravirahitaṃ. Tenāha “yenā”tiādi.	2084	
PA_tika-vin09_t:2084_3	Tattha pariyāpannagaṇe vāti tasmiṃ saṅghe pariyāpanne sambahulapuggalasaṅkhāte gaṇe	2084	
PA_tika-vin09_t:2084_4	vā. “Sammāvattanāya avattamānanti attho”ti iminā adhippāyattho vutto. Ekakammādiketi	2084	
PA_tika-vin09_t:2084_5	ekakammaekuddesasamasikkhātāya. Saha ayanabhāvenāti saha vattanabhāvena. Samāno saṃvāso	2084	
PA_tika-vin09_t:2084_6	etesanti samānasaṃvāsakā.	2084	
PA_tika-vin09_t:2085_0	Idāni yena saṃvāsena te “samānasaṃvāsakā”ti vuttā, so saṃvāso tassa ukkhittakassa	2085	
PA_tika-vin09_t:2085_1	tehi saddhiṃ natthi, yehi ca saddhiṃ tassa so saṃvāso natthi, na tena te bhikkhū	2085	
PA_tika-vin09_t:2085_2	attano sahāyā katā honti, tasmā so akatasahāyo nāmāti imamatthaṃ dassetuṃ “yassa	2085	
PA_tika-vin09_t:2085_3	panā”tiādi vuttaṃ. Evaṃ padavaṇṇanaṃ katvā idāni atthamattaṃ dassetuṃ “samānasaṃvāsakabhāvaṃ	2085	
PA_tika-vin09_t:2085_4	anupagatanti attho”ti vuttaṃ. Kiṃ taṃ anuvattananti kassaci āsaṅkā siyāti taṃ sarūpato	2085	
PA_tika-vin09_t:2085_5	dassento “yaṃdiṭṭhiko so hotī”tiādimāha. Tattha soti yo ukkhittako, so.	2085	
PA_tika-vin09_t:2086	Ukkhittānuvattikāsikkhāpadavaṇṇanā niṭṭhitā.	208	
PA_tika-vin09_t:2087	8. Aṭṭhavatthukāsikkhāpadavaṇṇanā	208	
PA_tika-vin09_t:2088_0	Lokassādamittasanthavavasenāti lokassādasaṅkhātassa mittasanthavassa vasena. Kiṃ	2088	
PA_tika-vin09_t:2088_1	tanti āha “kāyasaṃsaggarāgenā”ti. Kāyasaṃsaggarāgeneva tintā idha avassutā nāma,	2088	
PA_tika-vin09_t:2088_2	na methunarāgenāti. Kathametaṃ viññāyatīti āha “ayameva hī”tiādi. Kiṃ panettha kāraṇanti	2088	
PA_tika-vin09_t:2088_3	āha “samantapāsādikāyaṃ panassa vicāraṇā katā”ti. Tatthāyaṃ vicāraṇā – ettha ca asaddhammoti	2088	
PA_tika-vin09_t:2088_4	kāyasaṃsaggova veditabbo, na methunadhammo. Na hi methunassa sāmantā thullaccayaṃ	2088	
PA_tika-vin09_t:2088_5	hoti. “Viññū paṭibalo kāyasaṃsaggaṃ samāpajjitu”nti vacanampi cettha sādhakanti.	2088	
PA_tika-vin09_t:2088_6	Yaṃ yena kataṃ, taṃ tasseva hotīti. Purisapuggalassāti sāmivacananti dassetuṃ “yaṃ	2088	
PA_tika-vin09_t:2088_7	purisapuggalenā”tiādi vuttaṃ. Tattha hatthoti attano hattho. Na kevalañcettha hatthaggahaṇanti	2088	
PA_tika-vin09_t:2088_8	“hattho nāma kapparaṃ upādāya yāva agganakhā”ti vuttassa hatthasseva gahaṇaṃ, atha	2088	
PA_tika-vin09_t:2088_9	kho tassa ca aññassapi apārājikakhettassa gahaṇaṃ ekajjhaṃ katvā “hatthaggahaṇa”nti	2088	
PA_tika-vin09_t:2088_10	vuttaṃ. Tathā saṅghāṭikaṇṇaggahaṇanti na kevalaṃ saṅghāṭikaṇṇasseva gahaṇaṃ, atha	20881	
PA_tika-vin09_t:2088_11	kho tassa ca aññassapi yassa kassaci cīvarappadesassa gahaṇaṃ vuttanti dassetuṃ “ettha	20881	
PA_tika-vin09_t:2088_12	ca yassa kassacī”tiādi vuttaṃ. Itthannāmaṃ ṭhānanti evaṃnāmakaṃ ṭhānaṃ. “Paṭipāṭiyā	20881	
PA_tika-vin09_t:2088_13	vā uppaṭipāṭiyā vā pūretvā”ti idaṃ nidassanamattaṃ. Tasmā paṭipāṭiyā vā uppaṭipāṭiyā	20881	
PA_tika-vin09_t:2088_14	vā ekantarikāya vā yena tena nayena pūretvāti attho.	20881	
PA_tika-vin09_t:2089_0	Tā āpattiyoti tā āpannā āpattiyo. Yathā cekekasmiṃ vatthusmiṃ evaṃ visuṃ visuṃ sattasu	2089	
PA_tika-vin09_t:2089_1	vatthūsu satakkhattumpi vītikkantesu tā āpattiyo desetvā muccati. Gaṇanūpikāti desitagaṇanaṃ	2089	
PA_tika-vin09_t:2089_2	upagacchati. Dhuranikkhepaṃ katvāti “aññaṃ vatthuṃ āpajjissāmī”ti ussāhaṃ ṭhapetvā.	2089	
PA_tika-vin09_t:2090	Aṭṭhavatthukāsikkhāpadavaṇṇanā niṭṭhitā.	209	
PA_tika-vin09_t:2091	Iti kaṅkhāvitaraṇiyā pātimokkhavaṇṇanāya	209	
PA_tika-vin09_t:2092	Vinayatthamañjūsāyaṃ līnatthappakāsaniyaṃ	209	
PA_tika-vin09_t:2093	Bhikkhunipātimokkhe pārājikavaṇṇanā niṭṭhitā.	209	
PA_tika-vin09_t:2094	Saṅghādisesakaṇḍaṃ	209	
PA_tika-vin09_t:2095	1. Ussayavādikāsikkhāpadavaṇṇanā	209	
PA_tika-vin09_t:2096_0	Mānussayavasena kodhūssayavasenāti bāhullanayena vuttaṃ. Teneva vakkhati “ticittaṃ	2096	
PA_tika-vin09_t:2096_1	tivedana”nti. Aḍḍakaraṇatthāyāti ettha aḍḍoti vohārikavinicchayo vuccati. Yaṃ pabbajitā	2096	
PA_tika-vin09_t:2096_2	“adhikaraṇa”ntipi vadanti, tassa karaṇatthāya vohārikavinicchayatthāyāti vuttaṃ hoti.	2096	
PA_tika-vin09_t:2096_3	Vītikkamakkhaṇeyevāti vatthujjhācārakkhaṇeyeva, na tatiyāya samanubhāsanāyāti adhippāyo.	2096	
PA_tika-vin09_t:2096_4	Bhikkhuniṃ saṅghato nissāretīti āpannaṃ bhikkhuniṃ bhikkhunisaṅghamhā nissāreti.	2096	
PA_tika-vin09_t:2096_5	Hetumhi cāyaṃ kattuvohāro “nissāraṇahetubhūtadhammo ‘nissāraṇīyo’ti vutto”ti katvā.	2096	
PA_tika-vin09_t:2097_0	Yattha ṭhitāyāti upassayabhikkhācāramaggādīsu yasmiṃ ṭhāne ṭhitāya. Tato paṭṭhāya	2097	
PA_tika-vin09_t:2097_1	gacchantiyāti tato paṭṭhāya vohārikānaṃ santikaṃ gacchantiyā. Dutiyeti dutiyārocane.	2097	
PA_tika-vin09_t:2097_2	Tenāti upāsakena. Evaṃ vuttāyāti “mama ca tava ca kathaṃ tvaṃyeva ārocehī”ti vuttāya.	2097	
PA_tika-vin09_t:2097_3	Aññena kathāpetīti kappiyakārakena kathāpeti. Yathā vā tathā vā hi ārociyamāneti	2097	
PA_tika-vin09_t:2097_4	kappiyakārako vā bhikkhuniyā kathaṃ paṭhamaṃ ārocetu, itaro vā attano kathaṃ. Kappiyakārako	2097	
PA_tika-vin09_t:2097_5	vā ubhinnampi kathaṃ, itaro vā ubhinnampi kathaṃ ārocetūti evaṃ yathā tathā ārociyamāne.	2097	
PA_tika-vin09_t:2097_6	Ubhinnampi pana kathaṃ sutvāti yathā tathā vā ārocitaṃ pana ubhinnampi kathaṃ sutvā.	2097	
PA_tika-vin09_t:2098_0	Ākaḍḍhiyamānā gacchatīti vuccamānā vohārikānaṃ santikaṃ gacchati, imassa “tassā anāpattī”ti	2098	
PA_tika-vin09_t:2098_1	iminā sambandho. Evaṃ sesesupi. Rakkhaṃ yācatīti dhammikaṃ rakkhaṃ yācati. Idāni	2098	
PA_tika-vin09_t:2098_2	yathā yācitā rakkhā dhammikā hoti, taṃ dassetuṃ “upassaye aññehi kataṃ anācāraṃ anodissa	2098	
PA_tika-vin09_t:2098_3	ācikkhantī”ti vuttaṃ. Tattha atītaṃ ārabbha atthi odissa ācikkhanā, atthi anodissa	2098	
PA_tika-vin09_t:2098_4	ācikkhanā, anāgataṃ ārabbhāpi atthi odissa ācikkhanā, atthi anodissa ācikkhanā.	2098	
PA_tika-vin09_t:2099_0	Kathaṃ atītaṃ ārabbha odissa ācikkhanā hoti? Bhikkhunupassaye gāmadārakā, dhuttādayo	2099	
PA_tika-vin09_t:2099_1	vā ye keci anācāraṃ vā ācaranti, rukkhaṃ vā chindanti, phalāphalaṃ vā haranti, parikkhāre	2099	
PA_tika-vin09_t:2099_2	vā acchindanti. Bhikkhunī vohārike upasaṅkamitvā “amhākaṃ upassaye idaṃ nāma kata”nti	2099	
PA_tika-vin09_t:2099_3	vadati. “Kenā”ti vutte “asukena ca asukena cā”ti ācikkhati. Evaṃ atītaṃ ārabbha odissa	2099	
PA_tika-vin09_t:2099_4	ācikkhanā hoti, sā na vaṭṭati. Tañce sutvā te vohārikā tesaṃ daṇḍaṃ karonti, sabbaṃ	2099	
PA_tika-vin09_t:2099_5	bhikkhuniyā gīvā hoti. “Daṇḍaṃ gaṇhissantī”ti adhippāyepi sati gīvāyeva hoti. Sace	2099	
PA_tika-vin09_t:2099_6	pana tassa “daṇḍaṃ gaṇhathā”ti vadati, pañcamāsakamatte gahite pārājikaṃ hoti.	2099	
PA_tika-vin09_t:2100_0	Tehi “kenā”ti vutte pana “asukenā’ti vattuṃ amhākaṃ na vaṭṭati, tumheyeva jānissatha.	2100	
PA_tika-vin09_t:2100_1	Kevalañhi mayaṃ rakkhaṃ yācāma, taṃ no detha, avahaṭabhaṇḍampi āharāpethā”ti vattabbaṃ.	2100	
PA_tika-vin09_t:2100_2	Evaṃ anodissa ācikkhanā hoti, sā vaṭṭati. Evaṃ vutte sacepi te vohārikā te kārake	2100	
PA_tika-vin09_t:2100_3	gavesitvā tesaṃ daṇḍaṃ karonti, sabbaṃ sāpateyyampi gahitaṃ, bhikkhuniyā neva gīvā, na āpatti.	2100	
PA_tika-vin09_t:2101_0	Parikkhāraṃ harante disvā tesaṃ anatthakāmatāya “coro coro”ti vattumpi na vaṭṭati.	2101	
PA_tika-vin09_t:2101_1	Evaṃ vuttepi hi yaṃ tesaṃ daṇḍaṃ karonti, sabbaṃ bhikkhuniyā gīvā hoti. Attano vacanakaraṃ	2101	
PA_tika-vin09_t:2101_2	pana “iminā me parikkhāro gahito, taṃ āharāpehi, mā cassa daṇḍaṃ karothā”ti vattuṃ	2101	
PA_tika-vin09_t:2101_3	vaṭṭati. Dāsadāsivāpiādīnaṃ atthāya aḍḍaṃ karonti, ayaṃ akappiyaaḍḍo nāma, na vaṭṭati.	2101	
PA_tika-vin09_t:2102_0	Kathaṃ anāgataṃ ārabbha odissa ācikkhanā hoti? Vuttanayeneva parehi anācārādīsu katesu	2102	
PA_tika-vin09_t:2102_1	bhikkhunī vohārike evaṃ vadati “amhākaṃ upassaye idañcidañca karonti, rakkhaṃ no	2102	
PA_tika-vin09_t:2102_2	detha āyatiṃ akaraṇatthāyā”ti. “Kena evaṃ kata”nti vutte “asukena ca asukena cā”ti	2102	
PA_tika-vin09_t:2102_3	ācikkhati. Evaṃ anāgataṃ ārabbha odissa ācikkhanā hoti, sāpi na vaṭṭati. Tesañhi	2102	
PA_tika-vin09_t:2102_4	daṇḍe kate purimanayeneva sabbaṃ bhikkhuniyā gīvā. Sesaṃ purimasadisameva.	2102	
PA_tika-vin09_t:2103_0	Sace pana vohārikā bhikkhunupassaye evarūpaṃ anācāraṃ karontānaṃ “imaṃ nāma daṇḍaṃ	2103	
PA_tika-vin09_t:2103_1	karomā”ti bheriṃ carāpetvā āṇāya atiṭṭhamāne pariyesitvā daṇḍaṃ karonti, bhikkhuniyā	2103	
PA_tika-vin09_t:2103_2	neva gīvā, na āpatti.	2103	
PA_tika-vin09_t:2104_0	Yo cāyaṃ bhikkhunīnaṃ vutto, bhikkhūnampi eseva nayo. Bhikkhunopi hi odissa ācikkhanā	2104	
PA_tika-vin09_t:2104_1	na vaṭṭati, yaṃ tathā ācikkhite tesaṃ daṇḍaṃ karonti, taṃ sabbaṃ gīvā hoti. Vuttanayeneva	2104	
PA_tika-vin09_t:2104_2	daṇḍaṃ gaṇhāpentassa pārājikaṃ. Yo pana “daṇḍaṃ karissantī”ti jānantopi anodissa	2104	
PA_tika-vin09_t:2104_3	katheti, te ca pariyesitvā daṇḍaṃ karontiyeva, na doso. Vihārasīmāya rukkhādīni chindantānaṃ	2104	
PA_tika-vin09_t:2104_4	vāsipharasuādīni gahetvā pāsāṇe koṭṭenti, na vaṭṭati. Sace dhārā bhijjati, kārāpetvā	2104	
PA_tika-vin09_t:2104_5	dātabbā. Upadhāvitvā tesaṃ parikkhāre gaṇhanti, tampi na kātabbaṃ. Lahuparivattañhi	2104	
PA_tika-vin09_t:2104_6	cittaṃ, theyyacetanāya uppannāya mūlacchejjampi gaccheyya.	2104	
PA_tika-vin09_t:2105	Ussayavādikāsikkhāpadavaṇṇanā niṭṭhitā.	210	
PA_tika-vin09_t:2106	2. Corivuṭṭhāpikāsikkhāpadavaṇṇanā	210	
PA_tika-vin09_t:2107_0	Mallagaṇabhaṭiputtagaṇādikantiādīsu mallagaṇo nāma nārāyanabhattiko tattha tattha	2107	
PA_tika-vin09_t:2107_1	pānīyaṭṭhapanapokkharaṇikhaṇanādipuññakammakārako gaṇo. Bhaṭiputtagaṇo nāma kumārabhattikagaṇo.	2107	
PA_tika-vin09_t:2107_2	Dhammagaṇoti sāsanabhattiko anekappakārapuññakammakārako gaṇo. Gandhikaseṇīti anekappakārasugandhivikatikārako	2107	
PA_tika-vin09_t:2107_3	gaṇo. Dussikaseṇīti dussavāṇijasamūho, pesakāragaṇoti attho.	2107	
PA_tika-vin09_t:2108_0	Vuṭṭhāpentiyāti upasampādentiyā. Kenaci karaṇīyena pakkantāsu bhikkhunīsu agantvā	2108	
PA_tika-vin09_t:2108_1	khaṇḍasīmaṃ yathānisinnaṭṭhāneyeva attano nissitakaparisāya saddhiṃ vuṭṭhāpentiyā	2108	
PA_tika-vin09_t:2108_2	vācācittato samuṭṭhāti, aññaṃ sīmaṃ vā nadiṃ vā gantvā vuṭṭhāpentiyā kāyavācācittato	2108	
PA_tika-vin09_t:2108_3	samuṭṭhātīti āha “corivuṭṭhāpanasamuṭṭhāna”nti. Anāpucchā vuṭṭhāpanavasena kiriyākiriyaṃ.	2108	
PA_tika-vin09_t:2108_4	Paññattiṃ ajānantā ariyāpi vuṭṭhāpentīti vā kammavācāpariyosāne āpattikkhaṇe vipākābyākatasamaṅgitāvasena vā ticittaṃ.	2108	
PA_tika-vin09_t:2109	Corivuṭṭhāpikāsikkhāpadavaṇṇanā niṭṭhitā.	210	
PA_tika-vin09_t:2110	3. Ekagāmantaragamanasikkhāpadavaṇṇanā	211	
PA_tika-vin09_t:2111_0	Añño gāmo gāmantaraṃ. Nadipāranti nadiyā pārimatīraṃ. “Gāmantaraṃ gaccheyyā”ti vuttattā	2111	
PA_tika-vin09_t:2111_1	aññasmiṃ gāmeyeva āpatti, na sakagāmeti āha “sakagāmato tāvā”tiādi. Parikkhepe vā	2111	
PA_tika-vin09_t:2111_2	upacāre vā atikkanteti parikkhittassa gāmassa parikkhepe vā aparikkhittassa gāmassa	2111	
PA_tika-vin09_t:2111_3	parikkhepārahaṭṭhāne vā atikkante. Dutiyena atikkantamatteti dutiyena pādena itarassa	2111	
PA_tika-vin09_t:2111_4	gāmassa parikkhepe vā upacāre vā atikkantamatte. Yesu pana potthakesu “ekena pādena	2111	
PA_tika-vin09_t:2111_5	itarassa gāmassa parikkhepe vā atikkante, upacāre vā okkante thullaccayaṃ, dutiyena	2111	
PA_tika-vin09_t:2111_6	atikkantamatte, okkantamatte vā saṅghādiseso”ti pāṭho dissati, tattha “okkante, okkantamatte	2111	
PA_tika-vin09_t:2111_7	vā”ti etāni dve padāni pāḷiyā virujjhanti. “Aparikkhittassa gāmassa upacāraṃ atikkāmentiyā”ti	2111	
PA_tika-vin09_t:2111_8	hi pāḷi. Tathā samantapāsādikāyapi virujjhanti. Tattha hi –	2111	
PA_tika-vin09_t:2112_0	“Parikkhepārahaṭṭhānaṃ ekena pādena atikkamati, thullaccayaṃ. Dutiyena atikkantamatte	2112	
PA_tika-vin09_t:2112_1	saṅghādiseso. Apicettha sakagāmato…pe… ekena pādena itarassa gāmassa parikkhepe vā	2112	
PA_tika-vin09_t:2112_2	upacārevā atikkantamatte thullaccayaṃ, dutiyena atikkantamatte saṅghādiseso”ti –	2112	
PA_tika-vin09_t:2113_0	Vuttaṃ. “Paṭhamaṃ pādaṃ atikkāmentiyā”tiādivacanato padasā gamanameva idhādhippetanti	2113	
PA_tika-vin09_t:2113_1	āha “padasā pavisantiyā āpattī”ti. Iminā sacepi hatthipiṭṭhiādīhi vā iddhiyā vā pavisati,	2113	
PA_tika-vin09_t:2113_2	vaṭṭatiyevāti dasseti. Ayamettha saṅkhepo, vitthāro pana samantapāsādikāya vuttoti adhippāyo.	2113	
PA_tika-vin09_t:2114_0	Nadipāragamane vuttalakkhaṇāya nadiyāti “nadī nāma timaṇḍalaṃ paṭicchādetvā yattha	2114	
PA_tika-vin09_t:2114_1	katthaci uttarantiyā antaravāsako temiyatī”ti nadipāragamanavibhaṅge vuttalakkhaṇāya	2114	
PA_tika-vin09_t:2114_2	nadiyā. Nadipāragamanavibhaṅgo hi idha nadipāragamanasaddena vutto. Puna orimatīrameva	2114	
PA_tika-vin09_t:2114_3	paccuttarantiyā vāti paratīraṃ gantukāmatāya otiṇṇattā vuttaṃ. Itarissā pana ayaṃ	2114	
PA_tika-vin09_t:2114_4	pakkantaṭṭhāne ṭhitā hoti, tasmā paratīraṃ gacchantiyā anāpatti. Sace sajjhāyaṃ vā	2114	
PA_tika-vin09_t:2114_5	padhānaṃ vā aññaṃ vā kiñci kammaṃ kurumānā “pure aruṇeyeva dutiyikāya santikaṃ gamissāmī”ti	2114	
PA_tika-vin09_t:2114_6	ābhogaṃ karoti, ajānantiyā eva tassā aruṇo uggacchati, anāpattīti āha “pure aruṇeyevā”tiādi.	2114	
PA_tika-vin09_t:2114_7	Atha pana “yāva aruṇuggamanā idheva bhavissāmī”ti vā anābhogena vā vihārassa ekadese	2114	
PA_tika-vin09_t:2114_8	acchati, dutiyikāya hatthapāsaṃ na otarati, aruṇuggamane saṅghādiseso. Hatthapāsoyeva	2114	
PA_tika-vin09_t:2114_9	hi idha pamāṇaṃ. Hatthapāsātikkame ekagabbhopi na rakkhati. Tenāha “ekagabbhe…pe… āpattī”ti.	2114	
PA_tika-vin09_t:2115_0	Dassanūpacāraṃ vā savanūpacāraṃ vāti ettha dassanūpacāro nāma yattha ṭhitaṃ dutiyikā	2115	
PA_tika-vin09_t:2115_1	passati. Savanūpacāro nāma yattha ṭhitā maggamūḷhasaddena viya, dhammassavanārocanasaddena	2115	
PA_tika-vin09_t:2115_2	viya ca “ayye”ti saddāyantiyā saddaṃ suṇāti. Tasmāti yasmā ohīyanaṃ nāma dassanūpacārasavanūpacārānamaññatarassa	2115	
PA_tika-vin09_t:2115_3	vijahanaṃ, tasmā. Antogāme pana ohīyanaṃ vaṭṭatīti āha “indakhīlātikkamato paṭṭhāyā”ti	2115	
PA_tika-vin09_t:2115_4	ādi. Tattha indakhīlātikkamatoti ummārātikkamato. Bahigāmeti gāmassa bahipadese.	2115	
PA_tika-vin09_t:2115_5	Maggamūḷhā uccāsaddaṃ karontīti āha “maggamūḷhasaddena viyā”ti. Maggamūḷhaṃ avhāyantassa	2115	
PA_tika-vin09_t:2115_6	saddena viyātipi vadanti. Saddāyantiyāti saddaṃ karontiyā. “Saddassavanātikkame āpattiyevā”ti	2115	
PA_tika-vin09_t:2115_7	iminā dassanūpacāro evarūpe savanūpacāre vijahite na rakkhati, jahitamatteva āpatti	2115	
PA_tika-vin09_t:2115_8	saṅghādisesassāti dasseti.	2115	
PA_tika-vin09_t:2116_0	Maggaṃ gacchantīti ekamaggaṃ gacchanti. Sace purimāyo aññena maggena gacchanti, pakkantā	2116	
PA_tika-vin09_t:2116_1	nāma honti, anāpattiyeva. Dvinnaṃ gacchantīnaṃ ekā anubandhituṃ asakkontī “gacchatu	2116	
PA_tika-vin09_t:2116_2	aya”nti ohīyati, itarāpi “ohīyatu aya”nti gacchati, dvinnampi āpatti. Sace pana gacchantīsu	2116	
PA_tika-vin09_t:2116_3	purimāpi aññaṃ maggaṃ gaṇhāti, pacchimāpi aññaṃ, ekā ekissā pakkantaṭṭhāne tiṭṭhati, dvinnampi anāpatti.	2116	
PA_tika-vin09_t:2117_0	“Saṅghādisesā caturo”ti ayaṃ pañho aruṇuggamane gāmantarapariyāpannaṃ nadipāraṃ okkantabhikkhuniṃ	2117	
PA_tika-vin09_t:2117_1	sandhāya vutto. Sā hi sakagāmato paccūsasamaye nikkhamitvā aruṇuggamanakāle vuttappakāraṃ	2117	
PA_tika-vin09_t:2117_2	nadipāraṃ okkantamattāva rattivippavāsagāmantaranadipāragamanagaṇamhāohīyanalakkhaṇe	2117	
PA_tika-vin09_t:2117_3	ekappahāreneva caturo saṅghādisese āpajjati.	2117	
PA_tika-vin09_t:2118	Pakkhasaṅkantāya vāti titthāyatanaṃ saṅkantāya. Anantarāyenāti hatthimocanādiantarāyaṃ vinā.	211	
PA_tika-vin09_t:2119	Ekagāmantaragamanasikkhāpadavaṇṇanā niṭṭhitā.	211	
PA_tika-vin09_t:2120	4. Ukkhittakaosāraṇasikkhāpadavaṇṇanā	212	
PA_tika-vin09_t:2121	Tasseva kārakasaṅghassāti yo ukkhepanīyakammakārako gaṇo, tasseva kārakasaṅghassa. Vatte vā vattantinti tecattālīsappabhede netthāravatte vattamānaṃ.	212	
PA_tika-vin09_t:2122	Ukkhittakaosāraṇasikkhāpadavaṇṇanā niṭṭhitā.	212	
PA_tika-vin09_t:2123	5. Bhojanappaṭiggahaṇapaṭhamasikkhāpadavaṇṇanā	212	
PA_tika-vin09_t:2124_0	Ekatoavassuteti puggalassa vā bhikkhuniyā vā avassute. Mahāpaccariyaṃ panettha “bhikkhuniyā	2124	
PA_tika-vin09_t:2124_1	avassutabhāveti daṭṭhabba”nti vuttaṃ. Taṃ “anavassutoti jānantī paṭiggaṇhātī”ti imāya	2124	
PA_tika-vin09_t:2124_2	pāḷiyā na sameti. Yadi hi puggalassa avassutabhāvo nappamāṇaṃ, kiṃ “anavassutoti	2124	
PA_tika-vin09_t:2124_3	jānantī”ti iminā vacanena, “anāpatti ubhatoanavassutā honti, anavassutā paṭiggaṇhātī”ti	2124	
PA_tika-vin09_t:2124_4	ettakameva vattabbaṃ siyā. Ubhosu anavassutesūti puggalo ceva bhikkhunī cāti ubhosu	2124	
PA_tika-vin09_t:2124_5	anavassutesu gaṇhantiyā sabbathāpi anāpatti. “Anavassuto”ti vā ñatvā gaṇhantiyāti	2124	
PA_tika-vin09_t:2124_6	sayaṃ anavassutā samānā avassutepi “anavassuto aya”nti saññāya tassa hatthato paṭiggaṇhantiyā.	2124	
PA_tika-vin09_t:2124_7	Atha sayaṃ anavassutāpi aññaṃ avassutaṃ vā anavassutaṃ vā “avassuto”ti ñatvā paṭiggaṇhāti,	2124	
PA_tika-vin09_t:2124_8	dukkaṭameva. Vuttañhetaṃ anantarasikkhāpade “kissa tvaṃ, ayye, na paṭiggaṇhāsīti,	2124	
PA_tika-vin09_t:2124_9	avassutā, ayyeti, tvaṃ pana, ayye, avassutāti, nāhaṃ, ayye, avassutā”ti.	2124	
PA_tika-vin09_t:2125	Bhojanappaṭiggahaṇapaṭhamasikkhāpadavaṇṇanā niṭṭhitā.	212	
PA_tika-vin09_t:2126	6. Bhojanappaṭiggahaṇadutiyasikkhāpadavaṇṇanā	212	
PA_tika-vin09_t:2127	Dukkaṭādikā saṅghādisesapariyosānā āpattiyo iminā sikkhāpadena uyyojikāyeva, itarissā pana āpattibhedo paṭhamasikkhāpadenāti āha “sā evaṃ uyyojanenā”tiādi.	212	
PA_tika-vin09_t:2128	Kulānuddayatāyāti kulānukampakatāya.	212	
PA_tika-vin09_t:2129	Bhojanappaṭiggahaṇadutiyasikkhāpadavaṇṇanā niṭṭhitā.	212	
PA_tika-vin09_t:2130	7-13. Sañcarittādisikkhāpadavaṇṇanā	213	
PA_tika-vin09_t:2131	Sattamādīni uttānatthāneva.	213	
PA_tika-vin09_t:2132	Sañcarittādisikkhāpadavaṇṇanā niṭṭhitā.	213	
PA_tika-vin09_t:2133	14-17. Saṅghabhedakādisikkhāpadavaṇṇanā	213	
PA_tika-vin09_t:2134_0	Bhikkhunī saṅghaṃ na bhindatīti kammaṃ, uddeso cāti dvīhi bhedo, so tāya saddhiṃ	2134	
PA_tika-vin09_t:2134_1	natthīti bhikkhunī saṅghaṃ na bhindati. Na kevalaṃ parivāsābhāvoyevāti āha “chādanapaccayāpī”tiādi.	2134	
PA_tika-vin09_t:2134_2	Ettha ca “chādanapaccayāpi na dukkaṭaṃ āpajjatī”ti pāṭho daṭṭhabbo, chādanapaccayāpi	2134	
PA_tika-vin09_t:2134_3	dukkaṭaṃ na āpajjatīti attho. Evañca katvā –	2134	
PA_tika-vin09_t:2135	“Āpajjati garukaṃ sāvasesaṃ;	213	
PA_tika-vin09_t:2136	Chādeti anādariyaṃ paṭicca;	213	
PA_tika-vin09_t:2137	Na bhikkhunī no ca phuseyya vajjaṃ;	213	
PA_tika-vin09_t:2138	Pañhāmesā kusalehi cintitā”ti. –	213	
PA_tika-vin09_t:2139_0	Ettha bhikkhuninisedho upapanno hoti. Yesu pana potthakesu “chādanapaccayā pana dukkaṭaṃ	2139	
PA_tika-vin09_t:2139_1	āpajjatī”ti vinā na-kāraṃ pāṭho dissati, so pamādalekhoti daṭṭhabbaṃ. Tasmāti yasmā	2139	
PA_tika-vin09_t:2139_2	parivāso nāma natthi, tasmā. Attano sīmaṃ sodhetvā vihārasīmāya vāti vihāre baddhasīmameva	2139	
PA_tika-vin09_t:2139_3	sandhāya vuttaṃ. Sodhetuṃ asakkontīhīti vihārasīmaṃ sodhetuṃ asakkontīhi.	2139	
PA_tika-vin09_t:2140_0	Mukhamattanidassananti pavesopāyamattanidassanaṃ. Etthāha – atha kasmā yathā bhikkhumānattakathāya	2140	
PA_tika-vin09_t:2140_1	“parikkhittassa vihārassa parikkhepato, aparikkhittassa vihārassa parikkhepārahaṭṭhānato	2140	
PA_tika-vin09_t:2140_2	dve leḍḍupāte atikkammā”ti vuttaṃ, evamavatvā “gāmūpacārato ca bhikkhūnaṃ vihārūpacārato	2140	
PA_tika-vin09_t:2140_3	ca dve leḍḍupāte atikkamitvā”ti idha vuttanti? Tatra ceke vadanti “bhikkhūnaṃ vuttappakāraṃ	2140	
PA_tika-vin09_t:2140_4	padesaṃ atikkamitvā gāmepi taṃ kammaṃ kātuṃ vaṭṭati, bhikkhunīnaṃ pana gāme na vaṭṭati,	2140	
PA_tika-vin09_t:2140_5	tasmā evaṃ vutta”nti. Apare pana bhaṇanti “bhikkhūnampi gāme na vaṭṭati, bhikkhuvihāro	2140	
PA_tika-vin09_t:2140_6	nāma pubbeyeva gāmūpacāraṃ atikkamitvā tiṭṭhati, tasmā gāmaṃ avatvā vihārūpacārameva	2140	
PA_tika-vin09_t:2140_7	heṭṭhā vuttaṃ. Bhikkhunīnaṃ pana vihāro gāmeyeva, na bahi, tasmā gāmūpacārañca vihārūpacārañca	2140	
PA_tika-vin09_t:2140_8	ubhayamevettha dassitaṃ. Tasmā ubhayatthāpi atthato nānātthaṃ natthī”ti. Vīmaṃsitvā	2140	
PA_tika-vin09_t:2140_9	yañcettha yujjati, taṃ gahetabbaṃ.	2140	
PA_tika-vin09_t:2141	Tato paṭṭhāyāti ārocitakālato paṭṭhāya.	214	
PA_tika-vin09_t:2142	Saṅghabhedakādisikkhāpadavaṇṇanā niṭṭhitā.	214	
PA_tika-vin09_t:2143	Iti kaṅkhāvitaraṇiyā pātimokkhavaṇṇanāya	214	
PA_tika-vin09_t:2144	Vinayatthamañjūsāyaṃ līnatthappakāsaniyaṃ	214	
PA_tika-vin09_t:2145	Bhikkhunipātimokkhe saṅghādisesavaṇṇanā niṭṭhitā.	214	
PA_tika-vin09_t:2146	Nissaggiyakaṇḍaṃ	214	
PA_tika-vin09_t:2147	1. Pattavaggo	214	
PA_tika-vin09_t:2148	1. Pattasannicayasikkhāpadavaṇṇanā	214	
PA_tika-vin09_t:2149	Paṭhamaṃ uttānatthameva.	214	
PA_tika-vin09_t:2150	Pattasannicayasikkhāpadavaṇṇanā niṭṭhitā.	215	
PA_tika-vin09_t:2151	2. Akālacīvarasikkhāpadavaṇṇanā	215	
PA_tika-vin09_t:2152_0	Yaṃ attanā laddhaṃ, taṃ nissaggiyaṃ hotīti yaṃ cīvaraṃ bhājāpitāya attanā laddhaṃ,	2152	
PA_tika-vin09_t:2152_1	tameva nissaggiyaṃ hoti, taṃ vinayakammaṃ katvāpi attanā na labbhati. Tenāha “nissaṭṭha”ntiādi.	2152	
PA_tika-vin09_t:2152_2	Tattha nissaṭṭhaṃ paṭilabhitvāpīti “ayyāya, dammī”ti evaṃ nissaṭṭhaṃ paṭilabhitvāpi.	2152	
PA_tika-vin09_t:2152_3	Yathādāneyeva upanetabbanti yathā dāyakehi dinnaṃ, tatheva upanetabbaṃ, akālacīvarapakkheyeva	2152	
PA_tika-vin09_t:2152_4	ṭhapetabbanti vuttaṃ hoti.	2152	
PA_tika-vin09_t:2153	Akālacīvarasikkhāpadavaṇṇanā niṭṭhitā.	215	
PA_tika-vin09_t:2154	3. Cīvaraparivattanasikkhāpadavaṇṇanā	215	
PA_tika-vin09_t:2155	Metanti me etaṃ. Sakasaññāya gahitattā pācittiyañceva dukkaṭañca vuttaṃ, itarathā bhaṇḍagghena kāretabbaṃ.	215	
PA_tika-vin09_t:2156	Cīvaraparivattanasikkhāpadavaṇṇanā niṭṭhitā.	215	
PA_tika-vin09_t:2157	4. Aññaviññāpanasikkhāpadavaṇṇanā	215	
PA_tika-vin09_t:2158	Paṭilābhenāti paṭhamaviññattito ūnatarassāpi aññassa paṭilābhena.	215	
PA_tika-vin09_t:2159_0	Tasmiṃ appahonte puna taññevāti yaṃ paṭhamaṃ viññattaṃ, thokattā tasmiṃ appahonte	2159	
PA_tika-vin09_t:2159_1	puna taññeva viññāpentiyāti attho. Aññenapi atthe satī ti paṭhamaṃ viññattito aññenapi	2159	
PA_tika-vin09_t:2159_2	atthe sati. Tena saddhiṃ aññañcāti yaṃ paṭhamaṃ viññattaṃ, tena saddhiṃ aññañca.	2159	
PA_tika-vin09_t:2159_3	Kiṃ vuttaṃ hoti? Sace paṭhamaṃ sappi viññattaṃ, “yamakaṃ pacitabba”nti ca vejjena	2159	
PA_tika-vin09_t:2159_4	vuttattā telenāpi attho hoti. Tato “telenāpi me attho”ti evamādinā aññañca viññāpentiyāti	2159	
PA_tika-vin09_t:2159_5	vuttaṃ hoti. Ānisaṃsaṃ dassetvāti “sace kahāpaṇassa sappi ābhataṃ hoti, iminā mūlena	2159	
PA_tika-vin09_t:2159_6	dviguṇaṃ telaṃ labbhati, telenāpi ca idaṃ kiccaṃ nippajjati, tasmā telaṃ āharā”ti	2159	
PA_tika-vin09_t:2159_7	evaṃ ānisaṃsaṃ dassetvā.	2159	
PA_tika-vin09_t:2160	Aññaviññāpanasikkhāpadavaṇṇanā niṭṭhitā.	216	
PA_tika-vin09_t:2161	5. Aññacetāpanasikkhāpadavaṇṇanā	216	
PA_tika-vin09_t:2162	Tato aññaṃ cetāpeyyāti paṭhamaṃ cetāpitato yaṃ kiñci aññaṃ cetāpeyya.	216	
PA_tika-vin09_t:2163	Aññacetāpanasikkhāpadavaṇṇanā niṭṭhitā.	216	
PA_tika-vin09_t:2164	6. Paṭhamasaṅghikacetāpanasikkhāpadavaṇṇanā	216	
PA_tika-vin09_t:2165	Aññassatthāya dinnenāti yaṃ cetāpeti, tato aññassatthāya dinnena. Aññuddisikenāti purimassevatthadīpanaṃ.	216	
PA_tika-vin09_t:2166_0	Sesakaṃ upanentiyāti yadatthāya dinno, taṃ cetāpetvā avasesaṃ aññassatthāya upanentiyā.	2166	
PA_tika-vin09_t:2166_1	Sāmike apaloketvāti dāyake āpucchitvā. Evarūpāsū āpadāsu upanentīnanti evarūpesu	2166	
PA_tika-vin09_t:2166_2	upaddavesu aññassa yassa kassaci atthāya upanentīnaṃ.	2166	
PA_tika-vin09_t:2167	Paṭhamasaṅghikacetāpanasikkhāpadavaṇṇanā niṭṭhitā.	216	
PA_tika-vin09_t:2168	7. Dutiyasaṅghikacetāpanasikkhāpadavaṇṇanā	216	
PA_tika-vin09_t:2169_0	Na kevalaṃ teneva parikkhārenāti āha “sayaṃ yācitakenāpī”ti. Vuttañhetaṃ pāḷiyaṃ	2169	
PA_tika-vin09_t:2169_1	“bhikkhuniyo tena ca parikkhārena sayampi yācitvā bhesajjaṃ cetāpetvā paribhuñjiṃsū”ti.	2169	
PA_tika-vin09_t:2169_2	Mātikāyaṃ pana gamyamānattā pi-saddo nappayutto. Gamyamānatthassa hi saddassa payogaṃ	2169	
PA_tika-vin09_t:2169_3	pati kāmacāroti yutti.	2169	
PA_tika-vin09_t:2170	Dutiyasaṅghikacetāpanasikkhāpadavaṇṇanā niṭṭhitā.	217	
PA_tika-vin09_t:2171	8-9-10. Paṭhamagaṇikacetāpanādisikkhāpadavaṇṇanā	217	
PA_tika-vin09_t:2172	Aṭṭhamanavamadasamāni uttānatthāneva.	217	
PA_tika-vin09_t:2173	Paṭhamagaṇikacetāpanādisikkhāpadavaṇṇanā niṭṭhitā.	217	
PA_tika-vin09_t:2174	Pattavaggo paṭhamo.	217	
PA_tika-vin09_t:2175	2. Cīvaravaggo	217	
PA_tika-vin09_t:2176	11. Garupāvuraṇasikkhāpadavaṇṇanā	217	
PA_tika-vin09_t:2177_0	Yasmā pavāritaṭṭhāne viññatti nāma na paṭisedhetabbā, tasmā bhagavā dhammanimantanavasena	2177	
PA_tika-vin09_t:2177_1	pavāritaṭṭhāne “vadethāyye, yenattho”ti vuttāya catukkaṃsaparamaṃ viññāpetabbanti	2177	
PA_tika-vin09_t:2177_2	paricchedaṃ dassetīti veditabbaṃ. Teneva “cetāpetabbanti ṭhapetvā sahadhammike ca	2177	
PA_tika-vin09_t:2177_3	ñātakappavārite ca aññena kismiñcideva guṇe parituṭṭhena ‘vadethāyye, yenattho’ti	2177	
PA_tika-vin09_t:2177_4	vuttāya viññāpetabba”nti vuttaṃ. Rājānanti pasenadikosalarājānaṃ.	2177	
PA_tika-vin09_t:2178	Garupāvuraṇasikkhāpadavaṇṇanā niṭṭhitā.	217	
PA_tika-vin09_t:2179	12. Lahupāvuraṇasikkhāpadavaṇṇanā	217	
PA_tika-vin09_t:2180	Dutiyaṃ uttānatthameva.	218	
PA_tika-vin09_t:2181	Lahupāvuraṇasikkhāpadavaṇṇanā niṭṭhitā.	218	
PA_tika-vin09_t:2182	Cīvaravaggo dutiyo.	218	
PA_tika-vin09_t:2183	Iti kaṅkhāvitaraṇiyā pātimokkhavaṇṇanāya	218	
PA_tika-vin09_t:2184	Vinayatthamañjūsāyaṃ līnatthappakāsaniyaṃ	218	
PA_tika-vin09_t:2185	Bhikkhunipātimokkhe nissaggiyavaṇṇanā niṭṭhitā.	218	
PA_tika-vin09_t:2186	Pācittiyakaṇḍaṃ	218	
PA_tika-vin09_t:2187	1. Lasuṇavaggo	218	
PA_tika-vin09_t:2188	1. Lasuṇasikkhāpadavaṇṇanā	218	
PA_tika-vin09_t:2189	“Lasuṇa”nti kiñcāpi avisesena vuttaṃ, tathāpi magadhesu jātaṃ lasuṇameva idhādhippetaṃ, tampi bhaṇḍikalasuṇamevāti āha magadharaṭṭhe jāta”ntiādi.	218	
PA_tika-vin09_t:2190_0	Bhaṇḍikalasuṇanti poṭṭalikalasuṇameva, sampuṇṇamiñjānametaṃ adhivacanaṃ. Tenāha “na	2190	
PA_tika-vin09_t:2190_1	ekadvitimiñjaka”nti. Ajjhohāre ajjhohāreti ettha sace dve tayo bhaṇḍike ekatoyeva	2190	
PA_tika-vin09_t:2190_2	saṅkhāditvā ajjhoharati, ekaṃ pācittiyaṃ. Bhañjitvā ekekamiñjakaṃ khādantiyā pana	2190	
PA_tika-vin09_t:2190_3	payogagaṇanāya pācittiyāni.	2190	
PA_tika-vin09_t:2191_0	Palaṇḍukādīnaṃ vaṇṇena vā miñjāya vā nānāttaṃ veditabbaṃ – vaṇṇena tāva palaṇḍuko	2191	
PA_tika-vin09_t:2191_1	nāma paṇḍuvaṇṇo hoti, bhañjanako lohitavaṇṇo, haritako haritapaṇṇavaṇṇo. Miñjāya	2191	
PA_tika-vin09_t:2191_2	pana palaṇḍukassa ekā miñjā hoti, bhañjanakassa dve, haritakassa tisso. Cāpalasuṇo	2191	
PA_tika-vin09_t:2191_3	amiñjako. Aṅkuramattameva hi tassa hoti. Mahāpaccariyādīsu pana “palaṇḍukassa tīṇi	2191	
PA_tika-vin09_t:2191_4	miñjāni, bhañjanakassa dve, haritakassa eka”nti vuttaṃ. Ete palaṇḍukādayo sabhāveneva	2191	
PA_tika-vin09_t:2191_5	vaṭṭanti. Sūpasampākādīsu pana māgadhakampi vaṭṭati. Tañhi paccamānesu muggasūpādīsu	2191	
PA_tika-vin09_t:2191_6	vā macchamaṃsavikatiyā vā tele vā badarasāḷavādīsu vā ambilasākādīsu vā uttaribhaṅgesu	2191	
PA_tika-vin09_t:2191_7	vā yattha katthaci antamaso yāgubhattepi pakkhittaṃ vaṭṭati. Badarasāḷavaṃ nāma badaraphalāni	2191	
PA_tika-vin09_t:2191_8	sukkhāpetvā cuṇṇetvā kattabbā khādanīyavikati.	2191	
PA_tika-vin09_t:2192	Lasuṇasikkhāpadavaṇṇanā niṭṭhitā.	219	
PA_tika-vin09_t:2193	2. Sambādhalomasikkhāpadavaṇṇanā	219	
PA_tika-vin09_t:2194	“Paṭicchannokāse”ti etassa vibhāgadassanatthaṃ “upakacchakesu ca muttakaraṇe cāti attho”ti vuttaṃ.	219	
PA_tika-vin09_t:2195	Ābādhapaccayāti kaṇḍukacchuādiābādhapaccayā saṃharāpentiyā anāpatti. “Bhikkhussa ettha ca lasuṇe ca dukkaṭa”nti porāṇā.	219	
PA_tika-vin09_t:2196	Sambādhalomasikkhāpadavaṇṇanā niṭṭhitā.	219	
PA_tika-vin09_t:2197	3. Talaghātakasikkhāpadavaṇṇanā	219	
PA_tika-vin09_t:2198_0	Talaghātaketi matthake pahāradāne, tañca kho talaṃ “muttakaraṇe pahāraṃ detī”ti padabhājaniyaṃvuttattā	2198	
PA_tika-vin09_t:2198_1	“muttakaraṇassā”ti viññāyatīti āha “muttakaraṇassa talaghātane”ti. Purimanayeneva	2198	
PA_tika-vin09_t:2198_2	sāṇattikanti attano atthāya aññaṃ āṇāpentiyā sāṇattikaṃ.	2198	
PA_tika-vin09_t:2199	Talaghātakasikkhāpadavaṇṇanā niṭṭhitā.	219	
PA_tika-vin09_t:2200	4. Jatumaṭṭhakasikkhāpadavaṇṇanā	220	
PA_tika-vin09_t:2201	Vatthuvasenetaṃ vuttanti “jatumaṭṭhake”ti etaṃ nidānavasena uppannassa vatthuno vaseneva vuttaṃ. Yaṃ kiñci pana daṇḍakaṃ pavesentiyā āpattiyeva. Tenāha “kāmarāgena panā”tiādi.	220	
PA_tika-vin09_t:2202	Jatumaṭṭhakasikkhāpadavaṇṇanā niṭṭhitā.	220	
PA_tika-vin09_t:2203	5. Udakasuddhikasikkhāpadavaṇṇanā	220	
PA_tika-vin09_t:2204_0	Ādātabbanti pavesetabbaṃ. Aggapabbanti kesaggamattampi aggapabbaṃ. Tatiyaṃ pabbaṃ	2204	
PA_tika-vin09_t:2204_1	pavesetīti kesaggamattampi tatiyaṃ pabbaṃ paveseti. Vuttañhetaṃ samantapāsādikāyaṃ	2204	
PA_tika-vin09_t:2204_2	“gambhīrato dvinnaṃ pabbānaṃ upari kesaggamattampi pavesentiyā pācittiya”nti.	2204	
PA_tika-vin09_t:2205	Atigambhīraṃ udakasuddhikaṃ ādiyanavatthusminti atianto pavesetvā udakadhovanakaraṇavatthusmiṃ. Udakasuddhipaccayena pana satipi phassassādiyane yathāvuttaparicchede anāpatti.	220	
PA_tika-vin09_t:2206	Udakasuddhikasikkhāpadavaṇṇanā niṭṭhitā.	220	
PA_tika-vin09_t:2207	6. Upatiṭṭhanasikkhāpadavaṇṇanā	220	
PA_tika-vin09_t:2208	Takkādīsu vā aññatarenāti takkadadhimatthurasakhīrādīsu aññatarena. Yāya kāyaci bījaniyāti antamaso cīvarakaṇṇaṃ upādāya yāya kāyaci bījaniyā.	220	
PA_tika-vin09_t:2209	Imaṃ pivathāti imaṃ pānīyaṃ vā sūpādiṃ vā pivatha. Iminā bījathāti iminā tālavaṇṭena bījatha. Dāpentiyāti aññena ubhayampi dāpentiyā.	220	
PA_tika-vin09_t:2210	Upatiṭṭhanasikkhāpadavaṇṇanā niṭṭhitā.	221	
PA_tika-vin09_t:2211	7. Āmakadhaññasikkhāpadavaṇṇanā	221	
PA_tika-vin09_t:2212_0	Tasmāti yasmā viññatti ceva bhojanañca pamāṇaṃ, tasmā. Na kevalañcettha paṭiggahaṇeyeva	2212	
PA_tika-vin09_t:2212_1	dukkaṭaṃ hoti, paṭiggaṇhitvā pana araññato āharaṇepi sukkhāpanepi vaddalidivase bhajjanatthāya	2212	
PA_tika-vin09_t:2212_2	uddhanasajjanepi kapallasajjanepi dabbisajjanepi dārūni ādāya aggikaraṇepi kapallamhi	2212	
PA_tika-vin09_t:2212_3	dhaññapakkhipanepi dabbiyā saṅghaṭṭanesupi koṭṭanatthaṃ udukkhalamusalādisajjanesupi	2212	
PA_tika-vin09_t:2212_4	koṭṭanapapphoṭanadhovanādīsupi yāva mukhe ṭhapetvā ajjhoharaṇatthaṃ dantehi saṅkhādati,	2212	
PA_tika-vin09_t:2212_5	tāva sabbappayogesu dukkaṭānīti āha “paṭiggahaṇato paṭṭhāya yāva dantehi saṃkhādanaṃ,	2212	
PA_tika-vin09_t:2212_6	tāva pubbappayogesu dukkaṭānī”ti.	2212	
PA_tika-vin09_t:2213	Āmakadhaññasikkhāpadavaṇṇanā niṭṭhitā.	221	
PA_tika-vin09_t:2214	8. Paṭhamauccārachaḍḍanasikkhāpadavaṇṇanā	221	
PA_tika-vin09_t:2215_0	Tirokuṭṭeti gharakuṭṭassa parabhāge. Tiropākāreti parikkhepapākārassa tirobhāge,	2215	
PA_tika-vin09_t:2215_1	te ca kho kuṭṭapākārā iṭṭhakasiladārūnaṃ vasena tippakārāti āha “yassa kassaci kuṭṭassa	2215	
PA_tika-vin09_t:2215_2	vā pākārassa vā parato”ti. Sabbānipetāni ekato chaḍḍentiyāti etāni cattāripi vatthūni	2215	
PA_tika-vin09_t:2215_3	ekato chaḍḍentiyā. Pāṭekkaṃ pana chaḍḍentiyā vatthugaṇanāya āpattiyo. Āṇattiyampi eseva nayo.	2215	
PA_tika-vin09_t:2216	Bhikkhussa dukkaṭanti bhikkhussa sabbattha dukkaṭaṃ.	221	
PA_tika-vin09_t:2217	Paṭhamauccārachaḍḍanasikkhāpadavaṇṇanā niṭṭhitā.	221	
PA_tika-vin09_t:2218	9. Dutiyauccārachaḍḍanasikkhāpadavaṇṇanā	221	
PA_tika-vin09_t:2219_0	Bhikkhuniyāpīti pi-saddena bhikkhuṃ samuccinoti. Anikkhittabījesu pana khettesu koṇādīsu	2219	
PA_tika-vin09_t:2219_1	vā asañjātaropimesu khettamariyādādīsu vā chaḍḍetuṃ vaṭṭati. Manussānaṃ kacavarachaḍḍanaṭṭhānepi	2219	
PA_tika-vin09_t:2219_2	vaṭṭatiyeva. Chaḍḍitakhetteti manussesu sassaṃ uddharitvā gatesu chaḍḍitakhettaṃ	2219	
PA_tika-vin09_t:2219_3	nāma hoti, tattha vaṭṭati. Yattha pana “lāyitampi pubbaṇṇādi puna uṭṭhahissatī”ti	2219	
PA_tika-vin09_t:2219_4	rakkhanti, tattha yathāvatthukameva. Sāmike apaloketvāti ettha khettapālakā, ārāmādigopakā	2219	
PA_tika-vin09_t:2219_5	ca sāmikāva. Iminā ca saṅghasantake bhikkhussa chaḍḍetuṃ vaṭṭati saṅghapariyāpannattā,	2219	
PA_tika-vin09_t:2219_6	na bhikkhunīnaṃ. Bhikkhunīnaṃ pana attano santake bhikkhusantake vuttanayeneva vaṭṭatīti	2219	
PA_tika-vin09_t:2219_7	dasseti, evaṃ santepi sāruppavasena kātabbaṃ.	2219	
PA_tika-vin09_t:2220	Dutiyauccārachaḍḍanasikkhāpadavaṇṇanā niṭṭhitā.	222	
PA_tika-vin09_t:2221	10. Naccagītasikkhāpadavaṇṇanā	222	
PA_tika-vin09_t:2222_0	Naccanti naṭādayo vā naccantu, soṇḍā vā antamaso morasuvamakkaṭādayopi, sabbametaṃ	2222	
PA_tika-vin09_t:2222_1	naccameva. Tenāha “naccanti antamaso moranaccampī”ti. Gītanti naṭādīnaṃ vā gītaṃ	2222	
PA_tika-vin09_t:2222_2	hotu, ariyānaṃ parinibbānakāle ratanattayaguṇūpasaṃhitaṃ sādhukīḷitagītaṃ vā, antamaso	2222	
PA_tika-vin09_t:2222_3	“dantagītampi gāyissāmā”ti pubbabhāge okūjantā karonti, sabbametaṃ gītameva. Tenāha	2222	
PA_tika-vin09_t:2222_4	“gītanti antamaso dhammabhāṇakagītampī”ti. Tattha dhammabhāṇakagītaṃ nāma asaññatabhikkhūnaṃ	2222	
PA_tika-vin09_t:2222_5	taṃ taṃ vattaṃ bhinditvā atidīghaṃ katvā gītassarena dhammabhaṇanaṃ, tampi neva bhikkhuno,	2222	
PA_tika-vin09_t:2222_6	na bhikkhunīnaṃ vaṭṭati. Tathā hi vuttaṃ paramatthajotikāya khuddakaṭṭhakathāya “dhammūpasaṃhitaṃ	2222	
PA_tika-vin09_t:2222_7	gītaṃ vaṭṭati, gītūpasaṃhito pana dhammo na vaṭṭatī”ti. Tasmā dhammaṃ bhaṇantena	2222	
PA_tika-vin09_t:2222_8	jātakavattādiṃ taṃ taṃ vattaṃ avināsetvā caturassena vattena parimaṇḍalāni padabyañjanāni	2222	
PA_tika-vin09_t:2222_9	dassetabbāni. Vāditanti tantibaddhādivādanīyabhaṇḍavāditaṃ vā hotu, kuṭabherivāditaṃ	2222	
PA_tika-vin09_t:2222_10	vā antamaso udakabherivāditampi, sabbamevetaṃ vāditameva. Tenāha “vāditanti antamaso	22221	
PA_tika-vin09_t:2222_11	udakabherivādita”nti. Yaṃ pana niṭṭhubhantī vā sāsaṅke vā ṭhitā accharikaṃ vā phoṭeti,	22221	
PA_tika-vin09_t:2222_12	pāṇiṃ vā paharati, tattha anāpatti. Dassanena cettha savanampi saṅgahitaṃ virūpekasesanayena.	22221	
PA_tika-vin09_t:2222_13	Ālocanasabhāvatāya vā pañcannaṃ viññāṇānaṃ savanakiriyāyapi dassanasaṅkhepasabbhāvato	22221	
PA_tika-vin09_t:2222_14	“dassanāya”icceva vuttanti āha “etesu yaṃ kiñci dassanāya gacchantiyā”ti. Yattha	22221	
PA_tika-vin09_t:2222_15	ṭhitāti evaṃ gantvā yasmiṃ padese ṭhitā.	22221	
PA_tika-vin09_t:2223_0	Nanu ca sayaṃnaccanādīsu pācittiyaṃ pāḷiyaṃ na vuttaṃ, atha kathaṃ gahetabbanti āha	2223	
PA_tika-vin09_t:2223_1	“sabbaaṭṭhakathāsu vutta”nti, iminā pāḷiyaṃ avuttepi aṭṭhakathāpamāṇena gahetabbanti	2223	
PA_tika-vin09_t:2223_2	dasseti. Samuṭṭhānādīni eḷakalomasadisānīti pana mātikāgatapācittiyasseva vasena	2223	
PA_tika-vin09_t:2223_3	vuttaṃ, sabbesaṃ vasena pana chasamuṭṭhānanti gahetabbaṃ. “Ārāme ṭhatvā”ti idaṃ nidassanamattaṃ	2223	
PA_tika-vin09_t:2223_4	sesairiyāpathehi yuttāya passantiyā anāpattiyā icchitabbattā. Itarathā hi nisinnāpi	2223	
PA_tika-vin09_t:2223_5	passituṃ na labheyya. “Passissāmī”ti vihārato vihāraṃ gacchantiyā āpattiyeva. Āsanasālāya	2223	
PA_tika-vin09_t:2223_6	nisinnā passati, anāpatti, “passissāmī”ti uṭṭhahitvā gacchantiyā āpatti. Vīthiyaṃ	2223	
PA_tika-vin09_t:2223_7	ṭhatvā gīvaṃ parivattetvā passantiyāpi āpattiyeva. Bhikkhussāpi eseva nayo, āpattibhedova nānaṃ.	2223	
PA_tika-vin09_t:2224	Naccagītasikkhāpadavaṇṇanā niṭṭhitā.	222	
PA_tika-vin09_t:2225	Lasuṇavaggo paṭhamo.	222	
PA_tika-vin09_t:2226	2. Rattandhakāravaggo	222	
PA_tika-vin09_t:2227	1. Rattandhakārasikkhāpadavaṇṇanā	222	
PA_tika-vin09_t:2228	Arahopekkhāyāti narahoassādāpekkhāya. Aññavihitāyāti rahoassādato aññavihitāva hutvā ñātiṃ vā pucchantiyā, dāne vā pūjāya vā mantentiyā.	222	
PA_tika-vin09_t:2229	Rattandhakārasikkhāpadavaṇṇanā niṭṭhitā.	222	
PA_tika-vin09_t:2230	2-3. Paṭicchannokāsaajjhokāsasallapanasikkhāpadavaṇṇanā	223	
PA_tika-vin09_t:2231	Dutiyatatiyāni uttānatthāneva.	223	
PA_tika-vin09_t:2232	Paṭicchannokāsaajjhokāsasallapanasikkhāpadavaṇṇanā niṭṭhitā.	223	
PA_tika-vin09_t:2233	4. Dutiyikauyyojanasikkhāpadavaṇṇanā	223	
PA_tika-vin09_t:2234_0	“Purimanayenevā”ti iminā “santiṭṭheyya vāti hatthapāse ṭhitamattāya pācittiyaṃ, sallapeyya	2234	
PA_tika-vin09_t:2234_1	vāti tattha ṭhatvā gehasikakathaṃ kathentiyāpi pācittiyameva, nikaṇṇikaṃ vā jappeyyāti	2234	
PA_tika-vin09_t:2234_2	kaṇṇamūle jappentiyāpi pācittiyamevā”ti imaṃ nayaṃ dasseti.	2234	
PA_tika-vin09_t:2235	Dutiyikauyyojanasikkhāpadavaṇṇanā niṭṭhitā.	223	
PA_tika-vin09_t:2236	5. Anāpucchāpakkamanasikkhāpadavaṇṇanā	223	
PA_tika-vin09_t:2237_0	Āsīdanti etthāti āsananti āha “pallaṅkassokāsabhūte”ti, ūrubaddhāsanassa okāseti	2237	
PA_tika-vin09_t:2237_1	attho. Anovassakanti nibbakokāsaṃ. Ajjhokāse upacāranti ajjhokāse nisīditvā dvādasahatthappamāṇaṃ	2237	
PA_tika-vin09_t:2237_2	padesaṃ. Gilānāyāti yā tādisena gelaññena āpucchituṃ na sakkoti. Āpadāsūti ghare	2237	
PA_tika-vin09_t:2237_3	aggi vā uṭṭhito hoti, coro vā, evarūpe upaddave anāpucchā pakkamati, anāpatti.	2237	
PA_tika-vin09_t:2238	Anāpucchāpakkamanasikkhāpadavaṇṇanā niṭṭhitā.	223	
PA_tika-vin09_t:2239	6. Anāpucchāabhinisīdanasikkhāpadavaṇṇanā	223	
PA_tika-vin09_t:2240	Dhuvapaññatteti bhikkhunīnaṃ atthāya niccapaññatte.	224	
PA_tika-vin09_t:2241	Anāpucchāabhinisīdanasikkhāpadavaṇṇanā niṭṭhitā.	224	
PA_tika-vin09_t:2242	7. Anāpucchāsantharaṇasikkhāpadavaṇṇanā	224	
PA_tika-vin09_t:2243	Kulānīti kulassa gharāni.	224	
PA_tika-vin09_t:2244	Anāpucchāsantharaṇasikkhāpadavaṇṇanā niṭṭhitā.	224	
PA_tika-vin09_t:2245	8. Paraujjhāpanakasikkhāpadavaṇṇanā	224	
PA_tika-vin09_t:2246	Aṭṭhamaṃ uttānatthameva.	224	
PA_tika-vin09_t:2247	Paraujjhāpanakasikkhāpadavaṇṇanā niṭṭhitā.	224	
PA_tika-vin09_t:2248	9. Paraabhisapanasikkhāpadavaṇṇanā	224	
PA_tika-vin09_t:2249_0	Manussadobhaggena vāti “kāṇā homi, kuṇī homi, itarā vā īdisā hotū”tiādinā manussavirūpabhāvena.	2249	
PA_tika-vin09_t:2249_1	Atthadhammaanusāsanipurekkhārānanti ettha atthapurekkhārāyāti aṭṭhakathaṃ kathentiyā.	2249	
PA_tika-vin09_t:2249_2	Dhammapurekkhārāyāti pāḷiṃ vācentiyā. Anusāsanipurekkhārāyāti “idānipi tvaṃ edisā,	2249	
PA_tika-vin09_t:2249_3	sādhu viramassu, no ce viramasi, addhā puna evarūpāni kammāni katvā niraye uppajjissasi,	2249	
PA_tika-vin09_t:2249_4	tiracchānayoniyā uppajjissasī”ti evaṃ anusāsaniyaṃ ṭhatvā vadantiyā.	2249	
PA_tika-vin09_t:2250	Paraabhisapanasikkhāpadavaṇṇanā niṭṭhitā.	225	
PA_tika-vin09_t:2251	10. Rodanasikkhāpadavaṇṇanā	225	
PA_tika-vin09_t:2252	Dasamaṃ uttānatthameva.	225	
PA_tika-vin09_t:2253	Rodanasikkhāpadavaṇṇanā niṭṭhitā.	225	
PA_tika-vin09_t:2254	Rattandhakāravaggo dutiyo.	225	
PA_tika-vin09_t:2255	3. Naggavaggo	225	
PA_tika-vin09_t:2256	1-2. Naggādisikkhāpadavaṇṇanā	225	
PA_tika-vin09_t:2257	Idanti idaṃ udakasāṭikacīvaraṃ.	225	
PA_tika-vin09_t:2258	Dutiyaṃ uttānatthameva.	225	
PA_tika-vin09_t:2259	Naggādisikkhāpadavaṇṇanā niṭṭhitā.	225	
PA_tika-vin09_t:2260	3. Cīvarasibbanasikkhāpadavaṇṇanā	226	
PA_tika-vin09_t:2261	Visibbetvāti vijaṭetvā. Dhuraṃ nikkhittamatteti dhure nikkhittamatte, dhuraṃ nikkhipitvā sacepi pacchā sibbati, āpattiyevāti attho.	226	
PA_tika-vin09_t:2262	Cīvarasibbanasikkhāpadavaṇṇanā niṭṭhitā.	226	
PA_tika-vin09_t:2263	4. Saṅghāṭicārasikkhāpadavaṇṇanā	226	
PA_tika-vin09_t:2264_0	“Idaṃ me cīvaraṃ mahagghaṃ īdise corabhaye na sakkā dhāretunti evarūpāsu āpadāsū”ti	2264	
PA_tika-vin09_t:2264_1	ettha pāṭho. So pana kākapadasañjanitamohehi lekhakehi uparisikkhāpade likhito. Kiñcāpi	2264	
PA_tika-vin09_t:2264_2	tattha likhito, ettheva pana daṭṭhabbo.	2264	
PA_tika-vin09_t:2265	Saṅghāṭicārasikkhāpadavaṇṇanā niṭṭhitā.	226	
PA_tika-vin09_t:2266	5. Cīvarasaṅkamanīyasikkhāpadavaṇṇanā	226	
PA_tika-vin09_t:2267	Āpadāsu vā dhāretīti sace apārutaṃ vā anivatthaṃ vā corā haranti, evarūpāsū āpadāsu dhāreti, anāpatti.	226	
PA_tika-vin09_t:2268	Cīvarasaṅkamanīyasikkhāpadavaṇṇanā niṭṭhitā.	226	
PA_tika-vin09_t:2269	6. Gaṇacīvarasikkhāpadavaṇṇanā	226	
PA_tika-vin09_t:2270_0	Aññasmiṃ parikkhāreti yattha katthaci thālakādīnaṃ vā sappitelādīnaṃ vā aññatarasmiṃ.	2270	
PA_tika-vin09_t:2270_1	“Samagghakāle dassathā”ti evaṃ ānisaṃsaṃ dassetvā nivārentiyāti “kittakaṃ agghanakaṃ	2270	
PA_tika-vin09_t:2270_2	dātukāmatthā”ti pucchitvā “ettakaṃ nāmā”ti vutte “āgametha tāva, idāni vatthaṃ mahagghaṃ,	2270	
PA_tika-vin09_t:2270_3	katipāhena kappāse āhaṭe samagghaṃ bhavissati, tasmiṃ kāle dassathā”ti evaṃ ānisaṃsaṃ	2270	
PA_tika-vin09_t:2270_4	dassetvā nivārentiyā.	2270	
PA_tika-vin09_t:2271	Gaṇacīvarasikkhāpadavaṇṇanā niṭṭhitā.	227	
PA_tika-vin09_t:2272	7-10. Paṭibāhanādisikkhāpadavaṇṇanā	227	
PA_tika-vin09_t:2273	Ānisaṃsaṃ dassetvā paṭibāhantiyāti “ekissā ekaṃ sāṭakaṃ nappahoti, āgametha tāva, katipāhena uppajjissati, tato bhājessāmā”ti evaṃ ānisaṃsaṃ dassetvā paṭibāhantiyā anāpatti.	227	
PA_tika-vin09_t:2274	Aṭṭhamanavamāni uttānatthāneva.	227	
PA_tika-vin09_t:2275_0	Sesanti “dhammike vematikāyā”tiādikaṃ avasesaṃ. Tattha ānisaṃsaṃ dassetvā paṭibāhantiyāti	2275	
PA_tika-vin09_t:2275_1	“bhikkhunisaṅgho jiṇṇacīvaro, kathinānisaṃsamūlako mahālābho”ti evarūpaṃ ānisaṃsaṃ	2275	
PA_tika-vin09_t:2275_2	dassetvā paṭibāhantiyā anāpatti.	2275	
PA_tika-vin09_t:2276	Paṭibāhanādisikkhāpadavaṇṇanā niṭṭhitā.	227	
PA_tika-vin09_t:2277	Naggavaggo tatiyo.	227	
PA_tika-vin09_t:2278	4. Tuvaṭṭavaggo	227	
PA_tika-vin09_t:2279	1-3. Ekamañcatuvaṭṭanādisikkhāpadavaṇṇanā	227	
PA_tika-vin09_t:2280	Paṭhamaṃ uttānatthameva.	228	
PA_tika-vin09_t:2281	Vavatthānaṃ dassetvāti majjhe kāsāyaṃ vā kattarayaṭṭhiṃ vā antamaso kāyabandhanampi ṭhapetvā nipajjantīnaṃ anāpattīti attho.	228	
PA_tika-vin09_t:2282	Tatiyaṃ uttānatthameva.	228	
PA_tika-vin09_t:2283	Ekamañcatuvaṭṭanādisikkhāpadavaṇṇanā niṭṭhitā.	228	
PA_tika-vin09_t:2284	4-9. Naupaṭṭhāpanādisikkhāpadavaṇṇanā	228	
PA_tika-vin09_t:2285	Pariyesitvā alabhantiyāti aññaṃ upaṭṭhāyikaṃ alabhantiyā. Gilānāyāti sayaṃ gilānāya. Āpadāsūti tathārūpe upaddave sati.	228	
PA_tika-vin09_t:2286	Pañcamachaṭṭhasattama aṭṭhamanavamāni uttānatthāneva.	228	
PA_tika-vin09_t:2287	Naupaṭṭhāpanādisikkhāpadavaṇṇanā niṭṭhitā.	228	
PA_tika-vin09_t:2288	10. Cārikanapakkamanasikkhāpadavaṇṇanā	228	
PA_tika-vin09_t:2289_0	Dhure nikkhittamatteti sace dhuraṃ nikkhipitvā pacchā pakkamati, āpattiyevāti attho.	2289	
PA_tika-vin09_t:2289_1	Antarāye satīti dasavidhesu antarāyesu aññatarasmiṃ sati. “Gacchissāmī”ti nikkhantā,	2289	
PA_tika-vin09_t:2289_2	nadī vā pūrā, vanadāho vā āgato, corā vā magge honti, megho vā uṭṭhahati, nivattituṃ vaṭṭati.	2289	
PA_tika-vin09_t:2290	Cārikanapakkamanasikkhāpadavaṇṇanā niṭṭhitā.	229	
PA_tika-vin09_t:2291	Tuvaṭṭavaggo catuttho.	229	
PA_tika-vin09_t:2292	5. Cittāgāravaggo	229	
PA_tika-vin09_t:2293	1. Rājāgārasikkhāpadavaṇṇanā	229	
PA_tika-vin09_t:2294_0	Kīḷanacittasālanti na raññova kīḷanacittasālaṃ, atha kho yesaṃ kesañci manussānaṃ	2294	
PA_tika-vin09_t:2294_1	kīḷanatthaṃ yattha katthaci katasālaṃ. Esa nayo “kīḷanaupavana”ntiādīsupi. Yathāha	2294	
PA_tika-vin09_t:2294_2	“rājāgāraṃ nāma yattha katthaci rañño kīḷituṃ ramituṃ kataṃ hotī”tiādiko vitthāro.	2294	
PA_tika-vin09_t:2294_3	Tattha kīḷanaupavananti kīḷanatthaṃ antonagare kataṃ ārāmaṃ. Kīḷanuyyānanti tatheva	2294	
PA_tika-vin09_t:2294_4	bahinagare kataṃ uyyānaṃ.	2294	
PA_tika-vin09_t:2295	Rājāgārasikkhāpadavaṇṇanā niṭṭhitā.	229	
PA_tika-vin09_t:2296	2. Āsandiparibhuñjanasikkhāpadavaṇṇanā	229	
PA_tika-vin09_t:2297	Atikkantappamāṇāti aṭṭhaṅgulato atikkantappamāṇapādakā. Vuttoti padabhājaniyaṃ vutto. “Akappiyarūpākulo akappiyamañco pallaṅko”ti sārasamāsācariyo.	229	
PA_tika-vin09_t:2298	Āsandiparibhuñjanasikkhāpadavaṇṇanā niṭṭhitā.	229	
PA_tika-vin09_t:2299	3. Suttakantanasikkhāpadavaṇṇanā	229	
PA_tika-vin09_t:2300	Ujjavujjaveti uggiritvā uggiritvā veṭhane. Kantitasuttaṃ kantantiyāti dasikasuttādiṃ saṅghāṭetvā kantantiyā, dukkantitaṃ vā paṭikantantiyā.	230	
PA_tika-vin09_t:2301	Suttakantanasikkhāpadavaṇṇanā niṭṭhitā.	230	
PA_tika-vin09_t:2302	4. Gihiveyyāvaccasikkhāpadavaṇṇanā	230	
PA_tika-vin09_t:2303	Attano veyyāvaccakarassa cāti sacepi mātāpitaro āgacchanti, yaṃ kiñci bījaniṃ vā sammuñjanidaṇḍakaṃ vā kārāpetvā veyyāvaccakaraṭṭhāne ṭhapetvā yaṃ kiñci vā pacituṃ vaṭṭati.	230	
PA_tika-vin09_t:2304	Gihiveyyāvaccasikkhāpadavaṇṇanā niṭṭhitā.	230	
PA_tika-vin09_t:2305	5-6. Adhikaraṇādisikkhāpadavaṇṇanā	230	
PA_tika-vin09_t:2306	Anantarāyikinīti dasavidhesu antarāyesu ekenāpi anantarāyikinī. Dhuraṃ nikkhipitvā pacchā vinicchinantī āpattiṃ āpajjitvāva vinicchināti.	230	
PA_tika-vin09_t:2307	Chaṭṭhaṃ uttānatthameva.	230	
PA_tika-vin09_t:2308	Adhikaraṇādisikkhāpadavaṇṇanā niṭṭhitā.	230	
PA_tika-vin09_t:2309	7. Āvasathacīvarasikkhāpadavaṇṇanā	230	
PA_tika-vin09_t:2310	Āpadāsūti mahagghacīvaraṃ sarīrato mocetvā suppaṭisāmitampi corā haranti, evarūpāsu āpadāsu anissajjitvā nivāsentiyā anāpatti.	231	
PA_tika-vin09_t:2311	Āvasathacīvarasikkhāpadavaṇṇanā niṭṭhitā.	231	
PA_tika-vin09_t:2312	8. Āvasathavihārasikkhāpadavaṇṇanā	231	
PA_tika-vin09_t:2313	Kavāṭabaddhavihāranti dvārabaddhavihāraṃ. Gilānāyāti vacībhedaṃ kātuṃ asamatthāya. Āpadāsūti raṭṭhe bhijjante āvāse chaḍḍetvā gacchanti, evarūpāsu āpadāsu.	231	
PA_tika-vin09_t:2314	Āvasathavihārasikkhāpadavaṇṇanā niṭṭhitā.	231	
PA_tika-vin09_t:2315	9. Tiracchānavijjāpariyāpuṇanasikkhāpadavaṇṇanā	231	
PA_tika-vin09_t:2316_0	Hatthiādīsupi sippasaddo paccekaṃ yojetabbo, tathā āthabbaṇādīsu mantasaddo. Tattha	2316	
PA_tika-vin09_t:2316_1	tharūti khaggamuṭṭhi. Āthabbaṇamanto nāma āthabbaṇavedavihito parūpaghātakaro manto.	2316	
PA_tika-vin09_t:2316_2	Khilanamanto nāma dārusārakhilaṃ mantetvā pathaviyaṃ pavesetvā māraṇamanto. Agadappayogo nāma visayojanaṃ.	2316	
PA_tika-vin09_t:2317	Tiracchānavijjāpariyāpuṇanasikkhāpadavaṇṇanā niṭṭhitā.	231	
PA_tika-vin09_t:2318	10. Tiracchānavijjāvācanasikkhāpadavaṇṇanā	231	
PA_tika-vin09_t:2319_0	Lekheti likhasippe. Dhāraṇāya vāti dhāraṇasatthe, yasmiṃ vuttanayena paṭipajjantā	2319	
PA_tika-vin09_t:2319_1	bahūnipi ganthāni dhārenti. Nāgamaṇḍalādiketi ettha nāgamaṇḍalaṃ nāma sappānaṃ pavesanivāraṇatthaṃ maṇḍalabaddhamanto.	2319	
PA_tika-vin09_t:2320	Tiracchānavijjāvācanasikkhāpadavaṇṇanā niṭṭhitā.	232	
PA_tika-vin09_t:2321	Cittāgāravaggo pañcamo.	232	
PA_tika-vin09_t:2322	6. Ārāmavaggo	232	
PA_tika-vin09_t:2323	1-2. Ārāmapavisanādisikkhāpadavaṇṇanā	232	
PA_tika-vin09_t:2324_0	Sīsānulokikāyāti sīsaṃ anulokentiyā. Yattha vā bhikkhuniyo sannipatitāti yattha bhikkhuniyo	2324	
PA_tika-vin09_t:2324_1	paṭhamataraṃ sajjhāyanacetiyavandanādiatthaṃ sannipatitā. Āpadāsūti kenaci upaddutā	2324	
PA_tika-vin09_t:2324_2	hoti, evarūpāsu āpadāsu pavisituṃ vaṭṭati.	2324	
PA_tika-vin09_t:2325	Dutiyaṃ uttānatthameva.	232	
PA_tika-vin09_t:2326	Ārāmapavisanādisikkhāpadavaṇṇanā niṭṭhitā.	232	
PA_tika-vin09_t:2327	3-4. Gaṇaparibhāsanādisikkhāpadavaṇṇanā	232	
PA_tika-vin09_t:2328	Sesanti “atthadhammaanusāsanipurekkhārāyā”tiādikaṃ avasesaṃ. Tattha anusāsanipurekkhārāyāti “idānipi tvaṃ bālā abyattā”tiādinā nayena anusāsanipakkhe ṭhatvā vadantiyā anāpatti.	232	
PA_tika-vin09_t:2329	Catutthaṃ uttānatthameva.	232	
PA_tika-vin09_t:2330	Gaṇaparibhāsanādisikkhāpadavaṇṇanā niṭṭhitā.	233	
PA_tika-vin09_t:2331	5. Kulamaccharinīsikkhāpadavaṇṇanā	233	
PA_tika-vin09_t:2332_0	Kule maccharo kulamaccharoti purimasmiṃ pakkhe sakatthe inīpaccayo, taṃ kulaṃ assaddhaṃ	2332	
PA_tika-vin09_t:2332_1	appasannanti kulassa aguṇaṃ, ayasaṃ vā bhāsantiyāti attho. Bhikkhunīnaṃ avaṇṇaṃ bhāsantiyāti	2332	
PA_tika-vin09_t:2332_2	“bhikkhuniyo dussīlā pāpadhammā”ti bhikkhunīnaṃ aguṇaṃ, ayasaṃ vā bhāsantiyā.	2332	
PA_tika-vin09_t:2333	Santaṃyeva ādīnavanti kulassa vā bhikkhunīnaṃ vā santaṃyeva aguṇaṃ.	233	
PA_tika-vin09_t:2334	Kulamaccharinīsikkhāpadavaṇṇanā niṭṭhitā.	233	
PA_tika-vin09_t:2335	6-8. Abhikkhukāvāsādisikkhāpadavaṇṇanā	233	
PA_tika-vin09_t:2336	Samantapāsādikāyaṃ vuttoti samantapāsādikāya ovādavaggassa paṭhamasikkhāpade vutto.	233	
PA_tika-vin09_t:2337	Sattamaṭṭhamāni uttānatthāneva.	233	
PA_tika-vin09_t:2338	Abhikkhukāvāsādisikkhāpadavaṇṇanā niṭṭhitā.	233	
PA_tika-vin09_t:2339	9-10. Ovādūpasaṅkamanādisikkhāpadavaṇṇanā	233	
PA_tika-vin09_t:2340	Uposathassa pucchanaṃ uposathapucchā, sāvakapaccayaṃ, rassattañca katvā “uposathapucchaka”nti vuttāti āha “uposathapucchana”nti. Ovādatthāyāti ovādayācanatthāya.	234	
PA_tika-vin09_t:2341	Dasamaṃ uttānatthameva.	234	
PA_tika-vin09_t:2342	Ovādūpasaṅkamanādisikkhāpadavaṇṇanā niṭṭhitā.	234	
PA_tika-vin09_t:2343	Ārāmavaggo chaṭṭho.	234	
PA_tika-vin09_t:2344	7. Gabbhinīvaggo	234	
PA_tika-vin09_t:2345	1-2. Gabbhinīādisikkhāpadavaṇṇanā	234	
PA_tika-vin09_t:2346	Paṭhamaṃ uttānatthameva.	234	
PA_tika-vin09_t:2347	Thane bhavaṃ thaññaṃ, khīraṃ. Yaṃ pāyetīti yaṃ dārakaṃ pāyeti.	234	
PA_tika-vin09_t:2348	Gabbhinīādisikkhāpadavaṇṇanā niṭṭhitā.	234	
PA_tika-vin09_t:2349	3. Paṭhamasikkhamānasikkhāpadavaṇṇanā	234	
PA_tika-vin09_t:2350_0	Padabhājane vuttanayenāti “pāṇātipātā veramaṇiṃ dve vassāni avītikkamma samādānaṃ	2350	
PA_tika-vin09_t:2350_1	samādiyāmi…pe… vikālabhojanā veramaṇiṃ dve vassāni avītikkamma samādānaṃ samādiyāmī”ti	2350	
PA_tika-vin09_t:2350_2	padabhājanasamīpe aṭṭhuppattiyaṃ vuttanayena. Imā pana cha sikkhāyo saṭṭhivassāyapi	2350	
PA_tika-vin09_t:2350_3	pabbajitāya dātabbāyeva, na etāsu asikkhitā upasampādetabbā.	2350	
PA_tika-vin09_t:2351	Paṭhamasikkhamānasikkhāpadavaṇṇanā niṭṭhitā.	235	
PA_tika-vin09_t:2352	4-5. Dutiyasikkhamānādisikkhāpadavaṇṇanā	235	
PA_tika-vin09_t:2353	Padabhājane vuttā upasampadāsammuti na dinnā hotīti padabhājanasamīpe aṭṭhuppattiyaṃ vuttā upasampadāsammuti ñattidutiyāya kammavācāya na dinnā hoti.	235	
PA_tika-vin09_t:2354	Pañcamaṃ uttānatthameva.	235	
PA_tika-vin09_t:2355	Dutiyasikkhamānādisikkhāpadavaṇṇanā niṭṭhitā.	235	
PA_tika-vin09_t:2356	6-10. Dutiyagihigatādisikkhāpadavaṇṇanā	235	
PA_tika-vin09_t:2357	Dasavassāya gihigatāya sikkhāsammutiṃ datvā paripuṇṇadvādasavassaṃ upasampādetuṃ vaṭṭati.	235	
PA_tika-vin09_t:2358	Sattamaaṭṭhamanavamadasamāni uttānatthāneva.	235	
PA_tika-vin09_t:2359	Dutiyagihigatādisikkhāpadavaṇṇanā niṭṭhitā.	235	
PA_tika-vin09_t:2360	Gabbhinīvaggo sattamo.	236	
PA_tika-vin09_t:2361	8. Kumāribhūtavaggo	236	
PA_tika-vin09_t:2362	1-5. Paṭhamakumāribhūtādisikkhāpadavaṇṇanā	236	
PA_tika-vin09_t:2363_0	Sabbapaṭhamā dve mahāsikkhamānāti gabbhinivagge vuttā dve sikkhamānā. “Sikkhamānā”icceva	2363	
PA_tika-vin09_t:2363_1	vattabbāti sammutikammādīsu evaṃ vattabbā. “Gihigatā”ti vā “kumāribhūtā”ti vā na	2363	
PA_tika-vin09_t:2363_2	vattabbāti sace vadanti, kammaṃ kuppatīti adhippāyo.	2363	
PA_tika-vin09_t:2364	Catutthapañcamāni uttānatthāneva.	236	
PA_tika-vin09_t:2365	Paṭhamakumāribhūtādisikkhāpadavaṇṇanā niṭṭhitā.	236	
PA_tika-vin09_t:2366	6-8. Khīyanadhammādisikkhāpadavaṇṇanā	236	
PA_tika-vin09_t:2367	Vuṭṭhāpanasammutiyā yācitāyāti upasampadāsammutiyā yācitāya.	236	
PA_tika-vin09_t:2368	Sattamaṭṭhamāni uttānatthāneva.	236	
PA_tika-vin09_t:2369	Khīyanadhammādisikkhāpadavaṇṇanā niṭṭhitā.	236	
PA_tika-vin09_t:2370	9. Sokāvāsasikkhāpadavaṇṇanā	237	
PA_tika-vin09_t:2371	Āgacchamānāti āgacchantī.	237	
PA_tika-vin09_t:2372	Sokāvāsasikkhāpadavaṇṇanā niṭṭhitā.	237	
PA_tika-vin09_t:2373	10. Ananuññātasikkhāpadavaṇṇanā	237	
PA_tika-vin09_t:2374_0	Tesaṃ atthibhāvaṃ ajānantiyāti tesaṃ mātādīnaṃ atthibhāvaṃ ajānantiyā. Ananuññātasamuṭṭhānanti	2374	
PA_tika-vin09_t:2374_1	yaṃ vācato, kāyavācato, vācācittato, kāyavācācittato ca samuṭṭhāti, taṃ ananuññātasamuṭṭhānaṃ.	2374	
PA_tika-vin09_t:2374_2	Kathaṃ? Abbhānakammādīsu kenacideva karaṇīyena khaṇḍasīmāyaṃ nisinnā “pakkosatha	2374	
PA_tika-vin09_t:2374_3	sikkhamānaṃ, idheva naṃ upasampādessāmā”ti upasampādeti, evaṃ vācato samuṭṭhāti.	2374	
PA_tika-vin09_t:2374_4	“Upassayato uṭṭhāya upasampādessāmī”ti vatvā khaṇḍasīmaṃ gacchantiyā kāyavācato samuṭṭhāti.	2374	
PA_tika-vin09_t:2374_5	Dvīsu ṭhānesu paṇṇattiṃ jānitvā vītikkamaṃ karontiyā vācācittato, kāyavācācittato	2374	
PA_tika-vin09_t:2374_6	ca samuṭṭhāti. Ananujānāpetvā upasampādanato kiriyākiriyaṃ.	2374	
PA_tika-vin09_t:2375	Ananuññātasikkhāpadavaṇṇanā niṭṭhitā.	237	
PA_tika-vin09_t:2376	11. Pārivāsikasikkhāpadavaṇṇanā	237	
PA_tika-vin09_t:2377	Dāruṇanti pāpaṃ. Patimānentanti olokentaṃ.	237	
PA_tika-vin09_t:2378	Pārivāsikasikkhāpadavaṇṇanā niṭṭhitā.	237	
PA_tika-vin09_t:2379	12. Anuvassasikkhāpadavaṇṇanā	237	
PA_tika-vin09_t:2380	Ekantarikanti ekena vassena antarikaṃ katvā.	238	
PA_tika-vin09_t:2381	Anuvassasikkhāpadavaṇṇanā niṭṭhitā.	238	
PA_tika-vin09_t:2382	13. Ekavassasikkhāpadavaṇṇanā	238	
PA_tika-vin09_t:2383	Mātikāyaṃ ekaṃ vassaṃ dveti ekantarike ekekasmiṃ saṃvacchare dve. Ekantarikaṃ vuṭṭhāpentiyāti imasmiṃ vasse ekaṃ, puna ekantarikaṃ ekanti dve vuṭṭhāpentiyā anāpatti.	238	
PA_tika-vin09_t:2384	Ekavassasikkhāpadavaṇṇanā niṭṭhitā.	238	
PA_tika-vin09_t:2385	Kumāribhūtavaggo aṭṭhamo.	238	
PA_tika-vin09_t:2386	9. Chattupāhanavaggo	238	
PA_tika-vin09_t:2387	1-2. Chattupāhanādisikkhāpadavaṇṇanā	238	
PA_tika-vin09_t:2388_0	Vuttalakkhaṇaṃ chattanti “chattaṃ nāma tīṇi chattāni – setacchattaṃ, kilañjacchattaṃ,	2388	
PA_tika-vin09_t:2388_1	paṇṇacchattaṃ maṇḍalabaddhaṃ, salākabaddha”nti evaṃ padabhājane vuttalakkhaṇaṃ chattaṃ.	2388	
PA_tika-vin09_t:2388_2	Tādisaṃ ṭhānaṃ patvāti gacchakaddamādīsu taṃ taṃ ṭhānaṃ patvā.	2388	
PA_tika-vin09_t:2389	Chattassevāti kaddamādīni patvā upāhanā omuñcitvā chattasseva dhāraṇaṃ. Upāhanānaṃyeva vāti gacchādīni disvā chattaṃ apanāmetvā upāhanānaṃyeva dhāraṇaṃ.	238	
PA_tika-vin09_t:2390	Dutiyaṃ uttānatthameva.	239	
PA_tika-vin09_t:2391	Chattupāhanādisikkhāpadavaṇṇanā niṭṭhitā.	239	
PA_tika-vin09_t:2392	3-5. Saṅghāṇiādisikkhāpadavaṇṇanā	239	
PA_tika-vin09_t:2393	Saṅghāṇinti kaṭiyaṃ anubhavitabbaṃ ābharaṇaṃ. Tenāha “yaṃ kiñci kaṭūpaga”nti.	239	
PA_tika-vin09_t:2394	Catutthapañcamāni uttānatthāneva.	239	
PA_tika-vin09_t:2395	Saṅghāṇiādisikkhāpadavaṇṇanā niṭṭhitā.	239	
PA_tika-vin09_t:2396	6. Vāsitakasikkhāpadavaṇṇanā	239	
PA_tika-vin09_t:2397	Gandhavāsitakenāti gandhaparibhāvitena.	239	
PA_tika-vin09_t:2398	Vāsitakasikkhāpadavaṇṇanā niṭṭhitā.	239	
PA_tika-vin09_t:2399	7-10. Bhikkhuniummaddāpanādisikkhāpadavaṇṇanā	239	
PA_tika-vin09_t:2400	Gilānāyāti antamaso maggagamanaparissamenāpi ābādhikāya. Āpadāsūti corabhayādinā sarīrakampanādīsu.	240	
PA_tika-vin09_t:2401	Aṭṭhamanavamadasamesu kiñci vattabbaṃ natthi.	240	
PA_tika-vin09_t:2402	Bhikkhuniummaddāpanādisikkhāpadavaṇṇanā niṭṭhitā.	240	
PA_tika-vin09_t:2403	11. Anāpucchāsikkhāpadavaṇṇanā	240	
PA_tika-vin09_t:2404	Upacāraṃ sandhāyāti samantā dvādasahatthūpacāraṃ sandhāya.	240	
PA_tika-vin09_t:2405	Anāpucchāsikkhāpadavaṇṇanā niṭṭhitā.	240	
PA_tika-vin09_t:2406	12. Pañhāpucchanasikkhāpadavaṇṇanā	240	
PA_tika-vin09_t:2407	Anodissāti “amukasmiṃ nāma ṭhāne pucchāmī”ti evaṃ aniyametvā kevalaṃ “pucchitabbaṃ atthi, pucchāmi, ayyā”ti evaṃ vatvā.	240	
PA_tika-vin09_t:2408	Pañhāpucchanasikkhāpadavaṇṇanā niṭṭhitā.	240	
PA_tika-vin09_t:2409	13. Asaṃkaccikasikkhāpadavaṇṇanā	240	
PA_tika-vin09_t:2410_0	Parikkhittassa gāmassa parikkhepaṃ, aparikkhittassa upacāraṃ atikkamantiyā vā okkamantiyā	2410	
PA_tika-vin09_t:2410_1	vāti ettha parikkhittassa gāmassa parikkhepaṃ atikkamantiyā vā aparikkhittassa gāmassa	2410	
PA_tika-vin09_t:2410_2	upacāraṃ okkamantiyā vāti yathākkamaṃ sambandho veditabbo. Āpadāsūti mahagghaṃ saṃkaccikaṃ	2410	
PA_tika-vin09_t:2410_3	pārupitvā gacchantiyā upaddavo uppajjati, evarūpāsu āpadāsu.	2410	
PA_tika-vin09_t:2411	Asaṃkaccikasikkhāpadavaṇṇanā niṭṭhitā.	241	
PA_tika-vin09_t:2412	Chattupāhanavaggo navamo.	241	
PA_tika-vin09_t:2413	Iti kaṅkhāvitaraṇiyā pātimokkhavaṇṇanāya	241	
PA_tika-vin09_t:2414	Vinayatthamañjūsāyaṃ līnatthappakāsaniyaṃ	241	
PA_tika-vin09_t:2415	Bhikkhunipātimokkhe pācittiyavaṇṇanā niṭṭhitā.	241	
PA_tika-vin09_t:2416	Asādhāraṇasamuṭṭhānavaṇṇanā	241	
PA_tika-vin09_t:2417_0	Acittakānīti “nacca”ntiādinā ajānitvā dassanādiṃ karontiyā āpattisambhavato vatthuajānanacittena	2417	
PA_tika-vin09_t:2417_1	acittakāni. Lokavajjānīti “nacca”ntiādinā jānitvā dassanādiṃ karontiyā akusaleneva	2417	
PA_tika-vin09_t:2417_2	āpajjanato lokavajjāni. Tenāha “ayaṃ panettha adhippāyo”tiādi sacittakānīti “corī”tiādinā	2417	
PA_tika-vin09_t:2417_3	vatthuṃ jānitvā karaṇeyeva āpattisambhavato sacittakāni. Upasampadādīnaṃ ekantākusalacitteneva	2417	
PA_tika-vin09_t:2417_4	akattabbattā paṇṇattivajjāni. “Idha sacittakācittakatā paṇṇattijānanājānanatāya aggaheṭṭhā	2417	
PA_tika-vin09_t:2417_5	vatthujānanājānanatāya gahetabba”nti vadanti.	2417	
PA_tika-vin09_t:2418	Asādhāraṇasamuṭṭhānavaṇṇanā niṭṭhitā.	241	
PA_tika-vin09_t:2419	Pāṭidesanīyakaṇḍaṃ	241	
PA_tika-vin09_t:2420	2. Telaviññāpanādisikkhāpadavaṇṇanā	242	
PA_tika-vin09_t:2421	Pāḷiyaṃ anāgatesu pana aṭṭhasupīti pāḷimuttakesu sappiādīsu aṭṭhasupi.	242	
PA_tika-vin09_t:2422	Telaviññāpanādisikkhāpadavaṇṇanā niṭṭhitā.	242	
PA_tika-vin09_t:2423	Iti kaṅkhāvitaraṇiyā pātimokkhavaṇṇanāya	242	
PA_tika-vin09_t:2424	Vinayatthamañjūsāyaṃ līnatthappakāsaniyaṃ	242	
PA_tika-vin09_t:2425	Bhikkhunipātimokkhe pāṭidesanīyavaṇṇanā niṭṭhitā.	242	
PA_tika-vin09_t:2426	1. Parimaṇḍalādisikkhāpadavaṇṇanā	242	
PA_tika-vin09_t:2427_0	Sekhiyāni cevāti pañcasattati sekhiyāni ceva. “Bhikkhupātimokkhavaṇṇanāyaṃ vuttanayeneva	2427	
PA_tika-vin09_t:2427_1	veditabbā”ti iminā yasmā tādisaṃyevettha atthavinicchayaṃ vidū vadanti, tasmā visuṃ	2427	
PA_tika-vin09_t:2427_2	tesaṃ atthavaṇṇanā na vuttā. Tattha yā vuttā, sā idhāpi vuttāyevāti dasseti.	2427	
PA_tika-vin09_t:2428	Parimaṇḍalādisikkhāpadavaṇṇanā niṭṭhitā.	242	
PA_tika-vin09_t:2429	Iti kaṅkhāvitaraṇiyā pātimokkhavaṇṇanāya	242	
PA_tika-vin09_t:2430	Vinayatthamañjūsāyaṃ līnatthappakāsaniyaṃ	243	
PA_tika-vin09_t:2431	Bhikkhunipātimokkhavaṇṇanā niṭṭhitā.	243	
PA_tika-vin09_t:2432	Nigamanakathāvaṇṇanā	243	
PA_tika-vin09_t:2433_0	Yaṃ pātimokkhassa vaṇṇanaṃ ārabhinti sambandho. “Mahāvihāravāsīna”nti idaṃ purimapacchimapadehi	2433	
PA_tika-vin09_t:2433_1	saddhiṃ sambandhitabbaṃ, mahāvihāravāsīnaṃ porāṇaṭṭhakathāhi vāti ca. Pāḷiyatthañca	2433	
PA_tika-vin09_t:2433_2	kevalanti sakalaṃ pāḷiatthañca, ubhatovibhaṅgañcāti vuttaṃ hoti. Etthāti etissaṃ	2433	
PA_tika-vin09_t:2433_3	kaṅkhāvitaraṇiyaṃ. Yasmā na hi atthīti sambandho. Yanti yaṃ padaṃ. Sīhaḷaṭṭhakathānayanti	2433	
PA_tika-vin09_t:2433_4	sīhaḷamātikaṭṭhakathānayaṃ. Aṭṭhakathāsāranti sīhaḷamātikaṭṭhakathāyaṃ atthasāraṃ,	2433	
PA_tika-vin09_t:2433_5	atha vā vinayaṭṭhakathāsu atthasāraṃ. Tenetaṃ dasseti – sīhaḷamātikaṭṭhakathāyaṃ	2433	
PA_tika-vin09_t:2433_6	atthasāraṃ ādāya imaṃ kaṅkhāvitaraṇiṃ karonto vinayaṭṭhakathāsupi idha vinicchaye	2433	
PA_tika-vin09_t:2433_7	yogakkhamaṃ atthasāraṃ ādāyeva akāsinti.	2433	
PA_tika-vin09_t:2434_0	Idāni sadevakassa lokassa accantasukhādhigamāya attano puññaṃ pariṇāmento “yathā	2434	
PA_tika-vin09_t:2434_1	ca niṭṭhaṃ sampattā”tiādigāthādvayamāha. Kalyāṇanissitāti kusalanissitā. Sabbasattānanti	2434	
PA_tika-vin09_t:2434_2	kāmāvacarādibhedānaṃ sabbesaṃ sattānaṃ.	2434	
PA_tika-vin09_t:2435	Nigamanakathāvaṇṇanā niṭṭhitā.	243	
PA_tika-vin09_t:2436	Nigamanakathā	243	
PA_tika-vin09_t:2437	Ettāvatā ca –	243	
PA_tika-vin09_t:2439	Laṅkissaro yo vijitārirājo;	243	
PA_tika-vin09_t:2440	Rājā parakkantabhujo yasassī;	244	
PA_tika-vin09_t:2441	Tidhāgataṃ sīhaḷamekarajjaṃ;	244	
PA_tika-vin09_t:2442	Akā nikāyañca tathā samaggaṃ.	244	
PA_tika-vin09_t:2444	Pure pulatthimhi vare purānaṃ;	244	
PA_tika-vin09_t:2445	Majjhamhi nānāratanākarānaṃ;	244	
PA_tika-vin09_t:2446	Anantasampattibharābhirāme;	244	
PA_tika-vin09_t:2447	Varācaluttaṅgagharābhirāme.	244	
PA_tika-vin09_t:2449	Abhejjapākārasugopurasmiṃ;	244	
PA_tika-vin09_t:2450	Nirākulānekakulākulasmiṃ;	245	
PA_tika-vin09_t:2451	Munindadāṭhaṅkuravāsabhūte;	245	
PA_tika-vin09_t:2452	Yo locanānandavahe vasanto.	245	
PA_tika-vin09_t:2454	Suphullitabbhoruhasādusīta	245	
PA_tika-vin09_t:2455	Pasannanīrehi jalāsayehi;	245	
PA_tika-vin09_t:2456	Supupphitānekakadambajambu-	245	
PA_tika-vin09_t:2457	Punnāganāgādihi vābhiramme.	245	
PA_tika-vin09_t:2459	Sudhāvadātehi manoharehi;	245	
PA_tika-vin09_t:2460	Pākārapantīhi ca gopurehi;	246	
PA_tika-vin09_t:2461	Vikiṇṇamuttāphalasannibhehi;	246	
PA_tika-vin09_t:2462	Vilokanīyehi sudhātalehi.	246	
PA_tika-vin09_t:2464	Katvāna pāsādasahassaramme;	246	
PA_tika-vin09_t:2465	Tahiṃ tahiṃ pītikare vihāre;	246	
PA_tika-vin09_t:2466	Mahādayo jetavanādayopi;	246	
PA_tika-vin09_t:2467	Susaṃyamānaṃ yatinaṃ adāsi.	246	
PA_tika-vin09_t:2469	Yo sādubhūtaṃ catupaccayañca;	246	
PA_tika-vin09_t:2470	Guṇappasanno samaṇesu tesu;	247	
PA_tika-vin09_t:2471	Niccaṃ mahoghaṃ viya vattayanto;	247	
PA_tika-vin09_t:2472	Yojeti te ganthavipassanāsu.	247	
PA_tika-vin09_t:2474	Kāritesu vihāresu, tena tesu yasassinā;	247	
PA_tika-vin09_t:2475	Rammo yo pacchimārāmo, pupphārāmādisobhito.	247	
PA_tika-vin09_t:2477	Pariveṇamhi nāmena, tahiṃ coḷakulantike;	247	
PA_tika-vin09_t:2478	Pāsāde dassanīyamhi, vasanto karuṇāparo.	247	
PA_tika-vin09_t:2480	Sisso sasīkarasvaccha-sīlācārassa dhīmato;	248	
PA_tika-vin09_t:2481	Sāriputtamahāthera-mahāsāmissa tādino.	248	
PA_tika-vin09_t:2483	Dhīrānekaguṇoghena, therena sucivuttinā;	248	
PA_tika-vin09_t:2484	Vinayaṭṭhitikāmena, sumedhenābhiyācito.	248	
PA_tika-vin09_t:2486	So buddhanāgattherohaṃ, bhikkhūnaṃ paramaṃ hitaṃ;	248	
PA_tika-vin09_t:2487	Mahāvihāravāsīnaṃ, yatīnaṃ samayānugaṃ.	248	
PA_tika-vin09_t:2489	Vinayatthādimañjūsaṃ, līnatthassa pakāsaniṃ;	248	
PA_tika-vin09_t:2490	Mātikaṭṭhakathāyemaṃ, akāsiṃ sādhu vaṇṇanaṃ.	249	
PA_tika-vin09_t:2492	Sāyaṃ subodhā budhavaṇṇanīyā;	249	
PA_tika-vin09_t:2493	Saṃvaṇṇanā sattasahassamattā;	249	
PA_tika-vin09_t:2494	Nirākarontī vinayamhi mohaṃ;	249	
PA_tika-vin09_t:2495	Tamaṃ carantī sasi kheva bhātu.	249	
PA_tika-vin09_t:2497	Ākaṅkhamānena paratthamiṭṭhaṃ;	249	
PA_tika-vin09_t:2498	Mahatthasāraṃ suvinicchayañca;	249	
PA_tika-vin09_t:2499	Saṃvaṇṇanaṃ sādhu pakubbatā yaṃ;	249	
PA_tika-vin09_t:2500	Citaṃ mayā puññamanappabhūtaṃ.	250	
PA_tika-vin09_t:2502	Puññena tenācitadānasīla-	250	
PA_tika-vin09_t:2503	Mayādinānekavidhena ceva;	250	
PA_tika-vin09_t:2504	Sattā anīghā sukhino averā;	250	
PA_tika-vin09_t:2505	Pappontu sabbe sugatiṃ sivañca.	250	
PA_tika-vin09_t:2507	Saddhiṃ yathopaddavamantarena;	250	
PA_tika-vin09_t:2508	Gatā hi līnatthapadīpanīyaṃ;	250	
PA_tika-vin09_t:2509	Tathā janānaṃ api dhammayuttā;	250	
PA_tika-vin09_t:2510	Manorathā siddhimupentu niccaṃ.	251	
PA_tika-vin09_t:2512	Kāle pavassantu sadā payodā;	251	
PA_tika-vin09_t:2513	Dhammena pālentu mahiṃ mahindā;	251	
PA_tika-vin09_t:2514	Sattā pasannā ratanattayasmiṃ;	251	
PA_tika-vin09_t:2515	Dānādipuññābhiratā bhavantūti.	251	
PA_tika-vin09_t:2516	Vinayatthamañjūsā līnatthappakāsanīnāmikākaṅkhāvitaraṇīabhinavaṭīkā niṭṭhitā.	251	
