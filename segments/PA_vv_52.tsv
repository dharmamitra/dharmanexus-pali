segmentnr	original	folio	analyzed
PA_vv_52:0.1	Vimānavatthu	0	
PA_vv_52:0.2	Purisavimāna	0	
PA_vv_52:0.3	Mahārathavagga	0	
PA_vv_52:0.4	2. Revatīvimānavatthu	0	
PA_vv_52:1.1	“Cirappavāsiṁ purisaṁ,	1	
PA_vv_52:1.2	dūrato sotthimāgataṁ;	1	
PA_vv_52:1.3	Ñātimittā suhajjā ca,	1	
PA_vv_52:1.4	abhinandanti āgataṁ.	1	
PA_vv_52:2.1	Tatheva katapuññampi,	2	
PA_vv_52:2.2	asmā lokā paraṁ gataṁ;	2	
PA_vv_52:2.3	Puññāni paṭigaṇhanti,	2	
PA_vv_52:2.4	piyaṁ ñātīva āgataṁ”.	2	
PA_vv_52:3.1	“Uṭṭhehi revate supāpadhamme,	3	
PA_vv_52:3.2	Apārutadvāre adānasīle;	3	
PA_vv_52:3.3	Nessāma taṁ yattha thunanti duggatā,	3	
PA_vv_52:3.4	Samappitā nerayikā dukkhenā”ti.	3	
PA_vv_52:4.1	Icceva vatvāna yamassa dūtā,	4	
PA_vv_52:4.2	Te dve yakkhā lohitakkhā brahantā;	4	
PA_vv_52:4.3	Paccekabāhāsu gahetvā revataṁ,	4	
PA_vv_52:4.4	Pakkāmayuṁ devagaṇassa santike.	4	
PA_vv_52:5.1	“Ādiccavaṇṇaṁ ruciraṁ pabhassaraṁ,	5	
PA_vv_52:5.2	Byamhaṁ subhaṁ kañcanajālachannaṁ;	5	
PA_vv_52:5.3	Kassetamākiṇṇajanaṁ vimānaṁ,	5	
PA_vv_52:5.4	Suriyassa raṁsīriva jotamānaṁ.	5	
PA_vv_52:6.1	Nārīgaṇā candanasāralittā,	6	
PA_vv_52:6.2	Ubhato vimānaṁ upasobhayanti;	6	
PA_vv_52:6.3	Taṁ dissati suriyasamānavaṇṇaṁ,	6	
PA_vv_52:6.4	Ko modati saggapatto vimāne”ti.	6	
PA_vv_52:7.1	“Bārāṇasiyaṁ nandiyo nāmāsi,	7	
PA_vv_52:7.2	Upāsako amaccharī dānapati vadaññū;	7	
PA_vv_52:7.3	Tassetamākiṇṇajanaṁ vimānaṁ,	7	
PA_vv_52:7.4	Suriyassa raṁsīriva jotamānaṁ.	7	
PA_vv_52:8.1	Nārīgaṇā candanasāralittā,	8	
PA_vv_52:8.2	Ubhato vimānaṁ upasobhayanti;	8	
PA_vv_52:8.3	Taṁ dissati suriyasamānavaṇṇaṁ,	8	
PA_vv_52:8.4	So modati saggapatto vimāne”ti.	8	
PA_vv_52:9.1	“Nandiyassāhaṁ bhariyā,	9	
PA_vv_52:9.2	Agārinī sabbakulassa issarā;	9	
PA_vv_52:9.3	Bhattu vimāne ramissāmi dānahaṁ,	9	
PA_vv_52:9.4	Na patthaye nirayaṁ dassanāyā”ti.	9	
PA_vv_52:10.1	“Eso te nirayo supāpadhamme,	10	
PA_vv_52:10.2	Puññaṁ tayā akataṁ jīvaloke;	10	
PA_vv_52:10.3	Na hi maccharī rosako pāpadhammo,	10	
PA_vv_52:10.4	Saggūpagānaṁ labhati sahabyatan”ti.	10	
PA_vv_52:11.1	“Kiṁ nu gūthañca muttañca,	11	
PA_vv_52:11.2	asucī paṭidissati;	11	
PA_vv_52:11.3	Duggandhaṁ kimidaṁ mīḷhaṁ,	11	
PA_vv_52:11.4	kimetaṁ upavāyatī”ti.	11	
PA_vv_52:12.1	“Esa saṁsavako nāma,	12	
PA_vv_52:12.2	gambhīro sataporiso;	12	
PA_vv_52:12.3	Yattha vassasahassāni,	12	
PA_vv_52:12.4	tuvaṁ paccasi revate”ti.	12	
PA_vv_52:13.1	“Kiṁ nu kāyena vācāya,	13	
PA_vv_52:13.2	manasā dukkaṭaṁ kataṁ;	13	
PA_vv_52:13.3	Kena saṁsavako laddho,	13	
PA_vv_52:13.4	gambhīro sataporiso”ti.	13	
PA_vv_52:14.1	“Samaṇe brāhmaṇe cāpi,	14	
PA_vv_52:14.2	aññe vāpi vanibbake;	14	
PA_vv_52:14.3	Musāvādena vañcesi,	14	
PA_vv_52:14.4	taṁ pāpaṁ pakataṁ tayā.	14	
PA_vv_52:15.1	Tena saṁsavako laddho,	15	
PA_vv_52:15.2	gambhīro sataporiso;	15	
PA_vv_52:15.3	Tattha vassasahassāni,	15	
PA_vv_52:15.4	tuvaṁ paccasi revate.	15	
PA_vv_52:16.1	Hatthepi chindanti athopi pāde,	16	
PA_vv_52:16.2	Kaṇṇepi chindanti athopi nāsaṁ;	16	
PA_vv_52:16.3	Athopi kākoḷagaṇā samecca,	16	
PA_vv_52:16.4	Saṅgamma khādanti viphandamānan”ti.	16	
PA_vv_52:17.1	“Sādhu kho maṁ paṭinetha,	17	
PA_vv_52:17.2	kāhāmi kusalaṁ bahuṁ;	17	
PA_vv_52:17.3	Dānena samacariyāya,	17	
PA_vv_52:17.4	saṁyamena damena ca;	17	
PA_vv_52:17.5	Yaṁ katvā sukhitā honti,	17	
PA_vv_52:17.6	na ca pacchānutappare”ti.	17	
PA_vv_52:18.1	“Pure tuvaṁ pamajjitvā,	18	
PA_vv_52:18.2	idāni paridevasi;	18	
PA_vv_52:18.3	Sayaṁ katānaṁ kammānaṁ,	18	
PA_vv_52:18.4	vipākaṁ anubhossasī”ti.	18	
PA_vv_52:19.1	“Ko devalokato manussalokaṁ,	19	
PA_vv_52:19.2	Gantvāna puṭṭho me evaṁ vadeyya;	19	
PA_vv_52:19.3	‘Nikkhittadaṇḍesu dadātha dānaṁ,	19	
PA_vv_52:19.4	Acchādanaṁ seyyamathannapānaṁ;	19	
PA_vv_52:19.5	Na hi maccharī rosako pāpadhammo,	19	
PA_vv_52:19.6	Saggūpagānaṁ labhati sahabyataṁ’.	19	
PA_vv_52:20.1	Sāhaṁ nūna ito gantvā,	20	
PA_vv_52:20.2	yoniṁ laddhāna mānusiṁ;	20	
PA_vv_52:20.3	Vadaññū sīlasampannā,	20	
PA_vv_52:20.4	kāhāmi kusalaṁ bahuṁ;	20	
PA_vv_52:20.5	Dānena samacariyāya,	20	
PA_vv_52:20.6	saṁyamena damena ca.	20	
PA_vv_52:21.1	Ārāmāni ca ropissaṁ,	21	
PA_vv_52:21.2	dugge saṅkamanāni ca;	21	
PA_vv_52:21.3	Papañca udapānañca,	21	
PA_vv_52:21.4	vippasannena cetasā.	21	
PA_vv_52:22.1	Cātuddasiṁ pañcadasiṁ,	22	
PA_vv_52:22.2	yā ca pakkhassa aṭṭhamī;	22	
PA_vv_52:22.3	Pāṭihāriyapakkhañca,	22	
PA_vv_52:22.4	aṭṭhaṅgasusamāgataṁ.	22	
PA_vv_52:23.1	Uposathaṁ upavasissaṁ,	23	
PA_vv_52:23.2	sadā sīlesu saṁvutā;	23	
PA_vv_52:23.3	Na ca dāne pamajjissaṁ,	23	
PA_vv_52:23.4	sāmaṁ diṭṭhamidaṁ mayā”ti.	23	
PA_vv_52:24.1	Iccevaṁ vippalapantiṁ,	24	
PA_vv_52:24.2	phandamānaṁ tato tato;	24	
PA_vv_52:24.3	Khipiṁsu niraye ghore,	24	
PA_vv_52:24.4	uddhampādaṁ avaṁsiraṁ.	24	
PA_vv_52:25.1	“Ahaṁ pure maccharinī ahosiṁ,	25	
PA_vv_52:25.2	Paribhāsikā samaṇabrāhmaṇānaṁ;	25	
PA_vv_52:25.3	Vitathena ca sāmikaṁ vañcayitvā,	25	
PA_vv_52:25.4	Paccāmahaṁ niraye ghorarūpe”ti.	25	
PA_vv_52:26.1	Revatīvimānaṁ dutiyaṁ.	26	
