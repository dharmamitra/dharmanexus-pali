segmentnr	original	folio	analyzed
PA_anya-e07_01n:0	Namo tassa bhagavato arahato sammāsambuddhassa	0	
PA_anya-e07_01n:1	Cūḷaganthavaṃsapāḷi	0	
PA_anya-e07_01n:2	1. Piṭakattayaparicchedo	0	
PA_anya-e07_01n:3	Namassetvāna sambuddhaṃ, aggavaṃsavaraṃvaraṃ;	0	
PA_anya-e07_01n:4	Natvāna dhammaṃ buddhajaṃ, saṅghañcāpiniraṅgaṇaṃ.	0	
PA_anya-e07_01n:5	Ganthavaṃsampi nissāya, ganthavaṃsaṃ pakathissaṃ;	0	
PA_anya-e07_01n:6	Tipeṭakasamāhāraṃ, sādhunaṃ jaṅghadāsakaṃ.	0	
PA_anya-e07_01n:7	Vimatinodanamārambhaṃ, taṃ me suṇātha sādhavo;	0	
PA_anya-e07_01n:8	Sabbampi buddhavacanaṃ, vimutti ca sahetukaṃ.	0	
PA_anya-e07_01n:9	Hoti ekavidhaṃyeva, tividhaṃ piṭakena ca;	0	
PA_anya-e07_01n:10	Tañca sabbampi kevalaṃ, pañcavidhaṃ nikāyato.	1	
PA_anya-e07_01n:11	Aṅgato ca navavidhaṃ, dhammakkhandhagaṇanato;	1	
PA_anya-e07_01n:12	Caturāsīti sahassa, dhammakkhandhapabhedananti.	1	
PA_anya-e07_01n:13	Kathaṃ piṭakato piṭakañhi tividhaṃ hoti?	1	
PA_anya-e07_01n:14_0	Vinayapiṭakaṃ, abhidhammapiṭakaṃ suttantapiṭakanti. Tattha katamaṃ vinaya piṭakaṃ?	14	
PA_anya-e07_01n:14_1	Pārājikakaṇḍaṃ, pācittiyakaṇḍaṃ, mahāvaggakaṇḍaṃ, cullavaggakaṇḍaṃ, parivārakaṇḍanti.	14	
PA_anya-e07_01n:14_2	Imāni kaṇḍāni vinayapiṭakaṃ nāma.	14	
PA_anya-e07_01n:15_0	Katamaṃ abhidhammapiṭakaṃ? Dhammasaṅgaṇī-pakaraṇaṃ, vibhaṅga-pakaraṇaṃ, dhātukathā-pakaraṇaṃ,	15	
PA_anya-e07_01n:15_1	puggalapaññatti-pakaraṇaṃ, kathāvatthu-pakaraṇaṃ, yamaka-pakaraṇaṃ, paṭṭhāna-pakaraṇanti.	15	
PA_anya-e07_01n:15_2	Imāni satta pakaraṇāni abhidhammapiṭakaṃ nāma. Katamaṃ suttantapiṭakaṃ? Sīlakkhandhavaggādikaṃ,	15	
PA_anya-e07_01n:15_3	avasesaṃ buddhavacanaṃ suttantapiṭakaṃ nāma.	15	
PA_anya-e07_01n:16	Kathaṃ nikāyato? Nikāyā pañca vidhā honti. Dīghanikāyo, majjhimanikāyo, saṃyuttanikāyo, aṅguttaranikāyo, khuddakanikāyoti.	1	
PA_anya-e07_01n:17_0	Tattha katamo dīgha-nikāyo? Sīlakkhandhavaggo, mahāvaggo, pāthikavaggoti, ime tayo	17	
PA_anya-e07_01n:17_1	vaggā dīghanikāyo nāma. Imesu tīsu vaggesu, catutiṃsa vaggāni ca honti. [Catutiṃseva	17	
PA_anya-e07_01n:17_2	suttantā, sīlakkhandhavaggādikā, yassa bhavanti so yeva dīghanikāya nāma hoti.]	17	
PA_anya-e07_01n:18_0	Katamo majjhimanikāyo? Mūlapaṇṇāso, majjhimapaṇṇāso, uparipaṇṇāsoti, ime tayo paṇṇāsā	18	
PA_anya-e07_01n:18_1	majjhimanikāyo nāma. Imesu tīsu paṇṇāsesu dvepaññāsādhika-sutta-satāni honti [diyaḍḍhasatasuttantā,	18	
PA_anya-e07_01n:18_2	dvi suttaṃ yassa santiso, majjhimanikāyo nāmo mūlapaṇṇāsamādi hoti.]	18	
PA_anya-e07_01n:19_0	Katamo saṃyuttanikāyo? Sagāthāvaggo, nidānavaggo, khandhakavaggo, saḷāyatanavaggo,	19	
PA_anya-e07_01n:19_1	mahāvaggoti, ime pañca vaggā saṃyuttanikāyo nāma. Imesu pañcasu vaggesu dvāsaṭṭhisuttasattasatādhikasatta-suttasahassāni	19	
PA_anya-e07_01n:19_2	honti. [Dvāsaṭṭhi-satta-satāni, sattasahassakāni ca.] Suttāni yassa honti so, sagāthādikavaggako,	19	
PA_anya-e07_01n:19_3	saṃyuttanikāyo nāmo veditabbo ca viññūnāti.	19	
PA_anya-e07_01n:20_0	Katamo aṅguttaranikāyo? Ekkanipāto, dukkanipāto, tikkanipāto, catukkanipāto, pañcakanipāto,	20	
PA_anya-e07_01n:20_1	chakkanipāto, sattakanipāto, aṭṭhakanipāto, navakanipāto, dasakanipāto, ekādasanipātoti,	20	
PA_anya-e07_01n:20_2	ime ekādasa nipātā aṅguttaranikāyo nāma. Imesu ekādasa nipātesu satta-paññāsa-pañca-satādhikanava-sutta-sahassāni	20	
PA_anya-e07_01n:20_3	honti. [Navasuttasahassāni, pañcasatamattāni ca, sattapaññāsādhikāni, suttāni yassa	20	
PA_anya-e07_01n:20_4	honti so, aṅguttaranikāyoti, ekkanipātakādikoti.]	20	
PA_anya-e07_01n:21_0	Katamo khuddakanikāyo? Khuddakapāṭho, dhammapadaṃ, udānaṃ, itivuttakaṃ, suttanipāto,	21	
PA_anya-e07_01n:21_1	vimānavatthu, petavatthu, therakathā, therīkathā, jātakaṃ, mahāniddeso, paṭisambhidāmaggo,	21	
PA_anya-e07_01n:21_2	apadānaṃ, buddhavaṃso, cariyāpiṭakaṃ, vinayapiṭakaṃ, abhidhammapiṭakanti. Imesu sattarasasu	21	
PA_anya-e07_01n:21_3	ganthesu anekāni sutta-sahassāni honti. [Anekāni sutta-sahassāni, niddiṭṭhāni mahesinā,	21	
PA_anya-e07_01n:21_4	nikāye pañcame ime, khuddake iti visuteti.]	21	
PA_anya-e07_01n:22_0	Kathaṃ aṅgato aṅgahi nava vidhaṃ hoti? Suttaṃ, geyyaṃ, veyyākaraṇaṃ, gāthā, udānaṃ,	22	
PA_anya-e07_01n:22_1	itivuttakaṃ, jātakaṃ, abbhutadhammaṃ, vedallanti, navappabhedaṃ hoti. Tattha ubhato	22	
PA_anya-e07_01n:22_2	vibhaṅganiddesakhandhakaparivārā, suttanipāte, maṅgalasutta, ratanasutta, tuvaṭṭakasuttāni.	22	
PA_anya-e07_01n:22_3	Aññampi suttanāmakaṃ tathāgatavacanaṃ, suttanti veditabbaṃ. Sabbaṃ sagāthakaṃ geyyanti	22	
PA_anya-e07_01n:22_4	veditabbaṃ. Visesanasaṃyuttake sakalopi sagāthakavaggo, sakalaṃ abhidhammapiṭakaṃ	22	
PA_anya-e07_01n:22_5	nigāthakañca suttayañca aññampi aṭṭhahi aṅgehi asaṅgahitaṃ buddhavacanaṃ taṃ veyyākaraṇanti	22	
PA_anya-e07_01n:22_6	veditabbaṃ. Dhammapadaṃ, therakathā, therīkathā, suttanipāte, no suttanāmikā suddhikagāthā,	22	
PA_anya-e07_01n:22_7	gāthāti veditabbā. Somanassa ñāṇamayikagāthā paṭika-saṃyuttā dve asītisuttantā udānanti	22	
PA_anya-e07_01n:22_8	veditabbā. Vuttañhetaṃ bhagavatātiādinayappavattā dasuttarasatasuttantā, itivuttakanti	22	
PA_anya-e07_01n:22_9	veditabbā. Apaṇṇakajātakādīni paññāsādikāni. Pañcajātakasatāni, jātakanti veditabbaṃ.	22	
PA_anya-e07_01n:22_10	Cattāro me bhikkhave acchariyā abhūtadhammā, ānandetiādinayappavattā sabbepi acchariya	221	
PA_anya-e07_01n:22_11	abhūtadhammapaṭisaṃyuttā suttantā abhūtadhammanti veditabbā. Cullavedalla, mahāvedalla,	221	
PA_anya-e07_01n:22_12	sammādiṭṭhi, sakkapañha, saṅkhārabhājaniya, mahāpuṇṇamasuttantādayo sabbepi vedañca	221	
PA_anya-e07_01n:22_13	tuṭṭhiñca laddhā [puccha] laddhā pucchitasuttantā, vedallanti veditabbā. Katamāni	221	
PA_anya-e07_01n:22_14	caturāsīti dhammakkhandhasahassāni dujānāni, caturāsīti dhammakkhandhasahassāni sace	221	
PA_anya-e07_01n:22_15	vitthārena kathissaṃ atipapañco bhavissati. Tasmā naya vasena kathissāmi. Ekaṃ vatthu,	221	
PA_anya-e07_01n:22_16	eko dhammakkhandho, ekaṃ nidānaṃ eko dhammakkhandho, ekaṃ pañhā pucchantaṃ eko dhammakkhandho,	221	
PA_anya-e07_01n:22_17	ekaṃ pañhā visajjanaṃ eko dhammakkhandho, caturāsīti dhammakkhandhasahassāni kena	221	
PA_anya-e07_01n:22_18	bhāsitāni, kattha bhāsitāni, kadā bhāsitāni, kamārabbha bhāsitāni, kimatthaṃ bhāsitāni,	221	
PA_anya-e07_01n:22_19	kena dhāritāni, kenābhatāni, kimatthaṃ pariyāpuṇitabbāni. Tatrāyaṃ visajjanā, kena	221	
PA_anya-e07_01n:22_20	bhāsitānīti? Buddhānu buddhehi bhāsitāni. Kattha bhāsitānīti? Devesu ca mānussesu	222	
PA_anya-e07_01n:22_21	ca, bhāsitāni. Kadā bhāsitānīti? Bhagavato dharamānakāle ceva pacchimakāle ca bhāsitāni.	222	
PA_anya-e07_01n:22_22	Katamārabbha bhāsitānīti? Pañcavaggiyādike veneyya bandhave ārabbha bhāsitānīti.	222	
PA_anya-e07_01n:22_23	Kimatthaṃ bhāsitānīti? Tivajjañca avajjañca ñatvā vajjaṃ pahāya avajje paṭipattitvā	222	
PA_anya-e07_01n:22_24	nibbānapariyante. Diṭṭha-dhammikasamparāyikatthe sampāpuṇituṃ.	222	
PA_anya-e07_01n:23_0	Kena dhāritānīti? Anubuddhehi ceva sissānusissehi ca dhāritāni. Kenā bhatānīti? Ācariya	23	
PA_anya-e07_01n:23_1	paraṃparehi ābhatāni. Kimatthaṃ pariyāpuṇitabbānīti? Vajjañca avajjañca ñatvā vajjaṃ	23	
PA_anya-e07_01n:23_2	pahāya avajje paṭipattitvā nibbānapariyante diṭṭhadhammikasamparāyikatthe, saṃpāpuṇituṃ,	23	
PA_anya-e07_01n:23_3	yadevaṃ tāya nibbānapariyante diṭṭhadhammikasamparāyikatthe sādhikāni honti. Teva	23	
PA_anya-e07_01n:23_4	tattha kehi appamattena pariyāpuṇitabbāni dhāretabbāni dhāretabbāni vācetabbāni sajjhāyaṃ	23	
PA_anya-e07_01n:23_5	kātabbānīti [iti cullaganthavaṃse piṭakattaya dīpako nāma paṭhamo paricchedo.]	23	
PA_anya-e07_01n:24	2. Ganthakārakācariya-paricchedo	2	
PA_anya-e07_01n:25_0	Ācariyo pana atthi. Porāṇācariyā atthi, aṭṭhakathācariyā atthi, ganthakārakācariyā	25	
PA_anya-e07_01n:25_1	atthi, tividhanāmikācariyā. Katame porāṇācariyā? Paṭhamasaṅgāyanāyaṃ pañcasatā khīṇāsavā	25	
PA_anya-e07_01n:25_2	pañcannaṃ nikāyānaṃ nāmañca atthañca adhippāyañca yadañca byañjana sodhanañca avasesaṃ	25	
PA_anya-e07_01n:25_3	kiccaṃ kariṃsu. Dutiyasaṅgāyanāyaṃ sattasatā khīṇāsavā tesaṃyeva saddatthādikaṃ kiccaṃ	25	
PA_anya-e07_01n:25_4	puna kariṃsu. Tatiyasaṅgāyanāyaṃ sahassamattā khīṇāsavā tesaṃyeva saddatthādikaṃ	25	
PA_anya-e07_01n:25_5	kiccaṃ puna kariṃsu. Iccevaṃ dvesatādhikā dvesahassa khīṇāsavā mahākaccāyanaṃ ṭhapetvā	25	
PA_anya-e07_01n:25_6	avasesā porāṇācariyā nāma. Ye porāṇācariyā teyeva aṭṭhakathācariyā nāma. Katame ganthakārakācariyā?	25	
PA_anya-e07_01n:25_7	Mahāaṭṭhakathikāpebhadaanekācariyā ganthakārakācariyā nāma. Katame tividha nāmācariyā	25	
PA_anya-e07_01n:25_8	mahākaccāyano tividhanāmaṃ. Katame ganthā mahākaccāyanena katā? Kaccāyanagantho,	25	
PA_anya-e07_01n:25_9	mahāniruttigantho, cullaniruttigantho, yamakagantho, nettigantho, peṭakopadesaganthoti,	25	
PA_anya-e07_01n:25_10	ime cha ganthā mahākaccāyanena katā. Katame anekācariyena katā ganthā? Mahāpaccarikācariyo	251	
PA_anya-e07_01n:25_11	mahāpaccariyaṃ nāma ganthaṃ akāsi. Mahākurundikācariyo kurundi nāma ganthaṃ akāsi.	251	
PA_anya-e07_01n:25_12	Aññataro ācariyo mahāpaccariya ganthassa aṭṭhakathaṃ akāsi. Aññataro ācariyo kurundi	251	
PA_anya-e07_01n:25_13	ganthassa aṭṭhakathaṃ akāsi, mahābuddhaghosā nāmacariyo visuddhimaggo dīghanikāyassa	251	
PA_anya-e07_01n:25_14	sumaṅgalavilāsani nāma aṭṭhakathā, majjhimanikāyassa papañcasūdanī nāma aṭṭhakathā,	251	
PA_anya-e07_01n:25_15	saṃyuttanikāyassa sāratthappakāsinī nāma aṭṭhakathā, aṅguttaranikāyassa manorathapūraṇī	251	
PA_anya-e07_01n:25_16	nāma aṭṭhakathā, pañcavinaya ganthānaṃ samantapāsādikā nāma aṭṭhakathā, sattannaṃ	251	
PA_anya-e07_01n:25_17	abhidhammaganthānaṃ paramatthakathā nāma aṭṭhakathā, pātimokkha saṃkhātāya mātikāya	251	
PA_anya-e07_01n:25_18	kaṅkhāvitaraṇīti visuddhi nāma aṭṭhakathā, dhammapadassa aṭṭhakathā, jātakassa aṭṭhakathā,	251	
PA_anya-e07_01n:25_19	khuddakapāṭhassa aṭṭhakathā, suttanipātassa aṭṭhakathā, apadānassa aṭṭhakathāti,	251	
PA_anya-e07_01n:25_20	ime terasa ganthe akāsi. Buddhadattonāmācariyo vinaya vinicchayo, uttaravinicchayo,	252	
PA_anya-e07_01n:25_21	abhidhammāvatāro, buddhavaṃsassa madhuratthavilāsinī nāma aṭṭhakathāti, ime cattāro	252	
PA_anya-e07_01n:25_22	ganthe akāsi. Ānandonāmācariyā sattābhidhammaganthaṭṭhakathāya mūṭīkaṃ nāma ṭīkaṃ	252	
PA_anya-e07_01n:25_23	akāsi. Dhammapālācariyo nettippakaraṇaṭṭhakathā, itivuttakaṭṭhakathā, udānaṭṭhakathā,	252	
PA_anya-e07_01n:25_24	cariyāpiṭakaṭṭhakathā, therakathaṭṭhakathā, therīkathaṭṭhakathā, vimānavatthussa	252	
PA_anya-e07_01n:25_25	vimalavilāsini nāma aṭṭhakathā, petavatthussa vimalavilāsini nāma aṭṭhakathā, visuddhimaggassa	252	
PA_anya-e07_01n:25_26	paramatthamañjūsā nāma ṭīkā, dīghanikāyassa aṭṭhakathādīnaṃ catunnaṃ aṭṭhakathānaṃ	252	
PA_anya-e07_01n:25_27	līnatthappakāsani nāma ṭīkā, jātakaṭṭhakathāya līnatthappakāsani nāma ṭīkā, nettipakaraṇaṭṭhakathāya	252	
PA_anya-e07_01n:25_28	ṭīkā, buddhavaṃsaṭṭhakathāya paramatthadīpanī nāma ṭīkā, abhidhammaṭṭhakathāyaṭīkā	252	
PA_anya-e07_01n:25_29	līnatthavaṇṇanā nāma anuṭīkāti ime cuddasa matte ganthe akāsi.	252	
PA_anya-e07_01n:26_0	Dve pubbācariyānāmā cariyānirutti mañjūsaṃ nāma cullanirutti ṭīkañca mahānirutti	26	
PA_anya-e07_01n:26_1	saṅkhepañca akaṃsu. Mahāvajirabuddhināmācariyo vinayagaṇṭhināma pakaraṇaṃ akāsi.	26	
PA_anya-e07_01n:26_2	Dīpaṅkarasaṅkhāto vimalabuddhi nāmācariyo mukhamattadīpanī nāmakaṃ nyāsappakaraṇaṃ	26	
PA_anya-e07_01n:26_3	akāsi. Cullavajirabuddhi nāmācariyo atthabyākhyānaṃ nāma pakaraṇaṃ akāsi.	26	
PA_anya-e07_01n:27_0	Dīpaṅkaro nāmācariyo rūpasiddhi pakaraṇaṃ, rūpasiddhi ṭīkaṃ, sampapañca suttañceti	27	
PA_anya-e07_01n:27_1	tividhaṃ pakaraṇaṃ akāsi. Ānandācariyassa jeṭṭhasisso dhammapālo nāmācariyo saccasaṅkhepaṃ	27	
PA_anya-e07_01n:27_2	nāma pakaraṇaṃ akāsi. Kassapo nāmācariyo mohavicchedanī, vimaticchedanī, dasabuddhavaṃso,	27	
PA_anya-e07_01n:27_3	anāgatavaṃsoti, catuvidhaṃ pakaraṇaṃ akāsi.	27	
PA_anya-e07_01n:28_0	Mahānāmo nāmācariyo, saddhammapakāsanī nāma paṭisambhidāmaggassa aṭṭhakathaṃ akāsi.	28	
PA_anya-e07_01n:28_1	Dīpavaṃso, thūpavaṃso, bodhivaṃso, cūlavaṃso, mahāvaṃso, paṭisambhidāmaggaṭṭhakathā	28	
PA_anya-e07_01n:28_2	gaṇṭhi ceti ime cha ganthā mahānāmācari visuṃ visuṃ katā.	28	
PA_anya-e07_01n:29_0	Navo mahānāmo nāmācariyo navaṃ mahāvaṃsa nāma pakaraṇaṃ akāsi. Upaseno nāmācariyo	29	
PA_anya-e07_01n:29_1	saddhammapajjotikaṃ nāma mahāniddesassa aṭṭhakathaṃ akāsi. Moggalāno nāmācariyo moggalānabyākaraṇaṃ	29	
PA_anya-e07_01n:29_2	nāma pakaraṇaṃ akāsi. Saṅgharakkhito nāmācariyo, subodhālaṅkāraṃ nāma pakaraṇaṃ akāsi.	29	
PA_anya-e07_01n:29_3	Vuttodayakāro nāmācariyo vuttodayaṃ nāma pakaraṇaṃ akāsi. Dhammasiri nāmācariyo khuddakasikkhaṃ	29	
PA_anya-e07_01n:29_4	nāma pakaraṇaṃ akāsi. Purāṇakhuddasikkhāya ṭīkā, mūlasikkhā ceti, ime dve ganthā	29	
PA_anya-e07_01n:29_5	dvehācariyehi visuṃ visuṃ katā.	29	
PA_anya-e07_01n:30_0	Anuruddho nāmācariyo paramatthavinicchayaṃ, nāmarūpaparicchedaṃ, abhidhammatthasaṅgahaṃ	30	
PA_anya-e07_01n:30_1	ceti tividhaṃ pakaraṇaṃ akāsi. Khemo nāmācariyo khemaṃ nāma pakaraṇaṃ akāsi. Sāriputto	30	
PA_anya-e07_01n:30_2	nāmācariyo vinayaṭṭhakathāya sāratthadīpanī nāma ṭīkaṃ; vinayasaṅgahapakaraṇaṃ, vinayasaṅgahassaṭīkaṃ;	30	
PA_anya-e07_01n:30_3	aṅguttaraṭṭhakathāya sāratthamañjūsaṃ nāma navaṃ ṭīkaṃ; pañcikā ṭīkañceti, ime pañca	30	
PA_anya-e07_01n:30_4	ganthe akāsi. Buddhanāgo nāmācariyo vinayatthamañjūsaṃ nāma kaṅkhāvitaraṇīyā ṭīkaṃ	30	
PA_anya-e07_01n:30_5	akāsi. Navo moggalāno nāmācariyo abhidhānappadīpikaṃ nāma pakaraṇaṃ akāsi. Vācissaro	30	
PA_anya-e07_01n:30_6	nāmācariyo mahāsāmi nāma subodhālaṅkārassa ṭīkā, vuttodaya vivaraṇaṃ, sumaṅgalappasādani	30	
PA_anya-e07_01n:30_7	nāma khuddasikkhāya ṭīkā; sambandhacintā, sambandhacintāya ṭīkā; bālāvatāro, moggalānabyākaraṇassa	30	
PA_anya-e07_01n:30_8	pañcikāya ṭīkā; yogavinicchayo, vinayavinicchayassa ṭīkā, uttaravinicchayassa ṭīkā,	30	
PA_anya-e07_01n:30_9	nāmarūpa-paricchedassa vibhāgo, saddatthassa padarūpavibhāvanaṃ; khemassa pakaraṇassa	30	
PA_anya-e07_01n:30_10	ṭīkā, sīmālaṅkāro, mūlasikkhāya ṭīkā, rūpavibhāgo, paccayasaṅgaho, saccasaṅkhepassa	301	
PA_anya-e07_01n:30_11	ṭīkā ceti, ime aṭṭhārasa ganthe akāsi.	301	
PA_anya-e07_01n:31_0	Sumaṅgalo nāmācariyo abhidhammāvatārassaṭīkaṃ, abhidhammatthasaṅgahassaṭīkañca duvidhaṃ	31	
PA_anya-e07_01n:31_1	pakaraṇaṃ akāsi. Buddhapiyo nāmācariyo sāratthasaṅgahaṃ nāma pakaraṇaṃ akāsi. Dhammakitti	31	
PA_anya-e07_01n:31_2	nāmācariyo dantadhātu pakaraṇaṃ akāsi. Medhaṅkaro nāmācariyo jinacaritaṃ nāma pakaraṇaṃ	31	
PA_anya-e07_01n:31_3	akāsi. Buddharakkhito nāmācariyo jinalaṅkāraṃ, jinalaṅkārassa ṭīkañcāti duvidhaṃ	31	
PA_anya-e07_01n:31_4	pakaraṇaṃ akāsi. Upatisso nāmācariyo anāgatavaṃsassa aṭṭhakathaṃ akāsi.	31	
PA_anya-e07_01n:32_0	Kaṅkhāvitaraṇīyā līnatthappakāsini, nisandeho, dhammānusāraṇī, ñeyyāsantati, ñeyyāsantatiyā	32	
PA_anya-e07_01n:32_1	ṭīkā, sumatādāvatāro, lokapaññatti pakaraṇaṃ, tathāgatuppatti pakaraṇaṃ, nalāṭadhātu	32	
PA_anya-e07_01n:32_2	vaṇṇanā, sīhaḷavatthu, dhammadīpako, paṭipattisaṅgaho, visuddhimaggaṇṭhi, abhidhammagaṇṭhi,	32	
PA_anya-e07_01n:32_3	nettipakaraṇagaṇṭhi, visuddhimaggacullanavaṭīkā, sotabbamālinī, pasādajananī, okāsaloko,	32	
PA_anya-e07_01n:32_4	subodhālaṅkārassa nava ṭīkā ceti, ime vīsati ganthā vīsatācariyehi visuṃ visuṃ katā.	32	
PA_anya-e07_01n:33_0	Saddhammasiri nāmācariyo saddatthabhedacintā nāma pakaraṇaṃ akāsi. Devo nāmācariyo	33	
PA_anya-e07_01n:33_1	sumana kūṭavaṇṇanaṃ nāma pakaraṇaṃ akāsi. Cullabuddhaghoso nāmācariyo sotatthakinidānaṃ	33	
PA_anya-e07_01n:33_2	nāma pakaraṇaṃ akāsi. Raṭṭhapālo nāmācariyo madhurasaṅgāhaṇīkitti nāma pakaraṇaṃ	33	
PA_anya-e07_01n:33_3	akāsi. Subhūtacando nāmācariyo liṅgatthavivaraṇa-pakaraṇaṃ akāsi. Aggavaṃso nāmācariyo	33	
PA_anya-e07_01n:33_4	saddanīti pakaraṇaṃ nāma akāsi. Vajirabuddhi nāmācariyo mahāṭīkaṃ nāma nyāsapakaraṇaṭīkaṃ	33	
PA_anya-e07_01n:33_5	akāsi. Guṇasāgaro nāmācariyo mukhamattasāraṃ, mukhamattasārassa ṭīkañca duvidhaṃ	33	
PA_anya-e07_01n:33_6	pakaraṇaṃ akāsi. Abhayo nāmācariyo saddatthabhedacintāya mahāṭīkaṃ akāsi. Ñāṇasāgaro	33	
PA_anya-e07_01n:33_7	nāmācariyo liṅgatthavivaraṇappakāsanaṃ nāma pakaraṇaṃ akāsi. Aññataro ācariyo gūḷatthaṭīkaṃ,	33	
PA_anya-e07_01n:33_8	bālappabodhanañca duvidhaṃ pakaraṇaṃ akāsi. Aññataro ācariyo saddattha-bhedacintāya	33	
PA_anya-e07_01n:33_9	majjhimaṭīkaṃ akāsi. Uttamo nāmācariyo bālāvatāraṭīkaṃ, liṅgatthavivaraṇaṭīkañca	33	
PA_anya-e07_01n:33_10	duvidhaṃ pakaraṇaṃ akāsi. Aññataro ācariyo saddatthabhedacintāya nava-ṭīkaṃ akāsi.	331	
PA_anya-e07_01n:33_11	Eko amacco abhidhānappadīpikāyaṭīkaṃ, gaṇṭhipakaraṇassa daṇḍīppakaraṇassa māgadhabhūtaṃ	331	
PA_anya-e07_01n:33_12	ṭīkaṃ, koladdhajanassa sakaṭabhāsāya kataṭīkañca tividhaṃ pakaraṇaṃ akāsi. Dhammasenāpati	331	
PA_anya-e07_01n:33_13	nāmācariyo kārikaṃ, etimāsapidīpanī, manohārañca tividhaṃ pakaraṇaṃ akāsi. Aññataro	331	
PA_anya-e07_01n:33_14	ācariyo kārikāya ṭīkaṃ akāsi. Aññataro ācariyo etimāsapidīpikāya ṭīkaṃ akāsi.	331	
PA_anya-e07_01n:34_0	Aññataro ācariyo saddabindu nāma pakaraṇaṃ akāsi. Saddhammaguru nāmācariyo saddavuttippakāsakaṃ	34	
PA_anya-e07_01n:34_1	nāma pakaraṇaṃ akāsi. Sāriputto nāmācariyo saddavuttippakāsakassa ṭīkaṃ akāsi. Aññataro	34	
PA_anya-e07_01n:34_2	ācariyo kaccāyanasāraṃ nāma pakaraṇaṃ kaccāyanasārassa ṭīkañca duvidhaṃ pakaraṇaṃ	34	
PA_anya-e07_01n:34_3	akāsi. Navo medhaṅkaro nāmācariyo lokadīpakasāraṃ nāma pakaraṇaṃ akāsi. Aggapaṇḍito	34	
PA_anya-e07_01n:34_4	nāmācariyo lokuppatti nāma pakaraṇaṃ akāsi. Cīvaro nāmācariyo jaṅghadāsakassa ṭīkaṃ	34	
PA_anya-e07_01n:34_5	akāsi. Mātikatthadīpanī, abhidhammatthasaṅgahavaṇṇanā, sīmālaṅkārassaṭīkā, vinayasamuṭṭhānadīpanī	34	
PA_anya-e07_01n:34_6	ṭīkā, gaṇṭhi sāro, paṭṭhānagaṇanā nayo, suttaniddeso, pātimokkho, ceti, ime aṭṭha	34	
PA_anya-e07_01n:34_7	ganthe saddhammajotipālācariyo akāsi. Vimalabuddhi nāmācariyo abhidhamma-pannarasaṭṭhānaṃ	34	
PA_anya-e07_01n:34_8	nāma pakaraṇaṃ akāsi. Navo vimalabuddhi nāmācariyo saddasāratthajālinī, saddasāratthajāliniyā	34	
PA_anya-e07_01n:34_9	ṭīkā, vuttodaya ṭīkā, paramatthamañjūsā nāma abhidhammasaṅgahaṭīkāya anuṭīkā dasagaṇṭhivaṇṇanā,	34	
PA_anya-e07_01n:34_10	māgadhabhūtāvidaggamukhamaṇḍanaṭīkā ceti ime cha ganthe akāsi. Aññataro ācariyo pañcapakaraṇaṭīkāya	341	
PA_anya-e07_01n:34_11	navānuṭīkaṃ akāsi. Ariyavaṃso nāmācariyo abhidhammasaṅgaha-ṭīkāya [paramattha] maṇisāramañjūsaṃ	341	
PA_anya-e07_01n:34_12	nāma navānuṭīkaṃ akāsi. Abhidhammatthasaṅgahassa ṭīkā, peṭakopadesassa ṭīkā, catubhāṇavārassa	341	
PA_anya-e07_01n:34_13	aṭṭhakathā, mahāsārapakāsanī, mahādīpanī, sāratthadīpanī gati pakaraṇaṃ, hatthasāro,	341	
PA_anya-e07_01n:34_14	bhummasaṅgaho, bhummaniddeso, dasavatthukāyaviratiṭīkā, jotanā nirutti, vibhattikathā,	341	
PA_anya-e07_01n:34_15	kaccāyanavivaraṇā, saddhammamālinī, pañcagati vaṇṇanā, bālacittapabodhanaṃ, dhammacakkasuttassa	341	
PA_anya-e07_01n:34_16	navaṭṭhakathā, dantadhātu pakaraṇassa ṭīkā ceti, ime vīsati ganthā nānācariyehi katā,	341	
PA_anya-e07_01n:34_17	aññāni pana pakaraṇāni atthi.	341	
PA_anya-e07_01n:35_0	Katamāni saddhammo pāyano, bālappabodhanapakaraṇassa ṭīkā ca, jinālaṅkārapakaraṇassa	35	
PA_anya-e07_01n:35_1	navaṭīkā ca, liṅgatthavivaraṇaṃ, liṅgavinicchayo; pātimokkhavivaraṇaṃ, paramatthakathāvivaraṇaṃ,	35	
PA_anya-e07_01n:35_2	samantapāsādikā vivaraṇaṃ, catubhāṇavāraṭṭhakathā vivaraṇaṃ, abhidhammatthasaṅgahavivaraṇaṃ,	35	
PA_anya-e07_01n:35_3	saccasaṅkhepavivaraṇaṃ, saddatthabhedacintāvivaraṇaṃ, saddavuttivivaraṇaṃ, kaccāyanasāravivaraṇaṃ,	35	
PA_anya-e07_01n:35_4	abhidhammatthasaṅgahassa ṭīkā vivaraṇaṃ, mahāvessantarājātakassa vivaraṇaṃ, sakkābhimataṃ,	35	
PA_anya-e07_01n:35_5	mahāvessantarajātakassa navaṭṭhakathā, paṭhama saṃbodhi, lokanetti ca, buddhaghosācariyanidānaṃ	35	
PA_anya-e07_01n:35_6	milindapañhā vaṇṇanā, caturā rakkhā, caturakkhāya aṭṭhakathā, saddavuttipakaraṇassa	35	
PA_anya-e07_01n:35_7	navaṭīkā, iccevaṃ pañcavīsati pamāṇāni pakaraṇāni laṅko dīpādīsuṭṭhānesu paṇḍitehi	35	
PA_anya-e07_01n:35_8	katāni ahesuṃ, sambuddhegāthā ca, naradeva nāma gāthā ca, dātave cīratti gāthā ca,	35	
PA_anya-e07_01n:35_9	vīsati ovādagāthā ca, dānasattari, sīlasattari, sappādānavaṇṇanā, anantabuddhavandanagāthā	35	
PA_anya-e07_01n:35_10	ca, aṭṭhavīsati buddhavandanagāthā ca, atītānāgatapaccuppannavandanagāthā ca, asītimahāsāvakavandanagāthā	351	
PA_anya-e07_01n:35_11	ca, navahāraguṇavaṇṇanā cāti, ime buddhapaṇāma-gāthādikā gāthā yo paṇḍitehi laṅkādīpādisuṭṭhānesu	351	
PA_anya-e07_01n:35_12	katā ahesuṃ [iti cullaganthavaṃse ganthakārakācariya dīpako nāma dutiyo paricchedo]	351	
PA_anya-e07_01n:36	3. Ācariyānaṃ sañjātaṭṭhānaparicchedo	3	
PA_anya-e07_01n:37_0	Ācariyesu ca atthi jambudīpikācariyā atthi, laṅkādīpikācariyā. Katame jambudīpikācariyā?	37	
PA_anya-e07_01n:37_1	Katame laṅkādīpikācariyā? Mahākaccāyano jambudīpikācariyo so hi avantiraṭṭhe ujjenī	37	
PA_anya-e07_01n:37_2	nagare candapajjotassa nāma rañño purohito hutvā kāmānaṃ ādīnavaṃ disvā, gharāvāsaṃ	37	
PA_anya-e07_01n:37_3	pahāya satthusāsane pabbajjitvā heṭṭhā vuttappakāre ganthe akāsi. Mahāaṭṭhakathācariyo	37	
PA_anya-e07_01n:37_4	jambudīpiko, mahāpaccarikācariyo, mahākurundikācariyo, aññataro ācariyā dveti ime	37	
PA_anya-e07_01n:37_5	ca bhūvācariyā. Laṅkādīpikācariyā nāma te kira buddhaghosācariyassa pūre bhūtācariye	37	
PA_anya-e07_01n:37_6	kāle ahesuṃ. Mahābuddhaghosācariyo jambudīpiko. So kira magadharaṭṭhe ghosakagāme	37	
PA_anya-e07_01n:37_7	rañño purohitassa kesi nāma brāhmaṇassa putto, satthusāsane pabbajjitvā laṅkādīpaṃ	37	
PA_anya-e07_01n:37_8	gato heṭṭhā vuttappakāre ganthe akāsi.	37	
PA_anya-e07_01n:38_0	Buddhadattācariyo, ānandācariyo, dhammapālācariyo, dve bubbācariyo, mahāvajira-buddhācariyo,	38	
PA_anya-e07_01n:38_1	cullavajira-buddhācariyo, vimalabuddhasaṅkhāto dīpaṅkarācariyo, culladīpaṅkarācariyo,	38	
PA_anya-e07_01n:38_2	culladhammapālācariyo, kassapācariyoti ime ekādasacariyā jambudīpikā heṭṭhā vuttapakāre	38	
PA_anya-e07_01n:38_3	ganthe akaṃsu. Mahānāmācariyo, aññatarācariyā, cullamahānāmācariyo, upasenācariyo,	38	
PA_anya-e07_01n:38_4	moggalānācariyo, saṅgharakkhitācariyo, vuttodayakārācariyo, dhammasirācariyo, aññatarā	38	
PA_anya-e07_01n:38_5	dvācariyā, anuruddhācariyo, khemācariyo, sāriputtācariyo, buddhanāgācariyo, cullamoggalānācariyo,	38	
PA_anya-e07_01n:38_6	vācissavācariyo, sumaṅgalācariyo, buddhapiyācariyo, dhammakitti ācariyo medhaṅkarācariyo,	38	
PA_anya-e07_01n:38_7	buddharakkhitācariyo, upatissā cariyo, aññatarā vīsatācariyā, saddhammasirācariyo,	38	
PA_anya-e07_01n:38_8	devācariyo, cullabuddhaghosācariyo, sāriputtācariyo, raṭṭhapālācariyoti ime dve paññāsācariyā	38	
PA_anya-e07_01n:38_9	laṅkādīpikācariyā nāma. Subhūtacandācariyo, aggavaṃsācariyo, navo vajirabuddhācariyo,	38	
PA_anya-e07_01n:38_10	guṇasāgarācariyo, abhayācariyo, ñāṇasāgarācariyo, aññatarā dvācariyā, uttamācariyo,	381	
PA_anya-e07_01n:38_11	aññataro ācariyo, aññataro mahāmacco, dhammasenāpatācariyo, aññatarā tayo ācariyā,	381	
PA_anya-e07_01n:38_12	saddhammaguru ācariyo, sāriputtācariyo, aññataro ekā ācariyo, medhaṅkarācariyo, aggapaṇḍitācariyo,	381	
PA_anya-e07_01n:38_13	cīvarācariyo, saddhammajotipālācariyo, vimalabuddhācariyoti ime tevīsati ācariyā	381	
PA_anya-e07_01n:38_14	jambudīpikā heṭṭhā vuttappakāre ganthe pukkāma saṅkhāte arimaddana nagare akaṃsu.	381	
PA_anya-e07_01n:39_0	Navovimalabuddhācariyo jambudīpiko heṭṭhā vuttappakāre ganthe paṃyanagare akāsi.	39	
PA_anya-e07_01n:39_1	Aññatarācariyo ariyavaṃsācariyoti ime dvācariyā jambudīpikā heṭṭhā vuttappakāre ganthe	39	
PA_anya-e07_01n:39_2	ati [navi] pure akaṃsu, aññatarā vīsatācariyā jambudīpikā heṭṭhā vuttappakāre ganthe	39	
PA_anya-e07_01n:39_3	kiñci purādighare akaṃsu.	39	
PA_anya-e07_01n:40	[Iti cullaganthavaṃse ācariyānaṃ sañjātaṭṭhāna dīpako nāma tatiyo paricchedo.]	4	
PA_anya-e07_01n:41	4. Āyāyakācariya-paricchedo	4	
PA_anya-e07_01n:42_0	Ganthā pana siyā āyācanena ācariyehi katā, siyā anāyācanena ācariyehi katā. Katame	42	
PA_anya-e07_01n:42_1	ganthā āyācanena, katame anāyācanena katā? Mahākaccāyana gantho, mahāaṭṭhakathā gantho,	42	
PA_anya-e07_01n:42_2	mahāpaccariya gantho, mahākurundi gantho, mahāpaccariyaganthassa aṭṭhakathā gantho,	42	
PA_anya-e07_01n:42_3	mahākurundi ganthassa aṭṭhakathā ganthoti. Imehi cha ganthehi attano matiyā sāsanuggahanatthāya	42	
PA_anya-e07_01n:42_4	saddhammaṭhitiyā katā.	42	
PA_anya-e07_01n:43	Ka. buddhaghosācariya-ganthadīpanā	4	
PA_anya-e07_01n:44_0	Buddhaghosācariya ganthesu pana visuddhimaggo, saṅghapālena nāma saṅghatherena āyācitena	44	
PA_anya-e07_01n:44_1	buddhaghosācariyena kato. Dīghanikāyassa aṭṭhakathā gantho dāṭhā nāmena saṅghatherena	44	
PA_anya-e07_01n:44_2	āyācitena buddhaghosācariyena kato. Majjhimanikāyassa aṭṭhakathā gantho buddhamittanāmena	44	
PA_anya-e07_01n:44_3	therena āyācitena buddhaghosācariyena kato. Saṃyuttanikāyassa aṭṭhakathā gantho jotipālena	44	
PA_anya-e07_01n:44_4	nāma therena āyācitena buddhaghosācariyena kato. Aṅguttaranikāyassa aṭṭhakathā gantho	44	
PA_anya-e07_01n:44_5	bhaddantā nāma therena sahaājīvakena upāsakena ca āyācitena buddhaghosācariyena kato.	44	
PA_anya-e07_01n:44_6	Samantapāsādikā nāma aṭṭhakathā gantho buddhasiri nāmena therena āyācitena buddhaghosācariyena	44	
PA_anya-e07_01n:44_7	kato. Sattannaṃ abhidhamma-ganthānaṃ aṭṭhakathā gantho cullabuddhaghosena bhikkhunā	44	
PA_anya-e07_01n:44_8	āyācitena buddhaghosācariyena kato. Dhammapadassaaṭṭhakathā gantho kumārakassapanāmena	44	
PA_anya-e07_01n:44_9	therena āyācitena buddhaghosācariyena kato. Jātakassaaṭṭhakathā gantho atthadassī,	44	
PA_anya-e07_01n:44_10	buddhamitta, buddhapiyadeva saṅkhātehi tīhi therehi āyācitena buddhaghosācariyena	441	
PA_anya-e07_01n:44_11	kato. Khuddakapāṭhassa aṭṭhakathā gantho, suttanipātassa aṭṭhakathā gantho attano	441	
PA_anya-e07_01n:44_12	matiyā buddhaghosācariyena kato. Apadānassa aṭṭhakathā gantho pañcanikāya viññūhi	441	
PA_anya-e07_01n:44_13	pañcahi therehi āyācitena buddhaghosācariyena kato.	441	
PA_anya-e07_01n:45	Buddhaghosācariya-ganthadīpanā niṭṭhitā.	4	
PA_anya-e07_01n:46	Kha. buddhadattācariya-ganthadīpanā	4	
PA_anya-e07_01n:47_0	Buddhattācariya ganthesu pana vinaya-vinicchayagantho attano sissena buddhasīhena	47	
PA_anya-e07_01n:47_1	nāma therena āyācitena buddhattācariyā kato. Uttara-vinicchayagantho saṅghapālena	47	
PA_anya-e07_01n:47_2	nāmena therena āyācitena buddhadattācariyena kato. Abhidhammāvatāro nāma gantho attano	47	
PA_anya-e07_01n:47_3	sissena sumati therena āyācitena buddhadattācariyena kato. Buddhavaṃsassa aṭṭhakathā	47	
PA_anya-e07_01n:47_4	gantho teneva buddhasīhanāma therena āyācitena buddhadattācariyena kato.	47	
PA_anya-e07_01n:48	Buddhadattācariya-ganthadīpanā niṭṭhitā.	4	
PA_anya-e07_01n:49	Abhidhammakathāya mūlaṭīkā nāma ṭīkā gantho buddhamittā nāma therena āyācitena ānandācariyena kato.	4	
PA_anya-e07_01n:50	Ga. dhammapālācariyena-ganthadīpanā	5	
PA_anya-e07_01n:51_0	Nettipakaraṇassa aṭṭhakathā gantho dhammarakkhita nāma therena āyācitena dhammapālācariyena	51	
PA_anya-e07_01n:51_1	kato. Itivuttakaaṭṭhakathā gantho, udānaaṭṭhakathā gantho, cariyāpiṭakaaṭṭhakathā	51	
PA_anya-e07_01n:51_2	gantho, therakathāaṭṭhakathā gantho, therikathāaṭṭhakathā gantho, vimānavatthuaṭṭhakathā	51	
PA_anya-e07_01n:51_3	gantho, petavatthuaṭṭhakathā gantho, ime satta ganthā attano matiyā dhammapālācariyena	51	
PA_anya-e07_01n:51_4	kato. Visuddhimaggaṭīkā gantho dāṭhā nāmena nāma therena āyācitena dhammapālācariyena	51	
PA_anya-e07_01n:51_5	kato, dīghanikāya-aṭṭhakathādīnaṃ catunnaṃ aṭṭhakathānaṃ ṭīkā gantho, abhidhammaṭṭhakathāya	51	
PA_anya-e07_01n:51_6	anuṭīkā gantho, nettipakaraṇaṭṭhakathāya ṭīkā gantho, buddhavaṃsaṭṭhakathāya ṭīkā	51	
PA_anya-e07_01n:51_7	gantho, jātakaṭṭhakathāya ṭīkā gantho ceti ime pañca ganthā attano matiyā dhammapālācariyena kato.	51	
PA_anya-e07_01n:52	Dhammapālācariya-ganthadīpanā niṭṭhitā.	5	
PA_anya-e07_01n:53	Niruttimañjūsā nāma cullaniruttiṭīkā gantho, mahāniruttisaṅkhepo nāma gantho ca attano matiyā pubbācariyehi viṃsu kato.	5	
PA_anya-e07_01n:54_0	Pañca vinayapakaraṇānaṃ vinayagaṇṭhi nāma gantho attano matiyā mahāvajirabuddhācariyena	54	
PA_anya-e07_01n:54_1	kato. Nyāsasaṅkhāto mukhamattadīpanī nāma gantho attano matiyā vimalabuddhi ācariyena	54	
PA_anya-e07_01n:54_2	kato. Atthabyakkhyāno nāma gantho attano matiyā cullavajirabuddhācariyena kato. Rūpasiddhi	54	
PA_anya-e07_01n:54_3	tassa ca ganthassa ṭīkā gantho sabba pañcasuttañca attano matiyā dīpaṅkarācariyena	54	
PA_anya-e07_01n:54_4	kato. Saccasaṅkhepo nāma gantho attano matiyā culladhammapālācariyena kato. Mohacchedanī	54	
PA_anya-e07_01n:54_5	gantho, vimaticchedanī gantho, dasa buddhavaṃso, anāgatavaṃso ca. Attano matiyā kassapācariyena	54	
PA_anya-e07_01n:54_6	kato. Paṭisambhidāmaggassa aṭṭhakathā gantho mahānāmena upāsakena āyācitena mahānāmācariyena	54	
PA_anya-e07_01n:54_7	kato. Dīpavaṃso, thūpavaṃso, bodhivaṃso, cullavaṃso, porāṇavaṃso, mahāvaṃso cāti	54	
PA_anya-e07_01n:54_8	ime cha ganthā attano matiyā mahānāmācariyehi visuṃ katā. Navo mahāvaṃsagantho attano	54	
PA_anya-e07_01n:54_9	matiyā cullamahānāmācariyena kato. Saddhammapajjotikā nāma mahāniddesassa aṭṭhakathā	54	
PA_anya-e07_01n:54_10	gantho devena therena āyācitena upasenācariyena kato. Moggalānabyākaraṇaganthe attano	541	
PA_anya-e07_01n:54_11	matiyā moggalānācariyena kato. Subodhālaṅkāra nāma gantho attano matiyā saṅgharakkhitācariyena	541	
PA_anya-e07_01n:54_12	kato. Vuttodaya gantho attano matiyā vuttodayakārācariyena kato. Khuddasikkhā nāma	541	
PA_anya-e07_01n:54_13	gantho attano matiyā dhammasirācariyena kato. Porāṇakhuddasikkhā ṭīkā ca mūlasikkhā	541	
PA_anya-e07_01n:54_14	cāti, ime dve ganthe attano matiyā aññatarehi dvihācariyehi viṃsu katā.	541	
PA_anya-e07_01n:55_0	Paramatthavinicchayaṃ nāma gantho saṅgharakkhitena therena āyācitena anuruddhācariyena	55	
PA_anya-e07_01n:55_1	kato. Nāmarūpa-paricchedo nāma gantho attano matiyā anuruddhācariyena kato. Abhidhammatthasaṅgahaṃ	55	
PA_anya-e07_01n:55_2	nāma gantho namma nāmena upāsakena āyācitena anuruddhācariyena kato. Khemo nāma gantho	55	
PA_anya-e07_01n:55_3	attano matiyā khemācariyena kato. Sāratthadīpanī nāma vinayaṭṭhakathāya ṭīkā gantho,	55	
PA_anya-e07_01n:55_4	vinayasaṅgahaṃ, vinayasaṅgahassa ṭīkā gantho, aṅguttaraṭṭhakathāya navo ṭīkā ganthoti	55	
PA_anya-e07_01n:55_5	ime cattāro ganthā parakkamabāhu nāmena laṅkādīpissarena raññā āyācitena sāriputtācariyena	55	
PA_anya-e07_01n:55_6	kato. Sakaṭasaddasatthassa pañcikāya ṭīkā gantho attano matiyā sāriputtācariyena	55	
PA_anya-e07_01n:55_7	kato. Kaṅkhāvitaraṇiyā vinayatthamañjūsā nāma ṭīkā gantho sumedhā nāmatherena āyācitena	55	
PA_anya-e07_01n:55_8	buddhanāgācariyena kato. Abhidhānappadīpiko nāma gantho attano matiyā cūlamoggalānācariyena	55	
PA_anya-e07_01n:55_9	kato. Subodhālaṅkārassa mahāsāmi nāma ṭīkā, vuttodaya vivaraṇañcāti ime dve ganthā	55	
PA_anya-e07_01n:55_10	attano matiyā vācissarena katā. Khuddasikkhāya sumaṅgalappasādani nāma navo ṭīkā	551	
PA_anya-e07_01n:55_11	gantho sumaṅgalena āyācitena navācissarena kato. Sambandhacintāṭīkā bālāvatāro, moggalānabyākaraṇassa	551	
PA_anya-e07_01n:55_12	ṭīkā cāti ime tayo ganthā, sumaṅgala, buddhamitta, mahākassapa saṅkhātehi tīhi therehi	551	
PA_anya-e07_01n:55_13	ca, dhammakitti nāma upāsakena, vānijjā bhātu upāsakena ca āyācitena vācissarena	551	
PA_anya-e07_01n:55_14	kato. Nāmarūpaparicchedassa vibhāgo, saddatthassa padarūpa-vibhāvanaṃ, khemapakaraṇassa	551	
PA_anya-e07_01n:55_15	ṭīkā, sīmālaṅkāro, mūlasikkhāya ṭīkā, rūpavibhāgo, paccayasaṅgaho cāti ime satta	551	
PA_anya-e07_01n:55_16	ganthā attano matiyā vācissarena katā. Saccasaṅkhepassa ṭīkā gantho sāriputta-nāmena	551	
PA_anya-e07_01n:55_17	therena āyācitena vācissarena kato. Abhidhammāvatārassa ṭīkā, abhidhammatthasaṅgahassa	551	
PA_anya-e07_01n:55_18	ṭīkā cāti ime dve ganthā attano matiyā sumaṅgalācariyena katā. Sāratthasaṅgahaṃ nāma	551	
PA_anya-e07_01n:55_19	gantho attano matiyā buddhappiyena kato dantadhātuvaṇṇanā nāma pakaraṇaṃ	551	
PA_anya-e07_01n:56_0	Laṅkādīpissarassa rañño senāpatinā āyācitena dhammakittināmācariyena kataṃ. Jinacaritaṃ	56	
PA_anya-e07_01n:56_1	nāma pakaraṇaṃ attano matiyā medhaṅkarācariyena kataṃ. Jinālaṅkāro, jinālaṅkārassa	56	
PA_anya-e07_01n:56_2	ṭīkā attano matiyā buddharakkhitācariyena kato. Amatadharassa nāma anāgatavaṃsassa	56	
PA_anya-e07_01n:56_3	attano matiyā aṭṭhakathā upatissācariyena katā. Kaṅkhāvitaraṇīyā līnatthapakāsinī,	56	
PA_anya-e07_01n:56_4	nisandeho, dhammānusāraṇī, ñeyyā-santati, ñeyyā-santatiyā ṭīkā, sumatāvatāro, lokapaññatti	56	
PA_anya-e07_01n:56_5	pakaraṇaṃ, tathāgatuppatti pakaraṇaṃ, nalāṭadhātuvaṇṇanā, sīhaḷavatthu, dhammadīpako	56	
PA_anya-e07_01n:56_6	paṭipatti saṅgaho, visuddhimaggassa gaṇṭhi, abhidhammagaṇṭhi, nettipakaraṇagaṇṭhi,	56	
PA_anya-e07_01n:56_7	visuddhimaggacūla-navaṭīkā, sotabbamālinī, pasādajananī, okassaloko, subodhālaṅkārassa	56	
PA_anya-e07_01n:56_8	nava ṭīkā ceti, ime vīsati ganthā attano matiyā vīsatācariyehi viṃsu viṃsu katā.	56	
PA_anya-e07_01n:57_0	Saddattha bhedacintā nāma pakaraṇaṃ attano matiyā saddhammasirināmācariyena kataṃ.	57	
PA_anya-e07_01n:57_1	Sumana-kūṭavaṇṇanaṃ nāma pakaraṇaṃ, rāhulā nāma therena āyācitena vācissarenadevatherena	57	
PA_anya-e07_01n:57_2	kataṃ. Sotattha kiṃ mahānidānaṃ nāma pakaraṇaṃ attano matiyā cullabuddhaghosācariyena	57	
PA_anya-e07_01n:57_3	kataṃ. Madhurasaṅgāhani nāma pakaraṇaṃ attano matiyā raṭṭhapālācariyena kataṃ. Liṅgatthavivaraṇaṃ	57	
PA_anya-e07_01n:57_4	nāma pakaraṇaṃ attano matiyā subhūtacandācariyena kataṃ. Saddanītipakaraṇaṃ attano	57	
PA_anya-e07_01n:57_5	matiyā aggavaṃsācariyena kataṃ. Nyāsapakaraṇassa mahāṭīkā nāma ṭīkā attano matiyā	57	
PA_anya-e07_01n:57_6	vajirabuddhācariyena katā. Mukhamattasāro attano matiyā guṇasāgarācariyena kato.	57	
PA_anya-e07_01n:57_7	Mukhamattasārassa ṭīkā sutasampanna nāmena dhammarājino gurunā saṅghatherena āyācitena	57	
PA_anya-e07_01n:57_8	guṇasāgarācariyena katā. Saddatthabhedacintāya mahāṭīkā attano matiyā abhayācariyena	57	
PA_anya-e07_01n:57_9	katā. Liṅgatthavivaraṇappakāsakaṃ nāma pakaraṇaṃ attano matiyā ñāṇasāgarācariyena	57	
PA_anya-e07_01n:57_10	kataṃ. Guḷhatthassa ṭīkā bālappabodhanañca duvidhaṃ pakaraṇaṃ attano matiyā aññatarācariyena	571	
PA_anya-e07_01n:57_11	kataṃ. Saddatthabhedacintāya majjhimaṭīkā attano matiyā aññatarācariyena katā. Bālāvatārassa	571	
PA_anya-e07_01n:57_12	ṭīkā, liṅgatthavivaraṇā ṭīkā ca attano matiyā uttamācariyena katā. Saddatthabhedacintāya	571	
PA_anya-e07_01n:57_13	nava ṭīkā attano matiyā aññatarācariyena katā. Abhidhānappadīpikāya ṭīkā daṇḍīpakaraṇassa	571	
PA_anya-e07_01n:57_14	magagha-bhūtā ṭīkā cāti duvidhā ṭīkāyo attano mati, sīhasūra nāma rañño ekena amaccena	571	
PA_anya-e07_01n:57_15	katā. Koladdhajanassaṭīkā pāsādikena nāma therena āyācitena teneva mahāmaccena katā.	571	
PA_anya-e07_01n:57_16	Kārikaṃ nāma pakaraṇaṃ ñāṇagambhīranāmena bhikkhunā āyācitena dhammasenāpatācariyena	571	
PA_anya-e07_01n:57_17	kataṃ. Etimāsamidīpanī [vā etimāsamidīpikā] nāma pakaraṇaṃ manohārañca attano matiyā	571	
PA_anya-e07_01n:57_18	teneva dhammasenāpatācariyena kataṃ. Kārikāya ṭīkā attano matiyā aññatarācariyena	571	
PA_anya-e07_01n:57_19	katā. Etimāsamidīpikāya ṭīkā attano matiyā aññatarācariyena katā.	571	
PA_anya-e07_01n:58_0	Saddabindupakaraṇaṃ attano matiyā dhammarājassa gurunā aññatarācariyena kataṃ. Saddavuttippakāsakaṃ	58	
PA_anya-e07_01n:58_1	nāma pakaraṇaṃ aññatarena bhikkhunā āyācitena saddhammaguru nāmācariyena kataṃ. Saddavuttippakāsakassa	58	
PA_anya-e07_01n:58_2	ṭīkā attano matiyā sāriputtācariyena katā.	58	
PA_anya-e07_01n:59_0	Kaccāyana sāro ca kaccāyanasārassa ṭīkā cāti duvidhaṃ pakaraṇaṃ attano matiyā aññatarācariyena	59	
PA_anya-e07_01n:59_1	kataṃ. Lokadīpakasāraṃ nāma pakaraṇaṃ attano matiyā navenamedhaṅkarācariyena kataṃ.	59	
PA_anya-e07_01n:59_2	Lokuppattipakaraṇaṃ attano matiyā aggapaṇḍitācariyena kataṃ. Jaṅghadāsakassa ṭīkā	59	
PA_anya-e07_01n:59_3	bhūtā magadhaṭīkā attano matiyā cīvarācariyena katā. Mātikatthadīpanī, abhidhammatthasaṅgahavaṇṇanā,	59	
PA_anya-e07_01n:59_4	sīmālaṅkārassaṭīkā, gaṇṭhisāro, paṭṭhānagaṇanānayo cāti ime pañca pakaraṇāni attano	59	
PA_anya-e07_01n:59_5	matiyā saddhammajotipālācariyena katāni. Saṅkhepavaṇṇanā parakkamabāhu-nāmena jambudīpissarena	59	
PA_anya-e07_01n:59_6	rañño āyācite teneva saddhammajotipālācariyena katā. Kaccāyanassa suttaniddeso attano	59	
PA_anya-e07_01n:59_7	sissena dhammacārinā therena āyācitena saddhammajotipālācariyena kato. Vinayasamuṭṭhānadīpanī	59	
PA_anya-e07_01n:59_8	nāma pakaraṇaṃ, attano gurunā saṅghatherena āyācitena saddhamma-jotipālācariyena kataṃ.	59	
PA_anya-e07_01n:60_0	Sattapakaraṇāni pana tena pukkāmanagare katāni. Saṅkhepavaṇṇanāva laṅkādīpe katā.	60	
PA_anya-e07_01n:60_1	Abhidhamma-pannarasaṭṭhānavaṇṇānaṃ nāma pakaraṇaṃ attano matiyā navena-vimalabuddhācariyena	60	
PA_anya-e07_01n:60_2	katā. Saddasāratthajālinī nāma pakaraṇaṃ attano matiyā navena-vimalabuddhācariyena	60	
PA_anya-e07_01n:60_3	kataṃ. Saddasārattha-jāliniyā ṭīkā, paṃyanagare rañño gurunā saṅgharājena āyācitena	60	
PA_anya-e07_01n:60_4	teneva navena vimalabuddhācariyena katā. Vuttodayassa ṭīkā, abhidhammasaṅgahassa	60	
PA_anya-e07_01n:60_5	ṭīkāya paramatthamañjūsā nāma anuṭīkā, dasagaṇṭhivaṇṇanaṃ nāma pakaraṇaṃ, magadhabhūtavidaggamukhamaṇḍaniyāṭīkā	60	
PA_anya-e07_01n:60_6	cāti imāni cattāri pakaraṇāni attano matiyā teneva navena vimalabuddhācariyena katāni.	60	
PA_anya-e07_01n:61_0	Pañcapakaraṇaṭīkāya navānuṭīkā attano matiyā aññataro cariyena katā. Abhidhammasaṅgahassa	61	
PA_anya-e07_01n:61_1	navaṭīkā attano matiyā aññatarācariyena katā. Abhidhammatthasaṅgahaṭīkāya [maṇi]	61	
PA_anya-e07_01n:61_2	mañjūsā [maṇisāramañjūsā] nāma navānuṭīkā attano matiyā ariyavaṃsācariyena katā.	61	
PA_anya-e07_01n:62_0	Peṭakopadesassa ṭīkā attano matiyā udumbarināmācariyena pukkāmanagare katā. Catubhāṇavārassa	62	
PA_anya-e07_01n:62_1	aṭṭhakathā, mahāsārapakāsini, mahādīpanī, sāratthadīpanī, gatipakaraṇaṃ, hatthāsāro,	62	
PA_anya-e07_01n:62_2	bhummasaṅgaho, bhummaniddeso, dasavatthukāyaviratiṭīkā, codanānirutti, vibhattikathā,	62	
PA_anya-e07_01n:62_3	saddhammamālini, pañcagativaṇṇanā, bālacitta-pabodhanaṃ, dhammacakkasuttassa navaṭṭhakathā,	62	
PA_anya-e07_01n:62_4	dantadhātu-pakaraṇassa ṭīkā ca saddhammopāyano bālappabodhanaṭīkā ca, jinālaṅkārassa	62	
PA_anya-e07_01n:62_5	navaṭīkā ca, liṅgattha-vivaraṇaṃ, liṅgattha-vinicchayo, pātimokkhavivaraṇaṃ, paramatthakathāvivaraṇaṃ,	62	
PA_anya-e07_01n:62_6	samantapāsādikavivaraṇaṃ, catubhāṇavāraṭṭhakathā vivaraṇaṃ, abhidhammasaṅgahavivaraṇaṃ,	62	
PA_anya-e07_01n:62_7	saccasaṅkhepavivaraṇaṃ, saddatthabhedacintāvivaraṇaṃ, saddavuttivivaraṇaṃ, kaccāyanasāravivaraṇaṃ,	62	
PA_anya-e07_01n:62_8	kaccāyanavivaraṇaṃ, abhidhammasaṅgahassaṭīkāvivaraṇaṃ, mahāvessantarajātakassa vivaraṇaṃ,	62	
PA_anya-e07_01n:62_9	sakkābhimataṃ, mahāvessantarajātakassa navaṭṭhakathā, paṭhama-sambodhi ca lokanetti,	62	
PA_anya-e07_01n:62_10	buddhaghosācariyanidānaṃ, milinda-pañho vaṇṇanā, caturārakkhā, caturārakkhāyaaṭṭhakathā,	621	
PA_anya-e07_01n:62_11	saddavuttippakaraṇassa navaṭīkā cāti imāni, ticattālīsa pakaraṇāni attano matiyā	621	
PA_anya-e07_01n:62_12	sāsanassa jātiyā saddhammassa ṭhitiyā ca laṅkādīpādīsu viṃsu viṃsu katāni.	621	
PA_anya-e07_01n:63_0	Sambuddhe gāthā ca…pe… navahāraguṇavaṇṇanā cāti ime buddhapaṇāmādikā gāthāyo. Attano	63	
PA_anya-e07_01n:63_1	attano buddhaguṇapakāsanatthāya attano ca pare ca anantapaññāpavattanatthāya ca paṇḍitehi	63	
PA_anya-e07_01n:63_2	laṅkādīpādīsu viṃsu viṃsu katā.	63	
PA_anya-e07_01n:64	[Iti culla-ganthavaṃse āyācakācariyadīpako nāma catuttho paricchedo.]	6	
PA_anya-e07_01n:65	5. Pakiṇṇaka-paricchedo	6	
PA_anya-e07_01n:66_0	Nāmaṃ āropanaṃ potthakaṃ ganthakārassa ca. Lekhaṃlekhāpanañceva, vadāmi tadanantaranti.	66	
PA_anya-e07_01n:66_1	Tattha caturāsītiyā dhammakkhandhasahassāni piṭaka, nikāyaṅga, vagga, nipātādikaṃ	66	
PA_anya-e07_01n:66_2	nāmaṃ, kenāropitaṃ, kattha āropitaṃ, kadā āropitaṃ, kimatthaṃ āropitanti? Tatrāyaṃ	66	
PA_anya-e07_01n:66_3	pivisajjanākena āropitanti pañcasatakhīṇāsavehi āropitaṃ. Tehi sabbabuddhavacanaṃ	66	
PA_anya-e07_01n:66_4	saṅgāyanti, idaṃ piṭakaṃ, ayaṃ nikāyo, idaṃ aṅgaṃ, ayaṃ vaggo, ayaṃ nipātoti. Evamādikaṃ	66	
PA_anya-e07_01n:66_5	nāmaṃ āropenti. Kattha āropitanti? Rājagahe vebhārapabbatassa pāde dhammamaṇḍappe	66	
PA_anya-e07_01n:66_6	āropitaṃ. Kadā āropitanti? Bhagavato parinibbute paṭhamasaṅgāyanakāle āropitaṃ. Kimatthaṃ	66	
PA_anya-e07_01n:66_7	āropitanti? Dhammakkhandhānaṃ vohārasukhatthāya sukhadhāraṇatthāya ca āropitaṃ. Saṅgītikāle	66	
PA_anya-e07_01n:66_8	pañcasatā khīṇāsavā tesañca dhammakkhandhānaṃ nāma vagganipātato. Imassa dhammakkhandhassa	66	
PA_anya-e07_01n:66_9	ayaṃ nāmo hotu, imassa ca pakaraṇassa ayaṃ nāmoti, abravuṃ sabbaṃ nāmādikaṃ kiccaṃ	66	
PA_anya-e07_01n:66_10	akaṃsu. Te khīṇāsavā, yadi nāmādikaṃ kiccaṃ akataṃ na supākataṃ tasmā vohārasukhatthāyanāmādikaṃ	661	
PA_anya-e07_01n:66_11	kiccaṃ kataṃ anāgate panatthāya nāmādikaṃ pavattitaṃ asañjātanāmo na suṭṭhu pākato	661	
PA_anya-e07_01n:66_12	sabbaso bhaveti. Dhammakkhandhānaṃ nāma dīpanā niṭṭhitā.	661	
PA_anya-e07_01n:67_0	Caturāsīti dhammakkhandhasahassāni kena potthake āropitāni, kadā āropitāni, kimatthaṃ	67	
PA_anya-e07_01n:67_1	āropitānīti. Tatrāyaṃ visajjanā kenāropitāniti? Khīṇāsavamahānāgehi āropitāni. Kattha	67	
PA_anya-e07_01n:67_2	āropitānīti? Laṅkādīpe āropitāni. Kadā āropitānīti? Saddhātissassarājino puttassa	67	
PA_anya-e07_01n:67_3	vaṭṭagāmani rājassa kāle āropitāni. Kimatthaṃ āropitānīti? Dhammakkhandhānaṃ avidhaṃsanatthāya	67	
PA_anya-e07_01n:67_4	saddhammaṭṭhitiyā ca āropitāni.	67	
PA_anya-e07_01n:68	Dharamāno hi bhagavā, amhākaṃ sugatodhīro;	6	
PA_anya-e07_01n:69	Nikāye pañcadeseti, yāva nibbānagamanā.	6	
PA_anya-e07_01n:70	Sabbepi te bhikkhu ādi, manasā vacasāhāro;	7	
PA_anya-e07_01n:71	Sabbe ca vācuggatā honti, mahāpaññāsativarā.	7	
PA_anya-e07_01n:72	Nibbūte lokanāthamhi, tato vassasataṃ bhave;	7	
PA_anya-e07_01n:73	Ariyānariyā cāpi ca, sabbe vācuggatā dhuvaṃ.	7	
PA_anya-e07_01n:74	Tato paraṃ aṭṭharasaṃ, dvisataṃvassa gaṇanaṃ;	7	
PA_anya-e07_01n:75	Sabbe puthujjanā ceva, ariyā ca sabbepite.	7	
PA_anya-e07_01n:76	Manasāvacasāyeva, vācuggatāva sabbadā;	7	
PA_anya-e07_01n:77	Duṭṭhagāmaṇirañño ca, kāle vācuggatā dhuvaṃ.	7	
PA_anya-e07_01n:78	Ariyānariyāpi ca, nikāye dhāraṇāsadā;	7	
PA_anya-e07_01n:79	Tato paramhi rājā ca, tato cuto ca tusite.	7	
PA_anya-e07_01n:80	Uppajji deva loke so, devehi parivārito;	8	
PA_anya-e07_01n:81	Saddhā tissoti nāmena, tassa kaniṭṭhako hito.	8	
PA_anya-e07_01n:82	Tato laddharaṭṭho hoti, buddhasāsanapālako.	8	
PA_anya-e07_01n:83	Tadā kāle bhikkhū āsuṃ, sabbe vācuggatā sadā;	8	
PA_anya-e07_01n:84	Nikāye pañcavedheva, yāva rañño ca dhāraṇā;	8	
PA_anya-e07_01n:85	Tato cuto so rājā ca, tussīte upapajjati;	8	
PA_anya-e07_01n:86	Devalokeṭṭhito santo, tadā vācuggatā tato.	8	
PA_anya-e07_01n:87	Tassa puttāpi ahesuṃ, anekā varajjaṃ gatā;	8	
PA_anya-e07_01n:88	Anukkamena cutate, devalokaṃ gatā dhuvaṃ;	8	
PA_anya-e07_01n:89	Tadāpite sabbe bhikkhū, vācuggatāva sabbadā;	8	
PA_anya-e07_01n:90	Nikāye pañcavidheva, dhāraṇāvasatimatā.	9	
PA_anya-e07_01n:91	Tato paraṃ potthakesu, nikāyā pañca piṭṭhitā;	9	
PA_anya-e07_01n:92	Tadā aṭṭhakathā ṭīkā, sabbe ganthā potthake gatā;	9	
PA_anya-e07_01n:93	Sabbe potthesu ye ganthā, pāḷi aṭṭhakathā ṭīkā;	9	
PA_anya-e07_01n:94	Saṃṭṭhitāsaṃ ṭhitā honti, sabbepi no na santite.	9	
PA_anya-e07_01n:95	Tadā te potthakeyeva, nikāyā piṭhitā khilā;	9	
PA_anya-e07_01n:96	Tadā aṭṭhakathādīni, bhavantīti vadanti ca.	9	
PA_anya-e07_01n:97	Parihāro paṇḍitehi vattabbova;	9	
PA_anya-e07_01n:98	Laṅkādīpassa raññova, saddhā tissassa rājino.	9	
PA_anya-e07_01n:99	Puttako laṅkādīpassa, issaro dhammiko varo;	9	
PA_anya-e07_01n:100	Tadā khīṇāsavā sabbe, olokenti anagate.	10	
PA_anya-e07_01n:101	Khīṇāsavā passanti te, dupaññeva puthujjane;	10	
PA_anya-e07_01n:102	Sabbepi te bhikkhū āsuṃ, bahuṃtarā puthujjanā;	10	
PA_anya-e07_01n:103	Na sakkhissanti te pañca, nikāye vācuggataṃ iti;	10	
PA_anya-e07_01n:104	Potthakesu sabbe pañca, āropenti khīṇāsavā.	10	
PA_anya-e07_01n:105	Saddhammaṭṭhiti cirattāya, janānaṃ puññatthāya ca;	10	
PA_anya-e07_01n:106	Tato paṭṭhāyate sabbe, nikāyā honti potthake;	10	
PA_anya-e07_01n:107	Aṭṭhakathā ṭīkā sabbe, te honti potthakeṭṭhitā.	10	
PA_anya-e07_01n:108	Tato paṭṭhāyate sabbe, bhikkhu ādi mahāgaṇā;	10	
PA_anya-e07_01n:109	Potthakesu ṭhiteyeva, sabbe passanti sabbadā.	10	
PA_anya-e07_01n:110	[Potthake āropana dīpakā niṭṭhitā.]	11	
PA_anya-e07_01n:111_0	Yo koci paṇḍito dhīro, aṭṭhakathādikaṃ ganthaṃ karoti vā kārāpeti vā, tassa anantako	111	
PA_anya-e07_01n:111_1	hoti puññasaṃcayo, anantako hoti puññānisaṃso. Caturāsīti cetiyasahassa karaṇasadiso,	111	
PA_anya-e07_01n:111_2	caturāsīti buddharūpasahassa karaṇasadiso, caturāsīti bodhirukkhasahassaropanasadiso,	111	
PA_anya-e07_01n:111_3	caturāsīti vihārasahassa karaṇasadiso, yo ca buddhavacanamañjūsaṃ karoti vā kārāpeti	111	
PA_anya-e07_01n:111_4	vā, yo ca buddhavacanaṃ maṇḍanaṃ karoti vā kārāpeti vā, yo ca buddhavacanaṃ lekhaṃ	111	
PA_anya-e07_01n:111_5	karoti vā kārāpeti vā, yo ca potthakaṃ vā, yo ca potthakamūlaṃ vā, deti vā dāpeti	111	
PA_anya-e07_01n:111_6	vā, yo ca telaṃ vā cuṇṇaṃ vā, dhaññaṃ vā potthakabhañjanatthāya yaṃ kiñci nitthaṃ	111	
PA_anya-e07_01n:111_7	vā potthakachidde āvunatthāya, yaṃ kiñci suttaṃ vā kaṭṭhaphalakadvayaṃ vā potthakaṃ	111	
PA_anya-e07_01n:111_8	puṭanatthāya yaṃ kiñci vatthaṃ vā, potthaka-bandhanatthāya, yaṃ kiñci yottaṃ vā potthakalāpa	111	
PA_anya-e07_01n:111_9	pūṭanatthāya yaṃ kiñci thavikaṃ deti vā dāpeti vā.	111	
PA_anya-e07_01n:112_0	Yo ca haritālena vā manosilāya vā, suvaṇṇena vā rajatena vā potthakamaṇḍanaṃ vā kaṭṭhaphalakamaṇḍanaṃ	112	
PA_anya-e07_01n:112_1	vā karoti vā kārāpeti vā, tassa anantako hoti puññasaṃcayo, anantako hoti puññānisaṃso.	112	
PA_anya-e07_01n:112_2	Caturāsīti cetiyasahassa karaṇasadiso, caturāsīti vihārasahassa karaṇasadiso.	112	
PA_anya-e07_01n:113	Bhave nibbattamāno so, sīlaguṇamupāgatā;	11	
PA_anya-e07_01n:114	Mahā tejo sadā hoti, sīhanādo visārado.	11	
PA_anya-e07_01n:115	Āyuvaṇṇabaluppeto, dhammakāmo bhave saddā;	11	
PA_anya-e07_01n:116	Devamanussalokesu, mahesakkho anāmayo.	11	
PA_anya-e07_01n:117	Bhave nibbattamāno so, paññavā susamāhito;	11	
PA_anya-e07_01n:118	Adhipacca parivāro, sabbasukhādhi gacchati.	11	
PA_anya-e07_01n:119	Saddohīrimā vadaññū, saṃvigga mānaso bhave;	11	
PA_anya-e07_01n:120	Aṅgapaccaṅga sampanno, āroha pariṇāhavā.	12	
PA_anya-e07_01n:121	Sabbe sattāpi yo loke, sabbattha pūjitābhave;	12	
PA_anya-e07_01n:122	Devamanussa sañcaro, mittasahāya pālito.	12	
PA_anya-e07_01n:123	Devamanussa sampattiṃ, anubhoti punappunaṃ;	12	
PA_anya-e07_01n:124	Arahatta phalaṃ patto, nibbānaṃ pāpuṇissati.	12	
PA_anya-e07_01n:125	Paṭisambhidā catasso, abhiññā chabbidhe vare;	12	
PA_anya-e07_01n:126	Vimokkhe aṭṭhake seṭṭhe, gamissati anāgate.	12	
PA_anya-e07_01n:127	Tasmāhi paṇḍito poso, saṃpassaṃ hita mattano;	12	
PA_anya-e07_01n:128	Kāreyya sāma ganthe ca, aññe cāpi kārāpaye.	12	
PA_anya-e07_01n:129	Potthake ca ṭhite ganthe, pāḷi aṭṭhakathādike;	12	
PA_anya-e07_01n:130	Dhammamañjūsā ganthe ca, lekhaṃ kare kārāpaye.	13	
PA_anya-e07_01n:131	Potthakaṃ potthakamūlañca, tesaṃ cullathūsampi ca;	13	
PA_anya-e07_01n:132	Pilotikādikaṃ suttaṃ, kaṭṭhaphaladvayamhi ca.	13	
PA_anya-e07_01n:133	Dhammabandhanatthāya ca, yaṃ kiñci mahagghaṃ vatthaṃ;	13	
PA_anya-e07_01n:134	Dhammabandhanayottañca, yaṃ kiñci thavikampi ca.	13	
PA_anya-e07_01n:135	Dadeyya dhammakhettamhi, vippassannena cetasā;	13	
PA_anya-e07_01n:136	Añño cāpi dajjāpeyya, mittasahāyabandhaveti.	13	
PA_anya-e07_01n:137	Ganthākaralekhalekhāpanānisaṃsa dīpanā niṭṭhitā.	13	
PA_anya-e07_01n:138	[Iti cūlaganthavaṃse pakiṇṇakadīpako nāma pañcamo paricchedo.]	13	
PA_anya-e07_01n:139	Sohaṃ haṃsāraṭṭha jāto, nantapaññoti vissuto	13	
PA_anya-e07_01n:140	Saddhā sīla vīrappeto, dhammarasaṃ gavesano.	14	
PA_anya-e07_01n:141	Sohaṃ tato gantvā cimaṃ, jina navaṃ yaṃ pūraṃ;	14	
PA_anya-e07_01n:142	Sabba dhammaṃ vicinanto, vīsati vassamāgato.	14	
PA_anya-e07_01n:143	Sabba dhammaṃ vissejjento, kikāre neva bhikkhuno;	14	
PA_anya-e07_01n:144	Cha vassānaṃ gaṇaṃ bhitvā, kāmānaṃ abhimaddanaṃ.	14	
PA_anya-e07_01n:145	Santi sabhā ca nibbānaṃ, gavesiñca punappunaṃ;	14	
PA_anya-e07_01n:146	Vasantohaṃ, vanārammaṃ, piṭakattaya saṅgahaṃ;	14	
PA_anya-e07_01n:147	Ganthavaṃsaṃ imaṃ khuddaṃ, ariyasaṅghadāsakanti.	14	
PA_anya-e07_01n:148	Iti pāmojjatthāya araññavāsinā, nandapaññācariyena kato cūḷaganthavaṃso niṭṭhito.	14	
PA_anya-e07_01n:149	Dhammavaṭaṃsakanāmena visuto thero, yaṃ pakaraṇaṃ likkhitaṃ taṃ paripuṇṇaṃ tena puññena taṃ piṭakaṃ parisippaṃ pariniṭṭhitaṃ.	14	
PA_anya-e07_01n:150	Mameva sissasamūhānañca parisippaṃ pariniṭṭhitaṃ. Tave sissānū sissāni ca, parisippaṃ pariniṭṭhitaṃ.	15	
PA_anya-e07_01n:151	Cūḷaganthavaṃso niṭṭhito.	15	
