segmentnr	original	folio	analyzed
PA_atk-s01_02a:0	Namo tassa bhagavato arahato sammāsambuddhassa	0	
PA_atk-s01_02a:1	Dīghanikāye	0	
PA_atk-s01_02a:2	Mahāvaggaṭṭhakathā	0	
PA_atk-s01_02a:3	1. Mahāpadānasuttavaṇṇanā	0	
PA_atk-s01_02a:4	Pubbenivāsapaṭisaṃyuttakathā	0	
PA_atk-s01_02a:5_0	1. Evaṃ me sutaṃ…pe… karerikuṭikāyanti mahāpadānasuttaṃ. Tatrāyaṃ apubbapadavaṇṇanā	5	
PA_atk-s01_02a:5_1	– karerikuṭikāyanti karerīti varuṇarukkhassa nāmaṃ, karerimaṇḍapo tassā kuṭikāya	5	
PA_atk-s01_02a:5_2	dvāre ṭhito, tasmā “karerikuṭikā”ti vuccati, yathā kosambarukkhassa dvāre ṭhitattā	5	
PA_atk-s01_02a:5_3	“kosambakuṭikā”ti. Antojetavane kira karerikuṭi kosambakuṭi gandhakuṭi salaḷāgāranti	5	
PA_atk-s01_02a:5_4	cattāri mahāgehāni, ekekaṃ satasahassapariccāgena nipphannaṃ. Tesu salaḷāgāraṃ raññā	5	
PA_atk-s01_02a:5_5	pasenadinā kāritaṃ, sesāni anāthapiṇḍikena kāritāni. Iti bhagavā anāthapiṇḍikena	5	
PA_atk-s01_02a:5_6	gahapatinā thambhānaṃ upari kāritāya devavimānakappāya karerikuṭikāyaṃ viharati.	5	
PA_atk-s01_02a:5_7	Pacchābhattanti ekāsanikakhalupacchābhattikānaṃ pātova bhuttānaṃ antomajjhanhikepi	5	
PA_atk-s01_02a:5_8	pacchābhattameva. Idha pana pakatibhattassa pacchato “pacchābhatta”nti adhippetaṃ.	5	
PA_atk-s01_02a:5_9	Piṇḍapātapaṭikkantānanti piṇḍapātato paṭikkantānaṃ, bhattakiccaṃ niṭṭhapetvā uṭṭhitānanti attho.	5	
PA_atk-s01_02a:6_0	Karerimaṇḍalamāḷeti tasseva karerimaṇḍapassa avidūre katāya nisīdanasālāya. So kira	6	
PA_atk-s01_02a:6_1	karerimaṇḍapo gandhakuṭikāya ca sālāya ca antare hoti, tasmā gandhakuṭīpi karerikuṭikāpi	6	
PA_atk-s01_02a:6_2	sālāpi – “karerimaṇḍalamāḷo”ti vuccati. Pubbenivāsapaṭisaṃyuttāti “ekampi jātiṃ,	6	
PA_atk-s01_02a:6_3	dvepi jātiyo”ti evaṃ vibhattena pubbenivutthakkhandhasantānasaṅkhātena pubbenivāsena	6	
PA_atk-s01_02a:6_4	saddhiṃ yojetvā pavattitā. Dhammīti dhammasaṃyuttā.	6	
PA_atk-s01_02a:7_0	Udapādīti aho acchariyaṃ dasabalassa pubbenivāsañāṇaṃ, pubbenivāsaṃ nāma ke anussaranti,	7	
PA_atk-s01_02a:7_1	ke nānussarantīti. Titthiyā anussaranti, sāvakā ca paccekabuddhā ca buddhā ca anussaranti.	7	
PA_atk-s01_02a:7_2	Kataratitthiyā anussaranti? Ye aggappattakammavādino, tepi cattālīsaṃyeva kappe anussaranti,	7	
PA_atk-s01_02a:7_3	na tato paraṃ. Sāvakā kappasatasahassaṃ anussaranti. Dve aggasāvakā asaṅkhyeyyañceva	7	
PA_atk-s01_02a:7_4	kappasatasahassañca. Paccekabuddhā dve asaṅkhyeyyāni kappasatasahassañca. Buddhānaṃ	7	
PA_atk-s01_02a:7_5	pana ettakanti paricchedo natthi, yāvatakaṃ ākaṅkhanti, tāvatakaṃ anussaranti.	7	
PA_atk-s01_02a:8_0	Titthiyā khandhapaṭipāṭiyā anussaranti, paṭipāṭiṃ muñcitvā na sakkonti. Paṭipāṭiyā	8	
PA_atk-s01_02a:8_1	anussarantāpi asaññabhavaṃ patvā khandhappavattiṃ na passanti, jāle patitā kuṇṭhā	8	
PA_atk-s01_02a:8_2	viya, kūpe patitā paṅguḷā viya ca honti. Te tattha ṭhatvā “ettakameva, ito paraṃ	8	
PA_atk-s01_02a:8_3	natthī”ti diṭṭhiṃ gaṇhanti. Iti titthiyānaṃ pubbenivāsānussaraṇaṃ andhānaṃ yaṭṭhikoṭigamanaṃ	8	
PA_atk-s01_02a:8_4	viya hoti. Yathā hi andhā yaṭṭhikoṭiggāhake satiyeva gacchanti, asati tattheva nisīdanti,	8	
PA_atk-s01_02a:8_5	evameva titthiyā khandhapaṭipāṭiyāva anussarituṃ sakkonti, paṭipāṭiṃ vissajjetvā na sakkonti.	8	
PA_atk-s01_02a:9_0	Sāvakāpi khandhapaṭipāṭiyāva anussaranti, asaññabhavaṃ patvā khandhappavattiṃ na	9	
PA_atk-s01_02a:9_1	passanti. Evaṃ santepi te vaṭṭe saṃsaraṇakasattānaṃ khandhānaṃ abhāvakālo nāma natthi.	9	
PA_atk-s01_02a:9_2	Asaññabhave pana pañcakappasatāni pavattantīti tattakaṃ kālaṃ atikkamitvā buddhehi	9	
PA_atk-s01_02a:9_3	dinnanaye ṭhatvā parato anussaranti; seyyathāpi āyasmā sobhito. Dve aggasāvakā pana	9	
PA_atk-s01_02a:9_4	paccekabuddhā ca cutipaṭisandhiṃ oloketvā anussaranti. Buddhānaṃ cutipaṭisandhikiccaṃ	9	
PA_atk-s01_02a:9_5	natthi, yaṃ yaṃ ṭhānaṃ passitukāmā honti, taṃ tadeva passanti.	9	
PA_atk-s01_02a:10_0	Titthiyā ca pubbenivāsaṃ anussaramānā attanā diṭṭhakatasutameva anussaranti. Tathā	10	
PA_atk-s01_02a:10_1	sāvakā ca paccekabuddhā ca. Buddhā pana attanā vā parehi vā diṭṭhakatasutaṃ sabbameva anussaranti.	10	
PA_atk-s01_02a:11_0	Titthiyānaṃ pubbenivāsañāṇaṃ khajjopanakaobhāsasadisaṃ, sāvakānaṃ padīpobhāsasadisaṃ,	11	
PA_atk-s01_02a:11_1	aggasāvakānaṃ osadhitārakobhāsasadisaṃ, paccekabuddhānaṃ candobhāsasadisaṃ, buddhānaṃ	11	
PA_atk-s01_02a:11_2	saradasūriyamaṇḍalobhāsasadisaṃ. Tassa ettakāni jātisatāni jātisahassāni jātisatasahassānīti	11	
PA_atk-s01_02a:11_3	vā ettakāni kappasatāni kappasahassāni kappasatasahassānīti vā natthi, yaṃ kiñci	11	
PA_atk-s01_02a:11_4	anussarantassa neva khalitaṃ, na paṭighātaṃ hoti, āvajjanapaṭibaddhameva ākaṅkhamanasikāracittuppādapaṭibaddhameva	11	
PA_atk-s01_02a:11_5	hoti. Dubbalapattapuṭe vegakkhittanārāco viya, sinerukūṭe vissaṭṭhaindavajiraṃ viya	11	
PA_atk-s01_02a:11_6	ca asajjamānameva gacchati. “Aho mahantaṃ bhagavato pubbenivāsañāṇa”nti evaṃ bhagavantaṃyeva	11	
PA_atk-s01_02a:11_7	ārabbha kathā uppannā, jātā pavattāti attho. Taṃ sabbampi saṅkhepato dassetuṃ “itipi	11	
PA_atk-s01_02a:11_8	pubbenivāso, itipi pubvenivāso”ti ettakameva pāḷiyaṃ vuttaṃ. Tattha itipīti evampi.	11	
PA_atk-s01_02a:12_0	2-3. Assosi kho…pe… atha bhagavā anuppattoti ettha yaṃ vattabbaṃ, taṃ brahmajālasuttavaṇṇanāyaṃ	12	
PA_atk-s01_02a:12_1	vuttameva. Ayameva hi viseso – tattha sabbaññutaññāṇena assosi, idha dibbasotena.	12	
PA_atk-s01_02a:12_2	Tattha ca vaṇṇāvaṇṇakathā vippakatā, idha pubbenivāsakathā. Tasmā bhagavā – “ime	12	
PA_atk-s01_02a:12_3	bhikkhū mama pubbenivāsañāṇaṃ ārabbha guṇaṃ thomenti, pubbenivāsañāṇassa pana me	12	
PA_atk-s01_02a:12_4	nipphattiṃ na jānanti; handa nesaṃ tassa nipphattiṃ kathetvā dassāmī”ti āgantvā pakatiyāpi	12	
PA_atk-s01_02a:12_5	buddhānaṃ nisīditvā dhammadesanatthameva ṭhapite taṅkhaṇe bhikkhūhi papphoṭetvā dinne	12	
PA_atk-s01_02a:12_6	varabuddhāsane nisīditvā “kāya nuttha, bhikkhave”ti pucchāya ca “idha, bhante”tiādipaṭivacanassa	12	
PA_atk-s01_02a:12_7	ca pariyosāne tesaṃ pubbenivāsapaṭisaṃyuttaṃ dhammiṃ kathaṃ kathetukāmo iccheyyātha	12	
PA_atk-s01_02a:12_8	notiādimāha. Tattha iccheyyātha noti iccheyyātha nu. Atha naṃ pahaṭṭhamānasā bhikkhū	12	
PA_atk-s01_02a:12_9	yācamānā etassa bhagavātiādimāhaṃsu. Tattha etassāti etassa dhammikathākaraṇassa.	12	
PA_atk-s01_02a:13_0	4. Atha bhagavā tesaṃ yācanaṃ gahetvā kathetukāmo “tena hi, bhikkhave, suṇāthā”ti	13	
PA_atk-s01_02a:13_1	te sotāvadhāraṇasādhukamanasikāresu niyojetvā aññesaṃ asādhāraṇaṃ chinnavaṭumakānussaraṇaṃ	13	
PA_atk-s01_02a:13_2	pakāsetukāmo ito so, bhikkhavetiādimāha. Tattha yaṃ vipassīti yasmiṃ kappe vipassī.	13	
PA_atk-s01_02a:13_3	Ayañhi ‘ya’nti saddo “yaṃ me, bhante, devānaṃ tāvatiṃsānaṃ sammukhā sutaṃ sammukhā	13	
PA_atk-s01_02a:13_4	paṭiggahitaṃ, ārocemi taṃ, bhagavato”tiādīsu paccattavacane dissati. “Yaṃ taṃ apucchimha	13	
PA_atk-s01_02a:13_5	akittayī no, aññaṃ taṃ pucchāma tadiṅgha brūhī”tiādīsu upayogavacane. “Aṭṭhānametaṃ,	13	
PA_atk-s01_02a:13_6	bhikkhave, anavakāso, yaṃ ekissā lokadhātuyā”tiādīsu karaṇavacane. Idha pana bhummattheti	13	
PA_atk-s01_02a:13_7	daṭṭhabbo. Tena vuttaṃ – “yasmiṃ kappe”ti. Udapādīti dasasahassilokadhātuṃ unnādento uppajji.	13	
PA_atk-s01_02a:14_0	Bhaddakappeti pañcabuddhuppādapaṭimaṇḍitattā sundarakappe sārakappeti bhagavā imaṃ	14	
PA_atk-s01_02a:14_1	kappaṃ thomento evamāha. Yato paṭṭhāya kira amhākaṃ bhagavatā abhinīhāro kato, etasmiṃ	14	
PA_atk-s01_02a:14_2	antare ekakappepi pañca buddhā nibbattā nāma natthi. Amhākaṃ bhagavato abhinīhārassa	14	
PA_atk-s01_02a:14_3	purato pana taṇhaṅkaro, medhaṅkaro, saraṇaṅkaro, dīpaṅkaroti cattāro buddhā ekasmiṃ	14	
PA_atk-s01_02a:14_4	kappe nibbattiṃsu. Tesaṃ orabhāge ekaṃ asaṅkhyeyyaṃ buddhasuññameva ahosi.	14	
PA_atk-s01_02a:15_0	Asaṅkhyeyyakappapariyosāne pana koṇḍañño nāma buddho ekova ekasmiṃ kappe uppanno.	15	
PA_atk-s01_02a:15_1	Tatopi asaṅkhyeyyaṃ buddhasuññameva ahosi. Asaṅkhyeyyakappapariyosāne maṅgalo, sumano,	15	
PA_atk-s01_02a:15_2	revato, sobhitoti cattāro buddhā ekasmiṃ kappe uppannā. Tatopi asaṅkhyeyyaṃ buddhasuññameva	15	
PA_atk-s01_02a:15_3	ahosi. Asaṅkhyeyyakappapariyosāne pana ito kappasatasahassādhikassa asaṅkhyeyyassa	15	
PA_atk-s01_02a:15_4	upari anomadassī, padumo, nāradoti tayo buddhā ekasmiṃ kappe uppannā. Tatopi asaṅkhyeyyaṃ	15	
PA_atk-s01_02a:15_5	buddhasuññameva ahosi. Asaṅkhyeyyakappapariyosāne pana ito kappasatasahassānaṃ upari	15	
PA_atk-s01_02a:15_6	padumuttaro bhagavā ekova ekasmiṃ kappe uppanno. Tassa orabhāge ito tiṃsakappasahassānaṃ	15	
PA_atk-s01_02a:15_7	upari sumedho, sujātoti dve buddhā ekasmiṃ kappe uppannā. Tato orabhāge ito aṭṭhārasannaṃ	15	
PA_atk-s01_02a:15_8	kappasahassānaṃ upari piyadassī, atthadassī, dhammadassīti tayo buddhā ekasmiṃ kappe	15	
PA_atk-s01_02a:15_9	uppannā. Atha ito catunavutikappe siddhattho nāma buddho ekova ekasmiṃ kappe uppanno.	15	
PA_atk-s01_02a:15_10	Ito dve navutikappe tisso, phussoti dve buddhā ekasmiṃ kappe uppannā. Ito ekanavutikappe	151	
PA_atk-s01_02a:15_11	vipassī bhagavā uppanno. Ito ekatiṃse kappe sikhī, vessabhūti dve buddhā uppannā.	151	
PA_atk-s01_02a:15_12	Imasmiṃ bhaddakappe kakusandho, koṇāgamano, kassapo, gotamo amhākaṃ sammāsambuddhoti	151	
PA_atk-s01_02a:15_13	cattāro buddhā uppannā, metteyyo uppajjissati. Evamayaṃ kappo pañcabuddhuppādapaṭimaṇḍitattā	151	
PA_atk-s01_02a:15_14	sundarakappo sārakappoti bhagavā imaṃ kappaṃ thomento evamāha.	151	
PA_atk-s01_02a:16_0	Kiṃ panetaṃ buddhānaṃyeva pākaṭaṃ hoti – “imasmiṃ kappe ettakā buddhā uppannā vā	16	
PA_atk-s01_02a:16_1	uppajjissantīti vā”ti, udāhu aññesampi pākaṭaṃ hotīti? Aññesampi pākaṭaṃ hoti. Kesaṃ?	16	
PA_atk-s01_02a:16_2	Suddhāvāsabrahmānaṃ. Kappasaṇṭhānakālasmiñhi ekamasaṅkhyeyyaṃ ekaṅgaṇaṃ hutvā ṭhite	16	
PA_atk-s01_02a:16_3	lokasannivāse lokassa saṇṭhānatthāya devo vassituṃ ārabhati. Āditova antaraṭṭhake	16	
PA_atk-s01_02a:16_4	himapāto viya hoti. Tato tilamattā kaṇamattā taṇḍulamattā mugga-māsa-badara-āmalaka-eḷāluka-kumbhaṇḍa-alābumattā	16	
PA_atk-s01_02a:16_5	udakadhārā hutvā anukkamena usabhadveusabhaaḍḍhagāvutagāvutadvegāvutaaḍḍhayojanayojanadviyojana…pe…	16	
PA_atk-s01_02a:16_6	yojanasatayojanasahassayojanasatasahassamattā hutvā koṭisatasahassacakkavāḷabbhantare	16	
PA_atk-s01_02a:16_7	yāva avinaṭṭhabrahmalokā pūretvā tiṭṭhanti. Atha taṃ udakaṃ anupubbena bhassati,	16	
PA_atk-s01_02a:16_8	bhassante udake pakatidevalokaṭṭhānesu devalokā saṇṭhahanti, tesaṃ saṇṭhahanavidhānaṃ	16	
PA_atk-s01_02a:16_9	visuddhimagge pubbenivāsakathāyaṃ vuttameva.	16	
PA_atk-s01_02a:17_0	Manussalokasaṇṭhahanaṭṭhānaṃ pana patte udake dhamakaraṇamukhe pihite viya vātavasena	17	
PA_atk-s01_02a:17_1	taṃ udakaṃ santiṭṭhati, udakapiṭṭhe uppalinipaṇṇaṃ viya pathavī saṇṭhahati. Mahābodhipallaṅko	17	
PA_atk-s01_02a:17_2	vinassamāne loke pacchā vinassati, saṇṭhahamāne paṭhamaṃ saṇṭhahati. Tattha pubbanimittaṃ	17	
PA_atk-s01_02a:17_3	hutvā eko paduminigaccho uppajjati, tassa sace tasmiṃ kappe buddho nibbattissati,	17	
PA_atk-s01_02a:17_4	pupphaṃ uppajjati. No ce, nuppajjati. Uppajjamānañca sace eko buddho nibbattissati,	17	
PA_atk-s01_02a:17_5	ekaṃ uppajjati. Sace dve, tayo, cattāro, pañca buddhā nibbattissanti, pañca uppajjanti.	17	
PA_atk-s01_02a:17_6	Tāni ca kho ekasmiṃyeva nāḷe kaṇṇikābaddhāni hutvā. Suddhāvāsabrahmāno “āyāma, mayaṃ	17	
PA_atk-s01_02a:17_7	mārisā, pubbanimittaṃ passissāmā”ti mahābodhipallaṅkaṭṭhānaṃ āgacchanti, buddhānaṃ	17	
PA_atk-s01_02a:17_8	anibbattanakappe pupphaṃ na hoti. Te pana apupphitagacchaṃ disvā – “andhakāro vata	17	
PA_atk-s01_02a:17_9	bho loko bhavissati, matā matā sattā apāye pūressanti, cha devalokā nava brahmalokā	17	
PA_atk-s01_02a:17_10	suññā bhavissantī”ti anattamanā honti. Pupphitakāle pana pupphaṃ disvā – “sabbaññubodhisattesu	171	
PA_atk-s01_02a:17_11	mātukucchiṃ okkamantesu nikkhamantesu sambujjhantesu dhammacakkaṃ pavattentesu yamakapāṭihāriyaṃ	171	
PA_atk-s01_02a:17_12	karontesu devorohanaṃ karontesu āyusaṅkhāraṃ ossajjantesu parinibbāyantesu dasasahassacakkavāḷakampanādīni	171	
PA_atk-s01_02a:17_13	pāṭihāriyāni dakkhissāmā”ti ca “cattāro apāyā parihāyissanti, cha devalokā nava brahmalokā	171	
PA_atk-s01_02a:17_14	paripūressantī”ti ca attamanā udānaṃ udānentā attano attano brahmalokaṃ gacchanti.	171	
PA_atk-s01_02a:17_15	Imasmiṃ bhaddakappe pañca padumāni uppajjiṃsu. Tesaṃ nimittānaṃ ānubhāvena cattāro	171	
PA_atk-s01_02a:17_16	buddhā uppannā, pañcamo uppajjissati. Suddhāvāsabrahmānopi tāni padumāni disvā imamatthaṃ	171	
PA_atk-s01_02a:17_17	jāniṃsu. Tena vuttaṃ – “aññesampi pākaṭaṃ hotī”ti.	171	
PA_atk-s01_02a:18	Āyuparicchedavaṇṇanā	1	
PA_atk-s01_02a:19_0	5-7. Iti bhagavā – “ito so, bhikkhave”tiādinā nayena kappaparicchedavasena pubbenivāsaṃ	19	
PA_atk-s01_02a:19_1	dassetvā idāni tesaṃ buddhānaṃ jātiparicchedādivasena dassetuṃ vipassī, bhikkhavetiādimāha.	19	
PA_atk-s01_02a:19_2	Tattha āyuparicchede parittaṃ lahukanti ubhayametaṃ appakasseva vevacanaṃ. Yañhi	19	
PA_atk-s01_02a:19_3	appakaṃ, taṃ parittañceva lahukañca hoti.	19	
PA_atk-s01_02a:20_0	Appaṃ vā bhiyyoti vassasatato vā upari appaṃ, aññaṃ vassasataṃ apatvā vīsaṃ vā tiṃsaṃ	20	
PA_atk-s01_02a:20_1	vā cattālīsaṃ vā paṇṇāsaṃ vā saṭṭhi vā vassāni jīvati. Evaṃ dīghāyuko pana atidullabho,	20	
PA_atk-s01_02a:20_2	asuko kira evaṃ ciraṃ jīvatīti tattha tattha gantvā daṭṭhabbo hoti. Tattha visākhā	20	
PA_atk-s01_02a:20_3	upāsikā vīsavassasataṃ jīvati, tathā pokkharasāti brāhmaṇo, brahmāyu brāhmaṇo, selo	20	
PA_atk-s01_02a:20_4	brāhmaṇo, bāvariyabrāhmaṇo, ānandatthero, mahākassapattheroti. Anuruddhatthero pana	20	
PA_atk-s01_02a:20_5	vassasatañceva paṇṇāsañca vassāni, bākulatthero vassasatañceva saṭṭhi ca vassāni.	20	
PA_atk-s01_02a:20_6	Ayaṃ sabbadīghāyuko. Sopi dve vassasatāni na jīvati.	20	
PA_atk-s01_02a:21_0	Vipassīādayo pana sabbepi bodhisattā mettāpubbabhāgena somanassasahagatañāṇasampayuttaasaṅkhārikacittena	21	
PA_atk-s01_02a:21_1	mātukucchismiṃ paṭisandhiṃ gaṇhiṃsu. Tena cittena gahitāya paṭisandhiyā asaṅkhyeyyaṃ	21	
PA_atk-s01_02a:21_2	āyu, iti sabbe buddhā asaṅkhyeyyāyukā. Te kasmā asaṅkhyeyyaṃ na aṭṭhaṃsu? Utubhojanavipattiyā.	21	
PA_atk-s01_02a:21_3	Utubhojanavasena hi āyu hāyatipi vaḍḍhatipi.	21	
PA_atk-s01_02a:22_0	Tattha yadā rājāno adhammikā honti, tadā uparājāno, senāpati, seṭṭhi, sakalanagaraṃ,	22	
PA_atk-s01_02a:22_1	sakalaraṭṭhaṃ adhammikameva hoti; atha tesaṃ ārakkhadevatā, tāsaṃ devatānaṃ mittā	22	
PA_atk-s01_02a:22_2	bhūmaṭṭhadevatā, tāsaṃ devatānaṃ mittā ākāsaṭṭhakadevatā, ākāsaṭṭhakadevatānaṃ mittā	22	
PA_atk-s01_02a:22_3	uṇhavalāhakā devatā, tāsaṃ mittā abbhavalāhakā devatā, tāsaṃ mittā sītavalāhakā devatā,	22	
PA_atk-s01_02a:22_4	tāsaṃ mittā vassavalāhakā devatā, tāsaṃ mittā cātumahārājikā devatā, tāsaṃ mittā	22	
PA_atk-s01_02a:22_5	tāvatiṃsā devatā, tāsaṃ mittā yāmā devatāti evamādi. Evaṃ yāva bhavaggā ṭhapetvā	22	
PA_atk-s01_02a:22_6	ariyasāvake sabbā devabrahmaparisāpi adhammikāva honti. Tāsaṃ adhammikatāya visamaṃ	22	
PA_atk-s01_02a:22_7	candimasūriyā pariharanti, vāto yathāmaggena na vāyati, ayathāmaggena vāyanto ākāsaṭṭhakavimānāni	22	
PA_atk-s01_02a:22_8	khobheti, vimānesu khobhitesu devatānaṃ kīḷanatthāya cittāni na namanti, devatānaṃ	22	
PA_atk-s01_02a:22_9	kīḷanatthāya cittesu anamantesu sītuṇhabhedo utu yathākālena na sampajjati, tasmiṃ	22	
PA_atk-s01_02a:22_10	asampajjante na sammā devo vassati, kadāci vassati, kadāci na vassati; katthaci vassati,	221	
PA_atk-s01_02a:22_11	katthaci na vassati, vassantopi vappakāle aṅkurakāle nāḷakāle pupphakāle khīraggahaṇādikālesu	221	
PA_atk-s01_02a:22_12	yathā yathā sassānaṃ upakāro na hoti, tathā tathā vassati ca vigacchati ca, tena	221	
PA_atk-s01_02a:22_13	sassāni visamapākāni honti, vigatagandhavaṇṇarasādisampannāni. Ekabhājane pakkhittataṇḍulesupi	221	
PA_atk-s01_02a:22_14	ekasmiṃ padese bhattaṃ uttaṇḍulaṃ hoti, ekasmiṃ atikilinnaṃ, ekasmiṃ samapākaṃ. Taṃ	221	
PA_atk-s01_02a:22_15	paribhuttaṃ kucchiyampi tīhākārehi paccati. Tena sattā bahvābādhā ceva honti, appāyukā	221	
PA_atk-s01_02a:22_16	ca. Evaṃ tāva utubhojanavasena āyu hāyati.	221	
PA_atk-s01_02a:23_0	Yadā pana rājāno dhammikā honti, tadā uparājānopi dhammikā hontīti purimanayeneva	23	
PA_atk-s01_02a:23_1	yāva brahmalokā sabbepi dhammikā honti. Tesaṃ dhammikattā samaṃ candimasūriyā pariharanti,	23	
PA_atk-s01_02a:23_2	yathāmaggena vāto vāyati, yathāmaggena vāyanto ākāsaṭṭhakavimānāni na khobheti, tesaṃ	23	
PA_atk-s01_02a:23_3	akhobhā devatānaṃ kīḷanatthāya cittāni namanti. Evaṃ kālena utu sampajjati, devo	23	
PA_atk-s01_02a:23_4	sammā vassati, vappakālato paṭṭhāya sassānaṃ upakāraṃ karonto kāle vassati, kāle	23	
PA_atk-s01_02a:23_5	vigacchati, tena sassāni samapākāni sugandhāni suvaṇṇāni surasāni ojavantāni honti,	23	
PA_atk-s01_02a:23_6	tehi sampāditaṃ bhojanaṃ paribhuttampi sammā paripākaṃ gacchati, tena sattā arogā	23	
PA_atk-s01_02a:23_7	dīghāyukā honti. Evaṃ utubhojanavasena āyu vaḍḍhati.	23	
PA_atk-s01_02a:24_0	Tattha vipassī bhagavā asītivassasahassāyukakāle nibbatto, sikhī sattativassasahassāyukakāleti	24	
PA_atk-s01_02a:24_1	idaṃ anupubbena parihīnasadisaṃ kataṃ, na pana evaṃ parihīnaṃ, vaḍḍhitvā vaḍḍhitvā	24	
PA_atk-s01_02a:24_2	parihīnanti veditabbaṃ. Kathaṃ? Imasmiṃ tāva kappe kakusandho bhagavā cattālīsavassasahassāyukakāle	24	
PA_atk-s01_02a:24_3	nibbatto, āyuppamāṇaṃ pañca koṭṭhāse katvā cattāri ṭhatvā pañcame vijjamāneyeva parinibbuto.	24	
PA_atk-s01_02a:24_4	Taṃ āyu parihāyamānaṃ dasavassakālaṃ patvā puna vaḍḍhamānaṃ asaṅkhyeyyaṃ hutvā tato	24	
PA_atk-s01_02a:24_5	parihāyamānaṃ tiṃsavassasahassakāle ṭhitaṃ; tadā koṇāgamano bhagavā nibbatto. Tasmimpi	24	
PA_atk-s01_02a:24_6	tatheva parinibbute taṃ āyu dasavassakālaṃ patvā puna vaḍḍhamānaṃ asaṅkhyeyyaṃ hutvā	24	
PA_atk-s01_02a:24_7	parihāyitvā vīsativassasahassakāle ṭhitaṃ; tadā kassapo bhagavā nibbatto. Tasmimpi	24	
PA_atk-s01_02a:24_8	tatheva parinibbute taṃ āyu dasavassakālaṃ patvā puna vaḍḍhamānaṃ asaṅkhyeyyaṃ hutvā	24	
PA_atk-s01_02a:24_9	parihāyitvā vassasatakālaṃ pattaṃ, atha amhākaṃ sammāsambuddho nibbatto. Evaṃ anupubbena	24	
PA_atk-s01_02a:24_10	parihāyitvā parihāyitvā vaḍḍhitvā vaḍḍhitvā parihīnanti veditabbaṃ. Tattha yaṃ yaṃ	241	
PA_atk-s01_02a:24_11	āyuparimāṇesu manussesu buddhā nibbattanti, tesampi taṃ tadeva āyuparimāṇaṃ hotīti veditabbaṃ.	241	
PA_atk-s01_02a:25	Āyuparicchedavaṇṇanā niṭṭhitā.	2	
PA_atk-s01_02a:26	Bodhiparicchedavaṇṇanā	2	
PA_atk-s01_02a:27_0	8. Bodhiparicchede pana pāṭaliyā mūleti pāṭalirukkhassa heṭṭhā. Tassā pana pāṭaliyā	27	
PA_atk-s01_02a:27_1	khandho taṃ divasaṃ paṇṇāsaratano hutvā abbhuggato, sākhā paṇṇāsaratanāti ubbedhena	27	
PA_atk-s01_02a:27_2	ratanasataṃ ahosi. Taṃ divasañca sā pāṭali kaṇṇikābaddhehi viya pupphehi mūlato paṭṭhāya	27	
PA_atk-s01_02a:27_3	ekasañchannā ahosi, dibbagandhaṃ vāyati. Na kevalañca tadā ayameva pupphitā, dasasahassacakkavāḷe	27	
PA_atk-s01_02a:27_4	sabbapāṭaliyo pupphitā. Na kevalañca pāṭaliyo, dasasahassacakkavāḷe sabbarukkhānaṃ	27	
PA_atk-s01_02a:27_5	khandhesu khandhapadumāni, sākhāsu sākhāpadumāni, latāsu latāpadumāni, ākāse ākāsapadumāni	27	
PA_atk-s01_02a:27_6	pupphitāni, pathavitalaṃ bhinditvāpi mahāpadumāni uṭṭhitāni. Mahāsamuddopi pañcavaṇṇehi	27	
PA_atk-s01_02a:27_7	padumehi nīluppalarattuppalehi ca sañchanno ahosi. Sakaladasasahassacakkavāḷaṃ dhajamālākulaṃ	27	
PA_atk-s01_02a:27_8	tattha tattha nibaddhapupphadāmavissaṭṭhamālāguḷavippakiṇṇaṃ nānāvaṇṇakusumasamujjalaṃ	27	
PA_atk-s01_02a:27_9	nandanavanacittalatāvanamissakavanaphārusakavanasadisaṃ ahosi. Puratthimacakkavāḷamukhavaṭṭiyaṃ	27	
PA_atk-s01_02a:27_10	ussitaddhajā pacchimacakkavāḷamukhavaṭṭiṃ abhihananti. Pacchimadakkhiṇauttaracakkavāḷamukhavaṭṭiyaṃ	271	
PA_atk-s01_02a:27_11	ussitaddhajā dakkhiṇacakkavāḷamukhavaṭṭiṃ abhihananti. Evaṃ aññamaññasirīsampattāni	271	
PA_atk-s01_02a:27_12	cakkavāḷāni ahesuṃ. Abhisambuddhoti sakalaṃ buddhaguṇavibhavasiriṃ paṭivijjhamāno	271	
PA_atk-s01_02a:27_13	cattāri saccāni abhisambuddho.	271	
PA_atk-s01_02a:28_0	“Sikhī, bhikkhave, bhagavā arahaṃ sammāsambuddho puṇḍarīkassa mūle abhisambuddho”tiādīsupi	28	
PA_atk-s01_02a:28_1	imināva nayena padavaṇṇanā veditabbā. Ettha pana puṇḍarīkoti setambarukkho. Tassāpi	28	
PA_atk-s01_02a:28_2	tadeva parimāṇaṃ. Taṃ divasañca sopi dibbagandhehi pupphehi susañchanno ahosi. Na	28	
PA_atk-s01_02a:28_3	kevalañca pupphehi, phalehipi sañchanno ahosi. Tassa ekato taruṇāni phalāni, ekato	28	
PA_atk-s01_02a:28_4	majjhimāni phalāni, ekato nātipakkāni phalāni, ekato supakkāni pakkhittadibbojāni	28	
PA_atk-s01_02a:28_5	viya surasāni olambanti. Yathā so, evaṃ sakaladasasahassacakkavāḷesu pupphūpagarukkhā	28	
PA_atk-s01_02a:28_6	pupphehi, phalūpagarukkhā phalehi paṭimaṇḍitā ahesuṃ.	28	
PA_atk-s01_02a:29_0	Sāloti sālarukkho. Tassāpi tadeva parimāṇaṃ, tatheva pupphasirīvibhavo veditabbo.	29	
PA_atk-s01_02a:29_1	Sirīsarukkhepi eseva nayo. Udumbararukkhe pupphāni nāhesuṃ, phalavibhūti panettha	29	
PA_atk-s01_02a:29_2	ambe vuttanayāva, tathā nigrodhe, tathā assatthe. Iti sabbabuddhānaṃ ekova pallaṅko,	29	
PA_atk-s01_02a:29_3	rukkhā pana aññepi honti. Tesu yassa yassa rukkhassa mūle catumaggañāṇasaṅkhātabodhiṃ	29	
PA_atk-s01_02a:29_4	buddhā paṭivijjhanti, so so bodhīti vuccati. Ayaṃ bodhiparicchedo nāma.	29	
PA_atk-s01_02a:30	Sāvakayugaparicchedavaṇṇanā	3	
PA_atk-s01_02a:31_0	9. Sāvakayugaparicchede pana khaṇḍatissanti khaṇḍo ca tisso ca. Tesu khaṇḍo ekapitiko	31	
PA_atk-s01_02a:31_1	kaniṭṭhabhātā, tisso purohitaputto. Khaṇḍo paññāpāramiyā matthakaṃ patto, tisso samādhipāramiyā	31	
PA_atk-s01_02a:31_2	matthakaṃ patto. Agganti ṭhapetvā vipassiṃ bhagavantaṃ avasesehi saddhiṃ asadisaguṇatāya	31	
PA_atk-s01_02a:31_3	uttamaṃ. Bhaddayuganti aggattāyeva bhaddayugaṃ. Abhibhūsambhavanti abhibhū ca sambhavo	31	
PA_atk-s01_02a:31_4	ca. Tesu abhibhū paññāpāramiyā matthakaṃ patto. Sikhinā bhagavatā saddhiṃ aruṇavatito	31	
PA_atk-s01_02a:31_5	brahmalokaṃ gantvā brahmaparisāya vividhāni pāṭihāriyāni dassento dhammaṃ desetvā	31	
PA_atk-s01_02a:31_6	dasasahassilokadhātuṃ andhakārena pharitvā – “kiṃ ida”nti sañjātasaṃvegānaṃ obhāsaṃ	31	
PA_atk-s01_02a:31_7	pharitvā – “sabbe me rūpañca passantu, saddañca suṇantū”ti adhiṭṭhahitvā – “ārambhathā”ti	31	
PA_atk-s01_02a:31_8	gāthādvayaṃ bhaṇanto saddaṃ sāvesi. Sambhavo samādhipāramiyā matthakaṃ patto ahosi.	31	
PA_atk-s01_02a:32_0	Soṇuttaranti soṇo ca uttaro ca. Tesupi soṇo paññāpāramiṃ patto, uttaro samādhipāramiṃ	32	
PA_atk-s01_02a:32_1	patto ahosi. Vidhurasañjīvanti vidhuro ca sañjīvo ca. Tesu vidhuro paññāpāramiṃ patto	32	
PA_atk-s01_02a:32_2	ahosi, sañjīvo samādhipāramiṃ patto. Samāpajjanabahulo rattiṭṭhānadivāṭṭhānakuṭileṇamaṇḍapādīsu	32	
PA_atk-s01_02a:32_3	samāpattibalena jhāyanto ekadivasaṃ araññe nirodhaṃ samāpajji, atha naṃ vanakammikādayo	32	
PA_atk-s01_02a:32_4	“mato”ti sallakkhetvā jhāpesuṃ. So yathāparicchedena samāpattito uṭṭhāya cīvarāni	32	
PA_atk-s01_02a:32_5	papphoṭetvā gāmaṃ piṇḍāya pāvisi. Tadupādāyeva ca naṃ “sañjīvo”ti sañjāniṃsu. Bhiyyosuttaranti	32	
PA_atk-s01_02a:32_6	bhiyyoso ca uttaro ca. Tesu bhiyyoso paññāya uttaro, uttaro samādhinā aggo ahosi.	32	
PA_atk-s01_02a:32_7	Tissabhāradvājanti tisso ca bhāradvājo ca. Tesu tisso paññāpāramiṃ patto, bhāradvājo	32	
PA_atk-s01_02a:32_8	samādhipāramiṃ patto ahosi. Sāriputtamoggallānanti sāriputto ca moggallāno ca. Tesu	32	
PA_atk-s01_02a:32_9	sāriputto paññāvisaye, moggallāno samādhivisaye aggo ahosi. Ayaṃ sāvakayugaparicchedo nāma.	32	
PA_atk-s01_02a:33	Sāvakasannipātaparicchedavaṇṇanā	3	
PA_atk-s01_02a:34_0	10. Sāvakasannipātaparicchede vipassissa bhagavato paṭhamasannipāto caturaṅgiko ahosi,	34	
PA_atk-s01_02a:34_1	sabbe ehibhikkhū, sabbe iddhiyā nibbattapattacīvarā, sabbe anāmantitāva āgatā, iti	34	
PA_atk-s01_02a:34_2	te ca kho pannarase uposathadivase. Atha satthā bījaniṃ gahetvā nisinno uposathaṃ	34	
PA_atk-s01_02a:34_3	osāresi. Dutiyatatiyesupi eseva nayo. Tathā sesabuddhānaṃ sabbasannipātesu. Yasmā	34	
PA_atk-s01_02a:34_4	pana amhākaṃ bhagavato paṭhamabodhiyāva sannipāto ahosi, idañca suttaṃ aparabhāge	34	
PA_atk-s01_02a:34_5	vuttaṃ, tasmā “mayhaṃ, bhikkhave, etarahi eko sāvakānaṃ sannipāto”ti aniṭṭhapetvā “ahosī”ti vuttaṃ.	34	
PA_atk-s01_02a:35_0	Tattha aḍḍhateḷasāni bhikkhusatānīti purāṇajaṭilānaṃ sahassaṃ, dvinnaṃ aggasāvakānaṃ	35	
PA_atk-s01_02a:35_1	parivārāni aḍḍhateyyasatānīti aḍḍhateḷasāni bhikkhusatāni. Tattha dvinnaṃ aggasāvakānaṃ	35	
PA_atk-s01_02a:35_2	abhinīhārato paṭṭhāya vatthuṃ kathetvā pabbajjā dīpetabbā. Pabbajitānaṃ pana tesaṃ	35	
PA_atk-s01_02a:35_3	mahāmoggallāno sattame divase arahattaṃ patto. Dhammasenāpati pannarasame divase	35	
PA_atk-s01_02a:35_4	gijjhakūṭapabbatamajjhe sūkarakhataleṇapabbhāre bhāgineyyassa dīghanakhaparibbājakassa	35	
PA_atk-s01_02a:35_5	sajjite dhammayāge vedanāpariggahasuttante desiyamāne desanaṃ anubujjhamānaṃ ñāṇaṃ	35	
PA_atk-s01_02a:35_6	pesetvā sāvakapāramiñāṇaṃ patto. Bhagavā therassa arahattappattiṃ ñatvā vehāsaṃ abbhuggantvā	35	
PA_atk-s01_02a:35_7	veḷuvaneyeva paccuṭṭhāsi. Thero – “kuhiṃ nu kho bhagavā gato”ti āvajjanto veḷuvane	35	
PA_atk-s01_02a:35_8	patiṭṭhitabhāvaṃ ñatvā sayampi vehāsaṃ abbhuggantvā veḷuvaneyeva paccuṭṭhāsi. Atha	35	
PA_atk-s01_02a:35_9	bhagavā pātimokkhaṃ osāresi. Taṃ sannipātaṃ sandhāya bhagavā – “aḍḍhateḷasāni bhikkhusatānī”ti	35	
PA_atk-s01_02a:35_10	āha. Ayaṃ sāvakasannipātaparicchedo nāma.	351	
PA_atk-s01_02a:36	Upaṭṭhākaparicchedavaṇṇanā	3	
PA_atk-s01_02a:37_0	11. Upaṭṭhākaparicchede pana ānandoti nibaddhupaṭṭhākabhāvaṃ sandhāya vuttaṃ. Bhagavato	37	
PA_atk-s01_02a:37_1	hi paṭhamabodhiyaṃ anibaddhā upaṭṭhākā ahesuṃ. Ekadā nāgasamālo pattacīvaraṃ gahetvā	37	
PA_atk-s01_02a:37_2	vicari, ekadā nāgito, ekadā upavāno, ekadā sunakkhatto, ekadā cundo samaṇuddeso,	37	
PA_atk-s01_02a:37_3	ekadā sāgato, ekadā meghiyo. Tattha ekadā bhagavā nāgasamālattherena saddhiṃ addhānamaggapaṭipanno	37	
PA_atk-s01_02a:37_4	dvedhāpathaṃ patto. Thero maggā okkamma – “bhagavā, ahaṃ iminā maggena gacchāmī”ti	37	
PA_atk-s01_02a:37_5	āha. Atha naṃ bhagavā – “ehi bhikkhu, iminā maggena gacchāmā”ti āha. So – “handa,	37	
PA_atk-s01_02a:37_6	bhagavā, tumhākaṃ pattacīvaraṃ gaṇhatha, ahaṃ iminā maggena gacchāmī”ti vatvā pattacīvaraṃ	37	
PA_atk-s01_02a:37_7	chamāyaṃ ṭhapetuṃ āraddho. Atha naṃ bhagavā – “āhara, bhikkhū”ti vatvā pattacīvaraṃ	37	
PA_atk-s01_02a:37_8	gahetvā gato. Tassapi bhikkhuno itarena maggena gacchato corā pattacīvarañceva hariṃsu,	37	
PA_atk-s01_02a:37_9	sīsañca bhindiṃsu. So – “bhagavā idāni me paṭisaraṇaṃ, na añño”ti cintetvā lohitena	37	
PA_atk-s01_02a:37_10	gaḷitena bhagavato santikaṃ agamāsi. “Kimidaṃ bhikkhū”ti ca vutte taṃ pavattiṃ ārocesi.	371	
PA_atk-s01_02a:37_11	Atha naṃ bhagavā – “mā cintayi, bhikkhu, etaṃyeva te kāraṇaṃ sallakkhetvā nivārayimhā”ti	371	
PA_atk-s01_02a:37_12	vatvā naṃ samassāsesi.	371	
PA_atk-s01_02a:38_0	Ekadā pana bhagavā meghiyattherena saddhiṃ pācīnavaṃsamigadāye jantugāmaṃ agamāsi.	38	
PA_atk-s01_02a:38_1	Tatrāpi meghiyo jantugāme piṇḍāya caritvā nadītīre pāsādikaṃ ambavanaṃ disvā – “bhagavā,	38	
PA_atk-s01_02a:38_2	tumhākaṃ pattacīvaraṃ gaṇhatha, ahaṃ tasmiṃ ambavane samaṇadhammaṃ karomī”ti vatvā	38	
PA_atk-s01_02a:38_3	bhagavatā tikkhattuṃ nivāriyamānopi gantvā akusalavitakkehi upadduto anvāsatto. Paccāgantvā	38	
PA_atk-s01_02a:38_4	taṃ pavattiṃ ārocesi. Tampi bhagavā – “idameva te kāraṇaṃ sallakkhetvā nivārayimhā”ti	38	
PA_atk-s01_02a:38_5	vatvā anupubbena sāvatthiṃ agamāsi. Tattha gandhakuṭipariveṇe paññattavarabuddhāsane	38	
PA_atk-s01_02a:38_6	nisinno bhikkhusaṅghaparivuto bhikkhū āmantesi – “bhikkhave, idānimhi mahallako,	38	
PA_atk-s01_02a:38_7	‘ekacce bhikkhū iminā maggena gacchāmā’ti vutte aññena gacchanti, ekacce mayhaṃ pattacīvaraṃ	38	
PA_atk-s01_02a:38_8	nikkhipanti, mayhaṃ nibaddhupaṭṭhākaṃ ekaṃ bhikkhuṃ jānāthā”ti. Bhikkhūnaṃ dhammasaṃvego	38	
PA_atk-s01_02a:38_9	udapādi. Athāyasmā sāriputto uṭṭhāyāsanā bhagavantaṃ vanditvā – “ahaṃ, bhante, tumheyeva	38	
PA_atk-s01_02a:38_10	patthayamāno satasahassakappādhikaṃ asaṅkhyeyyaṃ pāramiyo pūrayiṃ, nanu mādiso mahāpañño	381	
PA_atk-s01_02a:38_11	upaṭṭhāko nāma vaṭṭati, ahaṃ upaṭṭhahissāmī”ti āha. Taṃ bhagavā – “alaṃ sāriputta,	381	
PA_atk-s01_02a:38_12	yassaṃ disāyaṃ tvaṃ viharasi, asuññāyeva me sā disā, tava ovādo buddhānaṃ ovādasadiso,	381	
PA_atk-s01_02a:38_13	na me tayā upaṭṭhākakiccaṃ atthī”ti paṭikkhipi. Etenevupāyena mahāmoggallānaṃ ādiṃ	381	
PA_atk-s01_02a:38_14	katvā asītimahāsāvakā uṭṭhahiṃsu. Te sabbepi bhagavā paṭikkhipi.	381	
PA_atk-s01_02a:39_0	Ānandatthero pana tuṇhīyeva nisīdi. Atha naṃ bhikkhū evamāhaṃsu – “āvuso, ānanda,	39	
PA_atk-s01_02a:39_1	bhikkhusaṅgho upaṭṭhākaṭṭhānaṃ yācati, tvampi yācāhī”ti. So āha – “yācitvā laddhupaṭṭhānaṃ	39	
PA_atk-s01_02a:39_2	nāma āvuso kīdisaṃ hoti, kiṃ maṃ satthā na passati, sace rocissati, ānando maṃ upaṭṭhātūti	39	
PA_atk-s01_02a:39_3	vakkhatī”ti. Atha bhagavā – “na, bhikkhave, ānando aññena ussāhetabbo, sayameva jānitvā	39	
PA_atk-s01_02a:39_4	maṃ upaṭṭhahissatī”ti āha. Tato bhikkhū – “uṭṭhehi, āvuso ānanda, uṭṭhehi āvuso ānanda,	39	
PA_atk-s01_02a:39_5	dasabalaṃ upaṭṭhākaṭṭhānaṃ yācāhī”ti āhaṃsu. Thero uṭṭhahitvā cattāro paṭikkhepe,	39	
PA_atk-s01_02a:39_6	catasso ca āyācanāti aṭṭha vare yāci.	39	
PA_atk-s01_02a:40_0	Cattāro paṭikkhepā nāma – “sace me, bhante, bhagavā attanā laddhaṃ paṇītaṃ cīvaraṃ	40	
PA_atk-s01_02a:40_1	na dassati, piṇḍapātaṃ na dassati, ekagandhakuṭiyaṃ vasituṃ na dassati, nimantanaṃ	40	
PA_atk-s01_02a:40_2	gahetvā na gamissati, evāhaṃ bhagavantaṃ upaṭṭhahissāmī”ti vatvā – “kiṃ panettha,	40	
PA_atk-s01_02a:40_3	ānanda, ādīnavaṃ passasī”ti vutte – “sacāhaṃ, bhante, imāni vatthūni labhissāmi,	40	
PA_atk-s01_02a:40_4	bhavissanti vattāro – ‘ānando dasabalena laddhaṃ paṇītaṃ cīvaraṃ paribhuñjati, piṇḍapātaṃ	40	
PA_atk-s01_02a:40_5	paribhuñjati, ekagandhakuṭiyaṃ vasati, ekato nimantanaṃ gacchati, etaṃ lābhaṃ labhanto	40	
PA_atk-s01_02a:40_6	tathāgataṃ upaṭṭhāti, ko evaṃ upaṭṭhahato bhāro’ti” ime cattāro paṭikkhepe yāci.	40	
PA_atk-s01_02a:41_0	Catasso āyācanā nāma – “sace, bhante, bhagavā mayā gahitanimantanaṃ gamissati, sacāhaṃ	41	
PA_atk-s01_02a:41_1	tiroraṭṭhā tirojanapadā bhagavantaṃ daṭṭhuṃ āgataṃ parisaṃ āgatakkhaṇe eva bhagavantaṃ	41	
PA_atk-s01_02a:41_2	dassetuṃ lacchāmi, yadā me kaṅkhā uppajjati, tasmiṃyeva khaṇe bhagavantaṃ upasaṅkamituṃ	41	
PA_atk-s01_02a:41_3	lacchāmi, yaṃ bhagavā mayhaṃ parammukhā dhammaṃ deseti, taṃ āgantvā mayhaṃ kathessati,	41	
PA_atk-s01_02a:41_4	evāhaṃ bhagavantaṃ upaṭṭhahissāmī”ti vatvā – “kaṃ panettha, ānanda, ānisaṃsaṃ passasī”ti	41	
PA_atk-s01_02a:41_5	vutte – “idha, bhante, saddhā kulaputtā bhagavato okāsaṃ alabhantā maṃ evaṃ vadanti	41	
PA_atk-s01_02a:41_6	– ‘sve, bhante ānanda, bhagavatā saddhiṃ amhākaṃ ghare bhikkhaṃ gaṇheyyāthā’ti, sace	41	
PA_atk-s01_02a:41_7	bhante bhagavā tattha na gamissati, icchitakkhaṇeyeva parisaṃ dassetuṃ, kaṅkhañca	41	
PA_atk-s01_02a:41_8	vinodetuṃ okāsaṃ na lacchāmi, bhavissanti vattāro – ‘kiṃ ānando dasabalaṃ upaṭṭhāti,	41	
PA_atk-s01_02a:41_9	ettakampissa anuggahaṃ bhagavā na karotī’ti. Bhagavato ca parammukhā maṃ pucchissanti	41	
PA_atk-s01_02a:41_10	– ‘ayaṃ, āvuso ānanda, gāthā, idaṃ suttaṃ, idaṃ jātakaṃ, kattha desita’nti. Sacāhaṃ	411	
PA_atk-s01_02a:41_11	taṃ na sampādayissāmi, bhavissanti vattāro – ‘ettakampi, āvuso, na jānāsi, kasmā	411	
PA_atk-s01_02a:41_12	tvaṃ chāyā viya bhagavantaṃ avijahanto dīgharattaṃ vicarasī’ti. Tenāhaṃ parammukhā	411	
PA_atk-s01_02a:41_13	desitassapi dhammassa puna kathanaṃ icchāmī”ti imā catasso āyācanā yāci. Bhagavāpissa adāsi.	411	
PA_atk-s01_02a:42_0	Evaṃ ime aṭṭha vare gahetvā nibaddhupaṭṭhāko ahosi. Tasseva ṭhānantarassatthāya kappasatasahassaṃ	42	
PA_atk-s01_02a:42_1	pūritānaṃ pāramīnaṃ phalaṃ pāpuṇīti imassa nibaddhupaṭṭhākabhāvaṃ sandhāya – “mayhaṃ,	42	
PA_atk-s01_02a:42_2	bhikkhave, etarahi ānando bhikkhu upaṭṭhāko aggupaṭṭhāko”ti āha. Ayaṃ upaṭṭhākaparicchedo nāma.	42	
PA_atk-s01_02a:43	12. Pitiparicchedo uttānatthoyeva.	4	
PA_atk-s01_02a:44_0	Vihāraṃ pāvisīti kasmā vihāraṃ pāvisi? Bhagavā kira ettakaṃ kathetvā cintesi – “na	44	
PA_atk-s01_02a:44_1	tāva mayā sattannaṃ buddhānaṃ vaṃso nirantaraṃ matthakaṃ pāpetvā kathito, ajja mayi	44	
PA_atk-s01_02a:44_2	pana vihāraṃ paviṭṭhe ime bhikkhū bhiyyoso mattāya pubbenivāsañāṇaṃ ārabbha vaṇṇaṃ	44	
PA_atk-s01_02a:44_3	kathayissanti. Athāhaṃ āgantvā nirantaraṃ buddhavaṃsaṃ kathetvā matthakaṃ pāpetvā	44	
PA_atk-s01_02a:44_4	dassāmī”ti bhikkhūnaṃ kathāvārassa okāsaṃ datvā uṭṭhāyāsanā vihāraṃ pāvisi.	44	
PA_atk-s01_02a:45_0	Yañcetaṃ bhagavā tantiṃ kathesi, tattha kappaparicchedo, jātiparicchedo, gottaparicchedo,	45	
PA_atk-s01_02a:45_1	āyuparicchedo, bodhiparicchedo, sāvakayugaparicchedo, sāvakasannipātaparicchedo,	45	
PA_atk-s01_02a:45_2	upaṭṭhākaparicchedo, pitiparicchedoti navime vārā āgatā, sambahulavāro anāgato, ānetvā pana dīpetabbo.	45	
PA_atk-s01_02a:46	Sambahulavārakathāvaṇṇanā	4	
PA_atk-s01_02a:47_0	Sabbabodhisattānañhi ekasmiṃ kulavaṃsānurūpe putte jāte nikkhamitvā pabbajitabbanti	47	
PA_atk-s01_02a:47_1	ayameva vaṃso, ayaṃ paveṇī. Kasmā? Sabbaññubodhisattānañhi mātukucchiṃ okkamanato	47	
PA_atk-s01_02a:47_2	paṭṭhāya pubbe vuttappakārāni anekāni pāṭihāriyāni honti, tatra nesaṃ yadi neva jātanagaraṃ,	47	
PA_atk-s01_02a:47_3	na pitā, na mātā, na bhariyā, na putto paññāyeyya, “imassa neva jātanagaraṃ, na pitā,	47	
PA_atk-s01_02a:47_4	na bhariyā, na putto paññāyati, devo vā sakko vā māro vā brahmā vā esa maññe, devānañca	47	
PA_atk-s01_02a:47_5	īdisaṃ pāṭihāriyaṃ anacchariya”nti maññamāno jano neva sotabbaṃ, na saddhātabbaṃ	47	
PA_atk-s01_02a:47_6	maññeyya. Tato abhisamayo na bhaveyya, abhisamaye asati niratthakova buddhuppādo,	47	
PA_atk-s01_02a:47_7	aniyyānikaṃ sāsanaṃ hoti. Tasmā sabbabodhisattānaṃ – “ekasmiṃ kulavaṃsānurūpe putte	47	
PA_atk-s01_02a:47_8	jāte nikkhamitvā pabbajitabba”nti ayameva vaṃso ayaṃ paveṇī. Tasmā puttādīnaṃ vasena	47	
PA_atk-s01_02a:47_9	sambahulavāro ānetvā dīpetabbo.	47	
PA_atk-s01_02a:48	Sambahulaparicchedavaṇṇanā	4	
PA_atk-s01_02a:49	Tattha –	4	
PA_atk-s01_02a:50	Samavattakkhandho atulo, suppabuddho ca uttaro;	5	
PA_atk-s01_02a:51	Satthavāho vijitaseno, rāhulo bhavati sattamoti.	5	
PA_atk-s01_02a:52	Ete tāva sattannampi bodhisattānaṃ anukkameneva satta puttā veditabbā.	5	
PA_atk-s01_02a:53_0	Tattha rāhulabhadde tāva jāte paṇṇaṃ āharitvā mahāpurisassa hatthe ṭhapayiṃsu. Athassa	53	
PA_atk-s01_02a:53_1	tāvadeva sakalasarīraṃ khobhetvā puttasineho aṭṭhāsi. So cintesi – “ekasmiṃ tāva	53	
PA_atk-s01_02a:53_2	jāte evarūpo puttasineho, parosahassaṃ kira me puttā bhavissanti, tesu ekekasmiṃ	53	
PA_atk-s01_02a:53_3	jāte idaṃ sinehabandhanaṃ evaṃ vaḍḍhantaṃ dubbhejjaṃ bhavissati, rāhu jāto, bandhanaṃ	53	
PA_atk-s01_02a:53_4	jāta”nti āha. Taṃ divasameva ca rajjaṃ pahāya nikkhanto. Esa nayo sabbesaṃ puttuppattiyanti.	53	
PA_atk-s01_02a:53_5	Ayaṃ puttaparicchedo.	53	
PA_atk-s01_02a:54	Sutanā sabbakāmā ca, sucittā atha rocinī;	5	
PA_atk-s01_02a:55	Rucaggatī sunandā ca, bimbā bhavati sattamāti.	5	
PA_atk-s01_02a:56	Etā tesaṃ sattannampi puttānaṃ mātaro ahesuṃ. Bimbādevī pana rāhulakumāre jāte rāhulamātāti paññāyittha. Ayaṃ bhariyaparicchedo.	5	
PA_atk-s01_02a:57_0	Vipassī kakusandhoti ime pana dve bodhisattā payuttaājaññarathamāruyha mahābhinikkhamanaṃ	57	
PA_atk-s01_02a:57_1	nikkhamiṃsu. Sikhī koṇāgamanoti ime dve hatthikkhandhavaragatā hutvā nikkhamiṃsu.	57	
PA_atk-s01_02a:57_2	Vessabhū suvaṇṇasivikāya nisīditvā nikkhami. Kassapo uparipāsāde mahātale nisinnova	57	
PA_atk-s01_02a:57_3	ānāpānacatutthajjhānaṃ nibbattetvā jhānā uṭṭhāya taṃ jhānaṃ pādakaṃ katvā – “pāsādo	57	
PA_atk-s01_02a:57_4	uggantvā bodhimaṇḍe otaratū”ti adhiṭṭhāsi. Pāsādo ākāsena gantvā bodhimaṇḍe otari.	57	
PA_atk-s01_02a:57_5	Mahāpurisopi tato otaritvā bhūmiyaṃ ṭhatvā – “pāsādo yathāṭhāneyeva patiṭṭhātū”ti	57	
PA_atk-s01_02a:57_6	cintesi. So yathāṭhāne patiṭṭhāsi. Mahāpurisopi satta divasāni padhānamanuyuñjitvā	57	
PA_atk-s01_02a:57_7	bodhipallaṅke nisīditvā sabbaññutaṃ paṭivijjhi. Amhākaṃ pana bodhisatto kaṇṭakaṃ	57	
PA_atk-s01_02a:57_8	assavaramāruyha nikkhantoti. Ayaṃ yānaparicchedo.	57	
PA_atk-s01_02a:58_0	Vipassissa pana bhagavato yojanappamāṇe padese vihāro patiṭṭhāsi, sikhissa tigāvute,	58	
PA_atk-s01_02a:58_1	vessabhussa aḍḍhayojane, kakusandhassa gāvute, koṇāgamanassa aḍḍhagāvute, kassapassa	58	
PA_atk-s01_02a:58_2	vīsatiusabhe. Amhākaṃ bhagavato pakatimānena soḷasakarīse, rājamānena aṭṭhakarīse	58	
PA_atk-s01_02a:58_3	padese vihāro patiṭṭhitoti. Ayaṃ vihāraparicchedo.	58	
PA_atk-s01_02a:59_0	Vipassissa pana bhagavato ekaratanāyāmā vidatthivitthārā aṭṭhaṅgulubbedhā suvaṇṇiṭṭhakā	59	
PA_atk-s01_02a:59_1	kāretvā cūḷaṃsena chādetvā vihāraṭṭhānaṃ kiṇiṃsu. Sikhissa suvaṇṇayaṭṭhiphālehi chādetvā	59	
PA_atk-s01_02a:59_2	kiṇiṃsu. Vessabhussa suvaṇṇahatthipādāni kāretvā tesaṃ cūḷaṃsena chādetvā kiṇiṃsu.	59	
PA_atk-s01_02a:59_3	Kakusandhassa vuttanayeneva suvaṇṇiṭṭhakāhi chādetvā kiṇiṃsu. Koṇāgamanassa vuttanayeneva	59	
PA_atk-s01_02a:59_4	suvaṇṇakacchapehi chādetvā kiṇiṃsu. Kassapassa suvaṇṇakaṭṭīhiyeva chādetvā kiṇiṃsu.	59	
PA_atk-s01_02a:59_5	Amhākaṃ bhagavato salakkhaṇānaṃ kahāpaṇānaṃ cūḷaṃsena chādetvā kiṇiṃsu. Ayaṃ vihārabhūmiggahaṇadhanaparicchedo.	59	
PA_atk-s01_02a:60_0	Tattha vipassissa bhagavato tathā bhūmiṃ kiṇitvā vihāraṃ katvā dinnupaṭṭhāko punabbasumitto	60	
PA_atk-s01_02a:60_1	nāma ahosi, sikhissa sirivaḍḍhano nāma, vessabhussa sotthiyo nāma, kakusandhassa	60	
PA_atk-s01_02a:60_2	accuto nāma, koṇāgamanassa uggo nāma, kassapassa sumano nāma, amhākaṃ bhagavato sudatto	60	
PA_atk-s01_02a:60_3	nāma. Sabbe cete gahapatimahāsālā seṭṭhino ahesunti. Ayaṃ upaṭṭhākaparicchedo nāma.	60	
PA_atk-s01_02a:61_0	Aparāni cattāri avijahitaṭṭhānāni nāma honti. Sabbabuddhānañhi bodhipallaṅko avijahito,	61	
PA_atk-s01_02a:61_1	ekasmiṃyeva ṭhāne hoti. Dhammacakkappavattanaṃ isipatane migadāye avijahitameva hoti.	61	
PA_atk-s01_02a:61_2	Devorohanakāle saṅkassanagaradvāre paṭhamapadagaṇṭhikā avijahitāva hoti. Jetavane	61	
PA_atk-s01_02a:61_3	gandhakuṭiyā cattāri mañcapādaṭṭhānāni avijahitāneva honti. Vihāro pana khuddakopi	61	
PA_atk-s01_02a:61_4	mahantopi hoti, vihāropi na vijahitoyeva, nagaraṃ pana vijahati. Yadā nagaraṃ pācīnato	61	
PA_atk-s01_02a:61_5	hoti, tadā vihāro pacchimato; yadā nagaraṃ dakkhiṇato, tadā vihāro uttarato. Yadā	61	
PA_atk-s01_02a:61_6	nagaraṃ pacchimato, tadā vihāro pācīnato; yadā nagaraṃ uttarato, tadā vihāro dakkhiṇato.	61	
PA_atk-s01_02a:61_7	Idāni pana nagaraṃ uttarato, vihāro dakkhiṇato.	61	
PA_atk-s01_02a:62_0	Sabbabuddhānañca āyuvemattaṃ, pamāṇavemattaṃ, kulavemattaṃ, padhānavemattaṃ, rasmivemattanti	62	
PA_atk-s01_02a:62_1	pañca vemattāni honti. Āyuvemattaṃ nāma keci dīghāyukā honti, keci appāyukā. Tathā	62	
PA_atk-s01_02a:62_2	hi dīpaṅkarassa vassasatasahassaṃ āyuppamāṇaṃ ahosi, amhākaṃ bhagavato vassasataṃ āyuppamāṇaṃ.	62	
PA_atk-s01_02a:63	Pamāṇavemattaṃ nāma keci dīghā honti keci rassā. Tathā hi dīpaṅkaro asītihattho ahosi, sumano navutihattho, amhākaṃ bhagavā aṭṭhārasahattho.	6	
PA_atk-s01_02a:64_0	Kulavemattaṃ nāma keci khattiyakule nibbattanti, keci brāhmaṇakule. Padhānavemattaṃ	64	
PA_atk-s01_02a:64_1	nāma kesañci padhānaṃ ittarakālameva hoti, yathā kassapassa bhagavato. Kesañci addhaniyaṃ,	64	
PA_atk-s01_02a:64_2	yathā amhākaṃ bhagavato.	64	
PA_atk-s01_02a:65_0	Rasmivemattaṃ nāma maṅgalassa bhagavato sarīrarasmi dasasahassilokadhātuppamāṇā ahosi.	65	
PA_atk-s01_02a:65_1	Amhākaṃ bhagavato samantā byāmamattā. Tatra rasmivemattaṃ ajjhāsayappaṭibaddhaṃ,	65	
PA_atk-s01_02a:65_2	yo yattakaṃ icchati, tassa tattakaṃ sarīrappabhā pharati. Maṅgalassa pana niccampi	65	
PA_atk-s01_02a:65_3	dasasahassilokadhātuṃ pharatūti ajjhāsayo ahosi. Paṭividdhaguṇesu pana kassaci vemattaṃ nāma natthi.	65	
PA_atk-s01_02a:66_0	Aparaṃ amhākaṃyeva bhagavato sahajātaparicchedañca nakkhattaparicchedañca dīpesuṃ.	66	
PA_atk-s01_02a:66_1	Sabbaññubodhisattena kira saddhiṃ rāhulamātā, ānandatthero, channo, kaṇṭako, nidhikumbho,	66	
PA_atk-s01_02a:66_2	mahābodhi, kāḷudāyīti imāni satta sahajātāni. Mahāpuriso ca uttarāsāḷhanakkhatteneva	66	
PA_atk-s01_02a:66_3	mātukucchiṃ okkami, mahābhinikkhamanaṃ nikkhami, dhammacakkaṃ pavattesi, yamakapāṭihāriyaṃ	66	
PA_atk-s01_02a:66_4	akāsi. Visākhānakkhattena jāto ca abhisambuddho ca parinibbuto ca. Māghanakkhattenassa	66	
PA_atk-s01_02a:66_5	sāvakasannipāto ca ahosi, āyusaṅkhārossajjanañca, assayujanakkhattena devorohananti	66	
PA_atk-s01_02a:66_6	ettakaṃ āharitvā dīpetabbaṃ. Ayaṃ sambahulaparicchedo nāma.	66	
PA_atk-s01_02a:67_0	13. Idāni atha kho tesaṃ bhikkhūnantiādīsu te bhikkhū – “āvuso, pubbenivāsassa nāma	67	
PA_atk-s01_02a:67_1	ayaṃ gati, yadidaṃ cutito paṭṭhāya paṭisandhiārohanaṃ. Yaṃ pana idaṃ paṭisandhito	67	
PA_atk-s01_02a:67_2	paṭṭhāya pacchāmukhaṃ ñāṇaṃ pesetvā cuti gantabbaṃ, idaṃ atigarukaṃ. Ākāse padaṃ	67	
PA_atk-s01_02a:67_3	dassento viya bhagavā kathesī”ti ativimhayajātā hutvā – “acchariyaṃ, āvuso,”tiādīni	67	
PA_atk-s01_02a:67_4	vatvā puna aparampi kāraṇaṃ dassento – “yatra hi nāma tathāgato”tiādimāhaṃsu. Tattha	67	
PA_atk-s01_02a:67_5	yatra hi nāmāti acchariyatthe nipāto, yo nāma tathāgatoti attho. Chinnapapañceti	67	
PA_atk-s01_02a:67_6	ettha papañcā nāma taṇhā māno diṭṭhīti ime tayo kilesā. Chinnavaṭumeti ettha vaṭumanti	67	
PA_atk-s01_02a:67_7	kusalākusalakammavaṭṭaṃ vuccati. Pariyādinnavaṭṭeti tasseva vevacanaṃ, pariyādinnasabbakammavaṭṭeti	67	
PA_atk-s01_02a:67_8	attho. Sabbadukkhavītivatteti sabbaṃ vipākavaṭṭasaṅkhātaṃ dukkhaṃ vītivatte. Anussarissatīti	67	
PA_atk-s01_02a:67_9	idaṃ yatrāti nipātavasena anāgatavacanaṃ, attho panettha atītavasena veditabbo. Bhagavā	67	
PA_atk-s01_02a:67_10	hi te buddhe anussari, na idāni anussarissati. Evaṃsīlāti maggasīlena phalasīlena	671	
PA_atk-s01_02a:67_11	lokiyalokuttarasīlena evaṃsīlā. Evaṃdhammāti ettha samādhipakkhā dhammā adhippetā,	671	
PA_atk-s01_02a:67_12	maggasamādhinā phalasamādhinā lokiyalokuttarasamādhinā, evaṃsamādhayoti attho. Evaṃpaññāti	671	
PA_atk-s01_02a:67_13	maggapaññādivaseneva evaṃpaññā. Evaṃvihārīti ettha pana heṭṭhā samādhipakkhānaṃ dhammānaṃ	671	
PA_atk-s01_02a:67_14	gahitattā vihāro gahitova puna kasmā gahitameva gaṇhātīti ce; na idaṃ gahitameva,	671	
PA_atk-s01_02a:67_15	idañhi nirodhasamāpattidīpanatthaṃ vuttaṃ. Tasmā evaṃ nirodhasamāpattivihārī te bhagavanto	671	
PA_atk-s01_02a:67_16	ahesunti evamettha attho daṭṭhabbo.	671	
PA_atk-s01_02a:68_0	Evaṃvimuttāti ettha vikkhambhanavimutti, tadaṅgavimutti, samucchedavimutti, paṭippassaddhivimutti,	68	
PA_atk-s01_02a:68_1	nissaraṇavimuttīti pañcavidhā vimutti. Tattha aṭṭha samāpattiyo sayaṃ vikkhambhitehi	68	
PA_atk-s01_02a:68_2	nīvaraṇādīhi vimuttattā vikkhambhanavimuttīti saṅkhyaṃ gacchanti. Aniccānupassanādikā	68	
PA_atk-s01_02a:68_3	sattānupassanā sayaṃ tassa tassa paccanīkaṅgavasena pariccattāhi niccasaññādīhi vimuttattā	68	
PA_atk-s01_02a:68_4	tadaṅgavimuttīti saṅkhyaṃ gacchanti. Cattāro ariyamaggā sayaṃ samucchinnehi kilesehi	68	
PA_atk-s01_02a:68_5	vimuttattā samucchedavimuttīti saṅkhyaṃ gacchanti. Cattāri sāmaññaphalāni maggānubhāvena	68	
PA_atk-s01_02a:68_6	kilesānaṃ paṭippassaddhante uppannattā paṭippassaddhivimuttīti saṅkhyaṃ gacchanti.	68	
PA_atk-s01_02a:68_7	Nibbānaṃ sabbakilesehi nissaṭattā apagatattā dūre ṭhitattā nissaraṇavimuttīti saṅkhyaṃ	68	
PA_atk-s01_02a:68_8	gacchati. Iti imāsaṃ pañcannaṃ vimuttīnaṃ vasena – “evaṃ vimuttā”ti ettha attho daṭṭhabbo.	68	
PA_atk-s01_02a:69	14. Paṭisallānā vuṭṭhitoti ekībhāvā vuṭṭhito.	6	
PA_atk-s01_02a:70_0	16. “Ito so, bhikkhave”ti ko anusandhi? Idañhi suttaṃ – “tathāgatassevesā, bhikkhave,	70	
PA_atk-s01_02a:70_1	dhammadhātu suppaṭividdhā”ti ca “devatāpi tathāgatassa etamatthaṃ ārocesu”nti ca	70	
PA_atk-s01_02a:70_2	imehi dvīhi padehi ābaddhaṃ. Tattha devatārocanapadaṃ suttantapariyosāne devacārikakolāhalaṃ	70	
PA_atk-s01_02a:70_3	dassento vicāressati. Dhammadhātupadānusandhivasena pana ayaṃ desanā āraddhā. Tattha	70	
PA_atk-s01_02a:70_4	khattiyo jātiyātiādīni ekādasapadāni nidānakaṇḍe vuttanayeneva veditabbāni.	70	
PA_atk-s01_02a:71	Bodhisattadhammatāvaṇṇanā	7	
PA_atk-s01_02a:72_0	17. Atha kho, bhikkhave, vipassī bodhisattotiādīsu pana vipassīti tassa nāmaṃ, tañca	72	
PA_atk-s01_02a:72_1	kho vividhe atthe passanakusalatāya laddhaṃ. Bodhisattoti paṇḍitasatto bujjhanakasatto.	72	
PA_atk-s01_02a:72_2	Bodhisaṅkhātesu vā catūsu maggesu satto āsatto laggamānasoti bodhisatto. Sato sampajānoti	72	
PA_atk-s01_02a:72_3	ettha satoti satiyeva. Sampajānoti ñāṇaṃ. Satiṃ sūpaṭṭhitaṃ katvā ñāṇena paricchinditvā	72	
PA_atk-s01_02a:72_4	mātukucchiṃ okkamīti attho. Okkamīti iminā cassa okkantabhāvo pāḷiyaṃ dassito, na	72	
PA_atk-s01_02a:72_5	okkamanakkamo. So pana yasmā aṭṭhakathaṃ ārūḷho, tasmā evaṃ veditabbo –	72	
PA_atk-s01_02a:73_0	Sabbabodhisattā hi samatiṃsa pāramiyo pūretvā, pañca mahāpariccāge pariccajitvā,	73	
PA_atk-s01_02a:73_1	ñātatthacariyalokatthacariyabuddhacariyānaṃ koṭiṃ patvā, vessantarasadise tatiye	73	
PA_atk-s01_02a:73_2	attabhāve ṭhatvā, satta mahādānāni datvā, sattakkhattuṃ pathaviṃ kampetvā, kālaṅkatvā,	73	
PA_atk-s01_02a:73_3	dutiyacittavāre tusitabhavane nibbattanti. Vipassī bodhisattopi tatheva katvā tusitapure	73	
PA_atk-s01_02a:73_4	nibbattitvā saṭṭhisatasahassādhikā sattapaññāsa vassakoṭiyo tattha aṭṭhāsi. Aññadā	73	
PA_atk-s01_02a:73_5	pana dīghāyukadevaloke nibbattā bodhisattā na yāvatāyukaṃ tiṭṭhanti. Kasmā? Tattha	73	
PA_atk-s01_02a:73_6	pāramīnaṃ duppūraṇīyattā. Te adhimuttikālakiriyaṃ katvā manussapatheyeva nibbattanti.	73	
PA_atk-s01_02a:73_7	Pāramīnaṃ pūrento pana yathā idāni ekena attabhāvena sabbaññutaṃ upanetuṃ sakkonti,	73	
PA_atk-s01_02a:73_8	evaṃ sabbaso pūritattā tadā vipassī bodhisatto tattha yāvatāyukaṃ aṭṭhāsi.	73	
PA_atk-s01_02a:74_0	Devatānaṃ pana – “manussānaṃ gaṇanāvasena idāni sattahi divasehi cuti bhavissatī”ti	74	
PA_atk-s01_02a:74_1	pañca pubbanimittāni uppajjanti – mālā milāyanti, vatthāni kilissanti, kacchehi sedā	74	
PA_atk-s01_02a:74_2	muccanti, kāye dubbaṇṇiyaṃ okkamati, devo devāsane na saṇṭhāti. Tattha mālāti paṭisandhiggahaṇadivase	74	
PA_atk-s01_02a:74_3	piḷandhanamālā, tā kira saṭṭhisatasahassādhikā sattapaṇṇāsa vassakoṭiyo amilāyitvā	74	
PA_atk-s01_02a:74_4	tadā milāyanti. Vatthesupi eseva nayo. Ettakaṃ pana kālaṃ devānaṃ neva sītaṃ na uṇhaṃ	74	
PA_atk-s01_02a:74_5	hoti, tasmiṃ kāle sarīrā bindubinduvasena sedā muccanti. Ettakañca kālaṃ tesaṃ sarīre	74	
PA_atk-s01_02a:74_6	khaṇḍiccapāliccādivasena vivaṇṇatā na paññāyati, devadhītā soḷasavassuddesikā viya	74	
PA_atk-s01_02a:74_7	khāyanti, devaputtā vīsativassuddesikā viya khāyanti, maraṇakāle pana tesaṃ kilantarūpo	74	
PA_atk-s01_02a:74_8	attabhāvo hoti. Ettakañca tesaṃ kālaṃ devaloke ukkaṇṭhitā nāma natthi, maraṇakāle	74	
PA_atk-s01_02a:74_9	pana nissasanti vijambhanti, sake āsane nābhiramanti.	74	
PA_atk-s01_02a:75_0	Imāni pana pubbanimittāni yathā loke mahāpuññānaṃ rājarājamahāmattādīnaṃyeva ukkāpātabhūmicālacandaggāhādīni	75	
PA_atk-s01_02a:75_1	nimittāni paññāyanti, na sabbesaṃ; evaṃ mahesakkhadevatānaṃyeva paññāyanti, na sabbesaṃ.	75	
PA_atk-s01_02a:75_2	Yathā ca manussesu pubbanimittāni nakkhattapāṭhakādayova jānanti, na sabbe; evaṃ	75	
PA_atk-s01_02a:75_3	tānipi na sabbadevatā jānanti, paṇḍitā eva pana jānanti. Tattha ye mandena kusalakammena	75	
PA_atk-s01_02a:75_4	nibbattā devaputtā, te tesu uppannesu – “idāni ko jānāti, ‘kuhiṃ nibbattessāmā’ti”	75	
PA_atk-s01_02a:75_5	bhāyanti. Ye mahāpuññā, te “amhehi dinnaṃ dānaṃ, rakkhitaṃ sīlaṃ, bhāvitaṃ bhāvanaṃ	75	
PA_atk-s01_02a:75_6	āgamma upari devalokesu sampattiṃ anubhavissāmā”ti na bhāyanti. Vipassī bodhisattopi	75	
PA_atk-s01_02a:75_7	tāni pubbanimittāni disvā “idāni anantare attabhāve buddho bhavissāmī”ti na bhāyati.	75	
PA_atk-s01_02a:75_8	Athassa tesu nimittesu pātubhūtesu dasasahassacakkavāḷadevatā sannipatitvā – “mārisa,	75	
PA_atk-s01_02a:75_9	tumhehi dasa pāramiyo pūrentehi na sakkasampattiṃ, na mārasampattiṃ, na brahmasampattiṃ,	75	
PA_atk-s01_02a:75_10	na cakkavattisampattiṃ patthentehi pūritā, lokanittharaṇatthāya pana buddhattaṃ patthayamānehi	751	
PA_atk-s01_02a:75_11	pūritā. So vo, idāni kālo, mārisa, buddhattāya, samayo, mārisa, buddhattāyā”ti yācanti.	751	
PA_atk-s01_02a:76_0	Atha mahāsatto tāsaṃ devatānaṃ paṭiññaṃ adatvāva kāladīpadesakulajanettiāyuparicchedavasena	76	
PA_atk-s01_02a:76_1	pañcamahāvilokanaṃ nāma vilokesi. Tattha “kālo nu kho, na kālo”ti paṭhamaṃ kālaṃ	76	
PA_atk-s01_02a:76_2	vilokesi. Tattha vassasatasahassato uddhaṃ vaḍḍhitaāyukālo kālo nāma na hoti. Kasmā?	76	
PA_atk-s01_02a:76_3	Tadā hi sattānaṃ jātijarāmaraṇāni na paññāyanti, buddhānañca dhammadesanā nāma tilakkhaṇamuttā	76	
PA_atk-s01_02a:76_4	natthi. Te tesaṃ – “aniccaṃ dukkhamanattā”ti kathentānaṃ – “kiṃ nāmetaṃ kathentī”ti	76	
PA_atk-s01_02a:76_5	neva sotuṃ, na saddahituṃ maññanti, tato abhisamayo na hoti, tasmiṃ asati aniyyānikaṃ	76	
PA_atk-s01_02a:76_6	sāsanaṃ hoti. Tasmā so akālo. Vassasatato ūnaāyukālopi kālo na hoti. Kasmā? Tadā	76	
PA_atk-s01_02a:76_7	hi sattā ussannakilesā honti, ussannakilesānañca dinno ovādo ovādaṭṭhāne na tiṭṭhati,	76	
PA_atk-s01_02a:76_8	udake daṇḍarāji viya khippaṃ vigacchati. Tasmā sopi akālova. Vassasatasahassato paṭṭhāya	76	
PA_atk-s01_02a:76_9	heṭṭhā, vassasatato paṭṭhāya uddhaṃ āyukālo kālo nāma, tadā ca asītivassasahassāyukā	76	
PA_atk-s01_02a:76_10	manussā. Atha mahāsatto – “nibbattitabbakālo”ti kālaṃ passi.	761	
PA_atk-s01_02a:77	Tato dīpaṃ vilokento saparivāre cattāro dīpe oloketvā – “tīsu dīpesu buddhā na nibbattanti, jambudīpeyeva nibbattantī”ti dīpaṃ passi.	7	
PA_atk-s01_02a:78_0	Tato – “jambudīpo nāma mahā, dasayojanasahassaparimāṇo, katarasmiṃ nu kho padese	78	
PA_atk-s01_02a:78_1	buddhā nibbattantī”ti desaṃ vilokento majjhimadesaṃ passi. Majjhimadeso nāma – “puratthimāya	78	
PA_atk-s01_02a:78_2	disāya gajaṅgalaṃ nāma nigamo”tiādinā nayena vinaye vuttova. So āyāmato tīṇi yojanasatāni,	78	
PA_atk-s01_02a:78_3	vitthārato aḍḍhateyyāni, parikkhepato navayojanasatānīti. Etasmiñhi padese buddhā	78	
PA_atk-s01_02a:78_4	paccekabuddhā aggasāvakā asīti mahāsāvakā cakkavattirājāno aññe ca mahesakkhā khattiyabrāhmaṇagahapatimahāsālā	78	
PA_atk-s01_02a:78_5	uppajjanti. Idañcettha bandhumatī nāma nagaraṃ, tattha mayā nibbattitabbanti niṭṭhaṃ agamāsi.	78	
PA_atk-s01_02a:79	Tato kulaṃ vilokento – “buddhā nāma lokasammate kule nibbattanti. Idāni ca khattiyakulaṃ lokasammataṃ, tattha nibbattissāmi, bandhumā nāma me rājā pitā bhavissatī”ti kulaṃ passi.	7	
PA_atk-s01_02a:80_0	Tato mātaraṃ vilokento – “buddhamātā nāma lolā surādhuttā na hoti, kappasatasahassaṃ	80	
PA_atk-s01_02a:80_1	pūritapāramī, jātito paṭṭhāya akhaṇḍapañcasīlā hoti, ayañca bandhumatī nāma devī	80	
PA_atk-s01_02a:80_2	īdisā, ayaṃ me mātā bhavissati, “kittakaṃ panassā āyū”ti āvajjanto “dasannaṃ māsānaṃ	80	
PA_atk-s01_02a:80_3	upari satta divasānī”ti passi.	80	
PA_atk-s01_02a:81_0	Iti imaṃ pañcamahāvilokanaṃ viloketvā “kālo, me mārisā, buddhabhāvāyā”ti devatānaṃ	81	
PA_atk-s01_02a:81_1	saṅgahaṃ karonto paṭiññaṃ datvā – “gacchatha, tumhe”ti tā devatā uyyojetvā tusitadevatāhi	81	
PA_atk-s01_02a:81_2	parivuto tusitapure nandanavanaṃ pāvisi. Sabbadevalokesu hi nandanavanaṃ atthiyeva.	81	
PA_atk-s01_02a:81_3	Tatra naṃ devatā ito cuto sugatiṃ gacchāti pubbekatakusalakammokāsaṃ sārayamānā vicaranti.	81	
PA_atk-s01_02a:81_4	So evaṃ devatāhi kusalaṃ sārayamānāhi parivuto tattha vicarantoyeva cavi.	81	
PA_atk-s01_02a:82_0	Evaṃ cuto ca ‘cavāmī’ti jānāti, cuticittaṃ na jānāti. Paṭisandhiṃ gahetvāpi jānāti,	82	
PA_atk-s01_02a:82_1	paṭisandhicittameva na jānāti. “Imasmiṃ me ṭhāne paṭisandhiṃ gahitā”ti evaṃ pana	82	
PA_atk-s01_02a:82_2	jānāti. Keci pana therā – “āvajjanapariyāyo nāma laddhuṃ vaṭṭati, dutiyatatiyacittavāre	82	
PA_atk-s01_02a:82_3	eva jānissatī”ti vadanti. Tipiṭakamahāsīvatthero pana āha – “mahāsattānaṃ paṭisandhi	82	
PA_atk-s01_02a:82_4	na aññesaṃ paṭisandhisadisā, koṭippattaṃ pana tesaṃ satisampajaññaṃ. Yasmā pana teneva	82	
PA_atk-s01_02a:82_5	cittena taṃ cittaṃ ñātuṃ na sakkā, tasmā cuticittaṃ na jānāti. Cutikkhaṇepi ‘cavāmī’ti	82	
PA_atk-s01_02a:82_6	jānāti. Paṭisandhicittaṃ na jānāti. ‘Asukasmiṃ me ṭhāne paṭisandhi gahitā’ti jānāti,	82	
PA_atk-s01_02a:82_7	tasmiṃ kāle dasasahassilokadhātu kampatī”ti. Evaṃ sato sampajāno mātukucchiṃ okkamanto	82	
PA_atk-s01_02a:82_8	pana ekūnavīsatiyā paṭisandhicittesu mettāpubbabhāgassa somanassasahagatañāṇasampayuttaasaṅkhārikakusalacittassa	82	
PA_atk-s01_02a:82_9	sadisamahāvipākacittena paṭisandhi gaṇhi. Mahāsīvatthero pana upekkhāsahagatenāti	82	
PA_atk-s01_02a:82_10	āha. Yathā ca amhākaṃ bhagavā, evaṃ sopi āsāḷhīpuṇṇamāyaṃ uttarāsāḷhanakkhatteneva	821	
PA_atk-s01_02a:82_11	paṭisandhiṃ aggahesi.	821	
PA_atk-s01_02a:83_0	Tadā kira pure puṇṇamāya sattamadivasato paṭṭhāya vigatasurāpānaṃ mālāgandhādivibhūtisampannaṃ	83	
PA_atk-s01_02a:83_1	nakkhattakīḷaṃ anubhavamānā bodhisattamātā sattame divase pāto uṭṭhāya gandhodakena	83	
PA_atk-s01_02a:83_2	nahāyitvā sabbālaṅkāravibhūsitā varabhojanaṃ bhuñjitvā uposathaṅgāni adhiṭṭhāya sirigabbhaṃ	83	
PA_atk-s01_02a:83_3	pavisitvā sirisayane nipannā niddaṃ okkamamānā idaṃ supinaṃ addasa – “cattāro kira	83	
PA_atk-s01_02a:83_4	naṃ mahārājāno sayaneneva saddhiṃ ukkhipitvā anotattadahaṃ netvā nahāpetvā dibbavatthaṃ	83	
PA_atk-s01_02a:83_5	nivāsetvā dibbagandhehi vilimpetvā dibbapupphāni piḷandhitvā, tato avidūre rajatapabbato,	83	
PA_atk-s01_02a:83_6	tassa anto kanakavimānaṃ atthi, tasmiṃ pācīnato sīsaṃ katvā nipajjāpesuṃ. Atha bodhisatto	83	
PA_atk-s01_02a:83_7	setavaravāraṇo hutvā tato avidūre eko suvaṇṇapabbato, tattha caritvā tato oruyha	83	
PA_atk-s01_02a:83_8	rajatapabbataṃ abhiruhitvā kanakavimānaṃ pavisitvā mātaraṃ padakkhiṇaṃ katvā dakkhiṇapassaṃ	83	
PA_atk-s01_02a:83_9	phāletvā kucchiṃ paviṭṭhasadiso ahosi”.	83	
PA_atk-s01_02a:84_0	Atha pabuddhā devī taṃ supinaṃ rañño ārocesi. Rājā vibhātāya rattiyā catusaṭṭhimatte	84	
PA_atk-s01_02a:84_1	brāhmaṇapāmokkhe pakkosāpetvā haritūpalittāya lājādīhi katamaṅgalasakkārāya bhūmiyā	84	
PA_atk-s01_02a:84_2	mahārahāni āsanāni paññapetvā tattha nisinnānaṃ brāhmaṇānaṃ sappimadhusakkarābhisaṅkhatassa	84	
PA_atk-s01_02a:84_3	varapāyāsassa suvaṇṇarajatapātiyo pūretvā suvaṇṇarajatapātīheva paṭikujjitvā adāsi,	84	
PA_atk-s01_02a:84_4	aññehi ca ahatavatthakapilagāvīdānādīhi nesaṃ santappesi. Atha nesaṃ sabbakāmasantappitānaṃ	84	
PA_atk-s01_02a:84_5	taṃ supinaṃ ārocetvā – “kiṃ bhavissatī”ti pucchi. Brāhmaṇā āhaṃsu – “mā cintayi,	84	
PA_atk-s01_02a:84_6	mahārāja, deviyā te kucchimhi gabbho patiṭṭhito, so ca kho purisagabbho na itthigabbho,	84	
PA_atk-s01_02a:84_7	putto te bhavissati. So sace agāraṃ ajjhāvasissati, rājā bhavissati cakkavattī. Sace	84	
PA_atk-s01_02a:84_8	agārā nikkhamma pabbajissati, buddho bhavissati loke vivaṭṭacchado”ti. Ayaṃ tāva	84	
PA_atk-s01_02a:84_9	– “mātukucchiṃ okkamī”ti ettha vaṇṇanākkamo.	84	
PA_atk-s01_02a:85_0	Ayamettha dhammatāti ayaṃ ettha mātukucchiokkamane dhammatā, ayaṃ sabhāvo, ayaṃ niyāmoti	85	
PA_atk-s01_02a:85_1	vuttaṃ hoti. Niyāmo ca nāmesa kammaniyāmo, utuniyāmo, bījaniyāmo, cittaniyāmo, dhammaniyāmoti pañcavidho.	85	
PA_atk-s01_02a:86_0	Tattha kusalassa iṭṭhavipākadānaṃ, akusalassa aniṭṭhavipākadānanti ayaṃ kammaniyāmo.	86	
PA_atk-s01_02a:86_1	Tassa dīpanatthaṃ – “na antalikkhe”ti gāthāya vatthūni vattabbāni. Apica ekā kira	86	
PA_atk-s01_02a:86_2	itthī sāmikena saddhiṃ bhaṇḍitvā ubbandhitvā maritukāmā rajjupāse gīvaṃ pavesesi.	86	
PA_atk-s01_02a:86_3	Aññataro puriso vāsiṃ nisento taṃ itthikammaṃ disvā rajjuṃ chinditukāmo – “mā bhāyi,	86	
PA_atk-s01_02a:86_4	mā bhāyī”ti taṃ samassāsento upadhāvi. Rajju āsīviso hutvā aṭṭhāsi. So bhīto palāyi.	86	
PA_atk-s01_02a:86_5	Itarā tattheva mari. Evamādīni cettha vatthūni dassetabbāni.	86	
PA_atk-s01_02a:87_0	Tesu tesu janapadesu tasmiṃ tasmiṃ kāle ekappahāreneva rukkhānaṃ pupphaphalagahaṇādīni,	87	
PA_atk-s01_02a:87_1	vātassa vāyanaṃ avāyanaṃ, ātapassa tikkhatā mandatā, devassa vassanaṃ avassanaṃ,	87	
PA_atk-s01_02a:87_2	padumānaṃ divā vikasanaṃ rattiṃ milāyananti evamādi utuniyāmo.	87	
PA_atk-s01_02a:88	Yaṃ panetaṃ sālibījato sāliphalameva, madhurato madhurasaṃyeva, tittato tittarasaṃyeva phalaṃ hoti, ayaṃ bījaniyāmo.	8	
PA_atk-s01_02a:89_0	Purimā purimā cittacetasikā dhammā pacchimānaṃ pacchimānaṃ cittacetasikānaṃ dhammānaṃ	89	
PA_atk-s01_02a:89_1	upanissayapaccayena paccayoti evaṃ yadetaṃ cakkhuviññāṇādīnaṃ anantarā sampaṭicchanādīnaṃ	89	
PA_atk-s01_02a:89_2	nibbattanaṃ, ayaṃ cittaniyāmo.	89	
PA_atk-s01_02a:90_0	Yā panesā bodhisattānaṃ mātukucchiokkamanādīsu dasasahassilokadhātukampanādīnaṃ pavatti,	90	
PA_atk-s01_02a:90_1	ayaṃ dhammaniyāmo nāma. Tesu idha dhammaniyāmo adhippeto. Tasmā tamevatthaṃ dassento	90	
PA_atk-s01_02a:90_2	dhammatā esā bhikkhavetiādimāha.	90	
PA_atk-s01_02a:91_0	18. Tattha kucchiṃ okkamatīti ettha kucchiṃ okkanto hotīti ayamevattho. Okkante hi	91	
PA_atk-s01_02a:91_1	tasmiṃ evaṃ hoti, na okkamamāne. Appamāṇoti vuḍḍhippamāṇo, vipuloti attho. Uḷāroti	91	
PA_atk-s01_02a:91_2	tasseva vevacanaṃ. Uḷārāni uḷārāni khādanīyāni khādantītiādīsu hi madhuraṃ uḷāranti	91	
PA_atk-s01_02a:91_3	vuttaṃ. Uḷārāya khalu bhavaṃ vacchāyano samaṇaṃ gotamaṃ pasaṃsāya pasaṃsatītiādīsu	91	
PA_atk-s01_02a:91_4	seṭṭhaṃ uḷāranti vuttaṃ. Idha pana vipulaṃ adhippetaṃ. Devānaṃ devānubhāvanti ettha	91	
PA_atk-s01_02a:91_5	devānaṃ ayamānubhāvo nivatthavatthassa pabhā dvādasayojanāni pharati, tathā sarīrassa,	91	
PA_atk-s01_02a:91_6	tathā alaṅkārassa, tathā vimānassa, taṃ atikkamitvāti attho.	91	
PA_atk-s01_02a:92_0	Lokantarikāti tiṇṇaṃ tiṇṇaṃ cakkavāḷānaṃ antarā ekeko lokantariko hoti, tiṇṇaṃ sakaṭacakkānaṃ	92	
PA_atk-s01_02a:92_1	vā tiṇṇaṃ pattānaṃ vā aññamaññaṃ āhacca ṭhapitānaṃ majjhe okāso viya. So pana lokantarikanirayo	92	
PA_atk-s01_02a:92_2	parimāṇato aṭṭhayojanasahasso hoti. Aghāti niccavivaṭā. Asaṃvutāti heṭṭhāpi appatiṭṭhā.	92	
PA_atk-s01_02a:92_3	Andhakārāti tamabhūtā. Andhakāratimisāti cakkhuviññāṇuppattinivāraṇato andhabhāvakaraṇatimisena	92	
PA_atk-s01_02a:92_4	samannāgatā. Tattha kira cakkhuviññāṇaṃ na jāyati. Evaṃmahiddhikāti candimasūriyā	92	
PA_atk-s01_02a:92_5	kira ekappahāreneva tīsu dīpesu paññāyanti, evaṃ mahiddhikā. Ekekāya disāya nava	92	
PA_atk-s01_02a:92_6	nava yojanasatasahassāni andhakāraṃ vidhamitvā ālokaṃ dassenti, evaṃmahānubhāvā.	92	
PA_atk-s01_02a:92_7	Ābhāya nānubhontīti attano pabhāya nappahonti. Te kira cakkavāḷapabbatassa vemajjhena	92	
PA_atk-s01_02a:92_8	vicaranti, cakkavāḷapabbatañca atikkamma lokantarikanirayā. Tasmā te tattha ābhāya nappahonti.	92	
PA_atk-s01_02a:93_0	Yepi tattha sattāti yepi tasmiṃ lokantarikamahāniraye sattā uppannā. Kiṃ pana kammaṃ	93	
PA_atk-s01_02a:93_1	katvā tattha uppajjantīti. Bhāriyaṃ dāruṇaṃ mātāpitūnaṃ dhammikasamaṇabrāhmaṇānañca	93	
PA_atk-s01_02a:93_2	upari aparādhaṃ, aññañca divase divase pāṇavadhādisāhasikakammaṃ katvā uppajjanti,	93	
PA_atk-s01_02a:93_3	tambapaṇṇidīpe abhayacoranāgacorādayo viya. Tesaṃ attabhāvo tigāvutiko hoti, vaggulīnaṃ	93	
PA_atk-s01_02a:93_4	viya dīghanakhā honti. Te rukkhe vagguliyo viya nakhehi cakkavāḷapabbate lagganti.	93	
PA_atk-s01_02a:93_5	Yadā saṃsappantā aññamaññassa hatthapāsaṃ gatā honti, atha “bhakkho no laddho”ti	93	
PA_atk-s01_02a:93_6	maññamānā tattha vāvaṭā viparivattitvā lokasandhārakaudake patanti, vāte paharantepi	93	
PA_atk-s01_02a:93_7	madhukaphalāni viya chijjitvā udake patanti, patitamattāva accantakhāre udake piṭṭhapiṇḍi viya vilīyanti.	93	
PA_atk-s01_02a:94_0	Aññepi kira bho santi sattāti bho yathā mayaṃ mahādukkhaṃ anubhavāma, evaṃ aññe kira	94	
PA_atk-s01_02a:94_1	sattāpi imaṃ dukkhamanubhavanatthāya idhūpapannāti taṃ divasaṃ passanti. Ayaṃ pana	94	
PA_atk-s01_02a:94_2	obhāso ekayāgupānamattampi na tiṭṭhati, accharāsaṅghāṭamattameva vijjobhāso viya	94	
PA_atk-s01_02a:94_3	niccharitvā – “kiṃ ida”nti bhaṇantānaṃyeva antaradhāyati. Saṅkampatīti samantato	94	
PA_atk-s01_02a:94_4	kampati. Itaradvayaṃ purimapadasseva vevacanaṃ. Puna appamāṇo cātiādi nigamanatthaṃ vuttaṃ.	94	
PA_atk-s01_02a:95_0	19. Cattāro naṃ devaputtā cātuddisaṃ rakkhāya upagacchantīti ettha cattāroti catunnaṃ	95	
PA_atk-s01_02a:95_1	mahārājānaṃ vasena vuttaṃ. Dasasahassacakkavāḷesu pana cattāro cattāro katvā cattālīsasahassāni	95	
PA_atk-s01_02a:95_2	honti. Tattha imasmiṃ cakkavāḷe mahārājāno khaggahatthā bodhisattassa ārakkhatthāya	95	
PA_atk-s01_02a:95_3	upagantvā sirigabbhaṃ paviṭṭhā, itare gabbhadvārato paṭṭhāya avaruddhake paṃsupisācakādiyakkhagaṇe	95	
PA_atk-s01_02a:95_4	paṭikkamāpetvā yāva cakkavāḷā ārakkhaṃ gaṇhiṃsu.	95	
PA_atk-s01_02a:96_0	Kimatthāya panāyaṃ rakkhā? Nanu paṭisandhikkhaṇe kalalakālato paṭṭhāya sacepi koṭisatasahassamārā	96	
PA_atk-s01_02a:96_1	koṭisatasahassasineruṃ ukkhipitvā bodhisattassa vā bodhisattamātuyā vā antarāyakaraṇatthaṃ	96	
PA_atk-s01_02a:96_2	āgaccheyyuṃ, sabbe antarāva antaradhāyeyyuṃ. Vuttampi cetaṃ bhagavatā ruhiruppādavatthusmiṃ	96	
PA_atk-s01_02a:96_3	– “aṭṭhānametaṃ, bhikkhave, anavakāso, yaṃ parupakkamena tathāgataṃ jīvitā voropeyya.	96	
PA_atk-s01_02a:96_4	Anupakkamena, bhikkhave, tathāgatā parinibbāyanti. Gacchatha, tumhe bhikkhave, yathāvihāraṃ,	96	
PA_atk-s01_02a:96_5	arakkhiyā, bhikkhave tathāgatā”ti. Evameva, tena parupakkamena na tesaṃ jīvitantarāyo	96	
PA_atk-s01_02a:96_6	atthi, santi kho pana amanussā virūpā duddasikā bheravarūpā migapakkhino, yesaṃ rūpaṃ	96	
PA_atk-s01_02a:96_7	vā disvā saddaṃ vā sutvā bodhisattamātu bhayaṃ vā santāso vā uppajjeyya, tesaṃ nivāraṇatthāya	96	
PA_atk-s01_02a:96_8	rakkhaṃ aggahesuṃ. Apica bodhisattassa puññatejena sañjātagāravā attano gāravacoditāpi te evamakaṃsu.	96	
PA_atk-s01_02a:97_0	Kiṃ pana te antogabbhaṃ pavisitvā ṭhitā cattāro mahārājāno bodhisattassa mātuyā attānaṃ	97	
PA_atk-s01_02a:97_1	dassenti, na dassentīti? Nahānamaṇḍanabhojanādisarīrakiccakāle na dassenti, sirigabbhaṃ	97	
PA_atk-s01_02a:97_2	pavisitvā varasayane nipannakāle pana dassenti. Tattha kiñcāpi amanussadassanaṃ nāma	97	
PA_atk-s01_02a:97_3	manussānaṃ sappaṭibhayaṃ hoti, bodhisattassa mātā pana attano ceva puttassa ca puññānubhāvena	97	
PA_atk-s01_02a:97_4	te disvā na bhāyati, pakatiantepurapālakesu viya assā etesu cittaṃ uppajjati.	97	
PA_atk-s01_02a:98_0	20. Pakatiyā sīlavatīti sabhāveneva sīlasampannā. Anuppanne kira buddhe manussā tāpasaparibbājakānaṃ	98	
PA_atk-s01_02a:98_1	santike vanditvā ukkuṭikaṃ nisīditvā sīlaṃ gaṇhanti. Bodhisattamātāpi kāladevilassa	98	
PA_atk-s01_02a:98_2	isino santike sīlaṃ gaṇhāti. Bodhisatte pana kucchigate aññassa pādamūle nisīdituṃ	98	
PA_atk-s01_02a:98_3	nāma na sakkā, samānāsane nisīditvā gahitasīlampi āvajjanakaraṇamattaṃ hoti. Tasmā	98	
PA_atk-s01_02a:98_4	sayameva sīlaṃ aggahesīti vuttaṃ hoti.	98	
PA_atk-s01_02a:99_0	21. Purisesūti bodhisattassa pitaraṃ ādiṃ katvā kesuci manussesu purisādhippāyacittaṃ	99	
PA_atk-s01_02a:99_1	nuppajjati. Bodhisattamāturūpaṃ pana kusalā sippikā potthakammādīsupi kātuṃ na sakkonti.	99	
PA_atk-s01_02a:99_2	Taṃ disvā purisassa rāgo nuppajjatīti na sakkā vattuṃ, sace pana taṃ rattacitto upasaṅkamitukāmo	99	
PA_atk-s01_02a:99_3	hoti, pādā na vahanti, dibbasaṅkhalikā viya bajjhanti. Tasmā “anatikkamanīyā”tiādi vuttaṃ.	99	
PA_atk-s01_02a:100_0	22. Pañcannaṃ kāmaguṇānanti pubbe kāmaguṇūpasañhitanti iminā purisādhippāyavasena	100	
PA_atk-s01_02a:100_1	vatthupaṭikkhepo kato, idha ārammaṇappaṭilābho dassito. Tadā kira deviyā evarūpo	100	
PA_atk-s01_02a:100_2	putto kucchiṃ upapannoti sutvā samantato rājāno mahagghaābharaṇatūriyādivasena pañcadvārārammaṇavatthubhūtaṃ	100	
PA_atk-s01_02a:100_3	paṇṇākāraṃ pesenti. Bodhisattassa ca bodhisattamātu ca katakammassa ussannattā lābhasakkārassa	100	
PA_atk-s01_02a:100_4	pamāṇaparicchedo natthi.	100	
PA_atk-s01_02a:101_0	23. Akilantakāyāti yathā aññā itthiyo gabbhabhārena kilamanti hatthapādā uddhumātatādīni	101	
PA_atk-s01_02a:101_1	pāpuṇanti, evaṃ tassā koci kilamatho nāhosi. Tirokucchigatanti antokucchigataṃ. Passatīti	101	
PA_atk-s01_02a:101_2	kalalādikālaṃ atikkamitvā sañjātaaṅgapaccaṅgaahīnindriyabhāvaṃ upagataṃyeva passati.	101	
PA_atk-s01_02a:101_3	Kimatthaṃ passati? Sukhavāsatthaṃyeva. Yatheva hi mātā puttena saddhiṃ nipannā vā	101	
PA_atk-s01_02a:101_4	nisinnā vā – “hatthaṃ vāssa pādaṃ vā olambantaṃ ukkhipitvā saṇṭhapessāmī”ti sukhavāsatthaṃ	101	
PA_atk-s01_02a:101_5	puttaṃ oloketi, evaṃ bodhisattamātāpi yaṃ taṃ mātu uṭṭhānagamanaparivattananisajjādīsu	101	
PA_atk-s01_02a:101_6	uṇhasītaloṇikatittakakaṭukāhāraajjhoharaṇakālesu ca gabbhassa dukkhaṃ uppajjati,	101	
PA_atk-s01_02a:101_7	“atthi nu kho me taṃ puttassā”ti sukhavāsatthaṃ olokayamānā pallaṅkaṃ ābhujitvā nisinnaṃ	101	
PA_atk-s01_02a:101_8	bodhisattaṃ passati. Yathā hi aññe antokucchigatā pakkāsayaṃ avattharitvā āmāsayaṃ	101	
PA_atk-s01_02a:101_9	ukkhipitvā udarapaṭalaṃ piṭṭhito katvā piṭṭhikaṇḍakaṃ nissāya ukkuṭikaṃ dvīsu muṭṭhīsu	101	
PA_atk-s01_02a:101_10	hanukaṃ ṭhapetvā deve vassante rukkhasusire makkaṭā viya nisīdanti, na evaṃ bodhisatto,	1011	
PA_atk-s01_02a:101_11	bodhisatto pana piṭṭhikaṇḍakaṃ piṭṭhito katvā dhammāsane dhammakathiko viya pallaṅkaṃ	1011	
PA_atk-s01_02a:101_12	ābhujitvā puratthābhimukho nisīdati. Pubbekatakammaṃ panassā vatthuṃ sodheti, suddhe	1011	
PA_atk-s01_02a:101_13	vatthumhi sukhumacchavilakkhaṇaṃ nibbattati. Atha naṃ kucchitaco paṭicchādetuṃ na	1011	
PA_atk-s01_02a:101_14	sakkoti, olokentiyā bahiṭhito viya paññāyati. Tamatthaṃ upamāya vibhāvento bhagavā	1011	
PA_atk-s01_02a:101_15	seyyathāpītiādimāha. Bodhisatto pana antokucchigato mātaraṃ na passati. Na hi antokucchiyaṃ	1011	
PA_atk-s01_02a:101_16	cakkhuviññāṇaṃ uppajjati.	1011	
PA_atk-s01_02a:102_0	24. Kālaṅkarotīti na vijātabhāvapaccayā, āyuparikkhayeneva. Bodhisattena vasitaṭṭhānañhi	102	
PA_atk-s01_02a:102_1	cetiyakuṭisadisaṃ hoti, aññesaṃ aparibhogārahaṃ, na ca sakkā bodhisattamātaraṃ apanetvā	102	
PA_atk-s01_02a:102_2	aññaṃ aggamahesiṭṭhāne ṭhapetunti tattakaṃyeva bodhisattamātu āyuppamāṇaṃ hoti, tasmā	102	
PA_atk-s01_02a:102_3	tadā kālaṅkaroti. Katarasmiṃ pana vaye kālaṃ karotīti? Majjhimavaye. Paṭhamavayasmiñhi	102	
PA_atk-s01_02a:102_4	sattānaṃ attabhāve chandarāgo balavā hoti, tena tadā sañjātagabbhā itthī gabbhaṃ	102	
PA_atk-s01_02a:102_5	anurakkhituṃ na sakkoti, gabbho bahvābādho hoti. Majjhimavayassa pana dve koṭṭhāse	102	
PA_atk-s01_02a:102_6	atikkamma tatiye koṭṭhāse vatthu visadaṃ hoti, visade vatthumhi nibbattadārakā arogā	102	
PA_atk-s01_02a:102_7	honti, tasmā bodhisattamātāpi paṭhamavaye sampattiṃ anubhavitvā majjhimavayassa tatiye	102	
PA_atk-s01_02a:102_8	koṭṭhāse vijāyitvā kālaṃ karotīti ayamettha dhammatā.	102	
PA_atk-s01_02a:103_0	25. Nava vā dasa vāti ettha vā saddassa vikappanavasena satta vā aṭṭha vā ekādasa	103	
PA_atk-s01_02a:103_1	vā dvādasa vāti evamādīnaṃ saṅgaho veditabbo. Tattha sattamāsajāto jīvati, sītuṇhakkhamo	103	
PA_atk-s01_02a:103_2	pana na hoti. Aṭṭhamāsajāto na jīvati, avasesā jīvanti.	103	
PA_atk-s01_02a:104_0	27. Devā paṭhamaṃ paṭiggaṇhantīti khīṇāsavā suddhāvāsabrahmāno paṭiggaṇhanti. Kathaṃ	104	
PA_atk-s01_02a:104_1	paṭiggaṇhanti? “Sūtivesaṃ gaṇhitvā”ti eke. Taṃ pana paṭikkhipitvā idaṃ vuttaṃ – ‘tadā	104	
PA_atk-s01_02a:104_2	bodhisattamātā suvaṇṇakhacitaṃ vatthaṃ nivāsetvā macchakkhisadisaṃ dukūlapaṭaṃ yāva	104	
PA_atk-s01_02a:104_3	pādantā pārupitvā aṭṭhāsi. Athassā sallahukagabbhavuṭṭhānaṃ ahosi, dhamakaraṇato	104	
PA_atk-s01_02a:104_4	udakanikkhamanasadisaṃ. Atha te pakatibrahmaveseneva upasaṅkamitvā paṭhamaṃ suvaṇṇajālena	104	
PA_atk-s01_02a:104_5	paṭiggahesuṃ. Tesaṃ hatthato cattāro mahārājāno ajinappaveṇiyā paṭiggahesuṃ. Tato	104	
PA_atk-s01_02a:104_6	manussā dukūlacumbaṭakena paṭiggahesuṃ’. Tena vuttaṃ – “devā paṭhamaṃ paṭiggaṇhanti, pacchā manussā”ti.	104	
PA_atk-s01_02a:105	28. Cattāro naṃ devaputtāti cattāro mahārājāno. Paṭiggahetvāti ajinappaveṇiyā paṭiggahetvā. Mahesakkhoti mahātejo mahāyaso lakkhaṇasampanno.	10	
PA_atk-s01_02a:106_0	29. Visadova nikkhamatīti yathā aññe sattā yonimagge laggantā bhaggavibhaggā nikkhamanti,	106	
PA_atk-s01_02a:106_1	na evaṃ nikkhamati, alaggo hutvā nikkhamatīti attho udenāti udakena. Kenaci asucināti	106	
PA_atk-s01_02a:106_2	yathā aññe sattā kammajavātehi uddhaṃpādā adhosirā yonimagge pakkhittā sataporisaṃ	106	
PA_atk-s01_02a:106_3	narakapapātaṃ patantā viya, tāḷacchiddena nikkaḍḍhiyamānā hatthī viya mahādukkhaṃ	106	
PA_atk-s01_02a:106_4	anubhavantā nānāasucimakkhitāva nikkhamanti, na evaṃ bodhisatto. Bodhisattañhi kammajavātā	106	
PA_atk-s01_02a:106_5	uddhapādaṃ adhosiraṃ kātuṃ na sakkonti. So dhammāsanato otaranto dhammakathiko viya,	106	
PA_atk-s01_02a:106_6	nisseṇito otaranto puriso viya ca dve hatthe ca dve pāde ca pasāretvā ṭhitakova mātukucchisambhavena	106	
PA_atk-s01_02a:106_7	kenaci asucinā amakkhitova nikkhamati.	106	
PA_atk-s01_02a:107_0	Udakassa dhārāti udakavaṭṭiyo. Tāsu sītā suvaṇṇakaṭāhe patati uṇhā rajatakaṭāhe.	107	
PA_atk-s01_02a:107_1	Idañca pathavitale kenaci asucinā asammissaṃ tesaṃ pānīyaparibhojanīyaudakañceva	107	
PA_atk-s01_02a:107_2	aññehi asādhāraṇaṃ kīḷāudakañca dassetuṃ vuttaṃ, aññassa pana suvaṇṇarajataghaṭehi	107	
PA_atk-s01_02a:107_3	āhariyamānaudakassa ceva haṃsavattakādipokkharaṇīgatassa ca udakassa paricchedo natthi.	107	
PA_atk-s01_02a:108_0	31. Sampatijātoti muhuttajāto. Pāḷiyaṃ pana mātukucchito nikkhantamatto viya dassito,	108	
PA_atk-s01_02a:108_1	na evaṃ daṭṭhabbaṃ. Nikkhantamattañhi naṃ paṭhamaṃ brahmāno suvaṇṇajālena paṭiggaṇhiṃsu,	108	
PA_atk-s01_02a:108_2	tesaṃ hatthato cattāro mahārājāno ajinappaveṇiyā, tesaṃ hatthato manussā dukūlacumbaṭakena.	108	
PA_atk-s01_02a:108_3	Manussānaṃ hatthato muccitvā pathaviyaṃ patiṭṭhito. Setamhi chatte anudhāriyamāneti	108	
PA_atk-s01_02a:108_4	dibbasetacchatte anudhāriyamānamhi. Ettha ca chattassa parivārāni khaggādīni pañca	108	
PA_atk-s01_02a:108_5	rājakakudhabhaṇḍānipi āgatāneva. Pāḷiyaṃ pana rājagamane rājā viya chattameva vuttaṃ.	108	
PA_atk-s01_02a:108_6	Tesu chattameva paññāyati, na chattaggāhako. Tathā khaggatālavaṇṭamorahatthakavāḷabījanīuṇhīsamattāyeva	108	
PA_atk-s01_02a:108_7	paññāyanti, na tesaṃ gāhakā. Sabbāni kira tāni adissamānarūpā devatā gaṇhiṃsu. Vuttañcetaṃ –	108	
PA_atk-s01_02a:109	“Anekasākhañca sahassamaṇḍalaṃ,	10	
PA_atk-s01_02a:110	Chattaṃ marū dhārayumantalikkhe;	11	
PA_atk-s01_02a:111	Suvaṇṇadaṇḍā vipatanti cāmarā,	11	
PA_atk-s01_02a:112	Na dissare cāmarachattagāhakā”ti. ;	11	
PA_atk-s01_02a:113_0	Sabbā ca disāti idaṃ sattapadavītihārūpari ṭhitassa viya sabbadisānuvilokanaṃ vuttaṃ,	113	
PA_atk-s01_02a:113_1	na kho panevaṃ daṭṭhabbaṃ. Mahāsatto hi manussānaṃ hatthato muccitvā paṭhaviyaṃ patiṭṭhito	113	
PA_atk-s01_02a:113_2	puratthimaṃ disaṃ olokesi. Anekāni cakkavāḷasahassāni ekaṅgaṇāni ahesuṃ. Tattha devamanussā	113	
PA_atk-s01_02a:113_3	gandhamālādīhi pūjayamānā – “mahāpurisa, idha tumhehi sadisopi natthi, kuto uttaritaro”ti	113	
PA_atk-s01_02a:113_4	āhaṃsu. Evaṃ catasso disā, catasso anudisā, heṭṭhā, uparīti dasa disā anuviloketvā	113	
PA_atk-s01_02a:113_5	attanā sadisaṃ adisvā – “ayaṃ uttarā disā”ti uttarābhimukho sattapadavītihārena agamāsīti	113	
PA_atk-s01_02a:113_6	evamettha attho veditabbo. Āsabhinti uttamaṃ. Aggoti guṇehi sabbapaṭhamo. Itarāni	113	
PA_atk-s01_02a:113_7	dve padāni etasseva vevacanāni. Ayamantimā jāti, natthi dāni punabbhavoti padadvayena	113	
PA_atk-s01_02a:113_8	imasmiṃ attabhāve pattabbaṃ arahattaṃ byākāsi.	113	
PA_atk-s01_02a:114_0	Ettha ca samehi pādehi pathaviyā patiṭṭhānaṃ caturiddhipādapaṭilābhassa pubbanimittaṃ,	114	
PA_atk-s01_02a:114_1	uttarābhimukhabhāvo mahājanaṃ ajjhottharitvā abhibhavitvā gamanassa pubbanimittaṃ,	114	
PA_atk-s01_02a:114_2	sattapadagamanaṃ sattabojjhaṅgaratanapaṭilābhassa pubbanimittaṃ, dibbasetacchattadhāraṇaṃ	114	
PA_atk-s01_02a:114_3	vimuttivarachattapaṭilābhassa pubbanimittaṃ, pañcarājakakudhabhaṇḍānaṃ paṭilābho	114	
PA_atk-s01_02a:114_4	pañcahi vimuttīhi vimuccanassa pubbanimittaṃ, sabbadisānuvilokanaṃ anāvaraṇañāṇapaṭilābhassa	114	
PA_atk-s01_02a:114_5	pubbanimittaṃ, āsabhivācābhāsanaṃ appaṭivattiyadhammacakkappavattanassa pubbanimittaṃ,	114	
PA_atk-s01_02a:114_6	“ayamantimā jātī”ti sīhanādo anupādisesāya nibbānadhātuyā parinibbānassa pubbanimittanti	114	
PA_atk-s01_02a:114_7	veditabbaṃ. Ime vārā pāḷiyaṃ āgatā, sambahulavāro pana nāgato, āharitvā dīpetabbo.	114	
PA_atk-s01_02a:115_0	Mahāpurisassa hi jātadivase dasasahassilokadhātu kampi. Dasasahassilokadhātumhi devatā	115	
PA_atk-s01_02a:115_1	ekacakkavāḷe sannipatiṃsu. Paṭhamaṃ devā paṭiggaṇhiṃsu, pacchā manussā. Tantibaddhā	115	
PA_atk-s01_02a:115_2	vīṇā cammabaddhā bheriyo ca kenaci avāditā sayameva vajjiṃsu. Manussānaṃ andubandhanādīni	115	
PA_atk-s01_02a:115_3	khaṇḍākhaṇḍaṃ chijjiṃsu. Sabbarogā vūpasamiṃsu, ambilena dhotatambamalaṃ viya vigacchiṃsu.	115	
PA_atk-s01_02a:115_4	Jaccandhā rūpāni passiṃsu. Jaccabadhirā saddaṃ suṇiṃsu. Pīṭhasappī javasampannā ahesuṃ.	115	
PA_atk-s01_02a:115_5	Jātijaḷānampi eḷamūgānaṃ sati patiṭṭhāsi. Videsapakkhandā nāvā supaṭṭanaṃ pāpuṇiṃsu.	115	
PA_atk-s01_02a:115_6	Ākāsaṭṭhakabhūmaṭṭhakaratanāni sakatejobhāsitāni ahesuṃ. Verino mettacittaṃ paṭilabhiṃsu.	115	
PA_atk-s01_02a:115_7	Avīcimhi aggi nibbāyi. Lokantaresu āloko udapādi. Nadīsu jalaṃ nappavattati. Mahāsamudde	115	
PA_atk-s01_02a:115_8	madhurasaṃ udakaṃ ahosi. Vāto na vāyi. Ākāsapabbatarukkhagatā sakuṇā bhassitvā pathavigatā	115	
PA_atk-s01_02a:115_9	ahesuṃ. Cando ativiroci. Sūriyo na uṇho, na sītalo, nimmalo utusampanno ahosi. Devatā	115	
PA_atk-s01_02a:115_10	attano attano vimānadvāre ṭhatvā apphoṭanaseḷanacelukkhepādīhi mahākīḷakaṃ kīḷiṃsu.	1151	
PA_atk-s01_02a:115_11	Cātuddīpikamahāmegho vassi. Mahājanaṃ neva khudā na pipāsā pīḷesi. Dvārakavāṭāni	1151	
PA_atk-s01_02a:115_12	sayameva vivariṃsu. Pupphūpagaphalūpagā rukkhā pupphaphalāni gaṇhiṃsu. Dasasahassilokadhātu	1151	
PA_atk-s01_02a:115_13	ekaddhajamālā ahosi.	1151	
PA_atk-s01_02a:116_0	Tatrāpi dasasahassilokadhātukampo sabbaññutaññāṇapaṭilābhassa pubbanimittaṃ. Devatānaṃ	116	
PA_atk-s01_02a:116_1	ekacakkavāḷe sannipāto dhammacakkappavattanakāle ekappahāreneva sannipatitvā dhammaṃ	116	
PA_atk-s01_02a:116_2	paṭiggaṇhanassa pubbanimittaṃ. Paṭhamaṃ devatānaṃ paṭiggahaṇaṃ catunnaṃ rūpāvacarajjhānānaṃ	116	
PA_atk-s01_02a:116_3	paṭilābhassa pubbanimittaṃ. Pacchā manussānaṃ paṭiggahaṇaṃ catunnaṃ arūpāvacarajjhānānaṃ	116	
PA_atk-s01_02a:116_4	paṭilābhassa pubbanimittaṃ. Tantibaddhavīṇānaṃ sayaṃ vajjanaṃ anupubbavihārapaṭilābhassa	116	
PA_atk-s01_02a:116_5	pubbanimittaṃ. Cammabaddhabherīnaṃ vajjanaṃ mahatiyā dhammabheriyā anussāvanassa	116	
PA_atk-s01_02a:116_6	pubbanimittaṃ. Andubandhanādīnaṃ chedo asmimānasamucchedassa pubbanimittaṃ. Mahājanassa	116	
PA_atk-s01_02a:116_7	rogavigamo catusaccapaṭilābhassa pubbanimittaṃ. Jaccandhānaṃ rūpadassanaṃ dibbacakkhupaṭilābhassa	116	
PA_atk-s01_02a:116_8	pubbanimittaṃ. Badhirānaṃ saddassavanaṃ dibbasotadhātupaṭilābhassa pubbanimittaṃ.	116	
PA_atk-s01_02a:116_9	Pīṭhasappīnaṃ javasampadā caturiddhipādapaṭilābhassa pubbanimittaṃ. Jaḷānaṃ satipatiṭṭhānaṃ	116	
PA_atk-s01_02a:116_10	catusatipaṭṭhānapaṭilābhassa pubbanimittaṃ. Videsapakkhandanāvānaṃ supaṭṭanasampāpuṇanaṃ	1161	
PA_atk-s01_02a:116_11	catupaṭisambhidādhigamassa pubbanimittaṃ. Ratanānaṃ sakatejobhāsitattaṃ yaṃ lokassa	1161	
PA_atk-s01_02a:116_12	dhammobhāsaṃ dassessati, tassa pubbanimittaṃ.	1161	
PA_atk-s01_02a:117_0	Verīnaṃ mettacittapaṭilābho catubrahmavihārapaṭilābhassa pubbanimittaṃ. Avīcimhi	117	
PA_atk-s01_02a:117_1	agginibbāyanaṃ ekādasaagginibbāyanassa pubbanimittaṃ. Lokantarikāloko avijjandhakāraṃ	117	
PA_atk-s01_02a:117_2	vidhamitvā ñāṇālokadassanassa pubbanimittaṃ. Mahāsamuddassa madhuratā nibbānarasena	117	
PA_atk-s01_02a:117_3	ekarasabhāvassa pubbanimittaṃ. Vātassa avāyanaṃ dvāsaṭṭhidiṭṭhigatabhindanassa pubbanimittaṃ.	117	
PA_atk-s01_02a:117_4	Sakuṇānaṃ pathavigamanaṃ mahājanassa ovādaṃ sutvā pāṇehi saraṇagamanassa pubbanimittaṃ.	117	
PA_atk-s01_02a:117_5	Candassa ativirocanaṃ bahujanakantatāya pubbanimittaṃ. Sūriyassa uṇhasītavivajjanautusukhatā	117	
PA_atk-s01_02a:117_6	kāyikacetasikasukhappattiyā pubbanimittaṃ. Devatānaṃ vimānadvāresu ṭhatvā apphoṭanādīhi	117	
PA_atk-s01_02a:117_7	kīḷanaṃ buddhabhāvaṃ patvā udānaṃ udānassa pubbanimittaṃ. Cātuddīpikamahāmeghavassanaṃ	117	
PA_atk-s01_02a:117_8	mahato dhammameghavassanassa pubbanimittaṃ. Khudāpīḷanassa abhāvo kāyagatāsatiamatapaṭilābhassa	117	
PA_atk-s01_02a:117_9	pubbanimittaṃ. Pipāsāpīḷanassa abhāvo vimuttisukhena sukhitabhāvassa pubbanimittaṃ.	117	
PA_atk-s01_02a:117_10	Dvārakavāṭānaṃ sayameva vivaraṇaṃ aṭṭhaṅgikamaggadvāravivaraṇassa pubbanimittaṃ.	1171	
PA_atk-s01_02a:117_11	Rukkhānaṃ pupphaphalaggahaṇaṃ vimuttipupphehi pupphitassa ca sāmaññaphalabhārabharitabhāvassa	1171	
PA_atk-s01_02a:117_12	ca pubbanimittaṃ. Dasasahassilokadhātuyā ekaddhajamālitā ariyaddhajamālamālitāya	1171	
PA_atk-s01_02a:117_13	pubbanimittanti veditabbaṃ. Ayaṃ sambahulavāro nāma.	1171	
PA_atk-s01_02a:118_0	Ettha pañhaṃ pucchanti – “yadā mahāpuriso pathaviyaṃ patiṭṭhahitvā uttarābhimukho	118	
PA_atk-s01_02a:118_1	padasā gantvā āsabhiṃ vācaṃ abhāsi, tadā kiṃ pathaviyā gato, udāhu ākāsena; dissamāno	118	
PA_atk-s01_02a:118_2	gato, udāhu adissamāno; acelako gato, udāhu alaṅkatapaṭiyatto; daharo hutvā gato,	118	
PA_atk-s01_02a:118_3	udāhu mahallako; pacchāpi kiṃ tādisova ahosi, udāhu puna bāladārako”ti? Ayaṃ pana	118	
PA_atk-s01_02a:118_4	pañho heṭṭhālohapāsāde samuṭṭhito tipiṭakacūḷābhayattherena vissajjitova. Thero kira	118	
PA_atk-s01_02a:118_5	ettha niyatipubbekatakammaissaranimmānavādavasena taṃ taṃ bahuṃ vatvā avasāne evaṃ	118	
PA_atk-s01_02a:118_6	byākari – “mahāpuriso pathaviyā gato, mahājanassa pana ākāsena gacchanto viya ahosi.	118	
PA_atk-s01_02a:118_7	Dissamāno gato, mahājanassa pana adissamāno viya ahosi. Acelako gato, mahājanassa	118	
PA_atk-s01_02a:118_8	pana alaṅkatapaṭiyatto viya upaṭṭhāsi. Daharova gato, mahājanassa pana soḷasavassuddesiko	118	
PA_atk-s01_02a:118_9	viya ahosi. Pacchā pana bāladārakova ahosi, na tādiso”ti. Parisā cassa – “buddhena	118	
PA_atk-s01_02a:118_10	viya hutvā bho therena pañho kathito”ti attamanā ahosi. Lokantarikavāro vuttanayo eva.	1181	
PA_atk-s01_02a:119	Imā ca pana ādito paṭṭhāya kathitā sabbadhammatā sabbabodhisattānaṃ hontīti veditabbā.	11	
PA_atk-s01_02a:120	Dvattiṃsamahāpurisalakkhaṇavaṇṇanā	12	
PA_atk-s01_02a:121_0	33. Addasa khoti dukūlacumbaṭake nipajjāpetvā ānītaṃ addasa. Mahāpurisassāti jātigottakulapadesādivasena	121	
PA_atk-s01_02a:121_1	mahantassa purisassa. Dve gatiyoti dve niṭṭhā, dve nipphattiyo. Ayañhi gatisaddo	121	
PA_atk-s01_02a:121_2	– “pañca kho imā, sāriputta, gatiyo”ti ettha nirayādibhedāya sattehi gantabbagatiyā	121	
PA_atk-s01_02a:121_3	vattati. “Imesaṃ kho ahaṃ bhikkhūnaṃ sīlavantānaṃ kalyāṇadhammānaṃ neva jānāmi āgatiṃ	121	
PA_atk-s01_02a:121_4	vā gatiṃ vā”ti ettha ajjhāsaye. “Nibbānaṃ arahato gatī”ti ettha paṭissaraṇe. “Api	121	
PA_atk-s01_02a:121_5	ca tyāhaṃ brahme gatiñca pajānāmi, jutiñca pajānāmi evaṃmahiddhiko bako brahmā”ti	121	
PA_atk-s01_02a:121_6	ettha nipphattiyaṃ vattati. Svāyamidhāpi nipphattiyaṃ vattatīti veditabbo. Anaññāti	121	
PA_atk-s01_02a:121_7	aññā gati nipphatti nāma natthi.	121	
PA_atk-s01_02a:122_0	Dhammikoti dasakusaladhammasamannāgato agatigamanavirahito. Dhammarājāti idaṃ purimapadasseva	122	
PA_atk-s01_02a:122_1	vevacanaṃ. Dhammena vā laddharajjattā dhammarājā. Cāturantoti puratthimasamuddādīnaṃ	122	
PA_atk-s01_02a:122_2	catunnaṃ samuddānaṃ vasena caturantāya pathaviyā issaro. Vijitāvīti vijitasaṅgāmo.	122	
PA_atk-s01_02a:122_3	Janapado asmiṃ thāvariyaṃ thirabhāvaṃ pattoti janapadatthāvariyappatto. Caṇḍassa	122	
PA_atk-s01_02a:122_4	hi rañño balidaṇḍādīhi lokaṃ pīḷayato manussā majjhimajanapadaṃ chaḍḍetvā pabbatasamuddatīrādīni	122	
PA_atk-s01_02a:122_5	nissāya paccante vāsaṃ kappenti. Atimudukassa rañño corehi sāhasikadhanavilopapīḷitā	122	
PA_atk-s01_02a:122_6	manussā paccantaṃ pahāya janapadamajjhe vāsaṃ kappenti, iti evarūpe rājini janapado	122	
PA_atk-s01_02a:122_7	thirabhāvaṃ na pāpuṇāti. Imasmiṃ pana kumāre rajjaṃ kārayamāne etassa janapado pāsāṇapiṭṭhiyaṃ	122	
PA_atk-s01_02a:122_8	ṭhapetvā ayopaṭṭena parikkhitto viya thiro bhavissatīti dassento – “janapadatthāvariyappatto”ti āhaṃsu.	122	
PA_atk-s01_02a:123	Sattaratanasamannāgatoti ettha ratijananaṭṭhena ratanaṃ. Apica –	12	
PA_atk-s01_02a:124	“Cittīkataṃ mahagghañca, atulaṃ dullabhadassanaṃ;	12	
PA_atk-s01_02a:125	Anomasattaparibhogaṃ, ratanaṃ tena vuccati”.	12	
PA_atk-s01_02a:126_0	Cakkaratanassa ca nibbattakālato paṭṭhāya aññaṃ devaṭṭhānaṃ nāma na hoti, sabbe gandhapupphādīhi	126	
PA_atk-s01_02a:126_1	tasseva pūjañca abhivādanādīni ca karontīti cittīkataṭṭhena ratanaṃ. Cakkaratanassa	126	
PA_atk-s01_02a:126_2	ca ettakaṃ nāma dhanaṃ agghatīti aggho natthi, iti mahagghaṭṭhenāpi ratanaṃ. Cakkaratanañca	126	
PA_atk-s01_02a:126_3	aññehi loke vijjamānaratanehi asadisanti atulaṭṭhenāpi ratanaṃ. Yasmā ca pana yasmiṃ	126	
PA_atk-s01_02a:126_4	kappe buddhā uppajjanti, tasmiṃyeva cakkavattino uppajjanti, buddhā ca kadāci karahaci	126	
PA_atk-s01_02a:126_5	uppajjanti, tasmā dullabhadassanaṭṭhenāpi ratanaṃ. Tadetaṃ jātirūpakulaissariyādīhi	126	
PA_atk-s01_02a:126_6	anomassa uḷārasattasseva uppajjati, na aññassāti anomasattaparibhogaṭṭhenāpi ratanaṃ.	126	
PA_atk-s01_02a:126_7	Yathā cakkaratanaṃ, evaṃ sesānipīti. Imehi sattahi ratanehi parivārabhāvena ceva	126	
PA_atk-s01_02a:126_8	sabbabhogūpakaraṇabhāvena ca samannāgatoti sattaratanasamannāgato.	126	
PA_atk-s01_02a:127_0	Idāni tesaṃ sarūpato dassanatthaṃ tassimānītiādi vuttaṃ. Tattha cakkaratanantiādīsu	127	
PA_atk-s01_02a:127_1	ayaṃ saṅkhepādhippāyo – dvesahassadīpaparivārānaṃ catunnaṃ mahādīpānaṃ sirivibhavaṃ	127	
PA_atk-s01_02a:127_2	gahetvā dātuṃ samatthaṃ cakkaratanaṃ pātubhavati. Tathā purebhattameva sāgarapariyantaṃ	127	
PA_atk-s01_02a:127_3	pathaviṃ anusaṃyāyanasamatthaṃ vehāsaṅgamaṃ hatthiratanaṃ, tādisameva assaratanaṃ,	127	
PA_atk-s01_02a:127_4	caturaṅgasamannāgate andhakāre yojanappamāṇaṃ andhakāraṃ vidhamitvā ālokadassanasamatthaṃ	127	
PA_atk-s01_02a:127_5	maṇiratanaṃ, chabbidhadosavivajjitaṃ manāpacāri itthiratanaṃ, yojanappamāṇe antopathavigataṃ	127	
PA_atk-s01_02a:127_6	nidhiṃ dassanasamatthaṃ gahapatiratanaṃ, aggamahesiyā kucchimhi nibbattitvā sakalarajjamanusāsanasamatthaṃ	127	
PA_atk-s01_02a:127_7	jeṭṭhaputtasaṅkhātaṃ pariṇāyakaratanaṃ pātubhavati.	127	
PA_atk-s01_02a:128_0	Parosahassanti atirekasahassaṃ. Sūrāti abhīrukā. Vīraṅgarūpāti vīrānaṃ aṅgaṃ vīraṅgaṃ,	128	
PA_atk-s01_02a:128_1	vīriyassetaṃ nāmaṃ, vīraṅgaṃ rūpametesanti vīraṅgarūpā, vīriyajātikā vīriyasabhāvā	128	
PA_atk-s01_02a:128_2	vīriyamayā akilāsuno ahesuṃ. Divasampi yujjhantā na kilamantīti vuttaṃ hoti. Sāgarapariyantanti	128	
PA_atk-s01_02a:128_3	cakkavāḷapabbataṃ sīmaṃ katvā ṭhitasamuddapariyantaṃ. Adaṇḍenāti ye katāparādhe satte	128	
PA_atk-s01_02a:128_4	satampi sahassampi gaṇhanti, te dhanadaṇḍena rajjaṃ kārenti. Ye chejjabhejjaṃ anusāsanti,	128	
PA_atk-s01_02a:128_5	te satthadaṇḍena. Ayaṃ pana duvidhampi daṇḍaṃ pahāya adaṇḍena ajjhāvasati. Asatthenāti	128	
PA_atk-s01_02a:128_6	ye ekatodhārādinā satthena paraṃ vihesanti, te satthena rajjaṃ kārenti nāma. Ayaṃ	128	
PA_atk-s01_02a:128_7	pana satthena khuddamakkhikāyapi pivanamattaṃ lohitaṃ kassaci anuppādetvā dhammeneva	128	
PA_atk-s01_02a:128_8	– “ehi kho mahārājā”ti evaṃ paṭirājūhi sampaṭicchitāgamano vuttappakāraṃ pathaviṃ	128	
PA_atk-s01_02a:128_9	abhivijinitvā ajjhāvasati, abhibhavitvā sāmī hutvā vasatīti attho.	128	
PA_atk-s01_02a:129_0	Evaṃ ekaṃ nipphattiṃ kathetvā dutiyaṃ kathetuṃ sace kho panātiādi vuttaṃ. Tattha	129	
PA_atk-s01_02a:129_1	rāgadosamohamānadiṭṭhikilesataṇhāsaṅkhātaṃ chadanaṃ āvaraṇaṃ vivaṭaṃ viddhaṃsitaṃ	129	
PA_atk-s01_02a:129_2	vivaṭakaṃ etenāti vivaṭacchado. “Vivaṭṭacchadā”tipi pāṭho, ayameva attho.	129	
PA_atk-s01_02a:130_0	35. Evaṃ dutiyaṃ nipphattiṃ kathetvā tāsaṃ nimittabhūtāni lakkhaṇāni dassetuṃ ayañhi,	130	
PA_atk-s01_02a:130_1	deva, kumārotiādi vuttaṃ. Tattha suppatiṭṭhitapādoti yathā aññesaṃ bhūmiyaṃ pādaṃ	130	
PA_atk-s01_02a:130_2	ṭhapentānaṃ aggapādatalaṃ vā paṇhi vā passaṃ vā paṭhamaṃ phusati, vemajjhe vā pana	130	
PA_atk-s01_02a:130_3	chiddaṃ hoti, ukkhipantānaṃ aggatalādīsu ekakoṭṭhāsova paṭhamaṃ uṭṭhahati, na evamassa.	130	
PA_atk-s01_02a:130_4	Assa pana suvaṇṇapādukatalamiva ekappahāreneva sakalaṃ pādatalaṃ bhūmiṃ phusati,	130	
PA_atk-s01_02a:130_5	ekappahāreneva bhūmito uṭṭhahati. Tasmā ayaṃ suppatiṭṭhitapādo.	130	
PA_atk-s01_02a:131_0	Cakkānīti dvīsu pādatalesu dve cakkāni, tesaṃ arā ca nemi ca nābhi ca pāḷiyaṃ vuttāva.	131	
PA_atk-s01_02a:131_1	Sabbākāraparipūrānīti iminā pana ayaṃ viseso veditabbo, tesaṃ kira cakkānaṃ pādatalassa	131	
PA_atk-s01_02a:131_2	majjhe nābhi dissati, nābhiparicchinnā vaṭṭalekhā dissati, nābhimukhaparikkhepapaṭṭo	131	
PA_atk-s01_02a:131_3	dissati, panāḷimukhaṃ dissati, arā dissanti, aresu vaṭṭilekhā dissanti, nemimaṇikā	131	
PA_atk-s01_02a:131_4	dissanti. Idaṃ tāva pāḷiyaṃ āgatameva. Sambahulavāro pana anāgato, so evaṃ daṭṭhabbo	131	
PA_atk-s01_02a:131_5	– satti, sirivaccho, nandi, sovattiko, vaṭaṃsako, vaḍḍhamānakaṃ, macchayugaḷaṃ, bhaddapīṭhaṃ,	131	
PA_atk-s01_02a:131_6	aṅkusako, pāsādo, toraṇaṃ, setacchattaṃ, khaggo, tālavaṇṭaṃ, morahatthako, vāḷabījanī,	131	
PA_atk-s01_02a:131_7	uṇhīsaṃ, maṇi, patto, sumanadāmaṃ, nīluppalaṃ, rattuppalaṃ, setuppalaṃ, padumaṃ,	131	
PA_atk-s01_02a:131_8	puṇḍarīkaṃ, puṇṇaghaṭo, puṇṇapāti, samuddo, cakkavāḷo, himavā, sineru, candimasūriyā,	131	
PA_atk-s01_02a:131_9	nakkhattāni, cattāro mahādīpā, dviparittadīpasahassāni, antamaso cakkavattirañño	131	
PA_atk-s01_02a:131_10	parisaṃ upādāya sabbo cakkalakkhaṇasseva parivāro.	1311	
PA_atk-s01_02a:132_0	Āyatapaṇhīti dīghapaṇhi, paripuṇṇapaṇhīti attho. Yathā hi aññesaṃ aggapādo dīgho	132	
PA_atk-s01_02a:132_1	hoti, paṇhimatthake jaṅghā patiṭṭhāti, paṇhiṃ tacchetvā ṭhapitā viya hoti, na evaṃ	132	
PA_atk-s01_02a:132_2	mahāpurisassa. Mahāpurisassa pana catūsu koṭṭhāsesu dve koṭṭhāsā aggapādo hoti, tatiye	132	
PA_atk-s01_02a:132_3	koṭṭhāse jaṅghā patiṭṭhāti, catutthakoṭṭhāse āraggena vaṭṭetvā ṭhapitā viya rattakambalageṇḍukasadisā paṇhi hoti.	132	
PA_atk-s01_02a:133_0	Dīghaṅgulīti yathā aññesaṃ kāci aṅguliyo dīghā honti, kāci rassā, na evaṃ mahāpurisassa.	133	
PA_atk-s01_02a:133_1	Mahāpurisassa pana makkaṭasseva dīghā hatthapādaṅguliyo mūle thūlā, anupubbena gantvā	133	
PA_atk-s01_02a:133_2	agge tanukā, niyyāsatelena madditvā vaṭṭitaharitālavaṭṭisadisā honti. Tena vuttaṃ – “dīghaṅgulī”ti.	133	
PA_atk-s01_02a:134_0	Mudutalunahatthapādoti sappimaṇḍe osāretvā ṭhapitaṃ satavāravihatakappāsapaṭalaṃ	134	
PA_atk-s01_02a:134_1	viya mudu. Yathā ca idāni jātamattassa, evaṃ vuḍḍhakālepi mudutalunāyeva bhavissanti,	134	
PA_atk-s01_02a:134_2	mudutalunā hatthapādā etassāti mudutalunahatthapādo.	134	
PA_atk-s01_02a:135_0	Jālahatthapādoti na cammena paṭibaddhaaṅgulantaro. Ediso hi phaṇahatthako purisadosena	135	
PA_atk-s01_02a:135_1	upahato pabbajjaṃ na paṭilabhati. Mahāpurisassa pana catasso hatthaṅguliyo pañcapi	135	
PA_atk-s01_02a:135_2	pādaṅguliyo ekappamāṇā honti, tāsaṃ ekappamāṇatāya yavalakkhaṇaṃ aññamaññaṃ paṭivijjhitvā	135	
PA_atk-s01_02a:135_3	tiṭṭhati. Athassa hatthapādā kusalena vaḍḍhakinā yojitajālavātapānasadisā honti.	135	
PA_atk-s01_02a:135_4	Tena vuttaṃ – “jālahatthapādo”ti.	135	
PA_atk-s01_02a:136_0	Uddhaṃ patiṭṭhitagopphakattā ussaṅkhā pādā assāti ussaṅkhapādo. Aññesañhi piṭṭhipāde	136	
PA_atk-s01_02a:136_1	gopphakā honti, tena tesaṃ pādā āṇibaddhā viya baddhā honti, na yathāsukhaṃ parivaṭṭanti,	136	
PA_atk-s01_02a:136_2	gacchantānaṃ pādatalānipi na dissanti. Mahāpurisassa pana āruhitvā upari gopphakā	136	
PA_atk-s01_02a:136_3	patiṭṭhahanti, tenassa nābhito paṭṭhāya uparimakāyo nāvāya ṭhapitasuvaṇṇapaṭimā viya	136	
PA_atk-s01_02a:136_4	niccalo hoti, adhokāyova iñjati, sukhena pādā parivaṭṭanti, puratopi pacchatopi ubhayapassesupi	136	
PA_atk-s01_02a:136_5	ṭhatvā passantānaṃ pādatalāni paññāyanti, na hatthīnaṃ viya pacchatoyeva.	136	
PA_atk-s01_02a:137_0	Eṇijaṅghoti eṇimigasadisajaṅgho maṃsussadena paripuṇṇajaṅgho, na ekato baddhapiṇḍikamaṃso,	137	
PA_atk-s01_02a:137_1	samantato samasaṇṭhitena maṃsena parikkhittāhi suvaṭṭitāhi sāligabbhayavagabbhasadisāhi	137	
PA_atk-s01_02a:137_2	jaṅghāhi samannāgatoti attho.	137	
PA_atk-s01_02a:138_0	Anonamantoti anamanto, etenassa akhujjaavāmanabhāvo dīpito. Avasesajanā hi khujjā	138	
PA_atk-s01_02a:138_1	vā honti vāmanā vā. Khujjānaṃ uparimakāyo aparipuṇṇo hoti, vāmanānaṃ heṭṭhimakāyo.	138	
PA_atk-s01_02a:138_2	Te aparipuṇṇakāyattā na sakkonti anonamantā jaṇṇukāni parimajjituṃ. Mahāpuriso pana	138	
PA_atk-s01_02a:138_3	paripuṇṇaubhayakāyattā sakkoti.	138	
PA_atk-s01_02a:139_0	Kosohitavatthaguyhoti usabhavāraṇādīnaṃ viya suvaṇṇapadumakaṇṇikasadisehi kosehi	139	
PA_atk-s01_02a:139_1	ohitaṃ paṭicchannaṃ vatthaguyhaṃ assāti kosohitavatthaguyho. Vatthaguyhanti vatthena	139	
PA_atk-s01_02a:139_2	guhitabbaṃ aṅgajātaṃ vuccati.	139	
PA_atk-s01_02a:140_0	Suvaṇṇavaṇṇoti jātihiṅgulakena majjitvā dīpidāṭhāya ghaṃsitvā gerukaparikammaṃ katvā	140	
PA_atk-s01_02a:140_1	ṭhapitaghanasuvaṇṇarūpasadisoti attho. Etenassa ghanasiniddhasaṇhasarīrataṃ dassetvā	140	
PA_atk-s01_02a:140_2	chavivaṇṇadassanatthaṃ kañcanasannibhattacoti vuttaṃ. Purimassa vā vevacanametaṃ.	140	
PA_atk-s01_02a:141_0	Rajojallanti rajo vā malaṃ vā. Na upalimpatīti na laggati padumapalāsato udakabindu	141	
PA_atk-s01_02a:141_1	viya vivaṭṭati. Hatthadhovanādīni pana utuggahaṇatthāya ceva dāyakānaṃ puññaphalatthāya	141	
PA_atk-s01_02a:141_2	ca buddhā karonti, vattasīsenāpi ca karontiyeva. Senāsanaṃ pavisantena hi bhikkhunā	141	
PA_atk-s01_02a:141_3	pāde dhovitvā pavisitabbanti vuttametaṃ.	141	
PA_atk-s01_02a:142	Uddhaggalomoti āvaṭṭapariyosāne uddhaggāni hutvā mukhasobhaṃ ullokayamānāni viya ṭhitāni lomāni assāti uddhaggalomo.	14	
PA_atk-s01_02a:143_0	Brahmujugattoti brahmā viya ujugatto, ujumeva uggatadīghasarīro bhavissati. Yebhuyyena	143	
PA_atk-s01_02a:143_1	hi sattā khandhe kaṭiyaṃ jāṇūsūti tīsu ṭhānesu namanti, te kaṭiyaṃ namantā pacchato	143	
PA_atk-s01_02a:143_2	namanti, itaresu dvīsu ṭhānesu purato. Dīghasarīrā pana eke passavaṅkā honti, eke	143	
PA_atk-s01_02a:143_3	mukhaṃ unnametvā nakkhattāni gaṇayantā viya caranti, eke appamaṃsalohitā sūlasadisā	143	
PA_atk-s01_02a:143_4	honti, eke purato pabbhārā honti, pavedhamānā gacchanti. Ayaṃ pana ujumeva uggantvā	143	
PA_atk-s01_02a:143_5	dīghappamāṇo devanagare ussitasuvaṇṇatoraṇaṃ viya bhavissatīti dīpenti. Yathā cetaṃ,	143	
PA_atk-s01_02a:143_6	evaṃ yaṃ yaṃ jātamattassa sabbaso aparipuṇṇaṃ mahāpurisalakkhaṇaṃ hoti, taṃ taṃ āyatiṃ	143	
PA_atk-s01_02a:143_7	tathābhāvitaṃ sandhāya vuttanti veditabbaṃ.	143	
PA_atk-s01_02a:144_0	Sattussadoti dve hatthapiṭṭhiyo dve pādapiṭṭhiyo dve aṃsakūṭāni khandhoti imesu sattasu	144	
PA_atk-s01_02a:144_1	ṭhānesu paripuṇṇo maṃsussado assāti sattussado. Aññesaṃ pana hatthapādapiṭṭhādīsu	144	
PA_atk-s01_02a:144_2	sirājālaṃ paññāyati, aṃsakūṭakkhandhesu aṭṭhikoṭiyo. Te manussā petā viya khāyanti,	144	
PA_atk-s01_02a:144_3	na tathā mahāpuriso, mahāpuriso pana sattasu ṭhānesu paripuṇṇamaṃsussadattā nigūḷhasirājālehi	144	
PA_atk-s01_02a:144_4	hatthapiṭṭhādīhi vaṭṭetvā suṭṭhapitasuvaṇṇāḷiṅgasadisena khandhena silārūpakaṃ viya	144	
PA_atk-s01_02a:144_5	khāyati, cittakammarūpakaṃ viya ca khāyati.	144	
PA_atk-s01_02a:145_0	Sīhassa pubbaddhaṃ viya kāyo assāti sīhapubbaddhakāyo. Sīhassa hi puratthimakāyova	145	
PA_atk-s01_02a:145_1	paripuṇṇo hoti, pacchimakāyo aparipuṇṇo. Mahāpurisassa pana sīhassa pubbaddhakāyo	145	
PA_atk-s01_02a:145_2	viya sabbo kāyo paripuṇṇo. Sopi sīhasseva tattha tattha vinatunnatādivasena dussaṇṭhitavisaṇṭhito	145	
PA_atk-s01_02a:145_3	na hoti, dīghayuttaṭṭhāne pana dīgho, rassathūlakisaputhulaanuvaṭṭitayuttaṭṭhānesu	145	
PA_atk-s01_02a:145_4	tathāvidhova hoti. Vuttañhetaṃ bhagavatā –	145	
PA_atk-s01_02a:146_0	“Manāpiyeva kho, bhikkhave, kammavipāke paccupaṭṭhite yehi aṅgehi dīghehi sobhati,	146	
PA_atk-s01_02a:146_1	tāni aṅgāni dīghāni saṇṭhanti. Yehi aṅgehi rassehi sobhati, tāni aṅgāni rassāni saṇṭhanti.	146	
PA_atk-s01_02a:146_2	Yehi aṅgehi thūlehi sobhati, tāni aṅgāni thūlāni saṇṭhanti. Yehi aṅgehi kisehi sobhati,	146	
PA_atk-s01_02a:146_3	tāni aṅgāni kisāni saṇṭhanti. Yehi aṅgehi puthulehi sobhati, tāni aṅgāni puthulāni	146	
PA_atk-s01_02a:146_4	saṇṭhanti. Yehi aṅgehi vaṭṭehi sobhati, tāni aṅgāni vaṭṭāni saṇṭhantī”ti.	146	
PA_atk-s01_02a:147	Iti nānācittena puññacittena cittito dasahi pāramīhi sajjito mahāpurisassa attabhāvo, loke sabbasippino vā sabbaiddhimanto vā patirūpakampi kātuṃ na sakkonti.	14	
PA_atk-s01_02a:148_0	Citantaraṃsoti antaraṃsaṃ vuccati dvinnaṃ koṭṭānaṃ antaraṃ, taṃ citaṃ paripuṇṇaṃ	148	
PA_atk-s01_02a:148_1	antaraṃsaṃ assāti citantaraṃso. Aññesañhi taṃ ṭhānaṃ ninnaṃ hoti, dve piṭṭhikoṭṭā	148	
PA_atk-s01_02a:148_2	pāṭiyekkā paññāyanti. Mahāpurisassa pana kaṭito paṭṭhāya maṃsapaṭalaṃ yāva khandhā	148	
PA_atk-s01_02a:148_3	uggamma samussitasuvaṇṇaphalakaṃ viya piṭṭhiṃ chādetvā patiṭṭhitaṃ.	148	
PA_atk-s01_02a:149_0	Nigrodhaparimaṇḍaloti nigrodho viya parimaṇḍalo. Yathā paññāsahatthatāya vā satahatthatāya	149	
PA_atk-s01_02a:149_1	vā samakkhandhasākho nigrodho dīghatopi vitthāratopi ekappamāṇova hoti, evaṃ kāyatopi	149	
PA_atk-s01_02a:149_2	byāmatopi ekappamāṇo. Yathā aññesaṃ kāyo dīgho vā hoti byāmo vā, na evaṃ visamappamāṇoti	149	
PA_atk-s01_02a:149_3	attho. Teneva yāvatakvassa kāyotiādi vuttaṃ. Tattha yāvatako assāti yāvatakvassa.	149	
PA_atk-s01_02a:150_0	Samavaṭṭakkhandhoti samavaṭṭitakkhandho. Yathā eke koñcā viya ca bakā viya ca varāhā	150	
PA_atk-s01_02a:150_1	viya ca dīghagalā vaṅkagalā puthulagalā ca honti, kathanakāle sirājālaṃ paññāyati,	150	
PA_atk-s01_02a:150_2	mando saro nikkhamati, na evaṃ mahāpurisassa. Mahāpurisassa pana suvaṭṭitasuvaṇṇāḷiṅgasadiso	150	
PA_atk-s01_02a:150_3	khandho hoti, kathanakāle sirājālaṃ na paññāyati, meghassa viya gajjito saro mahā hoti.	150	
PA_atk-s01_02a:151_0	Rasaggasaggīti ettha rasaṃ gasanti harantīti rasaggasā. Rasaharaṇīnametaṃ adhivacanaṃ,	151	
PA_atk-s01_02a:151_1	tā aggā assāti rasaggasaggī. Mahāpurisassa kira sattarasaharaṇīsahassāni uddhaggāni	151	
PA_atk-s01_02a:151_2	hutvā gīvāyameva paṭimukkāni. Tilaphalamattopi āhāro jivhagge ṭhapito sabbakāyaṃ	151	
PA_atk-s01_02a:151_3	anupharati. Teneva mahāpadhānaṃ padahantassa ekataṇḍulādīhipi kaḷāyayūsapasatamattenāpi	151	
PA_atk-s01_02a:151_4	kāyassa yāpanaṃ ahosi. Aññesaṃ pana tathā abhāvā na sakalaṃ kāyaṃ ojā pharati. Tena	151	
PA_atk-s01_02a:151_5	te bahvābādhā honti.	151	
PA_atk-s01_02a:152_0	Sīhasseva hanu assāti sīhahanu. Tattha sīhassa heṭṭhimahanumeva paripuṇṇaṃ hoti,	152	
PA_atk-s01_02a:152_1	na uparimaṃ. Mahāpurisassa pana sīhassa heṭṭhimaṃ viya dvepi paripuṇṇāni dvādasiyā	152	
PA_atk-s01_02a:152_2	pakkhassa candasadisāni honti. Atha nemittakā hanukapariyantaṃ olokentāva imesu hanukesu	152	
PA_atk-s01_02a:152_3	heṭṭhime vīsati uparime vīsatīti cattālīsadantā samā aviraḷā patiṭṭhahissantīti sallakkhetvā	152	
PA_atk-s01_02a:152_4	ayañhi deva, kumāro cattālīsadanto hotītiādimāhaṃsu. Tatrāyamattho, aññesañhi paripuṇṇadantānampi	152	
PA_atk-s01_02a:152_5	dvattiṃsa dantā honti. Imassa pana cattālīsaṃ bhavissanti. Aññesañca keci dantā uccā,	152	
PA_atk-s01_02a:152_6	keci nīcāti visamā honti, imassa pana ayapaṭṭakena chinnasaṅkhapaṭalaṃ viya samā	152	
PA_atk-s01_02a:152_7	bhavissanti. Aññesaṃ kumbhilānaṃ viya dantā viraḷā honti, macchamaṃsāni khādantānaṃ	152	
PA_atk-s01_02a:152_8	dantantaraṃ pūrenti. Imassa pana kanakaphalakāyaṃ samussitavajirapanti viya aviraḷā	152	
PA_atk-s01_02a:152_9	tūlikāya dassitaparicchedā viya dantā bhavissanti. Aññesañca pūtidantā uṭṭhahanti.	152	
PA_atk-s01_02a:152_10	Tena kāci dāṭhā kāḷāpi vivaṇṇāpi honti. Ayaṃ pana suṭṭhu sukkadāṭho osadhitārakampi	1521	
PA_atk-s01_02a:152_11	atikkamma virocamānāya pabhāya samannāgatadāṭho bhavissati.	1521	
PA_atk-s01_02a:153_0	Pahūtajivhoti puthulajivho. Aññesaṃ jivhā thūlāpi honti kisāpi rassāpi thaddhāpi	153	
PA_atk-s01_02a:153_1	visamāpi, mahāpurisassa pana jivhā mudu dīghā puthulā vaṇṇasampannā hoti. So hi etaṃ	153	
PA_atk-s01_02a:153_2	lakkhaṇaṃ pariyesituṃ āgatānaṃ kaṅkhāvinodanatthaṃ mudukattā taṃ jivhaṃ kathinasūciṃ	153	
PA_atk-s01_02a:153_3	viya vaṭṭetvā ubho nāsikasotāni parāmasati, dīghattā ubho kaṇṇasotāni parāmasati,	153	
PA_atk-s01_02a:153_4	puthulattā kesantapariyosānaṃ kevalampi nalāṭaṃ paṭicchādeti. Evamassa mududīghaputhulabhāvaṃ	153	
PA_atk-s01_02a:153_5	pakāsento tesaṃ kaṅkhaṃ vinodeti. Evaṃ tilakkhaṇasampannaṃ jivhaṃ sandhāya “pahūtajivho”ti vuttaṃ.	153	
PA_atk-s01_02a:154_0	Brahmassaroti aññe chinnassarāpi bhinnassarāpi kākassarāpi honti, ayaṃ pana mahābrahmuno	154	
PA_atk-s01_02a:154_1	sarasadisena sarena samannāgato bhavissati, mahābrahmuno hi pittasemhehi apalibuddhattā	154	
PA_atk-s01_02a:154_2	saro visado hoti. Mahāpurisenāpi katakammaṃ tassa vatthuṃ sodheti. Vatthuno suddhattā	154	
PA_atk-s01_02a:154_3	nābhito paṭṭhāya samuṭṭhahanto saro visado aṭṭhaṅgasamannāgatova samuṭṭhāti. Karavīko	154	
PA_atk-s01_02a:154_4	viya bhaṇatīti karavīkabhāṇī, mattakaravīkarutamañjughosoti attho.	154	
PA_atk-s01_02a:155_0	Abhinīlanettoti na sakalanīlanetto, nīlayuttaṭṭhāne panassa umāpupphasadisena ativisuddhena	155	
PA_atk-s01_02a:155_1	nīlavaṇṇena samannāgatāni nettāni honti, pītayuttaṭṭhāne kaṇikārapupphasadisena pītavaṇṇena,	155	
PA_atk-s01_02a:155_2	lohitayuttaṭṭhāne bandhujīvakapupphasadisena lohitavaṇṇena, setayuttaṭṭhāne osadhitārakasadisena	155	
PA_atk-s01_02a:155_3	setavaṇṇena, kāḷayuttaṭṭhāne addāriṭṭhakasadisena kāḷavaṇṇena samannāgatāni. Suvaṇṇavimāne	155	
PA_atk-s01_02a:155_4	ugghāṭitamaṇisīhapañjarasadisāni khāyanti.	155	
PA_atk-s01_02a:156_0	Gopakhumoti ettha pakhumanti sakalacakkhubhaṇḍaṃ adhippetaṃ, taṃ kāḷavacchakassa	156	
PA_atk-s01_02a:156_1	bahaladhātukaṃ hoti, rattavacchakassa vippasannaṃ, taṃmuhuttajātataruṇarattavacchakasadisacakkhubhaṇḍoti	156	
PA_atk-s01_02a:156_2	attho. Aññesañhi cakkhubhaṇḍā aparipuṇṇā honti, hatthimūsikādīnaṃ akkhisadisehi viniggatehipi	156	
PA_atk-s01_02a:156_3	gambhīrehipi akkhīhi samannāgatā honti. Mahāpurisassa pana dhovitvā majjitvā ṭhapitamaṇiguḷikā	156	
PA_atk-s01_02a:156_4	viya mudusiniddhanīlasukhumapakhumācitāni akkhīni.	156	
PA_atk-s01_02a:157_0	Uṇṇāti uṇṇalomaṃ. Bhamukantareti dvinnaṃ bhamukānaṃ vemajjhe nāsikamatthakeyeva jātā,	157	
PA_atk-s01_02a:157_1	uggantvā pana nalāṭavemajjhe jātā. Odātāti parisuddhā, osadhitārakasamānavaṇṇā. Mudūti	157	
PA_atk-s01_02a:157_2	sappimaṇḍe osāretvā ṭhapitasatavāravihatakappāsapaṭalasadisā. Tūlasannibhāti simbalitūlalatātūlasamānā,	157	
PA_atk-s01_02a:157_3	ayamassa odātatāya upamā. Sā panesā koṭiyaṃ gahetvā ākaḍḍhiyamānā upaḍḍhabāhuppamāṇā	157	
PA_atk-s01_02a:157_4	hoti, vissaṭṭhā dakkhiṇāvaṭṭavasena āvaṭṭitvā uddhaggā hutvā santiṭṭhati. Suvaṇṇaphalakamajjhe	157	
PA_atk-s01_02a:157_5	ṭhapitarajatapubbuḷakaṃ viya, suvaṇṇaghaṭato nikkhamamānā khīradhārā viya, aruṇappabhārañjite	157	
PA_atk-s01_02a:157_6	gaganappadese osadhitārakā viya ca atimanoharāya siriyā virocati.	157	
PA_atk-s01_02a:158_0	Uṇhīsasīsoti idaṃ paripuṇṇanalāṭatañca paripuṇṇasīsataṃ cāti dve atthavase paṭicca	158	
PA_atk-s01_02a:158_1	vuttaṃ. Mahāpurisassa hi dakkhiṇakaṇṇacūḷikato paṭṭhāya maṃsapaṭalaṃ uṭṭhahitvā sakalanalāṭaṃ	158	
PA_atk-s01_02a:158_2	chādayamānaṃ pūrayamānaṃ gantvā vāmakaṇṇacūḷikāyaṃ patiṭṭhitaṃ, taṃ rañño bandhauṇhīsapaṭṭo	158	
PA_atk-s01_02a:158_3	viya virocati. Mahāpurisassa kira imaṃ lakkhaṇaṃ disvā rājūnaṃ uṇhīsapaṭṭaṃ akaṃsu.	158	
PA_atk-s01_02a:158_4	Ayaṃ tāva eko attho. Aññe pana janā aparipuṇṇasīsā honti, keci kapisīsā, keci phalasīsā,	158	
PA_atk-s01_02a:158_5	keci aṭṭhisīsā, keci hatthisīsā, keci tumbasīsā, keci pabbhārasīsā. Mahāpurisassa	158	
PA_atk-s01_02a:158_6	pana āraggena vaṭṭetvā ṭhapitaṃ viya suparipuṇṇaṃ udakapubbuḷasadisaṃ sīsaṃ hoti.	158	
PA_atk-s01_02a:158_7	Tattha purimanaye uṇhīsaveṭhitasīso viyāti uṇhīsasīso. Dutiyanaye uṇhīsaṃ viya sabbattha	158	
PA_atk-s01_02a:158_8	parimaṇḍalasīsoti uṇhīsasīso.	158	
PA_atk-s01_02a:159	Vipassīsamaññāvaṇṇanā	15	
PA_atk-s01_02a:160_0	37. Sabbakāmehīti idaṃ lakkhaṇāni pariggaṇhāpetvā pacchā kataṃ viya vuttaṃ, na panevaṃ	160	
PA_atk-s01_02a:160_1	daṭṭhabbaṃ. Paṭhamañhi te nemittake santappetvā pacchā lakkhaṇapariggaṇhanaṃ katanti	160	
PA_atk-s01_02a:160_2	veditabbaṃ. Tassa vitthāro gabbhokkantiyaṃ vuttoyeva. Pāyentīti thaññaṃ pāyenti.	160	
PA_atk-s01_02a:160_3	Tassa kira niddosena madhurena khīrena samannāgatā saṭṭhi dhātiyo upaṭṭhāpesi, tathā	160	
PA_atk-s01_02a:160_4	sesāpi tesu tesu kammesu kusalā saṭṭhisaṭṭhiyeva. Tāsaṃ pesanakārake saṭṭhi purise,	160	
PA_atk-s01_02a:160_5	tassa tassa katākatabhāvaṃ sallakkhaṇe saṭṭhi amacce upaṭṭhāpesi. Evaṃ cattāri saṭṭhiyo	160	
PA_atk-s01_02a:160_6	itthīnaṃ, dve saṭṭhiyo purisānanti cha saṭṭhiyo upaṭṭhakānaṃyeva ahesuṃ. Setacchattanti	160	
PA_atk-s01_02a:160_7	dibbasetacchattaṃ. Kuladattiyaṃ pana sirigabbheyeva tiṭṭhati. Mā naṃ sītaṃ vātiādīsu	160	
PA_atk-s01_02a:160_8	mā abhibhavīti attho veditabbo. Svāssudanti so assudaṃ. Aṅkeneva aṅkanti aññassa	160	
PA_atk-s01_02a:160_9	bāhunāva aññassa bāhuṃ. Aññassa ca aṃsakūṭeneva aññassa aṃsakūṭaṃ. Parihariyatīti	160	
PA_atk-s01_02a:160_10	nīyati, sampāpiyatīti attho.	1601	
PA_atk-s01_02a:161_0	38. Mañjussaroti akharassaro. Vaggussaroti chekanipuṇassaro. Madhurassaroti sātassaro.	161	
PA_atk-s01_02a:161_1	Pemaniyassaroti pemajanakassaro. Tatridaṃ karavīkānaṃ madhurassaratāya – karavīkasakuṇe	161	
PA_atk-s01_02a:161_2	kira madhurarasaṃ ambapakkaṃ mukhatuṇḍakena paharitvā paggharitarasaṃ pivitvā pakkhena	161	
PA_atk-s01_02a:161_3	tālaṃ datvā vikūjamāne catuppadā mattā viya laḷituṃ ārabhanti. Gocarapasutāpi catuppadā	161	
PA_atk-s01_02a:161_4	mukhagatāni tiṇāni chaḍḍetvā taṃ saddaṃ suṇanti. Vāḷamigā khuddakamige anubandhamānā	161	
PA_atk-s01_02a:161_5	ukkhittaṃ pādaṃ anikkhipitvāva tiṭṭhanti. Anubaddhamigā ca maraṇabhayaṃ jahitvā tiṭṭhanti.	161	
PA_atk-s01_02a:161_6	Ākāse pakkhandā pakkhinopi pakkhe pasāretvā taṃ saddaṃ suṇamānāva tiṭṭhanti. Udake	161	
PA_atk-s01_02a:161_7	macchāpi kaṇṇapaṭalaṃ papphoṭetvā taṃ saddaṃ suṇamānāva tiṭṭhanti. Evaṃ madhurassarā karavīkā.	161	
PA_atk-s01_02a:162_0	Asandhimittāpi dhammāsokassa devī – “atthi nu kho, bhante, buddhassarena sadiso kassaci	162	
PA_atk-s01_02a:162_1	saro”ti saṅghaṃ pucchi. Atthi karavīkasakuṇassāti. Kuhiṃ, bhante, te sakuṇāti? Himavanteti.	162	
PA_atk-s01_02a:162_2	Sā rājānaṃ āha – “deva, ahaṃ karavīkasakuṇaṃ passitukāmāmhī”ti. Rājā – “imasmiṃ pañjare	162	
PA_atk-s01_02a:162_3	nisīditvā karavīko āgacchatū”ti suvaṇṇapañjaraṃ vissajjesi. Pañjaro gantvā ekassa	162	
PA_atk-s01_02a:162_4	karavīkassa purato aṭṭhāsi. So – “rājāṇāya āgato pañjaro, na sakkā na gantu”nti tattha	162	
PA_atk-s01_02a:162_5	nisīdi. Pañjaro āgantvā rañño purato aṭṭhāsi. Na karavīkasaddaṃ kārāpetuṃ sakkonti.	162	
PA_atk-s01_02a:162_6	Atha rājā – “kathaṃ, bhaṇe, ime saddaṃ na karontī”ti āha. Ñātake adisvā devāti. Atha	162	
PA_atk-s01_02a:162_7	naṃ rājā ādāsehi parikkhipāpesi. So attano chāyaṃ disvā – “ñātakā me āgatā”ti maññamāno	162	
PA_atk-s01_02a:162_8	pakkhena tālaṃ datvā madhurassarena maṇivaṃsaṃ dhamamāno viya viravi. Sakalanagare	162	
PA_atk-s01_02a:162_9	manussā mattā viya laḷiṃsu. Asandhimittā cintesi – “imassa tāva tiracchānagatassa	162	
PA_atk-s01_02a:162_10	evaṃ madhuro saddo, kīdiso nu kho sabbaññutaññāṇasiripattassa bhagavato saddo ahosī”ti	1621	
PA_atk-s01_02a:162_11	pītiṃ uppādetvā taṃ pītiṃ avijahitvā sattahi jaṅghasatehi saddhiṃ sotāpattiphale	1621	
PA_atk-s01_02a:162_12	patiṭṭhāsi. Evaṃ madhuro kira karavīkasaddoti. Tato pana satabhāgena sahassabhāgena	1621	
PA_atk-s01_02a:162_13	ca madhurataro vipassissa kumārassa saddo ahosīti veditabbo.	1621	
PA_atk-s01_02a:163_0	39. Kammavipākajanti na bhāvanāmayaṃ, kammavipākavasena pana devatānaṃ cakkhusadisameva	163	
PA_atk-s01_02a:163_1	maṃsacakkhu ahosi, yena nimittaṃ katvā tilavāhe pakkhittaṃ ekatilampi ayaṃ soti uddharitvā dātuṃ sakkoti.	163	
PA_atk-s01_02a:164_0	40. Vipassīti ettha ayaṃ vacanattho, antarantarā nimīlajanitandhakāravirahena visuddhaṃ	164	
PA_atk-s01_02a:164_1	passati, vivaṭehi ca akkhīhi passatīti vipassī; dutiyavāre viceyya viceyya passatīti	164	
PA_atk-s01_02a:164_2	vipassī; vicinitvā vicinitvā passatīti attho.	164	
PA_atk-s01_02a:165_0	Atthe panāyatīti atthe jānāti passati, nayati vā pavattetīti attho. Ekadivasaṃ kira	165	
PA_atk-s01_02a:165_1	vinicchayaṭṭhāne nisīditvā atthe anusāsantassa rañño alaṅkatapaṭiyattaṃ mahāpurisaṃ	165	
PA_atk-s01_02a:165_2	ānetvā hatthe ṭhapayiṃsu. Tassa taṃ aṅkekatvā upalāḷayamānasseva amaccā sāmikaṃ assāmikaṃ	165	
PA_atk-s01_02a:165_3	akaṃsu. Bodhisatto anattamanasaddaṃ nicchāresi. Rājā – “kimetaṃ, upadhārethā”ti āha.	165	
PA_atk-s01_02a:165_4	Upadhāriyamānā aññaṃ adisvā – “aḍḍassa dubbinicchitattā evaṃ kataṃ bhavissatī”ti	165	
PA_atk-s01_02a:165_5	puna sāmikaṃyeva sāmikaṃ katvā “ñatvā nu kho kumāro evaṃ karotī”ti vīmaṃsantā puna	165	
PA_atk-s01_02a:165_6	sāmikaṃ assāmikaṃ akaṃsu. Punapi bodhisatto tatheva saddaṃ nicchāresi. Atha rājā	165	
PA_atk-s01_02a:165_7	– “jānāti mahāpuriso”ti tato paṭṭhāya appamatto ahosi. Idaṃ sandhāya vuttaṃ – “viceyya	165	
PA_atk-s01_02a:165_8	viceyya kumāro atthe panāyatī”ti.	165	
PA_atk-s01_02a:166_0	42. Vassikantiādīsu yattha sukhaṃ hoti vassakāle vasituṃ, ayaṃ vassiko. Itaresupi	166	
PA_atk-s01_02a:166_1	eseva nayo. Ayaṃ panettha vacanattho vassāvāso vassaṃ, vassaṃ arahatīti vassiko.	166	
PA_atk-s01_02a:166_2	Itaresupi eseva nayo.	166	
PA_atk-s01_02a:167_0	Tattha vassiko pāsādo nātiucco hoti, nātinīco, dvāravātapānānipissa nātibahūni nātitanūni,	167	
PA_atk-s01_02a:167_1	bhūmattharaṇapaccattharaṇakhajjabhojjānipettha missakāneva vaṭṭanti. Hemantike thambhāpi	167	
PA_atk-s01_02a:167_2	bhittiyopi nīcā honti, dvāravātapānāni tanukāni sukhumacchiddāni, uṇhappavesanatthāya	167	
PA_atk-s01_02a:167_3	bhittiniyūhāni nīhariyanti. Bhūmattharaṇapaccattharaṇanivāsanapārupanāni panettha	167	
PA_atk-s01_02a:167_4	uṇhaviriyāni kambalādīni vaṭṭanti. Khajjabhojjaṃ siniddhaṃ kaṭukasannissitaṃ nirudakasannissitañca.	167	
PA_atk-s01_02a:167_5	Gimhike thambhāpi bhittiyopi uccā honti, dvāravātapānāni panettha bahūni vipulajātāni	167	
PA_atk-s01_02a:167_6	honti, bhūmattharaṇādīni dukūlamayāni vaṭṭanti. Khajjabhojjāni madhurasasannissitabharitāni.	167	
PA_atk-s01_02a:167_7	Vātapānasamīpesu cettha nava cāṭiyo ṭhapetvā udakassa pūretvā nīluppalādīhi sañchādenti.	167	
PA_atk-s01_02a:167_8	Tesu tesu padesesu udakayantāni karonti, yehi deve vassante viya udakadhārā nikkhamanti.	167	
PA_atk-s01_02a:168_0	Nippurisehīti purisavirahitehi. Na kevalañcettha tūriyāneva nippurisāni, sabbaṭṭhānānipi	168	
PA_atk-s01_02a:168_1	nippurisāneva, dovārikāpi itthiyova, nahāpanādiparikammakarāpi itthiyova. Rājā kira	168	
PA_atk-s01_02a:168_2	– “tathārūpaṃ issariyasukhasampattiṃ anubhavamānassa purisaṃ disvā purisāsaṅkā uppajjati,	168	
PA_atk-s01_02a:168_3	sā me puttassa mā ahosī”ti sabbakiccesu itthiyova ṭhapesīti.	168	
PA_atk-s01_02a:169	Paṭhamabhāṇavāravaṇṇanā niṭṭhitā.	16	
PA_atk-s01_02a:170	Jiṇṇapurisavaṇṇanā	17	
PA_atk-s01_02a:171_0	43. Dutiyabhāṇavāre gopānasivaṅkanti gopānasī viya vaṅkaṃ. Bhogganti khandhe, kaṭiyaṃ,	171	
PA_atk-s01_02a:171_1	jāṇūsūti tīsu ṭhānesu bhoggavaṅkaṃ. Daṇḍaparāyananti daṇḍagatikaṃ daṇḍapaṭisaraṇaṃ.	171	
PA_atk-s01_02a:171_2	Āturanti jarāturaṃ. Gatayobbananti atikkantayobbanaṃ pacchimavaye ṭhitaṃ. Disvāti	171	
PA_atk-s01_02a:171_3	aḍḍhayojanappamāṇena balakāyena parivuto susaṃvihitārakkhopi gacchanto yadā ratho	171	
PA_atk-s01_02a:171_4	purato hoti, pacchā balakāyo, tādise okāse suddhāvāsakhīṇāsavabrahmehi attano ānubhāvena	171	
PA_atk-s01_02a:171_5	rathassa puratova dassitaṃ, taṃ purisaṃ passitvā. Suddhāvāsā kira – “mahāpuriso paṅke	171	
PA_atk-s01_02a:171_6	gajo viya pañcasu kāmaguṇesu laggo, satimassa uppādessāmā”ti taṃ dassesuṃ. Evaṃ dassitañca	171	
PA_atk-s01_02a:171_7	taṃ bodhisatto ceva passati sārathi ca. Brahmāno hi bodhisattassa appamādatthaṃ sārathissa	171	
PA_atk-s01_02a:171_8	ca kathāsallāpatthaṃ taṃ dassesuṃ. Kiṃ panesoti “eso jiṇṇoti kiṃ vuttaṃ hoti, nāhaṃ,	171	
PA_atk-s01_02a:171_9	bho ito pubbe evarūpaṃ addasa”nti pucchi.	171	
PA_atk-s01_02a:172_0	Tena hīti yadi mayhampi evarūpehi kesehi evarūpena ca kāyena bhavitabbaṃ, tena hi	172	
PA_atk-s01_02a:172_1	samma sārathi. Alaṃ dānajja uyyānabhūmiyāti – “ajja uyyānabhūmiṃ passissāmā”ti gacchāma,	172	
PA_atk-s01_02a:172_2	alaṃ tāya uyyānabhūmiyāti saṃviggahadayo saṃvegānurūpamāha. Antepuraṃ gatoti itthijanaṃ	172	
PA_atk-s01_02a:172_3	vissajjetvā sirigabbhe ekakova nisinno. Yatra hi nāmāti yāya jātiyā sati jarā paññāyati,	172	
PA_atk-s01_02a:172_4	sā jāti dhiratthu dhikkatā atthu, jigucchāmetaṃ jātinti, jātiyā mūlaṃ khaṇanto nisīdi,	172	
PA_atk-s01_02a:172_5	paṭhamena sallena hadaye viddho viya.	172	
PA_atk-s01_02a:173_0	45. Sārathiṃ āmantāpetvāti rājā kira nemittakehi kathitakālato paṭṭhāya ohitasoto	173	
PA_atk-s01_02a:173_1	vicarati, so “kumāro uyyānaṃ gacchanto antarāmagge nivatto”ti sutvā sārathiṃ āmantāpesi.	173	
PA_atk-s01_02a:173_2	Mā heva khotiādīsu rajjaṃ kāretu, mā pabbajatu, brāhmaṇānaṃ vacanaṃ mā saccaṃ hotūti	173	
PA_atk-s01_02a:173_3	evaṃ cintesīti attho.	173	
PA_atk-s01_02a:174	Byādhipurisavaṇṇanā	17	
PA_atk-s01_02a:175_0	47. Addasa khoti pubbe vuttanayeneva suddhāvāsehi dassitaṃ addasa. Ābādhikanti iriyāpathabhañjanakena	175	
PA_atk-s01_02a:175_1	visabhāgabādhena ābādhikaṃ. Dukkhitanti rogadukkhena dukkhitaṃ. Bāḷhagilānanti adhimattagilānaṃ.	175	
PA_atk-s01_02a:175_2	Palipannanti nimuggaṃ. Jarā paññāyissati byādhi paññāyissatīti idhāpi yāya jātiyā	175	
PA_atk-s01_02a:175_3	sati idaṃ dvayaṃ paññāyati, dhikkatā sā jāti, ajātaṃ khemanti jātiyā mūlaṃ khaṇanto	175	
PA_atk-s01_02a:175_4	nisīdi, dutiyena sallena viddho viya.	175	
PA_atk-s01_02a:176	Kālaṅkatapurisavaṇṇanā	17	
PA_atk-s01_02a:177_0	50. Vilātanti sivikaṃ. Petanti ito paṭigataṃ. Kālaṅkatanti katakālaṃ, yattakaṃ tena	177	
PA_atk-s01_02a:177_1	kālaṃ jīvitabbaṃ, taṃ sabbaṃ katvā niṭṭhapetvā matanti attho. Imampissa purimanayeneva	177	
PA_atk-s01_02a:177_2	brahmāno dassesuṃ. Yatra hi nāmāti idhāpi yāya jātiyā sati idaṃ tayaṃ paññāyati,	177	
PA_atk-s01_02a:177_3	dhikkatā sā jāti, ajātaṃ khemanti jātiyā mūlaṃ khaṇanto nisīdi, tatiyena sallena viddho viya.	177	
PA_atk-s01_02a:178	Pabbajitavaṇṇanā	17	
PA_atk-s01_02a:179_0	52. Bhaṇḍunti muṇḍaṃ. Imampissa purimanayeneva brahmāno dassesuṃ. Sādhu dhammacariyātiādīsu	179	
PA_atk-s01_02a:179_1	ayaṃ deva dhammacaraṇabhāvo sādhūti cintetvā pabbajitoti evaṃ ekamekassa padassa	179	
PA_atk-s01_02a:179_2	yojanā veditabbā. Sabbāni cetāni dasakusalakammapathavevacanāneva. Avasāne pana avihiṃsāti	179	
PA_atk-s01_02a:179_3	karuṇāya pubbabhāgo. Anukampāti mettāya pubbabhāgo. Tenahīti uyyojanatthe nipāto.	179	
PA_atk-s01_02a:179_4	Pabbajitaṃ hissa disvā cittaṃ pabbajjāya ninnaṃ jātaṃ. Atha tena saddhiṃ kathetukāmo	179	
PA_atk-s01_02a:179_5	hutvā sārathiṃ uyyojento tena hītiādimāha.	179	
PA_atk-s01_02a:180	Bodhisattapabbajjāvaṇṇanā	18	
PA_atk-s01_02a:181_0	54. Atha kho, bhikkhaveti – “pabbajitassa sādhu dhammacariyā”tiādīni ca aññañca bahuṃ	181	
PA_atk-s01_02a:181_1	mahājanakāyena rakkhiyamānassa puttadārasambādhe ghare vasato ādīnavapaṭisaṃyuttañceva	181	
PA_atk-s01_02a:181_2	migabhūtena cetasā yathāsukhaṃ vane vasato pabbajitassa vivekānisaṃsapaṭisaṃyuttañca	181	
PA_atk-s01_02a:181_3	dhammiṃ kathaṃ sutvā pabbajitukāmo hutvā – atha kho, bhikkhave, vipassī kumāro sārathiṃ āmantesi.	181	
PA_atk-s01_02a:182_0	Imāni cattāri disvā pabbajitaṃ nāma sabbabodhisattānaṃ vaṃsova tantiyeva paveṇīyeva.	182	
PA_atk-s01_02a:182_1	Aññepi ca bodhisattā yathā ayaṃ vipassī kumāro, evaṃ cirassaṃ cirassaṃ passanti.	182	
PA_atk-s01_02a:182_2	Amhākaṃ pana bodhisatto cattāripi ekadivasaṃyeva disvā mahābhinikkhamanaṃ nikkhamitvā	182	
PA_atk-s01_02a:182_3	anomānadītīre pabbajito. Teneva rājagahaṃ patvā tattha raññā bimbisārena – “kimatthaṃ,	182	
PA_atk-s01_02a:182_4	paṇḍita, pabbajitosīti” puṭṭho āha –	182	
PA_atk-s01_02a:183	“Jiṇṇañca disvā dukhitañca byādhitaṃ,	18	
PA_atk-s01_02a:184	Matañca disvā gatamāyusaṅkhayaṃ;	18	
PA_atk-s01_02a:185	Kāsāyavatthaṃ pabbajitañca disvā,	18	
PA_atk-s01_02a:186	Tasmā ahaṃ pabbajitomhi rājā”ti.	18	
PA_atk-s01_02a:187	Mahājanakāyaanupabbajjāvaṇṇanā	18	
PA_atk-s01_02a:188_0	55. Sutvāna tesanti tesaṃ caturāsītiyā pāṇasahassānaṃ sutvā etadahosi. Orakoti ūnako	188	
PA_atk-s01_02a:188_1	lāmako. Anupabbajiṃsūti anupabbajitāni. Kasmā panettha yathā parato khaṇḍatissānaṃ	188	
PA_atk-s01_02a:188_2	anupabbajjāya – “bandhumatiyā rājadhāniyā nikkhamitvā”ti vuttaṃ, evaṃ na vuttanti?	188	
PA_atk-s01_02a:188_3	Nikkhamitvā sutattā. Ete kira sabbepi vipassissa kumārassa upaṭṭhākaparisāva, te	188	
PA_atk-s01_02a:188_4	pātova upaṭṭhānaṃ āgantvā kumāraṃ adisvā pātarāsatthāya gantvā bhuttapātarāsā āgamma	188	
PA_atk-s01_02a:188_5	“kuhiṃ kumāro”ti pucchitvā “uyyānabhūmiṃ gato”ti sutvā “tattheva naṃ dakkhissāmā”ti	188	
PA_atk-s01_02a:188_6	nikkhamantā nivattamānaṃ sārathiṃ disvā – “kumāro pabbajito”ti cassa vacanaṃ sutvā	188	
PA_atk-s01_02a:188_7	sutaṭṭhāneyeva sabbābharaṇāni omuñcitvā antarāpaṇato kāsāvapītāni vatthāni āharāpetvā	188	
PA_atk-s01_02a:188_8	kesamassuṃ ohāretvā pabbajiṃsu. Iti nagarato nikkhamitvā bahinagare sutattā ettha	188	
PA_atk-s01_02a:188_9	– “bandhumatiyā rājadhāniyā nikkhamitvā”ti na vuttaṃ.	188	
PA_atk-s01_02a:189	Cārikaṃ caratīti gatagataṭṭhāne mahāmaṇḍapaṃ katvā dānaṃ sajjetvā āgamma svātanāya nimantito janassa āyācitabhikkhameva paṭiggaṇhanto cattāro māse cārikaṃ cari.	18	
PA_atk-s01_02a:190_0	Ākiṇṇoti iminā gaṇena parivuto. Ayaṃ pana vitakko bodhisattassa kadā uppannoti? Sve	190	
PA_atk-s01_02a:190_1	visākhapuṇṇamā bhavissatīti cātuddasīdivase. Tadā kira so – “yatheva maṃ ime pubbe	190	
PA_atk-s01_02a:190_2	gihibhūtaṃ parivāretvā caranti, idānipi tatheva, kiṃ iminā gaṇenā”ti gaṇasaṅgaṇikāya	190	
PA_atk-s01_02a:190_3	ukkaṇṭhitvā “ajjeva gacchāmī”ti cintetvā puna “ajja avelā, sace idāni gamissāmi,	190	
PA_atk-s01_02a:190_4	sabbeva ime jānissanti, sveva gamissāmī”ti cintesi. Taṃ divasañca uruvelagāmasadise	190	
PA_atk-s01_02a:190_5	gāme gāmavāsino svātanāya nimantayiṃsu. Te caturāsītisahassānampi tesaṃ pabbajitānaṃ	190	
PA_atk-s01_02a:190_6	mahāpurisassa ca pāyāsameva paṭiyādayiṃsu. Atha mahāpuriso punadivase tasmiṃyeva	190	
PA_atk-s01_02a:190_7	gāme tehi pabbajitehi saddhiṃ bhattakiccaṃ katvā vasanaṭṭhānameva agamāsi. Tattha	190	
PA_atk-s01_02a:190_8	te pabbajitā mahāpurisassa vattaṃ dassetvā attano attano rattiṭṭhānadivāṭṭhānāni	190	
PA_atk-s01_02a:190_9	paviṭṭhā. Bodhisattopi paṇṇasālaṃ pavisitvā nisinno.	190	
PA_atk-s01_02a:191	“Ṭhite majjhanhike kāle, sannisīvesu pakkhisu;	19	
PA_atk-s01_02a:192	Saṇateva brahāraññaṃ, taṃ bhayaṃ paṭibhāti ma”nti. ;	19	
PA_atk-s01_02a:193_0	Evarūpe avivekārāmānaṃ bhayakāle sabbasattānaṃ sadarathakāleyeva – “ayaṃ kālo”ti	193	
PA_atk-s01_02a:193_1	nikkhamitvā paṇṇasālāya dvāraṃ pidahitvā bodhimaṇḍābhimukho pāyāsi. Aññadāpi ca tasmiṃ	193	
PA_atk-s01_02a:193_2	ṭhāne vicaranto bodhimaṇḍaṃ passati, nisīdituṃ panassa cittaṃ na namitapubbaṃ. Taṃ	193	
PA_atk-s01_02a:193_3	divasaṃ panassa ñāṇaṃ paripākagataṃ, tasmā alaṅkataṃ bodhimaṇḍaṃ disvā ārohanatthāya	193	
PA_atk-s01_02a:193_4	cittaṃ uppannaṃ. So dakkhiṇadisābhāgena upagamma padakkhiṇaṃ katvā puratthimadisābhāge	193	
PA_atk-s01_02a:193_5	cuddasahatthaṃ pallaṅkaṃ paññapetvā caturaṅgavīriyaṃ adhiṭṭhahitvā – “yāva buddho	193	
PA_atk-s01_02a:193_6	na homi, na tāva ito vuṭṭhahāmī”ti paṭiññaṃ katvā nisīdi. Idamassa vūpakāsaṃ sandhāya	193	
PA_atk-s01_02a:193_7	– “ekova gaṇamhā vūpakaṭṭho vihāsī”ti vuttaṃ.	193	
PA_atk-s01_02a:194_0	Aññeneva tānīti te kira sāyaṃ bodhisattassa upaṭṭhānaṃ āgantvā paṇṇasālaṃ parivāretvā	194	
PA_atk-s01_02a:194_1	nisinnā “ativikālo jāto, upadhārethā”ti vatvā paṇṇasālaṃ vivaritvā taṃ apassantāpi	194	
PA_atk-s01_02a:194_2	“kuhiṃ gato”ti nānubandhiṃsu, “gaṇavāse nibbinno eko viharitukāmo maññe mahāpuriso,	194	
PA_atk-s01_02a:194_3	buddhabhūtaṃyeva naṃ passissāmā”ti vatvā antojambudīpābhimukhā cārikaṃ pakkantā.	194	
PA_atk-s01_02a:195	Bodhisattaabhivesavaṇṇanā	19	
PA_atk-s01_02a:196_0	57. Vāsūpagatassāti bodhimaṇḍe ekarattivāsaṃ upagatassa. Rahogatassāti rahasi gatassa.	196	
PA_atk-s01_02a:196_1	Paṭisallīnassāti ekībhāvavasena nilīnassa. Kicchanti dukkhaṃ. Cavati ca upapajjati	196	
PA_atk-s01_02a:196_2	cāti idaṃ dvayaṃ pana aparāparaṃ cutipaṭisandhiṃ sandhāya vuttaṃ. Jarāmaraṇassāti	196	
PA_atk-s01_02a:196_3	ettha yasmā pabbajanto jiṇṇabyādhimatteyeva disvā pabbajito, tasmāssa jarāmaraṇameva	196	
PA_atk-s01_02a:196_4	upaṭṭhāti. Tenevāha – “jarāmaraṇassā”ti. Iti jarāmaraṇaṃ mūlaṃ katvā abhiniviṭṭhassa	196	
PA_atk-s01_02a:196_5	bhavaggato otarantassa viya – atha kho, bhikkhave, vipassissa bodhisattassa etadahosi.	196	
PA_atk-s01_02a:197_0	Yonisomanasikārāti upāyamanasikārā pathamanasikārā. Aniccādīni hi aniccāditova manasikaroto	197	
PA_atk-s01_02a:197_1	yonisomanasikāro nāma hoti. Ayañca – “kismiṃ nu kho satijātiādīni honti, kismiṃ asati	197	
PA_atk-s01_02a:197_2	na hontī”ti udayabbayānupassanāvasena pavattattā tesaṃ aññataro. Tasmāssa ito yonisomanasikārā	197	
PA_atk-s01_02a:197_3	iminā upāyamanasikārena ahu paññāya abhisamayo, bodhisattassa paññāya yasmiṃ sati	197	
PA_atk-s01_02a:197_4	jarāmaraṇaṃ hoti, tena jarāmaraṇakāraṇena saddhiṃ samāgamo ahosi. Kiṃ pana tanti?	197	
PA_atk-s01_02a:197_5	Jāti. Tenāha – “jātiyā kho sati jarāmaraṇaṃ hotī”ti. Yā cāyaṃ jarāmaraṇassa kāraṇapariggāhikā	197	
PA_atk-s01_02a:197_6	paññā, tāya saddhiṃ bodhisattassa samāgamo ahosīti ayamettha attho. Etenupāyena sabbapadāni veditabbāni.	197	
PA_atk-s01_02a:198_0	Nāmarūpe kho sati viññāṇanti ettha pana saṅkhāresu sati viññāṇanti ca, avijjāya sati	198	
PA_atk-s01_02a:198_1	saṅkhārāti ca vattabbaṃ bhaveyya, tadubhayampi na gahitaṃ. Kasmā? Avijjāsaṅkhārā	198	
PA_atk-s01_02a:198_2	hi atīto bhavo tehi saddhiṃ ayaṃ vipassanā na ghaṭiyati. Mahāpuriso hi paccuppannavasena	198	
PA_atk-s01_02a:198_3	abhiniviṭṭhoti. Nanu ca avijjāsaṅkhārehi adiṭṭhehi na sakkā buddhena bhavitunti.	198	
PA_atk-s01_02a:198_4	Saccaṃ na sakkā, iminā pana te bhavaupādānataṇhāvaseneva diṭṭhāti. Imasmiṃ ṭhāne	198	
PA_atk-s01_02a:198_5	vitthārato paṭiccasamuppādakathā kathetabbā. Sā panesā visuddhimagge kathitāva.	198	
PA_atk-s01_02a:199_0	58. Paccudāvattatīti paṭinivattati. Katamaṃ panettha viññāṇaṃ paccudāvattatīti? Paṭisandhiviññāṇampi	199	
PA_atk-s01_02a:199_1	vipassanāñāṇampi. Tattha paṭisandhiviññāṇaṃ paccayato paṭinivattati, vipassanāñāṇaṃ	199	
PA_atk-s01_02a:199_2	ārammaṇato. Ubhayampi nāmarūpaṃ nātikkamati, nāmarūpato paraṃ na gacchati. Ettāvatā	199	
PA_atk-s01_02a:199_3	jāyetha vātiādīsu viññāṇe nāmarūpassa paccaye honte, nāmarūpe ca viññāṇassa paccaye	199	
PA_atk-s01_02a:199_4	honte, dvīsupi aññamaññapaccayesu hontesu ettakena jāyetha vā…pe… upapajjetha vā,	199	
PA_atk-s01_02a:199_5	ito hi paraṃ kiṃ aññaṃ jāyeyya vā…pe… upapajjeyya vā. Nanu etadeva jāyati ca…pe…	199	
PA_atk-s01_02a:199_6	upapajjati cāti? Evaṃ saddhiṃ aparāparacutipaṭisandhīhi pañca padāni dassetvā puna	199	
PA_atk-s01_02a:199_7	taṃ ettāvatāti vuttamatthaṃ niyyātento – “yadidaṃ nāmarūpapaccayā viññāṇaṃ, viññāṇapaccayā	199	
PA_atk-s01_02a:199_8	nāmarūpa”nti vatvā tato paraṃ anulomapaccayākāravasena viññāṇapaccayā nāmarūpamūlaṃ	199	
PA_atk-s01_02a:199_9	āyatimpi jātijarāmaraṇaṃ dassetuṃ nāmarūpapaccayā saḷāyatanantiādimāha. Tattha kevalassa	199	
PA_atk-s01_02a:199_10	dukkhakkhandhassa samudayo hotīti sakalassa jātijarāmaraṇasokaparidevadukkhadomanassupāyāsādibhedassa	1991	
PA_atk-s01_02a:199_11	dukkharāsissa nibbatti hoti. Iti mahāpuriso sakalassa vaṭṭadukkhassa nibbattiṃ addasa.	1991	
PA_atk-s01_02a:200_0	59. Samudayo samudayoti khoti nibbatti nibbattīti kho. Pubbe ananussutesūti na anussutesu	200	
PA_atk-s01_02a:200_1	assutapubbesu. Cakkhuṃ udapādītiādīsu udayadassanapaññāvesā. Dassanaṭṭhena cakkhu,	200	
PA_atk-s01_02a:200_2	ñātakaraṇaṭṭhena ñāṇaṃ, pajānanaṭṭhena paññā, nibbijjhitvā paṭivijjhitvā uppannaṭṭhena	200	
PA_atk-s01_02a:200_3	vijjā, obhāsaṭṭhena ca ālokoti vuttā. Yathāha – “cakkhuṃ udapādīti dassanaṭṭhena.	200	
PA_atk-s01_02a:200_4	Ñāṇaṃ udapādīti ñātaṭṭhena. Paññā udapādīti pajānanaṭṭhena. Vijjā udapādīti paṭivedhaṭṭhena.	200	
PA_atk-s01_02a:200_5	Āloko udapādīti obhāsaṭṭhena. Cakkhudhammo dassanaṭṭho attho. Ñāṇadhammo ñātaṭṭho	200	
PA_atk-s01_02a:200_6	attho. Paññādhammo pajānanaṭṭho attho. Vijjādhammo paṭivedhaṭṭho attho. Āloko dhammo	200	
PA_atk-s01_02a:200_7	obhāsaṭṭho attho”ti. Ettakehi padehi kiṃ kathitanti? Imasmiṃ sati idaṃ hotīti paccayasañjānanamattaṃ	200	
PA_atk-s01_02a:200_8	kathitaṃ. Athavā vīthipaṭipannā taruṇavipassanā kathitāti.	200	
PA_atk-s01_02a:201_0	61. Adhigato kho myāyanti adhigato kho me ayaṃ. Maggoti vipassanāmaggo. Bodhāyāti	201	
PA_atk-s01_02a:201_1	catusaccabujjhanatthāya, nibbānabujjhanatthāya eva vā. Api ca bujjhatīti bodhi, ariyamaggassetaṃ	201	
PA_atk-s01_02a:201_2	nāmaṃ, tadatthāyātipi vuttaṃ hoti. Vipassanāmaggamūlako hi ariyamaggoti. Idāni taṃ	201	
PA_atk-s01_02a:201_3	maggaṃ niyyātento – “yadidaṃ nāmarūpanirodhātiādimāha. Ettha ca viññāṇanirodhotiādīhi	201	
PA_atk-s01_02a:201_4	paccattapadehi nibbānameva kathitaṃ. Iti mahāpuriso sakalassa vaṭṭadukkhassa anibbattinirodhaṃ addasa.	201	
PA_atk-s01_02a:202_0	62. Nirodho nirodhoti khoti anibbatti anibbattiti kho. Cakkhuntiādīni vuttatthāneva.	202	
PA_atk-s01_02a:202_1	Idha pana sabbeheva etehi padehi – “imasmiṃ asati idaṃ na hotī”ti nirodhasañjānanamattameva	202	
PA_atk-s01_02a:202_2	kathitaṃ, athavā vuṭṭhānagāminī balavavipassanā kathitāti.	202	
PA_atk-s01_02a:203_0	63. Aparena samayenāti evaṃ paccayañca paccayanirodhañca viditvā tato aparabhāge.	203	
PA_atk-s01_02a:203_1	Upādānakkhandhesūti upādānassa paccayabhūtesu khandhesu. Udayabbayānupassīti tameva	203	
PA_atk-s01_02a:203_2	paṭhamaṃ diṭṭhaṃ udayañca vayañca anupassamāno. Vihāsīti sikhāpattaṃ vuṭṭhānagāminivipassanaṃ	203	
PA_atk-s01_02a:203_3	vahanto vihari. Idaṃ kasmā vuttaṃ? Sabbeyeva hi pūritapāramino bodhisattā pacchimabhave	203	
PA_atk-s01_02a:203_4	puttassa jātadivase mahābhinikkhamanaṃ nikkhamitvā pabbajitvā padhānamanuyuñjitvā	203	
PA_atk-s01_02a:203_5	bodhipallaṅkamāruyha mārabalaṃ vidhamitvā paṭhamayāme pubbenivāsaṃ anussaranti, dutiyayāme	203	
PA_atk-s01_02a:203_6	dibbacakkhuṃ visodhenti, tatiyayāme paccayākāraṃ sammasitvā ānāpānacatutthajjhānato	203	
PA_atk-s01_02a:203_7	uṭṭhāya pañcasu khandhesu abhinivisitvā udayabbayavasena samapaññāsa lakkhaṇāni disvā	203	
PA_atk-s01_02a:203_8	yāva gotrabhuñāṇā vipassanaṃ vaḍḍhetvā ariyamaggena sakale buddhaguṇe paṭivijjhanti.	203	
PA_atk-s01_02a:203_9	Ayampi mahāpuriso pūritapāramī. So yathāvuttaṃ sabbaṃ anukkamaṃ katvā pacchimayāme	203	
PA_atk-s01_02a:203_10	ānāpānacatutthajjhānato uṭṭhāya pañcasu khandhesu abhinivisitvā vuttappakāraṃ udayabbayavipassanaṃ	2031	
PA_atk-s01_02a:203_11	ārabhi. Taṃ dassetuṃ idaṃ vuttaṃ.	2031	
PA_atk-s01_02a:204_0	Tattha iti rūpanti idaṃ rūpaṃ, ettakaṃ rūpaṃ, ito uddhaṃ rūpaṃ natthīti ruppanasabhāvañceva	204	
PA_atk-s01_02a:204_1	bhūtupādāyabhedañca ādiṃ katvā lakkhaṇarasapaccupaṭṭhānapadaṭṭhānavasena anavasesarūpapariggaho	204	
PA_atk-s01_02a:204_2	vutto. Iti rūpassa samudayoti iminā evaṃ pariggahitassa rūpassa samudayadassanaṃ	204	
PA_atk-s01_02a:204_3	vuttaṃ. Tattha itīti evaṃ samudayo hotīti attho. Tassa vitthāro – “avijjāsamudayā	204	
PA_atk-s01_02a:204_4	rūpasamudayo, taṇhāsamudayā rūpasamudayo, kammasamudayā rūpasamudayo, āhārasamudayā	204	
PA_atk-s01_02a:204_5	rūpasamudayoti, nibbattilakkhaṇaṃ passantopi rūpakkhandhassa udayaṃ passatī”ti evaṃ	204	
PA_atk-s01_02a:204_6	veditabbo. Atthaṅgamepi “avijjānirodhā rūpanirodho…pe… vipariṇāmalakkhaṇaṃ passantopi	204	
PA_atk-s01_02a:204_7	rūpakkhandhassa nirodhaṃ passatī”ti ayamassa vitthāro.	204	
PA_atk-s01_02a:205_0	Iti vedanātiādīsupi ayaṃ vedanā, ettakā vedanā, ito uddhaṃ vedanā natthi. Ayaṃ saññā,	205	
PA_atk-s01_02a:205_1	ime saṅkhārā, idaṃ viññāṇaṃ, ettakaṃ viññāṇaṃ, ito uddhaṃ viññāṇaṃ natthīti vedayitasañjānanaabhisaṅkharaṇavijānanasabhāvañceva	205	
PA_atk-s01_02a:205_2	sukhādirūpasaññādi phassādi cakkhuviññāṇādi bhedañca ādiṃ katvā lakkhaṇarasapaccupaṭṭhānapadaṭṭhānavasena	205	
PA_atk-s01_02a:205_3	anavasesavedanāsaññāsaṅkhāraviññāṇapariggaho vutto. Iti vedanāya samudayotiādīhi	205	
PA_atk-s01_02a:205_4	pana evaṃ pariggahitānaṃ vedanāsaññāsaṅkhāraviññāṇānaṃ samudayadassanaṃ vuttaṃ. Tatrāpi	205	
PA_atk-s01_02a:205_5	itīti evaṃ samudayo hotīti attho. Tesampi vitthāro – “avijjāsamudayā vedanāsamudayo”ti	205	
PA_atk-s01_02a:205_6	rūpe vuttanayeneva veditabbo. Ayaṃ pana viseso – tīsu khandhesu “āhārasamudayā”ti	205	
PA_atk-s01_02a:205_7	avatvā “phassasamudayā”ti vattabbaṃ. Viññāṇakkhandhe “nāmarūpasamudayā”ti atthaṅgamapadampi	205	
PA_atk-s01_02a:205_8	tesaṃyeva vasena yojetabbaṃ. Ayamettha saṅkhepo, vitthāro pana udayabbayavinicchayo	205	
PA_atk-s01_02a:205_9	sabbākāraparipūro visuddhimagge vutto. Tassa pañcasu upādānakkhandhesu udayabbayānupassino	205	
PA_atk-s01_02a:205_10	viharatoti tassa vipassissa bodhisattassa imesu rūpādīsu pañcasu upādānakkhandhesu	2051	
PA_atk-s01_02a:205_11	samapaññāsalakkhaṇavasena udayabbayānupassino viharato yathānukkamena vaḍḍhite vipassanāñāṇe	2051	
PA_atk-s01_02a:205_12	anuppādanirodhena nirujjhamānehi āsavasaṅkhātehi kilesehi anupādāya aggahetvāva cittaṃ	2051	
PA_atk-s01_02a:205_13	vimuccati, tadetaṃ maggakkhaṇe vimuccati nāma, phalakkhaṇe vimuttaṃ nāma; maggakkhaṇe	2051	
PA_atk-s01_02a:205_14	vā vimuttañceva vimuccati ca, phalakkhaṇe vimuttameva.	2051	
PA_atk-s01_02a:206_0	Ettāvatā ca mahāpuriso sabbabandhanā vippamutto sūriyarasmisamphuṭṭhamiva padumaṃ	206	
PA_atk-s01_02a:206_1	suvikasitacittasantāno cattāri maggañāṇāni, cattāri phalañāṇāni, catasso paṭisambhidā,	206	
PA_atk-s01_02a:206_2	catuyoniparicchedakañāṇaṃ, pañcagatiparicchedakañāṇaṃ, cha asādhāraṇañāṇāni, sakale	206	
PA_atk-s01_02a:206_3	ca buddhaguṇe hatthagate katvā paripuṇṇasaṅkappo bodhipallaṅke nisinnova –	206	
PA_atk-s01_02a:207	“Anekajātisaṃsāraṃ, sandhāvissaṃ anibbisaṃ;	20	
PA_atk-s01_02a:208	Gahakāraṃ gavesanto, dukkhā jāti punappunaṃ.	20	
PA_atk-s01_02a:209	Gahakāraka diṭṭhosi, puna gehaṃ na kāhasi;	20	
PA_atk-s01_02a:210	Sabbā te phāsukā bhaggā, gahakūṭaṃ visaṅkhataṃ;	21	
PA_atk-s01_02a:211	Visaṅkhāragataṃ cittaṃ, taṇhānaṃ khayamajjhagā”ti. ;	21	
PA_atk-s01_02a:212	“Ayoghanahatasseva, jalato jātavedaso;	21	
PA_atk-s01_02a:213	Anupubbūpasantassa, yathā na ñāyate gati.	21	
PA_atk-s01_02a:214	Evaṃ sammāvimuttānaṃ, kāmabandhoghatārinaṃ;	21	
PA_atk-s01_02a:215	Paññāpetuṃ gati natthi, pattānaṃ acalaṃ sukha”nti. ;	21	
PA_atk-s01_02a:216	Evaṃ manasi karonto sarade sūriyo viya, puṇṇacando viya ca virocitthāti.	21	
PA_atk-s01_02a:217	Dutiyabhāṇavāravaṇṇanā niṭṭhitā.	21	
PA_atk-s01_02a:218	Brahmayācanakathāvaṇṇanā	21	
PA_atk-s01_02a:219_0	64. Tatiyabhāṇavāre yaṃnūnāhaṃ dhammaṃ deseyyanti yadi panāhaṃ dhammaṃ deseyyaṃ.	219	
PA_atk-s01_02a:219_1	Ayaṃ pana vitakko kadā uppannoti? Buddhabhūtassa aṭṭhame sattāhe. So kira buddho	219	
PA_atk-s01_02a:219_2	hutvā sattāhaṃ bodhipallaṅke nisīdi, sattāhaṃ bodhipallaṅkaṃ olokento aṭṭhāsi, sattāhaṃ	219	
PA_atk-s01_02a:219_3	ratanacaṅkame caṅkami, sattāhaṃ ratanagabbhe dhammaṃ vicinanto nisīdi, sattāhaṃ ajapālanigrodhe	219	
PA_atk-s01_02a:219_4	nisīdi, sattāhaṃ mucalinde nisīdi, sattāhaṃ rājāyatane nisīdi. Tato uṭṭhāya aṭṭhame	219	
PA_atk-s01_02a:219_5	sattāhe puna āgantvā ajapālanigrodhe nisinnamattasseva sabbabuddhānaṃ āciṇṇasamāciṇṇo	219	
PA_atk-s01_02a:219_6	ayañceva ito anantaro ca vitakko uppannoti.	219	
PA_atk-s01_02a:220_0	Tattha adhigatoti paṭividdho. Dhammoti catusaccadhammo. Gambhīroti uttānabhāvapaṭikkhepavacanametaṃ.	220	
PA_atk-s01_02a:220_1	Duddasoti gambhīrattāva duddaso dukkhena daṭṭhabbo, na sakkā sukhena daṭṭhuṃ. Duddasattāva	220	
PA_atk-s01_02a:220_2	duranubodho dukkhena avabujjhitabbo, na sakkā sukhena avabujjhituṃ. Santoti nibbuto.	220	
PA_atk-s01_02a:220_3	Paṇītoti atappako. Idaṃ dvayaṃ lokuttarameva sandhāya vuttaṃ. Atakkāvacaroti takkena	220	
PA_atk-s01_02a:220_4	avacaritabbo ogāhitabbo na hoti, ñāṇeneva avacaritabbo. Nipuṇoti saṇho. Paṇḍitavedanīyoti	220	
PA_atk-s01_02a:220_5	sammāpaṭipadaṃ paṭipannehi paṇḍitehi veditabbo. Ālayarāmāti sattā pañcasu kāmaguṇesu	220	
PA_atk-s01_02a:220_6	allīyanti, tasmā te ālayāti vuccanti. Aṭṭhasatataṇhāvicaritāni ālayanti, tasmā ālayāti	220	
PA_atk-s01_02a:220_7	vuccanti. Tehi ālayehi ramantīti ālayarāmā. Ālayesu ratāti ālayaratā. Ālayesu suṭṭhu	220	
PA_atk-s01_02a:220_8	muditāti ālayasammuditā. Yatheva hi susajjitaṃ pupphaphalabharitarukkhādisampannaṃ	220	
PA_atk-s01_02a:220_9	uyyānaṃ paviṭṭho rājā tāya tāya sampattiyā ramati, pamudito āmodito hoti, na ukkaṇṭhati,	220	
PA_atk-s01_02a:220_10	sāyaṃ nikkhamituṃ na icchati, evamimehipi kāmālayataṇhālayehi sattā ramanti, saṃsāravaṭṭe	2201	
PA_atk-s01_02a:220_11	pamuditā anukkaṇṭhitā vasanti. Tena nesaṃ bhagavā duvidhampi ālayaṃ uyyānabhūmiṃ	2201	
PA_atk-s01_02a:220_12	viya dassento – “ālayarāmā”tiādimāha.	2201	
PA_atk-s01_02a:221_0	Yadidanti nipāto, tassa ṭhānaṃ sandhāya – “yaṃ ida”nti, paṭiccasamuppādaṃ sandhāya	221	
PA_atk-s01_02a:221_1	– “yo aya”nti evamattho daṭṭhabbo. Idappaccayatāpaṭiccasamuppādoti imesaṃ paccayā	221	
PA_atk-s01_02a:221_2	idappaccayā, idappaccayā eva idappaccayatā, idappaccayatā ca sā paṭiccasamuppādo	221	
PA_atk-s01_02a:221_3	cāti idappaccayatāpaṭiccasamuppādo. Saṅkhārādipaccayānaṃ avijjādīnaṃ etaṃ adhivacanaṃ.	221	
PA_atk-s01_02a:221_4	Sabbasaṅkhārasamathotiādi sabbaṃ nibbānameva. Yasmā hi taṃ āgamma sabbasaṅkhāravipphanditāni	221	
PA_atk-s01_02a:221_5	sammanti vūpasammanti tasmā – “sabbasaṅkhārasamatho”ti vuccati. Yasmā ca taṃ āgamma	221	
PA_atk-s01_02a:221_6	sabbe upadhayo paṭinissaṭṭhā honti, sabbā taṇhā khīyanti, sabbe kilesarāgā virajjanti,	221	
PA_atk-s01_02a:221_7	sabbaṃ dukkhaṃ nirujjhati, tasmā “sabbūpadhipaṭinissaggo taṇhākkhayo virāgo nirodho”ti	221	
PA_atk-s01_02a:221_8	vuccati. Sā panesā taṇhā bhavena bhavaṃ, phalena vā saddhiṃ kammaṃ vinati saṃsibbatīti	221	
PA_atk-s01_02a:221_9	katvā vānanti vuccati. Tato vānato nikkhantanti nibbānaṃ. So mamassa kilamathoti	221	
PA_atk-s01_02a:221_10	yā ajānantānaṃ desanā nāma, so mama kilamatho assa, sā mama vihesā assāti attho.	2211	
PA_atk-s01_02a:221_11	Kāyakilamatho ceva kāyavihesā ca assāti vuttaṃ hoti, citte pana ubhayampetaṃ buddhānaṃ natthi.	2211	
PA_atk-s01_02a:222_0	65. Apissūti anubrūhanatthe nipāto. So – “na kevalaṃ etadahosi, imāpi gāthā paṭibhaṃsū”ti	222	
PA_atk-s01_02a:222_1	dīpeti. Vipassintiādīsu vipassissa bhagavato arahato sammāsambuddhassāti attho. Anacchariyāti	222	
PA_atk-s01_02a:222_2	anuacchariyā. Paṭibhaṃsūti paṭibhānasaṅkhātassa ñāṇassa gocarā ahesuṃ, parivitakkayitabbataṃ pāpuṇiṃsu.	222	
PA_atk-s01_02a:223_0	Kicchenāti dukkhena, na dukkhāya paṭipadāya. Buddhānañhi cattāropi maggā sukhapaṭipadāva	223	
PA_atk-s01_02a:223_1	honti. Pāramīpūraṇakāle pana sarāgasadosasamohasseva sato āgatāgatānaṃ yācakānaṃ	223	
PA_atk-s01_02a:223_2	alaṅkatapaṭiyattaṃ sīsaṃ chinditvā galalohitaṃ nīharitvā suañjitāni akkhīni uppāṭetvā	223	
PA_atk-s01_02a:223_3	kulavaṃsapadīpakaṃ puttaṃ manāpacāriniṃ bhariyanti evamādīni dentassa aññāni ca khantivādisadisesu	223	
PA_atk-s01_02a:223_4	attabhāvesu chejjabhejjādīni pāpuṇantassa āgamanīyapaṭipadaṃ sandhāyetaṃ vuttaṃ.	223	
PA_atk-s01_02a:223_5	Halanti ettha hakāro nipātamatto, alanti attho. Pakāsitunti desetuṃ; evaṃ kicchena	223	
PA_atk-s01_02a:223_6	adhigatassa dhammassa alaṃ desetuṃ; ko attho desitenāti vuttaṃ hoti. Rāgadosaparetehīti	223	
PA_atk-s01_02a:223_7	rāgadosaphuṭṭhehi rāgadosānugatehi vā.	223	
PA_atk-s01_02a:224_0	Paṭisotagāminti niccādīnaṃ paṭisotaṃ aniccaṃ dukkhamanattāsubhanti evaṃ gataṃ catusaccadhammaṃ.	224	
PA_atk-s01_02a:224_1	Rāgarattāti kāmarāgena bhavarāgena diṭṭhirāgena ca rattā. Na dakkhantīti aniccaṃ	224	
PA_atk-s01_02a:224_2	dukkhamanattā asubhanti iminā sabhāvena na passissanti, te apassante ko sakkhissati	224	
PA_atk-s01_02a:224_3	evaṃ gāhāpetuṃ? Tamokhandhena āvuṭāti avijjārāsinā ajjhotthaṭā.	224	
PA_atk-s01_02a:225	Appossukkatāyāti nirussukkabhāvena, adesetukāmatāyāti attho. Kasmā panassa evaṃ cittaṃ nami? Nanu esa – “mutto mocessāmī, tiṇṇo tāressāmi”,	22	
PA_atk-s01_02a:226	“Kiṃ me aññātavesena, dhammaṃ sacchikatenidha;	22	
PA_atk-s01_02a:227	Sabbaññutaṃ pāpuṇitvā, santāressaṃ sadevaka”nti.	22	
PA_atk-s01_02a:228_0	Patthanaṃ katvā pāramiyo pūretvā sabbaññutaṃ pattoti. Saccametaṃ, paccavekkhaṇānubhāvena	228	
PA_atk-s01_02a:228_1	panassa evaṃ cittaṃ nami. Tassa hi sabbaññutaṃ patvā sattānaṃ kilesagahanataṃ dhammassa	228	
PA_atk-s01_02a:228_2	ca gambhīrataṃ paccavekkhantassa sattānaṃ kilesagahanatā ca dhammagambhīratā ca sabbākārena	228	
PA_atk-s01_02a:228_3	pākaṭā jātā. Athassa – “ime sattā kañjikapuṇṇalābu viya takkabharitacāṭi viya vasātelapītapilotikā	228	
PA_atk-s01_02a:228_4	viya añjanamakkhitahatthā viya kilesabharitā atisaṃkiliṭṭhā rāgarattā dosaduṭṭhā	228	
PA_atk-s01_02a:228_5	mohamūḷhā, te kiṃ nāma paṭivijjhissantī”ti cintayato kilesagahanapaccavekkhaṇānubhāvenāpi evaṃ cittaṃ nami.	228	
PA_atk-s01_02a:229_0	“Ayañca dhammo pathavīsandhārakaudakakkhandho viya gambhīro, pabbatena paṭicchādetvā	229	
PA_atk-s01_02a:229_1	ṭhapito sāsapo viya duddaso, satadhā bhinnassa vālassa koṭiyā koṭiṃ paṭipādanaṃ viya	229	
PA_atk-s01_02a:229_2	duranubodho, nanu mayā hi imaṃ dhammaṃ paṭivijjhituṃ vāyamantena adinnaṃ dānaṃ nāma	229	
PA_atk-s01_02a:229_3	natthi, arakkhitaṃ sīlaṃ nāma natthi, aparipūritā kāci pāramī nāma natthi. Tassa	229	
PA_atk-s01_02a:229_4	me nirussāhaṃ viya mārabalaṃ vidhamantassāpi pathavī na kampittha, paṭhamayāme pubbenivāsaṃ	229	
PA_atk-s01_02a:229_5	anussarantassāpi na kampittha, majjhimayāme dibbacakkhuṃ visodhentassāpi na kampittha,	229	
PA_atk-s01_02a:229_6	pacchimayāme pana paṭiccasamuppādaṃ paṭivijjhantasseva me dasasahassilokadhātu kampittha.	229	
PA_atk-s01_02a:229_7	Iti mādisenāpi tikkhañāṇena kicchenevāyaṃ dhammo paṭividdho taṃ lokiyamahājanā kathaṃ	229	
PA_atk-s01_02a:229_8	paṭivijjhissantī”ti dhammagambhīratāpaccavekkhaṇānubhāvenāpi evaṃ cittaṃ namīti veditabbaṃ.	229	
PA_atk-s01_02a:230_0	Apica brahmunā yācite desetukāmatāyapissa evaṃ cittaṃ nami. Jānāti hi bhagavā – “mama	230	
PA_atk-s01_02a:230_1	appossukkatāya citte namamāne maṃ mahābrahmā dhammadesanaṃ yācissati, ime ca sattā	230	
PA_atk-s01_02a:230_2	brahmagarukā, te ‘satthā kira dhammaṃ na desetukāmo ahosi, atha naṃ mahābrahmā yācitvā	230	
PA_atk-s01_02a:230_3	desāpesi, santo vata bho dhammo, paṇīto vata bho dhammo’ti maññamānā sussūsissantī”ti.	230	
PA_atk-s01_02a:230_4	Imampissa kāraṇaṃ paṭicca appossukkatāya cittaṃ nami, no dhammadesanāyāti veditabbaṃ.	230	
PA_atk-s01_02a:231_0	66. Aññatarassāti ettha kiñcāpi “aññataro”ti vuttaṃ, atha kho imasmiṃ cakkavāḷe jeṭṭhakamahābrahmā	231	
PA_atk-s01_02a:231_1	esoti veditabbo. Nassati vata bho lokoti so kira imaṃ saddaṃ tathā nicchāresi, yathā	231	
PA_atk-s01_02a:231_2	dasasahassilokadhātubrahmāno sutvā sabbe sannipatiṃsu. Yatra hi nāmāti yasmiṃ nāma	231	
PA_atk-s01_02a:231_3	loke. Purato pāturahosīti tehi dasahi brahmasahassehi saddhiṃ pāturahosi. Apparajakkhajātikāti	231	
PA_atk-s01_02a:231_4	paññāmaye akkhimhi appaṃ parittaṃ rāgadosamoharajaṃ etesaṃ, evaṃ sabhāvāti apparajakkhajātikā.	231	
PA_atk-s01_02a:231_5	Assavanatāti assavanatāya. Bhavissantīti purimabuddhesu dasapuññakiriyavatthuvasena	231	
PA_atk-s01_02a:231_6	katādhikārā paripākagatā padumāni viya sūriyarasmisamphassaṃ, dhammadesanaṃyeva ākaṅkhamānā	231	
PA_atk-s01_02a:231_7	catuppadikagāthāvasāne ariyabhūmiṃ okkamanārahā na eko, na dve, anekasatasahassā	231	
PA_atk-s01_02a:231_8	dhammassa aññātāro bhavissantīti dasseti.	231	
PA_atk-s01_02a:232_0	69. Ajjhesananti evaṃ tikkhattuṃ yācanaṃ. Buddhacakkhunāti indriyaparopariyattañāṇena	232	
PA_atk-s01_02a:232_1	ca āsayānusayañāṇena ca. Imesañhi dvinnaṃ ñāṇānaṃ “buddhacakkhū”ti nāmaṃ, sabbaññutaññāṇassa	232	
PA_atk-s01_02a:232_2	“samantacakkhū”ti, tiṇṇaṃ maggañāṇānaṃ “dhammacakkhū”ti. Apparajakkhetiādīsu yesaṃ	232	
PA_atk-s01_02a:232_3	vuttanayeneva paññācakkhumhi rāgādirajaṃ appaṃ, te apparajakkhā. Yesaṃ taṃ mahantaṃ,	232	
PA_atk-s01_02a:232_4	te mahārajakkhā. Yesaṃ saddhādīni indriyāni tikkhāni, te tikkhindriyā. Yesaṃ tāni	232	
PA_atk-s01_02a:232_5	mudūni, te mudindriyā. Yesaṃ teyeva saddhādayo ākārā sundarā, te svākārā. Ye kathitakāraṇaṃ	232	
PA_atk-s01_02a:232_6	sallakkhenti, sukhena sakkā honti viññāpetuṃ, te suviññāpayā. Ye paralokañceva vajjañca	232	
PA_atk-s01_02a:232_7	bhayato passanti, te paralokavajjabhayadassāvino nāma.	232	
PA_atk-s01_02a:233_0	Ayaṃ panettha pāḷi – “saddho puggalo apparajakkho, assaddho puggalo mahārajakkho.…	233	
PA_atk-s01_02a:233_1	Āraddhavīriyo…pe… kusīto… upaṭṭhitassati… muṭṭhassati… samāhito… asamāhito… paññavā…	233	
PA_atk-s01_02a:233_2	duppañño puggalo mahārajakkho. Tathā saddho puggalo tikkhindriyo…pe… paññavā puggalo	233	
PA_atk-s01_02a:233_3	paralokavajjabhayadassāvī, duppañño puggalo na paralokavajjabhayadassāvī. Lokoti	233	
PA_atk-s01_02a:233_4	khandhaloko, dhātuloko, āyatanaloko, sampattibhavaloko, vipattibhavaloko, sampattisambhavaloko,	233	
PA_atk-s01_02a:233_5	vipattisambhavaloko. Eko loko – sabbe sattā āhāraṭṭhitikā. Dve lokā – nāmañca rūpañca.	233	
PA_atk-s01_02a:233_6	Tayo lokā – tisso vedanā. Cattāro lokā – cattāro āhārā. Pañca lokā – pañcupādānakkhandhā.	233	
PA_atk-s01_02a:233_7	Cha lokā – cha ajjhattikāni āyatanāni. Satta lokā – satta viññāṇaṭṭhitiyo. Aṭṭha	233	
PA_atk-s01_02a:233_8	lokā – aṭṭha lokadhammā. Nava lokā – nava sattāvāsā. Dasa lokā – dasāyatanāni. Dvādasa	233	
PA_atk-s01_02a:233_9	lokā – dvādasāyatanāni. Aṭṭhārasa lokā – aṭṭhārasa dhātuyo. Vajjanti sabbe kilesā	233	
PA_atk-s01_02a:233_10	vajjaṃ, sabbe duccaritā vajjaṃ, sabbe abhisaṅkhārā vajjaṃ, sabbe bhavagāmikammā vajjaṃ.	2331	
PA_atk-s01_02a:233_11	Iti imasmiñca loke imasmiñca vajje tibbā bhayasaññā paccupaṭṭhitā hoti, seyyathāpi	2331	
PA_atk-s01_02a:233_12	ukkhittāsike vadhake. Imehi paññāsāya ākārehi imāni pañcindriyāni jānāti passati	2331	
PA_atk-s01_02a:233_13	aññāti paṭivijjhati, idaṃ tathāgatassa indriyaparopariyatte ñāṇa”nti.	2331	
PA_atk-s01_02a:234_0	Uppaliniyanti uppalavane. Itaresupi eseva nayo. Antonimuggaposīnīti yāni aññānipi	234	
PA_atk-s01_02a:234_1	padumāni antonimuggāneva posayanti. Udakaṃ accuggamma ṭhitānīti udakaṃ atikkamitvā	234	
PA_atk-s01_02a:234_2	ṭhitāni. Tattha yāni accuggamma ṭhitāni, tāni sūriyarasmisamphassaṃ āgamayamānāni	234	
PA_atk-s01_02a:234_3	ṭhitāni ajja pupphanakāni. Yāni samodakaṃ ṭhitāni, tāni sve pupphanakāni. Yāni udakānuggatāni	234	
PA_atk-s01_02a:234_4	antoudakaposīni, tāni tatiyadivase pupphanakāni. Udakā pana anuggatāni aññānipi sarojauppalādīni	234	
PA_atk-s01_02a:234_5	nāma atthi, yāni neva pupphissanti, macchakacchapabhakkhāneva bhavissanti, tāni pāḷiṃ	234	
PA_atk-s01_02a:234_6	nārūḷhāni. Āharitvā pana dīpetabbānīti dīpitāni. Yatheva hi tāni catubbidhāni pupphāni,	234	
PA_atk-s01_02a:234_7	evameva ugghaṭitaññū, vipañcitaññū, neyyo, padaparamoti cattāro puggalā. Tattha yassa	234	
PA_atk-s01_02a:234_8	puggalassa saha udāhaṭavelāya dhammābhisamayo hoti, ayaṃ vuccati puggalo ugghaṭitaññū.	234	
PA_atk-s01_02a:234_9	Yassa puggalassa saṅkhittena bhāsitassa vitthārena atthe vibhajiyamāne dhammābhisamayo	234	
PA_atk-s01_02a:234_10	hoti, ayaṃ vuccati puggalo vipañcitaññū. Yassa puggalassa uddesato paripucchato yonisomanasikaroto	2341	
PA_atk-s01_02a:234_11	kalyāṇamitte sevato bhajato payirupāsato anupubbena dhammābhisamayo hoti, ayaṃ vuccati	2341	
PA_atk-s01_02a:234_12	puggalo neyyo. Yassa puggalassa bahumpi suṇato bahumpi bhaṇato bahumpi gaṇhato bahumpi	2341	
PA_atk-s01_02a:234_13	dhārayato bahumpi vācayato na tāya jātiyā dhammābhisamayo hoti, ayaṃ vuccati puggalo padaparamo.	2341	
PA_atk-s01_02a:235_0	Tattha bhagavā uppalavanādisadisaṃ dasasahassilokadhātuṃ olokento – “ajja pupphanakāni	235	
PA_atk-s01_02a:235_1	viya ugghaṭitaññū, sve pupphanakāni viya vipañcitaññū, tatiyadivase pupphanakāni	235	
PA_atk-s01_02a:235_2	viya neyyo, macchakacchapabhakkhāni viya padaparamo”ti addasa. Passanto ca – “ettakā	235	
PA_atk-s01_02a:235_3	apparajakkhā, ettakā mahārajakkhā. Tatrāpi ettakā ugghaṭitaññū”ti evaṃ sabbākārato	235	
PA_atk-s01_02a:235_4	addasa. Tattha tiṇṇaṃ puggalānaṃ imasmiṃyeva attabhāve bhagavato dhammadesanā atthaṃ	235	
PA_atk-s01_02a:235_5	sādheti, padaparamānaṃ anāgate vāsanatthāya hoti.	235	
PA_atk-s01_02a:236_0	Atha bhagavā imesaṃ catunnaṃ puggalānaṃ atthāvahaṃ dhammadesanaṃ viditvā desetukamyataṃ	236	
PA_atk-s01_02a:236_1	uppādetvā puna te sabbesupi tīsu bhavesu sabbe satte bhabbābhabbavasena dve koṭṭhāse	236	
PA_atk-s01_02a:236_2	akāsi. Ye sandhāya vuttaṃ – “ye te sattā kammāvaraṇena samannāgatā, vipākāvaraṇena	236	
PA_atk-s01_02a:236_3	samannāgatā, kilesāvaraṇena samannāgatā, assaddhā acchandikā duppaññā abhabbā niyāmaṃ	236	
PA_atk-s01_02a:236_4	okkamituṃ kusalesu dhammesu sammattaṃ, ime te sattā abhabbā. Katame sattā bhabbā?	236	
PA_atk-s01_02a:236_5	Ye te sattā na kammāvaraṇena…pe…ime te sattā bhabbā”ti.	236	
PA_atk-s01_02a:237_0	Tattha sabbepi abhabbapuggale pahāya bhabbapuggaleyeva ñāṇena pariggahetvā – “ettakā	237	
PA_atk-s01_02a:237_1	rāgacaritā, ettakā dosamohavitakkasaddhābuddhicaritā”ti cha koṭṭhāse akāsi. Evaṃ	237	
PA_atk-s01_02a:237_2	katvā – “dhammaṃ desessāmī”ti cintesi. Brahmā taṃ ñatvā somanassajāto bhagavantaṃ	237	
PA_atk-s01_02a:237_3	gāthāhi ajjhabhāsi. Idaṃ sandhāya – “atha kho so, bhikkhave, mahābrahmā”tiādi vuttaṃ.	237	
PA_atk-s01_02a:238	70. Tattha ajjhabhāsīti adhiabhāsi, adhikicca ārabbha abhāsīti attho.	23	
PA_atk-s01_02a:239_0	Sele yathā pabbatamuddhaniṭṭhitoti selamaye ekagghane pabbatamuddhani yathāṭhitova,	239	
PA_atk-s01_02a:239_1	na hi tattha ṭhitassa dassanatthaṃ gīvukkhipanapasāraṇādikiccaṃ atthi. Tathūpamanti	239	
PA_atk-s01_02a:239_2	tappaṭibhāgaṃ selapabbatūpamaṃ. Ayaṃ panettha saṅkhepattho, yathā selapabbatamuddhani	239	
PA_atk-s01_02a:239_3	yathāṭhitova cakkhumā puriso samantato janataṃ passeyya, tathā tvampi sumedha, sundarapaññasabbaññutaññāṇena	239	
PA_atk-s01_02a:239_4	samantacakkhu bhagavā dhammamayaṃ paññāmayaṃ pāsādamāruyha sayaṃ apetasoko sokāvatiṇṇaṃ	239	
PA_atk-s01_02a:239_5	jātijarābhibhūtaṃ janataṃ apekkhassu, upadhāraya upaparikkha.	239	
PA_atk-s01_02a:240_0	Ayamettha adhippāyo – yathā hi pabbatapāde samantā mahantaṃ khettaṃ katvā tattha	240	
PA_atk-s01_02a:240_1	kedārapāḷīsu kuṭikāyo katvā rattiṃ aggiṃ jāleyyuṃ. Caturaṅgasamannāgatañca andhakāraṃ	240	
PA_atk-s01_02a:240_2	assa. Athassa pabbatassa matthake ṭhatvā cakkhumato purisassa bhūmiṃ olokayato neva	240	
PA_atk-s01_02a:240_3	khettaṃ, na kedārapāḷiyo, na kuṭiyo, na tattha sayitamanussā paññāyeyyuṃ, kuṭikāsu	240	
PA_atk-s01_02a:240_4	pana aggijālamattameva paññāyeyya. Evaṃ dhammapāsādamāruyha sattanikāyaṃ olokayato	240	
PA_atk-s01_02a:240_5	tathāgatassa ye te akatakalyāṇā sattā, te ekavihāre dakkhiṇajāṇupasse nisinnāpi buddhacakkhussa	240	
PA_atk-s01_02a:240_6	āpāthaṃ nāgacchanti, rattiṃ khittasarā viya honti. Ye pana katakalyāṇā veneyyapuggalā,	240	
PA_atk-s01_02a:240_7	te tassa dūre ṭhitāpi āpāthaṃ āgacchanti, so aggi viya himavantapabbato viya ca. Vuttampi cetaṃ –	240	
PA_atk-s01_02a:241	“Dūre santo pakāsenti, himavantova pabbato;	24	
PA_atk-s01_02a:242	Asantettha na dissanti, rattiṃ khittā yathā sarā”ti. ;	24	
PA_atk-s01_02a:243_0	Uṭṭhehīti bhagavato dhammadesanatthaṃ cārikacaraṇaṃ yācanto bhaṇati. Vīrātiādīsu	243	
PA_atk-s01_02a:243_1	bhagavā vīriyavantatāya vīro, devaputtamaccukilesamārānaṃ vijitattā vijitasaṅgāmo,	243	
PA_atk-s01_02a:243_2	jātikantarādinittharaṇatthāya veneyyasatthavāhanasamatthatāya satthavāho, kāmacchandaiṇassa	243	
PA_atk-s01_02a:243_3	abhāvato aṇaṇoti veditabbo.	243	
PA_atk-s01_02a:244_0	71. Apārutāti vivaṭā. Amatassa dvārāti ariyamaggo. So hi amatasaṅkhātassa nibbānassa	244	
PA_atk-s01_02a:244_1	dvāraṃ. So mayā vivaritvā ṭhapitoti dasseti. Pamuñcantu saddhanti sabbe attano saddhaṃ	244	
PA_atk-s01_02a:244_2	pamuñcantu vissajjentu. Pacchimapadadvaye ayamattho, ahañhi attano paguṇaṃ suppavattitampi	244	
PA_atk-s01_02a:244_3	imaṃ paṇītaṃ uttamaṃ dhammaṃ kāyavācākilamathasaññī hutvā na bhāsiṃ, idāni pana sabbe	244	
PA_atk-s01_02a:244_4	janā saddhābhājanaṃ upanentu, pūressāmi tesaṃ saṅkappanti.	244	
PA_atk-s01_02a:245	Aggasāvakayugavaṇṇanā	24	
PA_atk-s01_02a:246_0	73. Bodhirukkhamūleti bodhirukkhassa avidūre ajapālanigrodhe antarahitoti attho.	246	
PA_atk-s01_02a:246_1	Kheme migadāyeti isipatanaṃ tena samayena khemaṃ nāma uyyānaṃ hoti, migānaṃ pana	246	
PA_atk-s01_02a:246_2	abhayavāsatthāya dinnattā migadāyoti vuccati. Taṃ sandhāya vuttaṃ – “kheme migadāye”ti.	246	
PA_atk-s01_02a:246_3	Yathā ca vipassī bhagavā, evaṃ aññepi buddhā paṭhamaṃ dhammadesanatthāya gacchantā	246	
PA_atk-s01_02a:246_4	ākāsena gantvā tattheva otaranti. Amhākaṃ pana bhagavā upakassa ājīvakassa upanissayaṃ	246	
PA_atk-s01_02a:246_5	disvā – “upako imaṃ addhānaṃ paṭipanno, so maṃ disvā sallapitvā gamissati. Atha puna	246	
PA_atk-s01_02a:246_6	nibbindanto āgamma arahattaṃ sacchikarissatī”ti ñatvā aṭṭhārasayojanamaggaṃ padasāva	246	
PA_atk-s01_02a:246_7	agamāsi. Dāyapālaṃ āmantesīti disvāva punappunaṃ oloketvā – “ayyo no, bhante, āgato”ti	246	
PA_atk-s01_02a:246_8	vatvā upagataṃ āmantesi.	246	
PA_atk-s01_02a:247_0	75-6. Anupubbiṃ kathanti dānakathaṃ, dānānantaraṃ sīlaṃ, sīlānantaraṃ saggaṃ, saggānantaraṃ	247	
PA_atk-s01_02a:247_1	magganti evaṃ anupaṭipāṭikathaṃ kathesi. Tattha dānakathanti idaṃ dānaṃ nāma sukhānaṃ	247	
PA_atk-s01_02a:247_2	nidānaṃ, sampattīnaṃ mūlaṃ, bhogānaṃ patiṭṭhā, visamagatassa tāṇaṃ leṇaṃ gati parāyaṇaṃ,	247	
PA_atk-s01_02a:247_3	idhalokaparalokesu dānasadiso avassayo patiṭṭhā ārammaṇaṃ tāṇaṃ leṇaṃ gati parāyaṇaṃ	247	
PA_atk-s01_02a:247_4	natthi. Idañhi avassayaṭṭhena ratanamayasīhāsanasadisaṃ, patiṭṭhānaṭṭhena mahāpathavīsadisaṃ,	247	
PA_atk-s01_02a:247_5	ārammaṇaṭṭhena ālambanarajjusadisaṃ. Idañhi dukkhanittharaṇaṭṭhena nāvā, samassāsanaṭṭhena	247	
PA_atk-s01_02a:247_6	saṅgāmasūro, bhayaparittāṇaṭṭhena susaṅkhatanagaraṃ, maccheramalādīhi anupalittaṭṭhena	247	
PA_atk-s01_02a:247_7	padumaṃ, tesaṃ nidahanaṭṭhena aggi, durāsadaṭṭhena āsīviso, asantāsanaṭṭhena sīho,	247	
PA_atk-s01_02a:247_8	balavantaṭṭhena hatthī, abhimaṅgalasammataṭṭhena setausabho, khemantabhūmisampāpanaṭṭhena	247	
PA_atk-s01_02a:247_9	valāhakaassarājā. Dānañhi loke sakkasampattiṃ mārasampattiṃ brahmasampattiṃ cakkavattisampattiṃ	247	
PA_atk-s01_02a:247_10	sāvakapāramiñāṇaṃ paccekabodhiñāṇaṃ abhisambodhiñāṇaṃ detīti evamādidānaguṇapaṭisaṃyuttaṃ kathaṃ.	2471	
PA_atk-s01_02a:248_0	Yasmā pana dānaṃ dadanto sīlaṃ samādātuṃ sakkoti, tasmā tadanantaraṃ sīlakathaṃ kathesi.	248	
PA_atk-s01_02a:248_1	Sīlakathanti sīlaṃ nāmetaṃ avassayo patiṭṭhā ārammaṇaṃ tāṇaṃ leṇaṃ gati parāyaṇaṃ.	248	
PA_atk-s01_02a:248_2	Idhalokaparalokasampattīnañhi sīlasadiso avassayo patiṭṭhā ārammaṇaṃ tāṇaṃ leṇaṃ	248	
PA_atk-s01_02a:248_3	gati parāyaṇaṃ natthi, sīlasadiso alaṅkāro natthi, sīlapupphasadisaṃ pupphaṃ natthi,	248	
PA_atk-s01_02a:248_4	sīlagandhasadiso gandho natthi, sīlālaṅkārena hi alaṅkataṃ sīlakusumapiḷandhanaṃ	248	
PA_atk-s01_02a:248_5	sīlagandhānulittaṃ sadevakopi loko olokento tittiṃ na gacchatīti evamādisīlaguṇapaṭisaṃyuttaṃ kathaṃ.	248	
PA_atk-s01_02a:249_0	Idaṃ pana sīlaṃ nissāya ayaṃ saggo labbhatīti dassetuṃ sīlānantaraṃ saggakathaṃ kathesi.	249	
PA_atk-s01_02a:249_1	Saggakathanti ayaṃ saggo nāma iṭṭho kanto manāpo, niccamettha kīḷā, niccaṃ sampattiyo	249	
PA_atk-s01_02a:249_2	labbhanti, cātumahārājikā devā navutivassasatasahassāni dibbasukhaṃ dibbasampattiṃ	249	
PA_atk-s01_02a:249_3	paṭilabhanti, tāvatiṃsā tisso ca vassakoṭiyo saṭṭhi ca vassasatasahassānīti evamādisaggaguṇapaṭisaṃyuttaṃ	249	
PA_atk-s01_02a:249_4	kathaṃ. Saggasampattiṃ kathayantānañhi buddhānaṃ mukhaṃ nappahoti. Vuttampi cetaṃ	249	
PA_atk-s01_02a:249_5	– “anekapariyāyena kho ahaṃ, bhikkhave, saggakathaṃ katheyya”ntiādi.	249	
PA_atk-s01_02a:250_0	Evaṃ saggakathāya palobhetvā puna hatthiṃ alaṅkaritvā tassa soṇḍaṃ chindanto viya	250	
PA_atk-s01_02a:250_1	– “ayampi saggo anicco addhuvo, na ettha chandarāgo kātabbo”ti dassanatthaṃ – “appassādā	250	
PA_atk-s01_02a:250_2	kāmā bahudukkhā bahupāyāsā, ādīnavo ettha bhiyyo”tiādinā nayena kāmānaṃ ādīnavaṃ	250	
PA_atk-s01_02a:250_3	okāraṃ saṃkilesaṃ kathesi. Tattha ādīnavoti doso. Okāroti avakāro lāmakabhāvo. Saṃkilesoti	250	
PA_atk-s01_02a:250_4	tehi sattānaṃ saṃsāre saṃkilissanaṃ. Yathāha – “kilissanti vata bho sattā”ti. Evaṃ	250	
PA_atk-s01_02a:250_5	kāmādīnavena tejjatvā nekkhamme ānisaṃsaṃ pakāsesi, pabbajjāya guṇaṃ pakāsesīti attho.	250	
PA_atk-s01_02a:250_6	Sesaṃ ambaṭṭhasuttavaṇṇanāyaṃ vuttanayañceva uttānatthañca.	250	
PA_atk-s01_02a:251_0	77. Alatthunti kathaṃ alatthuṃ? Ehibhikkhubhāvena. Bhagavā kira tesaṃ iddhimayapattacīvarassūpanissayaṃ	251	
PA_atk-s01_02a:251_1	olokento anekāsu jātīsu cīvaradānādīni disvā etha bhikkhavotiādimāha. Te tāvadeva	251	
PA_atk-s01_02a:251_2	bhaṇḍū kāsāyavasanā aṭṭhahi bhikkhuparikkhārehi sarīrapaṭimukkeheva vassasatikattherā	251	
PA_atk-s01_02a:251_3	viya bhagavantaṃ namassamānāva nisīdiṃsu.	251	
PA_atk-s01_02a:252_0	Sandassesītiādīsu idhalokatthaṃ sandassesi, paralokatthaṃ sandassesi. Idhalokatthaṃ	252	
PA_atk-s01_02a:252_1	dassento aniccanti dassesi, dukkhanti dassesi, anattāti dassesi, khandhe dassesi,	252	
PA_atk-s01_02a:252_2	dhātuyo dassesi, āyatanāni dassesi, paṭiccasamuppādaṃ dassesi, rūpakkhandhassa udayaṃ	252	
PA_atk-s01_02a:252_3	dassento pañca lakkhaṇāni dassesi, tathā vedanākkhandhādīnaṃ, tathā vayaṃ dassentopi	252	
PA_atk-s01_02a:252_4	udayabbayavasena paññāsalakkhaṇāni dassesi, paralokatthaṃ dassento nirayaṃ dassesi,	252	
PA_atk-s01_02a:252_5	tiracchānayoniṃ, pettivisayaṃ, asurakāyaṃ, tiṇṇaṃ kusalānaṃ vipākaṃ, channaṃ devalokānaṃ,	252	
PA_atk-s01_02a:252_6	navannaṃ brahmalokānaṃ sampattiṃ dassesi.	252	
PA_atk-s01_02a:253	Samādapesīti catupārisuddhisīlaterasadhutaṅgadasakathāvatthuādike kalyāṇadhamme gaṇhāpesi.	25	
PA_atk-s01_02a:254_0	Samuttejesīti suṭṭhu uttejesi, abbhussāhesi. Idhalokatthañceva paralokatthañca tāsetvā	254	
PA_atk-s01_02a:254_1	tāsetvā adhigataṃ viya katvā kathesi. Dvattiṃsakammakāraṇapañcavīsatimahābhayappabhedañhi	254	
PA_atk-s01_02a:254_2	idhalokatthaṃ buddhe bhagavati tāsetvā tāsetvā kathayante pacchābāhaṃ, gāḷhabandhanaṃ	254	
PA_atk-s01_02a:254_3	bandhitvā cātumahāpathe pahārasatena tāḷetvā dakkhiṇadvārena niyyamāno viya āghātanabhaṇḍikāya	254	
PA_atk-s01_02a:254_4	ṭhapitasīso viya sūle uttāsito viya mattahatthinā maddiyamāno viya ca saṃviggo hoti.	254	
PA_atk-s01_02a:254_5	Paralokatthañca kathayante nirayādīsu nibbatto viya devalokasampattiṃ anubhavamāno viya ca hoti.	254	
PA_atk-s01_02a:255	Sampahaṃsesīti paṭiladdhaguṇena codesi, mahānisaṃsaṃ katvā kathesīti attho.	25	
PA_atk-s01_02a:256_0	Saṅkhārānaṃ ādīnavanti heṭṭhā paṭhamamaggādhigamatthaṃ kāmānaṃ ādīnavaṃ kathesi,	256	
PA_atk-s01_02a:256_1	idha pana uparimaggādhigamatthaṃ – “aniccā, bhikkhave, saṅkhārā addhuvā anassāsikā,	256	
PA_atk-s01_02a:256_2	yāvañcidaṃ, bhikkhave, alameva sabbasaṅkhāresu nibbindituṃ alaṃ virajjituṃ alaṃ vimuccitu”ntiādinā	256	
PA_atk-s01_02a:256_3	nayena saṅkhārānaṃ ādīnavañca lāmakabhāvañca tappaccayañca kilamathaṃ pakāsesi. Yathā	256	
PA_atk-s01_02a:256_4	ca tattha nekkhamme, evamidha – “santamidaṃ, bhikkhave, nibbānaṃ nāma paṇītaṃ tāṇaṃ	256	
PA_atk-s01_02a:256_5	leṇa”ntiādinā nayena nibbāne ānisaṃsaṃ pakāsesi.	256	
PA_atk-s01_02a:257	Mahājanakāyapabbajjāvaṇṇanā	25	
PA_atk-s01_02a:258	78. Mahājanakāyoti tesaṃyeva dvinnaṃ kumārānaṃ upaṭṭhākajanakāyoti.	25	
PA_atk-s01_02a:259	80. Bhagavantaṃ saraṇaṃ gacchāma, dhammañcāti saṅghassa aparipuṇṇattā dvevācikameva saraṇamagamaṃsu.	25	
PA_atk-s01_02a:260	81. Alatthunti pubbe vuttanayeneva ehibhikkhubhāveneva alatthuṃ. Ito anantare pabbajitavārepi eseva nayo.	26	
PA_atk-s01_02a:261	Cārikāanujānanavaṇṇanā	26	
PA_atk-s01_02a:262_0	85. Parivitakko udapādīti kadā udapādi? Sambodhito satta saṃvaccharāni satta māse	262	
PA_atk-s01_02a:262_1	satta divase atikkamitvā udapādi. Bhagavā kira pitusaṅgahaṃ karonto vihāsi. Rājāpi	262	
PA_atk-s01_02a:262_2	cintesi – “mayhaṃ jeṭṭhaputto nikkhamitvā buddho jāto, dutiyaputto me nikkhamitvā	262	
PA_atk-s01_02a:262_3	aggasāvako jāto, purohitaputto dutiyaaggasāvako, ime ca avasesā bhikkhū gihikālepi	262	
PA_atk-s01_02a:262_4	mayhaṃ puttameva parivāretvā vicariṃsu. Ime sabbe idānipi mayhaṃyeva bhāro, ahameva	262	
PA_atk-s01_02a:262_5	ca ne catūhi paccayehi upaṭṭhahissāmi, aññesaṃ okāsaṃ na dassāmī”ti vihāradvārakoṭṭhakato	262	
PA_atk-s01_02a:262_6	paṭṭhāya yāva rājagehadvārā ubhayato khadirapākāraṃ kārāpetvā kilañjehi chādāpetvā	262	
PA_atk-s01_02a:262_7	vatthehi paṭicchādāpetvā upari ca chādāpetvā suvaṇṇatārakavicittaṃ samolambitatālakkhandhamattaṃ	262	
PA_atk-s01_02a:262_8	vividhapupphadāmavitānaṃ kārāpetvā heṭṭhā bhūmiyaṃ cittattharaṇehi santharāpetvā	262	
PA_atk-s01_02a:262_9	anto ubhosu passesu mālāvacchake puṇṇaghaṭe, sakalamaggavāsatthāya ca gandhantare	262	
PA_atk-s01_02a:262_10	pupphāni pupphantare gandhe ca ṭhapāpetvā bhagavato kālaṃ ārocāpesi.	2621	
PA_atk-s01_02a:263_0	Bhagavā bhikkhusaṅghaparivuto antosāṇiyāva rājagehaṃgantvā bhattakiccaṃ katvā vihāraṃ	263	
PA_atk-s01_02a:263_1	paccāgacchati. Añño koci daṭṭhumpi na labhati, kuto pana bhikkhaṃ vā dātuṃ, pūjaṃ	263	
PA_atk-s01_02a:263_2	vā kātuṃ, dhammaṃ vā sotuṃ. Nāgarā cintesuṃ – “ajja satthu loke uppannassa sattamāsādhikāni	263	
PA_atk-s01_02a:263_3	sattasaṃvaccharāni, mayañca daṭṭhumpi na labhāma, pageva bhikkhaṃ vā dātuṃ, pūjaṃ	263	
PA_atk-s01_02a:263_4	vā kātuṃ, dhammaṃ vā sotuṃ. Rājā – ‘mayhameva buddho, mayhameva dhammo, mayhameva	263	
PA_atk-s01_02a:263_5	saṅgho’ti mamāyitvā sayameva upaṭṭhahi. Satthā ca uppajjamāno sadevakassa lokassa	263	
PA_atk-s01_02a:263_6	atthāya hitāya uppanno. Na hi raññoyeva nirayo uṇho assa, aññesaṃ nīluppalavanasadiso.	263	
PA_atk-s01_02a:263_7	Tasmā rājānaṃ vadāma. Sace no satthāraṃ deti, iccetaṃ kusalaṃ. No ce deti, raññā	263	
PA_atk-s01_02a:263_8	saddhiṃ yujjhitvāpi saṅghaṃ gahetvā dānādīni puññāni karoma. Na sakkā kho pana suddhanāgareheva	263	
PA_atk-s01_02a:263_9	evaṃ kātuṃ, ekaṃ jeṭṭhapurisampi gaṇhāmā”ti.	263	
PA_atk-s01_02a:264_0	Te senāpatiṃ upasaṅkamitvā tassetamatthaṃ ārocetvā – “sāmi, kiṃ amhākaṃ pakkho hosi,	264	
PA_atk-s01_02a:264_1	udāhu rañño”ti āhaṃsu. So – “ahaṃ tumhākaṃ pakkho homi, api ca kho pana paṭhamadivaso	264	
PA_atk-s01_02a:264_2	mayhaṃ dātabbo”ti. Te sampaṭicchiṃsu. So rājānaṃ upasaṅkamitvā – “nāgarā, deva, tumhākaṃ	264	
PA_atk-s01_02a:264_3	kupitā”ti āha. Kimatthaṃ tātāti? Satthāraṃ kira tumheyeva upaṭṭhahatha, amhe na labhāmāti.	264	
PA_atk-s01_02a:264_4	Sace idānipi labhanti, na kuppanti, alabhantā tumhehi saddhiṃ yujjhitukāmā devāti.	264	
PA_atk-s01_02a:264_5	Yujjhāmi, tāta, nāhaṃ bhikkhusaṅghaṃ demīti. Deva tumhākaṃ dāsā tumhehi saddhiṃ yujjhāmāti	264	
PA_atk-s01_02a:264_6	vadanti, tumhe kaṃ gaṇhitvā yujjhissathāti? Nanu tvaṃ senāpatīti? Nāgarehi vinā na	264	
PA_atk-s01_02a:264_7	samattho ahaṃ devāti. Tato rājā – “balavanto nāgarā, senāpatipi tesaññeva pakkho”ti	264	
PA_atk-s01_02a:264_8	ñatvā “aññānipi sattamāsādhikāni sattasaṃvaccharāni mayhaṃ bhikkhusaṅghaṃ dadantū”ti	264	
PA_atk-s01_02a:264_9	āha. Nāgarā na sampaṭicchiṃsu. Rājā – “cha vassāni, pañca, cattāri, tīṇi, dve, ekavassa”nti	264	
PA_atk-s01_02a:264_10	hāpesi. Evaṃ hāpentepi na sampaṭicchiṃsu. Aññe satta divase yāci. Nāgarā – “atikakkhaḷaṃ	2641	
PA_atk-s01_02a:264_11	dāni raññā saddhiṃ kātuṃ na vaṭṭatī”ti anujāniṃsu.	2641	
PA_atk-s01_02a:265_0	Rājā sattamāsādhikānaṃ sattannaṃ saṃvaccharānaṃ sajjitaṃ dānamukhaṃ sattannameva	265	
PA_atk-s01_02a:265_1	divasānaṃ vissajjetvā cha divase kesañci apassantānaṃyeva dānaṃ datvā sattame divase	265	
PA_atk-s01_02a:265_2	nāgare pakkosāpetvā – “sakkhissatha, tāta, evarūpaṃ dānaṃ dātu”nti āha. Tepi – “nanu	265	
PA_atk-s01_02a:265_3	amheyeva nissāya taṃ devassa uppanna”nti vatvā – “sakkhissāmā”ti āhaṃsu. Rājā piṭṭhihatthena	265	
PA_atk-s01_02a:265_4	assūni puñchamāno bhagavantaṃ vanditvā – “bhante, ahaṃ aṭṭhasaṭṭhibhikkhusatasahassaṃ	265	
PA_atk-s01_02a:265_5	aññassa vāraṃ akatvā yāvajīvaṃ catūhi paccayehi upaṭṭhahissāmīti cintesiṃ. Nāgarā	265	
PA_atk-s01_02a:265_6	na dāni me anuññātā, nāgarā hi ‘mayaṃ dānaṃ dātuṃ na labhāmā’ti kuppanti. Bhagavā	265	
PA_atk-s01_02a:265_7	sve paṭṭhāya tesaṃ anuggahaṃ karothā”ti āha.	265	
PA_atk-s01_02a:266_0	Atha dutiyadivase senāpati mahādānaṃ sajjetvā – “ajja yathā añño koci ekabhikkhampi	266	
PA_atk-s01_02a:266_1	na deti, evaṃ rakkhathā”ti samantā purise ṭhapesi. Taṃ divasaṃ seṭṭhibhariyā rodamānā	266	
PA_atk-s01_02a:266_2	dhītaraṃ āha – “sace, amma, tava pitā jīveyya, ajjāhaṃ paṭhamaṃ dasabalaṃ bhojeyya”nti.	266	
PA_atk-s01_02a:266_3	Sā taṃ āha – “amma, mā cintayi, ahaṃ tathā karissāmi yathā buddhappamukho bhikkhusaṅgho	266	
PA_atk-s01_02a:266_4	paṭhamaṃ amhākaṃ bhikkhaṃ paribhuñjissatī”ti. Tato satasahassagghanikāya suvaṇṇapātiyā	266	
PA_atk-s01_02a:266_5	nirudakapāyāsassa pūretvā sappimadhusakkarādīhi abhisaṅkharitvā aññāya pātiyā paṭikujjitvā	266	
PA_atk-s01_02a:266_6	taṃ sumanamālāguḷehi parikkhipitvā mālāguḷasadisaṃ katvā bhagavato gāmaṃ pavisanavelāya	266	
PA_atk-s01_02a:266_7	sayameva ukkhipitvā dāsigaṇaparivutā nagarā nikkhami. Antarāmagge senāpatiupaṭṭhākā	266	
PA_atk-s01_02a:266_8	– “amma, mā ito agamā”ti vadanti. Mahāpuññā nāma manāpakathā honti, na ca tesaṃ punappunaṃ	266	
PA_atk-s01_02a:266_9	bhaṇantānaṃ kathā paṭikkhipituṃ sakkā hoti. Sā – “cūḷapitā mahāpitā mātulā kissa	266	
PA_atk-s01_02a:266_10	tumhe gantuṃ na dethā”ti āha. Senāpatinā – “aññassa kassaci khādanīyabhojanīyaṃ dātuṃ	2661	
PA_atk-s01_02a:266_11	mā dethā”ti ṭhapitamha ammāti. Kiṃ pana me hatthe khādanīyaṃ bhojanīyaṃ passathāti?	2661	
PA_atk-s01_02a:266_12	Mālāguḷaṃ passāmāti. Kiṃ tumhākaṃ senāpati mālāguḷapūjampi kātuṃ na detīti? Deti,	2661	
PA_atk-s01_02a:266_13	ammāti. Tena hi, apetha, apethāti bhagavantaṃ upasaṅkamitvā mālāguḷaṃ gaṇhāpetha	2661	
PA_atk-s01_02a:266_14	bhagavāti āha. Bhagavā ekaṃ senāpatissupaṭṭhākaṃ oloketvā mālāguḷaṃ gaṇhāpesi. Sā	2661	
PA_atk-s01_02a:266_15	bhagavantaṃ vanditvā – “bhagavā, bhavābhave nibbattiyaṃ me sati paritassanajīvitaṃ	2661	
PA_atk-s01_02a:266_16	nāma mā hotu, ayaṃ sumanamālā viya nibbattanibbattaṭṭhāne piyāva homi, nāmena ca	2661	
PA_atk-s01_02a:266_17	sumanā yevā”ti patthanaṃ katvā satthārā – “sukhinī hohī”ti vuttā vanditvā padakkhiṇaṃ katvā pakkāmi.	2661	
PA_atk-s01_02a:267_0	Bhagavā senāpatissa gehaṃ gantvā paññattāsane nisīdi. Senāpati yāguṃ gahetvā upagañchi,	267	
PA_atk-s01_02a:267_1	satthā pattaṃ pidahi. Nisinno, bhante, bhikkhusaṅghoti. Atthi no eko antarā piṇḍapāto	267	
PA_atk-s01_02a:267_2	laddhoti. So mālaṃ apanetvā piṇḍapātaṃ addasa. Cūḷupaṭṭhāko āha – “sāmi, mālāti maṃ	267	
PA_atk-s01_02a:267_3	vatvā mātugāmo vañcesī”ti. Pāyāso bhagavantaṃ ādiṃ katvā sabbesaṃ bhikkhūnaṃ pahoti.	267	
PA_atk-s01_02a:267_4	Senāpatipi attano deyyadhammaṃ adāsi. Satthā bhattakiccaṃ katvā maṅgalaṃ vatvā pakkāmi.	267	
PA_atk-s01_02a:267_5	Senāpati – “kā nāma sā piṇḍapātamadāsī”ti pucchi. Seṭṭhidhītā, sāmīti. Sappaññā sā	267	
PA_atk-s01_02a:267_6	itthī, evarūpāya ghare vasantiyā purisassa saggasampatti nāma na dullabhāti taṃ ānetvā	267	
PA_atk-s01_02a:267_7	jeṭṭhikaṭṭhāne ṭhapesi.	267	
PA_atk-s01_02a:268_0	Punadivase nāgarā dānamadaṃsu, punadivase rājāti ekantarikāya dānaṃ dātuṃ ārabhiṃsu.	268	
PA_atk-s01_02a:268_1	Rājāpi carapurise ṭhapetvā nāgarehi dinnadānato atirekataraṃ deti, nāgarāpi tatheva	268	
PA_atk-s01_02a:268_2	katvā raññā dinnadānato atirekataraṃ. Rājagehe nāṭakitthiyo daharasāmaṇere vadanti	268	
PA_atk-s01_02a:268_3	– “gaṇhatha, tātā, na gahapatikānaṃ gattavatthādīsu puñchitvā bāḷadārakānaṃ kheḷasiṅghāṇikādidhovanahatthehi	268	
PA_atk-s01_02a:268_4	kataṃ, suciṃ paṇītaṃ kata”nti. Punadivase nāgarāpi dadamānā vadanti – “gaṇhatha,	268	
PA_atk-s01_02a:268_5	tātā, na nagaragāmanigamādīsu saṅkaḍḍhitataṇḍulakhīradadhisappiādīhi, na aññesaṃ	268	
PA_atk-s01_02a:268_6	jaṅghasīsapiṭṭhiādīni bhañjitvā āharāpitehi kataṃ, jātisappikhīrādīhiyeva kata”nti.	268	
PA_atk-s01_02a:268_7	Evaṃ sattasu saṃvaccharesu sattasu māsesu sattasu divasesu ca atikkantesu atha bhagavato	268	
PA_atk-s01_02a:268_8	ayaṃ vitakko udapādi. Tena vuttaṃ – “sambodhito satta saṃvaccharāni satta māsāni	268	
PA_atk-s01_02a:268_9	satta divasāni atikkamitvā udapādī”ti.	268	
PA_atk-s01_02a:269	87. Aññataro mahābrahmāti dhammadesanaṃ āyācitabrahmāva.	26	
PA_atk-s01_02a:270	89. Caturāsīti āvāsasahassānīti caturāsīti vihārasahassāni. Te sabbepi dvādasasahassabhikkhugaṇhanakā mahāvihārā abhayagiricetiyapabbatacittalapabbatamahāvihārasadisāva ahesuṃ.	27	
PA_atk-s01_02a:271_0	90. Khantī paramaṃ tapoti adhivāsanakhanti nāma paramaṃ tapo. Titikkhāti khantiyā	271	
PA_atk-s01_02a:271_1	eva vevacanaṃ. Titikkhā saṅkhātā adhivāsanakhanti uttamaṃ tapoti attho. Nibbānaṃ	271	
PA_atk-s01_02a:271_2	paramanti sabbākārena pana nibbānaṃ paramanti vadanti buddhā. Na hi pabbajito parūpaghātīti	271	
PA_atk-s01_02a:271_3	yo adhivāsanakhantivirahitattā paraṃ upaghāteti bādheti hiṃsati, so pabbajito nāma	271	
PA_atk-s01_02a:271_4	na hoti. Catutthapādo pana tasseva vevacanaṃ. “Na hi pabbajito”ti etassa hi na samaṇo	271	
PA_atk-s01_02a:271_5	hotīti vevacanaṃ. Parūpaghātīti etassa paraṃ viheṭhayantoti vevacanaṃ. Atha vā parūpaghātīti	271	
PA_atk-s01_02a:271_6	sīlūpaghātī. Sīlañhi uttamaṭṭhena paranti vuccati. Yo ca samaṇo paraṃ yaṃ kañci sattaṃ	271	
PA_atk-s01_02a:271_7	viheṭhayanto parūpaghātī hoti, attano sīlaṃ vināsako, so pabbajito nāma na hotīti	271	
PA_atk-s01_02a:271_8	attho. Athavā yo adhivāsanakhantiyā abhāvato parūpaghātī hoti, paraṃ antamaso ḍaṃsamakasampi	271	
PA_atk-s01_02a:271_9	sañcicca jīvitā voropeti, so na hi pabbajito. Kiṃ kāraṇā? Malassa apabbājitattā.	271	
PA_atk-s01_02a:271_10	“Pabbājayamattano malaṃ, tasmā pabbajitoti vuccatī”ti idañhi pabbajitalakkhaṇaṃ.	2711	
PA_atk-s01_02a:271_11	Yopi na heva kho upaghāteti, na māreti, api ca daṇḍādīhi viheṭheti, so paraṃ viheṭhayanto	2711	
PA_atk-s01_02a:271_12	samaṇo na hoti. Kiṃ kāraṇā? Vihesāya asamitattā. “Samitattā hi pāpānaṃ, samaṇoti	2711	
PA_atk-s01_02a:271_13	pavuccatī”ti idañhi samaṇalakkhaṇaṃ.	2711	
PA_atk-s01_02a:272_0	Dutiyagāthāya sabbapāpassāti sabbākusalassa. Akaraṇanti anuppādanaṃ. Kusalassāti	272	
PA_atk-s01_02a:272_1	catubhūmikakusalassa. Upasampadāti paṭilābho. Sacittapariyodapananti attano cittajotanaṃ,	272	
PA_atk-s01_02a:272_2	taṃ pana arahattena hoti. Iti sīlasaṃvarena sabbapāpaṃ pahāya samathavipassanāhi	272	
PA_atk-s01_02a:272_3	kusalaṃ sampādetvā arahattaphalena cittaṃ pariyodāpetabbanti etaṃ buddhānaṃ sāsanaṃ ovādo anusiṭṭhī ti.	272	
PA_atk-s01_02a:273_0	Tatiyagāthāya anūpavādoti vācāya kassaci anupavadanaṃ. Anūpaghātoti kāyena upaghātassa	273	
PA_atk-s01_02a:273_1	akaraṇaṃ. Pātimokkheti yaṃ taṃ paatimokkhaṃ, atipamokkhaṃ, uttamasīlaṃ, pāti vā agativisesehi	273	
PA_atk-s01_02a:273_2	mokkheti duggatibhayehi, yo vā naṃ pāti, taṃ mokkhetīti “pātimokkha”nti vuccati.	273	
PA_atk-s01_02a:273_3	Tasmiṃ pātimokkhe ca saṃvaro. Mattaññutāti paṭiggahaṇaparibhogavasena pamāṇaññutā.	273	
PA_atk-s01_02a:273_4	Pantañca sayanāsananti sayanāsanañca saṅghaṭṭanavirahitanti attho. Tattha dvīhiyeva	273	
PA_atk-s01_02a:273_5	paccayehi catupaccayasantoso dīpito hotīti veditabbo. Etaṃ buddhāna sāsananti etaṃ	273	
PA_atk-s01_02a:273_6	parassa anupavadanaṃ anupaghātanaṃ pātimokkhasaṃvaro paṭiggahaṇaparibhogesu mattaññutā	273	
PA_atk-s01_02a:273_7	aṭṭhasamāpattivasibhāvāya vivittasenāsanasevanañca buddhānaṃ sāsanaṃ ovādo anusiṭṭhīti.	273	
PA_atk-s01_02a:273_8	Imā pana sabbabuddhānaṃ pātimokkhuddesagāthā hontīti veditabbā.	273	
PA_atk-s01_02a:274	Devatārocanavaṇṇanā	27	
PA_atk-s01_02a:275_0	91. Ettāvatā ca iminā vipassissa bhagavato apadānānusārena vitthārakathanena – “tathāgatassevesā,	275	
PA_atk-s01_02a:275_1	bhikkhave, dhammadhātu suppaṭividdhā”ti evaṃ vuttāya dhammadhātuyā suppaṭividdhabhāvaṃ	275	
PA_atk-s01_02a:275_2	pakāsetvā idāni – “devatāpi tathāgatassa etamatthaṃ ārocesu”nti vuttaṃ devatārocanaṃ	275	
PA_atk-s01_02a:275_3	pakāsetuṃ ekamidāhantiādimāha.	275	
PA_atk-s01_02a:276_0	Tattha subhagavaneti evaṃnāmake vane. Sālarājamūleti vanappatijeṭṭhakassa mūle. Kāmacchandaṃ	276	
PA_atk-s01_02a:276_1	virājetvāti anāgāmimaggena mūlasamugghātavasena virājetvā. Yathā ca vipassissa, evaṃ	276	
PA_atk-s01_02a:276_2	sesabuddhānampi sāsane vutthabrahmacariyā devatā ārocayiṃsu, pāḷi pana vipassissa	276	
PA_atk-s01_02a:276_3	ceva amhākañca bhagavato vasena āgatā.	276	
PA_atk-s01_02a:277_0	Tattha attano sampattiyā na hāyanti, na vihāyantīti avihā. Na kañci sattaṃ tapantīti	277	
PA_atk-s01_02a:277_1	atappā. Sundaradassanā abhirūpā pāsādikāti sudassā. Suṭṭhu passanti, sundarametesaṃ	277	
PA_atk-s01_02a:277_2	vā dassananti sudassī. Sabbeheva ca saguṇehi bhavasampattiyā ca jeṭṭhā, natthettha	277	
PA_atk-s01_02a:277_3	kaniṭṭhāti akaniṭṭhā.	277	
PA_atk-s01_02a:278_0	Idha ṭhatvā bhāṇavārā samodhānetabbā. Imasmiñhi sutte vipassissa bhagavato apadānavasena	278	
PA_atk-s01_02a:278_1	tayo bhāṇavārā vuttā. Yathā ca vipassissa, evaṃ sikhīādīnampi apadānavasena vuttāva.	278	
PA_atk-s01_02a:278_2	Pāḷi pana saṅkhittā. Iti sattannaṃ buddhānaṃ vasena amhākaṃ bhagavatā ekavīsati bhāṇavārā	278	
PA_atk-s01_02a:278_3	kathitā. Tathā avihehi. Tathā atappehi. Tathā sudassehi. Tathā sudassīhi. Tathā akaniṭṭhehīti	278	
PA_atk-s01_02a:278_4	sabbampi chabbīsatibhāṇavārasataṃ hoti. Tepiṭake buddhavacane aññaṃ suttaṃ chabbīsatibhāṇavārasataparimāṇaṃ	278	
PA_atk-s01_02a:278_5	nāma natthi, suttantarājā nāma ayaṃ suttantoti veditabbo. Ito paraṃ anusandhidvayampi	278	
PA_atk-s01_02a:278_6	niyyātento iti kho bhikkhavetiādimāha. Taṃ sabbaṃ uttānamevāti.	278	
PA_atk-s01_02a:279	Iti sumaṅgalavilāsiniyā dīghanikāyaṭṭhakathāyaṃ	27	
PA_atk-s01_02a:280	Mahāpadānasuttavaṇṇanā niṭṭhitā.	28	
PA_atk-s01_02a:281	2. Mahānidānasuttavaṇṇanā	28	
PA_atk-s01_02a:282	Nidānavaṇṇanā	28	
PA_atk-s01_02a:283_0	95. Evaṃ me sutaṃ…pe… kurūsūti mahānidānasuttaṃ. Tatrāyaṃ anuttānapadavaṇṇanā. Kurūsu	283	
PA_atk-s01_02a:283_1	viharatīti kurū nāma jānapadino rājakumārā, tesaṃ nivāso ekopi janapado ruḷhīsaddena	283	
PA_atk-s01_02a:283_2	“kurū”ti vuccati. Tasmiṃ kurūsu janapade. Aṭṭhakathācariyā panāhu – mandhātukāle	283	
PA_atk-s01_02a:283_3	tīsu dīpesu manussā “jambudīpo nāma buddhapaccekabuddhamahāsāvakacakkavattippabhutīnaṃ	283	
PA_atk-s01_02a:283_4	uttamamanussānaṃ uppattibhūmi uttamadīpo atiramaṇīyo”ti sutvā raññā mandhātucakkavattinā	283	
PA_atk-s01_02a:283_5	cakkaratanaṃ purakkhatvā cattāro dīpe anusaṃyāyantena saddhiṃ āgamaṃsu. Tato rājā	283	
PA_atk-s01_02a:283_6	pariṇāyakaratanaṃ pucchi – “atthi nu kho manussalokato ramaṇīyataraṃ ṭhāna”nti. Kasmā	283	
PA_atk-s01_02a:283_7	deva evaṃ bhaṇasi? Kiṃ na passasi candimasūriyānaṃ ānubhāvaṃ, nanu etesaṃ ṭhānaṃ	283	
PA_atk-s01_02a:283_8	ito ramaṇīyataranti? Rājā cakkaratanaṃ purakkhatvā tattha agamāsi. Cattāro mahārājāno	283	
PA_atk-s01_02a:283_9	– “mandhātumahārājā āgato”ti sutvāva “mahiddhiko mahānubhāvo rājā, na sakkā yuddhena	283	
PA_atk-s01_02a:283_10	paṭibāhitu”nti sakaṃ rajjaṃ niyyātesuṃ. So taṃ gahetvā puna pucchi – “atthi nu kho	2831	
PA_atk-s01_02a:283_11	ito ramaṇīyataraṃ ṭhāna”nti?	2831	
PA_atk-s01_02a:284_0	Athassa tāvatiṃsabhavanaṃ kathayiṃsu. “Tāvatiṃsabhavanaṃ, deva, ito ramaṇīyataraṃ.	284	
PA_atk-s01_02a:284_1	Tattha sakkassa devarañño ime cattāro mahārājāno paricārakā dovārikabhūmiyaṃ tiṭṭhanti,	284	
PA_atk-s01_02a:284_2	sakko devarājā mahiddhiko mahānubhāvo, tassimāni upabhogaṭṭhānāni – yojanasahassubbedho	284	
PA_atk-s01_02a:284_3	vejayanto pāsādo, pañcayojanasatubbedhā sudhammā devasabhā, diyaḍḍhayojanasatiko	284	
PA_atk-s01_02a:284_4	vejayantaratho tathā erāvaṇo hatthī, dibbarukkhasahassappaṭimaṇḍitaṃ nandanavanaṃ,	284	
PA_atk-s01_02a:284_5	cittalatāvanaṃ, phārusakavanaṃ, missakavanaṃ, yojanasatubbedho pāricchattako koviḷāro,	284	
PA_atk-s01_02a:284_6	tassa heṭṭhā saṭṭhiyojanāyāmā paññāsayojanavitthatā pañcadasayojanubbedhā jayakusumapupphavaṇṇā	284	
PA_atk-s01_02a:284_7	paṇḍukambalasilā, yassā mudutāya sakkassa nisīdato upaḍḍhakāyo anupavisatī”ti.	284	
PA_atk-s01_02a:285_0	Taṃ sutvā rājā tattha gantukāmo cakkaratanaṃ abbhukkiri. Taṃ ākāse patiṭṭhāsi saddhiṃ	285	
PA_atk-s01_02a:285_1	caturaṅginiyā senāya. Atha dvinnaṃ devalokānaṃ vemajjhato cakkaratanaṃ otaritvā pathaviyaṃ	285	
PA_atk-s01_02a:285_2	patiṭṭhāsi saddhiṃ pariṇāyakaratanapamukhāya caturaṅginiyā senāya. Rājā ekakova tāvatiṃsabhavanaṃ	285	
PA_atk-s01_02a:285_3	agamāsi. Sakko – “mandhātā āgato”ti sutvāva tassa paccuggamanaṃ katvā – “svāgataṃ,	285	
PA_atk-s01_02a:285_4	te mahārāja, sakaṃ te mahārāja, anusāsa mahārājā”ti vatvā saddhiṃ nāṭakehi rajjaṃ	285	
PA_atk-s01_02a:285_5	dve bhāge katvā ekaṃ bhāgamadāsi. Rañño tāvatiṃsabhavane patiṭṭhitamattasseva manussabhāvo	285	
PA_atk-s01_02a:285_6	vigacchi, devabhāvo pāturahosi. Tassa kira sakkena saddhiṃ paṇḍukambalasilāyaṃ nisinnassa	285	
PA_atk-s01_02a:285_7	akkhinimisamattena nānattaṃ paññāyati. Taṃ asallakkhentā devā sakkassa ca tassa ca	285	
PA_atk-s01_02a:285_8	nānatte muyhanti. So tattha dibbasampattiṃ anubhavamāno yāva chattiṃsa sakkā uppajjitvā	285	
PA_atk-s01_02a:285_9	cutā, tāva rajjaṃ kāretvā atittova kāmehi tato cavitvā attano uyyāne patiṭṭhito vātātapena	285	
PA_atk-s01_02a:285_10	phuṭṭhagatto kālamakāsi.	2851	
PA_atk-s01_02a:286_0	Cakkaratane pana puna pathaviyaṃ patiṭṭhite pariṇāyakaratanaṃ suvaṇṇapaṭṭe mandhātu	286	
PA_atk-s01_02a:286_1	upāhanaṃ likhāpetvā idaṃ mandhātu rajjanti rajjamanusāsi. Tepi tīhi dīpehi āgatamanussā	286	
PA_atk-s01_02a:286_2	puna gantuṃ asakkontā pariṇāyakaratanaṃ upasaṅkamitvā – “deva, mayaṃ rañño ānubhāvena	286	
PA_atk-s01_02a:286_3	āgatā, idāni gantuṃ na sakkoma, vasanaṭṭhānaṃ no dehī”ti yāciṃsu. So tesaṃ ekamekaṃ	286	
PA_atk-s01_02a:286_4	janapadamadāsi. Tattha pubbavidehato āgatamanussehi āvasitapadeso tāyeva purimasaññāya	286	
PA_atk-s01_02a:286_5	– “videharaṭṭha”nti nāmaṃ labhi, aparagoyānato āgatamanussehi āvasitapadeso “aparantajanapado”ti	286	
PA_atk-s01_02a:286_6	nāmaṃ labhi, uttarakuruto āgatamanussehi āvasitapadeso “kururaṭṭha”nti nāmaṃ labhi,	286	
PA_atk-s01_02a:286_7	bahuke pana gāmanigamādayo upādāya bahuvacanena vohariyati. Tena vuttaṃ – “kurūsu viharatī”ti.	286	
PA_atk-s01_02a:287_0	Kammāsadhammaṃ nāma kurūnaṃ nigamoti kammāsadhammanti ettha keci dha-kārassa da-kārena	287	
PA_atk-s01_02a:287_1	atthaṃ vaṇṇayanti. Kammāso ettha damitoti kammāsadammo. Kammāsoti kammāsapādo porisādo	287	
PA_atk-s01_02a:287_2	vuccati. Tassa kira pāde khāṇukena viddhaṭṭhāne vaṇo ruhanto cittadārusadiso hutvā	287	
PA_atk-s01_02a:287_3	ruhi. Tasmā kammāsapādoti paññāyittha. So ca tasmiṃ okāse damito porisādabhāvato	287	
PA_atk-s01_02a:287_4	paṭisedhito. Kena? Mahāsattena. Katarasmiṃ jātaketi? Mahāsutasomajātaketi eke. Ime	287	
PA_atk-s01_02a:287_5	pana therā jayaddisajātaketi vadanti. Tadā hi mahāsattena kammāsapādo damito. Yathāha –	287	
PA_atk-s01_02a:288	“Putto yadā homi jayaddisassa;	28	
PA_atk-s01_02a:289	Pañcālaraṭṭhadhipatissa atrajo.	28	
PA_atk-s01_02a:290	Cajitvāna pāṇaṃ pitaraṃ pamocayiṃ;	29	
PA_atk-s01_02a:291	Kammāsapādampi cahaṃ pasādayi”nti.	29	
PA_atk-s01_02a:292_0	Keci pana dha-kāreneva atthaṃ vaṇṇayanti. Kurūraṭṭhavāsīnaṃ kira kuruvattadhammo,	292	
PA_atk-s01_02a:292_1	tasmiṃ kammāso jāto, tasmā taṃ ṭhānaṃ kammāso ettha dhammo jātoti kammāsadhammanti	292	
PA_atk-s01_02a:292_2	vuccati. Tattha niviṭṭhanigamassāpi etadeva nāmaṃ. Bhummavacanena kasmā na vuttanti.	292	
PA_atk-s01_02a:292_3	Avasanokāsato. Bhagavato kira tasmiṃ nigame vasanokāso koci vihāro nāma nāhosi. Nigamato	292	
PA_atk-s01_02a:292_4	pana apakkamma aññatarasmiṃ udakasampanne ramaṇīye bhūmibhāge mahāvanasaṇḍo ahosi	292	
PA_atk-s01_02a:292_5	tattha bhagavā vihāsi, taṃ nigamaṃ gocaragāmaṃ katvā. Tasmā evamettha attho veditabbo	292	
PA_atk-s01_02a:292_6	– “kurūsu viharati kammāsadhammaṃ nāma kurūnaṃ nigamo, taṃ gocaragāmaṃ katvā”ti.	292	
PA_atk-s01_02a:293_0	Āyasmāti piyavacanametaṃ, gāravavacanametaṃ. Ānandoti tassa therassa nāmaṃ. Ekamantanti	293	
PA_atk-s01_02a:293_1	bhāvanapuṃsakaniddeso – “visamaṃ candimasūriyā parivattantī”tiādīsu viya. Tasmā yathā	293	
PA_atk-s01_02a:293_2	nisinno ekamantaṃ nisinno hoti, tathā nisīdīti evamettha attho daṭṭhabbo. Bhummatthe	293	
PA_atk-s01_02a:293_3	vā etaṃ upayogavacanaṃ nisīdīti upāvisi. Paṇḍitā hi garuṭṭhāniyaṃ upasaṅkamitvā āsanakusalatāya	293	
PA_atk-s01_02a:293_4	ekamantaṃ nisīdanti. Ayañca tesaṃ aññataro, tasmā ekamantaṃ nisīdi.	293	
PA_atk-s01_02a:294_0	Kathaṃ nisinno kho pana ekamantaṃ nisinno hotīti? Cha nisajjadose vajjetvā. Seyyathidaṃ	294	
PA_atk-s01_02a:294_1	– atidūraṃ, accāsannaṃ, uparivātaṃ, unnatappadesaṃ, atisammukhaṃ, atipacchāti. Atidūre	294	
PA_atk-s01_02a:294_2	nisinno hi sace kathetukāmo hoti, uccāsaddena kathetabbaṃ hoti. Accāsanne nisinno	294	
PA_atk-s01_02a:294_3	saṅghaṭṭanaṃ karoti. Uparivāte nisinno sarīragandhena bādhati. Unnatappadese nisinno	294	
PA_atk-s01_02a:294_4	agāravaṃ pakāseti. Atisammukhā nisinno sace daṭṭhukāmo hoti, cakkhunā cakkhuṃ āhacca	294	
PA_atk-s01_02a:294_5	daṭṭhabbaṃ hoti. Atipacchā nisinno sace daṭṭhukāmo hoti, gīvaṃ parivattetvā daṭṭhabbaṃ	294	
PA_atk-s01_02a:294_6	hoti. Tasmā ayampi tikkhattuṃ bhagavantaṃ padakkhiṇaṃ katvā sakkaccaṃ vanditvā ete	294	
PA_atk-s01_02a:294_7	cha nisajjadose vajjetvā dakkhiṇajāṇumaṇḍalassa abhimukhaṭṭhāne chabbaṇṇānaṃ buddharasmīnaṃ	294	
PA_atk-s01_02a:294_8	anto pavisitvā pasannalākhārasaṃ vigāhanto viya suvaṇṇapaṭaṃ pārupanto viya rattuppalamālāvitānamajjhaṃ	294	
PA_atk-s01_02a:294_9	pavisanto viya ca dhammabhaṇḍāgāriko āyasmā ānando nisīdi. Tena vuttaṃ – “ekamantaṃ nisīdī”ti.	294	
PA_atk-s01_02a:295_0	Kāya pana velāya, kena kāraṇena ayamāyasmā bhagavantaṃ upasaṅkamantoti? Sāyanhavelāyaṃ	295	
PA_atk-s01_02a:295_1	paccayākārapañhapucchanakāraṇena. Taṃ divasaṃ kirāyamāyasmā kulasaṅgahatthāya gharadvāre	295	
PA_atk-s01_02a:295_2	gharadvāre sahassabhaṇḍikaṃ nikkhipanto viya kammāsadhammagāmaṃ piṇḍāya caritvā piṇḍapātapaṭikkanto	295	
PA_atk-s01_02a:295_3	satthu vattaṃ dassetvā satthari gandhakuṭiṃ paviṭṭhe satthāraṃ vanditvā attano divāṭṭhānaṃ	295	
PA_atk-s01_02a:295_4	gantvā antevāsikesu vattaṃ dassetvā paṭikkantesu divāṭṭhānaṃ paṭisammajjitvā cammakkhaṇḍaṃ	295	
PA_atk-s01_02a:295_5	paññapetvā udakatumbato udakaṃ gahetvā udakena hatthapāde sītale katvā pallaṅkaṃ	295	
PA_atk-s01_02a:295_6	ābhujitvā nisinno sotāpattiphalasamāpattiṃ samāpajji. Atha paricchinnakālavasena	295	
PA_atk-s01_02a:295_7	samāpattito uṭṭhāya paccayākāre ñāṇaṃ otāresi. So – “avijjāpaccayā saṅkhārā”tiādito	295	
PA_atk-s01_02a:295_8	paṭṭhāya antaṃ, antato paṭṭhāya ādiṃ, ubhayantato paṭṭhāya majjhaṃ, majjhato paṭṭhāya	295	
PA_atk-s01_02a:295_9	ubho ante pāpento tikkhattuṃ dvādasapadaṃ paccayākāraṃ sammasi. Tassevaṃ sammasantassa	295	
PA_atk-s01_02a:295_10	paccayākāro vibhūto hutvā uttānakuttānako viya upaṭṭhāsi.	2951	
PA_atk-s01_02a:296_0	Tato cintesi – “ayaṃ paccayākāro sabbabuddhehi – ‘gambhīro ceva gambhīrāvabhāso cā’ti	296	
PA_atk-s01_02a:296_1	kathito, mayhaṃ kho pana padesañāṇe ṭhitassa sāvakassa sato uttāno vibhūto pākaṭo	296	
PA_atk-s01_02a:296_2	hutvā upaṭṭhāti, mayhaṃyeva nu kho esa uttānako hutvā upaṭṭhāti, udāhu aññesampī”ti?	296	
PA_atk-s01_02a:296_3	Athassa etadahosi – “handāhaṃ imaṃ pañhaṃ gahetvā bhagavantaṃ pucchāmi, addhā me	296	
PA_atk-s01_02a:296_4	bhagavā imaṃ atthuppattiṃ katvā sālindaṃ sineruṃ ukkhipanto viya ekaṃ suttantakathaṃ	296	
PA_atk-s01_02a:296_5	kathetvā dassessati. Buddhānañhi vinayapaññattiṃ, bhummantaraṃ, paccayākāraṃ, samayantaranti	296	
PA_atk-s01_02a:296_6	imāni cattāri ṭhānāni patvā gajjitaṃ mahantaṃ hoti, ñāṇaṃ anupavisati, buddhañāṇassa	296	
PA_atk-s01_02a:296_7	mahantabhāvo paññāyati, desanā gambhīrā hoti tilakkhaṇabbhāhatā suññatapaṭisaṃyuttā”ti.	296	
PA_atk-s01_02a:297_0	So kiñcāpi pakatiyāva ekadivase satavārampi sahassavārampi bhagavantaṃ upasaṅkamanto	297	
PA_atk-s01_02a:297_1	na ahetuakāraṇena upasaṅkamati, taṃ divasaṃ pana imaṃ pañhaṃ gahetvā – “imaṃ buddhagandhahatthiṃ	297	
PA_atk-s01_02a:297_2	āpajja ñāṇakoñcanādaṃ sossāmi, buddhasīhaṃ āpajja ñāṇasīhanādaṃ sossāmi, buddhasindhavaṃ	297	
PA_atk-s01_02a:297_3	āpajja ñāṇapadavikkamaṃ passissāmī”ti cintetvā divāṭṭhānā uṭṭhāya cammakkhaṇḍaṃ papphoṭetvā	297	
PA_atk-s01_02a:297_4	ādāya sāyanhasamaye bhagavantaṃ upasaṅkami. Tena vuttaṃ – “sāyanhavelāyaṃ paccayākārapañhapucchanakāraṇena upasaṅkamanto”ti.	297	
PA_atk-s01_02a:298_0	Yāva gambhīroti ettha yāvasaddo pamāṇātikkame, atikkamma pamāṇaṃ gambhīro, atigambhīroti	298	
PA_atk-s01_02a:298_1	attho. Gambhīrāvabhāsoti gambhīrova hutvā avabhāsati, dissatīti attho. Ekañhi uttānameva	298	
PA_atk-s01_02a:298_2	gambhīrāvabhāsaṃ hoti pūtipaṇṇādivasena kāḷavaṇṇapurāṇaudakaṃ viya. Tañhi jāṇuppamāṇampi	298	
PA_atk-s01_02a:298_3	sataporisaṃ viya dissati. Ekaṃ gambhīraṃ uttānāvabhāsaṃ hoti maṇigaṅgāya vippasannaudakaṃ	298	
PA_atk-s01_02a:298_4	viya. Tañhi sataporisampi jāṇuppamāṇaṃ viya khāyati. Ekaṃ uttānaṃ uttānāvabhāsaṃ	298	
PA_atk-s01_02a:298_5	hoti cāṭiādīsu udakaṃ viya. Ekaṃ gambhīraṃ gambhīrāvabhāsaṃ hoti sinerupādakamahāsamudde	298	
PA_atk-s01_02a:298_6	udakaṃ viya. Evaṃ udakameva cattāri nāmāni labhati. Paṭiccasamuppāde panetaṃ natthi.	298	
PA_atk-s01_02a:298_7	Ayañhi gambhīro ceva gambhīrāvabhāso cāti ekameva nāmaṃ labhati. Evarūpo samānopi	298	
PA_atk-s01_02a:298_8	atha ca pana me uttānakuttānako viya khāyati, yadidaṃ acchariyaṃ, bhante, abbhutaṃ	298	
PA_atk-s01_02a:298_9	bhanteti. Evaṃ attano vimhayaṃ pakāsento pañhaṃ pucchitvā tuṇhībhūto nisīdi.	298	
PA_atk-s01_02a:299_0	Bhagavā tassa vacanaṃ sutvā – “ānando bhavaggaggahaṇāya hatthaṃ pasārento viya, sineruṃ	299	
PA_atk-s01_02a:299_1	chinditvā miñjaṃ nīharituṃ vāyamamāno viya, vinā nāvāya mahāsamuddaṃ taritukāmo viya,	299	
PA_atk-s01_02a:299_2	pathaviṃ parivattetvā pathavojaṃ gahetuṃ vāyamamāno viya buddhavisayapañhaṃ attano	299	
PA_atk-s01_02a:299_3	uttānaṃ vadati. Handassa gambhīrabhāvaṃ ācikkhissāmī”ti cintetvā mā hevantiādimāha.	299	
PA_atk-s01_02a:300	Tattha mā hevanti ha-kāro nipātamattaṃ. Evaṃ mā bhaṇīti attho. Mā hevanti ca idaṃ vacanaṃ bhagavā āyasmantaṃ ānandaṃ ussādentopi bhaṇati apasādentopi.	30	
PA_atk-s01_02a:301	Ussādanāvaṇṇanā	30	
PA_atk-s01_02a:302_0	Tattha ussādento – ānanda, tvaṃ mahāpañño visadañāṇo, tena te gambhīropi paṭiccasamuppādo	302	
PA_atk-s01_02a:302_1	uttānako viya khāyati. Aññesaṃ panesa uttānakoti na sallakkhetabbo, gambhīroyeva	302	
PA_atk-s01_02a:302_2	ca gambhīrāvabhāso ca. Tattha catasso upamā vadanti. Chamāse subhojanarasapuṭṭhassa	302	
PA_atk-s01_02a:302_3	kira katayogassa mahāmallassa samajjasamaye katamallapāsāṇaparicayassa yuddhabhūmiṃ	302	
PA_atk-s01_02a:302_4	gacchantassa antarā mallapāsāṇaṃ dassesuṃ, so – kiṃ etanti āha. Mallapāsāṇoti. Āharatha	302	
PA_atk-s01_02a:302_5	nanti. Ukkhipituṃ na sakkomāti vutte sayaṃ gantvā kuhiṃ imassa bhāriyaṭṭhānanti vatvā	302	
PA_atk-s01_02a:302_6	dvīhi hatthehi dve pāsāṇe ukkhipitvā kīḷāguḷe viya khipitvā agamāsi. Tattha mallassa	302	
PA_atk-s01_02a:302_7	mallapāsāṇo lahukopi na aññesaṃ lahukoti vattabbo. Chamāse subhojanarasapuṭṭho mallo	302	
PA_atk-s01_02a:302_8	viya hi kappasatasahassaṃ abhinīhārasampanno āyasmā ānando, yathā mallassa mahābalatāya	302	
PA_atk-s01_02a:302_9	mallapāsāṇo lahuko, evaṃ therassa mahāpaññatāya paṭiccasamuppādo uttāno, so aññesaṃ	302	
PA_atk-s01_02a:302_10	uttānoti na vattabbo.	3021	
PA_atk-s01_02a:303_0	Mahāsamudde ca timināma maccho dviyojanasatiko timiṅgalo tiyojanasatiko, timipiṅgalo	303	
PA_atk-s01_02a:303_1	catuyojanasatiko timirapiṅgalo pañcayojanasatiko, ānando timinando ajjhāroho mahātimīti	303	
PA_atk-s01_02a:303_2	ime cattāro yojanasahassikā. Tattha timirapiṅgaleneva dīpenti. Tassa kira dakkhiṇakaṇṇaṃ	303	
PA_atk-s01_02a:303_3	cālentassa pañcayojanasate padese udakaṃ calati. Tathā vāmakaṇṇaṃ. Tathā naṅguṭṭhaṃ,	303	
PA_atk-s01_02a:303_4	tathā sīsaṃ. Dve pana kaṇṇe cāletvā naṅguṭṭhena udakaṃ paharitvā sīsaṃ aparāparaṃ	303	
PA_atk-s01_02a:303_5	katvā kīḷituṃ āraddhassa sattaṭṭhayojanasate padese bhājane pakkhipitvā uddhane āropitaṃ	303	
PA_atk-s01_02a:303_6	viya udakaṃ pakkuthati, tiyojanasatamatte padese udakaṃ piṭṭhiṃ chādetuṃ na sakkoti.	303	
PA_atk-s01_02a:303_7	So evaṃ vadeyya – “ayaṃ mahāsamuddo gambhīro gambhīroti vadanti kutassa gambhīratā,	303	
PA_atk-s01_02a:303_8	mayaṃ piṭṭhipaṭicchādanamattampi udakaṃ na labhāmā”ti. Tattha kāyupapannassa timirapiṅgalassa	303	
PA_atk-s01_02a:303_9	mahāsamuddo uttānoti, aññesaṃ khuddakamacchānaṃ uttānoti na vattabbo, evameva ñāṇupapannassa	303	
PA_atk-s01_02a:303_10	therassa paṭiccasamuppādo uttānoti, aññesampi uttānoti na vattabbo.	3031	
PA_atk-s01_02a:304_0	Supaṇṇarājā ca diyaḍḍhayojanasatiko, tassa dakkhiṇapakkho paññāsayojaniko hoti tathā	304	
PA_atk-s01_02a:304_1	vāmapakkho, piñchavaṭṭi saṭṭhiyojanikā, gīvā tiṃsayojanikā, mukhaṃ navayojanaṃ, pādā	304	
PA_atk-s01_02a:304_2	dvādasayojanikā. Tasmiṃ supaṇṇavātaṃ dassetuṃ āraddhe sattaṭṭhayojanasataṃ ṭhānaṃ	304	
PA_atk-s01_02a:304_3	nappahoti. So evaṃ vadeyya – “ayaṃ ākāso ananto anantoti vadanti, kutassa anantatā,	304	
PA_atk-s01_02a:304_4	mayaṃ pakkhavātappasāraṇokāsampi na labhāmā”ti. Tattha kāyupapannassa supaṇṇarañño	304	
PA_atk-s01_02a:304_5	ākāso parittoti, aññesaṃ khuddakapakkhīnaṃ parittoti na vattabbo, evameva ñāṇupapannassa	304	
PA_atk-s01_02a:304_6	therassa paṭiccasamuppādo uttānoti, aññesampi uttānoti na vattabbo.	304	
PA_atk-s01_02a:305_0	Rāhu asurindo pana pādantato yāva kesantā yojanānaṃ cattāri sahassāni aṭṭha ca satāni	305	
PA_atk-s01_02a:305_1	hoti. Tassa dvinnaṃ bāhānaṃ antaraṃ dvādasayojanasatikaṃ. Bahalattena chayojanasatikaṃ.	305	
PA_atk-s01_02a:305_2	Hatthapādatalāni tiyojanasatikāni, tathā mukhaṃ. Ekekaṃ aṅgulipabbaṃ paññāsayojanaṃ,	305	
PA_atk-s01_02a:305_3	tathā bhamukantaraṃ. Nalāṭaṃ tiyojanasatikaṃ. Sīsaṃ navayojanasatikaṃ. Tassa mahāsamuddaṃ	305	
PA_atk-s01_02a:305_4	otiṇṇassa gambhīraṃ udakaṃ jāṇuppamāṇaṃ hoti. So evaṃ vadeyya – “ayaṃ mahāsamuddo	305	
PA_atk-s01_02a:305_5	gambhīro gambhīroti vadanti, kutassa gambhīratā, mayaṃ jāṇuppaṭicchādanamattampi	305	
PA_atk-s01_02a:305_6	udakaṃ na labhāmā”ti. Tattha kāyupapannassa rāhuno mahāsamuddo uttānoti, aññesaṃ	305	
PA_atk-s01_02a:305_7	uttānoti na vattabbo, evameva ñāṇupapannassa therassa paṭiccasamuppādo uttānoti,	305	
PA_atk-s01_02a:305_8	aññesampi uttānoti na vattabbo. Etamatthaṃ sandhāya bhagavā – “mā hevaṃ, ānanda,	305	
PA_atk-s01_02a:305_9	avaca; mā hevaṃ, ānanda avacā”ti āha.	305	
PA_atk-s01_02a:306	Therassa hi catūhi kāraṇehi gambhīropi paṭiccasamuppādo uttānoti upaṭṭhāti. Katamehi catūhi? Pubbūpanissayasampattiyā, titthavāsena, sotāpannatāya, bahussutabhāvenāti.	30	
PA_atk-s01_02a:307	Pubbūpanissayasampattikathā	30	
PA_atk-s01_02a:308_0	Ito kira satasahassime kappe padumuttaro nāma satthā loke uppajji. Tassa haṃsavatī	308	
PA_atk-s01_02a:308_1	nāma nagaraṃ ahosi, ānando nāma rājā pitā, sumedhā nāma devī mātā, bodhisatto uttarakumāro	308	
PA_atk-s01_02a:308_2	nāma ahosi. So puttassa jātadivase mahābhinikkhamanaṃ nikkhamma pabbajitvā padhānamanuyuñjanto	308	
PA_atk-s01_02a:308_3	anukkamena sabbaññutaṃ patvā – “anekajātisaṃsāra”nti udānaṃ udānetvā sattāhaṃ bodhipallaṅke	308	
PA_atk-s01_02a:308_4	vītināmetvā pathaviyaṃ ṭhapessāmīti pādaṃ abhinīhari. Atha pathaviṃ bhinditvā mahantaṃ	308	
PA_atk-s01_02a:308_5	padumaṃ uṭṭhāsi. Tassa dhurapattāni navutihatthāni, kesaraṃ tiṃsahatthaṃ, kaṇṇikā	308	
PA_atk-s01_02a:308_6	dvādasahatthā, navaghaṭappamāṇo reṇu ahosi.	308	
PA_atk-s01_02a:309_0	Satthā pana ubbedhato aṭṭhapaṇṇāsahatthubbedho ahosi. Tassa ubhinnaṃ bāhānamantaraṃ	309	
PA_atk-s01_02a:309_1	aṭṭhārasahatthaṃ, nalāṭaṃ pañcahatthaṃ, hatthapādā ekādasahatthā. Tassa ekādasahatthena	309	
PA_atk-s01_02a:309_2	pādena dvādasahatthāya kaṇṇikāya akkantamattāya navaghaṭappamāṇo reṇu uṭṭhāya aṭṭhapaṇṇāsahatthaṃ	309	
PA_atk-s01_02a:309_3	padesaṃ uggantvā okiṇṇamanosilācuṇṇaṃ viya paccokiṇṇo. Tadupādāya bhagavā padumuttarotveva	309	
PA_atk-s01_02a:309_4	paññāyittha. Tassa devilo ca sujāto ca dve aggasāvakā ahesuṃ. Amitā ca asamā ca dve	309	
PA_atk-s01_02a:309_5	aggasāvikā. Sumano nāma upaṭṭhāko. Padumuttaro bhagavā pitusaṅgahaṃ kurumāno bhikkhusatasahassaparivāro	309	
PA_atk-s01_02a:309_6	haṃsavatiyā rājadhāniyā vasati.	309	
PA_atk-s01_02a:310_0	Kaniṭṭhabhātā panassa sumanakumāro nāma. Tassa rājā haṃsavatito vīsatiyojanasate	310	
PA_atk-s01_02a:310_1	ṭhāne bhogagāmaṃ adāsi. So kadāci āgantvā pitarañca satthārañca passati. Athekadivasaṃ	310	
PA_atk-s01_02a:310_2	paccanto kupito. Sumano rañño pesesi – “paccanto kupito”ti. Rājā “mayā tvaṃ tattha	310	
PA_atk-s01_02a:310_3	kasmā ṭhapito”ti paṭipesesi. So nikkhamma core vūpasametvā – “upasanto, deva, janapado”ti	310	
PA_atk-s01_02a:310_4	rañño pesesi. Rājā tuṭṭho – “sīghaṃ mama putto āgacchatū”ti āha. Tassa sahassamattā	310	
PA_atk-s01_02a:310_5	amaccā honti. So tehi saddhiṃ antarāmagge mantesi – “mayhaṃ pitā tuṭṭho, sace me	310	
PA_atk-s01_02a:310_6	varaṃ deti, kiṃ gaṇhāmī”ti. Atha naṃ ekacce “hatthiṃ gaṇhatha, assaṃ gaṇhatha, rathaṃ	310	
PA_atk-s01_02a:310_7	gaṇhatha, janapadaṃ gaṇhatha, sattaratanāni gaṇhathā”ti āhaṃsu. Apare – “tumhe pathavissarassa	310	
PA_atk-s01_02a:310_8	puttā, tumhākaṃ dhanaṃ na dullabhaṃ, laddhampi cetaṃ sabbaṃ pahāya gamanīyaṃ, puññameva	310	
PA_atk-s01_02a:310_9	ekaṃ ādāya gamanīyaṃ; tasmā te deve varaṃ dadamāne temāsaṃ padumuttaraṃ bhagavantaṃ	310	
PA_atk-s01_02a:310_10	upaṭṭhātuṃ varaṃ gaṇhathā”ti. So – “tumhe mayhaṃ kalyāṇamittā, na mametaṃ cittaṃ	3101	
PA_atk-s01_02a:310_11	atthi, tumhehi pana uppāditaṃ, evaṃ karissāmī”ti gantvā pitaraṃ vanditvā pitarāpi	3101	
PA_atk-s01_02a:310_12	āliṅgetvā tassa matthake cumbitvā – “varaṃ te putta, demī”ti vutte “sādhu mahārāja,	3101	
PA_atk-s01_02a:310_13	icchāmahaṃ mahārāja bhagavantaṃ temāsaṃ catūhi paccayehi upaṭṭhahanto jīvitaṃ avañjhaṃ	3101	
PA_atk-s01_02a:310_14	kātuṃ, imameva varaṃ dehī”ti āha. “Na sakkā tāta, aññaṃ varehī”ti vutte “deva, khattiyānaṃ	3101	
PA_atk-s01_02a:310_15	nāma dve kathā natthi, etameva dehi, na me aññenattho”ti. Tāta buddhānaṃ nāma cittaṃ	3101	
PA_atk-s01_02a:310_16	dujjānaṃ, sace bhagavā na icchissati, mayā dinnepi kiṃ bhavissatīti? So – “sādhu,	3101	
PA_atk-s01_02a:310_17	deva, ahaṃ bhagavato cittaṃ jānissāmī”ti vihāraṃ gato.	3101	
PA_atk-s01_02a:311_0	Tena ca samayena bhattakiccaṃ niṭṭhapetvā bhagavā gandhakuṭiṃ paviṭṭho hoti. So maṇḍalamāḷe	311	
PA_atk-s01_02a:311_1	sannisinnānaṃ bhikkhūnaṃ santikaṃ agamāsi. Te taṃ āhaṃsu – “rājaputta, kasmā āgatosī”ti?	311	
PA_atk-s01_02a:311_2	Bhagavantaṃ dassanāya, dassetha me bhagavantanti. Na mayaṃ, rājaputta, icchiticchitakkhaṇe	311	
PA_atk-s01_02a:311_3	satthāraṃ daṭṭhuṃ labhāmāti. Ko pana, bhante, labhatīti? Sumanatthero nāma rājaputtāti.	311	
PA_atk-s01_02a:311_4	“So kuhiṃ, bhante, thero”ti. Therassa nisinnaṭṭhānaṃ pucchitvā gantvā vanditvā –	311	
PA_atk-s01_02a:311_5	“icchāmahaṃ, bhante, bhagavantaṃ passituṃ, dassetha me”ti āha. Thero – “ehi rājaputtā”ti	311	
PA_atk-s01_02a:311_6	taṃ gahetvā taṃ gandhakuṭipariveṇe ṭhapetvā gandhakuṭiṃ abhiruhi. Atha naṃ bhagavā	311	
PA_atk-s01_02a:311_7	– “sumana, kasmā āgatosī”ti āha. Rājaputto, bhante, bhagavantaṃ dassanāya āgatoti.	311	
PA_atk-s01_02a:311_8	Tena hi bhikkhu āsanaṃ paññāpehīti. Thero āsanaṃ paññāpesi, nisīdi bhagavā paññatte	311	
PA_atk-s01_02a:311_9	āsane. Rājaputto bhagavantaṃ vanditvā paṭisanthāraṃ akāsi. Kadā āgatosi rājaputtāti?	311	
PA_atk-s01_02a:311_10	Bhante, tumhesu gandhakuṭiṃ paviṭṭhesu. Bhikkhū pana – “na mayaṃ icchiticchitakkhaṇe	3111	
PA_atk-s01_02a:311_11	bhagavantaṃ daṭṭhuṃ labhāmā”ti maṃ therassa santikaṃ pāhesuṃ. Thero pana ekavacaneneva	3111	
PA_atk-s01_02a:311_12	dassesi. Thero, bhante, tumhākaṃ sāsane vallabho maññeti. Āma rājakumāra, vallabho	3111	
PA_atk-s01_02a:311_13	esa bhikkhu mayhaṃ sāsaneti. Bhante, buddhānaṃ sāsane kiṃ katvā vallabho hotīti?	3111	
PA_atk-s01_02a:311_14	Dānaṃ datvā sīlaṃ samādiyitvā uposathakammaṃ katvā kumārāti. Bhagavā, ahaṃ thero	3111	
PA_atk-s01_02a:311_15	viya buddhasāsane vallabho hotukāmo, temāsaṃ me vassāvāsaṃ adhivāsethāti. Bhagavā	3111	
PA_atk-s01_02a:311_16	– “atthi nu kho tattha gatena attho”ti oloketvā atthīti disvā “suññāgāre, kho rājakumāra	3111	
PA_atk-s01_02a:311_17	tathāgatā abhiramantī”ti āha. Kumāro “aññātaṃ bhagavā, aññātaṃ sugatā”ti vatvā “ahaṃ,	3111	
PA_atk-s01_02a:311_18	bhante, purimataraṃ gantvā vihāraṃ kāremi, mayā pesite bhikkhusatasahassena saddhiṃ	3111	
PA_atk-s01_02a:311_19	āgacchathā”ti paṭiññaṃ gahetvā pitusantikaṃ gantvā “dinnā me, deva, bhagavatā paṭiññā,	3111	
PA_atk-s01_02a:311_20	mayā pahite bhagavantaṃ peseyyāthā”ti pitaraṃ vanditvā nikkhamitvā yojane yojane	3112	
PA_atk-s01_02a:311_21	vihāraṃ kāretvā vīsayojanasataṃ addhānaṃ gantvā attano nagare vihāraṭṭhānaṃ vicinanto	3112	
PA_atk-s01_02a:311_22	sobhanaṃ nāma kuṭumbikassa uyyānaṃ disvā satasahassena kiṇitvā satasahassaṃ vissajjetvā	3112	
PA_atk-s01_02a:311_23	vihāraṃ kāresi. Tattha bhagavato gandhakuṭiṃ sesabhikkhūnañca rattiṭṭhānadivāṭṭhānatthāya	3112	
PA_atk-s01_02a:311_24	kuṭileṇamaṇḍape kārāpetvā pākāraparikkhepe katvā dvārakoṭṭhakañca niṭṭhapetvā pitusantikaṃ	3112	
PA_atk-s01_02a:311_25	pesesi – “niṭṭhitaṃ mayhaṃ kiccaṃ, satthāraṃ pahiṇathā”ti.	3112	
PA_atk-s01_02a:312_0	Rājā bhagavantaṃ bhojetvā – “bhagavā, sumanassa kiccaṃ niṭṭhitaṃ, tumhākaṃ gamanaṃ	312	
PA_atk-s01_02a:312_1	paccāsīsatī”ti āha. Bhagavā satasahassabhikkhuparivāro yojane yojane vihāresu vasamāno	312	
PA_atk-s01_02a:312_2	agamāsi. Kumāro “satthā āgato”ti sutvā yojanaṃ paccuggantvā mālādīhi pūjayamāno vihāraṃ pavesetvā –	312	
PA_atk-s01_02a:313	“Satasahassena me kītaṃ, satasahassena māpitaṃ;	31	
PA_atk-s01_02a:314	Sobhanaṃ nāma uyyānaṃ, paṭiggaṇha mahāmunī”ti.	31	
PA_atk-s01_02a:315_0	Vihāraṃ niyyātesi. So vassūpanāyikadivase dānaṃ datvā attano puttadāre ca amacce	315	
PA_atk-s01_02a:315_1	ca pakkosāpetvā āha – “ayaṃ satthā amhākaṃ santikaṃ dūrato āgato, buddhā ca nāma	315	
PA_atk-s01_02a:315_2	dhammagaruno na āmisagarukā. Tasmā ahaṃ temāsaṃ dve sāṭake nivāsetvā dasa sīlāni	315	
PA_atk-s01_02a:315_3	samādiyitvā idheva vasissāmi, tumhe khīṇāsavasatasahassassa imināva nīhārena temāsaṃ	315	
PA_atk-s01_02a:315_4	dānaṃ dadeyyāthā”ti.	315	
PA_atk-s01_02a:316_0	So sumanattherassa vasanaṭṭhānasabhāgeyeva ṭhāne vasanto yaṃ thero bhagavato vattaṃ	316	
PA_atk-s01_02a:316_1	karoti, taṃ sabbaṃ disvā “imasmiṃ ṭhāne ekantavallabho esa thero, etasseva me ṭhānantaraṃ	316	
PA_atk-s01_02a:316_2	patthetuṃ vaṭṭatī”ti cintetvā upakaṭṭhāya pavāraṇāya gāmaṃ pavisitvā sattāhaṃ mahādānaṃ	316	
PA_atk-s01_02a:316_3	datvā sattame divase bhikkhusatasahassassa pādamūle ticīvaraṃ ṭhapetvā bhagavantaṃ	316	
PA_atk-s01_02a:316_4	vanditvā – “bhante, yadetaṃ mayā magge yojanantarikaṃ yojanantarikaṃ vihāraṃ kārāpanato	316	
PA_atk-s01_02a:316_5	paṭṭhāya puññaṃ kataṃ, taṃ neva sakkasampattiṃ, na mārasampattiṃ, na brahmasampattiṃ	316	
PA_atk-s01_02a:316_6	patthayantena, buddhassa pana upaṭṭhākabhāvaṃ patthayantena kataṃ. Tasmā ahampi,	316	
PA_atk-s01_02a:316_7	bhagavā, anāgate sumanatthero viya buddhassa upaṭṭhāko bhaveyya”nti pañcapatiṭṭhitena nipatitvā vandi.	316	
PA_atk-s01_02a:317_0	Bhagavā – “mahantaṃ kulaputtassa cittaṃ, samijjhissati nu kho no”ti olokento – “anāgate	317	
PA_atk-s01_02a:317_1	ito satasahassime kappe gotamo nāma buddho uppajjissati, tasseva upaṭṭhāko bhavissatī”ti ñatvā –	317	
PA_atk-s01_02a:318	“Icchitaṃ patthitaṃ tuyhaṃ, sabbameva samijjhatu;	31	
PA_atk-s01_02a:319	Sabbe pūrentu saṅkappā, cando pannaraso yathā”ti.	31	
PA_atk-s01_02a:320_0	Āha. Kumāro taṃ sutvā – “buddhā nāma advejjhakathā hontī”ti dutiyadivaseyeva tassa	320	
PA_atk-s01_02a:320_1	bhagavato pattacīvaraṃ gahetvā piṭṭhito piṭṭhito gacchanto viya ahosi. So tasmiṃ	320	
PA_atk-s01_02a:320_2	buddhuppāde vassasatasahassaṃ dānaṃ datvā sagge nibbattitvā kassapabuddhakālepi piṇḍāya	320	
PA_atk-s01_02a:320_3	carato therassa pattaggahaṇatthaṃ uttarisāṭakaṃ datvā pūjamakāsi. Puna sagge nibbattitvā	320	
PA_atk-s01_02a:320_4	tato cuto bārāṇasirājā hutvā aṭṭhannaṃ paccekabuddhānaṃ paṇṇasālāyo kāretvā maṇiādhārake	320	
PA_atk-s01_02a:320_5	upaṭṭhapetvā catūhi paccayehi dasavassasahassāni upaṭṭhānaṃ akāsi. Etāni pākaṭaṭṭhānāni.	320	
PA_atk-s01_02a:321_0	Kappasatasahassaṃ pana dānaṃ dadamānova amhākaṃ bodhisattena saddhiṃ tusitapure nibbattitvā	321	
PA_atk-s01_02a:321_1	tato cuto amitodanasakkassa gehe paṭisandhiṃ gahetvā anupubbena katābhinikkhamano	321	
PA_atk-s01_02a:321_2	sammāsambodhiṃ patvā paṭhamagamanena kapilavatthuṃ āgantvā tato nikkhamante bhagavati	321	
PA_atk-s01_02a:321_3	bhagavato parivāratthaṃ rājakumāresu pabbajitesu bhaddiyādīhi saddhiṃ nikkhamitvā	321	
PA_atk-s01_02a:321_4	bhagavato santike pabbajitvā nacirasseva āyasmato puṇṇassa mantāṇiputtassa santike	321	
PA_atk-s01_02a:321_5	dhammakathaṃ sutvā sotāpattiphale patiṭṭhahi. Evamesa āyasmā pubbūpanissayasampanno	321	
PA_atk-s01_02a:321_6	tassimāya pubbūpanissayasampattiyā gambhīropi paṭiccasamuppādo uttānako viya upaṭṭhāsi.	321	
PA_atk-s01_02a:322	Titthavāsādivaṇṇanā	32	
PA_atk-s01_02a:323_0	Titthavāsoti punappunaṃ garūnaṃ santike uggahaṇasavanaparipucchanadhāraṇāni vuccanti.	323	
PA_atk-s01_02a:323_1	So therassa ativiya parisuddho, tenāpissāyaṃ gambhīropi paṭiccasamuppādo uttānako viya upaṭṭhāsi.	323	
PA_atk-s01_02a:324_0	Sotāpannānañca nāma paccayākāro uttānakova hutvā upaṭṭhāti, ayañca āyasmā sotāpanno.	324	
PA_atk-s01_02a:324_1	Bahussutānañca catuhatthe ovarake padīpe jalamāne mañcapīṭhaṃ viya nāmarūpaparicchedo	324	
PA_atk-s01_02a:324_2	pākaṭo hoti, ayañca āyasmā bahussutānaṃ aggo hoti, bāhusaccānubhāvenapissa gambhīropi	324	
PA_atk-s01_02a:324_3	paccayākāro uttānako viya upaṭṭhāsi.	324	
PA_atk-s01_02a:325	Paṭiccasamuppādagambhīratā	32	
PA_atk-s01_02a:326	Tattha atthagambhīratāya, dhammagambhīratāya, desanāgambhīratāya, paṭivedhagambhīratāyāti catūhi ākārehi paṭiccasamuppādo gambhīro nāma.	32	
PA_atk-s01_02a:327	Tattha jarāmaraṇassa jātipaccayasambhūtasamudāgataṭṭho gambhīro…pe… saṅkhārānaṃ avijjāpaccayasambhūtasamudāgataṭṭho gambhīroti ayaṃ atthagambhīratā.	32	
PA_atk-s01_02a:328	Avijjāya saṅkhārānaṃ paccayaṭṭho gambhīro…pe… jātiyā jarāmaraṇassa paccayaṭṭho gambhīroti ayaṃ dhammagambhīratā.	32	
PA_atk-s01_02a:329_0	Katthaci sutte paṭiccasamuppādo anulomato desiyati, katthaci paṭilomato, katthaci	329	
PA_atk-s01_02a:329_1	anulomapaṭilomato, katthaci majjhato paṭṭhāya anulomato vā paṭilomato vā anulomapaṭilomato	329	
PA_atk-s01_02a:329_2	vā, katthaci tisandhi catusaṅkhepo, katthaci dvisandhi tisaṅkhepo, katthaci ekasandhi	329	
PA_atk-s01_02a:329_3	dvisaṅkhepoti ayaṃ desanāgambhīratā.	329	
PA_atk-s01_02a:330_0	Avijjāya pana aññāṇaadassanasaccāpaṭivedhaṭṭho gambhīro, saṅkhārānaṃ abhisaṅkharaṇāyūhanasarāgavirāgaṭṭho,	330	
PA_atk-s01_02a:330_1	viññāṇassa suññataabyāpāraasaṅkantipaṭisandhipātubhāvaṭṭho, nāmarūpassa ekuppādavinibbhogāvinibbhoganamanaruppanaṭṭho,	330	
PA_atk-s01_02a:330_2	saḷāyatanassa adhipatilokadvārakkhettavisayibhāvaṭṭho, phassassa phusanasaṅghaṭṭanasaṅgatisannipātaṭṭho,	330	
PA_atk-s01_02a:330_3	vedanāya ārammaṇarasānubhavanasukhadukkhamajjhattabhāvanijjīvavedayitaṭṭho, taṇhāya	330	
PA_atk-s01_02a:330_4	abhinanditaajjhosānasaritālatātaṇhānadītaṇhāsamuddaduppūraṇaṭṭho, upādānassa ādānaggahaṇābhinivesaparāmāsaduratikkamaṭṭho,	330	
PA_atk-s01_02a:330_5	bhavassa āyūhanābhisaṅkharaṇayonigatiṭhitinivāsesu khipanaṭṭho, jātiyā jātisañjātiokkantinibbattipātubhāvaṭṭho,	330	
PA_atk-s01_02a:330_6	jarāmaraṇassa khayavayabhedavipariṇāmaṭṭho gambhīroti. Evaṃ yo avijjādīnaṃ sabhāvo,	330	
PA_atk-s01_02a:330_7	yena paṭivedhena avijjādayo sarasalakkhaṇato paṭividdhā honti; so gambhīroti ayaṃ	330	
PA_atk-s01_02a:330_8	paṭivedhagambhīratāti veditabbā. Sā sabbāpi therassa uttānakā viya upaṭṭhāsi. Tena	330	
PA_atk-s01_02a:330_9	bhagavā āyasmantaṃ ānandaṃ ussādento – “mā heva”ntiādimāha. Ayañcettha adhippāyo	330	
PA_atk-s01_02a:330_10	– ānanda, tvaṃ mahāpañño visadañāṇo, tena te gambhīropi paṭiccasamuppādo uttānako	3301	
PA_atk-s01_02a:330_11	viya khāyati, tasmā – “mayhameva nu kho esa uttānako hutvā upaṭṭhāti, udāhu aññesampī”ti mā evaṃ avacāti.	3301	
PA_atk-s01_02a:331	Apasādanāvaṇṇanā	33	
PA_atk-s01_02a:332_0	Yaṃ pana vuttaṃ – “apasādento”ti, tattha ayaṃ adhippāyo – ānanda, “atha ca pana me	332	
PA_atk-s01_02a:332_1	uttānakuttānako viya khāyatī”ti mā hevaṃ avaca. Yadi hi te esa uttānakuttānako viya	332	
PA_atk-s01_02a:332_2	khāyati, kasmā tvaṃ attano dhammatāya sotāpanno nāhosi, mayā dinnanayeva ṭhatvā sotāpattimaggaṃ	332	
PA_atk-s01_02a:332_3	paṭivijjhasi. Ānanda, idaṃ nibbānameva gambhīraṃ, paccayākāro pana tava uttānako	332	
PA_atk-s01_02a:332_4	jāto, atha kasmā oḷārikaṃ kāmarāgasaṃyojanaṃ paṭighasaṃyojanaṃ, oḷārikaṃ kāmarāgānusayaṃ	332	
PA_atk-s01_02a:332_5	paṭighānusayanti ime cattāro kilese samugghāṭetvā sakadāgāmiphalaṃ na sacchikarosi?	332	
PA_atk-s01_02a:332_6	Teyeva aṇusahagate cattāro kilese samugghāṭetvā anāgāmiphalaṃ na sacchikarosi? Rūparāgādīni	332	
PA_atk-s01_02a:332_7	pañca saṃyojanāni, bhavarāgānusayaṃ, mānānusayaṃ, avijjānusayanti ime aṭṭha kilese	332	
PA_atk-s01_02a:332_8	samugghāṭetvā arahattaṃ na sacchikarosi?	332	
PA_atk-s01_02a:333_0	Kasmā ca satasahassakappādhikaṃ ekaṃ asaṅkhyeyyaṃ pūritapāramino sāriputtamoggallānā	333	
PA_atk-s01_02a:333_1	viya sāvakapāramiñāṇaṃ nappaṭivijjhasi? Satasahassakappādhikāni dve asaṅkhyeyyāni	333	
PA_atk-s01_02a:333_2	pūritapāramino paccekabuddhā viya ca paccekabodhiñāṇaṃ nappaṭivijjhasi? Yadi vā te	333	
PA_atk-s01_02a:333_3	sabbathāva esa uttānako hutvā upaṭṭhāti, atha kasmā satasahassakappādhikāni cattāri	333	
PA_atk-s01_02a:333_4	aṭṭha soḷasa vā asaṅkhyeyyāni pūritapāramino buddhā viya sabbaññutaññāṇaṃ na sacchikarosi?	333	
PA_atk-s01_02a:333_5	Kiṃ anatthikosi etehi visesādhigamehi, passa yāvañca te aparaddhaṃ, tvaṃ nāma sāvako	333	
PA_atk-s01_02a:333_6	padesañāṇe ṭhito atigambhīraṃ paccayākāraṃ – “uttānako me upaṭṭhātī”ti vadasi, tassa	333	
PA_atk-s01_02a:333_7	te idaṃ vacanaṃ buddhānaṃ kathāya paccanīkaṃ hoti, na tādisena nāma bhikkhunā buddhānaṃ	333	
PA_atk-s01_02a:333_8	kathāya paccanīkaṃ kathetabbanti yuttametaṃ.	333	
PA_atk-s01_02a:334_0	Nanu mayhaṃ, ānanda, idaṃ paccayākāraṃ paṭivijjhituṃ vāyamantasseva satasahassakappādhikāni	334	
PA_atk-s01_02a:334_1	cattāri asaṅkhyeyyāni atikkantāni? Paccayākāraṃ paṭivijjhanatthāya ca pana me adinnaṃ	334	
PA_atk-s01_02a:334_2	dānaṃ nāma natthi, apūritapāramī nāma natthi. Paccayākāraṃ paṭivijjhassāmīti pana	334	
PA_atk-s01_02a:334_3	me nirussāhaṃ viya mārabalaṃ vidhamantassa ayaṃ mahāpathavī dvaṅgulamattampi na kampi	334	
PA_atk-s01_02a:334_4	tathā paṭhamayāme pubbenivāsaṃ, majjhimayāme dibbacakkhuṃ sampādentassa. Pacchimayāme	334	
PA_atk-s01_02a:334_5	pana me balavapaccūsasamaye – “avijjā saṅkhārānaṃ navahi ākārehi paccayo hotī”ti	334	
PA_atk-s01_02a:334_6	diṭṭhamatteva dasasahassilokadhātu ayadaṇḍakena ākoṭitakaṃsatālaṃ viya viravasataṃ	334	
PA_atk-s01_02a:334_7	viravasahassaṃ muñcamānā vātāhate paduminipaṇṇe udakabindu viya kampittha. Evaṃ gambhīro	334	
PA_atk-s01_02a:334_8	cāyaṃ, ānanda, paṭiccasamuppādo, gambhīrāvabhāso ca. Etassa ānanda, dhammassa ananubodhā…pe… nātivattatīti.	334	
PA_atk-s01_02a:335_0	Etassa dhammassāti etassa paccayadhammassa. Ananubodhāti ñātapariññāvasena ananubujjhanā.	335	
PA_atk-s01_02a:335_1	Appaṭivedhāti tīraṇappahānapariññāvasena appaṭivijjhanā. Tantākulakajātāti tantaṃ	335	
PA_atk-s01_02a:335_2	viya ākulakajātā. Yathā nāma dunnikkhittaṃ mūsikacchinnaṃ pesakārānaṃ tantaṃ tahiṃ	335	
PA_atk-s01_02a:335_3	tahiṃ ākulaṃ hoti, idaṃ aggaṃ idaṃ mūlanti aggena vā aggaṃ mūlena vā mūlaṃ samānetuṃ	335	
PA_atk-s01_02a:335_4	dukkaraṃ hoti; evameva sattā imasmiṃ paccayākāre khalitā ākulā byākulā honti, na	335	
PA_atk-s01_02a:335_5	sakkonti taṃpaccayākāraṃ ujuṃ kātuṃ. Tattha tantaṃ paccattapurisakāre ṭhatvā sakkāpi	335	
PA_atk-s01_02a:335_6	bhaveyya ujuṃ kātuṃ, ṭhapetvā pana dve bodhisatte aññe sattā attano dhammatāya paccayākāraṃ	335	
PA_atk-s01_02a:335_7	ujuṃ kātuṃ samatthā nāma natthi. Yathā pana ākulaṃ tantaṃ kañjiyaṃ datvā kocchena	335	
PA_atk-s01_02a:335_8	pahataṃ tattha tattha guḷakajātaṃ hoti gaṇṭhibaddhaṃ, evamime sattā paccayesu pakkhalitvā	335	
PA_atk-s01_02a:335_9	paccaye ujuṃ kātuṃ asakkontā dvāsaṭṭhidiṭṭhigatavasena ākulakajātā honti, gaṇṭhibaddhā.	335	
PA_atk-s01_02a:335_10	Ye hi keci diṭṭhigatanissitā, sabbe paccayākāraṃ ujuṃ kātuṃ asakkontāyeva.	3351	
PA_atk-s01_02a:336_0	Kulāgaṇṭhikajātāti kulāgaṇṭhikaṃ vuccati pesakārakañjiyasuttaṃ. Kulā nāma sakuṇikā,	336	
PA_atk-s01_02a:336_1	tassā kulāvakotipi eke. Yathā hi tadubhayampi ākulaṃ aggena vā aggaṃ mūlena vā mūlaṃ	336	
PA_atk-s01_02a:336_2	samānetuṃ dukkaranti purimanayeneva yojetabbaṃ.	336	
PA_atk-s01_02a:337_0	Muñjapabbajabhūtāti muñjatiṇaṃ viya pabbajatiṇaṃ viya ca bhūtā. Yathā tāni tiṇāni	337	
PA_atk-s01_02a:337_1	koṭṭetvā katarajju jiṇṇakāle katthaci patitaṃ gahetvā tesaṃ tiṇānaṃ idaṃ aggaṃ, idaṃ	337	
PA_atk-s01_02a:337_2	mūlanti aggena vā aggaṃ mūlena vā mūlaṃ samānetuṃ dukkaranti. Tampi paccattapurisakāre	337	
PA_atk-s01_02a:337_3	ṭhatvā sakkā bhaveyya ujuṃ kātuṃ, ṭhapetvā pana dve bodhisatte aññe sattā attano	337	
PA_atk-s01_02a:337_4	dhammatāya paccayākāraṃ ujuṃ kātuṃ samatthā nāma natthi. Evamayaṃ pajā paccayākāre	337	
PA_atk-s01_02a:337_5	ujuṃ kātuṃ asakkontī diṭṭhigatavasena gaṇṭhikajātā hutvā apāyaṃ duggatiṃ vinipātaṃ	337	
PA_atk-s01_02a:337_6	saṃsāraṃ nātivattati.	337	
PA_atk-s01_02a:338_0	Tattha apāyoti nirayatiracchānayonipettivisayaasurakāyā. Sabbepi hi te vaḍḍhisaṅkhātassa	338	
PA_atk-s01_02a:338_1	ayassa abhāvato – “apāyo”ti vuccanti. Tathā dukkhassa gatibhāvato duggati. Sukhasamussayato	338	
PA_atk-s01_02a:338_2	vinipatitattā vinipāto. Itaro pana –	338	
PA_atk-s01_02a:339	“Khandhānañca paṭipāṭi, dhātuāyatanāna ca;	33	
PA_atk-s01_02a:340	Abbocchinnaṃ vattamānā, saṃsāroti pavuccatī”ti.	34	
PA_atk-s01_02a:341_0	Taṃ sabbampi nātivattati nātikkamati. Atha kho cutito paṭisandhiṃ, paṭisandhito cutinti	341	
PA_atk-s01_02a:341_1	evaṃ punappunaṃ cutipaṭisandhiyo gaṇhantā tīsu bhavesu catūsu yonīsu pañcasu gatīsu	341	
PA_atk-s01_02a:341_2	sattasu viññāṇaṭṭhitīsu navasu sattāvāsesu mahāsamudde vātukkhittanāvā viya yantesu	341	
PA_atk-s01_02a:341_3	yuttagoṇo viya ca paribbhamatiyeva. Iti sabbaṃ petaṃ bhagavā āyasmantaṃ ānandaṃ apasādento āhāti veditabbaṃ.	341	
PA_atk-s01_02a:342	Paṭiccasamuppādavaṇṇanā	34	
PA_atk-s01_02a:343_0	96. Idāni yasmā idaṃ suttaṃ – “gambhīro cāyaṃ, ānanda, paṭiccasamuppādo”ti ca “tantākulakajātā”ti	343	
PA_atk-s01_02a:343_1	ca dvīhiyeva padehi ābaddhaṃ, tasmā – “gambhīro cāyaṃ, ānanda, paṭiccasamuppādo”ti	343	
PA_atk-s01_02a:343_2	iminā tāva anusandhinā paccayākārassa gambhīrabhāvadassanatthaṃ desanaṃ ārabhanto	343	
PA_atk-s01_02a:343_3	atthi idappaccayā jarāmaraṇantiādimāha. Tatrāyamattho – imassa jarāmaraṇassa paccayo	343	
PA_atk-s01_02a:343_4	idappaccayo, tasmā idappaccayā atthi jarāmaraṇaṃ, atthi nu kho jarāmaraṇassa paccayo,	343	
PA_atk-s01_02a:343_5	yamhā paccayā jarāmaraṇaṃ bhaveyyāti evaṃ puṭṭhena satā, ānanda, paṇḍitena puggalena	343	
PA_atk-s01_02a:343_6	yathā – “taṃ jīvaṃ taṃ sarīra”nti vutte ṭhapanīyattā pañhassa tuṇhī bhavitabbaṃ hoti,	343	
PA_atk-s01_02a:343_7	“abyākatametaṃ tathāgatenā”ti vā vattabbaṃ hoti, evaṃ appaṭipajjitvā, yathā – “cakkhu	343	
PA_atk-s01_02a:343_8	sassataṃ asassata”nti vutte asassatanti ekaṃseneva vattabbaṃ hoti, evaṃ ekaṃseneva	343	
PA_atk-s01_02a:343_9	atthītissa vacanīyaṃ. Puna kiṃ paccayā jarāmaraṇaṃ, ko nāma so paccayo, yato jarāmaraṇaṃ	343	
PA_atk-s01_02a:343_10	hotīti vutte jātipaccayā jarāmaraṇanti iccassa vacanīyaṃ, evaṃ vattabbaṃ bhaveyyāti	3431	
PA_atk-s01_02a:343_11	attho. Esa nayo sabbapadesu.	3431	
PA_atk-s01_02a:344_0	Nāmarūpapaccayā phassoti idaṃ pana yasmā saḷāyatanapaccayāti vutte cakkhusamphassādīnaṃ	344	
PA_atk-s01_02a:344_1	channaṃ vipākasamphassānaṃyeva gahaṇaṃ hoti, idha ca “saḷāyatanapaccayā”ti iminā	344	
PA_atk-s01_02a:344_2	padena gahitampi agahitampi paccayuppannavisesaṃ phassassa ca saḷāyatanato atirittaṃ	344	
PA_atk-s01_02a:344_3	aññampi visesapaccayaṃ dassetukāmo, tasmā vuttanti veditabbaṃ. Iminā pana vārena	344	
PA_atk-s01_02a:344_4	bhagavatā kiṃ kathitanti? Paccayānaṃ nidānaṃ kathitaṃ. Idañhi suttaṃ paccaye nijjaṭe	344	
PA_atk-s01_02a:344_5	niggumbe katvā kathitattā mahānidānanti vuccati.	344	
PA_atk-s01_02a:345_0	98. Idāni tesaṃ tesaṃ paccayānaṃ tathaṃ avitathaṃ anaññathaṃ paccayabhāvaṃ dassetuṃ	345	
PA_atk-s01_02a:345_1	jātipaccayā jarāmaraṇanti iti kho panetaṃ vuttantiādimāha. Tattha pariyāyenāti kāraṇena.	345	
PA_atk-s01_02a:345_2	Sabbenasabbaṃ sabbathāsabbanti nipātadvayametaṃ. Tassattho – “sabbākārena sabbā sabbena	345	
PA_atk-s01_02a:345_3	sabhāvena sabbā jāti nāma yadi na bhaveyyā”ti. Bhavādīsupi imināva nayena attho veditabbo.	345	
PA_atk-s01_02a:345_4	Kassacīti aniyamavacanametaṃ, devādīsu yassa kassaci. Kimhicīti idampi aniyamavacanameva,	345	
PA_atk-s01_02a:345_5	kāmabhavādīsu navasu bhavesu yattha katthaci. Seyyathidanti aniyamitanikkhittaatthavibhajanatthe	345	
PA_atk-s01_02a:345_6	nipāto, tassattho – “yaṃ vuttaṃ ‘kassaci kimhicī’ti, tassa te atthaṃ vibhajissāmī”ti.	345	
PA_atk-s01_02a:345_7	Atha naṃ vibhajanto – “devānaṃ vā devattāyā”tiādimāha. Tattha devānaṃ vā devattāyāti	345	
PA_atk-s01_02a:345_8	yā ayaṃ devānaṃ devabhāvāya khandhajāti, yāya khandhajātiyā devā “devā”ti vuccanti.	345	
PA_atk-s01_02a:345_9	Sace hi jāti sabbena sabbaṃ nābhavissāti iminā nayena sabbapadesu attho veditabbo.	345	
PA_atk-s01_02a:345_10	Ettha ca devāti upapattidevā. Gandhabbāti mūlakhandhādīsu adhivatthadevatāva. Yakkhāti	3451	
PA_atk-s01_02a:345_11	amanussā. Bhūtāti ye keci nibbattasattā. Pakkhinoti ye keci aṭṭhipakkhā vā cammapakkhā	3451	
PA_atk-s01_02a:345_12	vā lomapakkhā vā. Sarīsapāti ye keci bhūmiyaṃ sarantā gacchanti. Tesaṃ tesanti tesaṃ	3451	
PA_atk-s01_02a:345_13	tesaṃ devagandhabbādīnaṃ. Tadatthāyāti devagandhabbādibhāvāya. Jātinirodhāti jātivigamā, jātiabhāvāti attho.	3451	
PA_atk-s01_02a:346_0	Hetūtiādīni sabbānipi kāraṇavevacanāni eva. Kāraṇañhi yasmā attano phalatthāya hinoti	346	
PA_atk-s01_02a:346_1	pavattati, tasmā “hetū”ti vuccati. Yasmā taṃ phalaṃ nideti – “handa, naṃ gaṇhathā”ti	346	
PA_atk-s01_02a:346_2	appeti viya tasmā nidānaṃ. Yasmā phalaṃ tato samudeti uppajjati, tañca paṭicca eti	346	
PA_atk-s01_02a:346_3	pavattati, tasmā samudayoti ca paccayoti ca vuccati. Esa nayo sabbattha. Api ca yadidaṃ	346	
PA_atk-s01_02a:346_4	jātīti ettha yadidanti nipāto. Tassa sabbapadesu liṅgānurūpato attho veditabbo. Idha	346	
PA_atk-s01_02a:346_5	pana – “yā esā jātī”ti ayamassa attho. Jarāmaraṇassa hi jāti upanissayakoṭiyā paccayo hoti.	346	
PA_atk-s01_02a:347_0	99. Bhavapade – “kimhicī”ti iminā okāsapariggaho kato. Tattha heṭṭhā avīcipariyantaṃ	347	
PA_atk-s01_02a:347_1	katvā upari paranimmitavasavattideve antokaritvā kāmabhavo veditabbo. Ayaṃ nayo upapattibhave.	347	
PA_atk-s01_02a:347_2	Idha pana kammabhave yujjati. So hi jātiyā upanissayakoṭiyāva paccayo hoti. Upādānapadādīsupi	347	
PA_atk-s01_02a:347_3	– “kimhicī”ti iminā okāsapariggahova katoti veditabbo.	347	
PA_atk-s01_02a:348_0	100. Upādānapaccayā bhavoti ettha kāmupādānaṃ tiṇṇampi kammabhavānaṃ tiṇṇañca upapattibhavānaṃ	348	
PA_atk-s01_02a:348_1	paccayo, tathā sesānipīti upādānapaccayā catuvīsatibhavā veditabbā. Nippariyāyenettha	348	
PA_atk-s01_02a:348_2	dvādasa kammabhavā labbhanti. Tesaṃ upādānāni sahajātakoṭiyāpi upanissayakoṭiyāpi paccayo.	348	
PA_atk-s01_02a:349	101. Rūpataṇhāti rūpārammaṇe taṇhā. Esa nayo saddataṇhādīsu. Sā panesā taṇhā upādānassa sahajātakoṭiyāpi upanissayakoṭiyāpi paccayo hoti.	34	
PA_atk-s01_02a:350	102. Esa paccayo taṇhāya, yadidaṃ vedanāti ettha vipākavedanā taṇhāya upanissayakoṭiyā paccayo hoti, aññā aññathāpīti.	35	
PA_atk-s01_02a:351_0	103. Ettāvatā pana bhagavā vaṭṭamūlabhūtaṃ purimataṇhaṃ dassetvā idāni desanaṃ, piṭṭhiyaṃ	351	
PA_atk-s01_02a:351_1	paharitvā kesesu vā gahetvā viravantaṃ viravantaṃ maggato okkamento viya navahi padehi	351	
PA_atk-s01_02a:351_2	samudācārataṇhaṃ dassento – “iti kho panetaṃ, ānanda, vedanaṃ paṭicca taṇhā”tiādimāha.	351	
PA_atk-s01_02a:351_3	Tattha taṇhāti dve taṇhā esanataṇhā ca, esitataṇhā ca. Yāya taṇhāya ajapathasaṅkupathādīni	351	
PA_atk-s01_02a:351_4	paṭipajjitvā bhoge esati gavesati, ayaṃ esanataṇhā nāma. Yā tesu esitesu gavesitesu	351	
PA_atk-s01_02a:351_5	paṭiladdhesu taṇhā, ayaṃ esitataṇhā nāma. Tadubhayampi samudācārataṇhāya eva adhivacanaṃ.	351	
PA_atk-s01_02a:351_6	Tasmā duvidhāpesā vedanaṃ paṭicca taṇhā nāma. Pariyesanā nāma rūpādiārammaṇapariyesanā,	351	
PA_atk-s01_02a:351_7	sā hi taṇhāya sati hoti. Lābhoti rūpādiārammaṇapaṭilābho, so hi pariyesanāya sati	351	
PA_atk-s01_02a:351_8	hoti. Vinicchayo pana ñāṇataṇhādiṭṭhivitakkavasena catubbidho. Tattha – “sukhavinicchayaṃ	351	
PA_atk-s01_02a:351_9	jaññā, sukhavinicchayaṃ ñatvā ajjhattaṃ sukhamanuyuñjeyyā”ti ayaṃ ñāṇavinicchayo.	351	
PA_atk-s01_02a:351_10	“Vinicchayoti dve vinicchayā – taṇhāvinicchayo ca diṭṭhivinicchayo cā”ti. Evaṃ āgatāni	3511	
PA_atk-s01_02a:351_11	aṭṭhasatataṇhāvicaritāni taṇhāvinicchayo. Dvāsaṭṭhi diṭṭhiyo diṭṭhivinicchayo. “Chando	3511	
PA_atk-s01_02a:351_12	kho, devānaminda, vitakkanidāno”ti imasmiṃ pana sutte idha vinicchayoti vutto vitakkoyeva	3511	
PA_atk-s01_02a:351_13	āgato. Lābhaṃ labhitvā hi iṭṭhāniṭṭhaṃ sundarāsundarañca vitakkeneva vinicchināti	3511	
PA_atk-s01_02a:351_14	– “ettakaṃ me rūpārammaṇatthāya bhavissati, ettakaṃ saddādiārammaṇatthāya, ettakaṃ	3511	
PA_atk-s01_02a:351_15	mayhaṃ bhavissati, ettakaṃ parassa, ettakaṃ paribhuñjissāmi, ettakaṃ nidahissāmī”ti.	3511	
PA_atk-s01_02a:351_16	Tena vuttaṃ – “lābhaṃ paṭicca vinicchayo”ti.	3511	
PA_atk-s01_02a:352_0	Chandarāgoti evaṃ akusalavitakkena vitakkitavatthusmiṃ dubbalarāgo ca balavarāgo	352	
PA_atk-s01_02a:352_1	ca uppajjati, idañhi idha taṇhā. Chandoti dubbalarāgassādhivacanaṃ. Ajjhosānanti	352	
PA_atk-s01_02a:352_2	ahaṃ mamanti balavasanniṭṭhānaṃ. Pariggahoti taṇhādiṭṭhavasena pariggahaṇakaraṇaṃ.	352	
PA_atk-s01_02a:352_3	Macchariyanti parehi sādhāraṇabhāvassa asahanatā. Tenevassa porāṇā evaṃ vacanatthaṃ	352	
PA_atk-s01_02a:352_4	vadanti – “idaṃ acchariyaṃ mayhameva hotu, mā aññesaṃ acchariyaṃ hotūti pavattattā	352	
PA_atk-s01_02a:352_5	macchariyanti vuccatī”ti. Ārakkhoti dvārapidahanamañjūsagopanādivasena suṭṭhu rakkhaṇaṃ.	352	
PA_atk-s01_02a:352_6	Adhikarotīti adhikaraṇaṃ, kāraṇassetaṃ nāmaṃ. Ārakkhādhikaraṇanti bhāvanapuṃsakaṃ,	352	
PA_atk-s01_02a:352_7	ārakkhahetūti attho. Daṇḍādānādīsu paranisedhanatthaṃ daṇḍassa ādānaṃ daṇḍādānaṃ.	352	
PA_atk-s01_02a:352_8	Ekato dhārādino satthassa ādānaṃ satthādānaṃ. Kalahoti kāyakalahopi vācākalahopi.	352	
PA_atk-s01_02a:352_9	Purimo purimo virodho viggaho. Pacchimo pacchimo vivādo. Tuvaṃtuvanti agāravavacanaṃ tuvaṃtuvaṃ.	352	
PA_atk-s01_02a:353_0	112. Idāni paṭilomanayenāpi taṃsamudācārataṇhaṃ dassetuṃ puna – “ārakkhādhikaraṇa”nti	353	
PA_atk-s01_02a:353_1	ārabhanto desanaṃ nivattesi. Tattha kāmataṇhāti pañcakāmaguṇikarāgavasena uppannā	353	
PA_atk-s01_02a:353_2	rūpāditaṇhā. Bhavataṇhāti sassatadiṭṭhisahagato rāgo. Vibhavataṇhāti ucchedadiṭṭhisahagato	353	
PA_atk-s01_02a:353_3	rāgo. Ime dve dhammāti vaṭṭamūlataṇhā ca samudācārataṇhā cāti ime dve dhammā. Dvayenāti	353	
PA_atk-s01_02a:353_4	taṇhālakkhaṇavasena ekabhāvaṃ gatāpi vaṭṭamūlasamudācāravasena dvīhi koṭṭhāsehi vedanāya	353	
PA_atk-s01_02a:353_5	ekasamosaraṇā bhavanti, vedanāpaccayena ekapaccayāti attho. Tividhañhi samosaraṇaṃ	353	
PA_atk-s01_02a:353_6	osaraṇasamosaraṇaṃ, sahajātasamosaraṇaṃ, paccayasamosaraṇañca. Tattha – “atha kho	353	
PA_atk-s01_02a:353_7	sabbāni tāni kāmasamosaraṇāni bhavantī”ti idaṃ osaraṇasamosaraṇaṃ nāma. “Chandamūlakā,	353	
PA_atk-s01_02a:353_8	āvuso, ete dhammā phassasamudayā vedanāsamosaraṇā”ti idaṃ sahajātasamosaraṇaṃ nāma.	353	
PA_atk-s01_02a:353_9	“Dvayena vedanāya ekasamosaraṇā”ti idaṃ pana paccayasamosaraṇanti veditabbaṃ.	353	
PA_atk-s01_02a:354_0	113. Cakkhusamphassoti ādayo sabbe vipākaphassāyeva. Tesu ṭhapetvā cattāro lokuttaravipākaphasse	354	
PA_atk-s01_02a:354_1	avasesā dvattiṃsa phassā honti. Yadidaṃ phassoti ettha pana phasso bahudhā vedanāya paccayo hoti.	354	
PA_atk-s01_02a:355_0	114. Yehi, ānanda, ākārehītiādīsu ākārā vuccanti vedanādīnaṃ aññamaññaṃ asadisasabhāvā.	355	
PA_atk-s01_02a:355_1	Teyeva sādhukaṃ dassiyamānā taṃ taṃ līnamatthaṃ gamentīti liṅgāni. Tassa tassa sañjānanahetuto	355	
PA_atk-s01_02a:355_2	nimittāni. Tathā tathā uddisitabbato uddesā. Tasmā ayamettha attho – “ānanda, yehi	355	
PA_atk-s01_02a:355_3	ākārehi…pe… yehi uddesehi nāmakāyassa nāmasamūhassa paññatti hoti, yā esā ca vedanāya	355	
PA_atk-s01_02a:355_4	vedayitākāre vedayitaliṅge vedayitanimitte vedanāti uddese sati, saññāya sañjānanākāre	355	
PA_atk-s01_02a:355_5	sañjānanaliṅge sañjānananimitte saññāti uddese sati, saṅkhārānaṃ cetanākāre cetanāliṅge	355	
PA_atk-s01_02a:355_6	cetanānimitte cetanāti uddese sati, viññāṇassa vijānanākāre vijānanaliṅge vijānananimitte	355	
PA_atk-s01_02a:355_7	viññāṇanti uddese sati – ‘ayaṃ nāmakāyo’ti nāmakāyassa paññatti hoti. Tesu nāmakāyappaññattihetūsu	355	
PA_atk-s01_02a:355_8	vedanādīsu ākārādīsu asati api nu kho rūpakāye adhivacanasamphasso paññāyetha? Yvāyaṃ	355	
PA_atk-s01_02a:355_9	cattāro khandhe vatthuṃ katvā manodvāre adhivacanasamphassavevacano manosamphasso	355	
PA_atk-s01_02a:355_10	uppajjati, api nu kho so rūpakāye paññāyetha, pañca pasāde vatthuṃ katvā katvā uppajjeyyā”ti.	3551	
PA_atk-s01_02a:355_11	Atha āyasmā ānando ambarukkhe asati jamburukkhato ambapakkassa uppattiṃ viya rūpakāyato	3551	
PA_atk-s01_02a:355_12	tassa uppattiṃ asampaṭicchanto no hetaṃ bhanteti āha.	3551	
PA_atk-s01_02a:356_0	Dutiyapañhe ruppanākāraruppanaliṅgaruppananimittavasena rūpanti uddesavasena ca ākārādīnaṃ	356	
PA_atk-s01_02a:356_1	attho veditabbo. Paṭighasamphassoti sappaṭighaṃ rūpakkhandhaṃ vatthuṃ katvā uppajjanakasamphasso.	356	
PA_atk-s01_02a:356_2	Idhāpi thero jamburukkhe asati ambarukkhato jambupakkassa uppattiṃ viya nāmakāyato	356	
PA_atk-s01_02a:356_3	tassa uppattiṃ asampaṭicchanto “no hetaṃ bhante”ti āha.	356	
PA_atk-s01_02a:357	Tatiyapañho ubhayavaseneva vutto. Tatra thero ākāse ambajambupakkānaṃ uppattiṃ viya nāmarūpābhāve dvinnampi phassānaṃ uppattiṃ asampaṭicchanto “no hetaṃ bhante”ti āha.	35	
PA_atk-s01_02a:358_0	Evaṃ dvinnaṃ phassānaṃ visuṃ visuṃ paccayaṃ dassetvā idāni dvinnampi tesaṃ avisesato	358	
PA_atk-s01_02a:358_1	nāmarūpapaccayataṃ dassetuṃ – “yehi ānanda ākārehī”ti catutthaṃ pañhaṃ ārabhi. Yadidaṃ	358	
PA_atk-s01_02a:358_2	nāmarūpanti yaṃ idaṃ nāmarūpaṃ, yaṃ idaṃ chasupi dvāresu nāmarūpaṃ, eseva hetu eseva	358	
PA_atk-s01_02a:358_3	paccayoti attho. Cakkhudvārādīsu hi cakkhādīni ceva rūpārammaṇādīni ca rūpaṃ, sampayuttakā	358	
PA_atk-s01_02a:358_4	khandhā nāmanti evaṃ pañcavidhopi so phasso nāmarūpapaccayāva phasso. Manodvārepi	358	
PA_atk-s01_02a:358_5	hadayavatthuñceva yañca rūpaṃ ārammaṇaṃ hoti, idaṃ rūpaṃ. Sampayuttadhammā ceva yañca	358	
PA_atk-s01_02a:358_6	arūpaṃ ārammaṇaṃ hoti, idaṃ arūpaṃ nāma. Evaṃ manosamphassopi nāmarūpapaccayā phassoti	358	
PA_atk-s01_02a:358_7	veditabbo. Nāmarūpaṃ panassa bahudhā paccayo hoti.	358	
PA_atk-s01_02a:359_0	115. Na okkamissathāti pavisitvā pavattamānaṃ viya paṭisandhivasena na vattissatha.	359	
PA_atk-s01_02a:359_1	Samuccissathāti paṭisandhiviññāṇe asati api nu kho suddhaṃ avasesaṃ nāmarūpaṃ antomātukucchismiṃ	359	
PA_atk-s01_02a:359_2	kalalādibhāvena samuccitaṃ missakabhūtaṃ hutvā vattissatha. Okkamitvā vokkamissathāti	359	
PA_atk-s01_02a:359_3	paṭisandhivasena okkamitvā cutivasena vokkamissatha, nirujjhissathāti attho. So panassa	359	
PA_atk-s01_02a:359_4	nirodho na tasseva cittassa nirodhena, na tato dutiyatatiyānaṃ nirodhena hoti. Paṭisandhicittena	359	
PA_atk-s01_02a:359_5	hi saddhiṃ samuṭṭhitāni samatiṃsa kammajarūpāni nibbattanti. Tesu pana ṭhitesuyeva	359	
PA_atk-s01_02a:359_6	soḷasa bhavaṅgacittāni uppajjitvā nirujjhanti. Etasmiṃ antare gahitapaṭisandhikassa	359	
PA_atk-s01_02a:359_7	dārakassa vā mātuyā vā panassa antarāyo natthi. Ayañhi anokāso nāma. Sace pana paṭisandhicittena	359	
PA_atk-s01_02a:359_8	saddhiṃ samuṭṭhitarūpāni sattarasamassa bhavaṅgassa paccayaṃ dātuṃ sakkonti, pavatti	359	
PA_atk-s01_02a:359_9	pavattati, paveṇī ghaṭiyati. Sace pana na sakkonti, pavatti nappavattati, paveṇī	359	
PA_atk-s01_02a:359_10	na ghaṭiyati, vokkamati nāma hoti. Taṃ sandhāya “okkamitvā vokkamissathā”ti vuttaṃ.	3591	
PA_atk-s01_02a:360_0	Itthattāyāti itthabhāvāya, evaṃ paripuṇṇapañcakkhandhabhāvāyāti attho. Daharasseva	360	
PA_atk-s01_02a:360_1	satoti mandassa bālasseva santassa. Vocchijjissathāti upacchijjissatha vuḍḍhiṃ virūḷhiṃ	360	
PA_atk-s01_02a:360_2	vepullanti viññāṇe upacchinne suddhaṃ nāmarūpameva uṭṭhahitvā paṭhamavayavasena vuḍḍhiṃ,	360	
PA_atk-s01_02a:360_3	majjhimavayavasena virūḷhiṃ, pacchimavayavasena vepullaṃ api nu kho āpajjissathāti.	360	
PA_atk-s01_02a:360_4	Dasavassavīsativassavassasatavassasahassasampāpanena vā api nu kho vuḍḍhiṃ virūḷhiṃ	360	
PA_atk-s01_02a:360_5	vepullaṃ āpajjissathāti attho.	360	
PA_atk-s01_02a:361_0	Tasmātihānandāti yasmā mātukucchiyaṃ paṭisandhiggahaṇepi kucchivāsepi kucchito nikkhamanepi,	361	
PA_atk-s01_02a:361_1	pavattiyaṃ dasavassādikālepi viññāṇamevassa paccayo, tasmā eseva hetu esa paccayo	361	
PA_atk-s01_02a:361_2	nāmarūpassa, yadidaṃ viññāṇaṃ. Yathā hi rājā attano parisaṃ niggaṇhanto evaṃ vadeyya	361	
PA_atk-s01_02a:361_3	– “tvaṃ uparājā, tvaṃ senāpatīti kena kato nanu mayā kato, sace hi mayi akaronte	361	
PA_atk-s01_02a:361_4	tvaṃ attano dhammatāya uparājā vā senāpati vā bhaveyyāsi, jāneyyāma vo bala”nti;	361	
PA_atk-s01_02a:361_5	evameva viññāṇaṃ nāmarūpassa paccayo hoti. Atthato evaṃ nāmarūpaṃ vadati viya “tvaṃ	361	
PA_atk-s01_02a:361_6	nāmaṃ, tvaṃ rūpaṃ, tvaṃ nāmarūpaṃ nāmāti kena kataṃ, nanu mayā kataṃ, sace hi mayi	361	
PA_atk-s01_02a:361_7	purecārike hutvā mātukucchismiṃ paṭisandhiṃ agaṇhante tvaṃ nāmaṃ vā rūpaṃ vā nāmarūpaṃ	361	
PA_atk-s01_02a:361_8	vā bhaveyyāsi, jāneyyāma vo bala”nti. Taṃ panetaṃ viññāṇaṃ nāmarūpassa bahudhā paccayo hoti.	361	
PA_atk-s01_02a:362_0	116. Dukkhasamudayasambhavoti dukkharāsisambhavo. Yadidaṃ nāmarūpanti yaṃ idaṃ nāmarūpaṃ,	362	
PA_atk-s01_02a:362_1	eseva hetu esa paccayo. Yathā hi rājapurisā rājānaṃ niggaṇhanto evaṃ vadeyyuṃ – “tvaṃ	362	
PA_atk-s01_02a:362_2	rājāti kena kato, nanu mayā kato, sace hi mayi uparājaṭṭhāne, mayi senāpatiṭṭhāne	362	
PA_atk-s01_02a:362_3	atiṭṭhante tvaṃ ekakova rājā bhaveyyāsi, passeyyāma te rājabhāva”nti; evameva nāmarūpampi	362	
PA_atk-s01_02a:362_4	atthato evaṃ viññāṇaṃ vadati viya “tvaṃ paṭisandhiviññāṇanti kena kataṃ, nanu amhehi	362	
PA_atk-s01_02a:362_5	kataṃ, sace hi tvaṃ tayo khandhe hadayavatthuñca anissāya paṭisandhiviññāṇaṃ nāma	362	
PA_atk-s01_02a:362_6	bhaveyyāsi, passeyyāma te paṭisandhiviññāṇabhāva”nti. Tañca panetaṃ nāmarūpaṃ viññāṇassa	362	
PA_atk-s01_02a:362_7	bahudhā paccayo hoti.	362	
PA_atk-s01_02a:363_0	Ettāvatā khoti viññāṇe nāmarūpassa paccaye honte, nāmarūpe viññāṇassa paccaye honte,	363	
PA_atk-s01_02a:363_1	dvīsu aññamaññapaccayavasena pavattesu ettakena jāyetha vā…pe… upapajjetha vā, jātiādayo	363	
PA_atk-s01_02a:363_2	paññāyeyyuṃ aparāparaṃ vā cutipaṭisandhiyoti.	363	
PA_atk-s01_02a:364_0	Adhivacanapathoti “sirivaḍḍhako dhanavaḍḍhako”tiādikassa atthaṃ adisvā vacanamattameva	364	
PA_atk-s01_02a:364_1	adhikicca pavattassa vohārassa patho. Niruttipathoti saratīti sato, sampajānātīti	364	
PA_atk-s01_02a:364_2	sampajānotiādikassa kāraṇāpadesavasena pavattassa vohārassa patho. Paññattipathoti	364	
PA_atk-s01_02a:364_3	– “paṇḍito byatto medhāvī nipuṇo kataparappavādo”tiādikassa nānappakārato ñāpanavasena	364	
PA_atk-s01_02a:364_4	pavattassa vohārassa patho. Iti tīhi padehi adhivacanādīnaṃ vatthubhūtā khandhāva	364	
PA_atk-s01_02a:364_5	kathitā. Paññāvacaranti paññāya avacaritabbaṃ jānitabbaṃ. Vaṭṭaṃ vattatīti saṃsāravaṭṭaṃ	364	
PA_atk-s01_02a:364_6	vattati. Itthattanti itthaṃbhāvo, khandhapañcakassetaṃ nāmaṃ. Paññāpanāyāti nāmapaññattatthāya.	364	
PA_atk-s01_02a:364_7	“Vedanā saññā”tiādinā nāmapaññattatthāya, khandhapañcakampi ettāvatā paññāyatīti	364	
PA_atk-s01_02a:364_8	attho. Yadidaṃ nāmarūpaṃ saha viññāṇenāti yaṃ idaṃ nāmarūpaṃ saha viññāṇena aññamaññapaccayatāya	364	
PA_atk-s01_02a:364_9	pavattati, ettāvatāti vuttaṃ hoti. Idañhettha niyyātitavacanaṃ.	364	
PA_atk-s01_02a:365	Attapaññattivaṇṇanā	36	
PA_atk-s01_02a:366_0	117. Iti bhagavā – “gambhīro cāyaṃ, ānanda, paṭiccasamuppādo, gambhīrāvabhāso cā”ti	366	
PA_atk-s01_02a:366_1	padassa anusandhiṃ dassetvā idāni “tantākulakajātā”ti padassa anusandhiṃ dassento	366	
PA_atk-s01_02a:366_2	“kittāvatā cā”tiādikaṃ desanaṃ ārabhi. Tattha rūpiṃ vā hi, ānanda, parittaṃ attānantiādīsu	366	
PA_atk-s01_02a:366_3	yo avaḍḍhitaṃ kasiṇanimittaṃ attāti gaṇhāti, so rūpiṃ parittaṃ paññapeti. Yo pana	366	
PA_atk-s01_02a:366_4	nānākasiṇalābhī hoti, so taṃ kadāci nīlo, kadāci pītakoti paññapeti. Yo vaḍḍhitaṃ	366	
PA_atk-s01_02a:366_5	kasiṇanimittaṃ attāti gaṇhāti, so rūpiṃ anantaṃ paññapeti. Yo vā pana avaḍḍhitaṃ	366	
PA_atk-s01_02a:366_6	kasiṇanimittaṃ ugghāṭetvā nimittaphuṭṭhokāsaṃ vā tattha pavatte cattāro khandhe vā	366	
PA_atk-s01_02a:366_7	tesu viññāṇamattameva vā attāti gaṇhāti, so arūpiṃ parittaṃ paññapeti. Yo vaḍḍhitaṃ	366	
PA_atk-s01_02a:366_8	nimittaṃ ugghāṭetvā nimittaphuṭṭhokāsaṃ vā tattha pavatte cattāro khandhe vā tesu	366	
PA_atk-s01_02a:366_9	viññāṇamattameva vā attāti gaṇhāti, so arūpiṃ anantaṃ paññapeti.	366	
PA_atk-s01_02a:367_0	118. Tatrānandāti ettha tatrāti tesu catūsu diṭṭhigatikesu. Etarahi vāti idāneva,	367	
PA_atk-s01_02a:367_1	na ito paraṃ. Ucchedavasenetaṃ vuttaṃ. Tatthabhāviṃ vāti tattha vā paraloke bhāviṃ.	367	
PA_atk-s01_02a:367_2	Sassatavasenetaṃ vuttaṃ. Atathaṃ vā pana santanti atathasabhāvaṃ samānaṃ. Tathattāyāti	367	
PA_atk-s01_02a:367_3	tathabhāvāya. Upakappessāmīti sampādessāmi. Iminā vivādaṃ dasseti. Ucchedavādī hi	367	
PA_atk-s01_02a:367_4	“sassatavādino attānaṃ atathaṃ anucchedasabhāvampi samānaṃ tathatthāya ucchedasabhāvāya	367	
PA_atk-s01_02a:367_5	upakappessāmi, sassatavādañca jānāpetvā ucchedavādameva naṃ gāhessāmī”ti cinteti.	367	
PA_atk-s01_02a:367_6	Sassatavādīpi “ucchedavādino attānaṃ atathaṃ asassatasabhāvampi samānaṃ tathatthāya	367	
PA_atk-s01_02a:367_7	sassatabhāvāya upakappessāmi, ucchedavādañca jānāpetvā sassatavādameva naṃ gāhessāmī”ti cinteti.	367	
PA_atk-s01_02a:368_0	Evaṃ santaṃ khoti evaṃ samānaṃ rūpiṃ parittaṃ attānaṃ paññapentanti attho. Rūpinti	368	
PA_atk-s01_02a:368_1	rūpakasiṇalābhiṃ. Parittattānudiṭṭhi anusetīti paritto attāti ayaṃ diṭṭhi anuseti,	368	
PA_atk-s01_02a:368_2	sā pana na valli viya ca latā viya ca anuseti. Appahīnaṭṭhena anusetīti veditabbo.	368	
PA_atk-s01_02a:368_3	Iccālaṃ vacanāyāti taṃ puggalaṃ evarūpā diṭṭhi anusetīti vattuṃ yuttaṃ. Esa nayo sabbattha.	368	
PA_atk-s01_02a:369_0	Arūpinti ettha pana arūpakasiṇalābhiṃ, arūpakkhandhagocaraṃ vāti evamattho daṭṭhabbo.	369	
PA_atk-s01_02a:369_1	Ettāvatā lābhino cattāro, tesaṃ antevāsikā cattāro, takkikā cattāro, tesaṃ antevāsikā	369	
PA_atk-s01_02a:369_2	cattāroti attato soḷasa diṭṭhigatikā dassitā honti.	369	
PA_atk-s01_02a:370	Naattapaññattivaṇṇanā	37	
PA_atk-s01_02a:371_0	119. Evaṃ ye attānaṃ paññapenti, te dassetvā idāni ye na paññapenti, te dassetuṃ	371	
PA_atk-s01_02a:371_1	– “kittāvatā ca ānandā”tiādimāha. Ke pana na paññapenti? Sabbe tāva ariyapuggalā	371	
PA_atk-s01_02a:371_2	na paññapenti. Ye ca bahussutā tipiṭakadharā dvipiṭakadharā ekapiṭakadharā, antamaso	371	
PA_atk-s01_02a:371_3	ekanikāyampi sādhukaṃ vinicchinitvā uggahitadhammakathikopi āraddhavipassakopi puggalo,	371	
PA_atk-s01_02a:371_4	te na paññapentiyeva. Etesañhi paṭibhāgakasiṇe paṭibhāgakasiṇamicceva ñāṇaṃ hoti.	371	
PA_atk-s01_02a:371_5	Arūpakkhandhesu ca arūpakkhandhā icceva.	371	
PA_atk-s01_02a:372	Attasamanupassanāvaṇṇanā	37	
PA_atk-s01_02a:373_0	121. Evaṃ ye na paññapenti, te dassetvā idāni ye te paññapenti, te yasmā diṭṭhivasena	373	
PA_atk-s01_02a:373_1	samanupassitvā paññapenti, sā ca nesaṃ samanupassanā vīsativatthukāya sakkāyadiṭṭhiyā	373	
PA_atk-s01_02a:373_2	appahīnattā hoti, tasmā taṃ vīsativatthukaṃ sakkāyadiṭṭhiṃ dassetuṃ puna kittāvatā ca ānandātiādimāha.	373	
PA_atk-s01_02a:374_0	Tattha vedanaṃ vā hīti iminā vedanākkhandhavatthukā sakkāyadiṭṭhi kathitā. Appaṭisaṃvedano	374	
PA_atk-s01_02a:374_1	me attāti iminā rūpakkhandhavatthukā. Attā me vediyati, vedanādhammo hi me attāti	374	
PA_atk-s01_02a:374_2	iminā saññāsaṅkhāraviññāṇakkhandhavatthukā. Idañhi khandhattayaṃ vedanāsampayuttattā	374	
PA_atk-s01_02a:374_3	vediyati. Etassa ca vedanādhammo avippayuttasabhāvo.	374	
PA_atk-s01_02a:375_0	122. Idāni tattha dosaṃ dassento – “tatrānandā”tiādimāha. Tattha tatrāti tesu tīsu	375	
PA_atk-s01_02a:375_1	diṭṭhigatikesu. Yasmiṃ, ānanda, samayetiādi yo yo yaṃ yaṃ vedanaṃ attāti samanupassati,	375	
PA_atk-s01_02a:375_2	tassa tassa attano kadāci bhāvaṃ, kadāci abhāvanti evamādidosadassanatthaṃ vuttaṃ.	375	
PA_atk-s01_02a:376_0	123. Aniccādīsu hutvā abhāvato aniccā. Tehi tehi kāraṇehi saṅgamma samāgamma katāti	376	
PA_atk-s01_02a:376_1	saṅkhatā. Taṃ taṃ paccayaṃ paṭicca sammā kāraṇeneva uppannāti paṭiccasamuppannā.	376	
PA_atk-s01_02a:376_2	Khayotiādi sabbaṃ bhaṅgassa vevacanaṃ. Yañhi bhijjati, taṃ khiyatipi vayatipi virajjhatipi	376	
PA_atk-s01_02a:376_3	nirujjhatipi, tasmā khayadhammātiādi vuttaṃ.	376	
PA_atk-s01_02a:377_0	Byagā meti viagāti byagā, vigato niruddho me attāti attho. Kiṃ pana ekasseva tīsupi	377	
PA_atk-s01_02a:377_1	kālesu – “eso me attā”ti hotīti, kiṃ pana na bhavissati? Diṭṭhigatikassa hi thusarāsimhi	377	
PA_atk-s01_02a:377_2	nikkhittakhāṇukasseva niccalatā nāma natthi, vanamakkaṭo viya aññaṃ gaṇhāti, aññaṃ	377	
PA_atk-s01_02a:377_3	muñcati. Aniccasukhadukkhavokiṇṇanti visesena taṃ taṃ vedanaṃ attāti samanupassanto	377	
PA_atk-s01_02a:377_4	aniccañceva sukhañca dukkhañca attānaṃ samanupassati avisesena vedanaṃ attāti samanupassanto	377	
PA_atk-s01_02a:377_5	vokiṇṇaṃ uppādavayadhammaṃ attānaṃ samanupassati. Vedanā hi tividhā ceva uppādavayadhammā	377	
PA_atk-s01_02a:377_6	ca, tañcesa attāti samanupassati. Iccassa anicco ceva attā āpajjati, ekakkhaṇe ca	377	
PA_atk-s01_02a:377_7	bahūnaṃ vedanānaṃ uppādo. Taṃ kho panesa aniccaṃ attānaṃ anujānāti, na ekakkhaṇe	377	
PA_atk-s01_02a:377_8	bahūnaṃ vedanānaṃ uppatti atthi. Imamatthaṃ sandhāya – “tasmātihānanda, etenapetaṃ	377	
PA_atk-s01_02a:377_9	nakkhamati ‘vedanā me attā’ti samanupassitu”nti vuttaṃ.	377	
PA_atk-s01_02a:378_0	124. Yattha panāvusoti yattha suddharūpakkhandhe sabbaso vedayitaṃ natthi. Api nu	378	
PA_atk-s01_02a:378_1	kho tatthāti api nu kho tasmiṃ vedanāvirahite tālavaṇṭe vā vātapāne vā asmīti evaṃ	378	
PA_atk-s01_02a:378_2	ahaṃkāro uppajjeyyāti attho. Tasmātihānandāti yasmā suddharūpakkhandho uṭṭhāya ahamasmīti	378	
PA_atk-s01_02a:378_3	na vadati, tasmā etenapi etaṃ nakkhamatīti attho. Api nu kho tattha ayamahamasmīti	378	
PA_atk-s01_02a:378_4	siyāti api nu kho tesu vedanādhammesu tīsu khandhesu ekadhammopi ayaṃ nāma ahamasmīti	378	
PA_atk-s01_02a:378_5	evaṃ vattabbo siyā. Atha vā vedanānirodhā saheva vedanāya niruddhesu tesu tīsu khandhesu	378	
PA_atk-s01_02a:378_6	api nu kho ayamahamasmīti vā ahamasmīti vā uppajjeyyāti attho. Athāyasmā ānando sasavisāṇassa	378	
PA_atk-s01_02a:378_7	tikhiṇabhāvaṃ viya taṃ asampaṭicchanto no hetaṃ bhanteti āha.	378	
PA_atk-s01_02a:379_0	Ettāvatā kiṃ kathitaṃ hoti? Vaṭṭakathā kathitā hoti. Bhagavā hi vaṭṭakathaṃ kathento	379	
PA_atk-s01_02a:379_1	katthaci avijjāsīsena kathesi, katthaci taṇhāsīsena, katthaci diṭṭhisīsena. Tattha	379	
PA_atk-s01_02a:379_2	“purimā, bhikkhave, koṭi nappaññāyati avijjāya, ‘ito pubbe avijjā nāhosi, atha pacchā	379	
PA_atk-s01_02a:379_3	samabhavī’ti. Evañcidaṃ, bhikkhave, vuccati. Atha ca pana paññāyati idappaccayā avijjā”ti	379	
PA_atk-s01_02a:379_4	evaṃ avijjāsīsena kathitā. “Purimā, bhikkhave, koṭi nappaññāyati bhavataṇhāya, ‘ito	379	
PA_atk-s01_02a:379_5	pubbe bhavataṇhā nāhosi, atha pacchā samabhavī’ti. Evañcidaṃ, bhikkhave, vuccati.	379	
PA_atk-s01_02a:379_6	Atha ca pana paññāyati idappaccayā bhavataṇhā”ti evaṃ taṇhāsīsena kathitā. “Purimā,	379	
PA_atk-s01_02a:379_7	bhikkhave, koṭi nappaññāyati bhavadiṭṭhiyā, ‘ito pubbe bhavadiṭṭhi nāhosi, atha pacchā	379	
PA_atk-s01_02a:379_8	samabhavī’ti, evañcidaṃ, bhikkhave, vuccati. Atha ca pana paññāyati idappaccayā bhavadiṭṭhī”ti	379	
PA_atk-s01_02a:379_9	evaṃ diṭṭhisīsena kathitā. Idhāpi diṭṭhisīseneva kathitā.	379	
PA_atk-s01_02a:380_0	Diṭṭhigatiko hi sukhādivedanaṃ attāti gahetvā ahaṅkāramamaṅkāraparāmāsavasena sabbabhavayonigati	380	
PA_atk-s01_02a:380_1	– viññāṇaṭṭhitisattāvāsesu tato tato cavitvā tattha tattha upapajjanto mahāsamudde	380	
PA_atk-s01_02a:380_2	vātukkhittanāvā viya satataṃ samitaṃ paribbhamati, vaṭṭato sīsaṃ ukkhipituṃyeva na sakkoti.	380	
PA_atk-s01_02a:381	126. Iti bhagavā paccayākāramūḷhassa diṭṭhigatikassa ettakena kathāmaggena vaṭṭaṃ kathetvā idāni vivaṭṭaṃ kathento yato kho pana, ānanda, bhikkhūtiādimāha.	38	
PA_atk-s01_02a:382_0	Tañca pana vivaṭṭakathaṃ bhagavā desanāsu kusalattā vissaṭṭhakammaṭṭhānaṃ navakammādivasena	382	
PA_atk-s01_02a:382_1	vikkhittapuggalaṃ anāmasitvā kārakassa satipaṭṭhānavihārino puggalassa vasena ārabhanto	382	
PA_atk-s01_02a:382_2	neva vedanaṃ attānaṃ samanupassatītiādimāha. Evarūpo hi bhikkhu – “yaṃ kiñci rūpaṃ	382	
PA_atk-s01_02a:382_3	atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā	382	
PA_atk-s01_02a:382_4	paṇītaṃ vā yaṃ dūre vā santike vā, sabbaṃ rūpaṃ aniccato vavatthapeti, ekaṃ sammasanaṃ.	382	
PA_atk-s01_02a:382_5	Dukkhato vavatthapeti, ekaṃ sammasanaṃ. Anattato vavatthapeti, ekaṃ sammasana”ntiādinā	382	
PA_atk-s01_02a:382_6	nayena vuttassa sammasanañāṇassa vasena sabbadhammesu pavattattā neva vedanaṃ attāti	382	
PA_atk-s01_02a:382_7	samanupassati, na aññaṃ, so evaṃ asamanupassanto na kiñci loke upādiyatīti khandhalokādibhede	382	
PA_atk-s01_02a:382_8	loke rūpādīsu dhammesu kiñci ekadhammampi attāti vā attaniyanti vā na upādiyati.	382	
PA_atk-s01_02a:383_0	Anupādiyaṃ na paritassatīti anupādiyanto taṇhādiṭṭhimānaparitassanāyāpi na paritassati.	383	
PA_atk-s01_02a:383_1	Aparitassanti aparitassamāno. Paccattaṃyeva parinibbāyatīti attanāva kilesaparinibbānena	383	
PA_atk-s01_02a:383_2	parinibbāyati. Evaṃ parinibbutassa panassa paccavekkhaṇāpavattidassanatthaṃ khīṇā jātītiādi vuttaṃ.	383	
PA_atk-s01_02a:384_0	Iti sā diṭṭhīti yā tathāvimuttassa arahato diṭṭhi, sā evaṃ diṭṭhi. “Itissa diṭṭhī”tipi	384	
PA_atk-s01_02a:384_1	pāṭho. Yo tathāvimutto arahā, evamassa diṭṭhīti attho. Tadakallanti taṃ na yuttaṃ.	384	
PA_atk-s01_02a:384_2	Kasmā? Evañhi sati – “arahā na kiñci jānātī”ti vuttaṃ bhaveyya, evaṃ ñatvā vimuttañca	384	
PA_atk-s01_02a:384_3	arahantaṃ “na kiñci jānātī”ti vattuṃ na yuttaṃ. Teneva catunnampi nayānaṃ avasāne	384	
PA_atk-s01_02a:384_4	– “taṃ kissa hetū”tiādimāha.	384	
PA_atk-s01_02a:385_0	Tattha yāvatā ānanda adhivacananti yattako adhivacanasaṅkhāto vohāro atthi. Yāvatā	385	
PA_atk-s01_02a:385_1	adhivacanapathoti yattako adhivacanassa patho, khandhā āyatanāni dhātuyo vā atthi.	385	
PA_atk-s01_02a:385_2	Esa nayo sabbattha. Paññāvacaranti paññāya avacaritabbaṃ khandhapañcakaṃ. Tadabhiññāti	385	
PA_atk-s01_02a:385_3	taṃ abhijānitvā. Ettakena bhagavatā kiṃ dassitaṃ? Tantākulapadasseva anusandhi dassito.	385	
PA_atk-s01_02a:386	Sattaviññāṇaṭṭhitivaṇṇanā	38	
PA_atk-s01_02a:387_0	127. Idāni yo – “na paññapetī”ti vutto, so yasmā gacchanto gacchanto ubhatobhāgavimutto	387	
PA_atk-s01_02a:387_1	nāma hoti. Yo ca – “na samanupassatī”ti vutto, so yasmā gacchanto gacchanto paññāvimutto	387	
PA_atk-s01_02a:387_2	nāma hoti. Tasmā tesaṃ heṭṭhā vuttānaṃ dvinnaṃ bhikkhūnaṃ nigamanañca nāmañca dassetuṃ	387	
PA_atk-s01_02a:387_3	satta kho imānanda viññāṇaṭṭhitiyotiādimāha.	387	
PA_atk-s01_02a:388_0	Tattha sattāti paṭisandhivasena vuttā, ārammaṇavasena saṅgītisutte vuttā catasso	388	
PA_atk-s01_02a:388_1	āgamissanti. Viññāṇaṃ tiṭṭhati etthāti viññāṇaṭṭhiti, viññāṇapatiṭṭhānassetaṃ adhivacanaṃ.	388	
PA_atk-s01_02a:388_2	Dve ca āyatanānīti dve nivāsaṭṭhānāni. Nivāsaṭṭhānañhi idhāyatananti adhippetaṃ.	388	
PA_atk-s01_02a:388_3	Teneva vakkhati – “asaññasattāyatanaṃ nevasaññānāsaññāyatanameva dutiya”nti. Kasmā	388	
PA_atk-s01_02a:388_4	panetaṃ sabbaṃ gahitanti? Vaṭṭapariyādānatthaṃ. Vaṭṭañhi na suddhaviññāṇaṭṭhitivasena	388	
PA_atk-s01_02a:388_5	suddhāyatanavasena vā pariyādānaṃ gacchati, bhavayonigatisattāvāsavasena pana gacchati,	388	
PA_atk-s01_02a:388_6	tasmā sabbametaṃ gahitaṃ.	388	
PA_atk-s01_02a:389_0	Idāni anukkamena tamatthaṃ vibhajanto katamā sattātiādimāha. Tattha seyyathāpīti	389	
PA_atk-s01_02a:389_1	nidassanatthe nipāto, yathā manussāti attho. Aparimāṇesu hi cakkavāḷesu aparimāṇānaṃ	389	
PA_atk-s01_02a:389_2	manussānaṃ vaṇṇasaṇṭhānādivasena dvepi ekasadisā natthi. Yepi hi katthaci yamakabhātaro	389	
PA_atk-s01_02a:389_3	vaṇṇena vā saṇṭhānena vā ekasadisā honti, tesampi ālokitavilokitakathitahasitagamanaṭhānādīhi	389	
PA_atk-s01_02a:389_4	viseso hotiyeva. Tasmā nānattakāyāti vuttā. Paṭisandhisaññā pana nesaṃ tihetukāpi	389	
PA_atk-s01_02a:389_5	dvihetukāpi ahetukāpi honti, tasmā nānattasaññinoti vuttā. Ekacce ca devāti cha kāmāvacaradevā.	389	
PA_atk-s01_02a:389_6	Tesu hi kesañci kāyo nīlo hoti, kesañci pītakādivaṇṇo. Saññā pana nesaṃ dvihetukāpi	389	
PA_atk-s01_02a:389_7	tihetukāpi honti, ahetukā natthi. Ekacce ca vinipātikāti catuapāyavinimuttā uttaramātā	389	
PA_atk-s01_02a:389_8	yakkhinī, piyaṅkaramātā, phussamittā, dhammaguttāti evamādikā aññe ca vemānikā petā.	389	
PA_atk-s01_02a:389_9	Etesañhi pītaodātakāḷamaṅguracchavisāmavaṇṇādivasena ceva kisathūlarassadīghavasena	389	
PA_atk-s01_02a:389_10	ca kāyo nānā hoti, manussānaṃ viya dvihetukatihetukaahetukavasena saññāpi. Te pana	3891	
PA_atk-s01_02a:389_11	devā viya na mahesakkhā, kapaṇamanussā viya appesakkhā, dullabhaghāsacchādanā dukkhapīḷitā	3891	
PA_atk-s01_02a:389_12	viharanti. Ekacce kāḷapakkhe dukkhitā juṇhapakkhe sukhitā honti, tasmā sukhasamussayato	3891	
PA_atk-s01_02a:389_13	vinipatitattā vinipātikāti vuttā. Ye panettha tihetukā tesaṃ dhammābhisamayopi hoti,	3891	
PA_atk-s01_02a:389_14	piyaṅkaramātā hi yakkhinī paccūsasamaye anuruddhattherassa dhammaṃ sajjhāyato sutvā –	3891	
PA_atk-s01_02a:390	“Mā saddamakari piyaṅkara, bhikkhu dhammapadāni bhāsati;	39	
PA_atk-s01_02a:391	Api dhammapadaṃ vijāniya, paṭipajjema hitāya no siyā;	39	
PA_atk-s01_02a:392	Pāṇesu ca saṃyamāmase, sampajānamusā na bhaṇāmase;	39	
PA_atk-s01_02a:393	Sikkhema susīlyamattano, api muccema pisācayoniyā”ti. ;	39	
PA_atk-s01_02a:394	Evaṃ puttakaṃ saññāpetvā taṃ divasaṃ sotāpattiphalaṃ pattā. Uttaramātā pana bhagavato dhammaṃ sutvāva sotāpannā jātā.	39	
PA_atk-s01_02a:395_0	Brahmakāyikāti brahmapārisajjabrahmapurohitamahābrahmāno. Paṭhamābhinibbattāti te	395	
PA_atk-s01_02a:395_1	sabbepi paṭhamena jhānena abhinibbattā. Tesu brahmapārisajjā pana parittena abhinibbattā,	395	
PA_atk-s01_02a:395_2	tesaṃ kappassa tatiyo bhāgo āyuppamāṇaṃ. Brahmapurohitā majjhimena, tesaṃ upaḍḍhakappo	395	
PA_atk-s01_02a:395_3	āyuppamāṇaṃ, kāyo ca tesaṃ vipphārikataro hoti. Mahābrahmāno paṇītena, tesaṃ kappo	395	
PA_atk-s01_02a:395_4	āyuppamāṇaṃ, kāyo pana tesaṃ ativipphāriko hoti. Iti te kāyassa nānattā, paṭhamajjhānavasena	395	
PA_atk-s01_02a:395_5	saññāya ekattā nānattakāyā ekattasaññinoti veditabbā.	395	
PA_atk-s01_02a:396_0	Yathā ca te, evaṃ catūsu apāyesu sattā. Nirayesu hi kesañci gāvutaṃ, kesañci aḍḍhayojanaṃ,	396	
PA_atk-s01_02a:396_1	kesañci yojanaṃ attabhāvo hoti, devadattassa pana yojanasatiko jāto. Tiracchānesupi	396	
PA_atk-s01_02a:396_2	keci khuddakā, keci mahantā. Pettivisayepi keci saṭṭhihatthā, keci sattatihatthā,	396	
PA_atk-s01_02a:396_3	keci asītihatthā honti, keci suvaṇṇā, keci dubbaṇṇā honti. Tathā kālakañjikā asurā.	396	
PA_atk-s01_02a:396_4	Api cettha dīghapiṭṭhikapetā nāma saṭṭhiyojanikāpi honti. Saññā pana sabbesampi akusalavipākaahetukāva	396	
PA_atk-s01_02a:396_5	honti. Iti āpāyikāpi nānattakāyā ekattasaññinotveva saṅkhyaṃ gacchanti.	396	
PA_atk-s01_02a:397_0	Ābhassarāti daṇḍaukkāya acci viya etesaṃ sarīrato ābhā chijjitvā chijjitvā patantī	397	
PA_atk-s01_02a:397_1	viya sarati vissaratīti ābhassarā. Tesu pañcakanayena dutiyatatiyajjhānadvayaṃ parittaṃ	397	
PA_atk-s01_02a:397_2	bhāvetvā upapannā parittābhā nāma honti, tesaṃ dve kappā āyuppamāṇaṃ. Majjhimaṃ bhāvetvā	397	
PA_atk-s01_02a:397_3	upapannā appamāṇābhā nāma honti, tesaṃ cattāro kappā āyuppamāṇaṃ. Paṇītaṃ bhāvetvā	397	
PA_atk-s01_02a:397_4	upapannā ābhassarā nāma honti, tesaṃ aṭṭha kappā āyuppamāṇaṃ. Idha pana ukkaṭṭhaparicchedavasena	397	
PA_atk-s01_02a:397_5	sabbepi te gahitā. Sabbesañhi tesaṃ kāyo ekavipphārova hoti, saññā pana avitakkavicāramattā	397	
PA_atk-s01_02a:397_6	vā avitakkaavicārā vāti nānā.	397	
PA_atk-s01_02a:398_0	Subhakiṇhāti subhena okiṇṇā vikiṇṇā, subhena sarīrappabhāvaṇṇena ekagghanāti attho.	398	
PA_atk-s01_02a:398_1	Etesañhi ābhassarānaṃ viya na chijjitvā chijjitvā pabhā gacchati. Pañcakanaye pana	398	
PA_atk-s01_02a:398_2	parittamajjhimapaṇītassa catutthajjhānassa vasena soḷasadvattiṃsacatusaṭṭhikappāyukā	398	
PA_atk-s01_02a:398_3	parittasubhaappamāṇasubhasubhakiṇhā nāma hutvā nibbattanti. Iti sabbepi te ekattakāyā	398	
PA_atk-s01_02a:398_4	ceva catutthajjhānasaññāya ekattasaññino cāti veditabbā. Vehapphalāpi catutthaviññāṇaṭṭhitimeva	398	
PA_atk-s01_02a:398_5	bhajanti. Asaññasattā viññāṇābhāvā ettha saṅgahaṃ na gacchanti, sattāvāsesu gacchanti.	398	
PA_atk-s01_02a:399_0	Suddhāvāsā vivaṭṭapakkhe ṭhitā na sabbakālikā, kappasatasahassampi asaṅkhyeyyampi	399	
PA_atk-s01_02a:399_1	buddhasuññe loke nuppajjanti. Soḷasakappasahassabbhantare buddhesu uppannesuyeva	399	
PA_atk-s01_02a:399_2	uppajjanti, dhammacakkappavattassa bhagavato khandhavāraṭṭhānasadisā honti. Tasmā	399	
PA_atk-s01_02a:399_3	neva viññāṇaṭṭhitiṃ na sattāvāsaṃ bhajanti. Mahāsīvatthero pana – “na kho pana so	399	
PA_atk-s01_02a:399_4	sāriputta sattāvāso sulabharūpo yo mayā anivutthapubbo iminā dīghena addhunā aññatra	399	
PA_atk-s01_02a:399_5	suddhāvāsehi devehī”ti iminā suttena suddhāvāsāpi catutthaviññāṇaṭṭhitiṃ catutthasattāvāsaṃyeva	399	
PA_atk-s01_02a:399_6	bhajantīti vadati, taṃ appaṭibāhiyattā suttassa anuññātaṃ.	399	
PA_atk-s01_02a:400_0	Sabbaso rūpasaññānantiādīnaṃ attho visuddhimagge vutto. Nevasaññānāsaññāyatanaṃ pana	400	
PA_atk-s01_02a:400_1	yatheva saññāya, evaṃ viññāṇassapi sukhumattā neva viññāṇaṃ nāviññāṇaṃ. Tasmā viññāṇaṭṭhitīsu	400	
PA_atk-s01_02a:400_2	avatvā āyatanesu vuttaṃ.	400	
PA_atk-s01_02a:401_0	128. Tatrāti tāsu viññāṇaṭṭhitīsu. Tañca pajānātīti tañca viññāṇaṭṭhitiṃ pajānāti.	401	
PA_atk-s01_02a:401_1	Tassā ca samudayanti “avijjāsamudayā rūpasamudayo”tiādinā nayena tassā samudayañca	401	
PA_atk-s01_02a:401_2	pajānāti. Tassā ca atthaṅgamanti – “avijjānirodhā rūpanirodho”tiādinā nayena tassā	401	
PA_atk-s01_02a:401_3	atthaṅgamañca pajānāti. Assādanti yaṃ rūpaṃ paṭicca…pe… yaṃ viññāṇaṃ paṭicca uppajjati	401	
PA_atk-s01_02a:401_4	sukhaṃ somanassaṃ, ayaṃ viññāṇassa assādoti, evaṃ tassā assādañca pajānāti. Ādīnavanti	401	
PA_atk-s01_02a:401_5	yaṃ rūpaṃ…pe… yaṃ viññāṇaṃ aniccaṃ dukkhaṃ vipariṇāmadhammaṃ, ayaṃ viññāṇassa ādīnavoti,	401	
PA_atk-s01_02a:401_6	evaṃ tassā ādīnavañca pajānāti. Nissaraṇanti yo rūpasmiṃ…pe… yo viññāṇe chandarāgavinayo,	401	
PA_atk-s01_02a:401_7	chandarāgappahānaṃ, idaṃ viññāṇassa nissaraṇanti evaṃ tassā nissaraṇañca pajānāti.	401	
PA_atk-s01_02a:401_8	Kallaṃ nu tenāti yuttaṃ nu tena bhikkhunā taṃ viññāṇaṭṭhitiṃ taṇhāmānadiṭṭhīnaṃ vasena	401	
PA_atk-s01_02a:401_9	ahanti vā mamanti vā abhinanditunti. Etenupāyena sabbattha veditabbo. Yattha pana	401	
PA_atk-s01_02a:401_10	rūpaṃ natthi, tattha catunnaṃ khandhānaṃ vasena, yattha viññāṇaṃ natthi, tattha ekassa	4011	
PA_atk-s01_02a:401_11	khandhassa vasena samudayo yojetabbo. Āhārasamudayā āhāranirodhāti idañcettha padaṃ yojetabbaṃ.	4011	
PA_atk-s01_02a:402_0	Yato kho, ānanda, bhikkhūti yadā kho ānanda, bhikkhu. Anupādā vimuttoti catūhi upādānehi	402	
PA_atk-s01_02a:402_1	aggahetvā vimutto. Paññāvimuttoti paññāya vimutto. Aṭṭha vimokkhe asacchikatvā paññābaleneva	402	
PA_atk-s01_02a:402_2	nāmakāyassa ca rūpakāyassa ca appavattiṃ katvā vimuttoti attho. So sukkhavipassako	402	
PA_atk-s01_02a:402_3	ca paṭhamajjhānādīsu aññatarasmiṃ ṭhatvā arahattaṃ patto cāti pañcavidho. Vuttampi	402	
PA_atk-s01_02a:402_4	cetaṃ – “katamo ca puggalo paññāvimutto? Idhekacco puggalo na heva kho aṭṭha vimokkhe	402	
PA_atk-s01_02a:402_5	kāyena phusitvā viharati, paññāya cassa disvā āsavā parikkhīṇā honti, ayaṃ vuccati	402	
PA_atk-s01_02a:402_6	puggalo paññāvimutto”ti.	402	
PA_atk-s01_02a:403	Aṭṭhavimokkhavaṇṇanā	40	
PA_atk-s01_02a:404_0	129. Evaṃ ekassa bhikkhuno nigamanañca nāmañca dassetvā itarassa dassetuṃ aṭṭha kho	404	
PA_atk-s01_02a:404_1	imetiādimāha. Tattha vimokkhoti kenaṭṭhena vimokkho? Adhimuccanaṭṭhena. Ko panāyaṃ	404	
PA_atk-s01_02a:404_2	adhimuccanaṭṭho nāma? Paccanīkadhammehi ca suṭṭhu muccanaṭṭho, ārammaṇe ca abhirativasena	404	
PA_atk-s01_02a:404_3	suṭṭhu muccanaṭṭho, pituaṅke vissaṭṭhaṅgapaccaṅgassa dārakassa sayanaṃ viya aniggahitabhāvena	404	
PA_atk-s01_02a:404_4	nirāsaṅkatāya ārammaṇe pavattīti vuttaṃ hoti. Ayaṃ panattho pacchime vimokkhe natthi,	404	
PA_atk-s01_02a:404_5	purimesu sabbesu atthi.	404	
PA_atk-s01_02a:405_0	Rūpī rūpāni passatīti ettha ajjhattaṃ kesādīsu nīlakasiṇādīsu nīlakasiṇādivasena	405	
PA_atk-s01_02a:405_1	uppāditaṃ rūpajjhānaṃ rūpaṃ, tadassatthīti rūpī. Bahiddhā rūpāni passatīti bahiddhāpi	405	
PA_atk-s01_02a:405_2	nīlakasiṇādīni rūpāni jhānacakkhunā passati. Iminā ajjhattabahiddhāvatthukesu kasiṇesu	405	
PA_atk-s01_02a:405_3	uppāditajjhānassa puggalassa cattāri rūpāvacarajjhānāni dassitāni. Ajjhattaṃ arūpasaññīti	405	
PA_atk-s01_02a:405_4	ajjhattaṃ na rūpasaññī, attano kesādīsu anuppāditarūpāvacarajjhānoti attho. Iminā	405	
PA_atk-s01_02a:405_5	bahiddhā parikammaṃ katvā bahiddhāva uppāditajjhānassa puggalassa rūpāvacarajjhānāni dassitāni.	405	
PA_atk-s01_02a:406_0	Subhantveva adhimutto hotīti iminā suvisuddhesu nīlādīsu vaṇṇakasiṇesu jhānāni dassitāni.	406	
PA_atk-s01_02a:406_1	Tattha kiñcāpi antoappanāyaṃ subhanti ābhogo natthi, yo pana visuddhaṃ subhaṃ kasiṇamārammaṇaṃ	406	
PA_atk-s01_02a:406_2	karitvā viharati, so yasmā subhanti adhimutto hotīti vattabbataṃ āpajjati, tasmā	406	
PA_atk-s01_02a:406_3	evaṃ desanā katā. Paṭisambhidāmagge pana – “kathaṃ subhantveva adhimutto hotīti vimokkho?	406	
PA_atk-s01_02a:406_4	Idha bhikkhu mettāsahagatena cetasā ekaṃ disaṃ pharitvā viharati…pe… mettāya bhāvitattā	406	
PA_atk-s01_02a:406_5	sattā appaṭikūlā honti. Karuṇā, muditā, upekkhāsahagatena cetasā ekaṃ disaṃ pharitvā	406	
PA_atk-s01_02a:406_6	viharati…pe… upekkhāya bhāvitattā sattā appaṭikūlā honti. Evaṃ subhaṃ tveva adhimutto	406	
PA_atk-s01_02a:406_7	hotīti vimokkho”ti vuttaṃ.	406	
PA_atk-s01_02a:407_0	Sabbaso rūpasaññānantiādīsu yaṃ vattabbaṃ, taṃ sabbaṃ visuddhimagge vuttameva. Ayaṃ	407	
PA_atk-s01_02a:407_1	aṭṭhamo vimokkhoti ayaṃ catunnaṃ khandhānaṃ sabbaso visuddhattā vimuttattā aṭṭhamo	407	
PA_atk-s01_02a:407_2	uttamo vimokkho nāma.	407	
PA_atk-s01_02a:408_0	130. Anulomanti ādito paṭṭhāya yāva pariyosānā. Paṭilomanti pariyosānato paṭṭhāya	408	
PA_atk-s01_02a:408_1	yāva ādito. Anulomapaṭilomanti idaṃ atipaguṇattā samāpattīnaṃ aṭṭhatvāva ito cito	408	
PA_atk-s01_02a:408_2	ca sañcaraṇavasena vuttaṃ. Yatthicchakanti okāsaparidīpanaṃ, yattha yattha okāse	408	
PA_atk-s01_02a:408_3	icchati. Yadicchakanti samāpattidīpanaṃ, yaṃ yaṃ samāpattiṃ icchati. Yāvaticchakanti	408	
PA_atk-s01_02a:408_4	addhānaparicchedadīpanaṃ, yāvatakaṃ addhānaṃ icchati. Samāpajjatīti taṃ taṃ samāpattiṃ	408	
PA_atk-s01_02a:408_5	pavisati. Vuṭṭhātīti tato uṭṭhāya tiṭṭhati.	408	
PA_atk-s01_02a:409	Ubhatobhāgavimuttoti dvīhi bhāgehi vimutto, arūpasamāpattiyā rūpakāyato vimutto, maggena nāmakāyato vimuttoti. Vuttampi cetaṃ –	40	
PA_atk-s01_02a:410	“Accī yathā vātavegena khittā, (upasivāti bhagavā)	41	
PA_atk-s01_02a:411	Atthaṃ paleti na upeti saṅkhaṃ;	41	
PA_atk-s01_02a:412	Evaṃ munī nāmakāyā vimutto,	41	
PA_atk-s01_02a:413	Atthaṃ paleti na upeti saṅkha”nti. ;	41	
PA_atk-s01_02a:414_0	So panesa ubhatobhāgavimutto ākāsānañcāyatanādīsu aññatarato uṭṭhāya arahattaṃ patto	414	
PA_atk-s01_02a:414_1	ca anāgāmī hutvā nirodhā uṭṭhāya arahattaṃ patto cāti pañcavidho. Keci pana – “yasmā	414	
PA_atk-s01_02a:414_2	rūpāvacaracatutthajjhānampi duvaṅgikaṃ upekkhāsahagataṃ, arūpāvacarajjhānampi tādisameva.	414	
PA_atk-s01_02a:414_3	Tasmā rūpāvacaracatutthajjhānato uṭṭhāya arahattaṃ pattopi ubhatobhāgavimutto”ti.	414	
PA_atk-s01_02a:415_0	Ayaṃ pana ubhatobhāgavimuttapañho heṭṭhā lohapāsāde samuṭṭhahitvā tipiṭakacūḷasumanattherassa	415	
PA_atk-s01_02a:415_1	vaṇṇanaṃ nissāya cirena vinicchayaṃ patto. Girivihāre kira therassa antevāsiko ekassa	415	
PA_atk-s01_02a:415_2	piṇḍapātikassa mukhato taṃ pañhaṃ sutvā āha – “āvuso, heṭṭhālohapāsāde amhākaṃ ācariyassa	415	
PA_atk-s01_02a:415_3	dhammaṃ vaṇṇayato na kenaci sutapubba”nti. Kiṃ pana, bhante, thero avacāti? Rūpāvacaracatutthajjhānaṃ	415	
PA_atk-s01_02a:415_4	kiñcāpi duvaṅgikaṃ upekkhāsahagataṃ kilese vikkhambheti, kilesānaṃ pana āsannapakkhe	415	
PA_atk-s01_02a:415_5	virūhanaṭṭhāne samudācarati. Ime hi kilesā nāma pañcavokārabhave nīlādīsu aññataraṃ	415	
PA_atk-s01_02a:415_6	ārammaṇaṃ upanissāya samudācaranti, rūpāvacarajjhānañca taṃ ārammaṇaṃ na samatikkamati.	415	
PA_atk-s01_02a:415_7	Tasmā sabbaso rūpaṃ nivattetvā arūpajjhānavasena kilese vikkhambhetvā arahattaṃ pattova	415	
PA_atk-s01_02a:415_8	ubhatobhāgavimuttoti, idaṃ āvuso thero avaca. Idañca pana vatvā idaṃ suttaṃ āhari	415	
PA_atk-s01_02a:415_9	– “katamo ca puggalo ubhatobhāgavimutto. Idhekacco puggalo aṭṭhavimokkhe kāyena phusitvā	415	
PA_atk-s01_02a:415_10	viharati, paññāya cassa disvā āsavā parikkhīṇā honti, ayaṃ vuccati puggalo ubhatobhāgavimutto”ti.	4151	
PA_atk-s01_02a:416	Imāya ca ānanda ubhatobhāgavimuttiyāti ānanda ito ubhatobhāgavimuttito. Sesaṃ sabbattha uttānamevāti.	41	
PA_atk-s01_02a:417	Iti sumaṅgalavilāsiniyā dīghanikāyaṭṭhakathāyaṃ	41	
PA_atk-s01_02a:418	Mahānidānasuttavaṇṇanā niṭṭhitā.	41	
PA_atk-s01_02a:419	3. Mahāparinibbānasuttavaṇṇanā	41	
PA_atk-s01_02a:420_0	131. Evaṃ me sutanti mahāparinibbānasuttaṃ. Tatrāyamanupubbapadavaṇṇanā – gijjhakūṭeti	420	
PA_atk-s01_02a:420_1	gijjhā tassa kūṭesu vasiṃsu, gijjhasadisaṃ vā tassa kūṭaṃ atthīti gijjhakūṭo, tasmiṃ	420	
PA_atk-s01_02a:420_2	gijjhakūṭe. Abhiyātukāmoti abhibhavanatthāya yātukāmo. Vajjīti vajjirājāno. Evaṃmahiddhiketi	420	
PA_atk-s01_02a:420_3	evaṃ mahatiyā rājiddhiyā samannāgate, etena nesaṃ samaggabhāvaṃ kathesi. Evaṃmahānubhāveti	420	
PA_atk-s01_02a:420_4	evaṃ mahantena ānubhāvena samannāgate, etena nesaṃ hatthisippādīsu katasikkhataṃ	420	
PA_atk-s01_02a:420_5	kathesi, yaṃ sandhāya vuttaṃ – “sikkhitā vatime licchavikumārakā, susikkhitā vatime	420	
PA_atk-s01_02a:420_6	licchavikumārakā, yatra hi nāma sukhumena tāḷacchiggalena asanaṃ atipātayissanti	420	
PA_atk-s01_02a:420_7	poṅkhānupoṅkhaṃ avirādhita”nti. Ucchecchāmīti ucchindissāmi. Vināsessāmīti nāsessāmi,	420	
PA_atk-s01_02a:420_8	adassanaṃ pāpessāmi. Anayabyasananti ettha na ayoti anayo, avaḍḍhiyā etaṃ nāmaṃ.	420	
PA_atk-s01_02a:420_9	Hitañca sukhañca viyassati vikkhipatīti byasanaṃ, ñātipārijuññādīnaṃ etaṃ nāmaṃ.	420	
PA_atk-s01_02a:420_10	Āpādessāmīti pāpayissāmi.	4201	
PA_atk-s01_02a:421_0	Iti kira so ṭhānanisajjādīsu imaṃ yuddhakathameva katheti, gamanasajjā hothāti evaṃ	421	
PA_atk-s01_02a:421_1	balakāyaṃ āṇāpeti. Kasmā? Gaṅgāyaṃ kira ekaṃ paṭṭanagāmaṃ nissāya aḍḍhayojanaṃ ajātasattuno	421	
PA_atk-s01_02a:421_2	āṇā, aḍḍhayojanaṃ licchavīnaṃ. Ettha pana āṇāpavattiṭṭhānaṃ hotīti attho. Tatrāpi	421	
PA_atk-s01_02a:421_3	ca pabbatapādato mahagghabhaṇḍaṃ otarati. Taṃ sutvā – “ajja yāmi, sve yāmī”ti ajātasattuno	421	
PA_atk-s01_02a:421_4	saṃvidahantasseva licchavirājāno samaggā sammodamānā puretaraṃ gantvā sabbaṃ gaṇhanti.	421	
PA_atk-s01_02a:421_5	Ajātasattu pacchā āgantvā taṃ pavattiṃ ñatvā kujjhitvā gacchati. Te punasaṃvaccharepi	421	
PA_atk-s01_02a:421_6	tatheva karonti. Atha so balavāghātajāto tadā evamakāsi.	421	
PA_atk-s01_02a:422_0	Tato cintesi – “gaṇena saddhiṃ yuddhaṃ nāma bhāriyaṃ, ekopi moghappahāro nāma natthi,	422	
PA_atk-s01_02a:422_1	ekena kho pana paṇḍitena saddhiṃ mantetvā karonto nipparādho hoti, paṇḍito ca satthārā	422	
PA_atk-s01_02a:422_2	sadiso natthi, satthā ca avidūre dhuravihāre vasati, handāhaṃ pesetvā pucchāmi. Sace	422	
PA_atk-s01_02a:422_3	me gatena koci attho bhavissati, satthā tuṇhī bhavissati, anatthe pana sati kiṃ rañño	422	
PA_atk-s01_02a:422_4	tattha gamanenāti vakkhatī”ti. So vassakārabrāhmaṇaṃ pesesi. Brāhmaṇo gantvā bhagavato	422	
PA_atk-s01_02a:422_5	etamatthaṃ ārocesi. Tena vuttaṃ – “atha kho rājā…pe… āpādessāmī”ti.	422	
PA_atk-s01_02a:423	Rājaaparihāniyadhammavaṇṇanā	42	
PA_atk-s01_02a:424_0	134. Bhagavantaṃ bījayamānoti thero vattasīse ṭhatvā bhagavantaṃ bījati, bhagavato	424	
PA_atk-s01_02a:424_1	pana sītaṃ vā uṇhaṃ vā natthi. Bhagavā brāhmaṇassa vacanaṃ sutvā tena saddhiṃ amantetvā	424	
PA_atk-s01_02a:424_2	therena saddhiṃ mantetukāmo kinti te, ānanda, sutantiādimāha. Abhiṇhaṃ sannipātāti	424	
PA_atk-s01_02a:424_3	divasassa tikkhattuṃ sannipatantāpi antarantarā sannipatantāpi abhiṇhaṃ sannipātāva.	424	
PA_atk-s01_02a:424_4	Sannipātabahulāti hiyyopi sannipatimhā, purimadivasampi sannipatimhā, puna ajja kimatthaṃ	424	
PA_atk-s01_02a:424_5	sannipatitā homāti vosānaṃ anāpajjantā sannipātabahulā nāma honti. Yāvakīvañcāti	424	
PA_atk-s01_02a:424_6	yattakaṃ kālaṃ. Vuddhiyeva, ānanda, vajjīnaṃ pāṭikaṅkhā, no parihānīti – abhiṇhaṃ	424	
PA_atk-s01_02a:424_7	asannipatantā hi disāvidisāsu āgataṃ sāsanaṃ na suṇanti, tato – “asukagāmasīmā vā	424	
PA_atk-s01_02a:424_8	nigamasīmā vā ākulā, asukaṭṭhāne corā vā pariyuṭṭhitā”ti na jānanti, corāpi “pamattā	424	
PA_atk-s01_02a:424_9	rājāno”ti ñatvā gāmanigamādīni paharantā janapadaṃ nāsenti. Evaṃ rājūnaṃ parihāni	424	
PA_atk-s01_02a:424_10	hoti. Abhiṇhaṃ sannipatantā pana taṃ taṃ pavattiṃ suṇanti, tato balaṃ pesetvā amittamaddanaṃ	4241	
PA_atk-s01_02a:424_11	karonti, corāpi – “appamattā rājāno, na sakkā amhehi vaggabandhehi vicaritu”nti bhijjitvā	4241	
PA_atk-s01_02a:424_12	palāyanti. Evaṃ rājūnaṃ vuddhi hoti. Tena vuttaṃ – “vuddhiyeva, ānanda, vajjīnaṃ	4241	
PA_atk-s01_02a:424_13	pāṭikaṅkhā no parihānī”ti. Tattha pāṭikaṅkhāti icchitabbā, avassaṃ bhavissatīti evaṃ daṭṭhabbāti attho.	4241	
PA_atk-s01_02a:425_0	Samaggātiādīsu sannipātabheriyā niggatāya – “ajja me kiccaṃ atthi, maṅgalaṃ atthī”ti	425	
PA_atk-s01_02a:425_1	vikkhepaṃ karontā na samaggā sannipatanti nāma. Bherisaddaṃ pana sutvāva bhuñjantāpi	425	
PA_atk-s01_02a:425_2	alaṅkariyamānāpi vatthāni nivāsentāpi aḍḍhabhuttā vā aḍḍhālaṅkatā vā vatthaṃ nivāsayamānā	425	
PA_atk-s01_02a:425_3	vā sannipatantā samaggā sannipatanti nāma. Sannipatitā pana cintetvā mantetvā kattabbaṃ	425	
PA_atk-s01_02a:425_4	katvā ekatova avuṭṭhahantā na samaggā vuṭṭhahanti nāma. Evaṃ vuṭṭhitesu hi ye paṭhamaṃ	425	
PA_atk-s01_02a:425_5	gacchanti, tesaṃ evaṃ hoti – “amhehi bāhirakathāva sutā, idāni vinicchayakathā bhavissatī”ti.	425	
PA_atk-s01_02a:425_6	Ekato vuṭṭhahantā pana samaggā vuṭṭhahanti nāma. Apica – “asukaṭṭhānesu gāmasīmā	425	
PA_atk-s01_02a:425_7	vā nigamasīmā vā ākulā, corā pariyuṭṭhitā”ti sutvā – “ko gantvā imaṃ amittamaddanaṃ	425	
PA_atk-s01_02a:425_8	karissatī”ti vutte – “ahaṃ paṭhamaṃ, ahaṃ paṭhama”nti vatvā gacchantāpi samaggā vuṭṭhahanti	425	
PA_atk-s01_02a:425_9	nāma. Ekassa pana kammante osīdamāne sesā rājāno puttabhātaro pesetvā tassa kammantaṃ	425	
PA_atk-s01_02a:425_10	upatthambhayamānāpi, āgantukarājānaṃ – “asukassa gehaṃ gacchatu, asukassa gehaṃ gacchatū”ti	4251	
PA_atk-s01_02a:425_11	avatvā sabbe ekato saṅgaṇhantāpi, ekassa maṅgale vā roge vā aññasmiṃ vā pana tādise	4251	
PA_atk-s01_02a:425_12	sukhadukkhe uppanne sabbe tattha sahāyabhāvaṃ gacchantāpi samaggā vajjikaraṇīyāni karonti nāma.	4251	
PA_atk-s01_02a:426_0	Apaññattantiādīsu pubbe akataṃ suṅkaṃ vā baliṃ vā daṇḍaṃ vā āharāpentā apaññattaṃ	426	
PA_atk-s01_02a:426_1	paññapenti nāma. Porāṇapaveṇiyā āgatameva pana anāharāpentā paññattaṃ samucchindanti	426	
PA_atk-s01_02a:426_2	nāma. Coroti gahetvā dassite avicinitvāva chejjabhejjaṃ anusāsentā porāṇaṃ vajjidhammaṃ	426	
PA_atk-s01_02a:426_3	samādāya na vattanti nāma. Tesaṃ apaññattaṃ paññapentānaṃ abhinavasuṅkādīhi pīḷitā	426	
PA_atk-s01_02a:426_4	manussā – “atiupaddutamha, ko imesaṃ vijite vasissatī”ti paccantaṃ pavisitvā corā	426	
PA_atk-s01_02a:426_5	vā corasahāyā vā hutvā janapadaṃ paharanti. Paññattaṃ samucchindantānaṃ paveṇīāgatāni	426	
PA_atk-s01_02a:426_6	suṅkādīni agaṇhantānaṃ koso parihāyati. Tato hatthiassabalakāyaorodhādayo yathānibaddhaṃ	426	
PA_atk-s01_02a:426_7	vaṭṭaṃ alabhamānā thāmena balena parihāyanti. Te neva yuddhakkhamā honti, na pāricariyakkhamā.	426	
PA_atk-s01_02a:426_8	Porāṇaṃ vajjidhammaṃ samādāya avattantānaṃ vijite manussā – “amhākaṃ puttaṃ pitaraṃ	426	
PA_atk-s01_02a:426_9	bhātaraṃ acoraṃyeva coroti katvā chindiṃsu bhindiṃsū”ti kujjhitvā paccantaṃ pavisitvā	426	
PA_atk-s01_02a:426_10	corā vā corasahāyā vā hutvā janapadaṃ paharanti, evaṃ rājūnaṃ parihāni hoti, paññattaṃ	4261	
PA_atk-s01_02a:426_11	paññapentānaṃ pana “paveṇīāgatameva rājāno karontī”ti manussā haṭṭhatuṭṭhā kasivāṇijjādike	4261	
PA_atk-s01_02a:426_12	kammante sampādenti. Paññattaṃ asamucchindantānaṃ paveṇīāgatāni suṅkādīni gaṇhantānaṃ	4261	
PA_atk-s01_02a:426_13	koso vaḍḍhati, tato hatthiassabalakāyaorodhādayo yathānibaddhaṃ vaṭṭaṃ labhamānā	4261	
PA_atk-s01_02a:426_14	thāmabalasampannā yuddhakkhamā ceva pāricariyakkhamā ca honti.	4261	
PA_atk-s01_02a:427_0	Porāṇaṃ vajjidhammanti ettha pubbe kira vajjirājāno “ayaṃ coro”ti ānetvā dassite	427	
PA_atk-s01_02a:427_1	“gaṇhatha naṃ cora”nti avatvā vinicchayamahāmattānaṃ denti. Te vinicchinitvā sace	427	
PA_atk-s01_02a:427_2	acoro hoti, vissajjenti. Sace coro, attanā kiñci avatvā vohārikānaṃ denti. Tepi acoro	427	
PA_atk-s01_02a:427_3	ce, vissajjenti. Coro ce, suttadharānaṃ denti. Tepi vinicchinitvā acoro ce, vissajjenti.	427	
PA_atk-s01_02a:427_4	Coro ce, aṭṭhakulikānaṃ denti. Tepi tatheva katvā senāpatissa, senāpati uparājassa,	427	
PA_atk-s01_02a:427_5	uparājā rañño, rājā vinicchinitvā acoro ce, vissajjeti. Sace pana coro hoti, paveṇīpotthakaṃ	427	
PA_atk-s01_02a:427_6	vācāpeti. Tattha – “yena idaṃ nāma kataṃ, tassa ayaṃ nāma daṇḍo”ti likhitaṃ. Rājā	427	
PA_atk-s01_02a:427_7	tassa kiriyaṃ tena samānetvā tadanucchavikaṃ daṇḍaṃ karoti. Iti etaṃ porāṇaṃ vajjidhammaṃ	427	
PA_atk-s01_02a:427_8	samādāya vattantānaṃ manussā na ujjhāyanti, “rājāno porāṇapaveṇiyā kammaṃ karonti,	427	
PA_atk-s01_02a:427_9	etesaṃ doso natthi, amhākaṃyeva doso”ti appamattā kammante karonti. Evaṃ rājūnaṃ	427	
PA_atk-s01_02a:427_10	vuddhi hoti. Tena vuttaṃ – “vuddhiyeva, ānanda, vajjīnaṃ pāṭikaṅkhā, no parihānī”ti.	4271	
PA_atk-s01_02a:428_0	Sakkarontīti yaṃkiñci tesaṃ sakkāraṃ karontā sundarameva karonti. Garuṃ karontīti	428	
PA_atk-s01_02a:428_1	garubhāvaṃ paccupaṭṭhapetvāva karonti. Mānentīti manena piyāyanti. Pūjentīti nipaccakāraṃ	428	
PA_atk-s01_02a:428_2	dassenti. Sotabbaṃ maññantīti divasassa dve tayo vāre upaṭṭhānaṃ gantvā tesaṃ kathaṃ	428	
PA_atk-s01_02a:428_3	sotabbaṃ saddhātabbaṃ maññanti. Tattha ye evaṃ mahallakānaṃ rājūnaṃ sakkārādīni na	428	
PA_atk-s01_02a:428_4	karonti, ovādatthāya ca nesaṃ upaṭṭhānaṃ na gacchanti, te tehi vissaṭṭhā anovadiyamānā	428	
PA_atk-s01_02a:428_5	kīḷāpasutā rajjato parihāyanti. Ye pana tathā paṭipajjanti, tesaṃ mahallakarājāno	428	
PA_atk-s01_02a:428_6	– “idaṃ kātabbaṃ, idaṃ na kātabba”nti porāṇaṃ paveṇiṃ ācikkhanti. Saṅgāmaṃ patvāpi	428	
PA_atk-s01_02a:428_7	– “evaṃ pavisitabbaṃ, evaṃ nikkhamitabba”nti upāyaṃ dassenti. Te tehi ovadiyamānā	428	
PA_atk-s01_02a:428_8	yathāovādaṃ paṭipajjantā sakkonti rājappaveṇiṃ sandhāretuṃ. Tena vuttaṃ – “vuddhiyeva,	428	
PA_atk-s01_02a:428_9	ānanda, vajjīnaṃ pāṭikaṅkhā, no parihānī”ti.	428	
PA_atk-s01_02a:429_0	Kulitthiyoti kulagharaṇiyo. Kulakumāriyoti anividdhā tāsaṃ dhītaro. Okkassa pasayhāti	429	
PA_atk-s01_02a:429_1	ettha “okkassā”ti vā “pasayhā”ti vā pasayhākārassevetaṃ nāmaṃ. “Ukkassā”tipi paṭhanti.	429	
PA_atk-s01_02a:429_2	Tattha okkassāti avakassitvā ākaḍḍhitvā. Pasayhāti abhibhavitvā ajjhottharitvāti	429	
PA_atk-s01_02a:429_3	ayaṃ vacanattho. Evañhi karontānaṃ vijite manussā – “amhākaṃ gehe puttamātaropi,	429	
PA_atk-s01_02a:429_4	kheḷasiṅghāṇikādīni mukhena apanetvā saṃvaḍḍhitadhītaropi ime rājāno balakkārena	429	
PA_atk-s01_02a:429_5	gahetvā attano ghare vāsentī”ti kupitā paccantaṃ pavisitvā corā vā corasahāyā vā	429	
PA_atk-s01_02a:429_6	hutvā janapadaṃ paharanti. Evaṃ akarontānaṃ pana vijite manussā appossukkā sakāni	429	
PA_atk-s01_02a:429_7	kammāni karontā rājakosaṃ vaḍḍhenti. Evamettha vuddhihāniyo veditabbā.	429	
PA_atk-s01_02a:430_0	Vajjīnaṃ vajjicetiyānīti vajjirājūnaṃ vajjiraṭṭhe cittīkataṭṭhena cetiyānīti laddhanāmāni	430	
PA_atk-s01_02a:430_1	yakkhaṭṭhānāni. Abbhantarānīti antonagare ṭhitāni. Bāhirānīti bahinagare ṭhitāni.	430	
PA_atk-s01_02a:430_2	Dinnapubbanti pubbe dinnaṃ. Katapubbanti pubbe kataṃ. No parihāpessantīti aparihāpetvā	430	
PA_atk-s01_02a:430_3	yathāpavattameva karissanti dhammikaṃ baliṃ parihāpentānañhi devatā ārakkhaṃ susaṃvihitaṃ	430	
PA_atk-s01_02a:430_4	na karonti, anuppannaṃ dukkhaṃ janetuṃ asakkontāpi uppannaṃ kāsasīsarogādiṃ vaḍḍhenti,	430	
PA_atk-s01_02a:430_5	saṅgāme patte sahāyā na honti. Aparihāpentānaṃ pana ārakkhaṃ susaṃvihitaṃ karonti,	430	
PA_atk-s01_02a:430_6	anuppannaṃ sukhaṃ uppādetuṃ asakkontāpi uppannaṃ kāsasīsarogādiṃ hananti, saṅgāmasīse	430	
PA_atk-s01_02a:430_7	sahāyā hontīti evamettha vuddhihāniyo veditabbā.	430	
PA_atk-s01_02a:431_0	Dhammikā rakkhāvaraṇaguttīti ettha rakkhā eva yathā anicchitaṃ na gacchati, evaṃ	431	
PA_atk-s01_02a:431_1	āvaraṇato āvaraṇaṃ. Yathā icchitaṃ na vinassati, evaṃ gopāyanato gutti. Tattha balakāyena	431	
PA_atk-s01_02a:431_2	parivāretvā rakkhaṇaṃ pabbajitānaṃ dhammikā rakkhāvaraṇagutti nāma na hoti. Yathā	431	
PA_atk-s01_02a:431_3	pana vihārassa upavane rukkhe na chindanti, vājikā vajjhaṃ na karonti, pokkharaṇīsu	431	
PA_atk-s01_02a:431_4	macche na gaṇhanti, evaṃ karaṇaṃ dhammikā rakkhāvaraṇagutti nāma. Kinti anāgatā cāti	431	
PA_atk-s01_02a:431_5	iminā pana nesaṃ evaṃ paccupaṭṭhitacittasantānoti cittappavattiṃ pucchati.	431	
PA_atk-s01_02a:432_0	Tattha ye anāgatānaṃ arahantānaṃ āgamanaṃ na icchanti, te assaddhā honti appasannā.	432	
PA_atk-s01_02a:432_1	Pabbajite ca sampatte paccuggamanaṃ na karonti, gantvā na passanti, paṭisanthāraṃ	432	
PA_atk-s01_02a:432_2	na karonti, pañhaṃ na pucchanti, dhammaṃ na suṇanti, dānaṃ na denti, anumodanaṃ na	432	
PA_atk-s01_02a:432_3	suṇanti, nivāsanaṭṭhānaṃ na saṃvidahanti. Atha nesaṃ avaṇṇo abbhuggacchati – “asuko	432	
PA_atk-s01_02a:432_4	nāma rājā assaddho appasanno, pabbajite sampatte paccuggamanaṃ na karoti…pe… nivāsanaṭṭhānaṃ	432	
PA_atk-s01_02a:432_5	na saṃvidahatī”ti. Taṃ sutvā pabbajitā tassa nagaradvārena na gacchanti, gacchantāpi	432	
PA_atk-s01_02a:432_6	nagaraṃ na pavisanti. Evaṃ anāgatānaṃ arahantānaṃ anāgamanameva hoti. Āgatānampi	432	
PA_atk-s01_02a:432_7	phāsuvihāre asati yepi ajānitvā āgatā, te – “vasissāmāti tāva cintetvā āgatamhā,	432	
PA_atk-s01_02a:432_8	imesaṃ pana rājūnaṃ iminā nīhārena ko vasissatī”ti nikkhamitvā gacchanti. Evaṃ anāgatesu	432	
PA_atk-s01_02a:432_9	anāgacchantesu, āgatesu dukkhaṃ viharantesu so deso pabbajitānaṃ anāvāso hoti. Tato	432	
PA_atk-s01_02a:432_10	devatārakkhā na hoti, devatārakkhāya asati amanussā okāsaṃ labhanti. Amanussā ussannā	4321	
PA_atk-s01_02a:432_11	anuppannaṃ byādhiṃ uppādenti, sīlavantānaṃ dassanapañhāpucchanādivatthukassa puññassa	4321	
PA_atk-s01_02a:432_12	anāgamo hoti. Vipariyāyena pana yathāvuttakaṇhapakkhaviparītassa sukkapakkhassa sambhavo	4321	
PA_atk-s01_02a:432_13	hotīti evamettha vuddhihāniyo veditabbā.	4321	
PA_atk-s01_02a:433_0	135. Ekamidāhanti idaṃ bhagavā pubbe vajjīnaṃ imassa vajjisattakassa desitabhāvappakāsanatthamāha.	433	
PA_atk-s01_02a:433_1	Tattha sārandade cetiyeti evaṃnāmake vihāre. Anuppanne kira buddhe tattha sārandadassa	433	
PA_atk-s01_02a:433_2	yakkhassa nivāsanaṭṭhānaṃ cetiyaṃ ahosi. Athettha bhagavato vihāraṃ kārāpesuṃ, so	433	
PA_atk-s01_02a:433_3	sārandade cetiye katattā sārandadacetiyantveva saṅkhyaṃ gato.	433	
PA_atk-s01_02a:434_0	Akaraṇīyāti akātabbā, aggahetabbāti attho. Yadidanti nipātamattaṃ. Yuddhassāti karaṇatthe	434	
PA_atk-s01_02a:434_1	sāmivacanaṃ, abhimukhayuddhena gahetuṃ na sakkāti attho. Aññatra upalāpanāyāti ṭhapetvā	434	
PA_atk-s01_02a:434_2	upalāpanaṃ. Upalāpanā nāma – “alaṃ vivādena, idāni samaggā homā”ti hatthiassarathahiraññasuvaṇṇādīni	434	
PA_atk-s01_02a:434_3	pesetvā saṅgahakaraṇaṃ. Evañhi saṅgahaṃ katvā kevalaṃ vissāsena sakkā gaṇhitunti	434	
PA_atk-s01_02a:434_4	attho. Aññatra mithubhedāyāti ṭhapetvā mithubhedaṃ. Iminā aññamaññabhedaṃ katvāpi	434	
PA_atk-s01_02a:434_5	sakkā ete gahetunti dasseti. Idaṃ brāhmaṇo bhagavato kathāya nayaṃ labhitvā āha.	434	
PA_atk-s01_02a:435_0	Kiṃ pana bhagavā brāhmaṇassa imāya kathāya nayalābhaṃ na jānātīti? Āma, jānāti. Jānanto	435	
PA_atk-s01_02a:435_1	kasmā kathesīti? Anukampāya. Evaṃ kirassa ahosi – “mayā akathitepi katipāhena gantvā	435	
PA_atk-s01_02a:435_2	sabbe gaṇhissati, kathite pana samagge bhindanto tīhi saṃvaccharehi gaṇhissati, ettakampi	435	
PA_atk-s01_02a:435_3	jīvitameva varaṃ, ettakañhi jīvantā attano patiṭṭhānabhūtaṃ puññaṃ karissantī”ti.	435	
PA_atk-s01_02a:436_0	Abhinanditvāti cittena abhinanditvā. Anumoditvāti “yāva subhāsitañcidaṃ bhotā gotamenā”ti	436	
PA_atk-s01_02a:436_1	vācāya anumoditvā. Pakkāmīti rañño santikaṃ gato. Tato naṃ rājā – “kiṃ ācariya, bhagavā	436	
PA_atk-s01_02a:436_2	avacā”ti pucchi. So – “yathā bho samaṇassa gotamassa vacanaṃ na sakkā vajjī kenaci	436	
PA_atk-s01_02a:436_3	gahetuṃ, api ca upalāpanāya vā mithubhedena vā sakkā”ti āha. Tato naṃ rājā – “upalāpanāya	436	
PA_atk-s01_02a:436_4	amhākaṃ hatthiassādayo nassissanti, bhedeneva te gahessāmi, kiṃ karomā”ti pucchi.	436	
PA_atk-s01_02a:436_5	Tena hi, mahārāja, tumhe vajjiṃ ārabbha parisati kathaṃ samuṭṭhāpetha. Tato ahaṃ	436	
PA_atk-s01_02a:436_6	– “kiṃ te mahārāja tehi, attano santakehi kasivāṇijjādīni katvā jīvantu ete rājāno”ti	436	
PA_atk-s01_02a:436_7	vatvā pakkamissāmi. Tato tumhe – “kinnu kho bho esa brāhmaṇo vajjiṃ ārabbha pavattaṃ	436	
PA_atk-s01_02a:436_8	kathaṃ paṭibāhatī”ti vadeyyātha, divasabhāge cāhaṃ tesaṃ paṇṇākāraṃ pesessāmi, tampi	436	
PA_atk-s01_02a:436_9	gāhāpetvā tumhepi mama dosaṃ āropetvā bandhanatālanādīni akatvāva kevalaṃ khuramuṇḍaṃ	436	
PA_atk-s01_02a:436_10	maṃ katvā nagarā nīharāpetha. Athāhaṃ – “mayā te nagare pākāro parikhā ca kāritā,	4361	
PA_atk-s01_02a:436_11	ahaṃ kira dubbalaṭṭhānañca uttānagambhīraṭṭhānañca jānāmi, na cirasseva dāni ujuṃ	4361	
PA_atk-s01_02a:436_12	karissāmī”ti vakkhāmi. Taṃ sutvā tumhe – “gacchatū”ti vadeyyāthāti. Rājā sabbaṃ akāsi.	4361	
PA_atk-s01_02a:437_0	Licchavī tassa nikkhamanaṃ sutvā – “saṭho brāhmaṇo, mā tassa gaṅgaṃ uttarituṃ adatthā”ti	437	
PA_atk-s01_02a:437_1	āhaṃsu. Tatra ekaccehi – “amhe ārabbha kathitattā kira so evaṃ kato”ti vutte “tena	437	
PA_atk-s01_02a:437_2	hi, bhaṇe, etū”ti bhaṇiṃsu. So gantvā licchavī disvā “kiṃ āgatatthā”ti pucchito taṃ	437	
PA_atk-s01_02a:437_3	pavattiṃ ārocesi, licchavino – “appamattakena nāma evaṃ garuṃ daṇḍaṃ kātuṃ na yutta”nti	437	
PA_atk-s01_02a:437_4	vatvā – “kiṃ te tatra ṭhānantara”nti pucchiṃsu. “Vinicchayāmaccohamasmī”ti. Tadeva	437	
PA_atk-s01_02a:437_5	te ṭhānantaraṃ hotūti. So suṭṭhutaraṃ vinicchayaṃ karoti, rājakumārā tassa santike sippaṃ uggaṇhanti.	437	
PA_atk-s01_02a:438_0	So patiṭṭhitaguṇo hutvā ekadivasaṃ ekaṃ licchaviṃ gahetvā ekamantaṃ gantvā – dārakā	438	
PA_atk-s01_02a:438_1	kasantīti pucchi. Āma, kasanti. Dve goṇe yojetvāti? Āma, dve goṇe yojetvāti. Ettakaṃ	438	
PA_atk-s01_02a:438_2	vatvā nivatto. Tato taṃ añño – “kiṃ ācariyo āhā”ti pucchitvā tena vuttaṃ asaddahanto	438	
PA_atk-s01_02a:438_3	“na me esa yathābhūtaṃ kathetī”ti tena saddhiṃ bhijji. Brāhmaṇo aññasmiṃ divase ekaṃ	438	
PA_atk-s01_02a:438_4	licchaviṃ ekamantaṃ netvā – “kena byañjanena bhuttosī”ti pucchitvā nivatto. Tampi	438	
PA_atk-s01_02a:438_5	añño pucchitvā asaddahanto tatheva bhijji. Brāhmaṇo aparampi divasaṃ ekaṃ licchaviṃ	438	
PA_atk-s01_02a:438_6	ekamantaṃ netvā – “atiduggatosi kirā”ti pucchi. Ko evamāhāti pucchito asuko nāma	438	
PA_atk-s01_02a:438_7	licchavīti. Aparampi ekamantaṃ netvā – “tvaṃ kira bhīrukajātiko”ti pucchi. Ko evamāhāti?	438	
PA_atk-s01_02a:438_8	Asuko nāma licchavīti. Evaṃ aññena akathitameva aññassa kathento tīhi saṃvaccharehi	438	
PA_atk-s01_02a:438_9	te rājāno aññamaññaṃ bhinditvā yathā dve ekamaggena na gacchanti, tathā katvā sannipātabheriṃ	438	
PA_atk-s01_02a:438_10	carāpesi. Licchavino – “issarā sannipatantu, sūrā sannipatantū”ti vatvā na sannipatiṃsu.	4381	
PA_atk-s01_02a:439_0	Brāhmaṇo – “ayaṃ dāni kālo, sīghaṃ āgacchatū”ti rañño sāsanaṃ pesesi. Rājā sutvāva	439	
PA_atk-s01_02a:439_1	balabheriṃ carāpetvā nikkhami. Vesālikā sutvā – “rañño gaṅgaṃ uttarituṃ na dassāmā”ti	439	
PA_atk-s01_02a:439_2	bheriṃ carāpesuṃ. Tampi sutvā – “gacchantu sūrarājāno”tiādīni vatvā na sannipatiṃsu.	439	
PA_atk-s01_02a:439_3	“Nagarappavesanaṃ na dassāma, dvārāni pidahitvā ṭhassāmā”ti bheriṃ carāpesuṃ. Ekopi	439	
PA_atk-s01_02a:439_4	na sannipati. Yathāvivaṭeheva dvārehi pavisitvā sabbe anayabyasanaṃ pāpetvā gato.	439	
PA_atk-s01_02a:440	Bhikkhuaparihāniyadhammavaṇṇanā	44	
PA_atk-s01_02a:441_0	136. Atha kho bhagavā acirapakkantetiādimhi sannipātetvāti dūravihāresu iddhimante	441	
PA_atk-s01_02a:441_1	pesetvā santikavihāresu sayaṃ gantvā – “sannipatatha, āyasmanto; bhagavā vo sannipātaṃ	441	
PA_atk-s01_02a:441_2	icchatī”ti sannipātetvā. Aparihāniyeti aparihānikare, vuddhihetubhūteti attho. Dhamme	441	
PA_atk-s01_02a:441_3	desessāmīti candasahassaṃ sūriyasahassaṃ uṭṭhapento viya catukuṭṭake gehe anto teladīpasahassaṃ	441	
PA_atk-s01_02a:441_4	ujjālento viya pākaṭe katvā kathayissāmīti.	441	
PA_atk-s01_02a:442_0	Tattha abhiṇhaṃ sannipātāti idaṃ vajjisattake vuttasadisameva. Idhāpi ca abhiṇhaṃ	442	
PA_atk-s01_02a:442_1	asannipatitā disāsu āgatasāsanaṃ na suṇanti. Tato – “asukavihārasīmā ākulā, uposathapavāraṇā	442	
PA_atk-s01_02a:442_2	ṭhitā, asukasmiṃ ṭhāne bhikkhū vejjakammadūtakammādīni karonti, viññattibahulā pupphadānādīhi	442	
PA_atk-s01_02a:442_3	jīvikaṃ kappentī”tiādīni na jānanti, pāpabhikkhūpi “pamatto bhikkhusaṅgho”ti ñatvā	442	
PA_atk-s01_02a:442_4	rāsibhūtā sāsanaṃ osakkāpenti. Abhiṇhaṃ sannipatitā pana taṃ taṃ pavattiṃ suṇanti,	442	
PA_atk-s01_02a:442_5	tato bhikkhusaṅghaṃ pesetvā sīmaṃ ujuṃ karonti, uposathapavāraṇādayo pavattāpenti,	442	
PA_atk-s01_02a:442_6	micchājīvānaṃ ussannaṭṭhāne ariyavaṃsake pesetvā ariyavaṃsaṃ kathāpenti, pāpabhikkhūnaṃ	442	
PA_atk-s01_02a:442_7	vinayadharehi niggahaṃ kārāpenti, pāpabhikkhūpi “appamatto bhikkhusaṅgho, na sakkā	442	
PA_atk-s01_02a:442_8	amhehi vaggabandhena vicaritu”nti bhijjitvā palāyanti. Evamettha hānivuddhiyo veditabbā.	442	
PA_atk-s01_02a:443_0	Samaggātiādīsu cetiyapaṭijagganatthaṃ vā bodhigehauposathāgāracchādanatthaṃ vā katikavattaṃ	443	
PA_atk-s01_02a:443_1	vā ṭhapetukāmatāya ovādaṃ vā dātukāmatāya – “saṅgho sannipatatū”ti bheriyā vā ghaṇṭiyā	443	
PA_atk-s01_02a:443_2	vā ākoṭitāya – “mayhaṃ cīvarakammaṃ atthi, mayhaṃ patto pacitabbo, mayhaṃ navakammaṃ	443	
PA_atk-s01_02a:443_3	atthī”ti vikkhepaṃ karontā na samaggā sannipatanti nāma. Sabbaṃ pana taṃ kammaṃ ṭhapetvā	443	
PA_atk-s01_02a:443_4	– “ahaṃ purimataraṃ, ahaṃ purimatara”nti ekappahāreneva sannipatantā samaggā sannipatanti	443	
PA_atk-s01_02a:443_5	nāma. Sannipatitā pana cintetvā mantetvā kattabbaṃ katvā ekato avuṭṭhahantā samaggā	443	
PA_atk-s01_02a:443_6	na vuṭṭhahanti nāma. Evaṃ vuṭṭhitesu hi ye paṭhamaṃ gacchanti, tesaṃ evaṃ hoti –	443	
PA_atk-s01_02a:443_7	“amhehi bāhirakathāva sutā, idāni vinicchayakathā bhavissatī”ti. Ekappahāreneva vuṭṭhahantā	443	
PA_atk-s01_02a:443_8	pana samaggā vuṭṭhahanti nāma. Apica “asukaṭṭhāne vihārasīmā ākulā, uposathapavāraṇā	443	
PA_atk-s01_02a:443_9	ṭhitā, asukaṭṭhāne vejjakammādikārakā pāpabhikkhū ussannā”ti sutvā – “ko gantvā tesaṃ	443	
PA_atk-s01_02a:443_10	niggahaṃ karissatī”ti vutte – “ahaṃ paṭhamaṃ, ahaṃ paṭhama”nti vatvā gacchantāpi	4431	
PA_atk-s01_02a:443_11	samaggā vuṭṭhahanti nāma.	4431	
PA_atk-s01_02a:444_0	Āgantukaṃ pana disvā – “imaṃ pariveṇaṃ yāhi, etaṃ pariveṇaṃ yāhi, ayaṃ ko”ti avatvā	444	
PA_atk-s01_02a:444_1	sabbe vattaṃ karontāpi, jiṇṇapattacīvarakaṃ disvā tassa bhikkhācāravattena pattacīvaraṃ	444	
PA_atk-s01_02a:444_2	pariyesamānāpi, gilānassa gilānabhesajjaṃ pariyesamānāpi, gilānameva anāthaṃ – “asukapariveṇaṃ	444	
PA_atk-s01_02a:444_3	yāhi, asukapariveṇaṃ yāhī”ti avatvā attano attano pariveṇe paṭijaggantāpi, eko oliyamānako	444	
PA_atk-s01_02a:444_4	gantho hoti, paññavantaṃ bhikkhuṃ saṅgaṇhitvā tena taṃ ganthaṃ ukkhipāpentāpi samaggā	444	
PA_atk-s01_02a:444_5	saṅghaṃ karaṇīyāni karonti nāma.	444	
PA_atk-s01_02a:445_0	Apaññattantiādīsu navaṃ adhammikaṃ katikavattaṃ vā sikkhāpadaṃ vā bandhantā apaññattaṃ	445	
PA_atk-s01_02a:445_1	paññapenti nāma, purāṇasanthatavatthusmiṃ sāvatthiyaṃ bhikkhū viya. Uddhammaṃ ubbinayaṃ	445	
PA_atk-s01_02a:445_2	sāsanaṃ dīpentā paññattaṃ samucchindanti nāma, vassasataparinibbute bhagavati vesālikā	445	
PA_atk-s01_02a:445_3	vajjiputtakā viya. Khuddānukhuddakā pana āpattiyo sañcicca vītikkamantā yathāpaññattesu	445	
PA_atk-s01_02a:445_4	sikkhāpadesu samādāya na vattanti nāma, assajipunabbasukā viya. Navaṃ pana katikavattaṃ	445	
PA_atk-s01_02a:445_5	vā sikkhāpadaṃ vā abandhantā, dhammavinayato sāsanaṃ dīpentā, khuddānukhuddakāni	445	
PA_atk-s01_02a:445_6	sikkhāpadāni asamūhanantā apaññattaṃ na paññapenti, paññattaṃ na samucchindanti,	445	
PA_atk-s01_02a:445_7	yathāpaññattesu sikkhāpadesu samādāya vattanti nāma, āyasmā upaseno viya, āyasmā	445	
PA_atk-s01_02a:445_8	yaso kākaṇḍakaputto viya ca.	445	
PA_atk-s01_02a:446_0	“Suṇātu, me āvuso saṅgho, santamhākaṃ sikkhāpadāni gihigatāni, gihinopi jānanti,	446	
PA_atk-s01_02a:446_1	‘idaṃ vo samaṇānaṃ sakyaputtiyānaṃ kappati, idaṃ vo na kappatī’ti. Sace hi mayaṃ	446	
PA_atk-s01_02a:446_2	khuddānukhuddakāni sikkhāpadāni samūhanissāma, bhavissanti vattāro – ‘dhūmakālikaṃ	446	
PA_atk-s01_02a:446_3	samaṇena gotamena sāvakānaṃ sikkhāpadaṃ paññattaṃ, yāvimesaṃ satthā aṭṭhāsi, tāvime	446	
PA_atk-s01_02a:446_4	sikkhāpadesu sikkhiṃsu. Yato imesaṃ satthā parinibbuto, na dānime sikkhāpadesu sikkhantī’ti.	446	
PA_atk-s01_02a:446_5	Yadi saṅghassa pattakallaṃ, saṅgho apaññattaṃ na paññapeyya, paññattaṃ na samucchindeyya,	446	
PA_atk-s01_02a:446_6	yathāpaññattesu sikkhāpadesu samādāya vatteyyā”ti –	446	
PA_atk-s01_02a:447	Imaṃ tantiṃ ṭhapayanto āyasmā mahākassapo viya ca. Vuddhiyevāti sīlādīhi guṇehi vuḍḍhiyeva, no parihāni.	44	
PA_atk-s01_02a:448_0	Therāti thirabhāvappattā therakārakehi guṇehi samannāgatā. Bahū rattiyo jānantīti	448	
PA_atk-s01_02a:448_1	rattaññū. Ciraṃ pabbajitānaṃ etesanti cirapabbajitā. Saṅghassa pituṭṭhāne ṭhitāti	448	
PA_atk-s01_02a:448_2	saṅghapitaro. Pituṭṭhāne ṭhitattā saṅghaṃ parinenti pubbaṅgamā hutvā tīsu sikkhāsu	448	
PA_atk-s01_02a:448_3	pavattentīti saṅghapariṇāyakā.	448	
PA_atk-s01_02a:449_0	Ye tesaṃ sakkārādīni na karonti, ovādatthāya dve tayo vāre upaṭṭhānaṃ na gacchanti,	449	
PA_atk-s01_02a:449_1	tepi tesaṃ ovādaṃ na denti, paveṇīkathaṃ na kathenti, sārabhūtaṃ dhammapariyāyaṃ	449	
PA_atk-s01_02a:449_2	na sikkhāpenti. Te tehi vissaṭṭhā sīlādīhi dhammakkhandhehi sattahi ca ariyadhanehīti	449	
PA_atk-s01_02a:449_3	evamādīhi guṇehi parihāyanti. Ye pana tesaṃ sakkārādīni karonti, upaṭṭhānaṃ gacchanti,	449	
PA_atk-s01_02a:449_4	tepi tesaṃ ovādaṃ denti. “Evaṃ te abhikkamitabbaṃ, evaṃ te paṭikkamitabbaṃ, evaṃ	449	
PA_atk-s01_02a:449_5	te ālokitabbaṃ, evaṃ te vilokitabbaṃ, evaṃ te samiñjitabbaṃ, evaṃ te pasāritabbaṃ,	449	
PA_atk-s01_02a:449_6	evaṃ te saṅghāṭipattacīvaraṃ dhāretabba”nti paveṇīkathaṃ kathenti, sārabhūtaṃ dhammapariyāyaṃ	449	
PA_atk-s01_02a:449_7	sikkhāpenti, terasahi dhutaṅgehi dasahi kathāvatthūhi anusāsanti. Te tesaṃ ovāde	449	
PA_atk-s01_02a:449_8	ṭhatvā sīlādīhi guṇehi vaḍḍhamānā sāmaññatthaṃ anupāpuṇanti. Evamettha hānivuddhiyo veditabbā.	449	
PA_atk-s01_02a:450_0	Punabbhavadānaṃ punabbhavo, punabbhavo sīlamassāti ponobbhavikā, punabbhavadāyikāti	450	
PA_atk-s01_02a:450_1	attho, tasmā ponobbhavikāya. Na vasaṃ gacchantīti ettha ye catunnaṃ paccayānaṃ kāraṇā	450	
PA_atk-s01_02a:450_2	upaṭṭhākānaṃ padānupadikā hutvā gāmato gāmaṃ vicaranti, te tassā taṇhāya vasaṃ gacchanti	450	
PA_atk-s01_02a:450_3	nāma, itare na gacchanti nāma. Tattha hānivuddhiyo pākaṭāyeva.	450	
PA_atk-s01_02a:451_0	Āraññakesūti pañcadhanusatikapacchimesu. Sāpekkhāti sataṇhā sālayā. Gāmantasenāsanesu	451	
PA_atk-s01_02a:451_1	hi jhānaṃ appetvāpi tato vuṭṭhitamattova itthipurisadārikādisaddaṃ suṇāti, yenassa	451	
PA_atk-s01_02a:451_2	adhigatavisesopi hāyatiyeva. Araññe pana niddāyitvā paṭibuddhamatto sīhabyagghamorādīnaṃ	451	
PA_atk-s01_02a:451_3	saddaṃ suṇāti, yena āraññakaṃ pītiṃ labhitvā tameva sammasanto aggaphale patiṭṭhāti.	451	
PA_atk-s01_02a:451_4	Iti bhagavā gāmantasenāsane jhānaṃ appetvā nisinnabhikkhuno araññe niddāyantameva	451	
PA_atk-s01_02a:451_5	pasaṃsati. Tasmā tameva atthavasaṃ paṭicca – “āraññakesu senāsanesu sāpekkhā bhavissantī”ti āha.	451	
PA_atk-s01_02a:452_0	Paccattaññeva satiṃ upaṭṭhapessantīti attanāva attano abbhantare satiṃ upaṭṭhapessanti.	452	
PA_atk-s01_02a:452_1	Pesalāti piyasīlā. Idhāpi sabrahmacārīnaṃ āgamanaṃ anicchantā nevāsikā assaddhā honti	452	
PA_atk-s01_02a:452_2	appasannā. Sampattabhikkhūnaṃ paccuggamanapattacīvarappaṭiggahaṇaāsanapaññāpanatālavaṇṭaggahaṇādīni	452	
PA_atk-s01_02a:452_3	na karonti, atha nesaṃ avaṇṇo uggacchati – “asukavihāravāsino bhikkhū assaddhā appasannā	452	
PA_atk-s01_02a:452_4	vihāraṃ paviṭṭhānaṃ vattapaṭivattaṃ na karontī”ti. Taṃ sutvā pabbajitā vihāradvārena	452	
PA_atk-s01_02a:452_5	gacchantāpi vihāraṃ na pavisanti. Evaṃ anāgatānaṃ anāgamanameva hoti. Āgatānaṃ pana	452	
PA_atk-s01_02a:452_6	phāsuvihāre asati yepi ajānitvā āgatā, te – “vasissāmāti tāva cintetvā āgatāmha,	452	
PA_atk-s01_02a:452_7	imesaṃ pana nevāsikānaṃ iminā nīhārena ko vasissatī”ti nikkhamitvā gacchanti. Evaṃ	452	
PA_atk-s01_02a:452_8	so vihāro aññesaṃ bhikkhūnaṃ anāvāsova hoti. Tato nevāsikā sīlavantānaṃ dassanaṃ	452	
PA_atk-s01_02a:452_9	alabhantā kaṅkhāvinodanaṃ vā ācārasikkhāpakaṃ vā madhuradhammassavanaṃ vā na labhanti,	452	
PA_atk-s01_02a:452_10	tesaṃ neva aggahitadhammaggahaṇaṃ, na gahitasajjhāyakaraṇaṃ hoti. Iti nesaṃ hāniyeva hoti, na vuddhi.	4521	
PA_atk-s01_02a:453_0	Ye pana sabrahmacārīnaṃ āgamanaṃ icchanti, te saddhā honti pasannā, āgatānaṃ sabrahmacārīnaṃ	453	
PA_atk-s01_02a:453_1	paccuggamanādīni katvā senāsanaṃ paññapetvā denti, te gahetvā bhikkhācāraṃ pavisanti,	453	
PA_atk-s01_02a:453_2	kaṅkhaṃ vinodenti, madhuradhammassavanaṃ labhanti. Atha nesaṃ kittisaddo uggacchati	453	
PA_atk-s01_02a:453_3	– “asukavihārabhikkhū evaṃ saddhā pasannā vattasampannā saṅgāhakā”ti. Taṃ sutvā bhikkhū	453	
PA_atk-s01_02a:453_4	dūratopi enti, tesaṃ nevāsikā vattaṃ karonti, samīpaṃ āgantvā vuḍḍhataraṃ āgantukaṃ	453	
PA_atk-s01_02a:453_5	vanditvā nisīdanti, navakatarassa santike āsanaṃ gahetvā nisīdanti. Nisīditvā – “imasmiṃ	453	
PA_atk-s01_02a:453_6	vihāre vasissatha gamissathā”ti pucchanti. ‘Gamissāmī’ti vutte – “sappāyaṃ senāsanaṃ,	453	
PA_atk-s01_02a:453_7	sulabhā bhikkhā”tiādīni vatvā gantuṃ na denti. Vinayadharo ce hoti, tassa santike	453	
PA_atk-s01_02a:453_8	vinayaṃ sajjhāyanti. Suttantādidharo ce, tassa santike taṃ taṃ dhammaṃ sajjhāyanti.	453	
PA_atk-s01_02a:453_9	Āgantukānaṃ therānaṃ ovāde ṭhatvā saha paṭisambhidāhi arahattaṃ pāpuṇanti. Āgantukā	453	
PA_atk-s01_02a:453_10	“ekaṃ dve divasāni vasissāmāti āgatāmha, imesaṃ pana sukhasaṃvāsatāya dasadvādasavassāni	4531	
PA_atk-s01_02a:453_11	vasissāmā”ti vattāro honti. Evamettha hānivuddhiyo veditabbā.	4531	
PA_atk-s01_02a:454_0	137. Dutiyasattake kammaṃ ārāmo etesanti kammārāmāti. Kamme ratāti kammaratā. Kammārāmatamanuyuttāti	454	
PA_atk-s01_02a:454_1	yuttā payuttā anuyuttā. Tattha kammanti itikātabbakammaṃ vuccati. Seyyathidaṃ – cīvaravicāraṇaṃ,	454	
PA_atk-s01_02a:454_2	cīvarakaraṇaṃ, upatthambhanaṃ, sūcigharaṃ, pattatthavikaṃ, asaṃbaddhakaṃ, kāyabandhanaṃ,	454	
PA_atk-s01_02a:454_3	dhamakaraṇaṃ, ādhārakaṃ, pādakathalikaṃ, sammajjanīādīnaṃ karaṇanti. Ekacco hi etāni	454	
PA_atk-s01_02a:454_4	karonto sakaladivasaṃ etāneva karoti. Taṃ sandhāyesa paṭikkhepo. Yo pana etesaṃ karaṇavelāyameva	454	
PA_atk-s01_02a:454_5	etāni karoti, uddesavelāyaṃ uddesaṃ gaṇhāti, sajjhāyavelāyaṃ sajjhāyati, cetiyaṅgaṇavattavelāyaṃ	454	
PA_atk-s01_02a:454_6	cetiyaṅgaṇavattaṃ karoti, manasikāravelāyaṃ manasikāraṃ karoti, na so kammārāmo nāma.	454	
PA_atk-s01_02a:455_0	Na bhassārāmāti ettha yo itthivaṇṇapurisavaṇṇādivasena ālāpasallāpaṃ karontoyeva	455	
PA_atk-s01_02a:455_1	divasañca rattiñca vītināmeti, evarūpe bhasse pariyantakārī na hoti, ayaṃ bhassārāmo	455	
PA_atk-s01_02a:455_2	nāma. Yo pana rattindivaṃ dhammaṃ katheti, pañhaṃ vissajjeti, ayaṃ appabhassova bhasse	455	
PA_atk-s01_02a:455_3	pariyantakārīyeva. Kasmā? “Sannipatitānaṃ vo, bhikkhave, dvayaṃ karaṇīyaṃ – dhammī	455	
PA_atk-s01_02a:455_4	vā kathā, ariyo vā tuṇhībhāvo”ti vuttattā.	455	
PA_atk-s01_02a:456_0	Na niddārāmāti ettha yo gacchantopi nisinnopi nipannopi thinamiddhābhibhūto niddāyatiyeva,	456	
PA_atk-s01_02a:456_1	ayaṃ niddārāmo nāma. Yassa pana karajakāyagelaññena cittaṃ bhavaṅge otarati, nāyaṃ	456	
PA_atk-s01_02a:456_2	niddārāmo. Tenevāha – “abhijānāmahaṃ aggivessana, gimhānaṃ pacchime māse pacchābhattaṃ	456	
PA_atk-s01_02a:456_3	piṇḍapātappaṭikkanto catugguṇaṃ saṅghāṭiṃ paññapetvā dakkhiṇena passena sato sampajāno niddaṃ okkamitā”ti.	456	
PA_atk-s01_02a:457_0	Na saṅgaṇikārāmāti ettha yo ekassa dutiyo dvinnaṃ tatiyo tiṇṇaṃ catutthoti evaṃ saṃsaṭṭhova	457	
PA_atk-s01_02a:457_1	viharati, ekako assādaṃ na labhati, ayaṃ saṅgaṇikārāmo. Yo pana catūsu iriyāpathesu	457	
PA_atk-s01_02a:457_2	ekako assādaṃ labhati, nāyaṃ saṅgaṇikārāmoti veditabbo.	457	
PA_atk-s01_02a:458	Na pāpicchāti ettha asantasambhāvanāya icchāya samannāgatā dussīlā pāpicchā nāma.	45	
PA_atk-s01_02a:459	Na pāpamittādīsu pāpā mittā etesanti pāpamittā. Catūsu iriyāpathesu saha ayanato pāpā sahāyā etesanti pāpasahāyā. Tanninnatappoṇatappabbhāratāya pāpesu sampavaṅkāti pāpasampavaṅkā.	45	
PA_atk-s01_02a:460_0	Oramattakenāti avaramattakena appamattakena. Antarāti arahattaṃ apatvāva etthantare.	460	
PA_atk-s01_02a:460_1	Vosānanti pariniṭṭhitabhāvaṃ – “alamettāvatā”ti osakkanaṃ ṭhitakiccataṃ. Idaṃ vuttaṃ	460	
PA_atk-s01_02a:460_2	hoti – “yāva sīlapārisuddhimattena vā vipassanāmattena vā jhānamattena vā sotāpannabhāvamattena	460	
PA_atk-s01_02a:460_3	vā sakadāgāmibhāvamattena vā anāgāmibhāvamattena vā vosānaṃ na āpajjissanti, tāva	460	
PA_atk-s01_02a:460_4	vuddhiyeva bhikkhūnaṃ pāṭikaṅkhā, no parihānī”ti.	460	
PA_atk-s01_02a:461_0	138. Tatiyasattake saddhāti saddhāsampannā. Tattha āgamanīyasaddhā, adhigamasaddhā,	461	
PA_atk-s01_02a:461_1	pasādasaddhā, okappanasaddhāti catubbidhā saddhā. Tattha āgamanīyasaddhā sabbaññubodhisattānaṃ	461	
PA_atk-s01_02a:461_2	hoti. Adhigamasaddhā ariyapuggalānaṃ. Buddho dhammo saṅghoti vutte pana pasādo pasādasaddhā.	461	
PA_atk-s01_02a:461_3	Okappetvā pakappetvā pana saddahanaṃ okappanasaddhā. Sā duvidhāpi idhādhippetā. Tāya	461	
PA_atk-s01_02a:461_4	hi saddhāya samannāgato saddhāvimutto, vakkalittherasadiso hoti. Tassa hi cetiyaṅgaṇavattaṃ	461	
PA_atk-s01_02a:461_5	vā, bodhiyaṅgaṇavattaṃ vā katameva hoti. Upajjhāyavattaācariyavattādīni sabbavattāni	461	
PA_atk-s01_02a:461_6	pūreti. Hirimanāti pāpajigucchanalakkhaṇāya hiriyā yuttacittā. Ottappīti pāpato bhāyanalakkhaṇena	461	
PA_atk-s01_02a:461_7	ottappena samannāgatā.	461	
PA_atk-s01_02a:462_0	Bahussutāti ettha pana pariyattibahussuto, paṭivedhabahussutoti dve bahussutā. Pariyattīti	462	
PA_atk-s01_02a:462_1	tīṇi piṭakāni. Paṭivedhoti saccappaṭivedho. Imasmiṃ pana ṭhāne pariyatti adhippetā.	462	
PA_atk-s01_02a:462_2	Sā yena bahu sutā, so bahussuto. So panesa nissayamuccanako, parisupaṭṭhāko, bhikkhunovādako,	462	
PA_atk-s01_02a:462_3	sabbatthakabahussutoti catubbidho hoti. Tattha tayo bahussutā samantapāsādikāya vinayaṭṭhakathāya	462	
PA_atk-s01_02a:462_4	ovādavagge vuttanayena gahetabbā. Sabbatthakabahussutā pana ānandattherasadisā honti. Te idha adhippetā.	462	
PA_atk-s01_02a:463_0	Āraddhavīriyāti yesaṃ kāyikañca cetasikañca vīriyaṃ āraddhaṃ hoti. Tattha ye kāyasaṅgaṇikaṃ	463	
PA_atk-s01_02a:463_1	vinodetvā catūsu iriyāpathesu aṭṭhaārabbhavatthuvasena ekakā honti, tesaṃ kāyikavīriyaṃ	463	
PA_atk-s01_02a:463_2	āraddhaṃ nāma hoti. Ye cittasaṅgāṇikaṃ vinodetvā aṭṭhasamāpattivasena ekakā honti,	463	
PA_atk-s01_02a:463_3	gamane uppannakilesassa ṭhānaṃ pāpuṇituṃ na denti, ṭhāne uppannakilesassa nisajjaṃ,	463	
PA_atk-s01_02a:463_4	nisajjāya uppannakilesassa sayanaṃ pāpuṇituṃ na denti, uppannuppannaṭṭhāneyeva kilese	463	
PA_atk-s01_02a:463_5	niggaṇhanti, tesaṃ cetasikavīriyaṃ āraddhaṃ nāma hoti.	463	
PA_atk-s01_02a:464_0	Upaṭṭhitassatīti cirakatādīnaṃ saritā anussaritā mahāgatimbayaabhayattheradīghabhāṇaabhayattheratipiṭakacūḷābhayattherā	464	
PA_atk-s01_02a:464_1	viya. Mahāgatimbayaabhayatthero kira jātapañcamadivase maṅgalapāyāse tuṇḍaṃ pasārentaṃ	464	
PA_atk-s01_02a:464_2	vāyasaṃ disvā huṃ hunti saddamakāsi. Atha so therakāle – “kadā paṭṭhāya, bhante,	464	
PA_atk-s01_02a:464_3	sarathā”ti bhikkhūhi pucchito “jātapañcamadivase katasaddato paṭṭhāya āvuso”ti āha.	464	
PA_atk-s01_02a:465_0	Dīghabhāṇakaabhayattherassa jātanavamadivase mātā cumbissāmīti onatā tassā moḷi muccittha.	465	
PA_atk-s01_02a:465_1	Tato tumbamattāni sumanapupphāni dārakassa ure patitvā dukkhaṃ janayiṃsu. So therakāle	465	
PA_atk-s01_02a:465_2	– “kadā paṭṭhāya, bhante, sarathā”ti pucchito – “jātanavamadivasato paṭṭhāyā”ti āha.	465	
PA_atk-s01_02a:466_0	Tipiṭakacūḷābhayatthero – “anurādhapure tīṇi dvārāni pidahāpetvā manussānaṃ ekena	466	
PA_atk-s01_02a:466_1	dvārena nikkhamanaṃ katvā – ‘tvaṃ kinnāmo, tvaṃ kinnāmo’ti pucchitvā sāyaṃ puna apucchitvāva	466	
PA_atk-s01_02a:466_2	tesaṃ nāmāni sampaṭicchāpetuṃ – “sakkā āvuso”ti āha. Evarūpe bhikkhū sandhāya – “upaṭṭhitassatī”ti vuttaṃ.	466	
PA_atk-s01_02a:467_0	Paññavantoti pañcannaṃ khandhānaṃ udayabbayapariggāhikāya paññāya samannāgatā. Api	467	
PA_atk-s01_02a:467_1	ca dvīhipi etehi padehi vipassakānaṃ bhikkhūnaṃ vipassanāsambhārabhūtā sammāsati	467	
PA_atk-s01_02a:467_2	ceva vipassanāpaññā ca kathitā.	467	
PA_atk-s01_02a:468_0	139. Catutthasattake satiyeva sambojjhaṅgo satisambojjhaṅgoti. Esa nayo sabbattha.	468	
PA_atk-s01_02a:468_1	Tattha upaṭṭhānalakkhaṇo satisambojjhaṅgo, pavicayalakkhaṇo dhammavicayasambojjhaṅgo,	468	
PA_atk-s01_02a:468_2	paggahalakkhaṇo vīriyasambojjhaṅgo, pharaṇalakkhaṇo pītisambojjhaṅgo, upasamalakkhaṇo	468	
PA_atk-s01_02a:468_3	passaddhisambojjhaṅgo, avikkhepalakkhaṇo samādhisambojjhaṅgo, paṭisaṅkhānalakkhaṇo	468	
PA_atk-s01_02a:468_4	upekkhāsambojjhaṅgo. Bhāvessantīti satisambojjhaṅgaṃ catūhi kāraṇehi samuṭṭhāpentā,	468	
PA_atk-s01_02a:468_5	chahi kāraṇehi dhammavicayasambojjhaṅgaṃ samuṭṭhāpentā, navahi kāraṇehi vīriyasambojjhaṅgaṃ	468	
PA_atk-s01_02a:468_6	samuṭṭhāpentā, dasahi kāraṇehi pītisambojjhaṅgaṃ samuṭṭhāpentā, sattahi kāraṇehi	468	
PA_atk-s01_02a:468_7	passaddhisambojjhaṅgaṃ samuṭṭhāpentā, dasahi kāraṇehi samādhisambojjhaṅgaṃ samuṭṭhāpentā,	468	
PA_atk-s01_02a:468_8	pañcahi kāraṇehi upekkhāsambojjhaṅgaṃ samuṭṭhāpentā vaḍḍhessantīti attho. Iminā vipassanāmaggaphalasampayutte	468	
PA_atk-s01_02a:468_9	lokiyalokuttaramissake sambojjhaṅge kathesi.	468	
PA_atk-s01_02a:469_0	140. Pañcamasattake aniccasaññāti aniccānupassanāya saddhiṃ uppannasaññā. Anattasaññādīsupi	469	
PA_atk-s01_02a:469_1	eseva nayo. Imā satta lokiyavipassanāpi honti. “Etaṃ santaṃ, etaṃ paṇītaṃ, yadidaṃ	469	
PA_atk-s01_02a:469_2	sabbasaṅkhārasamatho virāgo nirodho”ti āgatavasenettha dve lokuttarāpi hontīti veditabbā.	469	
PA_atk-s01_02a:470_0	141. Chakke mettaṃ kāyakammanti mettacittena kattabbaṃ kāyakammaṃ. Vacīkammamanokammesupi	470	
PA_atk-s01_02a:470_1	eseva nayo. Imāni pana bhikkhūnaṃ vasena āgatāni gihīsupi labbhanti. Bhikkhūnañhi	470	
PA_atk-s01_02a:470_2	mettacittena ābhisamācārikadhammapūraṇaṃ mettaṃ kāyakammaṃ nāma. Gihīnaṃ cetiyavandanatthāya	470	
PA_atk-s01_02a:470_3	bodhivandanatthāya saṅghanimantanatthāya gamanaṃ, gāmaṃ piṇḍāya paviṭṭhaṃ bhikkhuṃ	470	
PA_atk-s01_02a:470_4	disvā paccuggamanaṃ, pattappaṭiggahaṇaṃ, āsanapaññāpanaṃ, anugamananti evamādikaṃ	470	
PA_atk-s01_02a:470_5	mettaṃ kāyakammaṃ nāma.	470	
PA_atk-s01_02a:471_0	Bhikkhūnaṃ mettacittena ācārapaññattisikkhāpadapaññāpanaṃ, kammaṭṭhānakathanaṃ, dhammadesanā,	471	
PA_atk-s01_02a:471_1	tepiṭakampi buddhavacanaṃ mettaṃ vacīkammaṃ nāma. Gihīnaṃ cetiyavandanatthāya gacchāma,	471	
PA_atk-s01_02a:471_2	bodhivandanatthāya gacchāma, dhammassavanaṃ karissāma, dīpamālapupphapūjaṃ karissāma,	471	
PA_atk-s01_02a:471_3	tīṇi sucaritāni samādāya vattissāma, salākabhattādīni dassāma, vassavāsikaṃ dassāma,	471	
PA_atk-s01_02a:471_4	ajja saṅghassa cattāro paccaye dassāma, saṅghaṃ nimantetvā khādanīyādīni saṃvidahatha,	471	
PA_atk-s01_02a:471_5	āsanāni paññāpetha, pānīyaṃ upaṭṭhapetha, saṅghaṃ paccuggantvā ānetha, paññattāsane	471	
PA_atk-s01_02a:471_6	nisīdāpetha, chandajātā ussāhajātā veyyāvaccaṃ karothātiādikathanakāle mettaṃ vacīkammaṃ nāma.	471	
PA_atk-s01_02a:472_0	Bhikkhūnaṃ pātova uṭṭhāya sarīrappaṭijagganaṃ, cetiyaṅgaṇavattādīni ca katvā vivittāsane	472	
PA_atk-s01_02a:472_1	nisīditvā imasmiṃ vihāre bhikkhū sukhī hontu averā abyāpajjāti cintanaṃ mettaṃ manokammaṃ	472	
PA_atk-s01_02a:472_2	nāma. Gihīnaṃ ‘ayyā sukhī hontu, averā abyāpajjā’ti cintanaṃ mettaṃ manokammaṃ nāma.	472	
PA_atk-s01_02a:473_0	Āvi ceva raho cāti sammukhā ca parammukhā ca. Tattha navakānaṃ cīvarakammādīsu sahāyabhāvagamanaṃ	473	
PA_atk-s01_02a:473_1	sammukhā mettaṃ kāyakammaṃ nāma. Therānaṃ pana pādadhovanavandanabījanadānādibhedaṃ	473	
PA_atk-s01_02a:473_2	sabbaṃ sāmīcikammaṃ sammukhā mettaṃ kāyakammaṃ nāma. Ubhayehipi dunnikkhittānaṃ dārubhaṇḍādīnaṃ	473	
PA_atk-s01_02a:473_3	tesu avamaññaṃ akatvā attanā dunnikkhittānaṃ viya paṭisāmanaṃ parammukhā mettaṃ kāyakammaṃ nāma.	473	
PA_atk-s01_02a:474_0	Devatthero tissattheroti evaṃ paggayha vacanaṃ sammukhā mettaṃ vacīkammaṃ nāma. Vihāre	474	
PA_atk-s01_02a:474_1	asantaṃ pana paṭipucchantassa kuhiṃ amhākaṃ devatthero, kuhiṃ amhākaṃ tissatthero,	474	
PA_atk-s01_02a:474_2	kadā nu kho āgamissatīti evaṃ mamāyanavacanaṃ parammukhā mettaṃ vacīkammaṃ nāma.	474	
PA_atk-s01_02a:475_0	Mettāsinehasiniddhāni pana nayanāni ummīletvā pasannena mukhena olokanaṃ sammukhā	475	
PA_atk-s01_02a:475_1	mettaṃ manokammaṃ nāma. Devatthero tissatthero arogo hotu, appābādhoti samannāharaṇaṃ	475	
PA_atk-s01_02a:475_2	parammukhā mettaṃ manokammaṃ nāma.	475	
PA_atk-s01_02a:476_0	Lābhāti cīvarādayo laddhapaccayā. Dhammikāti kuhanādibhedaṃ micchājīvaṃ vajjetvā	476	
PA_atk-s01_02a:476_1	dhammena samena bhikkhācāravattena uppannā. Antamaso pattapariyāpannamattampīti pacchimakoṭiyā	476	
PA_atk-s01_02a:476_2	patte pariyāpannaṃ pattassa antogataṃ dvitikaṭacchubhikkhāmattampi. Appaṭivibhattabhogīti	476	
PA_atk-s01_02a:476_3	ettha dve paṭivibhattā nāma – āmisappaṭivibhattañca, puggalappaṭivibhattañca. Tattha	476	
PA_atk-s01_02a:476_4	– “ettakaṃ dassāmi, ettakaṃ na dassāmī”ti evaṃ cittena vibhajanaṃ āmisappaṭivibhattaṃ	476	
PA_atk-s01_02a:476_5	nāma. “Asukassa dassāmi, asukassa na dassāmī”ti evaṃ cittena vibhajanaṃ pana puggalappaṭivibhattaṃ	476	
PA_atk-s01_02a:476_6	nāma. Tadubhayampi akatvā yo appaṭivibhattaṃ bhuñjati, ayaṃ appaṭivibhattabhogī nāma.	476	
PA_atk-s01_02a:477_0	Sīlavantehi sabrahmacārīhi sādhāraṇabhogīti ettha sādhāraṇabhogino idaṃ lakkhaṇaṃ,	477	
PA_atk-s01_02a:477_1	yaṃ yaṃ paṇītaṃ labbhati, taṃ taṃ neva lābhena lābhaṃ nijigīsanatāmukhena gihīnaṃ	477	
PA_atk-s01_02a:477_2	deti, na attanā bhuñjati, paṭiggaṇhanto ca – “saṅghena sādhāraṇaṃ hotū”ti gahetvā	477	
PA_atk-s01_02a:477_3	ghaṇṭiṃ paharitvā paribhuñjitabbaṃ saṅghasantakaṃ viya passati.	477	
PA_atk-s01_02a:478_0	Imaṃ pana sāraṇīyadhammaṃ ko pūreti, ko na pūretīti? Dussīlo tāva na pūreti. Na hi	478	
PA_atk-s01_02a:478_1	tassa santakaṃ sīlavantā gaṇhanti. Parisuddhasīlo pana vattaṃ akhaṇḍento pūreti.	478	
PA_atk-s01_02a:478_2	Tatridaṃ vattaṃ – yo hi odissakaṃ katvā mātu vā pitu vā ācariyupajjhāyādīnaṃ vā deti,	478	
PA_atk-s01_02a:478_3	so dātabbaṃ deti, sāraṇīyadhammo panassa na hoti, palibodhajagganaṃ nāma hoti. Sāraṇīyadhammo	478	
PA_atk-s01_02a:478_4	hi muttapalibodhasseva vaṭṭati. Tena pana odissakaṃ dentena gilānagilānupaṭṭhākaāgantukagamikānañceva	478	
PA_atk-s01_02a:478_5	navapabbajitassa ca saṅghāṭipattaggahaṇaṃ ajānantassa dātabbaṃ. Etesaṃ datvā avasesaṃ	478	
PA_atk-s01_02a:478_6	therāsanato paṭṭhāya thokaṃ adatvā yo yattakaṃ gaṇhāti, tassa tattakaṃ dātabbaṃ.	478	
PA_atk-s01_02a:478_7	Avasiṭṭhe asati puna piṇḍāya caritvā therāsanato paṭṭhāya yaṃ yaṃ paṇītaṃ, taṃ datvā	478	
PA_atk-s01_02a:478_8	sesaṃ paribhuñjitabbaṃ. “Sīlavantehī”ti vacanato dussīlassa adātumpi vaṭṭati.	478	
PA_atk-s01_02a:479_0	Ayaṃ pana sāraṇīyadhammo susikkhitāya parisāya supūro hoti, no asikkhitāya parisāya.	479	
PA_atk-s01_02a:479_1	Susikkhitāya hi parisāya yo aññato labhati, so na gaṇhāti. Aññato alabhantopi pamāṇayuttameva	479	
PA_atk-s01_02a:479_2	gaṇhāti, nātirekaṃ. Ayaṃ pana sāraṇīyadhammo evaṃ punappunaṃ piṇḍāya caritvā laddhaṃ	479	
PA_atk-s01_02a:479_3	laddhaṃ dentassāpi dvādasahi vassehi pūrati, na tato oraṃ. Sace hi dvādasame vasse	479	
PA_atk-s01_02a:479_4	sāraṇīyadhammapūrako piṇḍapātapūraṃ pattaṃ āsanasālāyaṃ ṭhapetvā nahāyituṃ gacchati	479	
PA_atk-s01_02a:479_5	saṅghatthero ca kasseso pattoti, “sāraṇīyadhammapūrakassā”ti vutte “āharatha na”nti	479	
PA_atk-s01_02a:479_6	sabbaṃ piṇḍapātaṃ vicāretvā bhuñjitvā ca rittaṃ pattaṃ ṭhapeti, atha so bhikkhu rittaṃ	479	
PA_atk-s01_02a:479_7	pattaṃ disvā “mayhaṃ anavasesetvāva paribhuñjiṃsū”ti domanassaṃ uppādeti, sāraṇīyadhammo	479	
PA_atk-s01_02a:479_8	bhijjati, puna dvādasavassāni pūretabbo hoti. Titthiyaparivāsasadiso hesa, sakiṃ	479	
PA_atk-s01_02a:479_9	khaṇḍe jāte puna pūretabbova. Yo pana – “lābhā vata me, suladdhaṃ vata me, yassa	479	
PA_atk-s01_02a:479_10	me pattagataṃ anāpucchāva sabrahmacārī paribhuñjantī”ti somanassaṃ janeti, tassa puṇṇo nāma hoti.	4791	
PA_atk-s01_02a:480_0	Evaṃ pūritasāraṇīyadhammassa pana neva issā, na macchariyaṃ hoti. So manussānaṃ piyo	480	
PA_atk-s01_02a:480_1	hoti, sulabhapaccayo ca, pattagatamassa diyyamānampi na khīyati, bhājanīyabhaṇḍaṭṭhāne	480	
PA_atk-s01_02a:480_2	aggabhaṇḍaṃ labhati, bhaye vā chātake vā sampatte devatā ussukkaṃ āpajjanti.	480	
PA_atk-s01_02a:481_0	Tatrimāni vatthūni – senagirivāsī tissatthero kira mahāgirigāmaṃ upanissāya viharati.	481	
PA_atk-s01_02a:481_1	Paññāsa mahātherā nāgadīpaṃ cetiyavandanatthāya gacchantā girigāme piṇḍāya caritvā	481	
PA_atk-s01_02a:481_2	kiñci aladdhā nikkhamiṃsu. Thero pana pavisanto te disvā pucchi – “laddhaṃ, bhante”ti?	481	
PA_atk-s01_02a:481_3	Vicarimha āvusoti. So tesaṃ aladdhabhāvaṃ ñatvā āha – “bhante yāvāhaṃ āgacchāmi,	481	
PA_atk-s01_02a:481_4	tāva idheva hothā”ti. Mayaṃ, āvuso, paññāsa janā pattatemanamattampi na labhimhāti.	481	
PA_atk-s01_02a:481_5	Bhante, nevāsikā nāma paṭibalā honti, alabhantāpi bhikkhācāramaggasabhāgaṃ jānantīti.	481	
PA_atk-s01_02a:481_6	Therā āgamesuṃ. Thero gāmaṃ pāvisi. Dhurageheyeva mahāupāsikā khīrabhattaṃ sajjetvā	481	
PA_atk-s01_02a:481_7	theraṃ olokayamānā ṭhitā. Atha therassa dvāraṃ sampattasseva pattaṃ pūretvā adāsi,	481	
PA_atk-s01_02a:481_8	so taṃ ādāya therānaṃ santikaṃ gantvā gaṇhatha, bhanteti, saṅghattheraṃ āha. Thero	481	
PA_atk-s01_02a:481_9	– “amhehi ettakehi kiñci na laddhaṃ, ayaṃ sīghameva gahetvā āgato, kiṃ nu kho”ti	481	
PA_atk-s01_02a:481_10	sesānaṃ mukhaṃ olokesi. Thero olokanākāreneva ñatvā “bhante, dhammena samena laddhapiṇḍapāto,	4811	
PA_atk-s01_02a:481_11	nikkukkuccā gaṇhathā”tiādito paṭṭhāya sabbesaṃ yāvadatthaṃ datvā attanāpi yāvadatthaṃ bhuñji.	4811	
PA_atk-s01_02a:482_0	Atha naṃ bhattakiccāvasāne therā pucchiṃsu – “kadā, āvuso, lokuttaradhammaṃ paṭivijjhī”ti?	482	
PA_atk-s01_02a:482_1	Natthi me, bhante, lokuttaradhammoti. Jhānalābhīsi, āvusoti? Etampi me, bhante, natthīti.	482	
PA_atk-s01_02a:482_2	Nanu, āvuso, pāṭihāriyanti? Sāraṇīyadhammo me, bhante, pūrito, tassa me dhammassa	482	
PA_atk-s01_02a:482_3	pūritakālato paṭṭhāya sacepi bhikkhusatasahassaṃ hoti, pattagataṃ na khīyatīti. Te	482	
PA_atk-s01_02a:482_4	sutvā – “sādhu sādhu sappurisa, anucchavikamidaṃ tuyha”nti āhaṃsu. Idaṃ tāva – “pattagataṃ	482	
PA_atk-s01_02a:482_5	na khīyatī”ti ettha vatthu.	482	
PA_atk-s01_02a:483_0	Ayameva pana thero cetiyapabbate giribhaṇḍamahāpūjāya dānaṭṭhānaṃ gantvā imasmiṃ	483	
PA_atk-s01_02a:483_1	ṭhāne kiṃ varabhaṇḍanti pucchi. Dve sāṭakā, bhanteti. Ete mayhaṃ pāpuṇissantīti.	483	
PA_atk-s01_02a:483_2	Taṃ sutvā amacco rañño ārocesi – “eko daharo evaṃ vadatī”ti. Daharassa evaṃ cittaṃ,	483	
PA_atk-s01_02a:483_3	mahātherānaṃ pana sukhumasāṭakā vaṭṭantīti vatvā mahātherānaṃ dassāmīti ṭhapeti.	483	
PA_atk-s01_02a:483_4	Tassa bhikkhusaṅghe paṭipāṭiyā ṭhite dentassa matthake ṭhapitāpi te sāṭakā hatthaṃ	483	
PA_atk-s01_02a:483_5	nārohanti. Aññe ārohanti. Daharassa dānakāle pana hatthaṃ āruḷhā. So tassa hatthe	483	
PA_atk-s01_02a:483_6	pātetvā amaccassa mukhaṃ oloketvā daharaṃ nisīdāpetvā dānaṃ datvā saṅghaṃ vissajjetvā	483	
PA_atk-s01_02a:483_7	daharassa santike nisīditvā – “bhante, imaṃ dhammaṃ kadā paṭivijjhitthā”ti āha. So	483	
PA_atk-s01_02a:483_8	pariyāyenāpi asantaṃ avadanto – “natthi mayhaṃ mahārāja lokuttaradhammo”ti āha. Nanu,	483	
PA_atk-s01_02a:483_9	bhante, pubbe avacutthāti. Āma, mahārāja, sāraṇīyadhammapūrako ahaṃ, tassa me dhammassa	483	
PA_atk-s01_02a:483_10	pūritakālato paṭṭhāya bhājanīyabhaṇḍaṭṭhāne aggabhaṇḍaṃ pāpuṇātīti. “Sādhu sādhu,	4831	
PA_atk-s01_02a:483_11	bhante, anucchavikamidaṃ tuyha”nti vanditvā pakkāmi. Idaṃ – “bhājanīyabhaṇḍaṭṭhāne	4831	
PA_atk-s01_02a:483_12	aggabhaṇḍaṃ pāpuṇātī”ti ettha vatthu.	4831	
PA_atk-s01_02a:484_0	Brāhmaṇatissabhaye pana bhātaragāmavāsino nāgattheriyā anārocetvāva palāyiṃsu. Therī	484	
PA_atk-s01_02a:484_1	paccūsasamaye – “ativiya appanigghoso gāmo, upadhāretha tāvā”ti daharabhikkhuniyo	484	
PA_atk-s01_02a:484_2	āha. Tā gantvā sabbesaṃ gatabhāvaṃ ñatvā āgamma theriyā ārocesuṃ. Sā sutvā “mā tumhe	484	
PA_atk-s01_02a:484_3	tesaṃ gatabhāvaṃ cintayittha, attano uddesaparipucchāyonisomanasikāresuyeva yogaṃ	484	
PA_atk-s01_02a:484_4	karothā”ti vatvā bhikkhācāravelāyaṃ pārupitvā attadvādasamā gāmadvāre nigrodhamūle	484	
PA_atk-s01_02a:484_5	aṭṭhāsi. Rukkhe adhivatthādevatā dvādasannampi bhikkhunīnaṃ piṇḍapātaṃ datvā “ayye,	484	
PA_atk-s01_02a:484_6	mā aññattha gacchatha, niccaṃ idheva ethā”ti āha. Theriyā pana kaniṭṭhabhātā nāgatthero	484	
PA_atk-s01_02a:484_7	nāma atthi, so – “mahantaṃ bhayaṃ, na sakkā idha yāpetuṃ, paratīraṃ gamissāmī”ti	484	
PA_atk-s01_02a:484_8	attadvādasamova attano vasanaṭṭhānā nikkhanto theriṃ disvā gamissāmīti bhātaragāmaṃ	484	
PA_atk-s01_02a:484_9	āgato. Therī – “therā āgatā”ti sutvā tesaṃ santikaṃ gantvā kiṃ ayyāti pucchi. So	484	
PA_atk-s01_02a:484_10	taṃ pavattiṃ ācikkhi. Sā – “ajja ekadivasaṃ vihāreyeva vasitvā sve gamissathā”ti	4841	
PA_atk-s01_02a:484_11	āha. Therā vihāraṃ agamaṃsu.	4841	
PA_atk-s01_02a:485_0	Therī punadivase rukkhamūle piṇḍāya caritvā theraṃ upasaṅkamitvā “imaṃ piṇḍapātaṃ	485	
PA_atk-s01_02a:485_1	paribhuñjathā”ti āha. Thero – “vaṭṭissati therī”ti vatvā tuṇhī aṭṭhāsi. Dhammiko	485	
PA_atk-s01_02a:485_2	tāta piṇḍapāto, kukkuccaṃ akatvā paribhuñjathāti. “Vaṭṭissati therī”ti. Sā pattaṃ	485	
PA_atk-s01_02a:485_3	gahetvā ākāse khipi. Patto ākāse aṭṭhāsi. Thero – “sattatālamatte ṭhitampi bhikkhunibhattameva	485	
PA_atk-s01_02a:485_4	therī”ti vatvā – “bhayaṃ nāma sabbakālaṃ na hoti, bhaye vūpasante ariyavaṃsaṃ kathayamāno,	485	
PA_atk-s01_02a:485_5	‘bho piṇḍapātika, bhikkhunibhattaṃ bhuñjitvā vītināmayitthā’ti cittena anuvadiyamāno	485	
PA_atk-s01_02a:485_6	santhambhetuṃ na sakkhissāmi, appamattā hotha theriyo”ti maggaṃ āruhi.	485	
PA_atk-s01_02a:486_0	Rukkhadevatāpi – “sace thero theriyā hatthato piṇḍapātaṃ paribhuñjissati, na naṃ	486	
PA_atk-s01_02a:486_1	nivattessāmi. Sace na paribhuñjissati, nivattessāmī”ti cintayamānā ṭhatvā therassa	486	
PA_atk-s01_02a:486_2	gamanaṃ disvā rukkhā oruyha pattaṃ, bhante, dethāti pattaṃ gahetvā theraṃ rukkhamūlaṃyeva	486	
PA_atk-s01_02a:486_3	ānetvā āsanaṃ paññapetvā piṇḍapātaṃ datvā katabhattakiccaṃ paṭiññaṃ kāretvā dvādasa	486	
PA_atk-s01_02a:486_4	bhikkhuniyo dvādasa bhikkhū ca sattavassāni upaṭṭhahi. Idaṃ – “devatā ussukkaṃ āpajjantī”ti	486	
PA_atk-s01_02a:486_5	ettha vatthu. Tatra hi therī sāraṇīyadhammapūrikā ahosi.	486	
PA_atk-s01_02a:487_0	Akhaṇḍānītiādīsu yassa sattasu āpattikkhandhesu ādimhi vā ante vā sikkhāpadaṃ bhinnaṃ	487	
PA_atk-s01_02a:487_1	hoti, tassa sīlaṃ pariyante chinnasāṭako viya khaṇḍaṃ nāma. Yassa pana vemajjhe bhinnaṃ,	487	
PA_atk-s01_02a:487_2	tassa majjhe chiddasāṭako viya chiddaṃ nāma hoti. Yassa pana paṭipāṭiyā dve tīṇi	487	
PA_atk-s01_02a:487_3	bhinnāni, tassa piṭṭhiyaṃ vā kucchiyaṃ vā uṭṭhitena visabhāgavaṇṇena kāḷarattādīnaṃ	487	
PA_atk-s01_02a:487_4	aññataravaṇṇā gāvī viya sabalaṃ nāma hoti. Yassa pana antarantarā visabhāgabinducitrā	487	
PA_atk-s01_02a:487_5	gāvī viya kammāsaṃ nāma hoti. Yassa pana sabbenasabbaṃ abhinnāni, tassa tāni sīlāni	487	
PA_atk-s01_02a:487_6	akhaṇḍāni acchiddāni asabalāni akammāsāni nāma honti. Tāni panetāni taṇhādāsabyato	487	
PA_atk-s01_02a:487_7	mocetvā bhujissabhāvakaraṇato bhujissāni. Buddhādīhi viññūhi pasatthattā viññupasatthāni,	487	
PA_atk-s01_02a:487_8	taṇhādiṭṭhīhi aparāmaṭṭhattā – “idaṃ nāma tvaṃ āpannapubbo”ti kenaci parāmaṭṭhuṃ	487	
PA_atk-s01_02a:487_9	asakkuṇeyyattā ca aparāmaṭṭhāni, upacārasamādhiṃ vā appanāsamādhiṃ vā saṃvattayantīti	487	
PA_atk-s01_02a:487_10	samādhisaṃvattanikānīti vuccanti.	4871	
PA_atk-s01_02a:488_0	Sīlasāmaññagatā viharissantīti tesu tesu disābhāgesu viharantehi bhikkhūhi saddhiṃ	488	
PA_atk-s01_02a:488_1	samānabhāvūpagatasīlā viharissanti. Sotāpannādīnañhi sīlaṃ samuddantarepi devalokepi	488	
PA_atk-s01_02a:488_2	vasantānaṃ aññesaṃ sotāpannādīnaṃ sīlena samānameva hoti, natthi maggasīle nānattaṃ.	488	
PA_atk-s01_02a:488_3	Taṃ sandhāyetaṃ vuttaṃ.	488	
PA_atk-s01_02a:489_0	Yāyaṃ diṭṭhīti maggasampayuttā sammādiṭṭhi. Ariyāti niddosā. Niyyātīti niyyānikā.	489	
PA_atk-s01_02a:489_1	Takkarassāti yo tathākārī hoti. Sabbadukkhakkhayāyāti sabbadukkhakkhayatthaṃ. Diṭṭhisāmaññagatāti	489	
PA_atk-s01_02a:489_2	samānadiṭṭhibhāvaṃ upagatā hutvā viharissanti. Vuddhiyevāti evaṃ viharantānaṃ vuddhiyeva	489	
PA_atk-s01_02a:489_3	bhikkhūnaṃ pāṭikaṅkhā, no parihānīti.	489	
PA_atk-s01_02a:490_0	142. Etadeva bahulanti āsannaparinibbānattā bhikkhu ovadanto punappunaṃ etaṃyeva	490	
PA_atk-s01_02a:490_1	dhammiṃ kathaṃ karoti. Iti sīlanti evaṃ sīlaṃ, ettakaṃ sīlaṃ. Ettha catupārisuddhisīlaṃ	490	
PA_atk-s01_02a:490_2	sīlaṃ cittekaggatā samādhi, vipassanāpaññā paññāti veditabbā. Sīlaparibhāvitoti ādīsu	490	
PA_atk-s01_02a:490_3	yasmiṃ sīle ṭhatvāva maggasamādhiṃ phalasamādhiṃ nibbattenti. Eso tena sīlena paribhāvito	490	
PA_atk-s01_02a:490_4	mahapphalo hoti, mahānisaṃso. Yamhi samādhimhi ṭhatvā maggapaññaṃ phalapaññaṃ nibbattenti,	490	
PA_atk-s01_02a:490_5	sā tena samādhinā paribhāvitā mahapphalā hoti, mahānisaṃsā. Yāya paññāya ṭhatvā maggacittaṃ	490	
PA_atk-s01_02a:490_6	phalacittaṃ nibbattenti, taṃ tāya paribhāvitaṃ sammadeva āsavehi vimuccati.	490	
PA_atk-s01_02a:491_0	Yathābhirantanti buddhānaṃ anabhiratiparitassitaṃ nāma natthi, yathāruci yathāajjhāsayanti	491	
PA_atk-s01_02a:491_1	pana vuttaṃ hoti. Āyāmāti ehi yāma. “Ayāmā”tipi pāṭho, gacchāmāti attho. Ānandāti	491	
PA_atk-s01_02a:491_2	bhagavā santikāvacarattā theraṃ ālapati. Thero pana – “gaṇhathāvuso pattacīvarāni,	491	
PA_atk-s01_02a:491_3	bhagavā asukaṭṭhānaṃ gantukāmo”ti bhikkhūnaṃ āroceti.	491	
PA_atk-s01_02a:492	144. Ambalaṭṭhikāgamanaṃ uttānameva. Atha kho āyasmā sāriputtotiādi sampasādanīye vitthāritaṃ.	49	
PA_atk-s01_02a:493	Dussīlaādīnavavaṇṇanā	49	
PA_atk-s01_02a:494_0	148. Pāṭaligamane āvasathāgāranti āgantukānaṃ āvasathagehaṃ. Pāṭaligāme kira niccakālaṃ	494	
PA_atk-s01_02a:494_1	dvinnaṃ rājūnaṃ sahāyakā āgantvā kulāni gehato nīharitvā māsampi aḍḍhamāsampi vasanti.	494	
PA_atk-s01_02a:494_2	Te manussā niccupaddutā – “etesaṃ āgatakāle vasanaṭṭhānaṃ bhavissatī”ti nagaramajjhe	494	
PA_atk-s01_02a:494_3	mahatiṃ sālaṃ karitvā tassā ekasmiṃ padese bhaṇḍapaṭisāmanaṭṭhānaṃ, ekasmiṃ padese	494	
PA_atk-s01_02a:494_4	nivāsaṭṭhānaṃ akaṃsu. Te – “bhagavā āgato”ti sutvāva – “amhehi gantvāpi bhagavā ānetabbo	494	
PA_atk-s01_02a:494_5	siyā, so sayameva amhākaṃ vasanaṭṭhānaṃ sampatto, ajja bhagavantaṃ āvasathe maṅgalaṃ	494	
PA_atk-s01_02a:494_6	vadāpessāmā”ti etadatthameva upasaṅkamantā. Tasmā evamāhaṃsu. Yena āvasathāgāranti	494	
PA_atk-s01_02a:494_7	te kira – “buddhā nāma araññajjhāsayā araññārāmā antogāme vasituṃ iccheyyuṃ vā no	494	
PA_atk-s01_02a:494_8	vā”ti bhagavato manaṃ ajānantā āvasathāgāraṃ appaṭijaggitvāva āgamaṃsu. Idāni bhagavato	494	
PA_atk-s01_02a:494_9	manaṃ ñatvā puretaraṃ gantvā paṭijaggissāmāti yenāvasathāgāraṃ, tenupasaṅkamiṃsu.	494	
PA_atk-s01_02a:494_10	Sabbasantharinti yathā sabbaṃ santhataṃ hoti, evaṃ santhariṃ.	4941	
PA_atk-s01_02a:495	149. Dussīloti asīlo nissīlo. Sīlavipannoti vipannasīlo bhinnasaṃvaro. Pamādādhikaraṇanti pamādakāraṇā.	49	
PA_atk-s01_02a:496_0	Idañca suttaṃ gahaṭṭhānaṃ vasena āgataṃ pabbajitānampi pana labbhateva. Gahaṭṭho	496	
PA_atk-s01_02a:496_1	hi yena yena sippaṭṭhānena jīvitaṃ kappeti – yadi kasiyā, yadi vaṇijjāya, pāṇātipātādivasena	496	
PA_atk-s01_02a:496_2	pamatto taṃ taṃ yathākālaṃ sampādetuṃ na sakkoti, athassa mūlampi vinassati. Māghātakāle	496	
PA_atk-s01_02a:496_3	pāṇātipātaṃ pana adinnādānādīni ca karonto daṇḍavasena mahatiṃ bhogajāniṃ nigacchati.	496	
PA_atk-s01_02a:496_4	Pabbajito dussīlo ca pamādakāraṇā sīlato buddhavacanato jhānato sattaariyadhanato	496	
PA_atk-s01_02a:496_5	ca jāniṃ nigacchati.	496	
PA_atk-s01_02a:497_0	Gahaṭṭhassa – “asuko nāma asukakule jāto dussīlo pāpadhammo pariccattaidhalokaparaloko	497	
PA_atk-s01_02a:497_1	salākabhattamattampi na detī”ti catuparisamajjhe pāpako kittisaddo abbhuggacchati.	497	
PA_atk-s01_02a:497_2	Pabbajitassa vā – “asuko nāma nāsakkhi sīlaṃ rakkhituṃ, na buddhavacanaṃ uggahetuṃ,	497	
PA_atk-s01_02a:497_3	vejjakammādīhi jīvati, chahi agāravehi samannāgato”ti evaṃ abbhuggacchati.	497	
PA_atk-s01_02a:498_0	Avisāradoti gahaṭṭho tāva – “avassaṃ bahūnaṃ sannipātaṭṭhāne keci mama kammaṃ jānissanti,	498	
PA_atk-s01_02a:498_1	atha maṃ niggaṇhissantī”ti vā, “rājakulassa vā dassantī”ti sabhayo upasaṅkamati,	498	
PA_atk-s01_02a:498_2	maṅkubhūto pattakkhandho adhomukho aṅgulikena bhūmiṃ kasanto nisīdati, visārado hutvā	498	
PA_atk-s01_02a:498_3	kathetuṃ na sakkoti. Pabbajitopi – “bahū bhikkhū sannipatitā, avassaṃ koci mama kammaṃ	498	
PA_atk-s01_02a:498_4	jānissati, atha me uposathampi pavāraṇampi ṭhapetvā sāmaññato cāvetvā nikkaḍḍhissantī”ti	498	
PA_atk-s01_02a:498_5	sabhayo upasaṅkamati, visārado hutvā kathetuṃ na sakkoti. Ekacco pana dussīlopi dappito	498	
PA_atk-s01_02a:498_6	viya vicarati, sopi ajjhāsayena maṅku hotiyeva.	498	
PA_atk-s01_02a:499_0	Sammūḷho kālaṅkarotīti tassa hi maraṇamañce nipannassa dussīlakamme samādāya pavattitaṭṭhānaṃ	499	
PA_atk-s01_02a:499_1	āpāthamāgacchati, so ummīletvā idhalokaṃ passati, nimīletvā paralokaṃ passati, tassa	499	
PA_atk-s01_02a:499_2	cattāro apāyā upaṭṭhahanti, sattisatena sīse pahariyamāno viya hoti. So – “vāretha,	499	
PA_atk-s01_02a:499_3	vārethā”ti viravanto marati. Tena vuttaṃ – “sammūḷho kālaṃ karotī”ti. Pañcamapadaṃ uttānameva.	499	
PA_atk-s01_02a:500	150. Ānisaṃsakathā vuttavipariyāyena veditabbā.	50	
PA_atk-s01_02a:501_0	151. Bahudeva rattiṃ dhammiyā kathāyāti aññāya pāḷimuttakāya dhammikathāya ceva āvasathānumodanāya	501	
PA_atk-s01_02a:501_1	ca ākāsagaṅgaṃ otārento viya yojanappamāṇaṃ mahāmadhuṃ pīḷetvā madhupānaṃ pāyento	501	
PA_atk-s01_02a:501_2	viya bahudeva rattiṃ sandassetvā sampahaṃsetvā uyyojesi. Abhikkantāti atikkantā khīṇā	501	
PA_atk-s01_02a:501_3	khayavayaṃ upetā. Suññāgāranti pāṭiyekkaṃ suññāgāraṃ nāma natthi, tattheva pana ekapasse	501	
PA_atk-s01_02a:501_4	sāṇipākārena parikkhipitvā – “idha satthā vissamissatī”ti mañcakaṃ paññapesuṃ. Bhagavā	501	
PA_atk-s01_02a:501_5	– “catūhipi iriyāpathehi paribhuttaṃ etesaṃ mahapphalaṃ bhavissatī”ti tattha sīhaseyyaṃ	501	
PA_atk-s01_02a:501_6	kappesi. Taṃ sandhāya vuttaṃ – “suññāgāraṃ pāvisī”ti.	501	
PA_atk-s01_02a:502	Pāṭaliputtanagaramāpanavaṇṇanā	50	
PA_atk-s01_02a:503_0	152. Sunidhavassakārāti sunidho ca vassakāro ca dve brāhmaṇā. Magadhamahāmattāti	503	
PA_atk-s01_02a:503_1	magadharañño mahāmattā mahāamaccā, magadharaṭṭhe vā mahāmattā mahatiyā issariyamattāya	503	
PA_atk-s01_02a:503_2	samannāgatāti magadhamahāmattā. Pāṭaligāme nagaranti pāṭaligāmaṃ nagaraṃ katvā māpenti.	503	
PA_atk-s01_02a:503_3	Vajjīnaṃ paṭibāhāyāti vajjirājakulānaṃ āyamukhapacchindanatthaṃ. Sahassevāti ekekavaggavasena	503	
PA_atk-s01_02a:503_4	sahassaṃ sahassaṃ hutvā. Vatthūnīti gharavatthūni. Cittāni namanti nivesanāni māpetunti	503	
PA_atk-s01_02a:503_5	raññañca rājamahāmattānañca nivesanāni māpetuṃ vatthuvijjāpāṭhakānaṃ cittāni namanti.	503	
PA_atk-s01_02a:503_6	Te kira attano sippānubhāvena heṭṭhā pathaviyaṃ tiṃsahatthamatte ṭhāne – “idha nāgaggāho,	503	
PA_atk-s01_02a:503_7	idha yakkhaggāho, idha bhūtaggāho, pāsāṇo vā khāṇuko vā atthī”ti passanti. Te tadā	503	
PA_atk-s01_02a:503_8	sippaṃ jappitvā devatāhi saddhiṃ mantayamānā viya māpenti. Athavā nesaṃ sarīre devatā	503	
PA_atk-s01_02a:503_9	adhimuccitvā tattha tattha nivesanāni māpetuṃ cittaṃ nāmenti. Tā catūsu koṇesu khāṇuke	503	
PA_atk-s01_02a:503_10	koṭṭetvā vatthumhi gahitamatte paṭivigacchanti. Saddhānaṃ kulānaṃ saddhā devatā tathā	5031	
PA_atk-s01_02a:503_11	karonti, assaddhānaṃ kulānaṃ assaddhā devatāva. Kiṃ kāraṇā? Saddhānañhi evaṃ hoti	5031	
PA_atk-s01_02a:503_12	– “idha manussā nivesanaṃ māpetvā paṭhamaṃ bhikkhusaṅghaṃ nisīdāpetvā maṅgalaṃ vaḍḍhāpessanti.	5031	
PA_atk-s01_02a:503_13	Atha mayaṃ sīlavantānaṃ dassanaṃ, dhammakathaṃ, pañhāvissajjanaṃ, anumodanañca sotuṃ	5031	
PA_atk-s01_02a:503_14	labhissāma, manussā dānaṃ datvā amhākaṃ pattiṃ dassantī”ti.	5031	
PA_atk-s01_02a:504_0	Tāvatiṃsehīti yathā hi ekasmiṃ kule ekaṃ paṇḍitamanussaṃ, ekasmiṃ vā vihāre ekaṃ	504	
PA_atk-s01_02a:504_1	bahussutabhikkhuṃ upādāya – “asukakule manussā paṇḍitā, asukavihāre bhikkhū bahussutā”ti	504	
PA_atk-s01_02a:504_2	saddo abbhuggacchati, evameva sakkaṃ devarājānaṃ vissakammañca devaputtaṃ upādāya	504	
PA_atk-s01_02a:504_3	– “tāvatiṃsā paṇḍitā”ti saddo abbhuggato. Tenāha – “tāvatiṃsehī”ti. Tāvatiṃsehi saddhiṃ	504	
PA_atk-s01_02a:504_4	mantetvāpi viya māpentīti attho.	504	
PA_atk-s01_02a:505_0	Yāvatā ariyaṃ āyatananti yattakaṃ ariyakamanussānaṃ osaraṇaṭṭhānaṃ nāma atthi. Yāvatā	505	
PA_atk-s01_02a:505_1	vaṇippathoti yattakaṃ vāṇijānaṃ ābhatabhaṇḍassa rāsivaseneva kayavikkayaṭṭhānaṃ nāma,	505	
PA_atk-s01_02a:505_2	vāṇijānaṃ vasanaṭṭhānaṃ vā atthi. Idaṃ agganagaranti tesaṃ ariyāyatanavaṇippathānaṃ	505	
PA_atk-s01_02a:505_3	idaṃ agganagaraṃ jeṭṭhakaṃ pāmokkhaṃ bhavissatīti. Puṭabhedananti bhaṇḍapuṭabhedanaṭṭhānaṃ,	505	
PA_atk-s01_02a:505_4	bhaṇḍabhaṇḍikānaṃ mocanaṭṭhānanti vuttaṃ hoti. Sakalajambudīpe aladdhabhaṇḍampi hi	505	
PA_atk-s01_02a:505_5	idheva labhissanti, aññattha vikkayena agacchantampi ca idheva gamissati. Tasmā idheva	505	
PA_atk-s01_02a:505_6	puṭaṃ bhindissantīti attho. Catūsu hi dvāresu cattāri sabhāyaṃ ekanti evaṃ divase	505	
PA_atk-s01_02a:505_7	divase pañcasatasahassāni uṭṭhahissantīti dasseti.	505	
PA_atk-s01_02a:506_0	Aggito vātiādīsu cakārattho vā-saddo. Agginā ca udakena ca mithubhedena ca nassissatīti	506	
PA_atk-s01_02a:506_1	attho. Ekakoṭṭhāso agginā nassissati, nibbāpetuṃ na sakkhissanti. Ekaṃ gaṅgā gahetvā	506	
PA_atk-s01_02a:506_2	gamissati. Eko – “iminā akathitaṃ amussa, amunā akathitaṃ imassā”ti vadantānaṃ pisuṇavācānaṃ	506	
PA_atk-s01_02a:506_3	vasena bhinnānaṃ manussānaṃ aññamaññabhedeneva nassissatīti attho. Iti vatvā bhagavā	506	
PA_atk-s01_02a:506_4	paccūsakāle gaṅgāya tīraṃ gantvā katamukhadhovano bhikkhācāravelaṃ āgamayamāno nisīdi.	506	
PA_atk-s01_02a:507_0	153. Sunidhavassakārāpi – “amhākaṃ rājā samaṇassa gotamassa upaṭṭhāko, so amhe pucchissati,	507	
PA_atk-s01_02a:507_1	‘satthā kira pāṭaligāmaṃ agamāsi, tassa santikaṃ upasaṅkamittha, na upasaṅkamitthā’ti.	507	
PA_atk-s01_02a:507_2	Upasaṅkamimhāti ca vutte – ‘nimantayittha, na nimantayitthā’ti ca pucchissati. Na	507	
PA_atk-s01_02a:507_3	nimantayimhāti ca vutte amhākaṃ dosaṃ āropetvā niggaṇhissati. Idaṃ cāpi mayaṃ āgataṭṭhāne	507	
PA_atk-s01_02a:507_4	nagaraṃ māpema, samaṇassa kho pana gotamassa gatagataṭṭhāne kāḷakaṇṇisattā paṭikkamanti,	507	
PA_atk-s01_02a:507_5	taṃ mayaṃ nagaramaṅgalaṃ vadāpessāmā”ti cintetvā satthāraṃ upasaṅkamitvā nimantayiṃsu.	507	
PA_atk-s01_02a:507_6	Tasmā – “atha kho sunidhavassakārā”tiādi vuttaṃ.	507	
PA_atk-s01_02a:508_0	Pubbaṇhasamayanti pubbaṇhakāle. Nivāsetvāti gāmappavesananīhārena nivāsanaṃ nivāsetvā	508	
PA_atk-s01_02a:508_1	kāyabandhanaṃ bandhitvā. Pattacīvaramādāyāti pattañca cīvarañca ādiyitvā kāyappaṭibaddhaṃ katvā.	508	
PA_atk-s01_02a:509	Sīlavantetthāti sīlavante ettha. Saññateti kāyavācāmanehi saññate.	50	
PA_atk-s01_02a:510_0	Tāsaṃ dakkhiṇamādiyeti saṅghassa dinne cattāro paccaye tāsaṃ gharadevatānaṃ ādiseyya,	510	
PA_atk-s01_02a:510_1	pattiṃ dadeyya. Pūjitā pūjayantīti – “ime manussā amhākaṃ ñātakāpi na honti, evampi	510	
PA_atk-s01_02a:510_2	no pattiṃ dentī”ti ārakkhaṃ susaṃvihitaṃ karothāti suṭṭhu ārakkhaṃ karonti. Mānitā	510	
PA_atk-s01_02a:510_3	mānayantīti kālānukālaṃ balikammakaraṇena mānitā “ete manussā amhākaṃ ñātakāpi na	510	
PA_atk-s01_02a:510_4	honti, catumāsachamāsantare no balikammaṃ karontī”ti mānenti, mānentiyo uppannaṃ parissayaṃ haranti.	510	
PA_atk-s01_02a:511_0	Tato nanti tato naṃ paṇḍitajātikaṃ manussaṃ. Orasanti ure ṭhapetvā saṃvaḍḍhitaṃ,	511	
PA_atk-s01_02a:511_1	yathā mātā orasaṃ puttaṃ anukampati, uppannaparissayaharaṇatthameva tassa vāyamati,	511	
PA_atk-s01_02a:511_2	evaṃ anukampantīti attho. Bhadrāni passatīti sundarāni passati.	511	
PA_atk-s01_02a:512	154. Uḷumpanti pāragamanatthāya āṇiyo koṭṭetvā kataṃ. Kullanti valliādīhi bandhitvā kataṃ.	51	
PA_atk-s01_02a:513_0	“Ye taranti aṇṇava”nti gāthāya aṇṇavanti sabbantimena paricchedena yojanamattaṃ gambhīrassa	513	
PA_atk-s01_02a:513_1	ca puthulassa ca udakaṭṭhānassetaṃ adhivacanaṃ. Saranti idha nadī adhippetā. Idaṃ	513	
PA_atk-s01_02a:513_2	vuttaṃ hoti, ye gambhīravitthataṃ taṇhāsaraṃ taranti, te ariyamaggasaṅkhātaṃ setuṃ	513	
PA_atk-s01_02a:513_3	katvāna. Visajja pallalāni anāmasitvā udakabharitāni ninnaṭṭhānāni. Ayaṃ pana idaṃ	513	
PA_atk-s01_02a:513_4	appamattakaṃ taritukāmopi kullañhi jano pabandhati. Buddhā ca buddhasāvakā ca vināyeva	513	
PA_atk-s01_02a:513_5	kullena tiṇṇā medhāvino janāti.	513	
PA_atk-s01_02a:514	Paṭhamabhāṇavāravaṇṇanā niṭṭhitā.	51	
PA_atk-s01_02a:515	Ariyasaccakathāvaṇṇanā	51	
PA_atk-s01_02a:516_0	155. Koṭigāmoti mahāpanādassa pāsādakoṭiyaṃ katagāmo. Ariyasaccānanti ariyabhāvakarānaṃ	516	
PA_atk-s01_02a:516_1	saccānaṃ. Ananubodhāti abujjhanena ajānanena. Appaṭivedhāti appaṭivijjhanena. Sandhāvitanti	516	
PA_atk-s01_02a:516_2	bhavato bhavaṃ gamanavasena sandhāvitaṃ. Saṃsaritanti punappunaṃ gamanāgamanavasena	516	
PA_atk-s01_02a:516_3	saṃsaritaṃ. Mamañceva tumhākañcāti mayā ca tumhehi ca. Atha vā sandhāvitaṃ saṃsaritanti	516	
PA_atk-s01_02a:516_4	sandhāvanaṃ saṃsaraṇaṃ mamañceva tumhākañca ahosīti emamettha attho veditabbo. Bhavanetti	516	
PA_atk-s01_02a:516_5	samūhatāti bhavato bhavaṃ nayanasamatthā taṇhārajju suṭṭhu hatā chinnā appavattikatā.	516	
PA_atk-s01_02a:517	Anāvattidhammasambodhiparāyaṇavaṇṇanā	51	
PA_atk-s01_02a:518	156. Nātikāti ekaṃ taḷākaṃ nissāya dvinnaṃ cūḷapitumahāpituputtānaṃ dve gāmā. Nātiketi ekasmiṃ ñātigāmake. Giñjakāvasatheti iṭṭhakāmaye āvasathe.	51	
PA_atk-s01_02a:519_0	157. Orambhāgiyānanti heṭṭhābhāgiyānaṃ, kāmabhaveyeva paṭisandhiggāhāpakānanti attho.	519	
PA_atk-s01_02a:519_1	Oranti laddhanāmehi vā tīhi maggehi pahātabbānītipi orambhāgiyāni. Tattha kāmacchando,	519	
PA_atk-s01_02a:519_2	byāpādoti imāni dve samāpattiyā vā avikkhambhitāni, maggena vā asamucchinnāni nibbattavasena	519	
PA_atk-s01_02a:519_3	uddhaṃ bhāgaṃ rūpabhavañca arūpabhavañca gantuṃ na denti. Sakkāyadiṭṭhiādīni tīṇi	519	
PA_atk-s01_02a:519_4	tattha nibbattampi ānetvā puna idheva nibbattāpentīti sabbānipi orambhāgiyāneva.	519	
PA_atk-s01_02a:519_5	Anāvattidhammāti paṭisandhivasena anāgamanasabhāvā.	519	
PA_atk-s01_02a:520_0	Rāgadosamohānaṃ tanuttāti ettha kadāci karahaci uppattiyā ca, pariyuṭṭhānamandatāya	520	
PA_atk-s01_02a:520_1	cāti dvedhāpi tanubhāvo veditabbo. Sakadāgāmissa hi puthujjanānaṃ viya abhiṇhaṃ rāgādayo	520	
PA_atk-s01_02a:520_2	nuppajjanti, kadāci karahaci uppajjanti. Uppajjamānā ca puthujjanānaṃ viya bahalabahalā	520	
PA_atk-s01_02a:520_3	nuppajjanti, makkhikāpattaṃ viya tanukatanukā uppajjanti. Dīghabhāṇakatipiṭakamahāsīvatthero	520	
PA_atk-s01_02a:520_4	panāha – “yasmā sakadāgāmissa puttadhītaro honti, orodhā ca honti, tasmā bahalā kilesā.	520	
PA_atk-s01_02a:520_5	Idaṃ pana bhavatanukavasena kathita”nti. Taṃ aṭṭhakathāyaṃ – “sotāpannassa sattabhave	520	
PA_atk-s01_02a:520_6	ṭhapetvā aṭṭhame bhave bhavatanukaṃ natthi. Sakadāgāmissa dve bhave ṭhapetvā pañcasu	520	
PA_atk-s01_02a:520_7	bhavesu bhavatanukaṃ natthi. Anāgāmissa rūpārūpabhave ṭhapetvā kāmabhave bhavatanukaṃ	520	
PA_atk-s01_02a:520_8	natthi. Khīṇāsavassa kismiñci bhave bhavatanukaṃ natthī”ti vuttattā paṭikkhittaṃ hoti.	520	
PA_atk-s01_02a:521_0	Imaṃ lokanti imaṃ kāmāvacaralokaṃ sandhāya vuttaṃ. Ayañcettha adhippāyo, sace hi	521	
PA_atk-s01_02a:521_1	manussesu sakadāgāmiphalaṃ patto devesu nibbattitvā arahattaṃ sacchikaroti, iccetaṃ	521	
PA_atk-s01_02a:521_2	kusalaṃ. Asakkonto pana avassaṃ manussalokaṃ āgantvā sacchikaroti. Devesu sakadāgāmiphalaṃ	521	
PA_atk-s01_02a:521_3	pattopi sace manussesu nibbattitvā arahattaṃ sacchikaroti, iccetaṃ kusalaṃ. Asakkonto	521	
PA_atk-s01_02a:521_4	pana avassaṃ devalokaṃ gantvā sacchikarotīti.	521	
PA_atk-s01_02a:522_0	Avinipātadhammoti ettha vinipatanaṃ vinipāto, nāssa vinipāto dhammoti avinipātadhammo.	522	
PA_atk-s01_02a:522_1	Catūsu apāyesu avinipātadhammo catūsu apāyesu avinipātasabhāvoti attho. Niyatoti	522	
PA_atk-s01_02a:522_2	dhammaniyāmena niyato. Sambodhiparāyaṇoti uparimaggattayasaṅkhātā sambodhi paraṃ	522	
PA_atk-s01_02a:522_3	ayanaṃ assa gati paṭisaraṇaṃ avassaṃ pattabbāti sambodhiparāyaṇo.	522	
PA_atk-s01_02a:523	Dhammādāsadhammapariyāyavaṇṇanā	52	
PA_atk-s01_02a:524_0	158. Vihesāti tesaṃ tesaṃ ñāṇagatiṃ ñāṇūpapattiṃ ñāṇābhisamparāyaṃ olokentassa kāyakilamathova	524	
PA_atk-s01_02a:524_1	esa, ānanda, tathāgatassāti dīpeti, cittavihesā pana buddhānaṃ natthi. Dhammādāsanti	524	
PA_atk-s01_02a:524_2	dhammamayaṃ ādāsaṃ. Yenāti yena dhammādāsena samannāgato. Khīṇāpāyaduggativinipātoti	524	
PA_atk-s01_02a:524_3	idaṃ nirayādīnaṃyeva vevacanavasena vuttaṃ. Nirayādayo hi vaḍḍhisaṅkhātato ayato	524	
PA_atk-s01_02a:524_4	apetattā apāyā. Dukkhassa gati paṭisaraṇanti duggati. Ye dukkaṭakārino, te ettha	524	
PA_atk-s01_02a:524_5	vivasā nipatantīti vinipātā.	524	
PA_atk-s01_02a:525	Aveccappasādenāti buddhaguṇānaṃ yathābhūtato ñātattā acalena accutena pasādena. Upari padadvayepi eseva nayo. Itipi so bhagavātiādīnaṃ pana vitthāro visuddhimagge vutto.	52	
PA_atk-s01_02a:526_0	Ariyakantehīti ariyānaṃ kantehi piyehi manāpehi. Pañca sīlāni hi ariyasāvakānaṃ kantāni	526	
PA_atk-s01_02a:526_1	honti, bhavantarepi avijahitabbato. Tāni sandhāyetaṃ vuttaṃ. Sabbopi panettha saṃvaro labbhatiyeva.	526	
PA_atk-s01_02a:527_0	Sotāpannohamasmīti idaṃ desanāsīsameva. Sakadāgāmiādayopi pana sakadāgāmīhamasmītiādinā	527	
PA_atk-s01_02a:527_1	nayena byākaronti yevāti. Sabbesampi hi sikkhāpadāvirodhena yuttaṭṭhāne byākaraṇaṃ anuññātameva hoti.	527	
PA_atk-s01_02a:528	Ambapālīgaṇikāvatthuvaṇṇanā	52	
PA_atk-s01_02a:529_0	161. Vesāliyaṃ viharatīti ettha tena kho pana samayena vesālī iddhā ceva hoti phītācātiādinā	529	
PA_atk-s01_02a:529_1	khandhake vuttanayena vesāliyā sampannabhāvo veditabbo. Ambapālivaneti ambapāliyā	529	
PA_atk-s01_02a:529_2	gaṇikāya uyyānabhūte ambavane. Sato bhikkhaveti bhagavā ambapālidassane satipaccupaṭṭhānatthaṃ	529	
PA_atk-s01_02a:529_3	visesato idha satipaṭṭhānadesanaṃ ārabhi. Tattha saratīti sato. Sampajānātīti sampajāno.	529	
PA_atk-s01_02a:529_4	Satiyā ca sampajaññena ca samannāgato hutvā vihareyyāti attho. Kāye kāyānupassītiādīsu	529	
PA_atk-s01_02a:529_5	yaṃ vattabbaṃ, taṃ mahāsatipaṭṭhāne vakkhāma.	529	
PA_atk-s01_02a:530_0	Nīlāti idaṃ sabbasaṅgāhakaṃ. Nīlavaṇṇātiādi tasseva vibhāgadassanaṃ. Tattha na tesaṃ	530	
PA_atk-s01_02a:530_1	pakativaṇṇo nīlo, nīlavilepanavilittattā panetaṃ vuttaṃ. Nīlavatthāti paṭadukūlakoseyyādīnipi	530	
PA_atk-s01_02a:530_2	tesaṃ nīlāneva honti. Nīlālaṅkārāti nīlamaṇīhi nīlapupphehi alaṅkatā, rathāpi tesaṃ	530	
PA_atk-s01_02a:530_3	nīlamaṇikhacitā nīlavatthaparikkhittā nīladdhajā nīlavammikehi nīlābharaṇehi nīlaassehi	530	
PA_atk-s01_02a:530_4	yuttā, patodalaṭṭhiyopi nīlā yevāti. Iminā nayena sabbapadesu attho veditabbo. Parivaṭṭesīti	530	
PA_atk-s01_02a:530_5	pahari. Kiṃ je ambapālīti jeti ālapanavacanaṃ, bhoti ambapāli, kiṃ kāraṇāti vuttaṃ	530	
PA_atk-s01_02a:530_6	hoti. “Kiñcā”tipi pāṭho, ayamevettha attho. Sāhāranti sajanapadaṃ. Aṅguliṃ phoṭesunti	530	
PA_atk-s01_02a:530_7	aṅguliṃ cālesuṃ. Ambakāyāti itthikāya.	530	
PA_atk-s01_02a:531_0	Yesanti karaṇatthe sāmivacanaṃ, yehi adiṭṭhāti vuttaṃ hoti. Olokethāti passatha.	531	
PA_atk-s01_02a:531_1	Avalokethāti punappunaṃ passatha. Upasaṃharathāti upanetha. Imaṃ licchaviparisaṃ	531	
PA_atk-s01_02a:531_2	tumhākaṃ cittena tāvatiṃsasadisaṃ upasaṃharatha upanetha allīyāpetha. Yatheva tāvatiṃsā	531	
PA_atk-s01_02a:531_3	abhirūpā pāsādikā nīlādinānāvaṇṇā, evamime licchavirājānopīti tāvatiṃsehi samake	531	
PA_atk-s01_02a:531_4	katvā passathāti attho.	531	
PA_atk-s01_02a:532_0	Kasmā pana bhagavā anekasatehi suttehi cakkhādīnaṃ rūpādīsu nimittaggāhaṃ paṭisedhetvā	532	
PA_atk-s01_02a:532_1	idha mahantena ussāhena nimittaggāhe uyyojetīti? Hitakāmatāya. Tatra kira ekacce	532	
PA_atk-s01_02a:532_2	bhikkhū osannavīriyā, tesaṃ sampattiyā palobhento – “appamādena samaṇadhammaṃ karontānaṃ	532	
PA_atk-s01_02a:532_3	evarūpā issariyasampatti sulabhā”ti samaṇadhamme ussāhajananatthaṃ āha. Aniccalakkhaṇavibhāvanatthañcāpi	532	
PA_atk-s01_02a:532_4	evamāha. Nacirasseva hi sabbepime ajātasattussa vasena vināsaṃ pāpuṇissanti. Atha	532	
PA_atk-s01_02a:532_5	nesaṃ rajjasirisampattiṃ disvā ṭhitabhikkhū – “tathārūpāyapi nāma sirisampattiyā	532	
PA_atk-s01_02a:532_6	vināso paññāyissatī”ti aniccalakkhaṇaṃ bhāvetvā saha paṭisambhidāhi arahattaṃ pāpuṇissantīti	532	
PA_atk-s01_02a:532_7	aniccalakkhaṇavibhāvanatthaṃ āha.	532	
PA_atk-s01_02a:533_0	Adhivāsetūti ambapāliyā nimantitabhāvaṃ ñatvāpi kasmā nimantentīti? Asaddahanatāya	533	
PA_atk-s01_02a:533_1	ceva vattasīsena ca. Sā hi dhuttā itthī animantetvāpi nimantemīti vadeyyāti tesaṃ	533	
PA_atk-s01_02a:533_2	cittaṃ ahosi, dhammaṃ sutvā gamanakāle ca nimantetvā gamanaṃ nāma manussānaṃ vattameva.	533	
PA_atk-s01_02a:534	Veḷuvagāmavassūpagamanavaṇṇanā	53	
PA_atk-s01_02a:535_0	163. Veḷuvagāmakoti vesāliyā samīpe veḷuvagāmo. Yathāmittantiādīsu mittā mittāva.	535	
PA_atk-s01_02a:535_1	Sandiṭṭhāti tattha tattha saṅgamma diṭṭhamattā nātidaḷhamittā. Sambhattāti suṭṭhu	535	
PA_atk-s01_02a:535_2	bhattā sinehavanto daḷhamittā. Yesaṃ yesaṃ yattha yattha evarūpā bhikkhū atthi, te	535	
PA_atk-s01_02a:535_3	te tattha tattha vassaṃ upethāti attho. Kasmā evamāha? Tesaṃ phāsuvihāratthāya. Tesañhi	535	
PA_atk-s01_02a:535_4	veḷuvagāmake senāsanaṃ nappahoti, bhikkhāpi mandā. Samantā vesāliyā pana bahūni senāsanāni,	535	
PA_atk-s01_02a:535_5	bhikkhāpi sulabhā, tasmā evamāha. Atha kasmā – “yathāsukhaṃ gacchathā”ti na vissajjesi?	535	
PA_atk-s01_02a:535_6	Tesaṃ anukampāya. Evaṃ kirassa ahosi – “ahaṃ dasamāsamattaṃ ṭhatvā parinibbāyissāmi,	535	
PA_atk-s01_02a:535_7	sace ime dūraṃ gacchissanti, mama parinibbānakāle daṭṭhuṃ na sakkhissanti. Atha nesaṃ	535	
PA_atk-s01_02a:535_8	– “satthā parinibbāyanto amhākaṃ satimattampi na adāsi, sace jāneyyāma, evaṃ na dūre	535	
PA_atk-s01_02a:535_9	vaseyyāmā”ti vippaṭisāro bhaveyya. Vesāliyā samantā pana vasantā māsassa aṭṭha vāre	535	
PA_atk-s01_02a:535_10	āgantvā dhammaṃ suṇissanti, sugatovādaṃ labhissantī”ti na vissajjesi.	5351	
PA_atk-s01_02a:536_0	164. Kharoti pharuso. Ābādhoti visabhāgarogo. Bāḷhāti balavatiyo. Māraṇantikāti maraṇantaṃ	536	
PA_atk-s01_02a:536_1	maraṇasantikaṃ pāpanasamatthā. Sato sampajāno adhivāsesīti satiṃ sūpaṭṭhitaṃ katvā	536	
PA_atk-s01_02a:536_2	ñāṇena paricchinditvā adhivāsesi. Avihaññamānoti vedanānuvattanavasena aparāparaṃ	536	
PA_atk-s01_02a:536_3	parivattanaṃ akaronto apīḷiyamāno adukkhiyamānova adhivāsesi. Anāmantetvāti ajānāpetvā.	536	
PA_atk-s01_02a:536_4	Anapaloketvāti na apaloketvā ovādānusāsaniṃ adatvāti vuttaṃ hoti. Vīriyenāti pubbabhāgavīriyena	536	
PA_atk-s01_02a:536_5	ceva phalasamāpattivīriyena ca. Paṭipaṇāmetvāti vikkhambhetvā. Jīvitasaṅkhāranti	536	
PA_atk-s01_02a:536_6	ettha jīvitampi jīvitasaṅkhāro. Yena jīvitaṃ saṅkhariyati chijjamānaṃ ghaṭetvā ṭhapiyati,	536	
PA_atk-s01_02a:536_7	so phalasamāpattidhammopi jīvitasaṅkhāro. So idha adhippeto. Adhiṭṭhāyāti adhiṭṭhahitvā	536	
PA_atk-s01_02a:536_8	pavattetvā, jīvitaṭṭhapanasamatthaṃ phalasamāpattiṃ samāpajjeyyanti ayamettha saṅkhepattho.	536	
PA_atk-s01_02a:537_0	Kiṃ pana bhagavā ito pubbe phalasamāpattiṃ na samāpajjatīti? Samāpajjati. Sā pana	537	
PA_atk-s01_02a:537_1	khaṇikasamāpatti. Khaṇikasamāpatti ca antosamāpattiyaṃyeva vedanaṃ vikkhambheti,	537	
PA_atk-s01_02a:537_2	samāpattito vuṭṭhitamattassa kaṭṭhapātena vā kaṭhalapātena vā chinnasevālo viya udakaṃ	537	
PA_atk-s01_02a:537_3	puna sarīraṃ vedanā ajjhottharati. Yā pana rūpasattakaṃ arūpasattakañca niggumbaṃ	537	
PA_atk-s01_02a:537_4	nijjaṭaṃ katvā mahāvipassanāvasena samāpannā samāpatti, sā suṭṭhu vikkhambheti. Yathā	537	
PA_atk-s01_02a:537_5	nāma purisena pokkharaṇiṃ ogāhetvā hatthehi ca pādehi ca suṭṭhu apabyūḷho sevālo	537	
PA_atk-s01_02a:537_6	cirena udakaṃ ottharati; evameva tato vuṭṭhitassa cirena vedanā uppajjati. Iti bhagavā	537	
PA_atk-s01_02a:537_7	taṃ divasaṃ mahābodhipallaṅke abhinavavipassanaṃ paṭṭhapento viya rūpasattakaṃ arūpasattakaṃ	537	
PA_atk-s01_02a:537_8	niggumbaṃ nijjaṭaṃ katvā cuddasahākārehi sannetvā mahāvipassanāya vedanaṃ vikkhambhetvā	537	
PA_atk-s01_02a:537_9	– “dasamāse mā uppajjitthā”ti samāpattiṃ samāpajji. Samāpattivikkhambhitā vedanā	537	
PA_atk-s01_02a:537_10	dasamāse na uppajji yeva.	5371	
PA_atk-s01_02a:538_0	Gilānā vuṭṭhitoti gilāno hutvā puna vuṭṭhito. Madhurakajāto viyāti sañjātagarubhāvo	538	
PA_atk-s01_02a:538_1	sañjātathaddhabhāvo sūle uttāsitapuriso viya. Na pakkhāyantīti nappakāsanti, nānākārato	538	
PA_atk-s01_02a:538_2	na upaṭṭhahanti. Dhammāpi maṃ na paṭibhantīti satipaṭṭhānādidhammā mayhaṃ pākaṭā	538	
PA_atk-s01_02a:538_3	na hontīti dīpeti. Tantidhammā pana therassa supaguṇā. Na udāharatīti pacchimaṃ ovādaṃ	538	
PA_atk-s01_02a:538_4	na deti. Taṃ sandhāya vadati.	538	
PA_atk-s01_02a:539_0	165. Anantaraṃ abāhiranti dhammavasena vā puggalavasena vā ubhayaṃ akatvā. “Ettakaṃ	539	
PA_atk-s01_02a:539_1	dhammaṃ parassa na desessāmī”ti hi cintento dhammaṃ abbhantaraṃ karoti nāma. “Ettakaṃ	539	
PA_atk-s01_02a:539_2	parassa desessāmī”ti cintento dhammaṃ bāhiraṃ karoti nāma. “Imassa puggalassa desessāmī”ti	539	
PA_atk-s01_02a:539_3	cintento pana puggalaṃ abbhantaraṃ karoti nāma. “Imassa na desessāmī”ti cintento	539	
PA_atk-s01_02a:539_4	puggalaṃ bāhiraṃ karoti nāma. Evaṃ akatvā desitoti attho. Ācariyamuṭṭhīti yathā bāhirakānaṃ	539	
PA_atk-s01_02a:539_5	ācariyamuṭṭhi nāma hoti. Daharakāle kassaci akathetvā pacchimakāle maraṇamañce nipannā	539	
PA_atk-s01_02a:539_6	piyamanāpassa antevāsikassa kathenti, evaṃ tathāgatassa – “idaṃ mahallakakāle pacchimaṭṭhāne	539	
PA_atk-s01_02a:539_7	kathessāmī”ti muṭṭhiṃ katvā “pariharissāmī”ti ṭhapitaṃ kiñci natthīti dasseti.	539	
PA_atk-s01_02a:540_0	Ahaṃ bhikkhusaṅghanti ahameva bhikkhusaṅghaṃ pariharissāmīti vā mamuddesikoti ahaṃ	540	
PA_atk-s01_02a:540_1	uddisitabbaṭṭhena uddeso assāti mamuddesiko. Maṃyeva uddisitvā mama paccāsīsamāno	540	
PA_atk-s01_02a:540_2	bhikkhusaṅgho hotu, mama accayena vā mā ahesuṃ, yaṃ vā taṃ vā hotūti iti vā yassa	540	
PA_atk-s01_02a:540_3	assāti attho. Na evaṃ hotīti bodhipallaṅkeyeva issāmacchariyānaṃ vihatattā evaṃ na	540	
PA_atk-s01_02a:540_4	hoti. Sa kinti so kiṃ. Āsītikoti asītisaṃvacchariko. Idaṃ pacchimavayaanuppattabhāvadīpanatthaṃ	540	
PA_atk-s01_02a:540_5	vuttaṃ. Veṭhamissakenāti bāhabandhacakkabandhādinā paṭisaṅkharaṇena veṭhamissakena.	540	
PA_atk-s01_02a:540_6	Maññeti jiṇṇasakaṭaṃ viya veṭhamissakena maññe yāpeti. Arahattaphalaveṭhanena catuiriyāpathakappanaṃ	540	
PA_atk-s01_02a:540_7	tathāgatassa hotīti dasseti.	540	
PA_atk-s01_02a:541_0	Idāni tamatthaṃ pakāsento yasmiṃ, ānanda, samayetiādimāha. Tattha sabbanimittānanti	541	
PA_atk-s01_02a:541_1	rūpanimittādīnaṃ. Ekaccānaṃ vedanānanti lokiyānaṃ vedanānaṃ. Tasmātihānandāti yasmā	541	
PA_atk-s01_02a:541_2	iminā phalasamāpattivihārena phāsu hoti, tasmā tumhepi tadatthāya evaṃ viharathāti	541	
PA_atk-s01_02a:541_3	dasseti. Attadīpāti mahāsamuddagatadīpaṃ viya attānaṃ dīpaṃ patiṭṭhaṃ katvā viharatha.	541	
PA_atk-s01_02a:541_4	Attasaraṇāti attagatikāva hotha, mā aññagatikā. Dhammadīpadhammasaraṇapadesupi eseva	541	
PA_atk-s01_02a:541_5	nayo. Tamataggeti tamaagge. Majjhe takāro padasandhivasena vutto. Idaṃ vuttaṃ hoti	541	
PA_atk-s01_02a:541_6	– “ime aggatamāti tamataggā”ti. Evaṃ sabbaṃ tamayogaṃ chinditvā ativiya agge uttamabhāve	541	
PA_atk-s01_02a:541_7	ete, ānanda, mama bhikkhū bhavissanti. Tesaṃ atiagge bhavissanti, ye keci sikkhākāmā,	541	
PA_atk-s01_02a:541_8	sabbepi te catusatipaṭṭhānagocarāva bhikkhū agge bhavissantīti arahattanikūṭena desanaṃ saṅgaṇhāti.	541	
PA_atk-s01_02a:542	Dutiyabhāṇavāravaṇṇanā niṭṭhitā.	54	
PA_atk-s01_02a:543	Nimittobhāsakathāvaṇṇanā	54	
PA_atk-s01_02a:544_0	166. Vesāliṃ piṇḍāya pāvisīti kadā pāvisi? Ukkacelato nikkhamitvā vesāliṃ gatakāle.	544	
PA_atk-s01_02a:544_1	Bhagavā kira vuṭṭhavasso veḷuvagāmakā nikkhamitvā sāvatthiṃ gamissāmīti āgatamaggeneva	544	
PA_atk-s01_02a:544_2	paṭinivattanto anupubbena sāvatthiṃ patvā jetavanaṃ pāvisi. Dhammasenāpati bhagavato	544	
PA_atk-s01_02a:544_3	vattaṃ dassetvā divāṭṭhānaṃ gato. So tattha antevāsikesu vattaṃ dassetvā paṭikkantesu	544	
PA_atk-s01_02a:544_4	divāṭṭhānaṃ sammajjitvā cammakkhaṇḍaṃ paññapetvā pāde pakkhāletvā pallaṅkaṃ ābhujitvā	544	
PA_atk-s01_02a:544_5	phalasamāpattiṃ pāvisi. Athassa yathāparicchedena tato vuṭṭhitassa ayaṃ parivitakko	544	
PA_atk-s01_02a:544_6	udapādi – “buddhā nu kho paṭhamaṃ parinibbāyanti, agasāvakā nu kho”ti? Tato – “aggasāvakā	544	
PA_atk-s01_02a:544_7	paṭhama”nti ñatvā attano āyusaṅkhāraṃ olokesi. So – “sattāhameva me āyusaṅkhāro pavattatī”ti	544	
PA_atk-s01_02a:544_8	ñatvā – “kattha parinibbāyissāmī”ti cintesi. Tato – “rāhulo tāvatiṃsesu parinibbuto,	544	
PA_atk-s01_02a:544_9	aññāsikoṇḍaññatthero chaddantadahe, ahaṃ kattha parinibbāyissāmī”ti puna cintento	544	
PA_atk-s01_02a:544_10	mātaraṃ ārabbha satiṃ uppādesi – “mayhaṃ mātā sattannaṃ arahantānaṃ mātā hutvāpi	5441	
PA_atk-s01_02a:544_11	buddhadhammasaṅghesu appasannā, atthi nu kho tassā upanissayo, natthi nu kho”ti āvajjetvā	5441	
PA_atk-s01_02a:544_12	sotāpattimaggassa upanissayaṃ disvā – “kassa desanāya abhisamayo bhavissatī”ti olokento	5441	
PA_atk-s01_02a:544_13	– “mameva dhammadesanāya bhavissati, na aññassa. Sace kho panāhaṃ appossukko bhaveyyaṃ,	5441	
PA_atk-s01_02a:544_14	bhavissanti me vattāro – ‘sāriputtatthero avasesajanānampi avassayo hoti. Tathā hissa	5441	
PA_atk-s01_02a:544_15	samacittasuttadesanādivase koṭisatasahassadevatā arahattaṃ pattā. Tayo magge paṭividdhadevatānaṃ	5441	
PA_atk-s01_02a:544_16	gaṇanā natthi. Aññesu ca ṭhānesu anekā abhisamayā dissanti. Thereva cittaṃ pasādetvā	5441	
PA_atk-s01_02a:544_17	sagge nibbattāneva asītikulasahassāni. So dāni sakamātumicchādassanamattampi harituṃ	5441	
PA_atk-s01_02a:544_18	nāsakkhī’ti. Tasmā mātaraṃ micchādassanā mocetvā jātovarakeyeva parinibbāyissāmī”ti	5441	
PA_atk-s01_02a:544_19	sanniṭṭhānaṃ katvā – “ajjeva bhagavantaṃ anujānāpetvā nikkhamissāmī”ti cundattheraṃ	5441	
PA_atk-s01_02a:544_20	āmantesi. “Āvuso, cunda, amhākaṃ pañcasatāya bhikkhuparisāya saññaṃ dehi – ‘gaṇhathāvuso	5442	
PA_atk-s01_02a:544_21	pattacīvarāni, dhammasenāpati nāḷakagāmaṃ gantukāmo’ti”. Thero tathā akāsi. Bhikkhū	5442	
PA_atk-s01_02a:544_22	senāsanaṃ saṃsāmetvā pattacīvaramādāya therassa santikaṃ āgamaṃsu. Thero senāsanaṃ	5442	
PA_atk-s01_02a:544_23	saṃsāmetvā divāṭṭhānaṃ sammajjitvā divāṭṭhānadvāre ṭhatvā divāṭṭhānaṃ olokento –	5442	
PA_atk-s01_02a:544_24	“idaṃ dāni pacchimadassanaṃ, puna āgamanaṃ natthī”ti pañcasatabhikkhuparivuto bhagavantaṃ	5442	
PA_atk-s01_02a:544_25	upasaṅkamitvā vanditvā etadavoca –	5442	
PA_atk-s01_02a:545	“Chinno dāni bhavissāmi, lokanātha mahāmuni;	54	
PA_atk-s01_02a:546	Gamanāgamanaṃ natthi, pacchimā vandanā ayaṃ.	54	
PA_atk-s01_02a:547	Jīvitaṃ appakaṃ mayhaṃ, ito sattāhamaccaye;	54	
PA_atk-s01_02a:548	Nikkhipeyyāmahaṃ dehaṃ, bhāravoropanaṃ yathā.	54	
PA_atk-s01_02a:549	Anujānātu me bhante, bhagavā, anujānātu sugato;	54	
PA_atk-s01_02a:550	Parinibbānakālo me, ossaṭṭho āyusaṅkhāro”ti.	55	
PA_atk-s01_02a:551_0	Buddhā pana yasmā “parinibbāhī”ti vutte maraṇasaṃvaṇṇanaṃ saṃvaṇṇenti nāma, “mā parinibbāhī”ti	551	
PA_atk-s01_02a:551_1	vutte vaṭṭassa guṇaṃ kathentīti micchādiṭṭhikā dosaṃ āropessanti, tasmā tadubhayampi	551	
PA_atk-s01_02a:551_2	na vadanti. Tena naṃ bhagavā āha – “kattha parinibbāyissasi sāriputtā”ti? “Atthi,	551	
PA_atk-s01_02a:551_3	bhante, magadhesu nāḷakagāme jātovarako, tatthāhaṃ parinibbāyissāmī”ti vutte “yassa	551	
PA_atk-s01_02a:551_4	dāni tvaṃ, sāriputta, kālaṃ maññasi, idāni pana te jeṭṭhakaniṭṭhabhātikānaṃ tādisassa	551	
PA_atk-s01_02a:551_5	bhikkhuno dassanaṃ dullabhaṃ bhavissatīti desehi tesaṃ dhamma”nti āha.	551	
PA_atk-s01_02a:552_0	Thero – “satthā mayhaṃ iddhivikubbanapubbaṅgamaṃ dhammadesanaṃ paccāsīsatī”ti ñatvā	552	
PA_atk-s01_02a:552_1	bhagavantaṃ vanditvā tālappamāṇaṃ abbhuggantvā puna oruyha bhagavantaṃ vanditvā sattatālappamāṇe	552	
PA_atk-s01_02a:552_2	antalikkhe ṭhito iddhivikubbanaṃ dassetvā dhammaṃ desesi. Sakalanagaraṃ sannipati.	552	
PA_atk-s01_02a:552_3	Thero oruyha bhagavantaṃ vanditvā “gamanakālo me, bhante”ti āha. Bhagavā “dhammasenāpatiṃ	552	
PA_atk-s01_02a:552_4	paṭipādessāmī”ti dhammāsanā uṭṭhāya gandhakuṭiabhimukho gantvā maṇiphalake aṭṭhāsi.	552	
PA_atk-s01_02a:552_5	Thero tikkhattuṃ padakkhiṇaṃ katvā catūsu ṭhānesu vanditvā – “bhagavā ito kappasatasahassādhikassa	552	
PA_atk-s01_02a:552_6	asaṅkhyeyyassa upari anomadassisammāsambuddhassa pādamūle nipatitvā tumhākaṃ dassanaṃ	552	
PA_atk-s01_02a:552_7	patthesiṃ. Sā me patthanā samiddhā, diṭṭhā tumhe, taṃ paṭhamadassanaṃ, idaṃ pacchimadassanaṃ.	552	
PA_atk-s01_02a:552_8	Puna tumhākaṃ dassanaṃ natthī”ti – vatvā dasanakhasamodhānasamujjalaṃ añjaliṃ paggayha	552	
PA_atk-s01_02a:552_9	yāva dassanavisayo, tāva abhimukhova paṭikkamitvā “ito paṭṭhāya cutipaṭisandhivasena	552	
PA_atk-s01_02a:552_10	kismiñci ṭhāne gamanāgamanaṃ nāma natthī”ti vanditvā pakkāmi. Udakapariyantaṃ katvā	5521	
PA_atk-s01_02a:552_11	mahābhūmicālo ahosi. Bhagavā parivāretvā ṭhite bhikkhū āha – “anugacchatha, bhikkhave,	5521	
PA_atk-s01_02a:552_12	tumhākaṃ jeṭṭhabhātika”nti. Bhikkhū yāva dvārakoṭṭhakā agamaṃsu. Thero – “tiṭṭhatha,	5521	
PA_atk-s01_02a:552_13	tumhe āvuso, appamattā hothā”ti nivattāpetvā attano parisāyeva saddhiṃ pakkāmi. Manussā	5521	
PA_atk-s01_02a:552_14	– “pubbe ayyo paccāgamanacārikaṃ carati, idaṃ dāni gamanaṃ na puna paccāgamanāyā”ti	5521	
PA_atk-s01_02a:552_15	paridevantā anubandhiṃsu. Tepi “appamattā hotha āvuso, evaṃbhāvino nāma saṅkhārā”ti nivattāpesi.	5521	
PA_atk-s01_02a:553_0	Atha kho āyasmā sāriputto antarāmagge sattāhaṃ manussānaṃ anuggahaṃ karonto sāyaṃ	553	
PA_atk-s01_02a:553_1	nāḷakagāmaṃ patvā gāmadvāre nigrodharukkhamūle aṭṭhāsi. Atha uparevato nāma therassa	553	
PA_atk-s01_02a:553_2	bhāgineyyo bahigāmaṃ gacchanto theraṃ disvā upasaṅkamitvā vanditvā aṭṭhāsi. Thero	553	
PA_atk-s01_02a:553_3	taṃ āha – “atthi gehe te ayyikā”ti? Āma, bhanteti. Gaccha amhākaṃ idhāgatabhāvaṃ	553	
PA_atk-s01_02a:553_4	ārocehi. “Kasmā āgato”ti ca vutte “ajja kira ekadivasaṃ antogāme bhavissati, jātovarakaṃ	553	
PA_atk-s01_02a:553_5	paṭijaggatha, pañcannaṃ bhikkhusatānaṃ nivāsanaṭṭhānaṃ jānāthā”ti. So gantvā “ayyike,	553	
PA_atk-s01_02a:553_6	mayhaṃ mātulo āgato”ti āha. Idāni kuhinti? Gāmadvāreti. Ekakova, aññopi koci atthīti?	553	
PA_atk-s01_02a:553_7	Atthi pañcasatā bhikkhūti. Kiṃ kāraṇā āgatoti? So taṃ pavattiṃ ārocesi. Brāhmaṇī	553	
PA_atk-s01_02a:553_8	– “kiṃ nu kho ettakānaṃ vasanaṭṭhānaṃ paṭijaggāpeti, daharakāle pabbajitvā mahallakakāle	553	
PA_atk-s01_02a:553_9	gihī hotukāmo”ti cintentī jātovarakaṃ paṭijaggāpetvā pañcasatānaṃ bhikkhūnaṃ vasanaṭṭhānaṃ	553	
PA_atk-s01_02a:553_10	kāretvā daṇḍadīpikāyo jāletvā therassa pāhesi.	5531	
PA_atk-s01_02a:554_0	Thero bhikkhūhi saddhiṃ pāsādaṃ abhiruhi. Abhiruhitvā ca jātovarakaṃ pavisitvā nisīdi.	554	
PA_atk-s01_02a:554_1	Nisajjeva – “tumhākaṃ vasanaṭṭhānaṃ gacchathā”ti bhikkhū uyyojesi. Tesu gatamattesuyeva	554	
PA_atk-s01_02a:554_2	therassa kharo ābādho uppajji, lohitapakkhandikā māraṇantikā vedanā vattanti, ekaṃ	554	
PA_atk-s01_02a:554_3	bhājanaṃ pavisati, ekaṃ nikkhamati. Brāhmaṇī – “mama puttassa pavatti mayhaṃ na ruccatī”ti	554	
PA_atk-s01_02a:554_4	attano vasanagabbhadvāraṃ nissāya aṭṭhāsi. Cattāro mahārājāno “dhammasenāpati kuhiṃ	554	
PA_atk-s01_02a:554_5	viharatī”ti olokentā “nāḷakagāme jātovarake parinibbānamañce nipanno, pacchimadassanaṃ	554	
PA_atk-s01_02a:554_6	gamissāmā”ti āgamma vanditvā aṭṭhaṃsu. Thero – ke tumheti? Mahārājāno, bhanteti.	554	
PA_atk-s01_02a:554_7	Kasmā āgatatthāti? Gilānupaṭṭhākā bhavissāmāti. Hotu, atthi gilānupaṭṭhāko, gacchatha	554	
PA_atk-s01_02a:554_8	tumheti uyyojesi. Tesaṃ gatāvasāne teneva nayena sakko devānamindo, tasmiṃ gate suyāmādayo	554	
PA_atk-s01_02a:554_9	mahābrahmā ca āgamiṃsu. Tepi tatheva thero uyyojesi.	554	
PA_atk-s01_02a:555_0	Brāhmaṇī devatānaṃ āgamanañca gamanañca disvā – “ke nu kho ete mama puttaṃ vanditvā	555	
PA_atk-s01_02a:555_1	gacchantī”ti therassa gabbhadvāraṃ gantvā – “tāta, cunda, kā pavattī”ti pucchi. So	555	
PA_atk-s01_02a:555_2	taṃ pavattiṃ ācikkhitvā – “mahāupāsikā, bhante āgatā”ti āha. Thero kasmā avelāya	555	
PA_atk-s01_02a:555_3	āgatatthāti pucchi. Sā tuyhaṃ tāta dassanatthāyāti vatvā “tāta ke paṭhamaṃ āgatā”ti	555	
PA_atk-s01_02a:555_4	pucchi. Cattāro mahārājāno, upāsiketi. Tāta, tvaṃ catūhi mahārājehi mahantataroti?	555	
PA_atk-s01_02a:555_5	Ārāmikasadisā ete upāsike, amhākaṃ satthu paṭisandhiggahaṇato paṭṭhāya khaggahatthā	555	
PA_atk-s01_02a:555_6	hutvā ārakkhaṃ akaṃsūti. Tesaṃ tāta, gatāvasāne ko āgatoti? Sakko devānamindoti.	555	
PA_atk-s01_02a:555_7	Devarājatopi tvaṃ tāta, mahantataroti? Bhaṇḍagāhakasāmaṇerasadiso esa upāsike, amhākaṃ	555	
PA_atk-s01_02a:555_8	satthu tāvatiṃsato otaraṇakāle pattacīvaraṃ gahetvā otiṇṇoti. Tassa tāta gatāvasāne	555	
PA_atk-s01_02a:555_9	jotamāno viya ko āgatoti? Upāsike tuyhaṃ bhagavā ca satthā ca mahābrahmā nāma esoti.	555	
PA_atk-s01_02a:555_10	Mayhaṃ bhagavato mahābrahmatopi tvaṃ tāta mahantataroti? Āma upāsike, ete nāma kira	5551	
PA_atk-s01_02a:555_11	amhākaṃ satthu jātadivase cattāro mahābrahmāno mahāpurisaṃ suvaṇṇajālena paṭiggaṇhiṃsūti.	5551	
PA_atk-s01_02a:556_0	Atha brāhmaṇiyā – “puttassa tāva me ayaṃ ānubhāvo, kīdiso vata mayhaṃ puttassa bhagavato	556	
PA_atk-s01_02a:556_1	satthu ānubhāvo bhavissatī”ti cintayantiyā sahasā pañcavaṇṇā pīti uppajjitvā sakalasarīre	556	
PA_atk-s01_02a:556_2	phari. Thero – “uppannaṃ me mātu pītisomanassaṃ, ayaṃ dāni kālo dhammadesanāyā”ti	556	
PA_atk-s01_02a:556_3	cintetvā – “kiṃ cintesi mahāupāsike”ti āha. Sā – “puttassa tāva me ayaṃ guṇo, satthu	556	
PA_atk-s01_02a:556_4	panassa kīdiso guṇo bhavissatīti idaṃ, tāta, cintemī”ti āha. Mahāupāsike, mayhaṃ	556	
PA_atk-s01_02a:556_5	satthu jātakkhaṇe, mahābhinikkhamane, sambodhiyaṃ, dhammacakkappavattane ca dasasahassilokadhātu	556	
PA_atk-s01_02a:556_6	kampittha, sīlena samādhinā paññāya vimuttiyā vimuttiñāṇadassanena samo nāma natthi,	556	
PA_atk-s01_02a:556_7	itipi so bhagavāti vitthāretvā buddhaguṇappaṭisaṃyuttaṃ dhammadesanaṃ kathesi.	556	
PA_atk-s01_02a:557_0	Brāhmaṇī piyaputtassa dhammadesanāpariyosāne sotāpattiphale patiṭṭhāya puttaṃ āha	557	
PA_atk-s01_02a:557_1	– “tāta, upatissa, kasmā evamakāsi, evarūpaṃ nāma amataṃ mayhaṃ ettakaṃ kālaṃ na	557	
PA_atk-s01_02a:557_2	adāsī”ti. Thero – “dinnaṃ dāni me mātu rūpasāriyā brāhmaṇiyā posāvanikamūlaṃ, ettakena	557	
PA_atk-s01_02a:557_3	vaṭṭissatī”ti cintetvā “gaccha mahāupāsike”ti brāhmaṇiṃ uyyojetvā “cunda kā velā”ti	557	
PA_atk-s01_02a:557_4	āha. Balavapaccūsakālo, bhanteti. Tena hi bhikkhusaṅghaṃ sannipātehīti. Sannipatito,	557	
PA_atk-s01_02a:557_5	bhante, saṅghoti. Maṃ ukkhipitvā nisīdāpehi cundāti ukkhipitvā nisīdāpesi. Thero	557	
PA_atk-s01_02a:557_6	bhikkhū āmantesi – “āvuso catucattālīsaṃ vo vassāni mayā saddhiṃ vicarantānaṃ yaṃ	557	
PA_atk-s01_02a:557_7	me kāyikaṃ vā vācasikaṃ vā na rocetha, khamatha taṃ āvusoti. Ettakaṃ, bhante, amhākaṃ	557	
PA_atk-s01_02a:557_8	chāyā viya tumhe amuñcitvā vicarantānaṃ aruccanakaṃ nāma natthi, tumhe pana amhākaṃ	557	
PA_atk-s01_02a:557_9	khamathāti. Atha thero aruṇasikhāya paññāyamānāya mahāpathaviṃ unnādayanto anupādisesāya	557	
PA_atk-s01_02a:557_10	nibbānadhātuyā parinibbāyi. Bahū devamanussā therassa parinibbāne sakkāraṃ kariṃsu.	5571	
PA_atk-s01_02a:558_0	Āyasmā cundo therassa pattacīvarañca dhātuparissāvanañca gahetvā jetavanaṃ gantvā	558	
PA_atk-s01_02a:558_1	ānandattheraṃ gahetvā bhagavantaṃ upasaṅkami. Bhagavā dhātuparissāvanaṃ gahetvā pañcahi	558	
PA_atk-s01_02a:558_2	gāthāsatehi therassa guṇaṃ kathetvā dhātucetiyaṃ kārāpetvā rājagahagamanatthāya ānandattherassa	558	
PA_atk-s01_02a:558_3	saññaṃ adāsi. Thero bhikkhūnaṃ ārocesi. Bhagavā mahābhikkhusaṅghaparivuto rājagahaṃ	558	
PA_atk-s01_02a:558_4	agamāsi. Tattha gatakāle mahāmoggallānatthero parinibbāyi. Bhagavā tassa dhātuyo	558	
PA_atk-s01_02a:558_5	gahetvā cetiyaṃ kārāpetvā rājagahato nikkhamitvā anupubbena gaṅgābhimukho gantvā	558	
PA_atk-s01_02a:558_6	ukkacelaṃ agamāsi. Tattha gaṅgātīre bhikkhusaṅghaparivuto nisīditvā tattha sāriputtamoggallānānaṃ	558	
PA_atk-s01_02a:558_7	parinibbānappaṭisaṃyuttaṃ suttaṃ desetvā ukkacelato nikkhamitvā vesāliṃ agamāsi.	558	
PA_atk-s01_02a:558_8	Evaṃ gate atha kho bhagavā pubbaṇhasamayaṃ nivāsetvā pattacīvaramādāya vesāliṃ piṇḍāya	558	
PA_atk-s01_02a:558_9	pāvisīti ayamettha anupubbī kathā.	558	
PA_atk-s01_02a:559_0	Nisīdananti ettha cammakkhaṇḍaṃ adhippetaṃ. Udenacetiyanti udenayakkhassa cetiyaṭṭhāne	559	
PA_atk-s01_02a:559_1	katavihāro vuccati. Gotamakādīsupi eseva nayo. Bhāvitāti vaḍḍhitā. Bahulīkatāti punappunaṃ	559	
PA_atk-s01_02a:559_2	katā. Yānīkatāti yuttayānaṃ viya katā. Vatthukatāti patiṭṭhānaṭṭhena vatthu viya	559	
PA_atk-s01_02a:559_3	katā. Anuṭṭhitāti adhiṭṭhitā. Paricitāti samantato citā suvaḍḍhitā. Susamāraddhāti suṭṭhu samāraddhā.	559	
PA_atk-s01_02a:560_0	Iti aniyamena kathetvā puna niyametvā dassento tathāgatassa khotiādimāha. Ettha ca	560	
PA_atk-s01_02a:560_1	kappanti āyukappaṃ. Tasmiṃ tasmiṃ kāle yaṃ manussānaṃ āyuppamāṇaṃ hoti, taṃ paripuṇṇaṃ	560	
PA_atk-s01_02a:560_2	karonto tiṭṭheyya. Kappāvasesaṃ vāti – “appaṃ vā bhiyyo”ti vuttavassasatato atirekaṃ	560	
PA_atk-s01_02a:560_3	vā. Mahāsīvatthero panāha – “buddhānaṃ aṭṭhāne gajjitaṃ nāma natthi. Yatheva hi veḷuvagāmake	560	
PA_atk-s01_02a:560_4	uppannaṃ māraṇantikaṃ vedanaṃ dasa māse vikkhambheti, evaṃ punappunaṃ taṃ samāpattiṃ	560	
PA_atk-s01_02a:560_5	samāpajjitvā dasa dasa māse vikkhambhento imaṃ bhaddakappameva tiṭṭheyya, kasmā pana	560	
PA_atk-s01_02a:560_6	na ṭhitoti? Upādinnakasarīraṃ nāma khaṇḍiccādīhi abhibhuyyati, buddhā ca khaṇḍiccādibhāvaṃ	560	
PA_atk-s01_02a:560_7	apatvā pañcame āyukoṭṭhāse bahujanassa piyamanāpakāleyeva parinibbāyanti. Buddhānubuddhesu	560	
PA_atk-s01_02a:560_8	ca mahāsāvakesu parinibbutesu ekakeneva khāṇukena viya ṭhātabbaṃ hoti, daharasāmaṇeraparivāritena	560	
PA_atk-s01_02a:560_9	vā. Tato – ‘aho buddhānaṃ parisā’ti hīḷetabbataṃ āpajjeyya. Tasmā na ṭhito”ti. Evaṃ	560	
PA_atk-s01_02a:560_10	vuttepi so na ruccati, “āyukappo”ti idameva aṭṭhakathāyaṃ niyamitaṃ.	5601	
PA_atk-s01_02a:561_0	167. Yathā taṃ mārena pariyuṭṭhitacittoti ettha tanti nipātamattaṃ. Yathā mārena	561	
PA_atk-s01_02a:561_1	pariyuṭṭhitacitto ajjhotthaṭacitto aññopi koci puthujjano paṭivijjhituṃ na sakkuṇeyya,	561	
PA_atk-s01_02a:561_2	evameva nāsakkhi paṭivijjhitunti attho. Kiṃ kāraṇā? Māro hi yassa sabbena sabbaṃ	561	
PA_atk-s01_02a:561_3	dvādasa vipallāsā appahīnā, tassa cittaṃ pariyuṭṭhāti. Therassa cattāro vipallāsā	561	
PA_atk-s01_02a:561_4	appahīnā, tenassa māro cittaṃ pariyuṭṭhāti. So pana cittapariyuṭṭhānaṃ karonto kiṃ	561	
PA_atk-s01_02a:561_5	karotīti? Bheravaṃ rūpārammaṇaṃ vā dasseti, saddārammaṇaṃ vā sāveti, tato sattā taṃ	561	
PA_atk-s01_02a:561_6	disvā vā sutvā vā satiṃ vissajjetvā vivaṭamukhā honti. Tesaṃ mukhena hatthaṃ pavesetvā	561	
PA_atk-s01_02a:561_7	hadayaṃ maddati. Tato visaññāva hutvā tiṭṭhanti. Therassa panesa mukhena hatthaṃ	561	
PA_atk-s01_02a:561_8	pavesetuṃ kiṃ sakkhissati? Bheravārammaṇaṃ pana dasseti. Taṃ disvā thero nimittobhāsaṃ	561	
PA_atk-s01_02a:561_9	na paṭivijjhi. Bhagavā jānantoyeva – “kimatthaṃ yāvatatiyaṃ āmantesī”ti? Parato “tiṭṭhatu,	561	
PA_atk-s01_02a:561_10	bhante, bhagavā”ti yācite “tuyhevetaṃ dukkaṭaṃ, tuyhevetaṃ aparaddha”nti dosāropanena	5611	
PA_atk-s01_02a:561_11	sokatanukaraṇatthaṃ.	5611	
PA_atk-s01_02a:562	Mārayācanakathāvaṇṇanā	56	
PA_atk-s01_02a:563_0	168. Māro pāpimāti ettha māroti satte anatthe niyojento māretīti māro. Pāpimāti tasseva	563	
PA_atk-s01_02a:563_1	vevacanaṃ. So hi pāpadhammasamannāgatattā “pāpimā”ti vuccati. Kaṇho, antako, namuci,	563	
PA_atk-s01_02a:563_2	pamattabandhūtipi tasseva nāmāni. Bhāsitā kho panesāti ayañhi bhagavato sambodhipattiyā	563	
PA_atk-s01_02a:563_3	aṭṭhame sattāhe bodhimaṇḍeyeva āgantvā – “bhagavā yadatthaṃ tumhehi pāramiyo pūritā,	563	
PA_atk-s01_02a:563_4	so vo attho anuppatto, paṭividdhaṃ sabbaññutaññāṇaṃ, kiṃ te lokavicāraṇenā”ti vatvā,	563	
PA_atk-s01_02a:563_5	yathā ajja, evameva “parinibbātu dāni, bhante, bhagavā”ti yāci. Bhagavā cassa – “na	563	
PA_atk-s01_02a:563_6	tāvāha”ntiādīni vatvā paṭikkhipi. Taṃ sandhāya “bhāsitā kho panesā bhante”tiādimāha.	563	
PA_atk-s01_02a:564_0	Tattha viyattāti maggavasena viyattā. Tatheva vinītā tathā visāradā. Bahussutāti	564	
PA_atk-s01_02a:564_1	tepiṭakavasena bahu sutametesanti bahussutā. Tameva dhammaṃ dhārentīti dhammadharā.	564	
PA_atk-s01_02a:564_2	Athavā pariyattibahussutā ceva paṭivedhabahussutā ca. Pariyattipaṭivedhadhammānaṃyeva	564	
PA_atk-s01_02a:564_3	dhāraṇato dhammadharāti evamettha attho daṭṭhabbo. Dhammānudhammapaṭipannāti ariyadhammassa	564	
PA_atk-s01_02a:564_4	anudhammabhūtaṃ vipassanādhammaṃ paṭipannā. Sāmīcippaṭipannāti anucchavikapaṭipadaṃ	564	
PA_atk-s01_02a:564_5	paṭipannā. Anudhammacārinoti anudhammacaraṇasīlā. Sakaṃ ācariyakanti attano ācariyavādaṃ.	564	
PA_atk-s01_02a:564_6	Ācikkhissantītiādīni sabbāni aññamaññassa vevacanāni. Sahadhammenāti sahetukena sakāraṇena	564	
PA_atk-s01_02a:564_7	vacanena. Sappāṭihāriyanti yāva na niyyānikaṃ katvā dhammaṃ desessanti.	564	
PA_atk-s01_02a:565_0	Brahmacariyanti sikkhattayasaṅgahitaṃ sakalaṃ sāsanabrahmacariyaṃ. Iddhanti samiddhaṃ	565	
PA_atk-s01_02a:565_1	jhānassādavasena. Phītanti vuddhippattaṃ sabbaphāliphullaṃ viya abhiññāya sampattivasena.	565	
PA_atk-s01_02a:565_2	Vitthārikanti vitthataṃ tasmiṃ tasmiṃ disābhāge patiṭṭhitavasena. Bāhujaññanti bahujanehi	565	
PA_atk-s01_02a:565_3	ñātaṃ paṭividdhaṃ mahājanābhisamayavasena. Puthubhūtanti sabbākāravasena puthulabhāvappattaṃ.	565	
PA_atk-s01_02a:565_4	Kathaṃ? Yāva devamanussehi suppakāsitanti yattakā viññujātikā devā ceva manussā ca	565	
PA_atk-s01_02a:565_5	atthi sabbehi suṭṭhu pakāsitanti attho.	565	
PA_atk-s01_02a:566_0	Appossukkoti nirālayo. Tvañhi pāpima, aṭṭhamasattāhato paṭṭhāya – “parinibbātu dāni,	566	
PA_atk-s01_02a:566_1	bhante, bhagavā parinibbātu, sugato”ti viravanto āhiṇḍittha. Ajja dāni paṭṭhāya vigatussāho	566	
PA_atk-s01_02a:566_2	hohi; mā mayhaṃ parinibbānatthaṃ vāyāmaṃ karohīti vadati.	566	
PA_atk-s01_02a:567	Āyusaṅkhāraossajjanavaṇṇanā	56	
PA_atk-s01_02a:568_0	169. Sato sampajāno āyusaṅkhāraṃ ossajīti satiṃ sūpaṭṭhitaṃ katvā ñāṇena paricchinditvā	568	
PA_atk-s01_02a:568_1	āyusaṅkhāraṃ vissajji, pajahi. Tattha na bhagavā hatthena leḍḍuṃ viya āyusaṅkhāraṃ	568	
PA_atk-s01_02a:568_2	ossaji, temāsamattameva pana samāpattiṃ samāpajjitvā tato paraṃ na samāpajjissāmīti	568	
PA_atk-s01_02a:568_3	cittaṃ uppādesi. Taṃ sandhāya vuttaṃ – “ossajī”ti. “Ussajjī”ti pi pāṭho. Mahābhūmicāloti	568	
PA_atk-s01_02a:568_4	mahanto pathavīkampo. Tadā kira dasasahassī lokadhātu kampittha. Bhiṃsanakoti bhayajanako.	568	
PA_atk-s01_02a:568_5	Devadundubhiyo ca phaliṃsūti devabheriyo phaliṃsu, devo sukkhagajjitaṃ gajji, akālavijjulatā	568	
PA_atk-s01_02a:568_6	nicchariṃsu, khaṇikavassaṃ vassīti vuttaṃ hoti.	568	
PA_atk-s01_02a:569_0	Udānaṃ udānesīti kasmā udānesi? Koci nāma vadeyya – “bhagavā pacchato pacchato anubandhitvā	569	
PA_atk-s01_02a:569_1	– ‘parinibbāyatha, bhante, parinibbāyatha, bhante’ti upadduto bhayena āyusaṅkhāraṃ	569	
PA_atk-s01_02a:569_2	vissajjesī”ti. “Tassokāso mā hotu, bhītassa udānaṃ nāma natthī”ti etassa dīpanatthaṃ	569	
PA_atk-s01_02a:569_3	pītivegavissaṭṭhaṃ udānaṃ udānesi.	569	
PA_atk-s01_02a:570_0	Tattha sabbesaṃ soṇasiṅgālādīnampi paccakkhabhāvato tulitaṃ paricchinnanti tulaṃ.	570	
PA_atk-s01_02a:570_1	Kiṃ taṃ? Kāmāvacarakammaṃ. Na tulaṃ, na vā tulaṃ sadisamassa aññaṃ lokiyaṃ kammaṃ	570	
PA_atk-s01_02a:570_2	atthīti atulaṃ. Kiṃ taṃ? Mahaggatakammaṃ. Athavā kāmāvacararūpāvacaraṃ tulaṃ, arūpāvacaraṃ	570	
PA_atk-s01_02a:570_3	atulaṃ. Appavipākaṃ vā tulaṃ, bahuvipākaṃ atulaṃ. Sambhavanti sambhavassa hetubhūtaṃ,	570	
PA_atk-s01_02a:570_4	piṇḍakārakaṃ rāsikārakanti attho. Bhavasaṅkhāranti punabbhavasaṅkhāraṇakaṃ. Avassajīti	570	
PA_atk-s01_02a:570_5	vissajjesi. Munīti buddhamuni. Ajjhattaratoti niyakajjhattarato. Samāhitoti upacārappanāsamādhivasena	570	
PA_atk-s01_02a:570_6	samāhito. Abhindi kavacamivāti kavacaṃ viya abhindi. Attasambhavanti attani sañjātaṃ	570	
PA_atk-s01_02a:570_7	kilesaṃ. Idaṃ vuttaṃ hoti – “savipākaṭṭhena sambhavaṃ, bhavābhisaṅkhāraṇaṭṭhena bhavasaṅkhāranti	570	
PA_atk-s01_02a:570_8	ca laddhanāmaṃ tulātulasaṅkhātaṃ lokiyakammañca ossaji. Saṅgāmasīse mahāyodho kavacaṃ	570	
PA_atk-s01_02a:570_9	viya attasambhavaṃ kilesañca ajjhattarato samāhito hutvā abhindī”ti.	570	
PA_atk-s01_02a:571_0	Atha vā tulanti tulento tīrento. Atulañca sambhavanti nibbānañceva sambhavañca. Bhavasaṅkhāranti	571	
PA_atk-s01_02a:571_1	bhavagāmikammaṃ. Avassaji munīti “pañcakkhandhā aniccā, pañcannaṃ khandhānaṃ nirodho	571	
PA_atk-s01_02a:571_2	nibbānaṃ nicca”ntiādinā nayena tulayanto buddhamuni bhave ādīnavaṃ, nibbāne ca ānisaṃsaṃ	571	
PA_atk-s01_02a:571_3	disvā taṃ khandhānaṃ mūlabhūtaṃ bhavasaṅkhārakammaṃ – “kammakkhayāya saṃvattatī”ti	571	
PA_atk-s01_02a:571_4	evaṃ vuttena kammakkhayakarena ariyamaggena avassaji. Kathaṃ? Ajjhattarato samāhito	571	
PA_atk-s01_02a:571_5	abhindi kavacamiva attani sambhavaṃ. So hi vipassanāvasena ajjhattarato samathavasena	571	
PA_atk-s01_02a:571_6	samāhitoti evaṃ pubbabhāgato paṭṭhāya samathavipassanābalena kavacamiva attabhāvaṃ	571	
PA_atk-s01_02a:571_7	pariyonandhitvā ṭhitaṃ, attani sambhavattā “attasambhava”nti laddhanāmaṃ sabbakilesajālaṃ	571	
PA_atk-s01_02a:571_8	abhindi. Kilesābhāvena ca katakammaṃ appaṭisandhikattā avassaṭṭhaṃ nāma hotīti evaṃ	571	
PA_atk-s01_02a:571_9	kilesappahānena kammaṃ pajahi, pahīnakilesassa ca bhayaṃ nāma natthi, tasmā abhītova	571	
PA_atk-s01_02a:571_10	āyusaṅkhāraṃ ossaji, abhītabhāvañāpanatthañca udānaṃ udānesīti veditabbo.	5711	
PA_atk-s01_02a:572	Mahābhūmicālavaṇṇanā	57	
PA_atk-s01_02a:573_0	171. Yaṃ mahāvātāti yena samayena yasmiṃ vā samaye mahāvātā vāyanti, mahāvātā vāyantāpi	573	
PA_atk-s01_02a:573_1	ukkhepakavātā nāma uṭṭhahanti, te vāyantā saṭṭhisahassādhikanavayojanasatasahassabahalaṃ	573	
PA_atk-s01_02a:573_2	udakasandhārakaṃ vātaṃ upacchindanti, tato ākāse udakaṃ bhassati, tasmiṃ bhassante	573	
PA_atk-s01_02a:573_3	pathavī bhassati. Puna vāto attano balena antodhamakaraṇe viya udakaṃ ābandhitvā	573	
PA_atk-s01_02a:573_4	gaṇhāti, tato udakaṃ uggacchati, tasmiṃ uggacchante pathavī uggacchati. Evaṃ udakaṃ	573	
PA_atk-s01_02a:573_5	kampitaṃ pathaviṃ kampeti. Etañca kampanaṃ yāva ajjakālāpi hotiyeva, bahalabhāvena	573	
PA_atk-s01_02a:573_6	pana na ogacchanuggacchanaṃ paññāyati.	573	
PA_atk-s01_02a:574_0	Mahiddhiko mahānubhāvoti ijjhanassa mahantatāya mahiddhiko, anubhavitabbassa mahantatāya	574	
PA_atk-s01_02a:574_1	mahānubhāvo. Parittāti dubbalā. Appamāṇāti balavā. So imaṃ pathaviṃ kampetīti so	574	
PA_atk-s01_02a:574_2	iddhiṃ nibbattetvā saṃvejento mahāmoggallāno viya, vīmaṃsanto vā mahānāgattherassa	574	
PA_atk-s01_02a:574_3	bhāgineyyo saṅgharakkhitasāmaṇero viya pathaviṃ kampeti. So kirāyasmā khuraggeyeva	574	
PA_atk-s01_02a:574_4	arahattaṃ patvā cintesi – “atthi nu kho koci bhikkhu, yena pabbajitadivaseyeva arahattaṃ	574	
PA_atk-s01_02a:574_5	patvā vejayanto pāsādo kampitapubbo”ti? Tato – “natthi kocī”ti ñatvā – “ahaṃ kampessāmī”ti	574	
PA_atk-s01_02a:574_6	abhiññābalena vejayantamatthake ṭhatvā pādena paharitvā kampetuṃ nāsakkhi. Atha naṃ	574	
PA_atk-s01_02a:574_7	sakkassa nāṭakitthiyo āhaṃsu – “putta saṅgharakkhita, tvaṃ pūtigandheneva sīsena	574	
PA_atk-s01_02a:574_8	vejayantaṃ kampetuṃ icchasi, suppatiṭṭhito tāta pāsādo, kathaṃ kampetuṃ sakkhissasī”ti?	574	
PA_atk-s01_02a:575_0	Sāmaṇero – “imā devatā mayā saddhiṃ keḷiṃ karonti, ahaṃ kho pana ācariyaṃ nālatthaṃ,	575	
PA_atk-s01_02a:575_1	kahaṃ nu kho me ācariyo sāmuddikamahānāgatthero”ti āvajjento mahāsamudde udakaleṇaṃ	575	
PA_atk-s01_02a:575_2	māpetvā divāvihāraṃ nisinnoti ñatvā tattha gantvā theraṃ vanditvā aṭṭhāsi. Tato naṃ	575	
PA_atk-s01_02a:575_3	thero – “kiṃ, tāta saṅgharakkhita, asikkhitvāva yuddhaṃ paviṭṭhosī”ti vatvā “nāsakkhi,	575	
PA_atk-s01_02a:575_4	tāta, vejayantaṃ kampetu”nti pucchi. Ācariyaṃ, bhante, nālatthanti. Atha naṃ thero	575	
PA_atk-s01_02a:575_5	– “tāta tumhādise akampente ko añño kampessati. Diṭṭhapubbaṃ te, tāta, udakapiṭṭhe	575	
PA_atk-s01_02a:575_6	gomayakhaṇḍaṃ pilavantaṃ, tāta, kapallakapūvaṃ pacantā antantena paricchindanti,	575	
PA_atk-s01_02a:575_7	iminā opammena jānāhī”ti āha. So – “vaṭṭissati, bhante, ettakenā”ti vatvā pāsādena	575	
PA_atk-s01_02a:575_8	patiṭṭhitokāsaṃ udakaṃ hotūti adhiṭṭhāya vejayantābhimukho agamāsi.	575	
PA_atk-s01_02a:576_0	Devadhītaro taṃ disvā – “ekavāraṃ lajjitvā gato, punapi sāmaṇero eti, punapi etī”ti	576	
PA_atk-s01_02a:576_1	vadiṃsu. Sakko devarājā – “mā mayhaṃ puttena saddhiṃ kathayittha, idāni tena ācariyo	576	
PA_atk-s01_02a:576_2	laddho, khaṇena pāsādaṃ kampessatī”ti āha. Sāmaṇeropi pādaṅguṭṭhena pāsādathūpikaṃ	576	
PA_atk-s01_02a:576_3	pahari. Pāsādo catūhi disāhi oṇamati. Devatā – “patiṭṭhātuṃ dehi, tāta, pāsādassa	576	
PA_atk-s01_02a:576_4	patiṭṭhātuṃ dehi, tāta, pāsādassā”ti viraviṃsu. Sāmaṇero pāsādaṃ yathāṭhāne ṭhapetvā	576	
PA_atk-s01_02a:576_5	pāsādamatthake ṭhatvā udānaṃ udānesi –	576	
PA_atk-s01_02a:577	“Ajjevāhaṃ pabbajito, ajja pattāsavakkhayaṃ;	57	
PA_atk-s01_02a:578	Ajja kampemi pāsādaṃ, aho buddhassuḷāratā.	57	
PA_atk-s01_02a:579	Ajjevāhaṃ pabbajito…pe… aho dhammassuḷāratā.	57	
PA_atk-s01_02a:580	Ajjevāhaṃ pabbajito…pe… aho saṅghassuḷāratāti.	58	
PA_atk-s01_02a:581	Ito paresu chasu pathavīkampesu yaṃ vattabbaṃ, taṃ mahāpadāne vuttameva.	58	
PA_atk-s01_02a:582_0	Iti imesu aṭṭhasu pathavīkampesu paṭhamo dhātukopena, dutiyo iddhānubhāvena, tatiyacatutthā	582	
PA_atk-s01_02a:582_1	puññatejena, pañcamo ñāṇatejena, chaṭṭho sādhukāradānavasena, sattamo kāruññabhāvena,	582	
PA_atk-s01_02a:582_2	aṭṭhamo ārodanena. Mātukucchiṃ okkamante ca tato nikkhamante ca mahāsatte tassa puññatejena	582	
PA_atk-s01_02a:582_3	pathavī akampittha. Abhisambodhiyaṃ ñāṇatejena abhihatā hutvā akampittha. Dhammacakkappavattane	582	
PA_atk-s01_02a:582_4	sādhukārabhāvasaṇṭhitā sādhukāraṃ dadamānā akampittha. Āyusaṅkhārossajjane kāruññasabhāvasaṇṭhitā	582	
PA_atk-s01_02a:582_5	cittasaṅkhobhaṃ asahamānā akampittha. Parinibbāne ārodanavegatunnā hutvā akampittha.	582	
PA_atk-s01_02a:582_6	Ayaṃ panattho pathavīdevatāya vasena veditabbo, mahābhūtapathaviyā panetaṃ natthi acetanattāti.	582	
PA_atk-s01_02a:583_0	Ime kho, ānanda, aṭṭha hetūti ettha imeti niddiṭṭhanidassanaṃ. Ettāvatā ca panāyasmā	583	
PA_atk-s01_02a:583_1	ānando – “addhā ajja bhagavatā āyusaṅkhāro ossaṭṭho”ti sallakkhesi. Bhagavā pana	583	
PA_atk-s01_02a:583_2	sallakkhitabhāvaṃ jānantopi okāsaṃ adatvāva aññānipi aṭṭhakāni sampiṇḍento – “aṭṭha kho imā”tiādimāha.	583	
PA_atk-s01_02a:584	Aṭṭhaparisavaṇṇanā	58	
PA_atk-s01_02a:585_0	172. Tattha anekasataṃ khattiyaparisanti bimbisārasamāgamañātisamāgalicchavīsamāgamādisadisaṃ,	585	
PA_atk-s01_02a:585_1	sā pana aññesu cakkavāḷesupi labbhateyeva. Sallapitapubbanti ālāpasallāpo katapubbo.	585	
PA_atk-s01_02a:585_2	Sākacchāti dhammasākacchāpi samāpajjitapubbā. Yādisako tesaṃ vaṇṇoti te odātāpi honti	585	
PA_atk-s01_02a:585_3	kāḷāpi maṅguracchavīpi, satthā suvaṇṇavaṇṇova. Idaṃ pana saṇṭhānaṃ paṭicca kathitaṃ.	585	
PA_atk-s01_02a:585_4	Saṇṭhānampi ca kevalaṃ tesaṃ paññāyatiyeva, na pana bhagavā milakkhusadiso hoti,	585	
PA_atk-s01_02a:585_5	nāpi āmuttamaṇikuṇḍalo, buddhaveseneva nisīdati. Te pana attano samānasaṇṭhānameva	585	
PA_atk-s01_02a:585_6	passanti. Yādisako tesaṃ saroti te chinnassarāpi honti gaggarassarāpi kākassarāpi,	585	
PA_atk-s01_02a:585_7	satthā brahmassarova. Idaṃ pana bhāsantaraṃ sandhāya kathitaṃ. Sacepi hi satthā rājāsane	585	
PA_atk-s01_02a:585_8	nisinno katheti, “ajja rājā madhurena sarena kathetī”ti tesaṃ hoti. Kathetvā pakkante	585	
PA_atk-s01_02a:585_9	pana bhagavati puna rājānaṃ āgataṃ disvā – “ko nu kho aya”nti vīmaṃsā uppajjati.	585	
PA_atk-s01_02a:585_10	Tattha ko nu kho ayanti imasmiṃ ṭhāne idāneva māgadhabhāsāya sīhaḷabhāsāya madhurenākārena	5851	
PA_atk-s01_02a:585_11	kathento ko nu kho ayaṃ antarahito, kiṃ devo, udāhu manussoti evaṃ vīmaṃsantāpi na	5851	
PA_atk-s01_02a:585_12	jānantīti attho. Kimatthaṃ panevaṃ ajānantānaṃ dhammaṃ desetīti? Vāsanatthāya. Evaṃ	5851	
PA_atk-s01_02a:585_13	sutopi hi dhammo anāgate paccayo hoti yevāti anāgataṃ paṭicca deseti. Anekasataṃ	5851	
PA_atk-s01_02a:585_14	brāhmaṇaparisantiādīnampi soṇadaṇḍakūṭadaṇḍasamāgamādivasena ceva aññacakkavāḷavasena	5851	
PA_atk-s01_02a:585_15	ca sambhavo veditabbo.	5851	
PA_atk-s01_02a:586_0	Imā pana aṭṭha parisā bhagavā kimatthaṃ āhari? Abhītabhāvadassanatthameva. Imā kira	586	
PA_atk-s01_02a:586_1	āharitvā evamāha – “ānanda, imāpi aṭṭha parisā upasaṅkamitvā dhammaṃ desentassa tathāgatassa	586	
PA_atk-s01_02a:586_2	bhayaṃ vā sārajjaṃ vā natthi, māraṃ pana ekakaṃ disvā tathāgato bhāyeyyāti ko evaṃ	586	
PA_atk-s01_02a:586_3	saññaṃ uppādetumarahati. Abhīto, ānanda, tathāgato acchambhī, sato sampajāno āyusaṅkhāraṃ ossajī”ti.	586	
PA_atk-s01_02a:587	Aṭṭhaabhibhāyatanavaṇṇanā	58	
PA_atk-s01_02a:588_0	173. Abhibhāyatanānīti abhibhavanakāraṇāni. Kiṃ abhibhavanti? Paccanīkadhammepi ārammaṇānipi.	588	
PA_atk-s01_02a:588_1	Tāni hi paṭipakkhabhāvena paccanīkadhamme abhibhavanti, puggalassa ñāṇuttariyatāya ārammaṇāni.	588	
PA_atk-s01_02a:589_0	Ajjhattaṃ rūpasaññītiādīsu pana ajjhattarūpe parikammavasena ajjhattaṃ rūpasaññī	589	
PA_atk-s01_02a:589_1	nāma hoti. Ajjhattañhi nīlaparikammaṃ karonto kese vā pitte vā akkhitārakāya vā karoti.	589	
PA_atk-s01_02a:589_2	Pītaparikammaṃ karonto mede vā chaviyā vā hatthapādapiṭṭhesu vā akkhīnaṃ pītakaṭṭhāne	589	
PA_atk-s01_02a:589_3	vā karoti. Lohitaparikammaṃ karonto maṃse vā lohite vā jivhāya vā akkhīnaṃ rattaṭṭhāne	589	
PA_atk-s01_02a:589_4	vā karoti. Odātaparikammaṃ karonto aṭṭhimhi vā dante vā nakhe vā akkhīnaṃ setaṭṭhāne	589	
PA_atk-s01_02a:589_5	vā karoti. Taṃ pana sunīlaṃ supītaṃ sulohitakaṃ suodātakaṃ na hoti, avisuddhameva hoti.	589	
PA_atk-s01_02a:590_0	Eko bahiddhā rūpāni passatīti yassevaṃ parikammaṃ ajjhattaṃ uppannaṃ hoti, nimittaṃ	590	
PA_atk-s01_02a:590_1	pana bahiddhā, so evaṃ ajjhattaṃ parikammassa bahiddhā ca appanāya vasena – “ajjhattaṃ	590	
PA_atk-s01_02a:590_2	rūpasaññī eko bahiddhā rūpāni passatī”ti vuccati. Parittānīti avaḍḍhitāni. Suvaṇṇadubbaṇṇānīti	590	
PA_atk-s01_02a:590_3	suvaṇṇāni vā honti, dubbaṇṇāni vā. Parittavaseneva idaṃ abhibhāyatanaṃ vuttanti veditabbaṃ.	590	
PA_atk-s01_02a:590_4	Tāni abhibhuyyāti yathā nāma sampannagahaṇiko kaṭacchumattaṃ bhattaṃ labhitvā – “kiṃ	590	
PA_atk-s01_02a:590_5	ettha bhuñjitabbaṃ atthī”ti saṅkaḍḍhitvā ekakabaḷameva karoti, evameva ñāṇuttariko	590	
PA_atk-s01_02a:590_6	puggalo visadañāṇo – “kiṃ ettha parittake ārammaṇe samāpajjitabbaṃ atthi, nāyaṃ mama	590	
PA_atk-s01_02a:590_7	bhāro”ti tāni rūpāni abhibhavitvā samāpajjati, saha nimittuppādenevettha appanaṃ	590	
PA_atk-s01_02a:590_8	pāpetīti attho. Jānāmi passāmīti iminā panassa ābhogo kathito. So ca kho samāpattito	590	
PA_atk-s01_02a:590_9	vuṭṭhitassa, na antosamāpattiyaṃ. Evaṃsaññī hotīti ābhogasaññāyapi jhānasaññāyapi	590	
PA_atk-s01_02a:590_10	evaṃsaññī hoti. Abhibhavanasaññā hissa antosamāpattiyampi atthi, ābhogasaññā pana	5901	
PA_atk-s01_02a:590_11	samāpattito vuṭṭhitasseva.	5901	
PA_atk-s01_02a:591_0	Appamāṇānīti vaḍḍhitappamāṇāni, mahantānīti attho. Abhibhuyyāti ettha pana yathā	591	
PA_atk-s01_02a:591_1	mahagghaso puriso ekaṃ bhattavaḍḍhitakaṃ labhitvā – “aññampi hotu, kiṃ etaṃ mayhaṃ	591	
PA_atk-s01_02a:591_2	karissatī”ti taṃ na mahantato passati, evameva ñāṇuttaro puggalo visadañāṇo “kiṃ	591	
PA_atk-s01_02a:591_3	ettha samāpajjitabbaṃ, nayidaṃ appamāṇaṃ, na mayhaṃ cittekaggatākaraṇe bhāro atthī”ti	591	
PA_atk-s01_02a:591_4	tāni abhibhavitvā samāpajjati, saha nimittuppādenevettha appanaṃ pāpetīti attho.	591	
PA_atk-s01_02a:592	Ajjhattaṃ arūpasaññīti alābhitāya vā anatthikatāya vā ajjhattarūpe parikammasaññāvirahito.	59	
PA_atk-s01_02a:593_0	Eko bahiddhā rūpāni passatīti yassa parikammampi nimittampi bahiddhāva uppannaṃ,	593	
PA_atk-s01_02a:593_1	so evaṃ bahiddhā parikammassa ceva appanāya ca vasena – “ajjhattaṃ arūpasaññī eko	593	
PA_atk-s01_02a:593_2	bahiddhā rūpāni passatī”ti vuccati. Sesamettha catutthābhibhāyatane vuttanayameva.	593	
PA_atk-s01_02a:593_3	Imesu pana catūsu parittaṃ vitakkacaritavasena āgataṃ, appamāṇaṃ mohacaritavasena,	593	
PA_atk-s01_02a:593_4	suvaṇṇaṃ dosacaritavasena, dubbaṇṇaṃ rāgacaritavasena. Etesañhi etāni sappāyāni.	593	
PA_atk-s01_02a:593_5	Sā ca nesaṃ sappāyatā vitthārato visuddhimagge caritaniddese vuttā.	593	
PA_atk-s01_02a:594_0	Pañcamaabhibhāyatanādīsu nīlānīti sabbasaṅgāhakavasena vuttaṃ. Nīlavaṇṇānīti vaṇṇavasena.	594	
PA_atk-s01_02a:594_1	Nīlanidassanānīti nidassanavasena, apaññāya mānavivarāni asambhinnavaṇṇāni ekanīlāneva	594	
PA_atk-s01_02a:594_2	hutvā dissantīti vuttaṃ hoti. Nīlanibhāsānīti idaṃ pana obhāsavasena vuttaṃ, nīlobhāsāni	594	
PA_atk-s01_02a:594_3	nīlappabhāyuttānīti attho. Etena nesaṃ visuddhataṃ dasseti. Visuddhavaṇṇavaseneva	594	
PA_atk-s01_02a:594_4	hi imāni cattāri abhibhāyatanāni vuttāni. Umāpupphanti etañhi pupphaṃ siniddhaṃ mudu,	594	
PA_atk-s01_02a:594_5	dissamānampi nīlameva hoti. Girikaṇṇikapupphādīni pana dissamānāni setadhātukāneva	594	
PA_atk-s01_02a:594_6	honti. Tasmā idameva gahitaṃ, na tāni. Bārāṇaseyyakanti bārāṇasisambhavaṃ. Tattha	594	
PA_atk-s01_02a:594_7	kira kappāsopi mudu, suttakantikāyopi tantavāyāpi chekā, udakampi suci siniddhaṃ.	594	
PA_atk-s01_02a:594_8	Tasmā taṃ vatthaṃ ubhatobhāgavimaṭṭhaṃ hoti; dvīsupi passesu maṭṭhaṃ mudu siniddhaṃ khāyati.	594	
PA_atk-s01_02a:595_0	Pītānītiādīsupi imināva nayena attho veditabbo. “Nīlakasiṇaṃ uggaṇhanto nīlasmiṃ	595	
PA_atk-s01_02a:595_1	nimittaṃ gaṇhāti pupphasmiṃ vā vatthasmiṃ vā vaṇṇadhātuyā vā”tiādikaṃ panettha kasiṇakaraṇañca	595	
PA_atk-s01_02a:595_2	parikammañca appanāvidhānañca sabbaṃ visuddhimagge vitthārato vuttameva. Imānipi	595	
PA_atk-s01_02a:595_3	aṭṭha abhibhāyatanāni abhītabhāvadassanatthameva ānītāni. Imāni kira vatvā evamāha	595	
PA_atk-s01_02a:595_4	– “ānanda, evarūpāpi samāpattiyo samāpajjantassa ca vuṭṭhahantassa ca tathāgatassa	595	
PA_atk-s01_02a:595_5	bhayaṃ vā sārajjaṃ vā natthi, māraṃ pana ekakaṃ disvā tathāgato bhāyeyyāti ko evaṃ	595	
PA_atk-s01_02a:595_6	saññaṃ uppādetumarahati. Abhīto, ānanda, tathāgato acchambhī, sato sampajāno āyusaṅkhāraṃ ossajī”ti.	595	
PA_atk-s01_02a:596	Aṭṭhavimokkhavaṇṇanā	59	
PA_atk-s01_02a:597_0	174. Vimokkhakathā uttānatthāyeva. Imepi aṭṭha vimokkhā abhītabhāvadassanatthameva	597	
PA_atk-s01_02a:597_1	ānītā. Imepi kira vatvā evamāha – “ānanda, etāpi samāpattiyo samāpajjantassa ca vuṭṭhahantassa	597	
PA_atk-s01_02a:597_2	ca tathāgatassa bhayaṃ vā sārajjaṃ vā natthi…pe… ossajī”ti.	597	
PA_atk-s01_02a:598	175. Idānipi bhagavā ānandassa okāsaṃ adatvāva ekamidāhantiādinā nayena aparampi desanaṃ ārabhi. Tattha paṭhamābhisambuddhoti abhisambuddho hutvā paṭhamameva aṭṭhame sattāhe.	59	
PA_atk-s01_02a:599	177. Ossaṭṭhoti vissajjito paricchinno, evaṃ kira vatvā – “tenāyaṃ dasasahassī lokadhātu kampitthā”ti āha.	59	
PA_atk-s01_02a:600	Ānandayācanakathā	60	
PA_atk-s01_02a:601_0	178. Alanti paṭikkhepavacanametaṃ. Bodhinti catumaggañāṇapaṭiveghaṃ. Saddahasi tvanti	601	
PA_atk-s01_02a:601_1	evaṃ vuttabhāvaṃ tathāgatassa saddahasīti vadati. Tasmātihānandāti yasmā idaṃ vacanaṃ	601	
PA_atk-s01_02a:601_2	saddahasi, tasmā tuyhevetaṃ dukkaṭanti dasseti.	601	
PA_atk-s01_02a:602_0	179. Ekamidāhanti idaṃ bhagavā – “na kevalaṃ ahaṃ idheva taṃ āmantesiṃ, aññadāpi	602	
PA_atk-s01_02a:602_1	āmantetvā oḷārikaṃ nimittaṃ akāsiṃ, tampi tayā na paṭividdhaṃ, tavevāyaṃ aparādho”ti	602	
PA_atk-s01_02a:602_2	evaṃ sokavinodanatthāya nānappakārato therasseva dosāropanatthaṃ ārabhi.	602	
PA_atk-s01_02a:603_0	183. Piyehi manāpehīti mātāpitābhātābhaginiādikehi jātiyā nānābhāvo, maraṇena vinābhāvo,	603	
PA_atk-s01_02a:603_1	bhavena aññathābhāvo. Taṃ kutettha labbhāti tanti tasmā, yasmā sabbeheva piyehi manāpehi	603	
PA_atk-s01_02a:603_2	nānābhāvo, tasmā dasa pāramiyo pūretvāpi, sambodhiṃ patvāpi, dhammacakkaṃ pavattetvāpi,	603	
PA_atk-s01_02a:603_3	yamakapāṭihāriyaṃ dassetvāpi, devorohaṇaṃ katvāpi, yaṃ taṃ jātaṃ bhūtaṃ saṅkhataṃ	603	
PA_atk-s01_02a:603_4	palokadhammaṃ, taṃ vata tathāgatassāpi sarīraṃ mā palujjīti netaṃ ṭhānaṃ vijjati,	603	
PA_atk-s01_02a:603_5	rodantenāpi kandantenāpi na sakkā taṃ kāraṇaṃ laddhunti. Puna paccāvamissatīti yaṃ	603	
PA_atk-s01_02a:603_6	cattaṃ vantaṃ, taṃ vata puna paṭikhādissatīti attho.	603	
PA_atk-s01_02a:604_0	184. Yathayidaṃ brahmacariyanti yathā idaṃ sikkhāttayasaṅgahaṃ sāsanabrahmacariyaṃ.	604	
PA_atk-s01_02a:604_1	Addhaniyanti addhānakkhamaṃ. Ciraṭṭhitikanti cirappavattivasena ciraṭṭhitikaṃ. Cattāro	604	
PA_atk-s01_02a:604_2	satipaṭṭhānātiādi sabbaṃ lokiyalokuttaravaseneva kathitaṃ. Etesaṃ pana bodhipakkhiyānaṃ	604	
PA_atk-s01_02a:604_3	dhammānaṃ vinicchayo sabbākārena visuddhimagge paṭipadāñāṇadassanavisuddhiniddese	604	
PA_atk-s01_02a:604_4	vutto. Sesamettha uttānamevāti.	604	
PA_atk-s01_02a:605	Tatiyabhāṇavāravaṇṇanā niṭṭhitā.	60	
PA_atk-s01_02a:606	Nāgāpalokitavaṇṇanā	60	
PA_atk-s01_02a:607_0	186. Nāgāpalokitanti yathā hi mahājanassa aṭṭhīni koṭiyā koṭiṃ āhacca ṭhitāni paccekabuddhānaṃ,	607	
PA_atk-s01_02a:607_1	aṅkusakalaggāni viya, na evaṃ buddhānaṃ. Buddhānaṃ pana saṅkhalikāni viya ekābaddhāni	607	
PA_atk-s01_02a:607_2	hutvā ṭhitāni, tasmā pacchato apalokanakāle na sakkā hoti gīvaṃ parivattetuṃ. Yathā	607	
PA_atk-s01_02a:607_3	pana hatthināgo pacchābhāgaṃ apaloketukāmo sakalasarīreneva parivattati, evaṃ parivattitabbaṃ	607	
PA_atk-s01_02a:607_4	hoti. Bhagavato pana nagaradvāre ṭhatvā – “vesāliṃ apalokessāmī”ti citte uppannamatte	607	
PA_atk-s01_02a:607_5	– “bhagavā anekāni kappakoṭisahassāni pāramiyo pūrentehi tumhehi na gīvaṃ parivattetvā	607	
PA_atk-s01_02a:607_6	apalokanakammaṃ kata”nti ayaṃ pathavī kulālacakkaṃ viya parivattetvā bhagavantaṃ	607	
PA_atk-s01_02a:607_7	vesālinagarābhimukhaṃ akāsi. Taṃ sandhāyetaṃ vuttaṃ.	607	
PA_atk-s01_02a:608_0	Nanu ca na kevalaṃ vesāliyāva, sāvatthirājagahanāḷandapāṭaligāmakoṭigāmanātikagāmakesupi	608	
PA_atk-s01_02a:608_1	tato tato nikkhantakāle taṃ taṃ sabbaṃ pacchimadassanameva, tattha tattha kasmā nāgāpalokitaṃ	608	
PA_atk-s01_02a:608_2	nāpalokesīti? Anacchariyattā. Tattha tattha hi nivattetvā apalokentassetaṃ na acchariyaṃ	608	
PA_atk-s01_02a:608_3	hoti, tasmā nāpalokesi. Api ca vesālirājāno āsannavināsā, tiṇṇaṃ vassānaṃ upari vinassissanti.	608	
PA_atk-s01_02a:608_4	Te taṃ nagaradvāre nāgāpalokitaṃ nāma cetiyaṃ katvā gandhamālādīhi pūjessanti, taṃ	608	
PA_atk-s01_02a:608_5	nesaṃ dīgharattaṃ hitāya sukhāya bhavissatīti tesaṃ anukampāya apalokesi.	608	
PA_atk-s01_02a:609	Dukkhassantakaroti vaṭṭadukkhassa antakaro. Cakkhumāti pañcahi cakkhūhi cakkhumā. Parinibbutoti kilesaparinibbānena parinibbuto.	60	
PA_atk-s01_02a:610	Catumahāpadesavaṇṇanā	61	
PA_atk-s01_02a:611	187. Mahāpadeseti mahāokāse, mahāapadese vā, buddhādayo mahante mahante apadisitvā vuttāni mahākāraṇānīti attho.	61	
PA_atk-s01_02a:612_0	188. Neva abhinanditabbanti haṭṭhatuṭṭhehi sādhukāraṃ datvā pubbeva na sotabbaṃ,	612	
PA_atk-s01_02a:612_1	evaṃ kate hi pacchā “idaṃ na sametī”ti vuccamāno – “kiṃ pubbeva ayaṃ dhammo, idāni	612	
PA_atk-s01_02a:612_2	na dhammo”ti vatvā laddhiṃ na vissajjeti. Nappaṭikkositabbanti – “kiṃ esa bālo vadatī”ti	612	
PA_atk-s01_02a:612_3	evaṃ pubbeva na vattabbaṃ, evaṃ vutte hi vattuṃ yuttampi na vakkhati. Tenāha – “anabhinanditvā	612	
PA_atk-s01_02a:612_4	appaṭikkositvā”ti. Padabyañjanānīti padasaṅkhātāni byañjanāni. Sādhukaṃ uggahetvāti	612	
PA_atk-s01_02a:612_5	imasmiṃ ṭhāne pāḷi vuttā, imasmiṃ ṭhāne attho vutto, imasmiṃ ṭhāne anusandhi kathito,	612	
PA_atk-s01_02a:612_6	imasmiṃ ṭhāne pubbāparaṃ kathitanti suṭṭhu gahetvā. Sutte osāretabbānīti sutte otāretabbāni.	612	
PA_atk-s01_02a:612_7	Vinaye sandassetabbānīti vinaye saṃsandetabbāni.	612	
PA_atk-s01_02a:613_0	Ettha ca suttanti vinayo. Yathāha – “kattha paṭikkhittaṃ? Sāvatthiyaṃ suttavibhaṅge”ti.	613	
PA_atk-s01_02a:613_1	Vinayoti khandhako. Yathāha – “vinayātisāre”ti. Evaṃ vinayapiṭakampi na pariyādiyati.	613	
PA_atk-s01_02a:613_2	Ubhatovibhaṅgā pana suttaṃ, khandhakaparivārā vinayoti evaṃ vinayapiṭakaṃ pariyādiyati.	613	
PA_atk-s01_02a:613_3	Athavā suttantapiṭakaṃ suttaṃ, vinayapiṭakaṃ vinayoti evaṃ dveyeva piṭakāni pariyādiyanti.	613	
PA_atk-s01_02a:613_4	Suttantābhidhammapiṭakāni vā suttaṃ, vinayapiṭakaṃ vinayoti evampi tīṇi piṭakāni	613	
PA_atk-s01_02a:613_5	na tāva pariyādiyanti. Asuttanāmakañhi buddhavacanaṃ nāma atthi. Seyyathidaṃ – jātakaṃ,	613	
PA_atk-s01_02a:613_6	paṭisambhidā, niddeso, suttanipāto, dhammapadaṃ, udānaṃ, itivuttakaṃ, vimānavatthu,	613	
PA_atk-s01_02a:613_7	petavatthu, theragāthā, therīgāthā, apadānanti.	613	
PA_atk-s01_02a:614_0	Sudinnatthero pana – “asuttanāmakaṃ buddhavacanaṃ na atthī”ti taṃ sabbaṃ paṭipakkhipitvā	614	
PA_atk-s01_02a:614_1	– “tīṇi piṭakāni suttaṃ, vinayo pana kāraṇa”nti āha. Tato taṃ kāraṇaṃ dassento idaṃ suttamāhari –	614	
PA_atk-s01_02a:615_0	“Ye kho tvaṃ, gotami, dhamme jāneyyāsi, ime dhammā sarāgāya saṃvattanti no virāgāya,	615	
PA_atk-s01_02a:615_1	saññogāya saṃvattanti no visaññogāya, ācayāya saṃvattanti no apacayāya, mahicchatāya	615	
PA_atk-s01_02a:615_2	saṃvattanti no appicchatāya, asantuṭṭhiyā saṃvattanti no santuṭṭhiyā, saṅgaṇikāya	615	
PA_atk-s01_02a:615_3	saṃvattanti no pavivekāya, kosajjāya saṃvattanti no vīriyārambhāya, dubbharatāya	615	
PA_atk-s01_02a:615_4	saṃvattanti no subharatāya. Ekaṃsena, gotami, dhāreyyāsi – ‘neso dhammo, neso vinayo,	615	
PA_atk-s01_02a:615_5	netaṃ satthusāsana’nti. Ye ca kho tvaṃ, gotami, dhamme jāneyyāsi, ime dhammā virāgāya	615	
PA_atk-s01_02a:615_6	saṃvattanti no sarāgāya, visaññogāya saṃvattanti no saññogāya, apacayāya saṃvattanti	615	
PA_atk-s01_02a:615_7	no ācayāya, appicchatāya saṃvattanti no mahicchatāya, santuṭṭhiyā saṃvattanti no	615	
PA_atk-s01_02a:615_8	asantuṭṭhiyā, pavivekāya saṃvattanti no saṅgaṇikāya, vīriyārambhāya saṃvattanti no	615	
PA_atk-s01_02a:615_9	kosajjāya, subharatāya saṃvattanti no dubbharatāya. Ekaṃsena, gotami, dhāreyyāsi	615	
PA_atk-s01_02a:615_10	– ‘eso dhammo, eso vinayo, etaṃ satthusāsana’nti”.	6151	
PA_atk-s01_02a:616_0	Tasmā sutteti tepiṭake buddhavacane otāretabbāni. Vinayeti etasmiṃ rāgādivinayakāraṇe	616	
PA_atk-s01_02a:616_1	saṃsandetabbānīti ayamettha attho. Na ceva sutte osarantīti suttapaṭipāṭiyā katthaci	616	
PA_atk-s01_02a:616_2	anāgantvā challiṃ uṭṭhapetvā guḷhavessantara-guḷhaummagga-guḷhavinaya-vedallapiṭakānaṃ	616	
PA_atk-s01_02a:616_3	aññatarato āgatāni paññāyantīti attho. Evaṃ āgatāni hi rāgādivinaye ca na paññāyamānāni	616	
PA_atk-s01_02a:616_4	chaḍḍetabbāni honti. Tena vuttaṃ – “iti hetaṃ, bhikkhave, chaḍḍeyyāthā”ti. Etenupāyena	616	
PA_atk-s01_02a:616_5	sabbattha attho veditabbo.	616	
PA_atk-s01_02a:617	Idaṃ, bhikkhave, catutthaṃ mahāpadesaṃ dhāreyyāthāti idaṃ catutthaṃ dhammassa patiṭṭhānokāsaṃ dhāreyyātha.	61	
PA_atk-s01_02a:618_0	Imasmiṃ pana ṭhāne imaṃ pakiṇṇakaṃ veditabbaṃ. Sutte cattāro mahāpadesā, khandhake	618	
PA_atk-s01_02a:618_1	cattāro mahāpadesā, cattāri pañhabyākaraṇāni, suttaṃ, suttānulomaṃ, ācariyavādo,	618	
PA_atk-s01_02a:618_2	attanomati, tisso saṅgītiyoti.	618	
PA_atk-s01_02a:619	Tattha – “ayaṃ dhammo, ayaṃ vinayo”ti dhammavinicchaye patte ime cattāro mahāpadesā pamāṇaṃ. Yaṃ ettha sameti tadeva gahetabbaṃ, itaraṃ viravantassapi na gahetabbaṃ.	61	
PA_atk-s01_02a:620_0	“Idaṃ kappati, idaṃ na kappatī”ti kappiyākappiyavinicchaye patte – “yaṃ, bhikkhave,	620	
PA_atk-s01_02a:620_1	mayā idaṃ na kappatīti appaṭikkhittaṃ, taṃ ce akappiyaṃ anulometi, kappiyaṃ paṭibāhati,	620	
PA_atk-s01_02a:620_2	taṃ vo na kappatī”tiādinā nayena khandhake vuttā cattāro mahāpadesā pamāṇaṃ. Tesaṃ	620	
PA_atk-s01_02a:620_3	vinicchayakathā samantapāsādikāyaṃ vuttā. Tattha vuttanayena yaṃ kappiyaṃ anulometi,	620	
PA_atk-s01_02a:620_4	tadeva kappiyaṃ, itaraṃ akappiyanti evaṃ sanniṭṭhānaṃ kātabbaṃ.	620	
PA_atk-s01_02a:621_0	Ekaṃsabyākaraṇīyo pañho, vibhajjabyākaraṇīyo pañho, paṭipucchābyākaraṇīyo pañho,	621	
PA_atk-s01_02a:621_1	ṭhapanīyo pañhoti imāni cattāri pañhabyākaraṇāni nāma. Tattha “cakkhuṃ anicca”nti	621	
PA_atk-s01_02a:621_2	puṭṭhena – “āma anicca”nti ekaṃseneva byākātabbaṃ. Esa nayo sotādīsu. Ayaṃ ekaṃsabyākaraṇīyo	621	
PA_atk-s01_02a:621_3	pañho. “Aniccaṃ nāma cakkhu”nti puṭṭhena – “na cakkhumeva, sotampi aniccaṃ ghānampi	621	
PA_atk-s01_02a:621_4	anicca”nti evaṃ vibhajitvā byākātabbaṃ. Ayaṃ vibhajjabyākaraṇīyo pañho. “Yathā cakkhu	621	
PA_atk-s01_02a:621_5	tathā sotaṃ, yathā sotaṃ tathā cakkhu”nti puṭṭhena “kenaṭṭhena pucchasī”ti paṭipucchitvā	621	
PA_atk-s01_02a:621_6	“dassanaṭṭhena pucchāmī”ti vutte “na hī”ti byākātabbaṃ, “aniccaṭṭhena pucchāmī”ti	621	
PA_atk-s01_02a:621_7	vutte āmāti byākātabbaṃ. Ayaṃ paṭipucchābyākaraṇīyo pañho. “Taṃ jīvaṃ taṃ sarīra”ntiādīni	621	
PA_atk-s01_02a:621_8	puṭṭhena pana “abyākatametaṃ bhagavatā”ti ṭhapetabbo, esa pañho na byākātabbo. Ayaṃ	621	
PA_atk-s01_02a:621_9	ṭhapanīyo pañho. Iti tenākārena pañhe sampatte imāni cattāri pañhabyākaraṇāni pamāṇaṃ.	621	
PA_atk-s01_02a:621_10	Imesaṃ vasena so pañho byākātabbo.	6211	
PA_atk-s01_02a:622_0	Suttādīsu pana suttaṃ nāma tisso saṅgītiyo ārūḷhāni tīṇi piṭakāni. Suttānulomaṃ nāma	622	
PA_atk-s01_02a:622_1	anulomakappiyaṃ. Ācariyavādo nāma aṭṭhakathā. Attanomati nāma nayaggāhena anubuddhiyā	622	
PA_atk-s01_02a:622_2	attano paṭibhānaṃ. Tattha suttaṃ appaṭibāhiyaṃ, taṃ paṭibāhantena buddhova paṭibāhito	622	
PA_atk-s01_02a:622_3	hoti. Anulomakappiyaṃ pana suttena samentameva gahetabbaṃ, na itaraṃ. Ācariyavādopi	622	
PA_atk-s01_02a:622_4	suttena samentoyeva gahetabbo, na itaro. Attanomati pana sabbadubbalā, sāpi suttena	622	
PA_atk-s01_02a:622_5	samentāyeva gahetabbā, na itarā. Pañcasatikā, sattasatikā, sahassikāti imā pana tisso	622	
PA_atk-s01_02a:622_6	saṅgītiyo. Suttampi tāsu āgatameva pamāṇaṃ, itaraṃ gārayhasuttaṃ na gahetabbaṃ. Tattha	622	
PA_atk-s01_02a:622_7	otarantānipi hi padabyañjanāni na ceva sutte otaranti, na ca vinaye sandissantīti veditabbāni.	622	
PA_atk-s01_02a:623	Kammāraputtacundavatthuvaṇṇanā	62	
PA_atk-s01_02a:624_0	189. Kammāraputtassāti suvaṇṇakāraputtassa. So kira aḍḍho mahākuṭumbiko bhagavato	624	
PA_atk-s01_02a:624_1	paṭhamadassaneneva sotāpanno hutvā attano ambavane vihāraṃ kārāpetvā niyyātesi. Taṃ	624	
PA_atk-s01_02a:624_2	sandhāya vuttaṃ – “ambavane”ti.	624	
PA_atk-s01_02a:625_0	Sūkaramaddavanti nātitaruṇassa nātijiṇṇassa ekajeṭṭhakasūkarassa pavattamaṃsaṃ. Taṃ	625	
PA_atk-s01_02a:625_1	kira mudu ceva siniddhañca hoti, taṃ paṭiyādāpetvā sādhukaṃ pacāpetvāti attho. Eke	625	
PA_atk-s01_02a:625_2	bhaṇanti – “sūkaramaddavanti pana muduodanassa pañcagorasayūsapācanavidhānassa nāmetaṃ,	625	
PA_atk-s01_02a:625_3	yathā gavapānaṃ nāma pākanāma”nti. Keci bhaṇanti – “sūkaramaddavaṃ nāma rasāyanavidhi,	625	
PA_atk-s01_02a:625_4	taṃ pana rasāyanasatthe āgacchati, taṃ cundena – ‘bhagavato parinibbānaṃ na bhaveyyā’ti	625	
PA_atk-s01_02a:625_5	rasāyanaṃ paṭiyatta”nti. Tattha pana dvisahassadīpaparivāresu catūsu mahādīpesu devatā ojaṃ pakkhipiṃsu.	625	
PA_atk-s01_02a:626_0	Nāhaṃ tanti imaṃ sīhanādaṃ kimatthaṃ nadati? Parūpavādamocanatthaṃ. Attanā paribhuttāvasesaṃ	626	
PA_atk-s01_02a:626_1	neva bhikkhūnaṃ, na manussānaṃ dātuṃ adāsi, āvāṭe nikhaṇāpetvā vināsesīti hi vattukāmānaṃ	626	
PA_atk-s01_02a:626_2	idaṃ sutvā vacanokāso na bhavissatīti paresaṃ upavādamocanatthaṃ sīhanādaṃ nadatīti.	626	
PA_atk-s01_02a:627_0	190. Bhuttassa ca sūkaramaddavenāti bhuttassa udapādi, na pana bhuttapaccayā. Yadi	627	
PA_atk-s01_02a:627_1	hi abhuttassa uppajjissatha, atikharo bhavissati. Siniddhabhojanaṃ bhuttattā panassa	627	
PA_atk-s01_02a:627_2	tanuvedanā ahosi. Teneva padasā gantuṃ asakkhi. Virecamānoti abhiṇhaṃ pavattalohitavirecanova	627	
PA_atk-s01_02a:627_3	samāno. Avocāti attanā patthitaṭṭhāne parinibbānatthāya evamāha. Imā pana dhammasaṅgāhakattherehi	627	
PA_atk-s01_02a:627_4	ṭhapitagāthāyoti veditabbā.	627	
PA_atk-s01_02a:628	Pānīyāharaṇavaṇṇanā	62	
PA_atk-s01_02a:629	191. Iṅghāti codanatthe nipāto. Acchodakāti pasannodakā. Sātodakāti madhurodakā. Sītodakāti tanusītalasalilā. Setakāti nikkaddamā. Suppatitthāti sundaratitthā.	62	
PA_atk-s01_02a:630	Pukkusamallaputtavatthuvaṇṇanā	63	
PA_atk-s01_02a:631_0	192. Pukkusoti tassa nāmaṃ. Mallaputtoti mallarājaputto. Mallā kira vārena rajjaṃ	631	
PA_atk-s01_02a:631_1	kārenti. Yāva nesaṃ vāro na pāpuṇāti, tāva vaṇijjaṃ karonti. Ayampi vaṇijjameva karonto	631	
PA_atk-s01_02a:631_2	pañca sakaṭasatāni yojāpetvā dhuravāte vāyante purato gacchati, pacchā vāte vāyante	631	
PA_atk-s01_02a:631_3	satthavāhaṃ purato pesetvā sayaṃ pacchā gacchati. Tadā pana pacchā vāto vāyi, tasmā	631	
PA_atk-s01_02a:631_4	esa purato satthavāhaṃ pesetvā sabbaratanayāne nisīditvā kusinārato nikkhamitvā “pāvaṃ	631	
PA_atk-s01_02a:631_5	gamissāmī”ti maggaṃ paṭipajji. Tena vuttaṃ – “kusinārāya pāvaṃ addhānamaggappaṭipanno hotī”ti.	631	
PA_atk-s01_02a:632_0	Āḷāroti tassa nāmaṃ. Dīghapiṅgalo kireso, tenassa āḷāroti nāmaṃ ahosi. Kālāmoti gottaṃ.	632	
PA_atk-s01_02a:632_1	Yatra hi nāmāti yo nāma. Neva dakkhatīti na addasa. Yatrasaddayuttattā panetaṃ anāgatavasena	632	
PA_atk-s01_02a:632_2	vuttaṃ. Evarūpañhi īdisesu ṭhānesu saddalakkhaṇaṃ.	632	
PA_atk-s01_02a:633_0	193. Niccharantīsūti vicarantīsu. Asaniyā phalantiyāti navavidhāya asaniyā bhijjamānāya	633	
PA_atk-s01_02a:633_1	viya mahāravaṃ ravantiyā. Navavidhā hi asaniyo – asaññā, vicakkā, saterā, gaggarā,	633	
PA_atk-s01_02a:633_2	kapisīsā, macchavilolikā, kukkuṭakā, daṇḍamaṇikā, sukkhāsanīti. Tattha asaññā asaññaṃ	633	
PA_atk-s01_02a:633_3	karoti. Vicakkā ekaṃ cakkaṃ karoti. Saterā saterasadisā hutvā patati. Gaggarā gaggarāyamānā	633	
PA_atk-s01_02a:633_4	patati. Kapisīsā bhamukaṃ ukkhipento makkaṭo viya hoti. Macchavilolikā vilolitamaccho	633	
PA_atk-s01_02a:633_5	viya hoti. Kukkuṭakā kukkuṭasadisā hutvā patati. Daṇḍamaṇikā naṅgalasadisā hutvā	633	
PA_atk-s01_02a:633_6	patati. Sukkhāsanī patitaṭṭhānaṃ samugghāṭeti.	633	
PA_atk-s01_02a:634_0	Deve vassanteti sukkhagajjitaṃ gajjitvā antarantarā vassante. Ātumāyanti ātumaṃ nissāya	634	
PA_atk-s01_02a:634_1	viharāmi. Bhusāgāreti khalasālāyaṃ. Etthesoti etasmiṃ kāraṇe eso mahājanakāyo sannipatito.	634	
PA_atk-s01_02a:634_2	Kva ahosīti kuhiṃ ahosi. So taṃ bhanteti so tvaṃ bhante.	634	
PA_atk-s01_02a:635_0	194. Siṅgīvaṇṇanti siṅgīsuvaṇṇavaṇṇaṃ. Yugamaṭṭhanti maṭṭhayugaṃ, saṇhasāṭakayugaḷanti	635	
PA_atk-s01_02a:635_1	attho. Dhāraṇīyanti antarantarā mayā dhāretabbaṃ, paridahitabbanti attho. Taṃ kira	635	
PA_atk-s01_02a:635_2	so tathārūpe chaṇadivaseyeva dhāretvā sesakāle nikkhipati. Evaṃ uttamaṃ maṅgalavatthayugaṃ	635	
PA_atk-s01_02a:635_3	sandhāyāha. Anukampaṃ upādāyāti mayi anukampaṃ paṭicca. Acchādehīti upacāravacanametaṃ	635	
PA_atk-s01_02a:635_4	– ekaṃ mayhaṃ dehi, ekaṃ ānandassāti attho. Kiṃ pana thero taṃ gaṇhīti? Āma gaṇhi.	635	
PA_atk-s01_02a:635_5	Kasmā? Matthakappattakiccattā. Kiñcāpi hesa evarūpaṃ lābhaṃ paṭikkhipitvā upaṭṭhākaṭṭhānaṃ	635	
PA_atk-s01_02a:635_6	paṭipanno. Taṃ panassa upaṭṭhākakiccaṃ matthakaṃ pattaṃ. Tasmā aggahesi. Ye cāpi	635	
PA_atk-s01_02a:635_7	evaṃ vadeyyuṃ – “anārādhako maññe ānando pañcavīsati vassāni upaṭṭhahantena na kiñci	635	
PA_atk-s01_02a:635_8	bhagavato santikā tena laddhapubba”nti. Tesaṃ vacanokāsacchedanatthampi aggahesi.	635	
PA_atk-s01_02a:635_9	Api ca jānāti bhagavā – “ānando gahetvāpi attanā na dhāressati, mayhaṃyeva pūjaṃ	635	
PA_atk-s01_02a:635_10	karissati. Mallaputtena pana ānandaṃ pūjentena saṅghopi pūjito bhavissati, evamassa	6351	
PA_atk-s01_02a:635_11	mahāpuññarāsi bhavissatī”ti therassa ekaṃ dāpesi. Theropi teneva kāraṇena aggahesīti.	6351	
PA_atk-s01_02a:635_12	Dhammiyā kathāyāti vatthānumodanakathāya.	6351	
PA_atk-s01_02a:636_0	195. Bhagavato kāyaṃ upanāmitanti nivāsanapārupanavasena allīyāpitaṃ. Bhagavāpi tato	636	
PA_atk-s01_02a:636_1	ekaṃ nivāsesi, ekaṃ pārupi. Hataccikaṃ viyāti yathā hatacciko aṅgāro antanteneva	636	
PA_atk-s01_02a:636_2	jotati, bahi panassa pabhā natthi, evaṃ bahi paṭicchannappabhaṃ hutvā khāyatīti attho.	636	
PA_atk-s01_02a:637_0	Imesu kho, ānanda, dvīsupi kālesūti kasmā imesu dvīsu kālesu evaṃ hoti? Āhāravisesena	637	
PA_atk-s01_02a:637_1	ceva balavasomanassena ca. Etesu hi dvīsu kālesu sakalacakkavāḷe devatā āhāre ojaṃ	637	
PA_atk-s01_02a:637_2	pakkhipanti, taṃ paṇītabhojanaṃ kucchiṃ pavisitvā pasannarūpaṃ samuṭṭhāpeti. Āhārasamuṭṭhānarūpassa	637	
PA_atk-s01_02a:637_3	pasannattā manacchaṭṭhāni indriyāni ativiya virocanti. Sambodhidivase cassa – “anekakappakoṭisatasahassasañcito	637	
PA_atk-s01_02a:637_4	vata me kilesarāsi ajja pahīno”ti āvajjantassa balavasomanassaṃ uppajjati, cittaṃ	637	
PA_atk-s01_02a:637_5	pasīdati, citte pasanne lohitaṃ pasīdati, lohite pasanne manacchaṭṭhāni indriyāni	637	
PA_atk-s01_02a:637_6	ativiya virocanti. Parinibbānadivasepi – “ajja, dānāhaṃ, anekehi buddhasatasahassehi	637	
PA_atk-s01_02a:637_7	paviṭṭhaṃ amatamahānibbānaṃ nāma nagaraṃ pavisissāmī”ti āvajjantassa balavasomanassaṃ	637	
PA_atk-s01_02a:637_8	uppajjati, cittaṃ pasīdati, citte pasanne lohitaṃ pasīdati, lohite pasanne manacchaṭṭhāni	637	
PA_atk-s01_02a:637_9	indriyāni ativiya virocanti. Iti āhāravisesena ceva balavasomanassena ca imesu dvīsu	637	
PA_atk-s01_02a:637_10	kālesu evaṃ hotīti veditabbaṃ. Upavattaneti pācīnato nivattanasālavane. Antarena	6371	
PA_atk-s01_02a:637_11	yamakasālānanti yamakasālarukkhānaṃ majjhe.	6371	
PA_atk-s01_02a:638	Siṅgīvaṇṇanti gāthā saṅgītikāle ṭhapitā.	63	
PA_atk-s01_02a:639_0	196. Nhatvā ca pivitvā cāti ettha tadā kira bhagavati nahāyante antonadiyaṃ macchakacchapā	639	
PA_atk-s01_02a:639_1	ca ubhatotīresu vanasaṇḍo ca sabbaṃ suvaṇṇavaṇṇameva hoti. Ambavananti tassāyeva	639	
PA_atk-s01_02a:639_2	nadiyā tīre ambavanaṃ. Āyasmantaṃ cundakanti tasmiṃ kira khaṇe ānandatthero udakasāṭakaṃ	639	
PA_atk-s01_02a:639_3	pīḷento ohīyi, cundatthero samīpe ahosi. Taṃ bhagavā āmantesi.	639	
PA_atk-s01_02a:640_0	Gantvāna buddho nadikaṃ kakudhanti imāpi gāthā saṅgītikāleyeva ṭhapitā. Tattha pavattā	640	
PA_atk-s01_02a:640_1	bhagavā idha dhammeti bhagavā idha sāsane dhamme pavattā, caturāsīti dhammakkhandhasahassāni	640	
PA_atk-s01_02a:640_2	pavattānīti attho. Pamukhe nisīdīti satthu puratova nisīdi. Ettāvatā ca thero anuppatto.	640	
PA_atk-s01_02a:640_3	Evaṃ anuppattaṃ atha kho bhagavā āyasmantaṃ ānandaṃ āmantesi.	640	
PA_atk-s01_02a:641_0	197. Alābhāti ye aññesaṃ dānānisaṃsasaṅkhātā lābhā honti, te alābhā. Dulladdhanti	641	
PA_atk-s01_02a:641_1	puññavisesena laddhampi manussattaṃ dulladdhaṃ. Yassa teti yassa tava. Uttaṇḍulaṃ	641	
PA_atk-s01_02a:641_2	vā atikilinnaṃ vā ko jānāti, kīdisampi pacchimaṃ piṇḍapātaṃ paribhuñjitvā tathāgato	641	
PA_atk-s01_02a:641_3	parinibbuto, addhā te yaṃ vā taṃ vā dinnaṃ bhavissatīti. Lābhāti diṭṭhadhammikasamparāyikadānānisaṃsasaṅkhātā	641	
PA_atk-s01_02a:641_4	lābhā. Suladdhanti tuyhaṃ manussattaṃ suladdhaṃ. Samasamaphalāti sabbākārena samānaphalā.	641	
PA_atk-s01_02a:642_0	Nanu ca yaṃ sujātāya dinnaṃ piṇḍapātaṃ bhuñjitvā tathāgato abhisambuddho, so sarāgasadosasamohakāle	642	
PA_atk-s01_02a:642_1	paribhutto, ayaṃ pana cundena dinno vītarāgavītadosavītamohakāle paribhutto, kasmā	642	
PA_atk-s01_02a:642_2	ete samaphalāti? Parinibbānasamatāya ca samāpattisamatāya ca anussaraṇasamatāya ca.	642	
PA_atk-s01_02a:642_3	Bhagavā hi sujātāya dinnaṃ piṇḍapātaṃ paribhuñjitvā saupādisesāya nibbānadhātuyā	642	
PA_atk-s01_02a:642_4	parinibbuto, cundena dinnaṃ paribhuñjitvā anupādisesāya nibbānadhātuyā parinibbutoti	642	
PA_atk-s01_02a:642_5	evaṃ parinibbānasamatāyapi samaphalā. Abhisambujjhanadivase ca catuvīsatikoṭisatasahassasaṅkhyā	642	
PA_atk-s01_02a:642_6	samāpattiyo samāpajji, parinibbānadivasepi sabbā tā samāpajjīti evaṃ samāpattisamatāyapi	642	
PA_atk-s01_02a:642_7	samaphalā. Sujātā ca aparabhāge assosi – “na kiresā rukkhadevatā, bodhisatto kiresa,	642	
PA_atk-s01_02a:642_8	taṃ kira piṇḍapātaṃ paribhuñjitvā anuttaraṃ sammāsambodhiṃ abhisambuddho, sattasattāhaṃ	642	
PA_atk-s01_02a:642_9	kirassa tena yāpanaṃ ahosī”ti. Tassā idaṃ sutvā – “lābhā vata me”ti anussarantiyā	642	
PA_atk-s01_02a:642_10	balavapītisomanassaṃ udapādi. Cundassāpi aparabhāge – “avasānapiṇḍapāto kira mayā	6421	
PA_atk-s01_02a:642_11	dinno, dhammasīsaṃ kira me gahitaṃ, mayhaṃ kira piṇḍapātaṃ paribhuñjitvā satthā anupādisesāya	6421	
PA_atk-s01_02a:642_12	nibbānadhātuyā parinibbuto”ti sutvā “lābhā vata me”ti anussarato balavasomanassaṃ	6421	
PA_atk-s01_02a:642_13	udapādīti evaṃ anussaraṇasamatāyapi samaphalāti veditabbā.	6421	
PA_atk-s01_02a:643	Yasasaṃvattanikanti parivārasaṃvattanikaṃ. Ādhipateyyasaṃvattanikanti jeṭṭhakabhāvasaṃvattanikaṃ.	64	
PA_atk-s01_02a:644_0	Saṃyamatoti sīlasaṃyamena saṃyamantassa, saṃvare ṭhitassāti attho. Veraṃ na cīyatīti	644	
PA_atk-s01_02a:644_1	pañcavidhaṃ veraṃ na vaḍḍhati. Kusalo ca jahāti pāpakanti kusalo pana ñāṇasampanno	644	
PA_atk-s01_02a:644_2	ariyamaggena anavasesaṃ pāpakaṃ lāmakaṃ akusalaṃ jahāti. Rāgadosamohakkhayā sa nibbutoti	644	
PA_atk-s01_02a:644_3	so imaṃ pāpakaṃ jahitvā rāgādīnaṃ khayā kilesanibbānena nibbutoti. Iti cundassa ca	644	
PA_atk-s01_02a:644_4	dakkhiṇaṃ, attano ca dakkhiṇeyyasampattiṃ sampassamāno udānaṃ udānesīti.	644	
PA_atk-s01_02a:645	Catutthabhāṇavāravaṇṇanā niṭṭhitā.	64	
PA_atk-s01_02a:646	Yamakasālāvaṇṇanā	64	
PA_atk-s01_02a:647_0	198. Mahatā bhikkhusaṅghena saddhinti idha bhikkhūnaṃ gaṇanaparicchedo natthi. Veḷuvagāme	647	
PA_atk-s01_02a:647_1	vedanāvikkhambhanato paṭṭhāya hi – “na cirena bhagavā parinibbāyissatī”ti sutvā tato	647	
PA_atk-s01_02a:647_2	tato āgatesu bhikkhūsu ekabhikkhupi pakkanto nāma natthi. Tasmā gaṇanavītivatto saṅgho	647	
PA_atk-s01_02a:647_3	ahosi. Upavattanaṃ mallānaṃ sālavananti yatheva hi kalambanadītīrato rājamātuvihāradvārena	647	
PA_atk-s01_02a:647_4	thūpārāmaṃ gantabbaṃ hoti, evaṃ hiraññavatiyā pārimatīrato sālavanuyyānaṃ, yathā	647	
PA_atk-s01_02a:647_5	anurādhapurassa thūpārāmo, evaṃ taṃ kusinārāyaṃ hoti. Yathā thūpārāmato dakkhiṇadvārena	647	
PA_atk-s01_02a:647_6	nagaraṃ pavisanamaggo pācīnamukho gantvā uttarena nivatto, evaṃ uyyānato sālavanaṃ	647	
PA_atk-s01_02a:647_7	pācīnamukhaṃ gantvā uttarena nivattaṃ. Tasmā taṃ – “upavattana”nti vuccati. Antarena	647	
PA_atk-s01_02a:647_8	yamakasālānaṃ uttarasīsakanti tassa kira mañcakassa ekā sālapanti sīsabhāge hoti,	647	
PA_atk-s01_02a:647_9	ekā pādabhāge. Tatrāpi eko taruṇasālo sīsabhāgassa āsanno hoti, eko pādabhāgassa.	647	
PA_atk-s01_02a:647_10	Api ca yamakasālā nāma mūlakhandhaviṭapapattehi aññamaññaṃ saṃsibbitvā ṭhitasālāti	6471	
PA_atk-s01_02a:647_11	vuttaṃ. Mañcakaṃ paññapehīti tasmiṃ kira uyyāne rājakulassa sayanamañco atthi, taṃ	6471	
PA_atk-s01_02a:647_12	sandhāya paññapehīti āha. Theropi taṃyeva paññapetvā adāsi.	6471	
PA_atk-s01_02a:648	Kilantosmi, ānanda, nipajjissāmīti tathāgatassa hi –	64	
PA_atk-s01_02a:649	“Gocari kaḷāpo gaṅgeyyo, piṅgalo pabbateyyako;	64	
PA_atk-s01_02a:650	Hemavato ca tambo ca, mandākini uposatho;	65	
PA_atk-s01_02a:651	Chaddantoyeva dasamo, ete nāgānamuttamā”ti. –	65	
PA_atk-s01_02a:652_0	Ettha yaṃ dasannaṃ gocarisaṅkhātānaṃ pakatihatthīnaṃ balaṃ, taṃ ekassa kaḷāpassāti.	652	
PA_atk-s01_02a:652_1	Evaṃ dasaguṇavaḍḍhitāya gaṇanāya pakatihatthīnaṃ koṭisahassabalappamāṇaṃ balaṃ, taṃ	652	
PA_atk-s01_02a:652_2	sabbampi cundassa piṇḍapātaṃ paribhuttakālato paṭṭhāya caṅgavāre pakkhittaudakaṃ	652	
PA_atk-s01_02a:652_3	viya parikkhayaṃ gataṃ. Pāvānagarato tīṇi gāvutāni kusinārānagaraṃ, etasmiṃ antare	652	
PA_atk-s01_02a:652_4	pañcavīsatiyā ṭhānesu nisīditvā mahatā ussāhena āgacchantopi sūriyassa atthaṅgamitavelāyaṃ	652	
PA_atk-s01_02a:652_5	sañjhāsamaye bhagavā sālavanaṃ paviṭṭho. Evaṃ rogo sabbaṃ ārogyaṃ maddanto āgacchati.	652	
PA_atk-s01_02a:652_6	Etamatthaṃ dassento viya sabbalokassa saṃvegakaraṃ vācaṃ bhāsanto – “kilantosmi,	652	
PA_atk-s01_02a:652_7	ānanda, nipajjissāmī”ti āha.	652	
PA_atk-s01_02a:653_0	Kasmā pana bhagavā evaṃ mahantena ussāhena idhāgato, kiṃ aññattha na sakkā parinibbāyitunti?	653	
PA_atk-s01_02a:653_1	Parinibbāyituṃ nāma na katthaci na sakkā, tīhi pana kāraṇehi idhāgato, idañhi bhagavā	653	
PA_atk-s01_02a:653_2	evaṃ passati – “mayi aññattha parinibbāyante mahāsudassanasuttassa atthuppatti na	653	
PA_atk-s01_02a:653_3	bhavissati, kusinārāyaṃ pana parinibbāyante yamahaṃ devaloke anubhavitabbaṃ sampattiṃ	653	
PA_atk-s01_02a:653_4	manussalokeyeva anubhaviṃ, taṃ dvīhi bhāṇavārehi maṇḍetvā desessāmi, taṃ me sutvā	653	
PA_atk-s01_02a:653_5	bahū janā kusalaṃ kātabbaṃ maññissantī”ti.	653	
PA_atk-s01_02a:654_0	Aparampi passati – “maṃ aññattha parinibbāyantaṃ subhaddo na passissati, so ca buddhaveneyyo,	654	
PA_atk-s01_02a:654_1	na sāvakaveneyyo; na taṃ sāvakā vinetuṃ sakkonti. Kusinārāyaṃ parinibbāyantaṃ pana	654	
PA_atk-s01_02a:654_2	maṃ so upasaṅkamitvā pañhaṃ pucchissati, pañhāvissajjanapariyosāne ca saraṇesu patiṭṭhāya	654	
PA_atk-s01_02a:654_3	mama santike pabbajjañca upasampadañca labhitvā kammaṭṭhānaṃ gahetvā mayi dharamāneyeva	654	
PA_atk-s01_02a:654_4	arahattaṃ patvā pacchimasāvako bhavissatī”ti.	654	
PA_atk-s01_02a:655_0	Aparampi passati – “mayi aññattha parinibbāyante dhātubhājanīye mahākalaho bhavissati,	655	
PA_atk-s01_02a:655_1	lohitaṃ nadī viya sandissati. Kusinārāyaṃ parinibbute doṇabrāhmaṇo taṃ vivādaṃ vūpasametvā	655	
PA_atk-s01_02a:655_2	dhātuyo vibhajissatī”ti. Imehi tīhi kāraṇehi bhagavā evaṃ mahantena ussāhena idhāgatoti veditabbo.	655	
PA_atk-s01_02a:656	Sīhaseyyanti ettha kāmabhogīseyyā, petaseyyā, sīhaseyyā, tathāgataseyyāti catasso seyyā.	65	
PA_atk-s01_02a:657	Tattha – “yebhuyyena, bhikkhave, kāmabhogī sattā vāmena passena sentī”ti ayaṃ kāmabhogīseyyā. Tesu hi yebhuyyena dakkhiṇena passena sayantā nāma natthi.	65	
PA_atk-s01_02a:658	“Yebhuyyena, bhikkhave, petā uttānā sentī”ti ayaṃ petaseyyā. Appamaṃsalohitattā hi petā aṭṭhisaṅghāṭajaṭitā ekena passena sayituṃ na sakkonti, uttānāva senti.	65	
PA_atk-s01_02a:659_0	“Sīho, bhikkhave, migarājā dakkhiṇena passena seyyaṃ kappeti…pe… attamano hotī”ti	659	
PA_atk-s01_02a:659_1	ayaṃ sīhaseyyā. Tejussadattā hi sīho migarājā dve purimapāde ekasmiṃ ṭhāne, pacchimapāde	659	
PA_atk-s01_02a:659_2	ekasmiṃ ṭhāne ṭhapetvā naṅguṭṭhaṃ antarasatthimhi pakkhipitvā purimapādapacchimapādanaṅguṭṭhānaṃ	659	
PA_atk-s01_02a:659_3	ṭhitokāsaṃ sallakkhetvā dvinnaṃ purimapādānaṃ matthake sīsaṃ ṭhapetvā sayati. Divasaṃ	659	
PA_atk-s01_02a:659_4	sayitvāpi pabujjhamāno na utrasanto pabujjhati, sīsaṃ pana ukkhipitvā purimapādādīnaṃ	659	
PA_atk-s01_02a:659_5	ṭhitokāsaṃ sallakkheti. Sace kiñci ṭhānaṃ vijahitvā ṭhitaṃ hoti – “na yidaṃ tuyhaṃ	659	
PA_atk-s01_02a:659_6	jātiyā sūrabhāvassa ca anurūpa”nti anattamano hutvā tattheva sayati, na gocarāya	659	
PA_atk-s01_02a:659_7	pakkamati. Avijahitvā ṭhite pana – “tuyhaṃ jātiyā ca sūrabhāvassa ca anurūpamida”nti	659	
PA_atk-s01_02a:659_8	haṭṭhatuṭṭho uṭṭhāya sīhavijambhitaṃ vijambhitvā kesarabhāraṃ vidhunitvā tikkhattuṃ	659	
PA_atk-s01_02a:659_9	sīhanādaṃ naditvā gocarāya pakkamati.	659	
PA_atk-s01_02a:660	“Catutthajjhānaseyyā pana tathāgatassa seyyāti vuccati”. Tāsu idha sīhaseyyā āgatā. Ayañhi tejussadairiyāpathattā uttamaseyyā nāma.	66	
PA_atk-s01_02a:661_0	Pāde pādanti dakkhiṇapāde vāmapādaṃ. Accādhāyāti atiādhāya, īsakaṃ atikkamma ṭhapetvā.	661	
PA_atk-s01_02a:661_1	Gopphakena hi gopphake, jāṇunā vā jāṇumhi saṅghaṭṭiyamāne abhiṇhaṃ vedanā uppajjati,	661	
PA_atk-s01_02a:661_2	cittaṃ ekaggaṃ na hoti, seyyā aphāsukā hoti. Yathā pana na saṅghaṭṭeti, evaṃ atikkamma	661	
PA_atk-s01_02a:661_3	ṭhapite vedanā nuppajjati, cittaṃ ekaggaṃ hoti, seyyā phāsu hoti. Tasmā evaṃ nipajji.	661	
PA_atk-s01_02a:661_4	Anuṭṭhānaseyyaṃ upagatattā panettha – “uṭṭhānasaññaṃ manasi karitvā”ti na vuttaṃ.	661	
PA_atk-s01_02a:661_5	Kāyavasena cettha anuṭṭhānaṃ veditabbaṃ, niddāvasena pana taṃ rattiṃ bhagavato bhavaṅgassa	661	
PA_atk-s01_02a:661_6	okāsoyeva nāhosi. Paṭhamayāmasmiñhi mallānaṃ dhammadesanā ahosi, majjhimayāme subhaddassa	661	
PA_atk-s01_02a:661_7	pacchimayāme bhikkhusaṅghaṃ ovadi, balavapaccūse parinibbāyi.	661	
PA_atk-s01_02a:662_0	Sabbaphāliphullāti sabbe samantato pupphitā mūlato paṭṭhāya yāva aggā ekacchannā	662	
PA_atk-s01_02a:662_1	ahesuṃ, na kevalañca yamakasālāyeva, sabbepi rukkhā sabbapāliphullāva ahesuṃ. Na	662	
PA_atk-s01_02a:662_2	kevalañhi tasmiṃyeva uyyāne, sakalañhipi dasasahassacakkavāḷe pupphūpagā pupphaṃ	662	
PA_atk-s01_02a:662_3	gaṇhiṃsu, phalūpagā phalaṃ gaṇhiṃsu, sabbarukkhānaṃ khandhesu khandhapadumāni, sākhāsu	662	
PA_atk-s01_02a:662_4	sākhāpadumāni, vallīsu vallipadumāni, ākāsesu ākāsapadumāni pathavītalaṃ bhinditvā	662	
PA_atk-s01_02a:662_5	daṇḍapadumāni pupphiṃsu. Sabbo mahāsamuddo pañcavaṇṇapadumasañchanno ahosi. Tiyojanasahassavitthato	662	
PA_atk-s01_02a:662_6	himavā ghanabaddhamorapiñchakalāpo viya, nirantaraṃ mālādāmagavacchiko viya, suṭṭhu	662	
PA_atk-s01_02a:662_7	pīḷetvā ābaddhapupphavaṭaṃsako viya, supūritaṃ pupphacaṅkoṭakaṃ viya ca atiramaṇīyo ahosi.	662	
PA_atk-s01_02a:663_0	Te tathāgatassa sarīraṃ okirantīti te yamakasālā bhummadevatāhi sañcalitakhandhasākhaviṭapā	663	
PA_atk-s01_02a:663_1	tathāgatassa sarīraṃ avakiranti, sarīrassa upari pupphāni vikirantīti attho. Ajjhokirantīti	663	
PA_atk-s01_02a:663_2	ajjhottharantā viya kiranti. Abhippakirantīti abhiṇhaṃ punappunaṃ pakirantiyeva.	663	
PA_atk-s01_02a:663_3	Dibbānīti devaloke nandapokkharaṇīsambhavāni, tāni honti suvaṇṇavaṇṇāni paṇṇacchattappamāṇapattāni,	663	
PA_atk-s01_02a:663_4	mahātumbamattaṃ reṇuṃ gaṇhanti. Na kevalañca mandāravapupphāneva, aññānipi pana dibbāni	663	
PA_atk-s01_02a:663_5	pāricchattakakoviḷārapupphādīni suvaṇṇacaṅkoṭakāni pūretvā cakkavāḷamukhavaṭṭiyampi	663	
PA_atk-s01_02a:663_6	tidasapurepi brahmalokepi ṭhitāhi devatāhi paviṭṭhāni, antalikkhā patanti. Tathāgatassa	663	
PA_atk-s01_02a:663_7	sarīranti antarā avikiṇṇāneva āgantvā pattakiñjakkhareṇucuṇṇehi tathāgatassa sarīrameva okiranti.	663	
PA_atk-s01_02a:664_0	Dibbānipi candanacuṇṇānīti devatānaṃ upakappanacandanacuṇṇāni. Na kevalañca devatānaṃyeva,	664	
PA_atk-s01_02a:664_1	nāgasupaṇṇamanussānampi upakappanacandanacuṇṇāni. Na kevalañca candanacuṇṇāneva,	664	
PA_atk-s01_02a:664_2	kāḷānusārikalohitacandanādisabbadibbagandhajālacuṇṇāni, haritālaañjanasuvaṇṇarajatacuṇṇāni	664	
PA_atk-s01_02a:664_3	sabbadibbagandhavāsavikatiyo suvaṇṇarajatādisamugge pūretvā cakkavāḷamukhavaṭṭiādīsu	664	
PA_atk-s01_02a:664_4	ṭhitāhi devatāhi paviṭṭhāni antarā avippakiritvā tathāgatasseva sarīraṃ okiranti.	664	
PA_atk-s01_02a:665_0	Dibbānipi tūriyānīti devatānaṃ upakappanatūriyāni. Na kevalañca tāniyeva, sabbānipi	665	
PA_atk-s01_02a:665_1	tantibaddhacammapariyonaddhaghanasusirabhedāni dasasahassacakkavāḷesu devanāgasupaṇṇamanussānaṃ	665	
PA_atk-s01_02a:665_2	tūriyāni ekacakkavāḷe sannipatitvā antalikkhe vajjantīti veditabbāni.	665	
PA_atk-s01_02a:666_0	Dibbānipi saṅgītānīti varuṇavāraṇadevatā kira nāmetā dīghāyukā devatā – “mahāpuriso	666	
PA_atk-s01_02a:666_1	manussapathe nibbattitvā buddho bhavissatī”ti sutvā “paṭisandhiggahaṇadivase naṃ	666	
PA_atk-s01_02a:666_2	gahetvā gamissāmā”ti mālaṃ ganthetumārabhiṃsu. Tā ganthamānāva – “mahāpuriso mātukucchiyaṃ	666	
PA_atk-s01_02a:666_3	nibbatto”ti sutvā “tumhe kassa ganthathā”ti vuttā “na tāva niṭṭhāti, kucchito nikkhamanadivase	666	
PA_atk-s01_02a:666_4	gaṇhitvā gamissāmā”ti āhaṃsu. Punapi “nikkhanto”ti sutvā “mahābhinikkhamanadivase	666	
PA_atk-s01_02a:666_5	gamissāmā”ti. Ekūnatiṃsavassāni ghare vasitvā “ajja mahābhinikkhamanaṃ nikkhanto”tipi	666	
PA_atk-s01_02a:666_6	sutvā “abhisambodhidivase gamissāmā”ti. Chabbassāni padhānaṃ katvā “ajja abhisambuddho”tipi	666	
PA_atk-s01_02a:666_7	sutvā “dhammacakkappavattanadivase gamissāmā”ti. “Sattasattāhāni bodhimaṇḍe vītināmetvā	666	
PA_atk-s01_02a:666_8	isipatanaṃ gantvā dhammacakkaṃ pavattita”ntipi sutvā “yamakapāṭihāriyadivase gamissāmā”ti.	666	
PA_atk-s01_02a:666_9	“Ajja yamakapāṭihāriyaṃ karī”tipi sutvā “devorohaṇadivase gamissāmā”ti. “Ajja devorohaṇaṃ	666	
PA_atk-s01_02a:666_10	karī”tipi sutvā “āyusaṅkhārossajjane gamissāmā”ti. “Ajja āyusaṅkhāraṃ ossajī”tipi	6661	
PA_atk-s01_02a:666_11	sutvā “na tāva niṭṭhāti, parinibbānadivase gamissāmā”ti. “Ajja bhagavā yamakasālānamantare	6661	
PA_atk-s01_02a:666_12	dakkhiṇena passena sato sampajāno sīhaseyyaṃ upagato balavapaccūsasamaye parinibbāyissati.	6661	
PA_atk-s01_02a:666_13	Tumhe kassa ganthathā”ti sutvā pana – “kinnāmetaṃ, ‘ajjeva mātukucchiyaṃ paṭisandhiṃ	6661	
PA_atk-s01_02a:666_14	gaṇhi, ajjeva mātukucchito nikkhami, ajjeva mahābhinikkhamanaṃ nikkhami, ajjeva buddho	6661	
PA_atk-s01_02a:666_15	ahosi, ajjeva dhammacakkaṃ pavattayi, ajjeva yamakapāṭihāriyaṃ akāsi, ajjeva devalokā	6661	
PA_atk-s01_02a:666_16	otiṇṇo, ajjeva āyusaṅkhāraṃ ossaji, ajjeva kira parinibbāyissatī’ti. Nanu nāma dutiyadivase	6661	
PA_atk-s01_02a:666_17	yāgupānakālamattampi ṭhātabbaṃ assa. Dasa pāramiyo pūretvā buddhattaṃ pattassa nāma	6661	
PA_atk-s01_02a:666_18	ananucchavikameta”nti apariniṭṭhitāva mālāyo gahetvā āgamma anto cakkavāḷe okāsaṃ	6661	
PA_atk-s01_02a:666_19	alabhamānā cakkavāḷamukhavaṭṭiyaṃ lambitvā cakkavāḷamukhavaṭṭiyāva ādhāvantiyo hatthena	6661	
PA_atk-s01_02a:666_20	hatthaṃ gīvāya gīvaṃ gahetvā tīṇi ratanāni ārabbha dvattiṃsa mahāpurisalakkhaṇāni	6662	
PA_atk-s01_02a:666_21	chabbaṇṇarasmiyo dasa pāramiyo aḍḍhachaṭṭhāni jātakasatāni cuddasa buddhañāṇāni ārabbha	6662	
PA_atk-s01_02a:666_22	gāyitvā tassa tassa avasāne “mahāyaso, mahāyaso”ti vadanti. Idametaṃ paṭicca vuttaṃ	6662	
PA_atk-s01_02a:666_23	– “dibbānipi saṅgītāni antalikkhe vattanti tathāgatassa pūjāyā”ti.	6662	
PA_atk-s01_02a:667_0	199. Bhagavā pana yamakasālānaṃ antarā dakkhiṇena passena nipannoyeva pathavītalato	667	
PA_atk-s01_02a:667_1	yāva cakkavāḷamukhavaṭṭiyā, cakkavāḷamukhavaṭṭito ca yāva brahmalokā sannipatitāya	667	
PA_atk-s01_02a:667_2	parisāya mahantaṃ ussāhaṃ disvā āyasmato ānandassa ārocesi. Tena vuttaṃ – “atha kho	667	
PA_atk-s01_02a:667_3	bhagavā āyasmantaṃ ānandaṃ…pe… tathāgatassa pūjāyā”ti. Evaṃ mahāsakkāraṃ dassetvā	667	
PA_atk-s01_02a:667_4	tenāpi attano asakkatabhāvameva dassanto na kho, ānanda, ettāvatātiādimāha.	667	
PA_atk-s01_02a:668_0	Idaṃ vuttaṃ hoti – “ānanda, mayā dīpaṅkarapādamūle nipannena aṭṭha dhamme samodhānetvā	668	
PA_atk-s01_02a:668_1	abhinīhāraṃ karontena na mālāgandhatūriyasaṅgītānaṃ atthāya abhinīhāro kato, na etadatthāya	668	
PA_atk-s01_02a:668_2	pāramiyo pūritā. Tasmā na kho ahaṃ etāya pūjāya pūjito nāma homī”ti.	668	
PA_atk-s01_02a:669_0	Kasmā pana bhagavā aññattha ekaṃ umāpupphamattampi gahetvā buddhaguṇe āvajjetvā katāya	669	
PA_atk-s01_02a:669_1	pūjāya buddhañāṇenāpi aparicchinnaṃ vipākaṃ vaṇṇetvā idha evaṃ mahantaṃ pūjaṃ paṭikkhipatīti?	669	
PA_atk-s01_02a:669_2	Parisānuggahena ceva sāsanassa ca ciraṭṭhitikāmatāya. Sace hi bhagavā evaṃ na paṭikkhipeyya,	669	
PA_atk-s01_02a:669_3	anāgate sīlassa āgataṭṭhāne sīlaṃ na paripūressanti, samādhissa āgataṭṭhāne samādhiṃ	669	
PA_atk-s01_02a:669_4	na paripūressanti, vipassanāya āgataṭṭhāne vipassanāgabbhaṃ na gāhāpessanti. Upaṭṭhāke	669	
PA_atk-s01_02a:669_5	samādapetvā pūjaṃyeva kārentā viharissanti. Āmisapūjā ca nāmesā sāsanaṃ ekadivasampi	669	
PA_atk-s01_02a:669_6	ekayāgupānakālamattampi sandhāretuṃ na sakkoti. Mahāvihārasadisañhi vihārasahassaṃ	669	
PA_atk-s01_02a:669_7	mahācetiyasadisañca cetiyasahassampi sāsanaṃ dhāretuṃ na sakkonti. Yena kammaṃ kataṃ,	669	
PA_atk-s01_02a:669_8	tasseva hoti. Sammāpaṭipatti pana tathāgatassa anucchavikā pūjā. Sā hi tena patthitā	669	
PA_atk-s01_02a:669_9	ceva, sakkoti sāsanañca sandhāretuṃ, tasmā taṃ dassento yo kho ānandātiādimāha.	669	
PA_atk-s01_02a:670_0	Tattha dhammānudhammappaṭipannoti navavidhassa lokuttaradhammassa anudhammaṃ pubbabhāgapaṭipadaṃ	670	
PA_atk-s01_02a:670_1	paṭipanno. Sāyeva pana paṭipadā anucchavikattā “sāmīcī”ti vuccati. Taṃ sāmīciṃ paṭipannoti	670	
PA_atk-s01_02a:670_2	sāmīcippaṭipanno. Tameva pubbabhāgapaṭipadāsaṅkhātaṃ anudhammaṃ carati pūretīti anudhammacārī.	670	
PA_atk-s01_02a:671_0	Pubbabhāgapaṭipadāti ca sīlaṃ ācārapaññatti dhutaṅgasamādānaṃ yāva gotrabhuto sammāpaṭipadā	671	
PA_atk-s01_02a:671_1	veditabbā. Tasmā yo bhikkhu chasu agāravesu patiṭṭhāya paññattiṃ atikkamati, anesanāya	671	
PA_atk-s01_02a:671_2	jīvikaṃ kappeti, ayaṃ na dhammānudhammappaṭipanno. Yo pana sabbaṃ attano paññattaṃ	671	
PA_atk-s01_02a:671_3	sikkhāpadaṃ jinavelaṃ jinamariyādaṃ jinakāḷasuttaṃ aṇumattampi na vītikkamati, ayaṃ	671	
PA_atk-s01_02a:671_4	dhammānudhammappaṭipanno nāma. Bhikkhuniyāpi eseva nayo. Yo upāsako pañca verāni	671	
PA_atk-s01_02a:671_5	dasa akusalakammapathe samādāya vattati appeti, ayaṃ na dhammānudhammappaṭipanno.	671	
PA_atk-s01_02a:671_6	Yo pana tīsu saraṇesu, pañcasupi sīlesu, dasasu sīlesu paripūrakārī hoti, māsassa	671	
PA_atk-s01_02a:671_7	aṭṭha uposathe karoti, dānaṃ deti, gandhapūjaṃ mālāpūjaṃ karoti, mātaraṃ pitaraṃ	671	
PA_atk-s01_02a:671_8	upaṭṭhāti, dhammike samaṇabrāhmaṇe upaṭṭhāti, ayaṃ dhammānudhammappaṭipanno nāma.	671	
PA_atk-s01_02a:671_9	Upāsikāyapi eseva nayo.	671	
PA_atk-s01_02a:672_0	Paramāya pūjāyāti uttamāya pūjāya. Ayañhi nirāmisapūjā nāma sakkoti mama sāsanaṃ	672	
PA_atk-s01_02a:672_1	sandhāretuṃ. Yāva hi imā catasso parisā maṃ imāya pūjessanti, tāva mama sāsanaṃ majjhe	672	
PA_atk-s01_02a:672_2	nabhassa puṇṇacando viya virocissatīti dasseti.	672	
PA_atk-s01_02a:673	Upavāṇattheravaṇṇanā	67	
PA_atk-s01_02a:674_0	200. Apasāresīti apanesi. Apehīti apagaccha. Thero ekavacaneneva tālavaṇṭaṃ nikkhipitvā	674	
PA_atk-s01_02a:674_1	ekamantaṃ aṭṭhāsi. Upaṭṭhākotiādi paṭhamabodhiyaṃ anibaddhupaṭṭhākabhāvaṃ sandhāyāha.	674	
PA_atk-s01_02a:674_2	Ayaṃ, bhante, āyasmā upavāṇoti evaṃ therena vutte ānando upavāṇassa sadosabhāvaṃ	674	
PA_atk-s01_02a:674_3	sallakkheti, ‘handassa niddosabhāvaṃ kathessāmī’ti bhagavā yebhuyyena ānandātiādimāha.	674	
PA_atk-s01_02a:674_4	Tattha yebhuyyenāti idaṃ asaññasattānañceva arūpadevatānañca ohīnabhāvaṃ sandhāya	674	
PA_atk-s01_02a:674_5	vuttaṃ. Apphuṭoti asamphuṭṭho abharito vā. Bhagavato kira āsannapadese vālaggamatte	674	
PA_atk-s01_02a:674_6	okāse sukhumattabhāvaṃ māpetvā dasa dasa mahesakkhā devatā aṭṭhaṃsu. Tāsaṃ parato	674	
PA_atk-s01_02a:674_7	vīsati vīsati. Tāsaṃ parato tiṃsati tiṃsati. Tāsaṃ parato cattālīsaṃ cattālīsaṃ.	674	
PA_atk-s01_02a:674_8	Tāsaṃ parato paññāsaṃ paññāsaṃ. Tāsaṃ parato saṭṭhi saṭṭhi devatā aṭṭhaṃsu. Tā aññamaññaṃ	674	
PA_atk-s01_02a:674_9	hatthena vā pādena vā vatthena vā na byābādhenti. “Apehi maṃ, mā ghaṭṭehī”ti vattabbākāraṃ	674	
PA_atk-s01_02a:674_10	nāma natthi. “Tā kho pana devatāyo dasapi hutvā vīsatipi hutvā tiṃsampi hutvā cattālīsampi	6741	
PA_atk-s01_02a:674_11	hutvā paññāsampi hutvā āraggakoṭinitudanamattepi tiṭṭhanti, na ca aññamaññaṃ byābādhentī”ti	6741	
PA_atk-s01_02a:674_12	vuttasadisāva ahesuṃ. Ovārentoti āvārento. Thero kira pakatiyāpi mahāsarīro hatthipotakasadiso.	6741	
PA_atk-s01_02a:674_13	So paṃsukūlacīvaraṃ pārupitvā atimahā viya ahosi.	6741	
PA_atk-s01_02a:675_0	Tathāgataṃ dassanāyāti bhagavato mukhaṃ daṭṭhuṃ alabhamānā evaṃ ujjhāyiṃsu. Kiṃ pana	675	
PA_atk-s01_02a:675_1	tā theraṃ vinivijjha passituṃ na sakkontīti? Āma, na sakkonti. Devatā hi puthujjane	675	
PA_atk-s01_02a:675_2	vinivijjha passituṃ sakkonti, na khīṇāsave. Therassa ca mahesakkhatāya tejussadatāya	675	
PA_atk-s01_02a:675_3	upagantumpi na sakkonti. Kasmā pana therova tejussado, na aññe arahantoti? Yasmā	675	
PA_atk-s01_02a:675_4	kassapabuddhassa cetiye ārakkhadevatā ahosi.	675	
PA_atk-s01_02a:676_0	Vipassimhi kira sammāsambuddhe parinibbute ekagghanasuvaṇṇakkhandhasadisassa dhātusarīrassa	676	
PA_atk-s01_02a:676_1	ekameva cetiyaṃ akaṃsu, dīghāyukabuddhānañhi ekameva cetiyaṃ hoti. Taṃ manussā ratanāyāmāhi	676	
PA_atk-s01_02a:676_2	vidatthivitthatāhi dvaṅgulabahalāhi suvaṇṇiṭṭhakāhi haritālena ca manosilāya ca mattikākiccaṃ	676	
PA_atk-s01_02a:676_3	tilateleneva udakakiccaṃ sādhetvā yojanappamāṇaṃ uṭṭhapesuṃ. Tato bhummā devatā yojanappamāṇaṃ,	676	
PA_atk-s01_02a:676_4	tato ākāsaṭṭhakadevatā, tato uṇhavalāhakadevatā, tato abbhavalāhakadevatā, tato cātumahārājikā	676	
PA_atk-s01_02a:676_5	devatā, tato tāvatiṃsā devatā yojanappamāṇaṃ uṭṭhapesunti evaṃ sattayojanikaṃ cetiyaṃ	676	
PA_atk-s01_02a:676_6	ahosi. Manussesu mālāgandhavatthādīni gahetvā āgatesu ārakkhadevatā gahetvā tesaṃ	676	
PA_atk-s01_02a:676_7	passantānaṃyeva cetiyaṃ pūjesi.	676	
PA_atk-s01_02a:677_0	Tadā ayaṃ thero brāhmaṇamahāsālo hutvā ekaṃ pītakaṃ vatthaṃ ādāya gato. Devatā tassa	677	
PA_atk-s01_02a:677_1	hatthato vatthaṃ gahetvā cetiyaṃ pūjesi. Brāhmaṇo taṃ disvā pasannacitto “ahampi	677	
PA_atk-s01_02a:677_2	anāgate evarūpassa buddhassa cetiye ārakkhadevatā homī”ti patthanaṃ katvā tato cuto	677	
PA_atk-s01_02a:677_3	devaloke nibbatti. Tassa devaloke ca manussaloke ca saṃsarantasseva kassapo bhagavā	677	
PA_atk-s01_02a:677_4	loke uppajjitvā parinibbāyi. Tassāpi ekameva dhātusarīraṃ ahosi. Taṃ gahetvā yojanikaṃ	677	
PA_atk-s01_02a:677_5	cetiyaṃ kāresuṃ. So tattha ārakkhadevatā hutvā sāsane antarahite sagge nibbattitvā	677	
PA_atk-s01_02a:677_6	amhākaṃ bhagavato kāle tato cuto mahākule paṭisandhiṃ gahetvā nikkhamma pabbajitvā	677	
PA_atk-s01_02a:677_7	arahattaṃ patto. Iti cetiye ārakkhadevatā hutvā āgatattā thero tejussadoti veditabbo.	677	
PA_atk-s01_02a:678	Devatā, ānanda, ujjhāyantīti iti ānanda, devatā ujjhāyanti, na mayhaṃ puttassa añño koci doso atthīti dasseti.	67	
PA_atk-s01_02a:679_0	201. Kathaṃbhūtā pana, bhanteti kasmā āha? Bhagavā tumhe – “devatā ujjhāyantī”ti	679	
PA_atk-s01_02a:679_1	vadatha, kathaṃ bhūtā pana tā tumhe manasi karotha, kiṃ tumhākaṃ parinibbānaṃ adhivāsentīti	679	
PA_atk-s01_02a:679_2	pucchati. Atha bhagavā – “nāhaṃ adhivāsanakāraṇaṃ vadāmī”ti tāsaṃ anadhivāsanabhāvaṃ	679	
PA_atk-s01_02a:679_3	dassento santānandātiādimāha.	679	
PA_atk-s01_02a:680_0	Tattha ākāse pathavīsaññiniyoti ākāse pathaviṃ māpetvā tattha pathavīsaññiniyo. Kandantīti	680	
PA_atk-s01_02a:680_1	rodanti. Chinnapātaṃ papatantīti majjhe chinnā viya hutvā yato vā tato vā papatanti.	680	
PA_atk-s01_02a:680_2	Āvaṭṭantīti āvaṭṭantiyo patitaṭṭhānameva āgacchanti. Vivaṭṭantīti patitaṭṭhānato	680	
PA_atk-s01_02a:680_3	parabhāgaṃ vaṭṭamānā gacchanti. Apica dve pāde pasāretvā sakiṃ purato sakiṃ pacchato	680	
PA_atk-s01_02a:680_4	sakiṃ vāmato sakiṃ dakkhiṇato saṃparivattamānāpi – “āvaṭṭanti vivaṭṭantī”ti vuccanti.	680	
PA_atk-s01_02a:680_5	Santānanda, devatā pathaviyaṃ pathavīsaññiniyoti pakatipathavī kira devatā dhāretuṃ	680	
PA_atk-s01_02a:680_6	na sakkoti. Tattha hatthako brahmā viya devatā osīdanti. Tenāha bhagavā – “oḷārikaṃ	680	
PA_atk-s01_02a:680_7	hatthaka, attabhāvaṃ abhinimmināhī”ti. Tasmā yā devatā pathaviyaṃ pathaviṃ māpesuṃ,	680	
PA_atk-s01_02a:680_8	tā sandhāyetaṃ vuttaṃ – “pathaviyaṃ pathavīsaññiniyo”ti.	680	
PA_atk-s01_02a:681	Vītarāgāti pahīnadomanassā silāthambhasadisā anāgāmikhīṇāsavadevatā.	68	
PA_atk-s01_02a:682	Catusaṃvejanīyaṭhānavaṇṇanā	68	
PA_atk-s01_02a:683_0	202. Vassaṃvuṭṭhāti buddhakāle kira dvīsu kālesu bhikkhū sannipatanti upakaṭṭhāya	683	
PA_atk-s01_02a:683_1	vassūpanāyikāya kammaṭṭhānaggahaṇatthaṃ, vuṭṭhavassā ca gahitakammaṭṭhānānuyogena	683	
PA_atk-s01_02a:683_2	nibbattitavisesārocanatthaṃ. Yathā ca buddhakāle, evaṃ tambapaṇṇidīpepi apāragaṅgāya	683	
PA_atk-s01_02a:683_3	bhikkhū lohapāsāde sannipatiṃsu, pāragaṅgāya bhikkhū tissamahāvihāre. Tesu apāragaṅgāya	683	
PA_atk-s01_02a:683_4	bhikkhū saṅkārachaḍḍakasammajjaniyo gahetvā āgantvā mahāvihāre sannipatitvā cetiye	683	
PA_atk-s01_02a:683_5	sudhākammaṃ katvā – “vuṭṭhavassā āgantvā lohapāsāde sannipatathā”ti vattaṃ katvā	683	
PA_atk-s01_02a:683_6	phāsukaṭṭhānesu vasitvā vuṭṭhavassā āgantvā lohapāsāde pañcanikāyamaṇḍale, yesaṃ	683	
PA_atk-s01_02a:683_7	pāḷi paguṇā, te pāḷiṃ sajjhāyanti. Yesaṃ aṭṭhakathā paguṇā, te aṭṭhakathaṃ sajjhāyanti.	683	
PA_atk-s01_02a:683_8	Yo pāḷiṃ vā aṭṭhakathaṃ vā virādheti, taṃ – “kassa santike tayā gahita”nti vicāretvā	683	
PA_atk-s01_02a:683_9	ujuṃ katvā gāhāpenti. Pāragaṅgāvāsinopi tissamahāvihāre evameva karonti. Evaṃ dvīsu	683	
PA_atk-s01_02a:683_10	kālesu sannipatitesu bhikkhūsu ye pure vassūpanāyikāya kammaṭṭhānaṃ gahetvā gatā	6831	
PA_atk-s01_02a:683_11	visesārocanatthaṃ āgacchanti, evarūpe sandhāya “pubbe bhante vassaṃvuṭṭhā”tiādimāha.	6831	
PA_atk-s01_02a:684_0	Manobhāvanīyeti manasā bhāvite sambhāvite. Ye vā mano manaṃ bhāventi vaḍḍhenti rāgarajādīni	684	
PA_atk-s01_02a:684_1	pavāhenti, evarūpeti attho. Thero kira vattasampanno mahallakaṃ bhikkhuṃ disvā thaddho	684	
PA_atk-s01_02a:684_2	hutvā na nisīdati, paccuggamanaṃ katvā hatthato chattañca pattacīvarañca gahetvā	684	
PA_atk-s01_02a:684_3	pīṭhaṃ papphoṭetvā deti, tattha nisinnassa vattaṃ katvā senāsanaṃ paṭijaggitvā deti.	684	
PA_atk-s01_02a:684_4	Navakaṃ bhikkhuṃ disvā tuṇhībhūto na nisīdati, samīpe ṭhatvā vattaṃ karoti. So tāya	684	
PA_atk-s01_02a:684_5	vattapaṭipattiyā aparihāniṃ patthayamāno evamāha.	684	
PA_atk-s01_02a:685_0	Atha bhagavā – “ānando manobhāvanīyānaṃ dassanaṃ na labhissāmī”ti cinteti, handassa,	685	
PA_atk-s01_02a:685_1	manobhāvanīyānaṃ dassanaṭṭhānaṃ ācikkhissāmi, yattha vasanto ito cito ca anāhiṇḍitvāva	685	
PA_atk-s01_02a:685_2	lacchati manobhāvanīye bhikkhū dassanāyāti cintetvā cattārimānītiādimāha.	685	
PA_atk-s01_02a:686_0	Tattha saddhassāti buddhādīsu pasannacittassa vattasampannassa, yassa pāto paṭṭhāya	686	
PA_atk-s01_02a:686_1	cetiyaṅgaṇavattādīni sabbavattāni katāneva paññāyanti. Dassanīyānīti dassanārahāni	686	
PA_atk-s01_02a:686_2	dassanatthāya gantabbāni. Saṃvejanīyānīti saṃvegajanakāni. Ṭhānānīti kāraṇāni, padesaṭhānāneva vā.	686	
PA_atk-s01_02a:687_0	Ye hi kecīti idaṃ cetiyacārikāya satthakabhāvadassanatthaṃ vuttaṃ. Tattha cetiyacārikaṃ	687	
PA_atk-s01_02a:687_1	āhiṇḍantāti ye ca tāva tattha tattha cetiyaṅgaṇaṃ sammajjantā, āsanāni dhovantā bodhimhi	687	
PA_atk-s01_02a:687_2	udakaṃ siñcantā āhiṇḍanti, tesu vattabbameva natthi asukavihāre “cetiyaṃ vandissāmā”ti	687	
PA_atk-s01_02a:687_3	nikkhamitvā pasannacittā antarā kālaṅkarontāpi anantarāyena sagge patiṭṭhahissanti yevāti dasseti.	687	
PA_atk-s01_02a:688	Ānandapucchākathāvaṇṇanā	68	
PA_atk-s01_02a:689_0	203. Adassanaṃ, ānandāti yadetaṃ mātugāmassa adassanaṃ, ayamettha uttamā paṭipattīti	689	
PA_atk-s01_02a:689_1	dasseti. Dvāraṃ pidahitvā senāsane nisinno hi bhikkhu āgantvā dvāre ṭhitampi mātugāmaṃ	689	
PA_atk-s01_02a:689_2	yāva na passati, tāvassa ekaṃseneva na lobho uppajjati, na cittaṃ calati. Dassane	689	
PA_atk-s01_02a:689_3	pana satiyeva tadubhayampi assa. Tenāha – “adassanaṃ ānandā”ti. Dassane bhagavā sati	689	
PA_atk-s01_02a:689_4	kathanti bhikkhaṃ gahetvā upagataṭṭhānādīsu dassane sati kathaṃ paṭipajjitabbanti	689	
PA_atk-s01_02a:689_5	pucchati. Atha bhagavā yasmā khaggaṃ gahetvā – “sace mayā saddhiṃ ālapasi, ettheva	689	
PA_atk-s01_02a:689_6	te sīsaṃ pātessāmī”ti ṭhitapurisena vā, “sace mayā saddhiṃ ālapasi, ettheva te maṃsaṃ	689	
PA_atk-s01_02a:689_7	murumurāpetvā khādissāmī”ti ṭhitayakkhiniyā vā ālapituṃ varaṃ. Ekasseva hi attabhāvassa	689	
PA_atk-s01_02a:689_8	tappaccayā vināso hoti, na apāyesu aparicchinnadukkhānubhavanaṃ. Mātugāmena pana	689	
PA_atk-s01_02a:689_9	ālāpasallāpe sati vissāso hoti, vissāse sati otāro hoti, otiṇṇacitto sīlabyasanaṃ	689	
PA_atk-s01_02a:689_10	patvā apāyapūrako hoti; tasmā anālāpoti āha. Vuttampi cetaṃ –	6891	
PA_atk-s01_02a:690	“Sallape asihatthena, pisācenāpi sallape;	69	
PA_atk-s01_02a:691	Āsīvisampi āsīde, yena daṭṭho na jīvati;	69	
PA_atk-s01_02a:692	Na tveva eko ekāya, mātugāmena sallape”ti. ;	69	
PA_atk-s01_02a:693_0	Ālapantena panāti sace mātugāmo divasaṃ vā pucchati, sīlaṃ vā yācati, dhammaṃ vā	693	
PA_atk-s01_02a:693_1	sotukāmo hoti, pañhaṃ vā pucchati, tathārūpaṃ vā panassa pabbajitehi kattabbakammaṃ	693	
PA_atk-s01_02a:693_2	hoti, evarūpe kāle anālapantaṃ “mūgo ayaṃ, badhiro ayaṃ, bhutvāva baddhamukho nisīdatī”ti	693	
PA_atk-s01_02a:693_3	vadati, tasmā avassaṃ ālapitabbaṃ hoti. Evaṃ ālapantena pana kathaṃ paṭipajjitabbanti	693	
PA_atk-s01_02a:693_4	pucchati. Atha bhagavā – “etha tumhe, bhikkhave, mātumattīsu mātucittaṃ upaṭṭhapetha,	693	
PA_atk-s01_02a:693_5	bhaginimattīsu bhaginicittaṃ upaṭṭhapetha, dhītumattīsu dhītucittaṃ upaṭṭhapethā”ti	693	
PA_atk-s01_02a:693_6	imaṃ ovādaṃ sandhāya sati, ānanda, upaṭṭhapetabbāti āha.	693	
PA_atk-s01_02a:694_0	204. Abyāvaṭāti atantibaddhā nirussukkā hotha. Sāratthe ghaṭathāti uttamatthe arahatte	694	
PA_atk-s01_02a:694_1	ghaṭetha. Anuyuñjathāti tadadhigamāya anuyogaṃ karotha. Appamattāti tattha avippamuṭṭhasatī.	694	
PA_atk-s01_02a:694_2	Vīriyātāpayogena ātāpino. Kāye ca jīvite ca nirapekkhatāya pahitattā pesitacittā viharatha.	694	
PA_atk-s01_02a:695_0	205. Kathaṃ pana, bhanteti tehi khattiyapaṇḍitādīhi kathaṃ paṭipajjitabbaṃ. Addhā	695	
PA_atk-s01_02a:695_1	maṃ te paṭipucchissanti – “kathaṃ, bhante, ānanda tathāgatassa sarīre paṭipajjitabba”nti;	695	
PA_atk-s01_02a:695_2	“tesāhaṃ kathaṃ paṭivacanaṃ demī”ti pucchati. Ahatena vatthenāti navena kāsikavatthena.	695	
PA_atk-s01_02a:695_3	Vihatena kappāsenāti supothitena kappāsena. Kāsikavatthañhi sukhumattā telaṃ na gaṇhāti,	695	
PA_atk-s01_02a:695_4	kappāso pana gaṇhāti. Tasmā “vihatena kappāsenā”ti āha. Āyasāyāti sovaṇṇāya. Sovaṇṇañhi	695	
PA_atk-s01_02a:695_5	idha “ayasa”nti adhippetaṃ.	695	
PA_atk-s01_02a:696	Thūpārahapuggalavaṇṇanā	69	
PA_atk-s01_02a:697_0	206. Rājā cakkavattīti ettha kasmā bhagavā agāramajjhe vasitvā kālaṅkatassa rañño	697	
PA_atk-s01_02a:697_1	thūpārahataṃ anujānāti, na sīlavato puthujjanassa bhikkhussāti? Anacchariyattā. Puthujjanabhikkhūnañhi	697	
PA_atk-s01_02a:697_2	thūpe anuññāyamāne tambapaṇṇidīpe tāva thūpānaṃ okāso na bhaveyya, tathā aññesu ṭhānesu.	697	
PA_atk-s01_02a:697_3	Tasmā “anacchariyā te bhavissantī”ti nānujānāti. Rājā cakkavattī ekova nibbattati,	697	
PA_atk-s01_02a:697_4	tenassa thūpo acchariyo hoti. Puthujjanasīlavato pana parinibbutabhikkhuno viya mahantampi	697	
PA_atk-s01_02a:697_5	sakkāraṃ kātuṃ vaṭṭatiyeva.	697	
PA_atk-s01_02a:698	Ānandaacchariyadhammavaṇṇanā	69	
PA_atk-s01_02a:699_0	207. Vihāranti idha maṇḍalamālo vihāroti adhippeto, taṃ pavisitvā. Kapisīsanti dvārabāhakoṭiyaṃ	699	
PA_atk-s01_02a:699_1	ṭhitaṃ aggaḷarukkhaṃ. Rodamāno aṭṭhāsīti so kirāyasmā cintesi – “satthārā mama saṃvegajanakaṃ	699	
PA_atk-s01_02a:699_2	vasanaṭṭhānaṃ kathitaṃ, cetiyacārikāya sātthakabhāvo kathito, mātugāme paṭipajjitabbapañho	699	
PA_atk-s01_02a:699_3	vissajjito, attano sarīre paṭipatti akkhātā, cattāro thūpārahā kathitā, dhuvaṃ ajja	699	
PA_atk-s01_02a:699_4	bhagavā parinibbāyissatī”ti, tassevaṃ cintayato balavadomanassaṃ uppajji. Athassa	699	
PA_atk-s01_02a:699_5	etadahosi – “bhagavato santike rodanaṃ nāma aphāsukaṃ, ekamantaṃ gantvā sokaṃ tanukaṃ	699	
PA_atk-s01_02a:699_6	karissāmī”ti, so tathā akāsi. Tena vuttaṃ – “rodamāno aṭṭhāsī”ti.	699	
PA_atk-s01_02a:700_0	Ahañca vatamhīti ahañca vata amhi, ahaṃ vatamhītipi pāṭho. Yo mama anukampakoti yo	700	
PA_atk-s01_02a:700_1	maṃ anukampati anusāsati, sve dāni paṭṭhāya kassa mukhadhovanaṃ dassāmi, kassa pāde	700	
PA_atk-s01_02a:700_2	dhovissāmi, kassa senāsanaṃ paṭijaggissāmi, kassa pattacīvaraṃ gahetvā vicarissāmīti	700	
PA_atk-s01_02a:700_3	bahuṃ vilapi. Āmantesīti bhikkhusaṅghassa antare theraṃ adisvā āmantesi.	700	
PA_atk-s01_02a:701_0	Mettena kāyakammenāti mettacittavasena pavattitena mukhadhovanadānādikāyakammena.	701	
PA_atk-s01_02a:701_1	Hitenāti hitavuddhiyā katena. Sukhenāti sukhasomanasseneva katena, na dukkhinā dummanena	701	
PA_atk-s01_02a:701_2	hutvāti attho. Advayenāti dve koṭṭhāse katvā akatena. Yathā hi eko sammukhāva karoti	701	
PA_atk-s01_02a:701_3	na parammukhā, eko parammukhāva karoti na sammukhā evaṃ vibhāgaṃ akatvā katenāti	701	
PA_atk-s01_02a:701_4	vuttaṃ hoti. Appamāṇenāti pamāṇavirahitena. Cakkavāḷampi hi atisambādhaṃ, bhavaggampi	701	
PA_atk-s01_02a:701_5	atinīcaṃ, tayā kataṃ kāyakammameva bahunti dasseti.	701	
PA_atk-s01_02a:702_0	Mettena vacīkammenāti mettacittavasena pavattitena mukhadhovanakālārocanādinā vacīkammena.	702	
PA_atk-s01_02a:702_1	Api ca ovādaṃ sutvā – “sādhu, bhante”ti vacanampi mettaṃ vacīkammameva. Mettena manokammenāti	702	
PA_atk-s01_02a:702_2	kālasseva sarīrapaṭijagganaṃ katvā vivittāsane nisīditvā – “satthā arogo hotu, abyāpajjo	702	
PA_atk-s01_02a:702_3	sukhī”ti evaṃ pavattitena manokammena. Katapuññosīti kappasatasahassaṃ abhinīhārasampannosīti	702	
PA_atk-s01_02a:702_4	dasseti. Katapuññosīti ca ettāvatā vissattho mā pamādamāpajji, atha kho padhānamanuyuñja.	702	
PA_atk-s01_02a:702_5	Evañhi anuyutto khippaṃ hohisi anāsavo, dhammasaṅgītikāle arahattaṃ pāpuṇissasi.	702	
PA_atk-s01_02a:702_6	Na hi mādisassa katapāricariyā nipphalā nāma hotīti dasseti.	702	
PA_atk-s01_02a:703_0	208. Evañca pana vatvā mahāpathaviṃ pattharanto viya ākāsaṃ vitthārento viya cakkavāḷagiriṃ	703	
PA_atk-s01_02a:703_1	osārento viya sineruṃ ukkhipento viya mahājambuṃ khandhe gahetvā cālento viya āyasmato	703	
PA_atk-s01_02a:703_2	ānandassa guṇakathaṃ ārabhanto atha kho bhagavā bhikkhū āmantesi. Tattha “yepi te,	703	
PA_atk-s01_02a:703_3	bhikkhave, etarahī”ti kasmā na vuttaṃ? Aññassa buddhassa natthitāya. Eteneva cetaṃ	703	
PA_atk-s01_02a:703_4	veditabbaṃ – “yathā cakkavāḷantarepi añño buddho natthī”ti. Paṇḍitoti byatto. Medhāvīti	703	
PA_atk-s01_02a:703_5	khandhadhātuāyatanādīsu kusalo.	703	
PA_atk-s01_02a:704_0	209. Bhikkhuparisā ānandaṃ dassanāyāti ye bhagavantaṃ passitukāmā theraṃ upasaṅkamanti,	704	
PA_atk-s01_02a:704_1	ye ca “āyasmā kirānando samantapāsādiko abhirūpo dassanīyo bahussuto saṅghasobhano”ti	704	
PA_atk-s01_02a:704_2	therassa guṇe sutvā āgacchanti, te sandhāya “bhikkhuparisā ānandaṃ dassanāya upasaṅkamantī”ti	704	
PA_atk-s01_02a:704_3	vuttaṃ. Esa nayo sabbattha. Attamanāti savanena no dassanaṃ sametīti sakamanā tuṭṭhacittā.	704	
PA_atk-s01_02a:704_4	Dhammanti “kacci, āvuso, khamanīyaṃ, kacci yāpanīyaṃ, kacci yoniso manasikārena kammaṃ	704	
PA_atk-s01_02a:704_5	karotha, ācariyupajjhāye vattaṃ pūrethā”ti evarūpaṃ paṭisanthāradhammaṃ. Tattha bhikkhunīsu	704	
PA_atk-s01_02a:704_6	– “kacci, bhaginiyo, aṭṭha garudhamme samādāya vattathā”ti idampi nānākaraṇaṃ hoti.	704	
PA_atk-s01_02a:704_7	Upāsakesu āgatesu “upāsaka, na te kacci sīsaṃ vā aṅgaṃ vā rujjati, arogā te puttabhātaro”ti	704	
PA_atk-s01_02a:704_8	na evaṃ paṭisanthāraṃ karoti. Evaṃ pana karoti – “kathaṃ upāsakā tīṇi saraṇāni pañca	704	
PA_atk-s01_02a:704_9	sīlāni rakkhatha, māsassa aṭṭha uposathe karotha, mātāpitūnaṃ upaṭṭhānavattaṃ pūretha,	704	
PA_atk-s01_02a:704_10	dhammikasamaṇabrāhmaṇe paṭijaggathā”ti. Upāsikāsupi eseva nayo.	7041	
PA_atk-s01_02a:705_0	Idāni ānandattherassa cakkavattinā saddhiṃ upamaṃ karonto cattārome bhikkhavetiādimāha.	705	
PA_atk-s01_02a:705_1	Tattha khattiyāti abhisittā ca anabhisittā ca khattiyajātikā. Te kira – “rājā cakkavattī	705	
PA_atk-s01_02a:705_2	nāma abhirūpo dassanīyo pāsādiko ākāsena vicaranto rajjaṃ anusāsati dhammiko dhammarājā”ti	705	
PA_atk-s01_02a:705_3	tassa guṇakathaṃ sutvā “savanena dassanampi sama”nti attamanā honti. Bhāsatīti kathento	705	
PA_atk-s01_02a:705_4	– “kathaṃ, tātā, rājadhammaṃ pūretha, paveṇiṃ rakkhathā”ti paṭisanthāraṃ karoti.	705	
PA_atk-s01_02a:705_5	Brāhmaṇesu pana – “kathaṃ ācariyā mante vācetha, kathaṃ antevāsikā mante gaṇhanti,	705	
PA_atk-s01_02a:705_6	dakkhiṇaṃ vā vatthāni vā kapilaṃ vā alatthā”ti paṭisanthāraṃ karoti. Gahapatīsu –	705	
PA_atk-s01_02a:705_7	“kathaṃ tātā, na vo rājakulato daṇḍena vā balinā vā pīḷā atthi, sammā devo dhāraṃ	705	
PA_atk-s01_02a:705_8	anupavecchati, sassāni sampajjantī”ti evaṃ paṭisanthāraṃ karoti. Samaṇesu – “kathaṃ,	705	
PA_atk-s01_02a:705_9	bhante, pabbajitaparikkhārā sulabhā, samaṇadhamme na pamajjathā”ti evaṃ paṭisanthāraṃ karoti.	705	
PA_atk-s01_02a:706	Mahāsudassanasuttadesanāvaṇṇanā	70	
PA_atk-s01_02a:707_0	210. Khuddakanagaraketi nagarapatirūpake sambādhe khuddakanagarake. Ujjaṅgalanagaraketi	707	
PA_atk-s01_02a:707_1	visamanagarake. Sākhānagaraketi yathā rukkhānaṃ sākhā nāma khuddakā honti, evameva	707	
PA_atk-s01_02a:707_2	aññesaṃ mahānagarānaṃ sākhāsadise khuddakanagarake. Khattiyamahāsālāti khattiyamahāsārappattā	707	
PA_atk-s01_02a:707_3	mahākhattiyā. Esa nayo sabbattha.	707	
PA_atk-s01_02a:708_0	Tesu khattiyamahāsālā nāma yesaṃ koṭisatampi koṭisahassampi dhanaṃ nikhaṇitvā ṭhapitaṃ,	708	
PA_atk-s01_02a:708_1	divasaparibbayo ekaṃ kahāpaṇasakaṭaṃ nigacchati, sāyaṃ dve pavisanti. Brāhmaṇamahāsālā	708	
PA_atk-s01_02a:708_2	nāma yesaṃ asītikoṭidhanaṃ nihitaṃ hoti, divasaparibbayo eko kahāpaṇakumbho nigacchati,	708	
PA_atk-s01_02a:708_3	sāyaṃ ekasakaṭaṃ pavisati. Gahapatimahāsālā nāma yesaṃ cattālīsakoṭidhanaṃ nihitaṃ	708	
PA_atk-s01_02a:708_4	hoti, divasaparibbayo pañca kahāpaṇambaṇāni nigacchanti, sāyaṃ kumbho pavisati.	708	
PA_atk-s01_02a:709_0	Mā hevaṃ, ānanda, avacāti ānanda, mā evaṃ avaca, na imaṃ “khuddakanagara”nti vattabbaṃ.	709	
PA_atk-s01_02a:709_1	Ahañhi imasseva nagarassa sampattiṃ kathetuṃ – “anekavāraṃ tiṭṭhaṃ nisīdaṃ mahantena	709	
PA_atk-s01_02a:709_2	ussāhena, mahantena parakkamena idhāgato”ti vatvā bhūtapubbantiādimāha. Subhikkhāti	709	
PA_atk-s01_02a:709_3	khajjabhojjasampannā. Hatthisaddenāti ekasmiṃ hatthimhi saddaṃ karonte caturāsītihatthisahassāni	709	
PA_atk-s01_02a:709_4	saddaṃ karonti, iti hatthisaddena avivittā, hoti, tathā assasaddena. Puññavanto panettha	709	
PA_atk-s01_02a:709_5	sattā catusindhavayuttehi rathehi aññamaññaṃ anubandhamānā antaravīthīsu vicaranti,	709	
PA_atk-s01_02a:709_6	iti rathasaddena avivittā hoti. Niccaṃ payojitāneva panettha bheriādīni tūriyāni,	709	
PA_atk-s01_02a:709_7	iti bherisaddādīhipi avivittā hoti. Tattha sammasaddoti kaṃsatāḷasaddo. Pāṇitāḷasaddoti	709	
PA_atk-s01_02a:709_8	pāṇinā caturassaambaṇatāḷasaddo. Kuṭabherisaddotipi vadanti.	709	
PA_atk-s01_02a:710_0	Asnātha pivatha khādathāti asnātha pivatha khādatha. Ayaṃ panettha saṅkhepo, bhuñjatha	710	
PA_atk-s01_02a:710_1	bhoti iminā dasamena saddena avivittā hoti anupacchinnasaddā. Yathā pana aññesu nagaresu	710	
PA_atk-s01_02a:710_2	“kacavaraṃ chaḍḍetha, kudālaṃ gaṇhatha, pacchiṃ gaṇhatha, pavāsaṃ gamissāma, taṇḍulapuṭaṃ	710	
PA_atk-s01_02a:710_3	gaṇhatha, bhattapuṭaṃ gaṇhatha, phalakāvudhādīni sajjāni karothā”ti evarūpā saddā	710	
PA_atk-s01_02a:710_4	honti, na yidha evaṃ ahosīti dasseti.	710	
PA_atk-s01_02a:711_0	“Dasamena saddenā”ti ca vatvā “kusāvatī, ānanda, rājadhānī sattahi pākārehi parikkhittā	711	
PA_atk-s01_02a:711_1	ahosī”ti sabbaṃ mahāsudassanasuttaṃ niṭṭhāpetvā gaccha tvaṃ ānandātiādimāha. Tattha	711	
PA_atk-s01_02a:711_2	abhikkamathāti abhimukhā kamatha, āgacchathāti attho. Kiṃ pana te bhagavato āgatabhāvaṃ	711	
PA_atk-s01_02a:711_3	na jānantīti? Jānanti. Buddhānaṃ gatagataṭṭhānaṃ nāma mahantaṃ kolāhalaṃ hoti, kenacideva	711	
PA_atk-s01_02a:711_4	karaṇīyena nisinnattā na āgatā. “Te āgantvā bhikkhusaṅghassa ṭhānanisajjokāsaṃ saṃvidahitvā	711	
PA_atk-s01_02a:711_5	dassantī”ti tesaṃ santike avelāyampi bhagavā pesesi.	711	
PA_atk-s01_02a:712	Mallānaṃ vandanāvaṇṇanā	71	
PA_atk-s01_02a:713_0	211. Amhākañca noti ettha no kāro nipātamattaṃ. Aghāvinoti uppannadukkhā. Dummanāti	713	
PA_atk-s01_02a:713_1	anattamanā. Cetodukkhasamappitāti domanassasamappitā. Kulaparivattaso kulaparivattaso	713	
PA_atk-s01_02a:713_2	ṭhapetvāti ekekaṃ kulaparivattaṃ kulasaṅkhepaṃ vīthisabhāgena ceva racchāsabhāgena	713	
PA_atk-s01_02a:713_3	ca visuṃ visuṃ ṭhapetvā.	713	
PA_atk-s01_02a:714	Subhaddaparibbājakavatthuvaṇṇanā	71	
PA_atk-s01_02a:715_0	212. Subhaddo nāma paribbājakoti udiccabrāhmaṇamahāsālakulā pabbajito channaparibbājako.	715	
PA_atk-s01_02a:715_1	Kaṅkhādhammoti vimatidhammo. Kasmā panassa ajja evaṃ ahosīti? Tathāvidhaupanissayattā.	715	
PA_atk-s01_02a:715_2	Pubbe kira puññakaraṇakāle dve bhātaro ahesuṃ. Te ekatova sassaṃ akaṃsu. Tattha jeṭṭhakassa	715	
PA_atk-s01_02a:715_3	– “ekasmiṃ sasse navavāre aggasassadānaṃ mayā dātabba”nti ahosi. So vappakāle bījaggaṃ	715	
PA_atk-s01_02a:715_4	nāma datvā gabbhakāle kaniṭṭhena saddhiṃ mantesi – “gabbhakāle gabbhaṃ phāletvā dassāmā”ti	715	
PA_atk-s01_02a:715_5	kaniṭṭho – “taruṇasassaṃ nāsetukāmosī”ti āha. Jeṭṭho kaniṭṭhassa ananuvattanabhāvaṃ	715	
PA_atk-s01_02a:715_6	ñatvā khettaṃ vibhajitvā attano koṭṭhāsato gabbhaṃ phāletvā khīraṃ nīharitvā sappinavanītena	715	
PA_atk-s01_02a:715_7	saṃyojetvā adāsi, puthukakāle puthukaṃ kāretvā adāsi, lāyanakāle lāyanaggaṃ, veṇikaraṇe	715	
PA_atk-s01_02a:715_8	veṇaggaṃ, kalāpādīsu kalāpaggaṃ, khalaggaṃ, khalabhaṇḍaggaṃ, koṭṭhagganti evaṃ ekasasse	715	
PA_atk-s01_02a:715_9	navavāre aggadānaṃ adāsi. Kaniṭṭho pana uddharitvā adāsi.	715	
PA_atk-s01_02a:716_0	Tesu jeṭṭhako aññāsikoṇḍaññatthero jāto. Bhagavā – “kassa nu kho ahaṃ paṭhamaṃ dhammaṃ	716	
PA_atk-s01_02a:716_1	deseyya”nti olokento “aññāsikoṇḍañño ekasmiṃ sasse nava aggadānāni adāsi, imaṃ aggadhammaṃ	716	
PA_atk-s01_02a:716_2	tassa desessāmī”ti sabbapaṭhamaṃ dhammaṃ desesi. So aṭṭhārasahi brahmakoṭīhi saddhiṃ	716	
PA_atk-s01_02a:716_3	sotāpattiphale patiṭṭhāsi. Kaniṭṭho pana ohīyitvā pacchā dānassa dinnattā satthu	716	
PA_atk-s01_02a:716_4	parinibbānakāle evaṃ cintetvā satthāraṃ daṭṭhukāmo ahosi.	716	
PA_atk-s01_02a:717_0	Mā tathāgataṃ viheṭhesīti thero kira – “ete aññatitthiyā nāma attano gahaṇameva gaṇhanti,	717	
PA_atk-s01_02a:717_1	tassa vissajjāpanatthāya bhagavato bahuṃ bhāsamānassa kāyavācāvihesā bhavissati,	717	
PA_atk-s01_02a:717_2	pakatiyāpi ca kilantoyeva bhagavā”ti maññamāno evamāha. Paribbājako – “na me ayaṃ	717	
PA_atk-s01_02a:717_3	bhikkhu okāsaṃ karoti, atthikena pana anuvattitvā kāretabbo”ti theraṃ anuvattanto	717	
PA_atk-s01_02a:717_4	dutiyampi tatiyampi āha.	717	
PA_atk-s01_02a:718_0	213. Assosi khoti sāṇidvāre ṭhitassa bhāsato pakatisoteneva assosi, sutvā ca pana	718	
PA_atk-s01_02a:718_1	subhaddasseva atthāya mahatā ussāhena āgatattā alaṃ ānandātiādimāha. Tattha alanti	718	
PA_atk-s01_02a:718_2	paṭikkhepatthe nipāto. Aññāpekkhovāti aññātukāmova hutvā. Abbhaññiṃsūti yathā tesaṃ	718	
PA_atk-s01_02a:718_3	paṭiññā, tatheva jāniṃsu. Idaṃ vuttaṃ hoti – sace nesaṃ sā paṭiññā niyyānikā, sabbe	718	
PA_atk-s01_02a:718_4	abbhaññaṃsu, no ce, na abbhaññaṃsu. Tasmā kiṃ tesaṃ paṭiññā niyyānikā, aniyyānikāti	718	
PA_atk-s01_02a:718_5	ayameva tassa pañhassa attho. Atha bhagavā tesaṃ aniyyānikabhāvakathanena atthābhāvato	718	
PA_atk-s01_02a:718_6	ceva okāsābhāvato ca “ala”nti paṭikkhipitvā dhammameva desesi. Paṭhamayāmasmiñhi	718	
PA_atk-s01_02a:718_7	mallānaṃ dhammaṃ desetvā majjhimayāme subhaddassa, pacchimayāme bhikkhusaṅghaṃ ovaditvā	718	
PA_atk-s01_02a:718_8	balavapaccūsasamaye parinibbāyissāmicceva bhagavā āgato.	718	
PA_atk-s01_02a:719_0	214. Samaṇopi tattha na upalabbhatīti paṭhamo sotāpannasamaṇopi tattha natthi, dutiyo	719	
PA_atk-s01_02a:719_1	sakadāgāmisamaṇopi, tatiyo anāgāmisamaṇopi, catuttho arahattasamaṇopi tattha natthīti	719	
PA_atk-s01_02a:719_2	attho. “Imasmiṃ kho”ti purimadesanāya aniyamato vatvā idāni attano sāsanaṃ niyamento	719	
PA_atk-s01_02a:719_3	āha. Suññā parappavādā samaṇebhīti catunnaṃ maggānaṃ atthāya āraddhavipassakehi catūhi,	719	
PA_atk-s01_02a:719_4	maggaṭṭhehi catūhi, phalaṭṭhehi catūhīti dvādasahi samaṇehi suññā parappavādā tucchā	719	
PA_atk-s01_02a:719_5	rittakā. Ime ca subhaddāti ime dvādasa bhikkhū. Sammā vihareyyunti ettha sotāpanno	719	
PA_atk-s01_02a:719_6	attano adhigataṭṭhānaṃ aññassa kathetvā taṃ sotāpannaṃ karonto sammā viharati nāma.	719	
PA_atk-s01_02a:719_7	Esa nayo sakadāgāmiādīsu. Sotāpattimaggaṭṭho aññampi sotāpattimaggaṭṭhaṃ karonto	719	
PA_atk-s01_02a:719_8	sammā viharati nāma. Esa nayo sesamaggaṭṭhesu. Sotāpattimaggatthāya āraddhavipassako	719	
PA_atk-s01_02a:719_9	attano paguṇaṃ kammaṭṭhānaṃ kathetvā aññampi sotāpattimaggatthāya āraddhavipassakaṃ	719	
PA_atk-s01_02a:719_10	karonto sammā viharati nāma. Esa nayo sesamaggatthāya āraddhavipassakesu. Idaṃ sandhāyāha	7191	
PA_atk-s01_02a:719_11	– “sammā vihareyyu”nti. Asuñño loko arahantehi assāti naḷavanaṃ saravanaṃ viya nirantaro assa.	7191	
PA_atk-s01_02a:720_0	Ekūnatiṃso vayasāti vayena ekūnatiṃsavasso hutvā. Yaṃ pabbajinti ettha yanti nipātamattaṃ.	720	
PA_atk-s01_02a:720_1	Kiṃ kusalānuesīti “kiṃ kusala”nti anuesanto pariyesanto. Tattha – “kiṃ kusala”nti	720	
PA_atk-s01_02a:720_2	sabbaññutaññāṇaṃ adhippetaṃ, taṃ gavesantoti attho. Yato ahanti yato paṭṭhāya ahaṃ	720	
PA_atk-s01_02a:720_3	pabbajito, etthantare samadhikāni paññāsa vassāni hontīti dasseti. Ñāyassa dhammassāti	720	
PA_atk-s01_02a:720_4	ariyamaggadhammassa. Padesavattīti padese vipassanāmagge pavattanto. Ito bahiddhāti	720	
PA_atk-s01_02a:720_5	mama sāsanato bahiddhā. Samaṇopi natthīti padesavattivipassakopi natthi, paṭhamasamaṇo	720	
PA_atk-s01_02a:720_6	sotāpannopi natthīti vuttaṃ hoti.	720	
PA_atk-s01_02a:721_0	Ye etthāti ye tumhe ettha sāsane satthārā sammukhā antevāsikābhisekena abhisittā,	721	
PA_atk-s01_02a:721_1	tesaṃ vo lābhā tesaṃ vo suladdhanti. Bāhirasamaye kira yaṃ antevāsikaṃ ācariyo –	721	
PA_atk-s01_02a:721_2	“imaṃ pabbājehi, imaṃ ovada, imaṃ anusāsā”ti vadati, so tena attano ṭhāne ṭhapito	721	
PA_atk-s01_02a:721_3	hoti, tasmā tassa – “imaṃ pabbajehi, imaṃ ovada, imaṃ anusāsā”ti ime lābhā honti.	721	
PA_atk-s01_02a:721_4	Therampi subhaddo tameva bāhirasamayaṃ gahetvā evamāha.	721	
PA_atk-s01_02a:722_0	Alattha khoti kathaṃ alattha? Thero kira naṃ ekamantaṃ netvā udakatumbato pānīyena	722	
PA_atk-s01_02a:722_1	sīsaṃ temetvā tacapañcakakammaṭṭhānaṃ kathetvā kesamassuṃ ohāretvā kāsāyāni vatthāni	722	
PA_atk-s01_02a:722_2	acchādāpetvā saraṇāni datvā bhagavato santikaṃ ānesi. Bhagavā upasampādetvā kammaṭṭhānaṃ	722	
PA_atk-s01_02a:722_3	ācikkhi. So taṃ gahetvā uyyānassa ekamante caṅkamaṃ adhiṭṭhāya ghaṭento vāyamanto	722	
PA_atk-s01_02a:722_4	vipassanaṃ vaḍḍhento saha paṭisambhidāhi arahattaṃ patvā āgamma bhagavantaṃ vanditvā	722	
PA_atk-s01_02a:722_5	nisīdi. Taṃ sandhāya – “acirūpasampanno kho panā”tiādi vuttaṃ.	722	
PA_atk-s01_02a:723_0	So ca bhagavato pacchimo sakkhisāvako ahosīti saṅgītikārakānaṃ vacanaṃ. Tattha yo	723	
PA_atk-s01_02a:723_1	bhagavati dharamāne pabbajitvā aparabhāge upasampadaṃ labhitvā kammaṭṭhānaṃ gahetvā	723	
PA_atk-s01_02a:723_2	arahattaṃ pāpuṇāti, upasampadampi vā dharamāneyeva labhitvā aparabhāge kammaṭṭhānaṃ	723	
PA_atk-s01_02a:723_3	gahetvā arahattaṃ pāpuṇāti, kammaṭṭhānampi vā dharamāneyeva gahetvā aparabhāge arahattameva	723	
PA_atk-s01_02a:723_4	pāpuṇāti, sabbopi so pacchimo sakkhisāvako. Ayaṃ pana dharamāneyeva bhagavati pabbajito	723	
PA_atk-s01_02a:723_5	ca upasampanno ca kammaṭṭhānañca gahetvā arahattaṃ pattoti.	723	
PA_atk-s01_02a:724	Pañcamabhāṇavāravaṇṇanā niṭṭhitā.	72	
PA_atk-s01_02a:725	Tathāgatapacchimavācāvaṇṇanā	72	
PA_atk-s01_02a:726_0	216. Idāni bhikkhusaṅghassa ovādaṃ ārabhi, taṃ dassetuṃ atha kho bhagavātiādi vuttaṃ.	726	
PA_atk-s01_02a:726_1	Tattha desito paññattoti dhammopi desito ceva paññatto ca, vinayopi desito ceva paññatto	726	
PA_atk-s01_02a:726_2	ca. Paññatto ca nāma ṭhapito paṭṭhapitoti attho. So vo mamaccayenāti so dhammavinayo	726	
PA_atk-s01_02a:726_3	tumhākaṃ mamaccayena satthā. Mayā hi vo ṭhiteneva – “idaṃ lahukaṃ, idaṃ garukaṃ,	726	
PA_atk-s01_02a:726_4	idaṃ satekicchaṃ, idaṃ atekicchaṃ, idaṃ lokavajjaṃ, idaṃ paṇṇattivajjaṃ, ayaṃ āpatti	726	
PA_atk-s01_02a:726_5	puggalassa santike vuṭṭhāti, ayaṃ āpatti gaṇassa santike vuṭṭhāti, ayaṃ saṅghassa	726	
PA_atk-s01_02a:726_6	santike vuṭṭhātī”ti sattāpattikkhandhavasena otiṇṇe vatthusmiṃ sakhandhakaparivāro	726	
PA_atk-s01_02a:726_7	ubhatovibhaṅgo vinayo nāma desito, taṃ sakalampi vinayapiṭakaṃ mayi parinibbute tumhākaṃ	726	
PA_atk-s01_02a:726_8	satthukiccaṃ sādhessati.	726	
PA_atk-s01_02a:727_0	Ṭhiteneva ca mayā – “ime cattāro satipaṭṭhānā, cattāro sammappadhānā, cattāro iddhipādā,	727	
PA_atk-s01_02a:727_1	pañca indriyāni, pañca balāni, satta bojjhaṅgā, ariyo aṭṭhaṅgiko maggo”ti tena tenākārena	727	
PA_atk-s01_02a:727_2	ime dhamme vibhajitvā vibhajitvā suttantapiṭakaṃ desitaṃ, taṃ sakalampi suttantapiṭakaṃ	727	
PA_atk-s01_02a:727_3	mayi parinibbute tumhākaṃ satthukiccaṃ sādhessati. Ṭhiteneva ca mayā – “ime pañcakkhandhā,	727	
PA_atk-s01_02a:727_4	dvādasāyatanāni, aṭṭhārasa dhātuyo, cattāri saccāni, bāvīsatindriyāni, nava hetū,	727	
PA_atk-s01_02a:727_5	cattāro āhārā, satta phassā, satta vedanā, satta saññā, satta sañcetanā, satta cittāni.	727	
PA_atk-s01_02a:727_6	Tatrāpi ‘ettakā dhammā kāmāvacarā, ettakā rūpāvacarā, ettakā arūpāvacarā, ettakā	727	
PA_atk-s01_02a:727_7	pariyāpannā, ettakā apariyāpannā, ettakā lokiyā, ettakā lokuttarā’ti” ime dhamme	727	
PA_atk-s01_02a:727_8	vibhajitvā vibhajitvā catuvīsatisamantapaṭṭhānaanantanayamahāpaṭṭhānapaṭimaṇḍitaṃ	727	
PA_atk-s01_02a:727_9	abhidhammapiṭakaṃ desitaṃ, taṃ sakalampi abhidhammapiṭakaṃ mayi parinibbute tumhākaṃ	727	
PA_atk-s01_02a:727_10	satthukiccaṃ sādhessati.	7271	
PA_atk-s01_02a:728_0	Iti sabbampetaṃ abhisambodhito yāva parinibbānā pañcacattālīsavassāni bhāsitaṃ lapitaṃ	728	
PA_atk-s01_02a:728_1	– “tīṇi piṭakāni, pañca nikāyā, navaṅgāni, caturāsīti dhammakkhandhasahassānī”ti	728	
PA_atk-s01_02a:728_2	evaṃ mahāpabhedaṃ hoti. Iti imāni caturāsīti dhammakkhandhasahassāni tiṭṭhanti, ahaṃ	728	
PA_atk-s01_02a:728_3	ekova parinibbāyāmi. Ahañca kho pana dāni ekakova ovadāmi anusāsāmi, mayi parinibbute	728	
PA_atk-s01_02a:728_4	imāni caturāsīti dhammakkhandhasahassāni tumhe ovadissanti anusāsissantīti evaṃ bhagavā	728	
PA_atk-s01_02a:728_5	bahūni kāraṇāni dassento – “so vo mamaccayena satthā”ti ovaditvā puna anāgate cārittaṃ	728	
PA_atk-s01_02a:728_6	dassento yathā kho panātiādimāha.	728	
PA_atk-s01_02a:729_0	Tattha samudācarantīti kathenti voharanti. Nāmena vā gottena vāti navakāti avatvā	729	
PA_atk-s01_02a:729_1	“tissa, nāgā”ti evaṃ nāmena vā, “kassapa, gotamā”ti evaṃ gottena vā, “āvuso tissa,	729	
PA_atk-s01_02a:729_2	āvuso kassapā”ti evaṃ āvusovādena vā samudācaritabbo. Bhanteti vā āyasmāti vāti bhante	729	
PA_atk-s01_02a:729_3	tissa, āyasmā tissāti evaṃ samudācaritabbo. Samūhanatūti ākaṅkhamāno samūhanatu,	729	
PA_atk-s01_02a:729_4	yadi icchati samūhaneyyāti attho. Kasmā pana samūhanathāti ekaṃseneva avatvā vikappavacaneneva	729	
PA_atk-s01_02a:729_5	ṭhapesīti? Mahākassapassa balaṃ diṭṭhattā. Passati hi bhagavā – “samūhanathāti vuttepi	729	
PA_atk-s01_02a:729_6	saṅgītikāle kassapo na samūhanissatī”ti. Tasmā vikappeneva ṭhapesi.	729	
PA_atk-s01_02a:730_0	Tattha – “ekacce therā evamāhaṃsu – cattāri pārājikāni ṭhapetvā avasesāni khuddānukhuddakānī”tiādinā	730	
PA_atk-s01_02a:730_1	nayena pañcasatikasaṅgītiyaṃ khuddānukhuddakakathā āgatāva vinicchayo pettha samantapāsādikāyaṃ	730	
PA_atk-s01_02a:730_2	vutto. Keci panāhu – “bhante, nāgasena, katamaṃ khuddakaṃ, katamaṃ anukhuddaka”nti	730	
PA_atk-s01_02a:730_3	milindena raññā pucchito. “Dukkaṭaṃ, mahārāja, khuddakaṃ, dubbhāsitaṃ anukhuddaka”nti	730	
PA_atk-s01_02a:730_4	vuttattā nāgasenatthero khuddānukhuddakaṃ jānāti. Mahākassapo pana taṃ ajānanto –	730	
PA_atk-s01_02a:731_0	“Suṇātu me, āvuso, saṅgho santamhākaṃ sikkhāpadāni gihigatāni, gihinopi jānanti –	731	
PA_atk-s01_02a:731_1	“idaṃ vo samaṇānaṃ sakyaputtiyānaṃ kappati, idaṃ vo na kappatī”ti. Sace mayaṃ khuddānukhuddakāni	731	
PA_atk-s01_02a:731_2	sikkhāpadāni samūhanissāma, bhavissanti vattāro – “dhūmakālikaṃ samaṇena gotamena	731	
PA_atk-s01_02a:731_3	sāvakānaṃ sikkhāpadaṃ paññattaṃ, yāva nesaṃ satthā aṭṭhāsi, tāvime sikkhāpadesu sikkhiṃsu,	731	
PA_atk-s01_02a:731_4	yato imesaṃ satthā parinibbuto, na dānime sikkhāpadesu sikkhantī”ti. Yadi saṅghassa	731	
PA_atk-s01_02a:731_5	pattakallaṃ, saṅgho apaññattaṃ na paññapeyya, paññattaṃ na samucchindeyya, yathāpaññattesu	731	
PA_atk-s01_02a:731_6	sikkhāpadesu samādāya vatteyya. Esā ñattīti –	731	
PA_atk-s01_02a:732_0	Kammavācaṃ sāvesīti. Na taṃ evaṃ gahetabbaṃ. Nāgasenatthero hi – “paravādino okāso	732	
PA_atk-s01_02a:732_1	mā ahosī”ti evamāha. Mahākassapatthero “khuddānukhuddakāpattiṃ na samūhanissāmī”ti kammavācaṃ sāvesi.	732	
PA_atk-s01_02a:733	Brahmadaṇḍakathāpi saṅgītiyaṃ āgatattāsamantapāsādikāyaṃ vinicchitā.	73	
PA_atk-s01_02a:734_0	Kaṅkhāti dveḷhakaṃ. Vimatīti vinicchituṃ asamatthatā, buddho nu kho, na buddho nu	734	
PA_atk-s01_02a:734_1	kho, dhammo nu kho, na dhammo nu kho, saṅgho nu kho, na saṅgho nu kho, maggo nu kho,	734	
PA_atk-s01_02a:734_2	na maggo nu kho, paṭipadā nu kho, na paṭipadā nu khoti yassa saṃsayo uppajjeyya,	734	
PA_atk-s01_02a:734_3	taṃ vo vadāmi “pucchatha bhikkhave”ti ayamettha saṅkhepattho. Satthugāravenāpi na	734	
PA_atk-s01_02a:734_4	puccheyyāthāti mayaṃ satthusantike pabbajimha, cattāro paccayāpi no satthu santakāva,	734	
PA_atk-s01_02a:734_5	te mayaṃ ettakaṃ kālaṃ kaṅkhaṃ akatvā na arahāma ajja pacchimakāle kaṅkhaṃ kātunti	734	
PA_atk-s01_02a:734_6	sace evaṃ satthari gāravena na pucchatha. Sahāyakopi bhikkhave sahāyakassa ārocetūti	734	
PA_atk-s01_02a:734_7	tumhākaṃ yo yassa bhikkhuno sandiṭṭho sambhatto, so tassa ārocetu, ahaṃ etassa bhikkhussa	734	
PA_atk-s01_02a:734_8	kathessāmi, tassa kathaṃ sutvā sabbe nikkaṅkhā bhavissathāti dasseti.	734	
PA_atk-s01_02a:735_0	Evaṃ pasannoti evaṃ saddahāmi ahanti attho. Ñāṇamevāti nikkaṅkhabhāvapaccakkhakaraṇañāṇaṃyeva,	735	
PA_atk-s01_02a:735_1	ettha tathāgatassa na saddhāmattanti attho. Imesañhi, ānandāti imesaṃ antosāṇiyaṃ	735	
PA_atk-s01_02a:735_2	nisinnānaṃ pañcannaṃ bhikkhusatānaṃ. Yo pacchimakoti yo guṇavasena pacchimako. Ānandattheraṃyeva sandhāyāha.	735	
PA_atk-s01_02a:736_0	218. Appamādena sampādethāti satiavippavāsena sabbakiccāni sampādeyyātha. Iti bhagavā	736	
PA_atk-s01_02a:736_1	parinibbānamañce nipanno pañcacattālīsa vassāni dinnaṃ ovādaṃ sabbaṃ ekasmiṃ appamādapadeyeva	736	
PA_atk-s01_02a:736_2	pakkhipitvā adāsi. Ayaṃ tathāgatassa pacchimā vācāti idaṃ pana saṅgītikārakānaṃ vacanaṃ.	736	
PA_atk-s01_02a:737	Parinibbutakathāvaṇṇanā	73	
PA_atk-s01_02a:738_0	219. Ito paraṃ yaṃ parinibbānaparikammaṃ katvā bhagavā parinibbuto, taṃ dassetuṃ	738	
PA_atk-s01_02a:738_1	atha kho bhagavā paṭhamaṃ jhānantiādi vuttaṃ. Tattha parinibbuto bhanteti nirodhaṃ	738	
PA_atk-s01_02a:738_2	samāpannassa bhagavato assāsapassāsānaṃ abhāvaṃ disvā pucchati. Na āvusoti thero	738	
PA_atk-s01_02a:738_3	kathaṃ jānāti? Thero kira satthārā saddhiṃyeva taṃ taṃ samāpattiṃ samāpajjanto yāva	738	
PA_atk-s01_02a:738_4	nevasaññānāsaññāyatanā vuṭṭhānaṃ, tāva gantvā idāni bhagavā nirodhaṃ samāpanno, antonirodhe	738	
PA_atk-s01_02a:738_5	ca kālaṅkiriyā nāma natthīti jānāti.	738	
PA_atk-s01_02a:739_0	Atha kho bhagavā saññāvedayitanirodhasamāpattiyā vuṭṭhahitvā nevasaññānāsaññāyatanaṃ	739	
PA_atk-s01_02a:739_1	samāpajji…pe… tatiyajjhānā vuṭṭhahitvā catutthajjhānaṃ samāpajjīti ettha bhagavā	739	
PA_atk-s01_02a:739_2	catuvīsatiyā ṭhānesu paṭhamajjhānaṃ samāpajji, terasasu ṭhānesu dutiyajjhānaṃ, tathā	739	
PA_atk-s01_02a:739_3	tatiyajjhānaṃ, pannarasasu ṭhānesu catutthajjhānaṃ samāpajji. Kathaṃ? Dasasu asubhesu,	739	
PA_atk-s01_02a:739_4	dvattiṃsākāre aṭṭhasu kasiṇesu, mettākaruṇāmuditāsu, ānāpāne, paricchedākāseti imesu	739	
PA_atk-s01_02a:739_5	tāva catuvīsatiyā ṭhānesu paṭhamajjhānaṃ samāpajji. Ṭhapetvā pana dvattiṃsākārañca	739	
PA_atk-s01_02a:739_6	dasa asubhāni ca sesesu terasasu dutiyajjhānaṃ, tesuyeva ca tatiyajjhānaṃ samāpajji.	739	
PA_atk-s01_02a:739_7	Aṭṭhasu pana kasiṇesu, upekkhābrahmavihāre, ānāpāne, paricchedākāse, catūsu arūpesūti	739	
PA_atk-s01_02a:739_8	imesu pannarasasu ṭhānesu catutthajjhānaṃ samāpajji. Ayampi ca saṅkhepakathāva. Nibbānapuraṃ	739	
PA_atk-s01_02a:739_9	pavisanto pana bhagavā dhammassāmī sabbāpi catuvīsatikoṭisatasahassasaṅkhyā samāpattiyo	739	
PA_atk-s01_02a:739_10	pavisitvā videsaṃ gacchanto ñātijanaṃ āliṅgetvā viya sabbasamāpattisukhaṃ anubhavitvā paviṭṭho.	7391	
PA_atk-s01_02a:740_0	Catutthajjhānā vuṭṭhahitvā samanantarā bhagavā parinibbāyīti ettha jhānasamanantaraṃ,	740	
PA_atk-s01_02a:740_1	paccavekkhaṇāsamanantaranti dve samanantarāni. Tattha jhānā vuṭṭhāya bhavaṅgaṃ otiṇṇassa	740	
PA_atk-s01_02a:740_2	tattheva parinibbānaṃ jhānasamanantaraṃ nāma. Jhānā vuṭṭhahitvā puna jhānaṅgāni paccavekkhitvā	740	
PA_atk-s01_02a:740_3	bhavaṅgaṃ otiṇṇassa tattheva parinibbānaṃ paccavekkhaṇāsamanantaraṃ nāma. Imānipi	740	
PA_atk-s01_02a:740_4	dve samanantarāneva. Bhagavā pana jhānaṃ samāpajjitvā jhānā vuṭṭhāya jhānaṅgāni paccavekkhitvā	740	
PA_atk-s01_02a:740_5	bhavaṅgacittena abyākatena dukkhasaccena parinibbāyi. Ye hi keci buddhā vā paccekabuddhā	740	
PA_atk-s01_02a:740_6	vā ariyasāvakā vā antamaso kunthakipillikaṃ upādāya sabbe bhavaṅgacitteneva abyākatena	740	
PA_atk-s01_02a:740_7	dukkhasaccena kālaṅkarontīti. Mahābhūmicālādīni vuttanayānevāti.	740	
PA_atk-s01_02a:741	220. Bhūtāti sattā. Appaṭipuggaloti paṭibhāgapuggalavirahito. Balappattoti dasavidhañāṇabalaṃ patto.	74	
PA_atk-s01_02a:742	221. Uppādavayadhamminoti uppādavayasabhāvā. Tesaṃ vūpasamoti tesaṃ saṅkhārānaṃ vūpasamo, asaṅkhataṃ nibbānameva sukhanti attho.	74	
PA_atk-s01_02a:743_0	222. Nāhu assāsapassāsoti na jāto assāsapassāso. Anejoti taṇhāsaṅkhātāya ejāya abhāvena	743	
PA_atk-s01_02a:743_1	anejo. Santimārabbhāti anupādisesaṃ nibbānaṃ ārabbha paṭicca sandhāya. Yaṃ kālamakarīti	743	
PA_atk-s01_02a:743_2	yo kālaṃ akari. Idaṃ vuttaṃ hoti – “āvuso, yo mama satthā buddhamuni santiṃ gamissāmīti,	743	
PA_atk-s01_02a:743_3	santiṃ ārabbha kālamakari, tassa ṭhitacittassa tādino idāni assāsapassāso na jāto,	743	
PA_atk-s01_02a:743_4	natthi, nappavattatī”ti.	743	
PA_atk-s01_02a:744_0	Asallīnenāti alīnena asaṅkuṭitena suvikasiteneva cittena. Vedanaṃ ajjhavāsayīti vedanaṃ	744	
PA_atk-s01_02a:744_1	adhivāsesi, na vedanānuvattī hutvā ito cito ca samparivatti. Vimokkhoti kenaci dhammena	744	
PA_atk-s01_02a:744_2	anāvaraṇavimokkho sabbaso apaññattibhāvūpagamo pajjotanibbānasadiso jāto.	744	
PA_atk-s01_02a:745	223. Tadāsīti “saha parinibbānā mahābhūmicālo”ti evaṃ heṭṭhā vuttaṃ bhūmicālameva sandhāyāha. Tañhi lomahaṃsanañca bhiṃsanakañca āsi. Sabbākāravarūpeteti sabbavarakāraṇūpete.	74	
PA_atk-s01_02a:746_0	224. Avītarāgāti puthujjanā ceva sotāpannasakadāgāmino ca. Tesañhi domanassaṃ appahīnaṃ.	746	
PA_atk-s01_02a:746_1	Tasmā tepi bāhā paggayha kandanti. Ubhopi hatthe sīse ṭhapetvā rodantīti sabbaṃ purimanayeneva veditabbaṃ.	746	
PA_atk-s01_02a:747_0	225. Ujjhāyantīti “ayyā attanāpi adhivāsetuṃ na sakkonti, sesajanaṃ kathaṃ samassāsessantī”ti	747	
PA_atk-s01_02a:747_1	vadantiyo ujjhāyanti. Kathaṃbhūtā pana bhante āyasmā anuruddho devatā manasikarotīti	747	
PA_atk-s01_02a:747_2	devatā, bhante, kathaṃbhūtā āyasmā anuruddho sallakkheti, kiṃ tā satthu parinibbānaṃ adhivāsentīti?	747	
PA_atk-s01_02a:748_0	Atha tāsaṃ pavattidassanatthaṃ thero santāvusotiādimāha. Taṃ vuttatthameva. Rattāvasesanti	748	
PA_atk-s01_02a:748_1	balavapaccūse parinibbutattā rattiyā avasesaṃ cullakaddhānaṃ. Dhammiyā kathāyāti	748	
PA_atk-s01_02a:748_2	aññā pāṭiyekkā dhammakathā nāma natthi, “āvuso sadevake nāma loke appaṭipuggalassa	748	
PA_atk-s01_02a:748_3	satthuno ayaṃ maccurājā na lajjati, kimaṅgaṃ pana lokiyamahājanassa lajjissatī”ti	748	
PA_atk-s01_02a:748_4	evarūpāya pana maraṇapaṭisaṃyuttāya kathāya vītināmesuṃ. Tesañhi taṃ kathaṃ kathentānaṃ	748	
PA_atk-s01_02a:748_5	muhutteneva aruṇaṃ uggacchi.	748	
PA_atk-s01_02a:749_0	226. Atha khoti aruṇuggaṃ disvāva thero theraṃ etadavoca. Teneva karaṇīyenāti kīdisena	749	
PA_atk-s01_02a:749_1	nu kho parinibbānaṭṭhāne mālāgandhādisakkārena bhavitabbaṃ, kīdisena bhikkhusaṅghassa	749	
PA_atk-s01_02a:749_2	nisajjaṭṭhānena bhavitabbaṃ, kīdisena khādanīyabhojanīyena bhavitabbanti, evaṃ yaṃ	749	
PA_atk-s01_02a:749_3	bhagavato parinibbutabhāvaṃ sutvā kattabbaṃ teneva karaṇīyena.	749	
PA_atk-s01_02a:750	Buddhasarīrapūjāvaṇṇanā	75	
PA_atk-s01_02a:751	227. Sabbañca tāḷāvacaranti sabbaṃ tūriyabhaṇḍaṃ. Sannipātethāti bheriṃ carāpetvā samāharatha. Te tatheva akaṃsu. Maṇḍalamāḷeti dussamaṇḍalamāḷe. Paṭiyādentāti sajjentā.	75	
PA_atk-s01_02a:752_0	Dakkhiṇena dakkhiṇanti nagarassa dakkhiṇadisābhāgeneva dakkhiṇadisābhāgaṃ. Bāhirena	752	
PA_atk-s01_02a:752_1	bāhiranti antonagaraṃ appavesetvā bāhireneva nagarassa bāhirapassaṃ haritvā. Dakkhiṇato	752	
PA_atk-s01_02a:752_2	nagarassāti anurādhapurassa dakkhiṇadvārasadise ṭhāne ṭhapetvā sakkārasammānaṃ katvā	752	
PA_atk-s01_02a:752_3	jetavanasadise ṭhāne jhāpessāmāti attho.	752	
PA_atk-s01_02a:753_0	228. Aṭṭha mallapāmokkhāti majjhimavayā thāmasampannā aṭṭhamallarājāno. Sīsaṃ nhātāti	753	
PA_atk-s01_02a:753_1	sīsaṃ dhovitvā nahātā. Āyasmantaṃ anuruddhanti therova dibbacakkhukoti pākaṭo, tasmā	753	
PA_atk-s01_02a:753_2	te santesupi aññesu mahātheresu – “ayaṃ no pākaṭaṃ katvā kathessatī”ti theraṃ pucchiṃsu.	753	
PA_atk-s01_02a:753_3	Kathaṃ pana, bhante, devatānaṃ adhippāyoti bhante, amhākaṃ tāva adhippāyaṃ jānāma.	753	
PA_atk-s01_02a:753_4	Devatānaṃ kathaṃ adhippāyoti pucchanti. Thero paṭhamaṃ tesaṃ adhippāyaṃ dassento	753	
PA_atk-s01_02a:753_5	tumhākaṃ khotiādimāha. Makuṭabandhanaṃ nāma mallānaṃ cetiyanti mallarājūnaṃ pasādhanamaṅgalasālāya	753	
PA_atk-s01_02a:753_6	etaṃ nāmaṃ. Cittīkataṭṭhena panesā “cetiya”nti vuccati.	753	
PA_atk-s01_02a:754_0	229. Yāva sandhisamalasaṅkaṭīrāti ettha sandhi nāma gharasandhi. Samalaṃ nāma gūtharāsiniddhamanapanāḷi.	754	
PA_atk-s01_02a:754_1	Saṅkaṭīraṃ nāma saṅkāraṭṭhānaṃ. Dibbehi ca mānusakehi ca naccehīti upari devatānaṃ	754	
PA_atk-s01_02a:754_2	naccāni honti, heṭṭhā manussānaṃ. Esa nayo gītādīsu. Apica devatānaṃ antare manussā,	754	
PA_atk-s01_02a:754_3	manussānaṃ antare devatāti evampi sakkarontā pūjentā agamaṃsu. Majjhena majjhaṃ nagarassa	754	
PA_atk-s01_02a:754_4	haritvāti evaṃ hariyamāne bhagavato sarīre bandhulamallasenāpatibhariyā mallikā nāma	754	
PA_atk-s01_02a:754_5	– “bhagavato sarīraṃ āharantī”ti sutvā attano sāmikassa kālaṃ kiriyato paṭṭhāya aparibhuñjitvā	754	
PA_atk-s01_02a:754_6	ṭhapitaṃ visākhāya pasādhanasadisaṃ mahālatāpasādhanaṃ nīharāpetvā – “iminā satthāraṃ	754	
PA_atk-s01_02a:754_7	pūjessāmī”ti taṃ majjāpetvā gandhodakena dhovitvā dvāre ṭhitā.	754	
PA_atk-s01_02a:755_0	Taṃ kira pasādhanaṃ tāsañca dvinnaṃ itthīnaṃ, devadāniyacorassa geheti tīsuyeva ṭhānesu	755	
PA_atk-s01_02a:755_1	ahosi. Sā ca satthu sarīre dvāraṃ sampatte – “otāretha, tātā, satthusarīra”nti vatvā	755	
PA_atk-s01_02a:755_2	taṃ pasādhanaṃ satthusarīre paṭimuñci. Taṃ sīsato paṭṭhāya paṭimukkaṃ yāvapādatalāgataṃ.	755	
PA_atk-s01_02a:755_3	Suvaṇṇavaṇṇaṃ bhagavato sarīraṃ sattaratanamayena mahāpasādhanena pasādhitaṃ ativiya	755	
PA_atk-s01_02a:755_4	virocittha. Taṃ sā disvā pasannacittā patthanaṃ akāsi – “bhagavā yāva vaṭṭe saṃsarissāmi,	755	
PA_atk-s01_02a:755_5	tāva me pāṭiyekkaṃ pasādhanakiccaṃ mā hotu, niccaṃ paṭimukkapasādhanasadisameva sarīraṃ hotū”ti.	755	
PA_atk-s01_02a:756_0	Atha bhagavantaṃ sattaratanamayena mahāpasādhanena ukkhipitvā puratthimena dvārena	756	
PA_atk-s01_02a:756_1	nīharitvā puratthimena nagarassa makuṭabandhanaṃ mallānaṃ cetiyaṃ, ettha bhagavato	756	
PA_atk-s01_02a:756_2	sarīraṃ nikkhipiṃsu.	756	
PA_atk-s01_02a:757	Mahākassapattheravatthuvaṇṇanā	75	
PA_atk-s01_02a:758_0	231. Pāvāya kusināranti pāvānagare piṇḍāya caritvā “kusināraṃ gamissāmī”ti addhānamaggappaṭipanno	758	
PA_atk-s01_02a:758_1	hoti. Rukkhamūle nisīdīti ettha kasmā divāvihāranti na vuttaṃ? Divāvihāratthāya anisinnattā.	758	
PA_atk-s01_02a:758_2	Therassa hi parivārā bhikkhū sabbe sukhasaṃvaddhitā mahāpuññā. Te majjhanhikasamaye	758	
PA_atk-s01_02a:758_3	tattapāsāṇasadisāya bhūmiyā padasā gacchantā kilamiṃsu. Thero te disvā – “bhikkhū	758	
PA_atk-s01_02a:758_4	kilamanti, gantabbaṭṭhānañca na dūraṃ, thokaṃ vissamitvā darathaṃ paṭippassambhetvā	758	
PA_atk-s01_02a:758_5	sāyanhasamaye kusināraṃ gantvā dasabalaṃ passissāmī”ti maggā okkamma aññatarasmiṃ	758	
PA_atk-s01_02a:758_6	rukkhamūle saṅghāṭiṃ paññapetvā udakatumbato udakena hatthapāde sītale katvā nisīdi.	758	
PA_atk-s01_02a:758_7	Parivārabhikkhūpissa rukkhamūle nisīditvā yoniso manasikāre kammaṃ kurumānā tiṇṇaṃ	758	
PA_atk-s01_02a:758_8	ratanānaṃ vaṇṇaṃ bhaṇamānā nisīdiṃsu. Iti darathavinodanatthāya nisinnattā “divāvihāra”nti na vuttaṃ.	758	
PA_atk-s01_02a:759	Mandāravapupphaṃ gahetvāti mahāpātippamāṇaṃ pupphaṃ āgantukadaṇḍake ṭhapetvā chattaṃ viya gahetvā. Addasa khoti āgacchantaṃ dūrato addasa. Disvā ca pana cintesi –	75	
PA_atk-s01_02a:760_0	“Etaṃ ājīvakassa hatthe mandāravapupphaṃ paññāyati, etañca na sabbadā manussapathe	760	
PA_atk-s01_02a:760_1	paññāyati, yadā pana koci iddhimā iddhiṃ vikubbati, tadā sabbaññubodhisattassa ca	760	
PA_atk-s01_02a:760_2	mātukucchiokkamanādīsu hoti. Na kho pana ajja kenaci iddhivikubbanaṃ kataṃ, na me	760	
PA_atk-s01_02a:760_3	satthā mātukucchiṃ okkanto, na kucchito nikkhamanto, nāpissa ajja abhisambodhi, na	760	
PA_atk-s01_02a:760_4	dhammacakkappavattanaṃ, na yamakapāṭihāriyaṃ, na devorohaṇaṃ, na āyusaṅkhārossajjanaṃ.	760	
PA_atk-s01_02a:760_5	Mahallako pana me satthā dhuvaṃ parinibbuto bhavissatī”ti.	760	
PA_atk-s01_02a:761_0	Tato – “pucchāmi na”nti cittaṃ uppādetvā – “sace kho pana nisinnakova pucchāmi, satthari	761	
PA_atk-s01_02a:761_1	agāravo kato bhavissatī”ti uṭṭhahitvā ṭhitaṭṭhānato apakkamma chaddanto nāgarājā	761	
PA_atk-s01_02a:761_2	maṇicammaṃ viya dasabaladattiyaṃ meghavaṇṇaṃ paṃsukūlacīvaraṃ pārupitvā dasanakhasamodhānasamujjalaṃ	761	
PA_atk-s01_02a:761_3	añjaliṃ sirasmiṃ patiṭṭhapetvā satthari katena gāravena ājīvakassa abhimukho hutvā	761	
PA_atk-s01_02a:761_4	– “āvuso, amhākaṃ satthāraṃ jānāsī”ti āha. Kiṃ pana satthu parinibbānaṃ jānanto pucchi	761	
PA_atk-s01_02a:761_5	ajānantoti? Āvajjanapaṭibaddhaṃ khīṇāsavānaṃ jānanaṃ, anāvajjitattā panesa ajānanto	761	
PA_atk-s01_02a:761_6	pucchīti eke. Thero samāpattibahulo, rattiṭṭhānadivāṭṭhānaleṇamaṇḍapādīsu niccaṃ	761	
PA_atk-s01_02a:761_7	samāpattibaleneva yāpeti, kulasantakampi gāmaṃ pavisitvā dvāre samāpattiṃ samāpajjitvā	761	
PA_atk-s01_02a:761_8	samāpattito vuṭṭhitova bhikkhaṃ gaṇhāti. Thero kira iminā pacchimena attabhāvena	761	
PA_atk-s01_02a:761_9	mahājanānuggahaṃ karissāmi – “ye mayhaṃ bhikkhaṃ vā denti gandhamālādīhi vā sakkāraṃ	761	
PA_atk-s01_02a:761_10	karonti, tesaṃ taṃ mahapphalaṃ hotū”ti evaṃ karoti. Tasmā samāpattibahulatāya na	7611	
PA_atk-s01_02a:761_11	jānāti. Iti ajānantova pucchatīti vadanti, taṃ na gahetabbaṃ.	7611	
PA_atk-s01_02a:762_0	Na hettha ajānanakāraṇaṃ atthi. Abhilakkhitaṃ satthu parinibbānaṃ ahosi, dasasahassilokadhātukampanādīhi	762	
PA_atk-s01_02a:762_1	nimittehi. Therassa pana parisāya kehici bhikkhūhi bhagavā diṭṭhapubbo, kehici na	762	
PA_atk-s01_02a:762_2	diṭṭhapubbo, tattha yehipi diṭṭhapubbo, tepi passitukāmāva, yehipi adiṭṭhapubbo,	762	
PA_atk-s01_02a:762_3	tepi passitukāmāva. Tattha yehi na diṭṭhapubbo, te atidassanakāmatāya gantvā “kuhiṃ	762	
PA_atk-s01_02a:762_4	bhagavā”ti pucchantā “parinibbuto”ti sutvā sandhāretuṃ nāsakkhissanti. Cīvarañca	762	
PA_atk-s01_02a:762_5	pattañca chaḍḍetvā ekavatthā vā dunnivatthā vā duppārutā vā urāni paṭipisantā parodissanti.	762	
PA_atk-s01_02a:762_6	Tattha manussā – “mahākassapattherena saddhiṃ āgatā paṃsukūlikā sayampi itthiyo viya	762	
PA_atk-s01_02a:762_7	parodanti, te kiṃ amhe samassāsessantī”ti mayhaṃ dosaṃ dassanti. Idaṃ pana suññaṃ	762	
PA_atk-s01_02a:762_8	mahāaraññaṃ, idha yathā tathā rodantesu doso natthi. Purimataraṃ sutvā nāma sokopi	762	
PA_atk-s01_02a:762_9	tanuko hotīti bhikkhūnaṃ satuppādanatthāya jānantova pucchi.	762	
PA_atk-s01_02a:763	Ajja sattāhaparinibbuto samaṇo gotamoti ajja samaṇo gotamo sattāhaparinibbuto. Tato me idanti tato samaṇassa gotamassa parinibbutaṭṭhānato.	76	
PA_atk-s01_02a:764_0	232. Subhaddo nāma vuḍḍhapabbajitoti “subhaddo”ti tassa nāmaṃ. Vuḍḍhakāle pana pabbajitattā	764	
PA_atk-s01_02a:764_1	“vuḍḍhapabbajito”ti vuccati. Kasmā pana so evamāha? Bhagavati āghātena. Ayaṃ kireso	764	
PA_atk-s01_02a:764_2	khandhake āgate ātumāvatthusmiṃ nahāpitapubbako vuḍḍhapabbajito bhagavati kusinārato	764	
PA_atk-s01_02a:764_3	nikkhamitvā aḍḍhateḷasehi bhikkhusatehi saddhiṃ ātumaṃ āgacchante bhagavā āgacchatīti	764	
PA_atk-s01_02a:764_4	sutvā – “āgatakāle yāgupānaṃ karissāmī”ti sāmaṇerabhūmiyaṃ ṭhite dve putte etadavoca	764	
PA_atk-s01_02a:764_5	– “bhagavā kira, tātā, ātumaṃ āgacchati mahatā bhikkhusaṅghena saddhiṃ aḍḍhateḷasehi	764	
PA_atk-s01_02a:764_6	bhikkhusatehi; gacchatha tumhe, tātā, khurabhaṇḍaṃ ādāya nāḷiyāvāpakena anugharakaṃ	764	
PA_atk-s01_02a:764_7	anugharakaṃ āhiṇḍatha loṇampi telampi taṇḍulampi khādanīyampi saṃharatha bhagavato	764	
PA_atk-s01_02a:764_8	āgatassa yāgupānaṃ karissāmā”ti. Te tathā akaṃsu.	764	
PA_atk-s01_02a:765_0	Manussā te dārake mañjuke paṭibhāneyyake disvā kāretukāmāpi akāretukāmāpi kārentiyeva.	765	
PA_atk-s01_02a:765_1	Katakāle – “kiṃ gaṇhissatha tātā”ti pucchanti. Te vadanti – “na amhākaṃ aññena kenaci	765	
PA_atk-s01_02a:765_2	attho, pitā pana no bhagavato, āgatakāle yāgudānaṃ dātukāmo”ti. Taṃ sutvā manussā	765	
PA_atk-s01_02a:765_3	aparigaṇetvāva yaṃ te sakkonti āharituṃ, sabbaṃ denti. Yampi na sakkonti, manussehi	765	
PA_atk-s01_02a:765_4	pesenti. Atha bhagavati ātumaṃ āgantvā bhusāgāraṃ paviṭṭhe subhaddo sāyanhasamayaṃ	765	
PA_atk-s01_02a:765_5	gāmadvāraṃ gantvā manusse āmantesi – “upāsakā, nāhaṃ tumhākaṃ santikā aññaṃ kiñci	765	
PA_atk-s01_02a:765_6	paccāsīsāmi, mayhaṃ dārakehi ābhatāni taṇḍulādīniyeva saṅghassa pahonti. Yaṃ hatthakammaṃ,	765	
PA_atk-s01_02a:765_7	taṃ me dethā”ti. “Idañcidañca gaṇhathā”ti sabbūpakaraṇāni gāhetvā vihāre uddhanāni	765	
PA_atk-s01_02a:765_8	kāretvā ekaṃ kāḷakaṃ kāsāvaṃ nivāsetvā tādisameva pārupitvā – “idaṃ karotha, idaṃ	765	
PA_atk-s01_02a:765_9	karothā”ti sabbarattiṃ vicārento satasahassaṃ vissajjetvā bhojjayāguñca madhugoḷakañca	765	
PA_atk-s01_02a:765_10	paṭiyādāpesi. Bhojjayāgu nāma bhuñjitvā pātabbayāgu, tattha sappimadhuphāṇitamacchamaṃsapupphaphalarasādi	7651	
PA_atk-s01_02a:765_11	yaṃ kiñci khādanīyaṃ nāma sabbaṃ pakkhipati kīḷitukāmānaṃ sīsamakkhanayoggā hoti sugandhagandhā.	7651	
PA_atk-s01_02a:766_0	Atha bhagavā kālasseva sarīrapaṭijagganaṃ katvā bhikkhusaṅghaparivuto piṇḍāya carituṃ	766	
PA_atk-s01_02a:766_1	ātumanagarābhimukho pāyāsi. Manussā tassa ārocesuṃ – “bhagavā piṇḍāya gāmaṃ pavisati,	766	
PA_atk-s01_02a:766_2	tayā kassa yāgu paṭiyāditā”ti. So yathānivatthapāruteheva tehi kāḷakakāsāvehi ekena	766	
PA_atk-s01_02a:766_3	hatthena dabbiñca kaṭacchuñca gahetvā brahmā viya dakkhiṇajāṇumaṇḍalaṃ bhūmiyaṃ patiṭṭhapetvā	766	
PA_atk-s01_02a:766_4	vanditvā – “paṭiggaṇhātu me, bhante, bhagavā yāgu”nti āha.	766	
PA_atk-s01_02a:767_0	Tato “jānantāpi tathāgatā pucchantī”ti khandhake āgatanayena bhagavā pucchitvā ca	767	
PA_atk-s01_02a:767_1	sutvā ca taṃ vuḍḍhapabbajitaṃ vigarahitvā tasmiṃ vatthusmiṃ akappiyasamādānasikkhāpadañca,	767	
PA_atk-s01_02a:767_2	khurabhaṇḍapariharaṇasikkhāpadañcāti dve sikkhāpadāni paññapetvā – “bhikkhave, anekakappakoṭiyo	767	
PA_atk-s01_02a:767_3	bhojanaṃ pariyesanteheva vītināmitā, idaṃ pana tumhākaṃ akappiyaṃ adhammena uppannaṃ	767	
PA_atk-s01_02a:767_4	bhojanaṃ, imaṃ paribhuttānaṃ anekāni attabhāvasahassāni apāyesveva nibbattissanti,	767	
PA_atk-s01_02a:767_5	apetha mā gaṇhathā”ti bhikkhācārābhimukho agamāsi. Ekabhikkhunāpi na kiñci gahitaṃ.	767	
PA_atk-s01_02a:768_0	Subhaddo anattamano hutvā ayaṃ “sabbaṃ jānāmī”ti āhiṇḍati. Sace na gahitukāmo, pesetvā	768	
PA_atk-s01_02a:768_1	ārocetabbaṃ. Ayaṃ pakkāhāro nāma sabbaciraṃ tiṭṭhanto sattāhamattaṃ tiṭṭheyya. Idañhi	768	
PA_atk-s01_02a:768_2	mama yāvajīvaṃ pariyattaṃ assa. Sabbaṃ tena nāsitaṃ, ahitakāmo ayaṃ mayhanti bhagavati	768	
PA_atk-s01_02a:768_3	āghātaṃ bandhitvā dasabale dharante kiñci vattuṃ nāsakkhi. Evaṃ kirassa ahosi – “ayaṃ	768	
PA_atk-s01_02a:768_4	uccā kulā pabbajito mahāpuriso, sace kiñci vakkhāmi, maṃyeva santajjessatī”ti. Svāyaṃ	768	
PA_atk-s01_02a:768_5	ajja “parinibbuto bhagavā”ti sutvā laddhassāso viya haṭṭhatuṭṭho evamāha.	768	
PA_atk-s01_02a:769_0	Thero taṃ sutvā hadaye pahāradānaṃ viya matthake patitasukkhāsani viya maññi, dhammasaṃvego	769	
PA_atk-s01_02a:769_1	cassa uppajji – “sattāhamattaparinibbuto bhagavā, ajjāpissa suvaṇṇavaṇṇaṃ sarīraṃ	769	
PA_atk-s01_02a:769_2	dharatiyeva, dukkhena bhagavatā ārādhitasāsane nāma evaṃ lahu mahantaṃ pāpakasaṭaṃ	769	
PA_atk-s01_02a:769_3	kaṇṭako uppanno, alaṃ kho panesa pāpo vaḍḍhamāno aññepi evarūpe sahāye labhitvā sakkā	769	
PA_atk-s01_02a:769_4	sāsanaṃ osakkāpetu”nti. Tato thero cintesi –	769	
PA_atk-s01_02a:770_0	“Sace kho panāhaṃ imaṃ mahallakaṃ idheva pilotikaṃ nivāsāpetvā chārikāya okirāpetvā	770	
PA_atk-s01_02a:770_1	nīharāpessāmi, manussā ‘samaṇassa gotamassa sarīre dharamāneyeva sāvakā vivadantī’ti	770	
PA_atk-s01_02a:770_2	amhākaṃ dosaṃ dassessanti adhivāsemi tāva.	770	
PA_atk-s01_02a:771_0	Bhagavatā hi desito dhammo asaṅgahitapuppharāsisadiso. Tattha yathā vātena pahaṭapupphāni	771	
PA_atk-s01_02a:771_1	yato vā tato vā gacchanti, evameva evarūpānaṃ pāpapuggalānaṃ vasena gacchante gacchante	771	
PA_atk-s01_02a:771_2	kāle vinaye ekaṃ dve sikkhāpadāni nassissanti, sutte eko dve pañhāvārā nassissanti,	771	
PA_atk-s01_02a:771_3	abhidhamme ekaṃ dve bhūmantarāni nassissanti, evaṃ anukkamena mūle naṭṭhe pisācasadisā	771	
PA_atk-s01_02a:771_4	bhavissāma; tasmā dhammavinayasaṅgahaṃ karissāma. Evañhi sati daḷhaṃ suttena saṅgahitāni	771	
PA_atk-s01_02a:771_5	pupphāni viya ayaṃ dhammavinayo niccalo bhavissati.	771	
PA_atk-s01_02a:772_0	Etadatthañhi bhagavā mayhaṃ tīṇi gāvutāni paccuggamanaṃ akāsi, tīhi ovādehi upasampadaṃ	772	
PA_atk-s01_02a:772_1	adāsi, kāyato apanetvā kāye cīvaraparivattanaṃ akāsi, ākāse pāṇiṃ cāletvā candūpamaṃ	772	
PA_atk-s01_02a:772_2	paṭipadaṃ kathento maṃ kāyasakkhiṃ katvā kathesi, tikkhattuṃ sakalasāsanadāyajjaṃ	772	
PA_atk-s01_02a:772_3	paṭicchāpesi. Mādise bhikkhumhi tiṭṭhamāne ayaṃ pāpo sāsane vuḍḍhiṃ mā alattha. Yāva	772	
PA_atk-s01_02a:772_4	adhammo na dippati, dhammo na paṭibāhiyati. Avinayo na dippati vinayo na paṭibāhiyati.	772	
PA_atk-s01_02a:772_5	Adhammavādino na balavanto honti, dhammavādino na dubbalā honti; avinayavādino na	772	
PA_atk-s01_02a:772_6	balavanto honti, vinayavādino na dubbalā honti. Tāva dhammañca vinayañca saṅgāyissāmi.	772	
PA_atk-s01_02a:772_7	Tato bhikkhū attano attano pahonakaṃ gahetvā kappiyākappiyaṃ kathessanti. Athāyaṃ	772	
PA_atk-s01_02a:772_8	pāpo sayameva niggahaṃ pāpuṇissati, puna sīsaṃ ukkhipituṃ na sakkhissati, sāsanaṃ	772	
PA_atk-s01_02a:772_9	iddhañceva phītañca bhavissatī”ti.	772	
PA_atk-s01_02a:773	So evaṃ nāma mayhaṃ cittaṃ uppannanti kassaci anārocetvā bhikkhusaṅghaṃ samassāsesi. Tena vuttaṃ – “atha kho āyasmā mahākassapo…pe… netaṃ ṭhānaṃ vijjatī”ti.	77	
PA_atk-s01_02a:774_0	233. Citakanti vīsaratanasatikaṃ candanacitakaṃ. Āḷimpessāmāti aggiṃ gāhāpessāma.	774	
PA_atk-s01_02a:774_1	Na sakkonti āḷimpetunti aṭṭhapi soḷasapi dvattiṃsapi janā jālanatthāya yamakayamakaukkāyo	774	
PA_atk-s01_02a:774_2	gahetvā tālavaṇṭehi bījantā bhastāhi dhamantā tāni tāni kāraṇāni karontāpi na sakkontiyeva	774	
PA_atk-s01_02a:774_3	aggiṃ gāhāpetuṃ. Devatānaṃ adhippāyoti ettha tā kira devatā therassa upaṭṭhākadevatāva.	774	
PA_atk-s01_02a:774_4	Asītimahāsāvakesu hi cittāni pasādetvā tesaṃ upaṭṭhākāni asītikulasahassāni sagge	774	
PA_atk-s01_02a:774_5	nibbattāni. Tattha there cittaṃ pasādetvā sagge nibbattā devatā tasmiṃ samāgame theraṃ	774	
PA_atk-s01_02a:774_6	adisvā – “kuhiṃ nu kho amhākaṃ kulūpakatthero”ti antarāmagge paṭipannaṃ disvā “amhākaṃ	774	
PA_atk-s01_02a:774_7	kulūpakattherena avandite citako mā pajjalitthā”ti adhiṭṭhahiṃsu.	774	
PA_atk-s01_02a:775_0	Manussā taṃ sutvā – “mahākassapo kira nāma bho bhikkhu pañcahi bhikkhusatehi saddhiṃ	775	
PA_atk-s01_02a:775_1	‘dasabalassa pāde vandissāmī’ti āgacchati. Tasmiṃ kira anāgate citako na pajjalissati.	775	
PA_atk-s01_02a:775_2	Kīdiso bho so bhikkhu kāḷo odāto dīgho rasso, evarūpe nāma bho bhikkhumhi ṭhite kiṃ	775	
PA_atk-s01_02a:775_3	dasabalassa parinibbānaṃ nāmā”ti keci gandhamālādihatthā paṭipathaṃ gacchiṃsu. Keci	775	
PA_atk-s01_02a:775_4	vīthiyo vicittā katvā āgamanamaggaṃ olokayamānā aṭṭhaṃsu.	775	
PA_atk-s01_02a:776_0	234. Atha kho āyasmā mahākassapo yena kusinārā…pe… sirasā vandīti thero kira citakaṃ	776	
PA_atk-s01_02a:776_1	padakkhiṇaṃ katvā āvajjantova sallakkhesi – “imasmiṃ ṭhāne sīsaṃ, imasmiṃ ṭhāne pādā”ti.	776	
PA_atk-s01_02a:776_2	Tato pādānaṃ samīpe ṭhatvā abhiññāpādakaṃ catutthajjhānaṃ samāpajjitvā vuṭṭhāya –	776	
PA_atk-s01_02a:776_3	“arāsahassapaṭimaṇḍitacakkalakkhaṇapatiṭṭhitā dasabalassa pādā saddhiṃ kappāsapaṭalehi	776	
PA_atk-s01_02a:776_4	pañca dussayugasatāni suvaṇṇadoṇiṃ candanacitakañca dvedhā katvā mayhaṃ uttamaṅge	776	
PA_atk-s01_02a:776_5	sirasmiṃ patiṭṭhahantū”ti adhiṭṭhāsi. Saha adhiṭṭhānacittena tāni pañca dussayugasatāni	776	
PA_atk-s01_02a:776_6	dvedhā katvā valāhakantarā puṇṇacando viya pādā nikkhamiṃsu. Thero vikasitarattapadumasadise	776	
PA_atk-s01_02a:776_7	hatthe pasāretvā suvaṇṇavaṇṇe satthupāde yāva gopphakā daḷhaṃ gahetvā attano siravare	776	
PA_atk-s01_02a:776_8	patiṭṭhapesi. Tena vuttaṃ – “bhagavato pāde sirasā vandī”ti.	776	
PA_atk-s01_02a:777_0	Mahājano taṃ acchariyaṃ disvā ekappahāreneva mahānādaṃ nadi, gandhamālādīhi pūjetvā	777	
PA_atk-s01_02a:777_1	yathāruci vandi. Evaṃ pana therena ca mahājanena ca tehi ca pañcahi bhikkhusatehi	777	
PA_atk-s01_02a:777_2	vanditamatte puna adhiṭṭhānakiccaṃ natthi. Pakatiadhiṭṭhānavaseneva therassa hatthato	777	
PA_atk-s01_02a:777_3	muccitvā alattakavaṇṇāni bhagavato pādatalāni candanadāruādīsu kiñci acāletvāva yathāṭhāne	777	
PA_atk-s01_02a:777_4	patiṭṭhahiṃsu, yathāṭhāne ṭhitāneva ahesuṃ. Bhagavato hi pādesu nikkhamantesu vā	777	
PA_atk-s01_02a:777_5	pavisantesu vā kappāsaaṃsu vā dasikatantaṃ vā telabindu vā dārukkhandhaṃ vā ṭhānā	777	
PA_atk-s01_02a:777_6	calitaṃ nāma nāhosi. Sabbaṃ yathāṭhāne ṭhitameva ahosi. Uṭṭhahitvā pana atthaṅgate	777	
PA_atk-s01_02a:777_7	cande viya sūriye viya ca tathāgatassa pādesu antarahitesu mahājano mahākanditaṃ	777	
PA_atk-s01_02a:777_8	kandi. Parinibbānakālato adhikataraṃ kāruññaṃ ahosi.	777	
PA_atk-s01_02a:778	Sayameva bhagavato citako pajjalīti idaṃ pana kassaci pajjalāpetuṃ vāyamantassa adassanavasena vuttaṃ. Devatānubhāvena panesa samantato ekappahāreneva pajjali.	77	
PA_atk-s01_02a:779_0	235. Sarīrāneva avasissiṃsūti pubbe ekagghanena ṭhitattā sarīraṃ nāma ahosi. Idāni	779	
PA_atk-s01_02a:779_1	vippakiṇṇattā sarīrānīti vuttaṃ sumanamakuḷasadisā ca dhotamuttasadisā ca suvaṇṇasadisā	779	
PA_atk-s01_02a:779_2	ca dhātuyo avasissiṃsūti attho. Dīghāyukabuddhānañhi sarīraṃ suvaṇṇakkhandhasadisaṃ	779	
PA_atk-s01_02a:779_3	ekameva hoti. Bhagavā pana – “ahaṃ na ciraṃ ṭhatvā parinibbāyāmi, mayhaṃ sāsanaṃ	779	
PA_atk-s01_02a:779_4	tāva sabbattha na vitthāritaṃ, tasmā parinibbutassāpi me sāsapamattampi dhātuṃ gahetvā	779	
PA_atk-s01_02a:779_5	attano attano vasanaṭṭhāne cetiyaṃ katvā paricaranto mahājano saggaparāyaṇo hotū”ti	779	
PA_atk-s01_02a:779_6	dhātūnaṃ vikiraṇaṃ adhiṭṭhāsi. Kati, panassa dhātuyo vippakiṇṇā, kati na vippakiṇṇāti.	779	
PA_atk-s01_02a:779_7	Catasso dāṭhā, dve akkhakā, uṇhīsanti imā satta dhātuyo na vippakiriṃsu, sesā vippakiriṃsūti.	779	
PA_atk-s01_02a:779_8	Tattha sabbakhuddakā dhātu sāsapabījamattā ahosi, mahādhātu majjhe bhinnataṇḍulamattā,	779	
PA_atk-s01_02a:779_9	atimahatī majjhe bhinnamuggamattāti.	779	
PA_atk-s01_02a:780_0	Udakadhārāti aggabāhumattāpi jaṅghamattāpi tālakkhandhamattāpi udakadhārā ākāsato	780	
PA_atk-s01_02a:780_1	patitvā nibbāpesi. Udakasālatoti parivāretvā ṭhitasālarukkhe sandhāyetaṃ vuttaṃ,	780	
PA_atk-s01_02a:780_2	tesampi hi khandhantaraviṭapantarehi udakadhārā nikkhamitvā nibbāpesuṃ. Bhagavato	780	
PA_atk-s01_02a:780_3	citako mahanto. Samantā pathaviṃ bhinditvāpi naṅgalasīsamattā udakavaṭṭi phalikavaṭaṃsakasadisā	780	
PA_atk-s01_02a:780_4	uggantvā citakameva gaṇhanti. Gandhodakenāti suvaṇṇaghaṭe rajataghaṭe ca pūretvā	780	
PA_atk-s01_02a:780_5	ābhatanānāgandhodakena. Nibbāpesunti suvaṇṇamayarajatamayehi aṭṭhadaṇḍakehi vikiritvā	780	
PA_atk-s01_02a:780_6	candanacitakaṃ nibbāpesuṃ.	780	
PA_atk-s01_02a:781_0	Ettha ca citake jhāyamāne parivāretvā ṭhitasālarukkhānaṃ sākhantarehi viṭapantarehi	781	
PA_atk-s01_02a:781_1	pattantarehi jālā uggacchanti, pattaṃ vā sākhā vā pupphaṃ vā daḍḍhā nāma natthi,	781	
PA_atk-s01_02a:781_2	kipillikāpi makkaṭakāpi jālānaṃ antareneva vicaranti. Ākāsato patitaudakadhārāsupi	781	
PA_atk-s01_02a:781_3	sālarukkhehi nikkhantaudakadhārāsupi pathaviṃ bhinditvā nikkhantaudakadhārāsupi dhammakathāva	781	
PA_atk-s01_02a:781_4	pamāṇaṃ. Evaṃ citakaṃ nibbāpetvā pana mallarājāno santhāgāre catujjātiyagandhaparibhaṇḍaṃ	781	
PA_atk-s01_02a:781_5	kāretvā lājapañcamāni pupphāni vikiritvā upari celavitānaṃ bandhitvā suvaṇṇatārakādīhi	781	
PA_atk-s01_02a:781_6	khacitvā tattha gandhadāmamālādāmaratanadāmāni olambetvā santhāgārato yāva makuṭabandhanasaṅkhātā	781	
PA_atk-s01_02a:781_7	sīsapasādhanamaṅgalasālā, tāva ubhohi passehi sāṇikilañjaparikkhepaṃ kāretvā upari	781	
PA_atk-s01_02a:781_8	celavitānaṃ bandhāpetvā suvaṇṇatārakādīhi khacitvā tatthapi gandhadāmamālādāmaratanadāmāni	781	
PA_atk-s01_02a:781_9	olambetvā maṇidaṇḍavaṇṇehi veṇūhi ca pañcavaṇṇaddhaje ussāpetvā samantā vātapaṭākā	781	
PA_atk-s01_02a:781_10	parikkhipitvā susammaṭṭhāsu vīthīsu kadaliyo ca puṇṇaghaṭe ca ṭhapetvā daṇḍakadīpikā	7811	
PA_atk-s01_02a:781_11	jāletvā alaṅkatahatthikkhandhe saha dhātūhi suvaṇṇadoṇiṃ ṭhapetvā mālāgandhādīhi	7811	
PA_atk-s01_02a:781_12	pūjentā sādhukīḷitaṃ kīḷantā antonagaraṃ pavesetvā santhāgāre sarabhamayapallaṅke	7811	
PA_atk-s01_02a:781_13	ṭhapetvā upari setacchattaṃ dhāresuṃ. Evaṃ katvā – “atha kho kosinārakā mallā bhagavato	7811	
PA_atk-s01_02a:781_14	sarīrāni sattāhaṃ santhāgāre sattipañjaraṃ karitvā”ti sabbaṃ veditabbaṃ.	7811	
PA_atk-s01_02a:782_0	Tattha sattipañjaraṃ karitvāti sattihatthehi purisehi parikkhipāpetvā. Dhanupākāranti	782	
PA_atk-s01_02a:782_1	paṭhamaṃ tāva hatthikumbhena kumbhaṃ paharante parikkhipāpesuṃ, tato asse gīvāya	782	
PA_atk-s01_02a:782_2	gīvaṃ paharante, tato rathe āṇikoṭiyā āṇikoṭiṃ paharante, tato yodhe bāhunā bāhuṃ	782	
PA_atk-s01_02a:782_3	paharante. Tesaṃ pariyante koṭiyā koṭiṃ paharamānāni dhanūni parikkhipāpesuṃ. Iti	782	
PA_atk-s01_02a:782_4	samantā yojanappamāṇaṃ ṭhānaṃ sattāhaṃ sannāhagavacchikaṃ viya katvā ārakkhaṃ saṃvidahiṃsu.	782	
PA_atk-s01_02a:782_5	Taṃ sandhāya vuttaṃ – “dhanupākāraṃ parikkhipāpetvā”ti.	782	
PA_atk-s01_02a:783_0	Kasmā panete evamakaṃsūti? Ito purimesu hi dvīsu sattāhesu te bhikkhusaṅghassa ṭhānanisajjokāsaṃ	783	
PA_atk-s01_02a:783_1	karontā khādanīyaṃ bhojanīyaṃ saṃvidahantā sādhukīḷikāya okāsaṃ na labhiṃsu. Tato	783	
PA_atk-s01_02a:783_2	nesaṃ ahosi – “imaṃ sattāhaṃ sādhukīḷitaṃ kīḷissāma, ṭhānaṃ kho panetaṃ vijjati yaṃ	783	
PA_atk-s01_02a:783_3	amhākaṃ pamattabhāvaṃ ñatvā kocideva āgantvā dhātuyo gaṇheyya, tasmā ārakkhaṃ ṭhapetvā	783	
PA_atk-s01_02a:783_4	kīḷissāmā”ti. Te tathā evamakaṃsu.	783	
PA_atk-s01_02a:784	Sarīradhātuvibhajanavaṇṇanā	78	
PA_atk-s01_02a:785_0	236. Assosi kho rājāti kathaṃ assosi? Paṭhamameva kirassa amaccā sutvā cintayiṃsu	785	
PA_atk-s01_02a:785_1	– “satthā nāma parinibbuto, na so sakkā puna āharituṃ. Pothujjanikasaddhāya pana	785	
PA_atk-s01_02a:785_2	amhākaṃ raññā sadiso natthi, sace esa imināva niyāmena suṇissati, hadayamassa phalissati.	785	
PA_atk-s01_02a:785_3	Rājā kho pana amhehi anurakkhitabbo”ti te tisso suvaṇṇadoṇiyo āharitvā catumadhurassa	785	
PA_atk-s01_02a:785_4	pūretvā rañño santikaṃ gantvā etadavocuṃ – “deva, amhehi supinako diṭṭho, tassa paṭighātatthaṃ	785	
PA_atk-s01_02a:785_5	tumhehi dukūladupaṭṭaṃ nivāsetvā yathā nāsāpuṭamattaṃ paññāyati, evaṃ catumadhuradoṇiyā	785	
PA_atk-s01_02a:785_6	nipajjituṃ vaṭṭatī”ti. Rājā atthacarānaṃ amaccānaṃ vacanaṃ sutvā “evaṃ hotu tātā”ti	785	
PA_atk-s01_02a:785_7	sampaṭicchitvā tathā akāsi.	785	
PA_atk-s01_02a:786_0	Atheko amacco alaṅkāraṃ omuñcitvā kese pakiriya yāya disāya satthā parinibbuto, tadabhimukho	786	
PA_atk-s01_02a:786_1	hutvā añjaliṃ paggayha rājānaṃ āha – “deva, maraṇato muccanakasatto nāma natthi,	786	
PA_atk-s01_02a:786_2	amhākaṃ āyuvaḍḍhano cetiyaṭṭhānaṃ puññakkhettaṃ abhisekasiñcako so bhagavā satthā	786	
PA_atk-s01_02a:786_3	kusinārāya parinibbuto”ti. Rājā sutvāva visaññījāto catumadhuradoṇiyaṃ usumaṃ muñci.	786	
PA_atk-s01_02a:786_4	Atha naṃ ukkhipitvā dutiyāya doṇiyā nipajjāpesuṃ. So puna saññaṃ labhitvā – “tātā,	786	
PA_atk-s01_02a:786_5	kiṃ vadethā”ti pucchi. “Satthā, mahārāja, parinibbuto”ti. Rājā punapi visaññījāto	786	
PA_atk-s01_02a:786_6	catumadhuradoṇiyā usumaṃ muñci. Atha naṃ tatopi ukkhipitvā tatiyāya doṇiyā nipajjāpesuṃ.	786	
PA_atk-s01_02a:786_7	So puna saññaṃ labhitvā “tātā, kiṃ vadethā”ti pucchi. “Satthā, mahārāja, parinibbuto”ti.	786	
PA_atk-s01_02a:786_8	Rājā punapi visaññījāto, atha naṃ ukkhipitvā nahāpetvā matthake ghaṭehi udakaṃ āsiñciṃsu.	786	
PA_atk-s01_02a:787_0	Rājā saññaṃ labhitvā āsanā vuṭṭhāya gandhaparibhāvite maṇivaṇṇe kese vikiritvā suvaṇṇaphalakavaṇṇāya	787	
PA_atk-s01_02a:787_1	piṭṭhiyaṃ pakiritvā pāṇinā uraṃ paharitvā pavāḷaṅkuravaṇṇāhi suvaṭṭitaṅgulīhi suvaṇṇabimbisakavaṇṇaṃ	787	
PA_atk-s01_02a:787_2	uraṃ sibbanto viya gahetvā paridevamāno ummattakavesena antaravīthiṃ otiṇṇo, so alaṅkatanāṭakaparivuto	787	
PA_atk-s01_02a:787_3	nagarato nikkhamma jīvakambavanaṃ gantvā yasmiṃ ṭhāne nisinnena bhagavatā dhammo	787	
PA_atk-s01_02a:787_4	desito taṃ oloketvā – “bhagavā sabbaññu, nanu imasmiṃ ṭhāne nisīditvā dhammaṃ desayittha,	787	
PA_atk-s01_02a:787_5	sokasallaṃ me vinodayittha, tumhe mayhaṃ sokasallaṃ nīharittha, ahaṃ tumhākaṃ saraṇaṃ	787	
PA_atk-s01_02a:787_6	gato, idāni pana me paṭivacanampi na detha, bhagavā”ti punappunaṃ paridevitvā “nanu	787	
PA_atk-s01_02a:787_7	bhagavā ahaṃ aññadā evarūpe kāle ‘tumhe mahābhikkhusaṅghaparivārā jambudīpatale cārikaṃ	787	
PA_atk-s01_02a:787_8	carathā’ti suṇomi, idāni panāhaṃ tumhākaṃ ananurūpaṃ ayuttaṃ pavattiṃ suṇomī”ti evamādīni	787	
PA_atk-s01_02a:787_9	ca vatvā saṭṭhimattāhi gāthāhi bhagavato guṇaṃ anussaritvā cintesi – “mama parideviteneva	787	
PA_atk-s01_02a:787_10	na sijjhati, dasabalassa dhātuyo āharāpessāmī”ti evaṃ assosi. Sutvā ca imissā visaññibhāvādipavattiyā	7871	
PA_atk-s01_02a:787_11	avasāne dūtaṃ pāhesi. Taṃ sandhāya atha kho rājātiādi vuttaṃ.	7871	
PA_atk-s01_02a:788_0	Tattha dūtaṃ pāhesīti dūtañca paṇṇañca pesesi. Pesetvā ca pana – “sace dassanti,	788	
PA_atk-s01_02a:788_1	sundaraṃ. No ce dassanti, āharaṇupāyena āharissāmī”ti caturaṅginiṃ senaṃ sannayhitvā	788	
PA_atk-s01_02a:788_2	sayampi nikkhantoyeva. Yathā ca ajātasattu, evaṃ licchavīādayopi dūtaṃ pesetvā sayampi	788	
PA_atk-s01_02a:788_3	caturaṅginiyā senāya nikkhamiṃsuyeva. Tattha pāveyyakā sabbehi āsannatarā kusinārato	788	
PA_atk-s01_02a:788_4	tigāvutantare nagare vasanti, bhagavāpi pāvaṃ pavisitvāva kusināraṃ gato. Atha kasmā	788	
PA_atk-s01_02a:788_5	paṭhamataraṃ na āgatāti ce? Mahāparivārā panete rājāno mahāparivāraṃ karontāva pacchato jātā.	788	
PA_atk-s01_02a:789_0	Te saṅghe gaṇe etadavocunti sabbepi te sattanagaravāsino āgantvā – “amhākaṃ dhātuyo	789	
PA_atk-s01_02a:789_1	vā dentu, yuddhaṃ vā”ti kusinārānagaraṃ parivāretvā ṭhite – “etaṃ bhagavā amhākaṃ	789	
PA_atk-s01_02a:789_2	gāmakkhette”ti paṭivacanaṃ avocuṃ. Te kira evamāhaṃsu – “na mayaṃ satthu sāsanaṃ	789	
PA_atk-s01_02a:789_3	pahiṇimha, nāpi gantvā ānayimha. Satthā pana sayameva āgantvā sāsanaṃ pesetvā amhe	789	
PA_atk-s01_02a:789_4	pakkosāpesi. Tumhepi kho pana yaṃ tumhākaṃ gāmakkhette ratanaṃ uppajjati, na taṃ	789	
PA_atk-s01_02a:789_5	amhākaṃ detha. Sadevake ca loke buddharatanasamaṃ ratanaṃ nāma natthi, evarūpaṃ uttamaratanaṃ	789	
PA_atk-s01_02a:789_6	labhitvā mayaṃ na dassāma. Na kho pana tumhehiyeva mātuthanato khīraṃ pītaṃ, amhehipi	789	
PA_atk-s01_02a:789_7	mātuthanato khīraṃ pītaṃ. Na tumheyeva purisā, amhepi purisā hotū”ti aññamaññaṃ ahaṃkāraṃ	789	
PA_atk-s01_02a:789_8	katvā sāsanapaṭisāsanaṃ pesenti, aññamaññaṃ mānagajjitaṃ gajjanti. Yuddhe pana sati	789	
PA_atk-s01_02a:789_9	kosinārakānaṃyeva jayo abhavissa. Kasmā? Yasmā dhātupāsanatthaṃ āgatā devatā nesaṃ	789	
PA_atk-s01_02a:789_10	pakkhā ahesuṃ. Pāḷiyaṃ pana – “bhagavā amhākaṃ gāmakkhette parinibbuto, na mayaṃ	7891	
PA_atk-s01_02a:789_11	dassāma bhagavato sarīrānaṃ bhāga”nti ettakameva āgataṃ.	7891	
PA_atk-s01_02a:790_0	237. Evaṃ vutte doṇo brāhmaṇoti doṇabrāhmaṇo imaṃ tesaṃ vivādaṃ sutvā – “ete rājāno	790	
PA_atk-s01_02a:790_1	bhagavato parinibbutaṭṭhāne vivādaṃ karonti, na kho panetaṃ patirūpaṃ, alaṃ iminā	790	
PA_atk-s01_02a:790_2	kalahena, vūpasamessāmi na”nti so gantvā te saṅghe gaṇe etadavoca. Kimavoca? Unnatappadese	790	
PA_atk-s01_02a:790_3	ṭhatvā dvibhāṇavāraparimāṇaṃ doṇagajjitaṃ nāma avoca. Tattha paṭhamabhāṇavāre tāva	790	
PA_atk-s01_02a:790_4	ekapadampi te na jāniṃsu. Dutiyabhāṇavārapariyosāne – “ācariyassa viya bho saddo,	790	
PA_atk-s01_02a:790_5	ācariyassa viya bho saddo”ti sabbe niravā ahesuṃ. Jambudīpatale kira kulaghare jātā	790	
PA_atk-s01_02a:790_6	yebhuyyena tassa na antevāsiko nāma natthi. Atha so te attano vacanaṃ sutvā nirave	790	
PA_atk-s01_02a:790_7	tuṇhībhūte viditvā puna etadavoca – “suṇantu bhonto”ti etaṃ gāthādvayaṃ avoca.	790	
PA_atk-s01_02a:791_0	Tattha amhākaṃ buddhoti amhākaṃ buddho. Ahu khantivādoti buddhabhūmiṃ appatvāpi pāramiyo	791	
PA_atk-s01_02a:791_1	pūrento khantivāditāpasakāle dhammapālakumārakāle chaddantahatthikāle bhūridattanāgarājakāle	791	
PA_atk-s01_02a:791_2	campeyyanāgarājakāle saṅkhapālanāgarājakāle mahākapikāle aññesu ca bahūsu jātakesu	791	
PA_atk-s01_02a:791_3	paresu kopaṃ akatvā khantimeva akāsi. Khantimeva vaṇṇayi. Kimaṅgaṃ pana etarahi iṭṭhāniṭṭhesu	791	
PA_atk-s01_02a:791_4	tādilakkhaṇaṃ patto, sabbathāpi amhākaṃ buddho khantivādo ahosi, tassa evaṃvidhassa.	791	
PA_atk-s01_02a:791_5	Na hi sādhu yaṃ uttamapuggalassa, sarīrabhāge siyā sampahāroti na hi sādhuyanti na	791	
PA_atk-s01_02a:791_6	hi sādhu ayaṃ. Sarīrabhāgeti sarīravibhāganimittaṃ, dhātukoṭṭhāsahetūti attho. Siyā	791	
PA_atk-s01_02a:791_7	sampahāroti āvudhasampahāro sādhu na siyāti vuttaṃ hoti.	791	
PA_atk-s01_02a:792_0	Sabbeva bhonto sahitāti sabbeva bhonto sahitā hotha, mā bhijjatha. Samaggāti kāyena	792	
PA_atk-s01_02a:792_1	ca vācāya ca ekasannipātā ekavacanā samaggā hotha. Sammodamānāti cittenāpi aññamaññaṃ	792	
PA_atk-s01_02a:792_2	sammodamānā hotha. Karomaṭṭhabhāgeti bhagavato sarīrāni aṭṭha bhāge karoma. Cakkhumatoti	792	
PA_atk-s01_02a:792_3	pañcahi cakkhūhi cakkhumato buddhassa. Na kevalaṃ tumheyeva, bahujanopi pasanno,	792	
PA_atk-s01_02a:792_4	tesu ekopi laddhuṃ ayutto nāma natthīti bahuṃ kāraṇaṃ vatvā saññāpesi.	792	
PA_atk-s01_02a:793_0	238. Tesaṃ saṅghānaṃ gaṇānaṃ paṭissutvāti tesaṃ tesaṃ tato tato samāgatasaṅghānaṃ	793	
PA_atk-s01_02a:793_1	samāgatagaṇānaṃ paṭissuṇitvā. Bhagavato sarīrāni aṭṭhadhā samaṃ suvibhattaṃ vibhajitvāti	793	
PA_atk-s01_02a:793_2	ettha ayamanukkamo – doṇo kira tesaṃ paṭissuṇitvā suvaṇṇadoṇiṃ vivarāpesi. Rājāno	793	
PA_atk-s01_02a:793_3	āgantvā doṇiyaṃyeva ṭhitā suvaṇṇavaṇṇā dhātuyo disvā – “bhagavā sabbaññu pubbe mayaṃ	793	
PA_atk-s01_02a:793_4	tumhākaṃ dvattiṃsamahāpurisalakkhaṇapaṭimaṇḍitaṃ chabbaṇṇabuddharasmikhacitaṃ asītianubyañjanasamujjalitasobhaṃ	793	
PA_atk-s01_02a:793_5	suvaṇṇavaṇṇaṃ sarīraṃ addasāma, idāni pana suvaṇṇavaṇṇāva dhātuyo avasiṭṭhā jātā,	793	
PA_atk-s01_02a:793_6	na yuttamidaṃ bhagavā tumhāka”nti parideviṃsu.	793	
PA_atk-s01_02a:794_0	Brāhmaṇopi tasmiṃ samaye tesaṃ pamattabhāvaṃ ñatvā dakkhiṇadāṭhaṃ gahetvā veṭhantare	794	
PA_atk-s01_02a:794_1	ṭhapesi, atha pacchā aṭṭhadhā samaṃ suvibhattaṃ vibhaji, sabbāpi dhātuyo pākatikanāḷiyā	794	
PA_atk-s01_02a:794_2	soḷasa nāḷiyo ahesuṃ, ekekanagaravāsino dve dve nāḷiyo labhiṃsu. Brāhmaṇassa pana	794	
PA_atk-s01_02a:794_3	dhātuyo vibhajantasseva sakko devānamindo – “kena nu kho sadevakassa lokassa kaṅkhacchedanatthāya	794	
PA_atk-s01_02a:794_4	catusaccakathāya paccayabhūtā bhagavato dakkhiṇadāṭhā gahitā”ti olokento “brāhmaṇena	794	
PA_atk-s01_02a:794_5	gahitā”ti disvā – “brāhmaṇopi dāṭhāya anucchavikaṃ sakkāraṃ kātuṃ na sakkhissati,	794	
PA_atk-s01_02a:794_6	gaṇhāmi na”nti veṭhantarato gahetvā suvaṇṇacaṅkoṭake ṭhapetvā devalokaṃ netvā cūḷāmaṇicetiye patiṭṭhapesi.	794	
PA_atk-s01_02a:795_0	Brāhmaṇopi dhātuyo vibhajitvā dāṭhaṃ apassanto corikāya gahitattā – “kena me dāṭhā	795	
PA_atk-s01_02a:795_1	gahitā”ti pucchitumpi nāsakkhi. “Nanu tayāva dhātuyo bhājitā, kiṃ tvaṃ paṭhamaṃyeva	795	
PA_atk-s01_02a:795_2	attano dhātuyā atthibhāvaṃ na aññāsī”ti attani dosāropanaṃ sampassanto – “mayhampi	795	
PA_atk-s01_02a:795_3	koṭṭhāsaṃ dethā”ti vattumpi nāsakkhi. Tato – “ayampi suvaṇṇatumbo dhātugatikova,	795	
PA_atk-s01_02a:795_4	yena tathāgatassa dhātuyo mitā, imassāhaṃ thūpaṃ karissāmī”ti cintetvā imaṃ me bhonto	795	
PA_atk-s01_02a:795_5	tumbaṃ dadantūti āha.	795	
PA_atk-s01_02a:796	Pippalivaniyā moriyāpi ajātasattuādayo viya dūtaṃ pesetvā yuddhasajjāva nikkhamiṃsu.	79	
PA_atk-s01_02a:797	Dhātuthūpapūjāvaṇṇanā	79	
PA_atk-s01_02a:798_0	239. Rājagahe bhagavato sarīrānaṃ thūpañca mahañca akāsīti kathaṃ akāsi? Kusinārato	798	
PA_atk-s01_02a:798_1	yāva rājagahaṃ pañcavīsati yojanāni, etthantare aṭṭhausabhavitthataṃ samatalaṃ maggaṃ	798	
PA_atk-s01_02a:798_2	kāretvā yādisaṃ mallarājāno makuṭabandhanassa ca santhāgārassa ca antare pūjaṃ kāresuṃ.	798	
PA_atk-s01_02a:798_3	Tādisaṃ pañcavīsatiyojanepi magge pūjaṃ kāretvā lokassa anukkaṇṭhanatthaṃ sabbattha	798	
PA_atk-s01_02a:798_4	antarāpaṇe pasāretvā suvaṇṇadoṇiyaṃ pakkhittadhātuyo sattipañjarena parikkhipāpetvā	798	
PA_atk-s01_02a:798_5	attano vijite pañcayojanasataparimaṇḍale manusse sannipātāpesi. Te dhātuyo gahetvā	798	
PA_atk-s01_02a:798_6	kusinārato sādhukīḷitaṃ kīḷantā nikkhamitvā yattha yattha suvaṇṇavaṇṇāni pupphāni	798	
PA_atk-s01_02a:798_7	passanti, tattha tattha dhātuyo sattiantare ṭhapetvā pūjaṃ akaṃsu. Tesaṃ pupphānaṃ	798	
PA_atk-s01_02a:798_8	khīṇakāle gacchanti, rathassa dhuraṭṭhānaṃ pacchimaṭṭhāne sampatte satta divase sādhukīḷitaṃ	798	
PA_atk-s01_02a:798_9	kīḷanti. Evaṃ dhātuyo gahetvā āgacchantānaṃ satta vassāni satta māsāni satta divasāni vītivattāni.	798	
PA_atk-s01_02a:799_0	Micchādiṭṭhikā – “samaṇassa gotamassa parinibbutakālato paṭṭhāya balakkārena sādhukīḷitāya	799	
PA_atk-s01_02a:799_1	upaddutamha sabbe no kammantā naṭṭhā”ti ujjhāyantā manaṃ padosetvā chaḷāsītisahassamattā	799	
PA_atk-s01_02a:799_2	apāye nibbattā. Khīṇāsavā āvajjitvā “mahājano manaṃ padosetvā apāye nibbattī”ti disvā	799	
PA_atk-s01_02a:799_3	– “sakkaṃ devarājānaṃ dhātuāharaṇūpāyaṃ kāressāmā”ti tassa santikaṃ gantvā tamatthaṃ	799	
PA_atk-s01_02a:799_4	ārocetvā – “dhātuāharaṇūpāyaṃ karohi mahārājā”ti āhaṃsu. Sakko āha – “bhante, puthujjano	799	
PA_atk-s01_02a:799_5	nāma ajātasattunā samo saddho natthi, na so mama vacanaṃ karissati, apica kho māravibhiṃsakasadisaṃ	799	
PA_atk-s01_02a:799_6	vibhiṃsakaṃ dassessāmi, mahāsaddaṃ sāvessāmi, yakkhagāhakakhipitakaarocake karissāmi,	799	
PA_atk-s01_02a:799_7	tumhe ‘amanussā mahārāja kupitā dhātuyo āharāpethā’ti vadeyyātha, evaṃ so āharāpessatī”ti.	799	
PA_atk-s01_02a:799_8	Atha kho sakko taṃ sabbaṃ akāsi.	799	
PA_atk-s01_02a:800_0	Therāpi rājānaṃ upasaṅkamitvā – “mahārāja, amanussā kupitā, dhātuyo āharāpehī”ti	800	
PA_atk-s01_02a:800_1	bhaṇiṃsu. Rājā – “na tāva, bhante, mayhaṃ cittaṃ tussati, evaṃ santepi āharantū”ti	800	
PA_atk-s01_02a:800_2	āha. Sattamadivase dhātuyo āhariṃsu. Evaṃ āhatā dhātuyo gahetvā rājagahe thūpañca	800	
PA_atk-s01_02a:800_3	mahañca akāsi. Itarepi attano attano balānurūpena āharitvā sakasakaṭṭhānesu thūpañca mahañca akaṃsu.	800	
PA_atk-s01_02a:801_0	240. Evametaṃ bhūtapubbanti evaṃ etaṃ dhātubhājanañceva dasathūpakaraṇañca jambudīpe	801	
PA_atk-s01_02a:801_1	bhūtapubbanti pacchā saṅgītikārakā āhaṃsu. Evaṃ patiṭṭhitesu pana thūpesu mahākassapatthero	801	
PA_atk-s01_02a:801_2	dhātūnaṃ antarāyaṃ disvā rājānaṃ ajātasattuṃ upasaṅkamitvā “mahārāja, ekaṃ dhātunidhānaṃ	801	
PA_atk-s01_02a:801_3	kātuṃ vaṭṭatī”ti āha. Sādhu, bhante, nidhānakammaṃ tāva mama hotu, sesadhātuyo pana	801	
PA_atk-s01_02a:801_4	kathaṃ āharāmīti? Na, mahārāja, dhātuāharaṇaṃ tuyhaṃ bhāro, amhākaṃ bhāroti. Sādhu,	801	
PA_atk-s01_02a:801_5	bhante, tumhe dhātuyo āharatha, ahaṃ dhātunidhānaṃ karissāmīti. Thero tesaṃ tesaṃ	801	
PA_atk-s01_02a:801_6	rājakulānaṃ paricaraṇamattameva ṭhapetvā sesadhātuyo āhari. Rāmagāme pana dhātuyo	801	
PA_atk-s01_02a:801_7	nāgā pariggaṇhiṃsu, tāsaṃ antarāyo natthi. “Anāgate laṅkādīpe mahāvihāre mahācetiyamhi	801	
PA_atk-s01_02a:801_8	nidahissantī”ti tā na āharitvā sesehi sattahi nagarehi āharitvā rājagahassa pācīnadakkhiṇadisābhāge	801	
PA_atk-s01_02a:801_9	ṭhatvā – “imasmiṃ ṭhāne yo pāsāṇo atthi, so antaradhāyatu, paṃsu suvisuddhā hotu,	801	
PA_atk-s01_02a:801_10	udakaṃ mā uṭṭhahatū”ti adhiṭṭhāsi.	8011	
PA_atk-s01_02a:802_0	Rājā taṃ ṭhānaṃ khaṇāpetvā tato uddhatapaṃsunā iṭṭhakā kāretvā asītimahāsāvakānaṃ	802	
PA_atk-s01_02a:802_1	cetiyāni kāreti. “Idha rājā kiṃ kāretī”ti pucchantānampi “mahāsāvakānaṃ cetiyānī”ti	802	
PA_atk-s01_02a:802_2	vadanti, na koci dhātunidhānabhāvaṃ jānāti. Asītihatthagambhīre pana tasmiṃ padese	802	
PA_atk-s01_02a:802_3	jāte heṭṭhā lohasanthāraṃ santharāpetvā tattha thūpārāme cetiyagharappamāṇaṃ tambalohamayaṃ	802	
PA_atk-s01_02a:802_4	gehaṃ kārāpetvā aṭṭha aṭṭha haricandanādimaye karaṇḍe ca thūpe ca kārāpesi. Atha	802	
PA_atk-s01_02a:802_5	bhagavato dhātuyo haricandanakaraṇḍe pakkhipitvā taṃ haricandanakaraṇḍakampi aññasmiṃ	802	
PA_atk-s01_02a:802_6	haricandanakaraṇḍake, tampi aññasminti evaṃ aṭṭha haricandanakaraṇḍe ekato katvā	802	
PA_atk-s01_02a:802_7	eteneva upāyena te aṭṭha karaṇḍe aṭṭhasu haricandanathūpesu, aṭṭha haricandanathūpe	802	
PA_atk-s01_02a:802_8	aṭṭhasu lohitacandanakaraṇḍesu, aṭṭha lohitacandanakaraṇḍe aṭṭhasu lohitacandanathūpesu,	802	
PA_atk-s01_02a:802_9	aṭṭha lohitacandanathūpe aṭṭhasu dantakaraṇḍesu, aṭṭha dantakaraṇḍe aṭṭhasu dantathūpesu,	802	
PA_atk-s01_02a:802_10	aṭṭha dantathūpe aṭṭhasu sabbaratanakaraṇḍesu, aṭṭha sabbaratanakaraṇḍe aṭṭhasu sabbaratanathūpesu,	8021	
PA_atk-s01_02a:802_11	aṭṭha sabbaratanathūpe aṭṭhasu suvaṇṇakaraṇḍesu, aṭṭha suvaṇṇakaraṇḍe, aṭṭhasu suvaṇṇathūpesu,	8021	
PA_atk-s01_02a:802_12	aṭṭha suvaṇṇathūpe aṭṭhasu rajatakaraṇḍesu, aṭṭha rajatakaraṇḍe aṭṭhasu rajatathūpesu,	8021	
PA_atk-s01_02a:802_13	aṭṭha rajatathūpe, aṭṭhasu maṇikaraṇḍesu, aṭṭha maṇikaraṇḍe aṭṭhasu maṇithūpesu,	8021	
PA_atk-s01_02a:802_14	aṭṭha maṇithūpe aṭṭhasu lohitaṅkakaraṇḍesu, aṭṭha lohitaṅkakaraṇḍe aṭṭhasu lohitaṅkathūpesu,	8021	
PA_atk-s01_02a:802_15	aṭṭha lohitaṅkathūpe aṭṭhasu masāragallakaraṇḍesu, aṭṭha masāragallakaraṇḍe aṭṭhasu	8021	
PA_atk-s01_02a:802_16	masāragallathūpesu, aṭṭha masāragallathūpe aṭṭhasu phalikakaraṇḍesu, aṭṭha phalikakaraṇḍe	8021	
PA_atk-s01_02a:802_17	aṭṭhasu phalikamayathūpesu pakkhipi.	8021	
PA_atk-s01_02a:803_0	Sabbesaṃ uparimaṃ phalikacetiyaṃ thūpārāmacetiyappamāṇaṃ ahosi, tassa upari sabbaratanamayaṃ	803	
PA_atk-s01_02a:803_1	gehaṃ kāresi, tassa upari suvaṇṇamayaṃ, tassa upari rajatamayaṃ, tassa upari tambalohamayaṃ	803	
PA_atk-s01_02a:803_2	gehaṃ. Tattha sabbaratanamayaṃ vālikaṃ okiritvā jalajathalajapupphānaṃ sahassāni	803	
PA_atk-s01_02a:803_3	vippakiritvā aḍḍhachaṭṭhāni jātakasatāni asītimahāthere suddhodanamahārājānaṃ mahāmāyādeviṃ	803	
PA_atk-s01_02a:803_4	satta sahajāteti sabbānetāni suvaṇṇamayāneva kāresi. Pañcapañcasate suvaṇṇarajatamaye	803	
PA_atk-s01_02a:803_5	puṇṇaghaṭe ṭhapāpesi, pañca suvaṇṇaddhajasate ussāpesi. Pañcasate suvaṇṇadīpe, pañcasate	803	
PA_atk-s01_02a:803_6	rajatadīpe kārāpetvā sugandhatelassa pūretvā tesu dukūlavaṭṭiyo ṭhapesi.	803	
PA_atk-s01_02a:804	Athāyasmā mahākassapo – “mālā mā milāyantu, gandhā mā vinassantu, dīpā mā vijjhāyantū”ti adhiṭṭhahitvā suvaṇṇapaṭṭe akkharāni chindāpesi –	80	
PA_atk-s01_02a:805	“Anāgate piyadāso nāma kumāro chattaṃ ussāpetvā asoko dhammarājā bhavissati. So imā dhātuyo vitthārikā karissatī”ti.	80	
PA_atk-s01_02a:806_0	Rājā sabbapasādhanehi pūjetvā ādito paṭṭhāya dvāraṃ pidahanto nikkhami, so tambalohadvāraṃ	806	
PA_atk-s01_02a:806_1	pidahitvā āviñchanarajjuyaṃ kuñcikamuddikaṃ bandhitvā tattheva mahantaṃ maṇikkhandhaṃ	806	
PA_atk-s01_02a:806_2	ṭhapetvā – “anāgate daliddarājā imaṃ maṇiṃ gahetvā dhātūnaṃ sakkāraṃ karotū”ti akkharaṃ chindāpesi.	806	
PA_atk-s01_02a:807_0	Sakko devarājā vissakammaṃ āmantetvā – “tāta, ajātasattunā dhātunidhānaṃ kataṃ, ettha	807	
PA_atk-s01_02a:807_1	ārakkhaṃ paṭṭhapehī”ti pahiṇi. So āgantvā vāḷasaṅghāṭayantaṃ yojesi, kaṭṭharūpakāni	807	
PA_atk-s01_02a:807_2	tasmiṃ dhātugabbhe phalikavaṇṇakhagge gāhetvā vātasadisena vegena anupariyāyantaṃ	807	
PA_atk-s01_02a:807_3	yantaṃ yojetvā ekāya eva āṇiyā bandhitvā samantato giñjakāvasathākārena silāparikkhepaṃ	807	
PA_atk-s01_02a:807_4	katvā upari ekāya pidahitvā paṃsuṃ pakkhipitvā bhūmiṃ samaṃ katvā tassa upari pāsāṇathūpaṃ	807	
PA_atk-s01_02a:807_5	patiṭṭhapesi. Evaṃ niṭṭhite dhātunidhāne yāvatāyukaṃ ṭhatvā theropi parinibbuto,	807	
PA_atk-s01_02a:807_6	rājāpi yathākammaṃ gato, tepi manussā kālaṅkatā.	807	
PA_atk-s01_02a:808_0	Aparabhāge piyadāso nāma kumāro chattaṃ ussāpetvā asoko nāma dhammarājā hutvā tā	808	
PA_atk-s01_02a:808_1	dhātuyo gahetvā jambudīpe vitthārikā akāsi. Kathaṃ? So nigrodhasāmaṇeraṃ nissāya	808	
PA_atk-s01_02a:808_2	sāsane laddhappasādo caturāsīti vihārasahassāni kāretvā bhikkhusaṅghaṃ pucchi – “bhante,	808	
PA_atk-s01_02a:808_3	mayā caturāsīti vihārasahassāni kāritāni, dhātuyo kuto labhissāmī”ti? Mahārāja, –	808	
PA_atk-s01_02a:808_4	“dhātunidhānaṃ nāma atthī”ti suṇoma, na pana paññāyati – “asukasmiṃ ṭhāne”ti. Rājā	808	
PA_atk-s01_02a:808_5	rājagahe cetiyaṃ bhindāpetvā dhātuṃ apassanto paṭipākatikaṃ kāretvā bhikkhubhikkhuniyo	808	
PA_atk-s01_02a:808_6	upāsakaupāsikāyoti catasso parisā gahetvā vesāliṃ gato. Tatrāpi alabhitvā kapilavatthuṃ.	808	
PA_atk-s01_02a:808_7	Tatrāpi alabhitvā rāmagāmaṃ gato. Rāmagāme nāgā cetiyaṃ bhindituṃ na adaṃsu, cetiye	808	
PA_atk-s01_02a:808_8	nipatitakudālo khaṇḍākhaṇḍaṃ hoti. Evaṃ tatrāpi alabhitvā allakappaṃ veṭhadīpaṃ pāvaṃ	808	
PA_atk-s01_02a:808_9	kusināranti sabbattha cetiyāni bhinditvā dhātuṃ alabhitvāva paṭipākatikāni katvā	808	
PA_atk-s01_02a:808_10	puna rājagahaṃ gantvā catasso parisā sannipātāpetvā – “atthi kenaci sutapubbaṃ ‘asukaṭṭhāne	8081	
PA_atk-s01_02a:808_11	nāma dhātunidhāna’nti” pucchi.	8081	
PA_atk-s01_02a:809_0	Tatreko vīsavassasatiko thero – “asukaṭṭhāne dhātunidhāna”nti na jānāmi, mayhaṃ pana	809	
PA_atk-s01_02a:809_1	pitā mahāthero maṃ sattavassakāle mālācaṅkoṭakaṃ gāhāpetvā – “ehi sāmaṇera, asukagacchantare	809	
PA_atk-s01_02a:809_2	pāsāṇathūpo atthi, tattha gacchāmā”ti gantvā pūjetvā – “imaṃ ṭhānaṃ upadhāretuṃ vaṭṭati	809	
PA_atk-s01_02a:809_3	sāmaṇerā”ti āha. Ahaṃ ettakaṃ jānāmi mahārājāti āha. Rājā “etadeva ṭhāna”nti vatvā	809	
PA_atk-s01_02a:809_4	gacche hāretvā pāsāṇathūpañca paṃsuñca apanetvā heṭṭhā sudhābhūmiṃ addasa. Tato sudhañca	809	
PA_atk-s01_02a:809_5	iṭṭhakāyo ca hāretvā anupubbena pariveṇaṃ oruyha sattaratanavālukaṃ asihatthāni ca	809	
PA_atk-s01_02a:809_6	kaṭṭharūpakāni samparivattakāni addasa. So yakkhadāsake pakkosāpetvā balikammaṃ kāretvāpi	809	
PA_atk-s01_02a:809_7	neva antaṃ na koṭiṃ passanto devatānaṃ namassamāno – “ahaṃ imā dhātuyo gahetvā caturāsītiyā	809	
PA_atk-s01_02a:809_8	vihārasahassesu nidahitvā sakkāraṃ karomi, mā me devatā antarāyaṃ karontū”ti āha.	809	
PA_atk-s01_02a:810_0	Sakko devarājā cārikaṃ caranto taṃ disvā vissakammaṃ āmantesi – “tāta, asoko dhammarājā	810	
PA_atk-s01_02a:810_1	‘dhātuyo nīharissāmī’ti pariveṇaṃ otiṇṇo, gantvā kaṭṭharūpakāni hārehī”ti. So pañcacūḷagāmadārakavesena	810	
PA_atk-s01_02a:810_2	gantvā rañño purato dhanuhattho ṭhatvā – “harāmi mahārājā”ti āha. “Hara, tātā”ti	810	
PA_atk-s01_02a:810_3	saraṃ gahetvā sandhimhiyeva vijjhi, sabbaṃ vippakiriyittha. Atha rājā āviñchane bandhaṃ	810	
PA_atk-s01_02a:810_4	kuñcikamuddikaṃ gaṇhi, maṇikkhandhaṃ passi. “Anāgate daliddarājā imaṃ maṇiṃ gahetvā	810	
PA_atk-s01_02a:810_5	dhātūnaṃ sakkāraṃ karotū”ti puna akkharāni disvā kujjhitvā – “mādisaṃ nāma rājānaṃ	810	
PA_atk-s01_02a:810_6	daliddarājāti vattuṃ ayutta”nti punappunaṃ ghaṭetvā dvāraṃ vivarāpetvā antogehaṃ paviṭṭho.	810	
PA_atk-s01_02a:811_0	Aṭṭhārasavassādhikānaṃ dvinnaṃ vassasatānaṃ upari āropitadīpā tatheva pajjalanti.	811	
PA_atk-s01_02a:811_1	Nīluppalapupphāni taṅkhaṇaṃ āharitvā āropitāni viya, pupphasanthāro taṅkhaṇaṃ santhato	811	
PA_atk-s01_02a:811_2	viya, gandhā taṃ muhuttaṃ pisitvā ṭhapitā viya rājā suvaṇṇapaṭṭaṃ gahetvā – “anāgate	811	
PA_atk-s01_02a:811_3	piyadāso nāma kumāro chattaṃ ussāpetvā asoko nāma dhammarājā bhavissati so imā dhātuyo	811	
PA_atk-s01_02a:811_4	vitthārikā karissatī”ti vācetvā – “diṭṭho bho, ahaṃ ayyena mahākassapattherenā”ti	811	
PA_atk-s01_02a:811_5	vatvā vāmahatthaṃ ābhujitvā dakkhiṇena hatthena apphoṭesi. So tasmiṃ ṭhāne paricaraṇadhātumattameva	811	
PA_atk-s01_02a:811_6	ṭhapetvā sesā dhātuyo gahetvā dhātugehaṃ pubbe pihitanayeneva pidahitvā sabbaṃ yathāpakatiyāva	811	
PA_atk-s01_02a:811_7	katvā upari pāsāṇacetiyaṃ patiṭṭhāpetvā caturāsītiyā vihārasahassesu dhātuyo patiṭṭhāpetvā	811	
PA_atk-s01_02a:811_8	mahāthere vanditvā pucchi – “dāyādomhi, bhante, buddhasāsane”ti. Kissa dāyādo tvaṃ,	811	
PA_atk-s01_02a:811_9	mahārāja, bāhirako tvaṃ sāsanassāti. Bhante, channavutikoṭidhanaṃ vissajjetvā caturāsīti	811	
PA_atk-s01_02a:811_10	vihārasahassāni kāretvā ahaṃ na dāyādo, añño ko dāyādoti? Paccayadāyako nāma tvaṃ	8111	
PA_atk-s01_02a:811_11	mahārāja, yo pana attano puttañca dhītarañca pabbājeti, ayaṃ sāsane dāyādo nāmāti.	8111	
PA_atk-s01_02a:811_12	So puttañca dhītarañca pabbājesi. Atha naṃ therā āhaṃsu – “idāni, mahārāja, sāsane dāyādosī”ti.	8111	
PA_atk-s01_02a:812	Evametaṃ bhūtapubbanti evaṃ etaṃ atīte dhātunidhānampi jambudīpatale bhūtapubbanti. Tatiyasaṅgītikārāpi imaṃ padaṃ ṭhapayiṃsu.	81	
PA_atk-s01_02a:813	Aṭṭhadoṇaṃ cakkhumato sarīrantiādigāthāyo pana tambapaṇṇidīpe therehi vuttāti.	81	
PA_atk-s01_02a:814	Iti sumaṅgalavilāsiniyā dīghanikāyaṭṭhakathāyaṃ	81	
PA_atk-s01_02a:815	Mahāparinibbānasuttavaṇṇanā niṭṭhitā.	81	
PA_atk-s01_02a:816	4. Mahāsudassanasuttavaṇṇanā	81	
PA_atk-s01_02a:817	Kusāvatīrājadhānīvaṇṇanā	81	
PA_atk-s01_02a:818_0	241. Evaṃ me sutanti mahāsudassanasuttaṃ. Tatrāyaṃ apubbapadavaṇṇanā – sabbaratanamayoti	818	
PA_atk-s01_02a:818_1	ettha ekā iṭṭhakā sovaṇṇamayā, ekā rūpiyamayā, ekā veḷuriyamayā, ekā phalikamayā,	818	
PA_atk-s01_02a:818_2	ekā lohitaṅkamayā, ekā masāragallamayā, ekā sabbaratanamayā, ayaṃ pākāro sabbapākārānaṃ	818	
PA_atk-s01_02a:818_3	anto ubbedhena saṭṭhihattho ahosi. Eke pana therā – “nagaraṃ nāma anto ṭhatvā olokentānaṃ	818	
PA_atk-s01_02a:818_4	dassanīyaṃ vaṭṭati, tasmā sabbabāhiro saṭṭhihattho, sesā anupubbanīcā”ti vadanti.	818	
PA_atk-s01_02a:818_5	Eke – “bahi ṭhatvā olokentānaṃ dassanīyaṃ vaṭṭati, tasmā sabbaabbhantarimo saṭṭhihattho,	818	
PA_atk-s01_02a:818_6	sesā anupubbanīcā”ti. Eke – “anto ca bahi ca ṭhatvā olokentānaṃ dassanīyaṃ vaṭṭati,	818	
PA_atk-s01_02a:818_7	tasmā majjhe pākāro saṭṭhihattho, anto ca bahi ca tayo tayo anupubbanīcā”ti.	818	
PA_atk-s01_02a:819_0	Esikāti esikatthambho. Tiporisaṅgāti ekaṃ porisaṃ majjhimapurisassa attano hatthena	819	
PA_atk-s01_02a:819_1	pañcahatthaṃ, tena tiporisaparikkhepā pannarasahatthaparimāṇāti attho. Te pana kathaṃ	819	
PA_atk-s01_02a:819_2	ṭhitāti? Nagarassa bāhirapasse ekekaṃ mahādvārabāhaṃ nissāya ekeko, ekekaṃ khuddakadvārabāhaṃ	819	
PA_atk-s01_02a:819_3	nissāya ekeko, mahādvārakhuddakadvārānaṃ antarā tayo tayoti. Tālapantīsu sabbaratanamayānaṃ	819	
PA_atk-s01_02a:819_4	tālānaṃ ekaṃ sovaṇṇamayanti pākāre vuttalakkhaṇameva veditabbaṃ, paṇṇaphalesupi eseva	819	
PA_atk-s01_02a:819_5	nayo. Tā pana tālapantiyo asītihatthā ubbedhena, vippakiṇṇavāluke samatale bhūmibhāge	819	
PA_atk-s01_02a:819_6	pākārantare ekekā hutvā ṭhitā.	819	
PA_atk-s01_02a:820_0	Vaggūti cheko sundaro. Rajanīyoti rañjetuṃ samattho. Khamanīyoti divasampi suyyamāno	820	
PA_atk-s01_02a:820_1	khamateva, na bībhaccheti. Madanīyoti mānamadapurisamadajanano. Pañcaṅgikassāti ātataṃ	820	
PA_atk-s01_02a:820_2	vitataṃ ātatavitataṃ susiraṃ ghananti imehi pañcahaṅgehi samannāgatassa. Tattha ātataṃ	820	
PA_atk-s01_02a:820_3	nāma cammapariyonaddhesu bherīādīsu ekatalaṃ tūriyaṃ. Vitataṃ nāma ubhayatalaṃ. Ātatavitataṃ	820	
PA_atk-s01_02a:820_4	nāma sabbato pariyonaddhaṃ. Susiraṃ nāma vaṃsādi. Ghanaṃ nāma sammādi. Suvinītassāti	820	
PA_atk-s01_02a:820_5	ākaḍḍhanasithilakaraṇādīhi sumucchitassa. Suppaṭitāḷitassāti pamāṇe ṭhitabhāvajānanatthaṃ	820	
PA_atk-s01_02a:820_6	suṭṭhu paṭitāḷitassa. Sukusalehi samannāhatassāti ye vādituṃ chekā kusalā, tehi vāditassa.	820	
PA_atk-s01_02a:820_7	Dhuttāti akkhadhuttā,. Soṇḍāti surāsoṇḍā. Teyeva punappunaṃ pātukāmatāvasena pipāsā.	820	
PA_atk-s01_02a:820_8	Paricāresunti hatthaṃ vā pādaṃ vā cāletvā naccantā kīḷiṃsu.	820	
PA_atk-s01_02a:821	Cakkaratanavaṇṇanā	82	
PA_atk-s01_02a:822_0	243. Sīsaṃ nhātassāti sīsena saddhiṃ gandhodakena nahātassa. Uposathikassāti samādinnauposathaṅgassa.	822	
PA_atk-s01_02a:822_1	Uparipāsādavaragatassāti pāsādavarassa upari gatassa, subhojanaṃ bhuñjitvā pāsādavarassa	822	
PA_atk-s01_02a:822_2	uparimahātale sirigabbhaṃ pavisitvā sīlāni āvajjantassa. Tadā kira rājā pātova satasahassaṃ	822	
PA_atk-s01_02a:822_3	vissajjetvā mahādānaṃ datvā soḷasahi gandhodakaghaṭehi sīsaṃ nahāyitvā katapātarāso	822	
PA_atk-s01_02a:822_4	suddhaṃ uttarāsaṅgaṃ ekaṃsaṃ karitvā uparipāsādassa sirisayane pallaṅkaṃ ābhujitvā	822	
PA_atk-s01_02a:822_5	nisinno attano dānādimayaṃ puññasamudāyaṃ āvajjanto nisīdi. Ayaṃ sabbacakkavattīnaṃ dhammatā.	822	
PA_atk-s01_02a:823_0	Tesaṃ taṃ āvajjantānaṃyeva vuttappakārapuññakammapaccayautusamuṭṭhānaṃ nīlamaṇisaṅghātasadisaṃ	823	
PA_atk-s01_02a:823_1	pācīnasamuddajalatalaṃ bhindamānaṃ viya, ākāsaṃ alaṅkurumānaṃ viya dibbaṃ cakkaratanaṃ	823	
PA_atk-s01_02a:823_2	pātubhavati. Taṃ mahāsudassanassāpi tatheva pāturahosi. Tayidaṃ dibbānubhāvayuttattā	823	
PA_atk-s01_02a:823_3	dibbanti vuttaṃ. Sahassaṃ assa arānanti sahassāraṃ. Saha nemiyā, saha nābhiyā cāti	823	
PA_atk-s01_02a:823_4	sanemikaṃ sanābhikaṃ. Sabbehi ākārehi paripuṇṇanti sabbākāraparipūraṃ.	823	
PA_atk-s01_02a:824_0	Tattha cakkañca taṃ ratijananaṭṭhena ratanañcāti cakkaratanaṃ. Yāya pana taṃ nābhiyā	824	
PA_atk-s01_02a:824_1	“sanābhika”nti vuttaṃ, sā indanīlamayā hoti, majjhe panassā sārarajatamayā panāḷi,	824	
PA_atk-s01_02a:824_2	yāya suddhasiniddhadantapantiyā hasamānā viya virocati, majjhe chiddena viya candamaṇḍalena,	824	
PA_atk-s01_02a:824_3	ubhosupi bāhirantesu rajatapaṭṭena kataparikkhepā hoti. Tesu panassa nābhipanāḷiparikkhepapaṭṭesu	824	
PA_atk-s01_02a:824_4	yuttayuttaṭṭhānesu paricchedalekhā suvibhattāva hutvā paññāyanti. Ayaṃ tāva assa	824	
PA_atk-s01_02a:824_5	nābhiyā sabbākāraparipūratā.	824	
PA_atk-s01_02a:825_0	Yehi pana taṃ – “arehi sahassāra”nti vuttaṃ, te sattaratanamayā sūriyarasmiyo viya	825	
PA_atk-s01_02a:825_1	pabhāsampannā honti, tesampi ghaṭakamaṇikaparicchedalekhādīni suvibhattāneva hutvā	825	
PA_atk-s01_02a:825_2	paññāyanti. Ayamassa arānaṃ sabbākāraparipūratā.	825	
PA_atk-s01_02a:826_0	Yāya pana taṃ nemiyā – “sanemika”nti vuttaṃ, sā bālasūriyarasmikalāpasiriṃ avahasamānā	826	
PA_atk-s01_02a:826_1	viya surattasuddhasiniddhapavāḷamayā hoti. Sandhīsu panassā sañjhārāgasassirikā rattajambunadapaṭṭā	826	
PA_atk-s01_02a:826_2	vaṭṭaparicchedalekhā suvibhattā hutvā paññāyanti. Ayamassa nemiyā sabbākāraparipūratā.	826	
PA_atk-s01_02a:827_0	Nemimaṇḍalapiṭṭhiyaṃ panassa dasannaṃ dasannaṃ arānaṃ antare dhamanavaṃso viya anto	827	
PA_atk-s01_02a:827_1	susiro chiddamaṇḍalakhacito vātagāhī pavāḷadaṇḍo hoti, yassa vāteritassa sukusalasamannāhatassa	827	
PA_atk-s01_02a:827_2	pañcaṅgikatūriyassa viya saddo vaggu ca rajanīyo ca kamanīyo ca madanīyo ca hoti.	827	
PA_atk-s01_02a:827_3	Tassa kho pana pavāḷadaṇḍassa upari setacchattaṃ ubhosu passesu samosaritakusumadāmānaṃ	827	
PA_atk-s01_02a:827_4	dve pantiyoti evaṃ samosaritakusumadāmapantisatadvayaparivārasetacchattasatadhārinā	827	
PA_atk-s01_02a:827_5	pavāḷadaṇḍasatena samupasobhitanemiparikkhepassa dvinnampi nābhipanāḷīnaṃ anto dve	827	
PA_atk-s01_02a:827_6	sīhamukhāni honti, yehi tālakkhandhappamāṇā puṇṇacandakiraṇakalāpasassirīkā taruṇaravisamānarattakambalageṇḍukapariyantā	827	
PA_atk-s01_02a:827_7	ākāsagaṅgāgatisobhaṃ avahasamānā viya dve muttakalāpā olambanti. Yehi cakkaratanena	827	
PA_atk-s01_02a:827_8	saddhiṃ ākāse samparivattamānehi tīṇi cakkāni ekato parivattantāni viya khāyanti.	827	
PA_atk-s01_02a:827_9	Ayamassa sabbaso sabbākāraparipūratā.	827	
PA_atk-s01_02a:828_0	Taṃ panetaṃ evaṃ sabbākāraparipūraṃ pakatiyā sāyamāsabhattaṃ bhuñjitvā attano attano	828	
PA_atk-s01_02a:828_1	gharadvāre paññattāsanesu nisīditvā pavattakathāsallāpesu manussesu vīthicatukkādīsu	828	
PA_atk-s01_02a:828_2	kīḷamāne dārakajane nātiuccena nātinīcena vanasaṇḍamatthakāsannena ākāsappadesena	828	
PA_atk-s01_02a:828_3	upasobhayamānaṃ viya, rukkhasākhaggāni dvādasayojanato paṭṭhāya suyyamānena madhurassarena	828	
PA_atk-s01_02a:828_4	sattānaṃ sotāni odhāpayamānaṃ yojanato paṭṭhāya nānappabhāsamudayasamujjalena vaṇṇena	828	
PA_atk-s01_02a:828_5	nayanāni samākaḍḍhantaṃ viya, rañño cakkavattissa puññānubhāvaṃ ugghosayantaṃ viya,	828	
PA_atk-s01_02a:828_6	rājadhāniyā abhimukhaṃ āgacchati.	828	
PA_atk-s01_02a:829_0	Athassa cakkaratanassa saddasavaneneva – “kuto nu kho, kassa nu kho ayaṃ saddo”ti	829	
PA_atk-s01_02a:829_1	āvajjitahadayānaṃ puratthimadisaṃ ālokayamānānaṃ tesaṃ manussānaṃ aññataro aññataraṃ	829	
PA_atk-s01_02a:829_2	evamāha – “passatha, bho, acchariyaṃ, ayaṃ puṇṇacando pubbe eko uggacchati, ajjeva	829	
PA_atk-s01_02a:829_3	pana attadutiyo uggato, etañhi rājahaṃsamithunamiva puṇṇacandamithunaṃ pubbāpariyena	829	
PA_atk-s01_02a:829_4	gaganatalaṃ abhilaṅghatī”ti. Tamañño āha – “kiṃ kathesi, samma, kuhiṃ nāma tayā dve	829	
PA_atk-s01_02a:829_5	puṇṇacandā ekato uggacchantā diṭṭhapubbā, nanu esa tapanīyaraṃsidhāro piñcharakiraṇo	829	
PA_atk-s01_02a:829_6	divākaro uggato”ti, tamañño hasitaṃ katvā evamāha – “kiṃ ummattosi, nanu idāneva	829	
PA_atk-s01_02a:829_7	divākaro atthaṅgato, so kathaṃ imaṃ puṇṇacandaṃ anubandhamāno uggacchissati? Addhā	829	
PA_atk-s01_02a:829_8	panetaṃ anekaratanappabhāsamudayujjalaṃ ekassāpi puññavato vimānaṃ bhavissatī”ti.	829	
PA_atk-s01_02a:829_9	Te sabbepi apasārayantā aññe evamāhaṃsu – “bho, kiṃ bahuṃ vilapatha, nevāyaṃ puṇṇacando,	829	
PA_atk-s01_02a:829_10	na sūriyo na devavimānaṃ. Na hetesaṃ evarūpā sirisampatti atthi, cakkaratanena pana	8291	
PA_atk-s01_02a:829_11	etena bhavitabba”nti.	8291	
PA_atk-s01_02a:830_0	Evaṃ pavattasallāpasseva tassa janassa candamaṇḍalaṃ ohāya taṃ cakkaratanaṃ abhimukhaṃ	830	
PA_atk-s01_02a:830_1	hoti. Tato tehi – “kassa nu kho idaṃ nibbatta”nti vutte bhavanti vattāro – “na kassaci	830	
PA_atk-s01_02a:830_2	aññassa, nanu amhākaṃ mahārājā pūritacakkavattivatto, tassetaṃ nibbatta”nti. Atha	830	
PA_atk-s01_02a:830_3	so ca mahājano, yo ca añño passati, sabbo cakkaratanameva anugacchati. Taṃ cāpi cakkaratanaṃ	830	
PA_atk-s01_02a:830_4	raññoyeva atthāya attano āgatabhāvaṃ ñāpetukāmaṃ viya sattakkhattuṃ pākāramatthakeneva	830	
PA_atk-s01_02a:830_5	nagaraṃ anusaṃyāyitvā, atha rañño antepuraṃ padakkhiṇaṃ katvā, antepurassa ca uttarasīhapañjarasadise	830	
PA_atk-s01_02a:830_6	ṭhāne yathā gandhapupphādīhi sukhena sakkā hoti pūjetuṃ, evaṃ akkhāhataṃ viya tiṭṭhati.	830	
PA_atk-s01_02a:831_0	Evaṃ ṭhitassa panassa vātapānachiddādīhi pavisitvā nānāvirāgaratanappabhāsamujjalaṃ	831	
PA_atk-s01_02a:831_1	antopāsādaṃ alaṅkurumānaṃ pabhāsamūhaṃ disvā dassanatthāya sañjātābhilāso rājā hoti.	831	
PA_atk-s01_02a:831_2	Parijanopissa piyavacanapābhatena āgantvā tamatthaṃ nivedeti. Atha rājā balavapītipāmojjaphuṭasarīro	831	
PA_atk-s01_02a:831_3	pallaṅkaṃ mocetvā uṭṭhāyāsanā sīhapañjarasamīpaṃ gantvā taṃ cakkaratanaṃ disvā “sutaṃ	831	
PA_atk-s01_02a:831_4	kho pana meta”ntiādikaṃ cintanaṃ cintayati. Mahāsudassanassāpi sabbaṃ taṃ tatheva	831	
PA_atk-s01_02a:831_5	ahosi. Tena vuttaṃ – “disvā rañño mahāsudassanassa…pe… assaṃ nu kho ahaṃ rājā cakkavattī”ti.	831	
PA_atk-s01_02a:831_6	Tattha so hoti rājā cakkavattīti kittāvatā cakkavattī hotīti? Ekaṅguladvaṅgulamattampi	831	
PA_atk-s01_02a:831_7	cakkaratane ākāsaṃ abbhuggantvā pavatte idāni tassa pavattāpanatthaṃ yaṃ kātabbaṃ,	831	
PA_atk-s01_02a:831_8	taṃ dassento atha kho ānandātiādimāha.	831	
PA_atk-s01_02a:832_0	244. Tattha uṭṭhāyāsanāti nisinnāsanato uṭṭhahitvā cakkaratanasamīpaṃ āgantvā. Suvaṇṇabhiṅkāraṃ	832	
PA_atk-s01_02a:832_1	gahetvāti hatthisoṇḍasadisapanāḷiṃ suvaṇṇabhiṅkāraṃ ukkhipitvā. Anvadeva rājā mahāsudassano	832	
PA_atk-s01_02a:832_2	saddhiṃ caturaṅginiyā senāyāti sabbacakkavattīnañhi udakena abbhukkiritvā – “abhivijinātu	832	
PA_atk-s01_02a:832_3	bhavaṃ cakkaratana”nti vacanasamanantarameva vehāsaṃ abbhuggantvā cakkaratanaṃ pavattati.	832	
PA_atk-s01_02a:832_4	Yassa pavatti samakālameva so rājā cakkavattī nāma hoti. Pavatte pana cakkaratane	832	
PA_atk-s01_02a:832_5	taṃ anubandhamānova rājā cakkavattiyānavaraṃ āruyha vehāsaṃ abbhuggacchati. Athassa	832	
PA_atk-s01_02a:832_6	chattacāmarādihattho parijano ceva antepurajano ca tato nānākārakañcukakavacādisannāhavibhūsitena	832	
PA_atk-s01_02a:832_7	vividhābharaṇappabhāsamujjalena samussitaddhajapaṭākapaṭimaṇḍitena attano attano	832	
PA_atk-s01_02a:832_8	balakāyena saddhiṃ uparājasenāpatipabhutayopi vehāsaṃ abbhuggantvā rājānameva parivārenti.	832	
PA_atk-s01_02a:833_0	Rājayuttā pana janasaṅgahatthaṃ nagaravīthīsu bheriyo carāpenti – “tātā, amhākaṃ	833	
PA_atk-s01_02a:833_1	rañño cakkaratanaṃ nibbattaṃ, attano vibhavānurūpena maṇḍitapasādhikā sannipatathā”ti.	833	
PA_atk-s01_02a:833_2	Mahājano pana pakatiyā cakkaratanasaddeneva sabbakiccāni pahāya gandhapupphādīni	833	
PA_atk-s01_02a:833_3	ādāya sannipatitova sopi sabbo vehāsaṃ abbhuggantvā rājānameva parivāreti. Yassa	833	
PA_atk-s01_02a:833_4	yassa hi raññā saddhiṃ gantukāmatācittaṃ uppajjati, so so ākāsagatova hoti. Evaṃ	833	
PA_atk-s01_02a:833_5	dvādasayojanāyāmavitthārā parisā hoti. Tattha ekapurisopi chinnabhinnasarīro vā kiliṭṭhavattho	833	
PA_atk-s01_02a:833_6	vā natthi. Suciparivāro hi rājā cakkavattī. Cakkavattiparisā nāma vijjādharapurisā	833	
PA_atk-s01_02a:833_7	viya ākāse gacchamānā indanīlamaṇitale vippakiṇṇaratanasadisā hoti. Mahāsudassanassāpi	833	
PA_atk-s01_02a:833_8	tatheva ahosi. Tena vuttaṃ – “anvadeva rājā mahāsudassano saddhiṃ caturaṅginiyā senāyā”ti.	833	
PA_atk-s01_02a:834_0	Taṃ pana cakkaratanaṃ rukkhaggānaṃ uparūpari nātiuccena nātinīcena gaganappadesena	834	
PA_atk-s01_02a:834_1	pavattati. Yathā rukkhānaṃ pupphaphalapallavehi atthikā, tāni sukhena gahetuṃ sakkonti.	834	
PA_atk-s01_02a:834_2	Yathā ca bhūmiyaṃ ṭhitā “esa rājā, esa uparājā, esa senāpatī”ti sallakkhetuṃ sakkonti.	834	
PA_atk-s01_02a:834_3	Ṭhānādīsu ca iriyāpathesu yo yena icchati, so teneva gacchati. Cittakammādisippapasutā	834	
PA_atk-s01_02a:834_4	cettha attano attano kiccaṃ karontāyeva gacchanti. Yatheva hi bhūmiyaṃ, tathā tesaṃ	834	
PA_atk-s01_02a:834_5	sabbakiccāni ākāseva ijjhanti. Evaṃ cakkavattiparisaṃ gahetvā taṃ cakkaratanaṃ vāmapassena	834	
PA_atk-s01_02a:834_6	sineruṃ pahāya mahāsamuddassa uparibhāgena sattasahassayojanappamāṇaṃ pubbavidehaṃ gacchati.	834	
PA_atk-s01_02a:835_0	Tattha yo vinibbedhena dvādasayojanāya, parikkhepato chattiṃsayojanāya parisāya sannivesakkhamo	835	
PA_atk-s01_02a:835_1	sulabhāhārūpakaraṇo chāyudakasampanno sucisamatalo ramaṇīyo bhūmibhāgo, tassa uparibhāge	835	
PA_atk-s01_02a:835_2	taṃ cakkaratanaṃ akkhāhataṃ viya tiṭṭhati. Atha tena saññāṇena so mahājano otaritvā	835	
PA_atk-s01_02a:835_3	yathāruci nahānabhojanādīni sabbakiccāni karonto vāsaṃ kappeti. Mahāsudassanassāpi	835	
PA_atk-s01_02a:835_4	sabbaṃ tatheva ahosi. Tena vuttaṃ – “yasmiṃ kho panānanda, padese cakkaratanaṃ patiṭṭhāti,	835	
PA_atk-s01_02a:835_5	tattha so rājā mahāsudassano vāsaṃ upagacchi saddhiṃ caturaṅginiyā senāyā”ti.	835	
PA_atk-s01_02a:836_0	Evaṃ vāsaṃ upagate cakkavattimhi ye tattha rājāno, te “paracakkaṃ āgata”nti sutvāpi	836	
PA_atk-s01_02a:836_1	na balakāyaṃ sannipātetvā yuddhasajjā honti. Cakkaratanassa hi uppattisamanantarameva	836	
PA_atk-s01_02a:836_2	natthi so satto nāma, yo paccatthikasaññāya taṃ rājānaṃ ārabbha āvudhaṃ ukkhipituṃ	836	
PA_atk-s01_02a:836_3	visaheyya. Ayamānubhāvo cakkaratanassa.	836	
PA_atk-s01_02a:837	Cakkānubhāvena hi tassa rañño,	83	
PA_atk-s01_02a:838	Arī asesā damathaṃ upenti;	83	
PA_atk-s01_02a:839	Arindamaṃ nāma narādhipassa,	83	
PA_atk-s01_02a:840	Teneva taṃ vuccati tassa cakkanti.	84	
PA_atk-s01_02a:841_0	Tasmā sabbepi te rājāno attano attano rajjasirivibhavānurūpaṃ pābhataṃ gahetvā taṃ	841	
PA_atk-s01_02a:841_1	rājānaṃ upagamma onatasirā attano moḷimaṇippabhābhisekena tassa pādapūjaṃ karontā	841	
PA_atk-s01_02a:841_2	– “ehi kho, mahārājā”tiādīhi vacanehi tassa kiṃkārapaṭisāvitaṃ āpajjanti. Mahāsudassanassāpi	841	
PA_atk-s01_02a:841_3	tatheva akaṃsu. Tena vuttaṃ – “ye kho, panānanda, puratthimāya disāya…pe… anusāsa, mahārājā”ti.	841	
PA_atk-s01_02a:842_0	Tattha svāgatanti su āgataṃ. Ekasmiñhi āgate socanti, gate nandanti. Ekasmiṃ āgate	842	
PA_atk-s01_02a:842_1	nandanti, gate socanti, tādiso tvaṃ āgamananandano, gamanasocano. Tasmā tava āgamanaṃ	842	
PA_atk-s01_02a:842_2	suāgamananti vuttaṃ hoti. Evaṃ vutte pana rājā cakkavattī nāpi – “ettakaṃ nāma me	842	
PA_atk-s01_02a:842_3	anuvassaṃ baliṃ upakappethā”ti vadati, nāpi aññassa bhogaṃ acchinditvā aññassa deti.	842	
PA_atk-s01_02a:842_4	Attano pana dhammarājabhāvassa anurūpāya paññāya pāṇātipātādīni upaparikkhitvā pemanīyena	842	
PA_atk-s01_02a:842_5	mañjunā sarena – “passatha tātā, pāṇātipāto nāmesa āsevito bhāvito bahulīkato nirayasaṃvattaniko	842	
PA_atk-s01_02a:842_6	hotī”tiādinā nayena dhammaṃ desetvā “pāṇo na hantabbo”tiādikaṃ ovādaṃ deti. Mahāsudassanopi	842	
PA_atk-s01_02a:842_7	tatheva akāsi, tena vuttaṃ – “rājā mahāsudassano evamāha – ‘pāṇo na hantabbo…pe…	842	
PA_atk-s01_02a:842_8	yathābhuttañca bhuñjathā’ti”. Kiṃ pana sabbepi rañño imaṃ ovādaṃ gaṇhantīti? Buddhassāpi	842	
PA_atk-s01_02a:842_9	tāva sabbe na gaṇhanti, rañño kiṃ gaṇhissantīti. Tasmā ye paṇḍitā vibhāvino, te gaṇhanti.	842	
PA_atk-s01_02a:842_10	Sabbe pana anuyantā bhavanti. Tasmā ye kho panānandātiādimāha.	8421	
PA_atk-s01_02a:843_0	Atha taṃ cakkaratanaṃ evaṃ pubbavidehavāsīnaṃ ovāde dinne katapātarāse cakkavattibalena	843	
PA_atk-s01_02a:843_1	vehāsaṃ abbhuggantvā puratthimasamuddaṃ ajjhogāhati. Yathā yathā ca taṃ ajjhogāhati,	843	
PA_atk-s01_02a:843_2	tathā tathā agadagandhaṃ ghāyitvā saṅkhittaphaṇo nāgarājā viya, saṅkhittaūmivipphāraṃ	843	
PA_atk-s01_02a:843_3	hutvā ogacchamānaṃ mahāsamuddasalilaṃ yojanamattaṃ ogantvā antosamudde veḷuriyabhitti	843	
PA_atk-s01_02a:843_4	viya tiṭṭhati. Taṅkhaṇaññeva ca tassa rañño puññasiriṃ daṭṭhukāmāni viya mahāsamuddatale	843	
PA_atk-s01_02a:843_5	vippakiṇṇāni nānāratanāni tato tato āgantvā taṃ padesaṃ pūrayanti. Atha sā rājaparisā	843	
PA_atk-s01_02a:843_6	taṃ nānāratanaparipūraṃ mahāsamuddatalaṃ disvā yathāruci ucchaṅgādīhi ādiyati, yathāruci	843	
PA_atk-s01_02a:843_7	ādinnaratanāya pana parisāya taṃ cakkaratanaṃ paṭinivattati. Paṭinivattamāne ca tasmiṃ	843	
PA_atk-s01_02a:843_8	parisā aggato hoti, majjhe rājā, ante cakkaratanaṃ. Tampi jalanidhijalaṃ palobhiyamānamiva	843	
PA_atk-s01_02a:843_9	cakkaratanasiriyā, asahamānamiva ca tena viyogaṃ nemimaṇḍalapariyantaṃ abhihanantaṃ	843	
PA_atk-s01_02a:843_10	nirantarameva upagacchati. Evaṃ rājā cakkavattī puratthimamahāsamuddapariyantaṃ pubbavidehaṃ	8431	
PA_atk-s01_02a:843_11	abhivijinitvā dakkhiṇasamuddapariyantaṃ jambudīpaṃ vijetukāmo cakkaratanadesitena	8431	
PA_atk-s01_02a:843_12	maggena dakkhiṇasamuddābhimukho gacchati. Mahāsudassanopi tatheva agamāsi. Tena vuttaṃ	8431	
PA_atk-s01_02a:843_13	– “atha kho, ānanda, cakkaratanaṃ puratthimaṃ samuddaṃ ajjhogāhetvā paccuttaritvā	8431	
PA_atk-s01_02a:843_14	dakkhiṇaṃ disaṃ pavattī”ti.	8431	
PA_atk-s01_02a:844_0	Evaṃ pavattamānassa pana tassa pavattanavidhānaṃ, senāsanniveso, paṭirājāgamanaṃ,	844	
PA_atk-s01_02a:844_1	tesaṃ anusāsanippadānaṃ dakkhiṇasamuddaajjhogāhanaṃ samuddasalilassa ogacchamānaṃ	844	
PA_atk-s01_02a:844_2	ratanānaṃ ādānanti sabbaṃ purimanayeneva veditabbaṃ.	844	
PA_atk-s01_02a:845_0	Vijinitvā pana taṃ dasasahassayojanappamāṇaṃ jambudīpaṃ dakkhiṇasamuddatopi paccuttaritvā	845	
PA_atk-s01_02a:845_1	sattayojanasahassappamāṇaṃ aparagoyānaṃ vijetuṃ pubbe vuttanayeneva gantvā tampi	845	
PA_atk-s01_02a:845_2	samuddapariyantaṃ tatheva abhivijinitvā pacchimasamuddatopi uttaritvā aṭṭhayojanasahassappamāṇaṃ	845	
PA_atk-s01_02a:845_3	uttarakuruṃ vijetuṃ tatheva gantvā tampi samuddapariyantaṃ tatheva abhivijiya uttarasamuddato paccuttarati.	845	
PA_atk-s01_02a:846_0	Ettāvatā raññā cakkavattinā cāturantāya pathaviyā ādhipaccaṃ adhigataṃ hoti. So evaṃ	846	
PA_atk-s01_02a:846_1	vijitavijayo attano rajjasirisampattidassanatthaṃ sapariso uddhaṃ gaganatalaṃ abhilaṅghitvā	846	
PA_atk-s01_02a:846_2	suvikasitapadumakumudapuṇḍarīkavanavicitte cattāro jātassare viya pañcasatapañcasataparittadīpaparivāre	846	
PA_atk-s01_02a:846_3	cattāro mahādīpe oloketvā cakkaratanadesiteneva maggena yathānukkamaṃ attano rājadhāniṃ	846	
PA_atk-s01_02a:846_4	paccāgacchati. Atha taṃ cakkaratanaṃ antepuradvāraṃ sobhayamānaṃ viya hutvā tiṭṭhati.	846	
PA_atk-s01_02a:847_0	Evaṃ patiṭṭhite pana tasmiṃ cakkaratane rājantepure ukkāhi vā dīpikāhi vā kiñci karaṇīyaṃ	847	
PA_atk-s01_02a:847_1	na hoti, cakkaratanobhāsoyeva rattiṃ andhakāraṃ vidhamatiyeva. Ye pana andhakāratthikā	847	
PA_atk-s01_02a:847_2	honti, tesaṃ andhakārameva hoti. Mahāsudassanassāpi sabbametaṃ tatheva ahosi. Tena	847	
PA_atk-s01_02a:847_3	vuttaṃ – “dakkhiṇaṃ samuddaṃ ajjhogāhetvā…pe… evarūpaṃ cakkaratanaṃ pāturahosī”ti.	847	
PA_atk-s01_02a:848	Hatthiratanavaṇṇanā	84	
PA_atk-s01_02a:849_0	246. Evaṃ pātubhūtacakkaratanasseva cakkavattino amaccā pakatimaṅgalahatthiṭṭhānaṃ	849	
PA_atk-s01_02a:849_1	samaṃ sucibhūmibhāgaṃ kāretvā haricandanādīhi surabhigandhehi upalimpāpetvā heṭṭhā	849	
PA_atk-s01_02a:849_2	vicittavaṇṇasurabhikusumasamokiṇṇaṃ upari suvaṇṇatārakānaṃ antarantarā samosaritamanuññakusumadāmapaṭimaṇḍitavitānaṃ	849	
PA_atk-s01_02a:849_3	devavimānaṃ viya abhisaṅkharitvā – “evarūpassa nāma deva hatthiratanassa āgamanaṃ	849	
PA_atk-s01_02a:849_4	cintethā”ti vadanti. So pubbe vuttanayeneva mahādānaṃ datvā sīlāni ca samādāya taṃ	849	
PA_atk-s01_02a:849_5	puññasampattiṃ āvajjanto nisīdi. Athassa puññānubhāvacodito chaddantakulā vā uposathakulā	849	
PA_atk-s01_02a:849_6	vā taṃ sakkāravisesaṃ anubhavitukāmo taruṇaravimaṇḍalābhirattacaraṇagīvāmukhapaṭimaṇḍitavisuddhasetasarīro	849	
PA_atk-s01_02a:849_7	sattapatiṭṭho susaṇṭhitaaṅgapaccaṅgasanniveso vikasitarattapadumacārupokkharo iddhimā	849	
PA_atk-s01_02a:849_8	yogī viya vehāsagamanasamattho manosilācuṇṇarañjitapariyanto viya rajatapabbato hatthiseṭṭho	849	
PA_atk-s01_02a:849_9	āgantvā tasmiṃ padese tiṭṭhati. So chaddantakulā āgacchanto sabbakaniṭṭho āgacchati.	849	
PA_atk-s01_02a:849_10	Uposathakulā āgacchanto sabbajeṭṭho. Pāḷiyaṃ pana uposatho nāgarājā icceva āgataṃ.	8491	
PA_atk-s01_02a:849_11	Nāgarājā nāma kassaci aparibhogo, sabbakaniṭṭho āgacchatīti aṭṭhakathāsu vuttaṃ.	8491	
PA_atk-s01_02a:849_12	Svāyaṃ pūritacakkavattivattānaṃ cakkavattīnaṃ vuttanayeneva cintayantānaṃ āgacchati.	8491	
PA_atk-s01_02a:849_13	Mahāsudassanassa pana sayameva pakatimaṅgalahatthiṭṭhānaṃ āgantvā taṃ hatthiṃ apanetvā	8491	
PA_atk-s01_02a:849_14	tattha aṭṭhāsi. Tena vuttaṃ – “puna caparaṃ ānanda…pe… nāgarājā”ti.	8491	
PA_atk-s01_02a:850_0	Evaṃ pātubhūtaṃ pana taṃ hatthiratanaṃ disvā hatthigopakādayo haṭṭhatuṭṭhā vegena	850	
PA_atk-s01_02a:850_1	gantvā rañño ārocenti. Rājā turitaturito āgantvā taṃ disvā pasannacitto – “bhaddakaṃ	850	
PA_atk-s01_02a:850_2	vata bho hatthiyānaṃ, sace damathaṃ upeyyā”ti cintayanto hatthaṃ pasāreti. Atha so	850	
PA_atk-s01_02a:850_3	gharadhenuvacchako viya kaṇṇe olambitvā sūratabhāvaṃ dassento rājānaṃ upasaṅkamati.	850	
PA_atk-s01_02a:850_4	Rājā taṃ ārohitukāmo hoti. Athassa parijanā adhippāyaṃ ñatvā taṃ hatthiratanaṃ suvaṇṇaddhajaṃ	850	
PA_atk-s01_02a:850_5	suvaṇṇālaṅkāraṃ hemajālapaṭicchannaṃ katvā upanenti. Rājā taṃ anisīdāpetvāva sattaratanamayāya	850	
PA_atk-s01_02a:850_6	nisseṇiyā āruyha ākāsagamananinnacitto hoti. Tassa saha cittuppādeneva so nāgarājā	850	
PA_atk-s01_02a:850_7	rājahaṃso viya indanīlamaṇippabhājālaṃ nīlagaganatalaṃ abhilaṅghati. Tato cakkacārikāya	850	
PA_atk-s01_02a:850_8	vuttanayeneva sakalarājaparisā. Iti sapariso rājā antopātarāseyeva sakalapathaviṃ	850	
PA_atk-s01_02a:850_9	anusaṃyāyitvā rājadhāniṃ paccāgacchati. Evaṃ mahiddhikaṃ cakkavattino hatthiratanaṃ	850	
PA_atk-s01_02a:850_10	hoti. Mahāsudassanassāpi tādisameva ahosi. Tena vuttaṃ – “disvā rañño…pe… pāturahosī”ti.	8501	
PA_atk-s01_02a:851	Assaratanavaṇṇanā	85	
PA_atk-s01_02a:852_0	247. Evaṃ pātubhūtahatthiratanassa pana cakkavattino amaccā pakatimaṅgalaassaṭṭhānaṃ	852	
PA_atk-s01_02a:852_1	sucisamatalaṃ kāretvā alaṅkaritvā ca purimanayeneva rañño tassa āgamanacintanatthaṃ	852	
PA_atk-s01_02a:852_2	ussāhaṃ janenti. So purimanayeneva katadānamānanasakkāro samādinnasīlabbato pāsādatale	852	
PA_atk-s01_02a:852_3	sukhanisinno puññasampattiṃ samanussarati. Athassa puññānubhāvacodito sindhavakulato	852	
PA_atk-s01_02a:852_4	vijjulatāvinaddhasaradakālasetavalāhakarāsisassirīko rattapādo rattatuṇḍo candappabhāpuñjasadisasuddhasiniddhaghanasaṃhatasarīro	852	
PA_atk-s01_02a:852_5	kākagīvā viya indanīlamaṇi viya ca kāḷavaṇṇena sīsena samannāgatattā kāḷasīsoti suṭṭhu	852	
PA_atk-s01_02a:852_6	kappetvā ṭhapitehi viya muñjasadisehi saṇhavaṭṭaujugatehi kesehi samannāgatattā muñjakeso	852	
PA_atk-s01_02a:852_7	vehāsaṅgamo valāhako nāma assarājā āgantvā tasmiṃ ṭhāne patiṭṭhāti. Mahāsudassanassa	852	
PA_atk-s01_02a:852_8	panesa hatthiratanaṃ viya āgato. Sesaṃ sabbaṃ hatthiratane vuttanayeneva veditabbaṃ.	852	
PA_atk-s01_02a:852_9	Evarūpaṃ assaratanaṃ sandhāya bhagavā – “puna ca para”ntiādimāha.	852	
PA_atk-s01_02a:853	Maṇiratanavaṇṇanā	85	
PA_atk-s01_02a:854_0	248. Evaṃ pātubhūtaassaratanassa pana rañño cakkavattino catuhatthāyāmaṃ sakaṭanābhisamapariṇāhaṃ	854	
PA_atk-s01_02a:854_1	ubhosu antesu kaṇṇikapariyantato viniggatehi suparisuddhamuttākalāpehi dvīhi kañcanapadumehi	854	
PA_atk-s01_02a:854_2	alaṅkataṃ caturāsītimaṇisahassaparivāraṃ tārāgaṇaparivutassa puṇṇacandasassiriṃ pharamānaṃ	854	
PA_atk-s01_02a:854_3	viya vepullapabbatato maṇiratanaṃ āgacchati. Tassevaṃ āgatassa muttājālake ṭhapetvā	854	
PA_atk-s01_02a:854_4	veḷuparamparāya saṭṭhihatthappamāṇaṃ ākāsaṃ āropitassa rattibhāge samantā yojanappamāṇaṃ	854	
PA_atk-s01_02a:854_5	okāsaṃ ābhā pharati, yāya sabbo so okāso aruṇuggamanavelā viya sañjātāloko hoti.	854	
PA_atk-s01_02a:854_6	Tato kassakā kasikammaṃ vāṇijā āpaṇugghāṭanaṃ te te sippino taṃ taṃ kammantaṃ payojenti	854	
PA_atk-s01_02a:854_7	“divā”ti maññamānā. Mahāsudassanassāpi sabbaṃ taṃ tatheva ahosi. Tena vuttaṃ – “puna	854	
PA_atk-s01_02a:854_8	ca paraṃ ānanda,…pe… maṇiratanaṃ pāturahosī”ti.	854	
PA_atk-s01_02a:855	Itthiratanavaṇṇanā	85	
PA_atk-s01_02a:856_0	249. Evaṃ pātubhūtamaṇiratanassa pana cakkavattino visayasukhavisesassa visesakāraṇaṃ	856	
PA_atk-s01_02a:856_1	itthiratanaṃ pātubhavati. Maddarājakulato vā hissa aggamahesiṃ ānenti, uttarakuruto	856	
PA_atk-s01_02a:856_2	vā puññānubhāvena sayaṃ āgacchati. Avasesā panassā sampatti – “puna ca paraṃ, ānanda,	856	
PA_atk-s01_02a:856_3	rañño mahāsudassanassa itthiratanaṃ pāturahosi, abhirūpā dassanīyā”tiādinā nayena pāḷiyaṃyeva āgatā.	856	
PA_atk-s01_02a:857_0	Tattha saṇṭhānapāripūriyā adhikaṃ rūpaṃ assāti abhirūpā. Dissamānāva cakkhūni piṇayati,	857	
PA_atk-s01_02a:857_1	tasmā aññaṃ kiccavikkhepaṃ hitvāpi daṭṭhabbāti dassanīyā. Dissamānāva somanassavasena	857	
PA_atk-s01_02a:857_2	cittaṃ pasādetīti pāsādikā. Paramāyāti evaṃ pasādāvahattā uttamāya. Vaṇṇapokkharatāyāti	857	
PA_atk-s01_02a:857_3	vaṇṇasundaratāya. Samannāgatāti upetā. Abhirūpā vā yasmā nātidīghā nātirassā. Dassanīyā	857	
PA_atk-s01_02a:857_4	yasmā nātikisā nātithūlā. Pāsādikā yasmā nātikāḷikā nāccodātā. Paramāya vaṇṇapokkharatāya	857	
PA_atk-s01_02a:857_5	samannāgatā yasmā abhikkantā mānusivaṇṇaṃ appattā dibbavaṇṇaṃ. Manussānañhi vaṇṇābhā	857	
PA_atk-s01_02a:857_6	bahi na niccharati. Devānaṃ pana atidūrampi niccharati.	857	
PA_atk-s01_02a:858_0	Tassā pana dvādasahatthappamāṇaṃ padesaṃ sarīrābhā obhāseti. Nātidīghādīsu cassā	858	
PA_atk-s01_02a:858_1	paṭhamayugaḷena ārohasampatti, dutiyayugaḷena pariṇāhasampatti, tatiyayugaḷena vaṇṇasampatti	858	
PA_atk-s01_02a:858_2	vuttā. Chahi vāpi etehi kāyavipattiyā abhāvo, atikkantā mānusivaṇṇanti iminā kāyasampatti	858	
PA_atk-s01_02a:858_3	vuttā. Tūlapicuno vā kappāsapicuno vāti sappimaṇḍe pakkhipitvā ṭhapitassa satavāravihatassa	858	
PA_atk-s01_02a:858_4	tūlapicuno vā kappāsapicuno vā. Sīteti rañño sītakāle. Uṇheti rañño uṇhakāle. Candanagandhoti	858	
PA_atk-s01_02a:858_5	niccakālameva supisitassa abhinavassa catujjātisamāyojitassa haricandanassa gandho	858	
PA_atk-s01_02a:858_6	kāyato vāyati. Uppalagandho vāyatīti hasitakathitakālesu mukhato taṅkhaṇaṃ vikasitasseva	858	
PA_atk-s01_02a:858_7	nīluppalassa atisurabhigandho vāyati.	858	
PA_atk-s01_02a:859_0	Evaṃ rūpasamphassagandhasampattiyuttāya panassā sarīrasampattiyā anurūpaṃ ācāraṃ	859	
PA_atk-s01_02a:859_1	dassetuṃ taṃ kho panātiādi vuttaṃ. Tattha rājānaṃ disvā nisinnāsanato aggidaḍḍhā	859	
PA_atk-s01_02a:859_2	viya paṭhamameva uṭṭhātīti pubbuṭṭhāyinī. Tasmiṃ nisinne tassa tālavaṇṭena bījanādikiccaṃ	859	
PA_atk-s01_02a:859_3	katvā pacchā nipatati nisīdatīti pacchānipātinī. Kiṃ karomi, te devāti vācāya kiṃ-kāraṃ	859	
PA_atk-s01_02a:859_4	paṭisāvetīti kiṃ kārapaṭissāvinī. Rañño manāpameva carati karotīti manāpacārinī.	859	
PA_atk-s01_02a:859_5	Yaṃ rañño piyaṃ tadeva vadatīti piyavādinī.	859	
PA_atk-s01_02a:860_0	Idāni – “svāssā ācāro bhāvavisuddhiyāva, na sāṭheyyanā”ti dassetuṃ taṃ kho panātiādimāha.	860	
PA_atk-s01_02a:860_1	Tattha no aticarīti na atikkamitvā cari, ṭhapetvā rājānaṃ aññaṃ purisaṃ cittenapi	860	
PA_atk-s01_02a:860_2	na patthesīti vuttaṃ hoti.	860	
PA_atk-s01_02a:861_0	Tattha ye tassā ādimhi “abhirūpā”tiādayo, ante “pubbuṭṭhāyinī”tiādayo guṇā vuttā,	861	
PA_atk-s01_02a:861_1	te pakatiguṇā eva. “Atikkantā mānusivaṇṇa”ntiādayo pana cakkavattino puññaṃ upanissāya	861	
PA_atk-s01_02a:861_2	cakkaratanapātubhāvato paṭṭhāya purimakammānubhāvena nibbattāti veditabbā.	861	
PA_atk-s01_02a:862	Abhirūpatādikāpi vā cakkaratanapātubhāvato paṭṭhāya sabbākāraparipūrā jātā. Tenāha – “evarūpaṃ itthiratanaṃ pāturahosī”ti.	86	
PA_atk-s01_02a:863	Gahapatiratanavaṇṇanā	86	
PA_atk-s01_02a:864_0	250. Evaṃ pātubhūtaitthiratanassa pana rañño cakkavattino dhanakaraṇīyānaṃ kiccānaṃ	864	
PA_atk-s01_02a:864_1	yathāsukhaṃ pavattanatthaṃ gahapatiratanaṃ pātubhavati. So pakatiyāva mahābhogo,	864	
PA_atk-s01_02a:864_2	mahābhogakule jāto. Rañño dhanarāsivaḍḍhako seṭṭhigahapati hoti. Cakkaratanānubhāvasahitaṃ	864	
PA_atk-s01_02a:864_3	panassa kammavipākajaṃ dibbacakkhu pātubhavati, yena antopathaviyampi yojanabbhantare	864	
PA_atk-s01_02a:864_4	nidhiṃ passati, so taṃ sampattiṃ disvā tuṭṭhamānaso gantvā rājānaṃ dhanena pavāretvā	864	
PA_atk-s01_02a:864_5	sabbāni dhanakaraṇīyāni sampādeti. Mahāsudassanassāpi tatheva sampādesi. Tena vuttaṃ	864	
PA_atk-s01_02a:864_6	– “puna caparaṃ ānanda…pe… evarūpaṃ gahapatiratanaṃ pāturahosī”ti.	864	
PA_atk-s01_02a:865	Pariṇāyakaratanavaṇṇanā	86	
PA_atk-s01_02a:866_0	251. Evaṃ pātubhūtagahapatiratanassa pana rañño cakkavattissa sabbakiccasaṃvidhānasamatthaṃ	866	
PA_atk-s01_02a:866_1	pariṇāyakaratanaṃ pātubhavati. So rañño jeṭṭhaputtova hoti. Pakatiyā eva so paṇḍito	866	
PA_atk-s01_02a:866_2	byatto medhāvī vibhāvī. Rañño puññānubhāvaṃ nissāya panassa attano kammānubhāvena	866	
PA_atk-s01_02a:866_3	paracittañāṇaṃ uppajjati. Yena dvādasayojanāya rājaparisāya cittācāraṃ ñatvā rañño	866	
PA_atk-s01_02a:866_4	hite ca ahite ca vavatthapetuṃ samattho hoti, sopi taṃ attano ānubhāvaṃ disvā tuṭṭhahadayo	866	
PA_atk-s01_02a:866_5	rājānaṃ sabbakiccānusāsanena pavāreti. Mahāsudassanampi tatheva pavāresi. Tena vuttaṃ	866	
PA_atk-s01_02a:866_6	– “puna caparaṃ…pe… pariṇāyakaratanaṃ pāturahosī”ti.	866	
PA_atk-s01_02a:867	Tattha ṭhapetabbaṃ ṭhapetunti tasmiṃ tasmiṃ ṭhānantare ṭhapetabbaṃ ṭhapetuṃ.	86	
PA_atk-s01_02a:868	Catuiddhisamannāgatavaṇṇanā	86	
PA_atk-s01_02a:869_0	252. Samavepākiniyāti samavipācaniyā. Gahaṇiyāti kammajatejodhātuyā. Tattha yassa	869	
PA_atk-s01_02a:869_1	bhuttamattova āhāro jīrati, yassa vā pana puṭabhattaṃ viya tattheva tiṭṭhati, ubhopete	869	
PA_atk-s01_02a:869_2	na samavepākiniyā samannāgatā. Yassa pana puna bhattakāle bhattachando uppajjateva,	869	
PA_atk-s01_02a:869_3	ayaṃ samavepākiniyā samannāgatoti.	869	
PA_atk-s01_02a:870	Dhammapāsādapokkharaṇivaṇṇanā	87	
PA_atk-s01_02a:871_0	253. Māpesi khoti nagare bheriṃ carāpetvā janarāsiṃ kāretvā na māpesi, rañño pana	871	
PA_atk-s01_02a:871_1	saha cittuppādeneva bhūmiṃ bhinditvā caturāsīti pokkharaṇīsahassāni nibbattiṃsu.	871	
PA_atk-s01_02a:871_2	Tāni sandhāyetaṃ vuttaṃ. Dvīhi vedikāhīti ekāya iṭṭhakānaṃ pariyanteyeva parikkhittā	871	
PA_atk-s01_02a:871_3	ekāya pariveṇaparicchedapariyante. Etadahosīti kasmā ahosi? Ekadivasaṃ kira nahatvā	871	
PA_atk-s01_02a:871_4	ca pivitvā ca gacchantaṃ mahājanaṃ mahāpuriso oloketvā ime ummattakaveseneva gacchanti.	871	
PA_atk-s01_02a:871_5	Sace etesaṃ ettha piḷandhanapupphāni bhaveyyuṃ, bhaddakaṃ siyāti. Athassa etadahosi.	871	
PA_atk-s01_02a:871_6	Tattha sabbotukanti pupphaṃ nāma ekasmiṃyeva utumhi pupphati. Ahaṃ pana tathā karissāmi	871	
PA_atk-s01_02a:871_7	– “yathā sabbesu utūsu pupphissatī”ti cintesiṃ. Ropāpesīti nānāvaṇṇauppalabījādīni	871	
PA_atk-s01_02a:871_8	tato tato āharāpetvā na ropāpesi, saha cittuppādeneva panassa sabbaṃ ijjhati. Taṃ	871	
PA_atk-s01_02a:871_9	loko raññā ropitanti maññi. Tena vuttaṃ – “ropāpesī”ti. Tato paṭṭhāya mahājano nānappakāraṃ	871	
PA_atk-s01_02a:871_10	jalajathalajamālaṃ piḷandhitvā nakkhattaṃ kīḷamāno viya gacchati.	8711	
PA_atk-s01_02a:872_0	254. Atha rājā tato uttaripi janaṃ sukhasamappitaṃ kātukāmo – “yaṃnūnāhaṃ imāsaṃ	872	
PA_atk-s01_02a:872_1	pokkharaṇīnaṃ tīre”tiādinā janassa sukhavidhānaṃ cintetvā sabbaṃ akāsi. Tattha nhāpesunti	872	
PA_atk-s01_02a:872_2	añño sarīraṃ ubbaṭṭesi, añño cuṇṇāni yojesi, añño tīre nahāyantassa udakaṃ āhari,	872	
PA_atk-s01_02a:872_3	añño vatthāni paṭiggahesi ceva adāsi ca.	872	
PA_atk-s01_02a:873_0	Paṭṭhapesi khoti kathaṃ paṭṭhapesi? Itthīnañca purisānañca anucchavike alaṅkāre kāretvā	873	
PA_atk-s01_02a:873_1	itthimattameva tattha paricāravasena sesaṃ sabbaṃ pariccāgavasena ṭhapetvā rājā mahāsudassano	873	
PA_atk-s01_02a:873_2	dānaṃ deti, taṃ paribhuñjathāti bheriṃ carāpesi. Mahājano pokkharaṇītīraṃ āgantvā	873	
PA_atk-s01_02a:873_3	nahatvā vatthāni parivattetvā nānāgandhehi vilitto piḷandhanavicittamālo dānaggaṃ	873	
PA_atk-s01_02a:873_4	gantvā anekappakāresu yāgubhattakhajjakesu aṭṭhavidhapānesu ca yo yaṃ icchati, so	873	
PA_atk-s01_02a:873_5	taṃ khāditvā ca pivitvā ca nānāvaṇṇāni khomasukhumāni vatthāni nivāsetvā sampattiṃ	873	
PA_atk-s01_02a:873_6	anubhavitvā yesaṃ tādisāni atthi, te ohāya gacchanti. Yesaṃ pana natthi, te gahetvā	873	
PA_atk-s01_02a:873_7	gacchanti. Hatthiassayānādīsupi nisīditvā thokaṃ vicaritvā anatthikā ohāya, atthikā	873	
PA_atk-s01_02a:873_8	gahetvā gacchanti. Varasayanesu nipajjitvā sampattiṃ anubhavitvā anatthikā ohāya,	873	
PA_atk-s01_02a:873_9	atthikā gahetvā gacchanti. Itthīhipi saddhiṃ sampattiṃ anubhavitvā anatthikā ohāya,	873	
PA_atk-s01_02a:873_10	atthikā gahetvā gacchanti. Sattavidharatanapasādhanāni ca pasādhetvāpi sampattiṃ	8731	
PA_atk-s01_02a:873_11	anubhavitvā anatthikā ohāya, atthikā gahetvā gacchanti. Tampi dānaṃ uṭṭhāya samuṭṭhāya	8731	
PA_atk-s01_02a:873_12	dīyateva. Jambudīpavāsikānaṃ aññaṃ kammaṃ natthi, rañño dānaṃ paribhuñjantāva vicaranti.	8731	
PA_atk-s01_02a:874_0	255. Atha brāhmaṇagahapatikā cintesuṃ – “ayaṃ rājā evarūpaṃ dānaṃ dadantopi ‘mayhaṃ	874	
PA_atk-s01_02a:874_1	taṇḍulādīni vā khīrādīni vā dethā’ti na kiñci āharāpeti, na kho pana amhākaṃ – ‘rājā	874	
PA_atk-s01_02a:874_2	āharāpetī’ti tuṇhīmāsituṃ patirūpa”nti te bahuṃ sāpateyyaṃ saṃharitvā rañño upanāmesuṃ.	874	
PA_atk-s01_02a:874_3	Tasmā – “atha kho, ānanda, brāhmaṇagahapatikā”tiādimāha. Evaṃ samacintesunti kasmā	874	
PA_atk-s01_02a:874_4	evaṃ cintesuṃ? Kassaci gharato appaṃ ābhataṃ, kassaci bahu. Tasmiṃ paṭisaṃhariyamāne	874	
PA_atk-s01_02a:874_5	– “kiṃ taveva gharato sundaraṃ ābhataṃ, na mayhaṃ gharato, kiṃ taveva gharato bahu,	874	
PA_atk-s01_02a:874_6	na mayha”nti evaṃ kalahasaddopi uppajjeyya, so mā uppajjitthāti evaṃ samacintesuṃ.	874	
PA_atk-s01_02a:875_0	256. Ehi tvaṃ sammāti ehi tvaṃ vayassa. Dhammaṃ nāma pāsādanti pāsādassa nāmaṃ āropetvāva	875	
PA_atk-s01_02a:875_1	āṇāpesi. Vissakammo pana kīva mahanto deva pāsādo hotūti paṭipucchitvā dīghato yojanaṃ	875	
PA_atk-s01_02a:875_2	vitthārato aḍḍhayojanaṃ sabbaratanamayova hotūti vuttepi ‘evaṃ hotu, bhaddaṃ tava	875	
PA_atk-s01_02a:875_3	vacana’nti tassa paṭissuṇitvā dhammarājānaṃ sampaṭicchāpetvā māpesi. Tattha evaṃ	875	
PA_atk-s01_02a:875_4	bhaddaṃ tavāti kho ānandāti evaṃ bhaddaṃ tava iti kho ānanda. Paṭissutvāti sampaṭicchitvā,	875	
PA_atk-s01_02a:875_5	vatvāti attho. Tuṇhībhāvenāti samaṇadhammapaṭipattikaraṇokāso me bhavissatīti icchanto	875	
PA_atk-s01_02a:875_6	tuṇhībhāvena adhivāsesi. Sāramayoti candanasāramayo.	875	
PA_atk-s01_02a:876	257. Dvīhi vedikāhīti ettha ekā vedikā panassa uṇhīsamatthake ahosi, ekā heṭṭhā paricchedamatthake.	87	
PA_atk-s01_02a:877_0	258. Duddikkho ahosīti duuddikkho, pabhāsampattiyā duddasoti attho. Musatīti harati	877	
PA_atk-s01_02a:877_1	phandāpeti niccalabhāvena patiṭṭhātuṃ na deti. Viddheti ubbiddhe, meghavigamena dūrībhūteti	877	
PA_atk-s01_02a:877_2	attho. Deveti ākāse.	877	
PA_atk-s01_02a:878_0	259. Māpesi khoti ahaṃ imasmiṃ ṭhāne pokkharaṇiṃ māpemi, tumhākaṃ gharāni bhindathāti	878	
PA_atk-s01_02a:878_1	na evaṃ kāretvā māpesi. Cittuppādavaseneva panassa bhūmiṃ bhinditvā tathārūpā pokkharaṇī	878	
PA_atk-s01_02a:878_2	ahosi. Te sabbakāmehīti sabbehi icchiticchitavatthūhi, samaṇe samaṇaparikkhārehi,	878	
PA_atk-s01_02a:878_3	brāhmaṇe brāhmaṇaparikkhārehi santappesīti.	878	
PA_atk-s01_02a:879	Paṭhamabhāṇavāravaṇṇanā niṭṭhitā.	87	
PA_atk-s01_02a:880	Jhānasampattivaṇṇanā	88	
PA_atk-s01_02a:881_0	260. Mahiddhikoti cittuppādavaseneva caturāsītipokkharaṇīsahassānaṃ nibbattisaṅkhātāya	881	
PA_atk-s01_02a:881_1	mahatiyā iddhiyā samannāgato. Mahānubhāvoti tesaṃyeva anubhavitabbānaṃ mahantatāya	881	
PA_atk-s01_02a:881_2	mahānubhāvena samannāgato. Seyyathidanti nipāto, tassa – “katamesaṃ tiṇṇa”nti attho.	881	
PA_atk-s01_02a:881_3	Dānassāti sampattipariccāgassa. Damassāti āḷavakasutte paññā damoti āgato. Idha attānaṃ	881	
PA_atk-s01_02a:881_4	damentena kataṃ uposathakammaṃ. Saṃyamassāti sīlassa.	881	
PA_atk-s01_02a:882	Bodhisattapubbayogavaṇṇanā	88	
PA_atk-s01_02a:883_0	Idha ṭhatvā panassa pubbayogo veditabbo – rājā kira pubbe gahapatikule nibbatti.	883	
PA_atk-s01_02a:883_1	Tena ca samayena dharamānakasseva kassapabuddhassa sāsane eko thero araññe vāsaṃ	883	
PA_atk-s01_02a:883_2	vasati, bodhisatto attano kammena araññaṃ paviṭṭho theraṃ disvā upasaṅkamitvā vanditvā	883	
PA_atk-s01_02a:883_3	therassa nisajjanaṭṭhānacaṅkamanaṭṭhānāni oloketvā pucchi – “idheva, bhante, ayyo	883	
PA_atk-s01_02a:883_4	vasatī”ti? Āma, upāsakāti sutvā – “idheva ayyassa paṇṇasālaṃ kātuṃ vaṭṭatī”ti cintetvā	883	
PA_atk-s01_02a:883_5	attano kammaṃ pahāya dabbasambhāraṃ koṭṭetvā paṇṇasālaṃ katvā chādetvā bhittiyo mattikāya	883	
PA_atk-s01_02a:883_6	limpitvā dvāraṃ yojetvā kaṭṭhattharaṇaṃ katvā – “karissati nu kho paribhogaṃ, na	883	
PA_atk-s01_02a:883_7	karissatī”ti ekamantaṃ nisīdi. Thero antogāmato āgantvā paṇṇasālaṃ pavisitvā kaṭṭhattharaṇe	883	
PA_atk-s01_02a:883_8	nisīdi. Upāsakopi āgantvā vanditvā samīpe nisinno “phāsukā, bhante, paṇṇasālā”ti	883	
PA_atk-s01_02a:883_9	pucchi. Phāsukā, bhaddamukha, pabbajitasāruppāti. Vasissatha, bhante, idhāti? Āma,	883	
PA_atk-s01_02a:883_10	upāsakāti, so adhivāsanākārena vasissatīti ñatvā nibaddhaṃ mayhaṃ gharadvāraṃ āgantabbanti	8831	
PA_atk-s01_02a:883_11	paṭijānāpetvā – “ekaṃ me, bhante, varaṃ dethā”ti āha. Atikkantavarā, upāsaka, pabbajitāti.	8831	
PA_atk-s01_02a:883_12	Bhante, yañca kappati, yañca anavajjanti. Vadehi upāsakāti. Bhante, nibaddhavasanaṭṭhāne	8831	
PA_atk-s01_02a:883_13	nāma manussā maṅgale vā amaṅgale vā āgamanaṃ icchanti, anāgacchantassa kujjhanti.	8831	
PA_atk-s01_02a:883_14	Tasmā aññaṃ nimantitaṭṭhānaṃ gantvāpi mayhaṃ gharaṃ pavisitvāva bhattakiccaṃ niṭṭhāpetabbanti. Thero adhivāsesi.	8831	
PA_atk-s01_02a:884_0	So paṇṇasālāya kaṭasāṭakaṃ pattharitvā mañcapīṭhaṃ paññapesi, apassenaṃ nikkhipi,	884	
PA_atk-s01_02a:884_1	pādakathalikaṃ ṭhapesi, pokkharaṇiṃ khaṇi, caṅkamaṃ katvā vālikaṃ okiri, mige āgantvā	884	
PA_atk-s01_02a:884_2	bhittiṃ ghaṃsitvā mattikaṃ pātente disvā kaṇṭakavatiṃ parikkhipi. Pokkharaṇiṃ otaritvā	884	
PA_atk-s01_02a:884_3	udakaṃ āḷulikaṃ karonte disvā anto pāsāṇehi cinitvā bahi kaṇṭakavatiṃ parikkhipitvā	884	
PA_atk-s01_02a:884_4	antovatipariyante tālapantiyo ropeti, mahācaṅkame sammaṭṭhaṭṭhānaṃ āḷulente disvā	884	
PA_atk-s01_02a:884_5	caṅkamampi vatiyā parikkhipitvā antovatipariyante tālapantiṃ ropesi. Evaṃ āvāsaṃ	884	
PA_atk-s01_02a:884_6	niṭṭhapetvā therassa ticīvaraṃ, piṇḍapātaṃ, osadhaṃ, paribhogabhājanaṃ, ārakaṇṭakaṃ,	884	
PA_atk-s01_02a:884_7	pipphalikaṃ, nakhacchedanaṃ, sūciṃ, kattarayaṭṭhiṃ, upāhanaṃ, udakatumbaṃ, chattaṃ,	884	
PA_atk-s01_02a:884_8	dīpakapallakaṃ, malaharaṇiṃ. Parissāvanaṃ, dhamakaraṇaṃ, pattaṃ, thālakaṃ, yaṃ vā	884	
PA_atk-s01_02a:884_9	panaññampi pabbajitānaṃ paribhogajātaṃ, sabbaṃ adāsi. Therassa bodhisattena adinnaparikkhāro	884	
PA_atk-s01_02a:884_10	nāma nāhosi. So sīlāni rakkhanto uposathaṃ karonto yāvajīvaṃ theraṃ upaṭṭhahi. Thero	8841	
PA_atk-s01_02a:884_11	tattheva vasanto arahattaṃ patvā parinibbāyi.	8841	
PA_atk-s01_02a:885	Bodhisattopi yāvatāyukaṃ puññaṃ katvā devaloke nibbattitvā tato cuto manussalokaṃ āgacchanto kusāvatiyā rājadhāniyā nibbattitvā mahāsudassano rājā ahosi.	88	
PA_atk-s01_02a:886	“Evaṃ nātimahantampi, puññaṃ āyatane kataṃ;	88	
PA_atk-s01_02a:887	Mahāvipākaṃ hotīti, kattabbaṃ taṃ vibhāvinā”.	88	
PA_atk-s01_02a:888_0	Mahāviyūhanti rajatamayaṃ mahākūṭāgāraṃ. Tattha vasitukāmo hutvā agamāsi, ettāvatā	888	
PA_atk-s01_02a:888_1	kāmavitakkāti kāmavitakka tayā ettāvatā nivattitabbaṃ, ito paraṃ tuyhaṃ abhūmi, idaṃ	888	
PA_atk-s01_02a:888_2	jhānāgāraṃ nāma, nayidaṃ tayā saddhiṃ vasanaṭṭhānanti evaṃ tayo vitakke kūṭāgāradvāreyeva nivattesi.	888	
PA_atk-s01_02a:889_0	261. Paṭhamajjhānantiādīsu visuṃ kasiṇaparikammakiccaṃ nāma natthi. Nīlakasiṇena	889	
PA_atk-s01_02a:889_1	atthe sati nīlamaṇiṃ, pītakasiṇena atthe sati suvaṇṇaṃ, lohitakasiṇena atthe sati	889	
PA_atk-s01_02a:889_2	rattamaṇiṃ, odātakasiṇena atthe sati rajatanti olokitaolokitaṭṭhāne kasiṇameva paññāyati.	889	
PA_atk-s01_02a:890_0	262. Mettāsahagatenātiādīsu yaṃ vattabbaṃ, taṃ sabbampi visuddhimagge vuttameva.	890	
PA_atk-s01_02a:890_1	Iti pāḷiyaṃ cattāri jhānāni, cattāri appamaññāneva vuttāni. Mahāpuriso pana sabbāpi	890	
PA_atk-s01_02a:890_2	aṭṭha samāpattiyo, pañca abhiññāyo ca nibbattetvā anulomapaṭilomādivasena cuddasahākārehi	890	
PA_atk-s01_02a:890_3	samāpattiyo pavisanto madhupaṭalaṃ paviṭṭhabhamaro madhurasena viya samāpattisukheneva yāpeti.	890	
PA_atk-s01_02a:891	Caturāsītinagarasahassādivaṇṇanā	89	
PA_atk-s01_02a:892	263. Kusāvatīrājadhānippamukhānīti kusāvatī rājadhānī tesaṃ nagarānaṃ pamukhā sabbaseṭṭhāti attho. Bhattābhihāroti abhiharitabbabhattaṃ.	89	
PA_atk-s01_02a:893_0	264. Vassasatassa vassasatassāti kasmā evaṃ cintesi? Tesaṃ saddena ukkaṇṭhitvā, “samāpannassa	893	
PA_atk-s01_02a:893_1	saddo kaṇṭako”ti hi vuttaṃ. Tasmā saddena ukkaṇṭhito mahāpuriso. Atha kasmā mā āgacchantūti	893	
PA_atk-s01_02a:893_2	na vadati? Idāni rājā na passatīti nibaddhavattaṃ na labhissanti, taṃ tesaṃ mā uppajjitthāti na vadati.	893	
PA_atk-s01_02a:894	Subhaddādeviupasaṅkamanavaṇṇanā	89	
PA_atk-s01_02a:895_0	265. Etadahosīti kadā etaṃ ahosi. Rañño kālaṅkiriyadivase. Tadā kira devatā cintesuṃ	895	
PA_atk-s01_02a:895_1	– “rājā anāthakālaṅkiriyaṃ mā karotu, orodhehi bahūhi dhītūhi puttehi parivāritova	895	
PA_atk-s01_02a:895_2	karotū”ti. Atha deviṃ āvaṭṭetvā tassā evaṃ cittaṃ uppādesuṃ. Pītāni vatthānīti tāni	895	
PA_atk-s01_02a:895_3	kira pakatiyā rañño manāpāni, tasmā tāni pārupathāti āha. Ettheva devi tiṭṭhāti devi	895	
PA_atk-s01_02a:895_4	imaṃ jhānāgāraṃ nāma tumhehi saddhiṃ vasanaṭṭhānaṃ na hoti, jhānarativindanaṭṭhānaṃ	895	
PA_atk-s01_02a:895_5	mama, mā idha pāvisīti.	895	
PA_atk-s01_02a:896_0	266. Etadahosīti loke sattā nāma maraṇāsannakāle ativiya virocanti, tenassa rañño	896	
PA_atk-s01_02a:896_1	vippasannaindriyabhāvaṃ disvā evaṃ ahosi, tato mā rañño kālaṅkiriyā ahosīti tassa	896	
PA_atk-s01_02a:896_2	kālaṅkiriyaṃ anicchamānā sampati guṇamassa kathayitvā tiṭṭhamānākāraṃ karissāmīti	896	
PA_atk-s01_02a:896_3	cintetvā imāni te devātiādimāha. Tattha chandaṃ janehīti pemaṃ uppādehi, ratiṃ karohi.	896	
PA_atk-s01_02a:896_4	Jīvite apekkhanti jīvite sāpekkhaṃ, ālayaṃ, taṇhaṃ karohīti attho.	896	
PA_atk-s01_02a:897_0	Evaṃ kho maṃ tvaṃ devīti “mayaṃ kho, deva, itthiyo nāma pabbajitānaṃ upacārakathaṃ	897	
PA_atk-s01_02a:897_1	na jānāma, kathaṃ vadāma mahārājā”ti rājānaṃ “pabbajito aya”nti maññamānāya deviyā	897	
PA_atk-s01_02a:897_2	vutte – “evaṃ kho maṃ, tvaṃ devi, samudācarāhī”tiādimāha. Garahitāti buddhehi paccekabuddhehi	897	
PA_atk-s01_02a:897_3	sāvakehi aññehi ca paṇḍitehi bahussutehi garahitā. Kiṃ kāraṇā? Sāpekkhakālakiriyā	897	
PA_atk-s01_02a:897_4	hi attanoyeva gehe yakkhakukkuraajagoṇamahiṃsamūsikakukkuṭaūkāmaṅgulādibhāvena nibbattanakāraṇaṃ hoti.	897	
PA_atk-s01_02a:898	268. Atha kho, ānanda, subhaddā devī assūni puñchitvāti devī ekamantaṃ gantvā roditvā kanditvā assūni puñchitvā etadavoca.	89	
PA_atk-s01_02a:899	Brahmalokūpagamavaṇṇanā	89	
PA_atk-s01_02a:900_0	269. Gahapatissa vāti kasmā āha? Tesaṃ kira soṇaseṭṭhiputtādīnaṃ viya mahatī sampatti	900	
PA_atk-s01_02a:900_1	hoti, soṇassa kira seṭṭhiputtassa ekā bhattapāti dve satasahassāni agghati. Iti tesaṃ	900	
PA_atk-s01_02a:900_2	tādisaṃ bhattaṃ bhuttānaṃ muhuttaṃ bhattasammado bhattamucchā bhattakilamatho hoti.	900	
PA_atk-s01_02a:901_0	271. Yaṃ tena samayena ajjhāvasāmīti yattha vasāmi, taṃ ekaṃyeva nagaraṃ hoti, avasesesu	901	
PA_atk-s01_02a:901_1	puttadhītādayo ceva dāsamanussā ca vasiṃsu. Pāsādakūṭāgāresupi eseva nayo. Pallaṅkādīsupi	901	
PA_atk-s01_02a:901_2	ekaṃyeva pallaṅkaṃ paribhuñjati, sesā puttādīnaṃ paribhogā honti. Itthīsupi ekāva	901	
PA_atk-s01_02a:901_3	paccupaṭṭhāti, sesā parivāramattā honti, paridahāmīti ekameva dussayugaṃ nivāsemi,	901	
PA_atk-s01_02a:901_4	sesāni parivāretvā vicarantānaṃ asītisahassādhikānaṃ soḷasannaṃ purisasatasahassānaṃ	901	
PA_atk-s01_02a:901_5	honti. Bhuñjāmīti paramappamāṇena nāḷikodanamattaṃ bhuñjāmi, sesaṃ parivāretvā vicarantānaṃ	901	
PA_atk-s01_02a:901_6	cattālīsasahassādhikānaṃ aṭṭhannaṃ purisasatasahassānaṃ hotīti dasseti. Ekathālipāko	901	
PA_atk-s01_02a:901_7	hi dasannaṃ janānaṃ pahoti.	901	
PA_atk-s01_02a:902_0	Etāni pana caturāsīti nagarasahassāni ceva pāsādasahassāni ca kūṭāgārasahassāni ca	902	
PA_atk-s01_02a:902_1	ekissāyeva paṇṇasālāya nissandena nibbattāni. Caturāsīti pallaṅkasahassāni nipajjanatthāya	902	
PA_atk-s01_02a:902_2	dinnamañcakassa nissandena nibbattāni. Caturāsīti hatthisahassāni assasahassāni rathasahassāni	902	
PA_atk-s01_02a:902_3	nisīdanatthāya dinnapīṭhassa nissandena nibbattāni. Caturāsīti maṇisahassāni ekadīpassa	902	
PA_atk-s01_02a:902_4	nissandena nibbattāni. Caturāsīti pokkharaṇīsahassāni ekapokkharaṇiyā nissandena	902	
PA_atk-s01_02a:902_5	nibbattāni. Caturāsīti itthisahassāni puttasahassāni gahapatisahassāni paribhogabhājanapattathālaka	902	
PA_atk-s01_02a:902_6	dhamakaraṇa parissāvana ārakaṇṭaka pipphalaka nakhacchedana kuñcikakaṇṇamalaharaṇī	902	
PA_atk-s01_02a:902_7	pādakathalika upāhana chatta kattarayaṭṭhidānassa nissandena nibbattāni. Caturāsīti	902	
PA_atk-s01_02a:902_8	dhenusahassāni gorasadānassa nissandena nibbattāni. Caturāsīti vatthakoṭisahassāni	902	
PA_atk-s01_02a:902_9	nivāsanapārupanadānassa nissandena nibbattāni. Caturāsīti thālipākasahassāni bhojanadānassa	902	
PA_atk-s01_02a:902_10	nissandena nibbattānīti veditabbāni.	9021	
PA_atk-s01_02a:903_0	272. Evaṃ bhagavā mahāsudassanassa sampattiṃ ādito paṭṭhāya vitthārena kathetvā sabbaṃ	903	
PA_atk-s01_02a:903_1	taṃ dārakānaṃ paṃsvāgārakīḷanaṃ viya dassento parinibbānamañcake nipannova passānandātiādimāha.	903	
PA_atk-s01_02a:903_2	Tattha vipariṇatāti pakativijahanena nibbutapadīpo viya apaññattikabhāvaṃ gatā. Evaṃ	903	
PA_atk-s01_02a:903_3	aniccā kho, ānanda, saṅkhārāti evaṃ hutvā abhāvaṭṭhena aniccā.	903	
PA_atk-s01_02a:904_0	Ettāvatā bhagavā yathā nāma puriso satahatthubbedhe campakarukkhe nisseṇiṃ bandhitvā	904	
PA_atk-s01_02a:904_1	abhiruhitvā campakapupphaṃ ādāya nisseṇiṃ muñcanto otareyya, evameva nisseṇiṃ bandhanto	904	
PA_atk-s01_02a:904_2	viya anekavassakoṭisatasahassubbedhaṃ mahāsudassanasampattiṃ āruyha sampattimatthake	904	
PA_atk-s01_02a:904_3	ṭhitaṃ aniccalakkhaṇaṃ ādāya nisseṇiṃ muñcanto viya otiṇṇo. Teneva pubbe vasabharājā	904	
PA_atk-s01_02a:904_4	dīghabhāṇakattherānaṃ lohapāsādassa pācīnapasse ambalaṭṭhikāyaṃ imaṃ suttaṃ sajjhāyantānaṃ	904	
PA_atk-s01_02a:904_5	sutvā – “kiṃ, bho, mayhaṃ ayyakena ettha vuttaṃ, attano khāditapītaṭṭhāne sampattimeva	904	
PA_atk-s01_02a:904_6	kathetī”ti cintento – “evaṃ aniccā kho, ānanda, saṅkhārā”ti vuttakāle “imaṃ, bho,	904	
PA_atk-s01_02a:904_7	disvā pañcahi cakkhūhi cakkhumatā evaṃ vutta”nti vāmahatthaṃ samiñjitvā dakkhiṇahatthena	904	
PA_atk-s01_02a:904_8	apphoṭetvā – “sādhu sādhū”ti tuṭṭhahadayo sādhukāraṃ adāsi.	904	
PA_atk-s01_02a:905	Evaṃ addhuvāti evaṃ udakapupphuḷādayo viya dhuvabhāvavirahitā. Evaṃ anassāsikāti evaṃ supinake pītapānīyaṃ viya anulittacandanaṃ viya ca assāsavirahitā.	90	
PA_atk-s01_02a:906_0	Sarīraṃ nikkhipeyyāti sarīraṃ chaḍḍeyya. Idāni aññassa sarīrassa nikkhepo vā paṭijagganaṃ	906	
PA_atk-s01_02a:906_1	vā natthi kilesapahīnattā, ānanda, tathāgatassāti vadati. Idaṃ pana vatvā puna theraṃ	906	
PA_atk-s01_02a:906_2	āmantesi, cakkavattino ānubhāvo nāma rañño pabbajitassa sattame divase antaradhāyati.	906	
PA_atk-s01_02a:906_3	Mahāsudassanassa pana kālaṅkiriyato sattameva divase sattaratanapākārā sattaratanatālā	906	
PA_atk-s01_02a:906_4	caturāsīti pokkharaṇīsahassāni dhammapāsādo dhammapokkharaṇī cakkaratananti sabbametaṃ	906	
PA_atk-s01_02a:906_5	antaradhāyīti. Hatthiādīsu pana ayaṃ dhammatā khīṇāyukā saheva kālaṅkaronti. Āyusese	906	
PA_atk-s01_02a:906_6	sati hatthiratanaṃ uposathakulaṃ gacchati, assaratanaṃ valāhakakulaṃ, maṇiratanaṃ	906	
PA_atk-s01_02a:906_7	vepullapabbatameva gacchati. Itthiratanassa ānubhāvo antaradhāyati. Gahapatiratanassa	906	
PA_atk-s01_02a:906_8	cakkhu pākatikameva hoti. Pariṇāyakaratanassa veyyattiyaṃ nassati.	906	
PA_atk-s01_02a:907	Idamavoca bhagavāti idaṃ pāḷiyaṃ āruḷhañca anāruḷhañca sabbaṃ bhagavā avoca. Sesaṃ uttānatthamevāti.	90	
PA_atk-s01_02a:908	Iti sumaṅgalavilāsiniyā dīghanikāyaṭṭhakathāyaṃ	90	
PA_atk-s01_02a:909	Mahāsudassanasuttavaṇṇanā niṭṭhitā.	90	
PA_atk-s01_02a:910	5. Janavasabhasuttavaṇṇanā	91	
PA_atk-s01_02a:911	Nātikiyādibyākaraṇavaṇṇanā	91	
PA_atk-s01_02a:912_0	273-275. Evaṃ me sutanti janavasabhasuttaṃ. Tatrāyaṃ anuttānapadavaṇṇanā – parito	912	
PA_atk-s01_02a:912_1	parito janapadesūti samantā samantā janapadesu. Paricāraketi buddhadhammasaṅghānaṃ	912	
PA_atk-s01_02a:912_2	paricārake. Upapattīsūti ñāṇagatipuññānaṃ upapattīsu. Kāsikosalesūti kāsīsu ca kosalesu	912	
PA_atk-s01_02a:912_3	ca, kāsiraṭṭhe ca kosalaraṭṭhe cāti attho. Esa nayo sabbattha. Aṅgamagadhayonakakambojaassakaavantiraṭṭhesu	912	
PA_atk-s01_02a:912_4	pana chasu na byākaroti. Imesaṃ pana soḷasannaṃ mahājanapadānaṃ purimesu dasasuyeva	912	
PA_atk-s01_02a:912_5	byākaroti. Nātikiyāti nātikagāmavāsino.	912	
PA_atk-s01_02a:913_0	Tenāti tena anāgāmiādibhāvena. Sutvāti sabbaññutaññāṇena paricchinditvā byākarontassa	913	
PA_atk-s01_02a:913_1	bhagavato pañhābyākaraṇaṃ sutvā tesaṃ anāgāmiādīsu niṭṭhaṅgatā hutvā. Tena anāgāmiādibhāvena	913	
PA_atk-s01_02a:913_2	attamanā ahesuṃ. Aṭṭhakathāyaṃ pana tenāti te nātikiyāti vuttaṃ. Etasmiṃ atthe na-kāro nipātamattaṃ hoti.	913	
PA_atk-s01_02a:914	Ānandaparikathāvaṇṇanā	91	
PA_atk-s01_02a:915_0	277. Bhagavantaṃ kittayamānarūpoti aho buddho, aho dhammo, aho saṅgho; aho dhammo	915	
PA_atk-s01_02a:915_1	svākkhātoti evaṃ kittayantova kālamakāsi. Bahujano pasīdeyyāti amhākaṃ pitā mātā	915	
PA_atk-s01_02a:915_2	bhātā bhaginī putto dhītā sahāyako, tena amhehi saddhiṃ ekato bhuttā, ekato sayitā,	915	
PA_atk-s01_02a:915_3	tassa idañcidañca manāpaṃ akarimha, so kira anāgāmī sakadāgāmī sotāpanno; aho sādhu,	915	
PA_atk-s01_02a:915_4	aho suṭṭhūti evaṃ bahujano pasādaṃ āpajjeyya.	915	
PA_atk-s01_02a:916	278. Gatinti ñāṇagatiṃ. Abhisamparāyanti ñāṇābhisamparāyameva. Addasā khoti kittake jane addasa? Catuvīsatisatasahassāni.	91	
PA_atk-s01_02a:917_0	279. Upasantapadissoti upasantadassano. Bhātirivāti ativiya bhāti, ativiya virocati.	917	
PA_atk-s01_02a:917_1	Indriyānanti manacchaṭṭhānaṃ indriyānaṃ. Addasaṃ kho ahaṃ ānandāti neva dasa, na	917	
PA_atk-s01_02a:917_2	vīsati, na sataṃ, na sahassaṃ, anūnādhikāni catuvīsatisatasahassāni addasanti āha.	917	
PA_atk-s01_02a:918	Janavasabhayakkhavaṇṇanā	91	
PA_atk-s01_02a:919_0	280. Disvā pana me ettako jano maṃ nissāya dukkhā pamuttoti balavasomanassaṃ uppajji,	919	
PA_atk-s01_02a:919_1	cittaṃ pasīdi, cittassa pasannattā cittasamuṭṭhānaṃ lohitaṃ pasīdi, lohitassa pasannattā	919	
PA_atk-s01_02a:919_2	manacchaṭṭhāni indriyāni pasīdiṃsūti sabbamidaṃ vatvā atha kho ānandātiādimāha. Tattha	919	
PA_atk-s01_02a:919_3	yasmā so bhagavato dhammakathaṃ sutvā dasasahassādhikassa janasatasahassassa jeṭṭhako	919	
PA_atk-s01_02a:919_4	hutvā sotāpanno jāto, tasmā janavasabhotissa nāmaṃ ahosi.	919	
PA_atk-s01_02a:920_0	Ito sattāti ito devalokā cavitvā satta. Tato sattāti tato manussalokā cavitvā satta.	920	
PA_atk-s01_02a:920_1	Saṃsārāni catuddasāti sabbāpi catuddasakhandhapaṭipāṭiyo. Nivāsamabhijānāmīti jātivasena	920	
PA_atk-s01_02a:920_2	nivāsaṃ jānāmi. Yattha me vusitaṃ pureti yattha devesu ca vessavaṇassa sahabyataṃ	920	
PA_atk-s01_02a:920_3	upagatena manussesu ca rājabhūtena ito attabhāvato pureyeva mayā vusitaṃ. Pure evaṃ	920	
PA_atk-s01_02a:920_4	vusitattā eva ca idāni sotāpanno hutvā tīsu vatthūsu bahuṃ puññaṃ katvā tassānubhāvena	920	
PA_atk-s01_02a:920_5	upari nibbattituṃ samatthopi dīgharattaṃ vusitaṭṭhāne nikantiyā balavatāya ettheva nibbatto.	920	
PA_atk-s01_02a:921_0	281. Āsā ca pana me santiṭṭhatīti imināhaṃ sotāpannoti na suttappamattova hutvā kālaṃ	921	
PA_atk-s01_02a:921_1	vītināmesiṃ. Sakadāgāmimaggatthāya pana me vipassanā āraddhā. Ajjeva ajjeva paṭivijjhissāmīti	921	
PA_atk-s01_02a:921_2	evaṃ saussāho viharāmīti dasseti. Yadaggeti laṭṭhivanuyyāne paṭhamadassane sotāpannadivasaṃ	921	
PA_atk-s01_02a:921_3	sandhāya vadati. Tadagge ahaṃ, bhante, dīgharattaṃ avinipāto avinipātaṃ sañjānāmīti	921	
PA_atk-s01_02a:921_4	taṃdivasaṃ ādiṃ katvā, ahaṃ, bhante, purimaṃ catuddasaattabhāvasaṅkhātaṃ dīgharattaṃ	921	
PA_atk-s01_02a:921_5	avinipāto laṭṭhivanuyyāne sotāpattimaggavasena adhigataṃ avinipātadhammataṃ sañjānāmīti	921	
PA_atk-s01_02a:921_6	attho. Anacchariyanti anuacchariyaṃ. Cintayamānaṃ punappunaṃ acchariyamevidaṃ yaṃ	921	
PA_atk-s01_02a:921_7	kenacideva karaṇīyena gacchanto bhagavantaṃ antarāmagge addasaṃ. Idampi acchariyaṃ	921	
PA_atk-s01_02a:921_8	yañca vessavaṇassa mahārājassa sayaṃparisāya bhāsato bhagavato diṭṭhasadisameva sammukhā	921	
PA_atk-s01_02a:921_9	sutaṃ. Dve paccayāti antarāmagge diṭṭhabhāvo ca vessavaṇassa sammukhā sutaṃ ārocetukāmatā ca.	921	
PA_atk-s01_02a:922	Devasabhāvaṇṇanā	92	
PA_atk-s01_02a:923_0	282. Sannipatitāti kasmā sannipatitā? Te kira catūhi kāraṇehi sannipatanti. Vassūpanāyikasaṅgahatthaṃ,	923	
PA_atk-s01_02a:923_1	pavāraṇāsaṅgahatthaṃ, dhammasavanatthaṃ, pāricchattakakīḷānubhavanatthanti. Tattha	923	
PA_atk-s01_02a:923_2	sve vassūpanāyikāti āsāḷhīpuṇṇamāya dvīsu devalokesu devā sudhammāya devasabhāya	923	
PA_atk-s01_02a:923_3	sannipatitvā mantenti asukavihāre eko bhikkhu vassūpagato, asukavihāre dve tayo cattāro	923	
PA_atk-s01_02a:923_4	pañca dasa vīsati tiṃsaṃ cattālīsaṃ paññāsaṃ sataṃ sahassaṃ bhikkhū vassūpagatā,	923	
PA_atk-s01_02a:923_5	etthettha ṭhāne ayyānaṃ ārakkhaṃ susaṃvihitaṃ karothāti evaṃ vassūpanāyikasaṅgaho kato hoti.	923	
PA_atk-s01_02a:924	Tadāpi eteneva kāraṇena sannipatitā. Idaṃ tesaṃ hoti āsanasminti idaṃ tesaṃ catunnaṃ mahārājānaṃ āsanaṃ hoti. Evaṃ tesu nisinnesu atha pacchā amhākaṃ āsanaṃ hoti.	92	
PA_atk-s01_02a:925_0	Yenatthenāti yena vassūpanāyikatthena. Taṃ atthaṃ cintayitvā taṃ atthaṃ mantayitvāti	925	
PA_atk-s01_02a:925_1	taṃ araññavāsino bhikkhusaṅghassa ārakkhatthaṃ cintayitvā. Etthettha vuṭṭhabhikkhusaṅghassa	925	
PA_atk-s01_02a:925_2	ārakkhaṃ saṃvidahathāti catūhi mahārājehi saddhiṃ mantetvā. Vuttavacanāpi tanti tettiṃsa	925	
PA_atk-s01_02a:925_3	devaputtā vadanti, mahārājāno vuttavacanā nāma. Tathā tettiṃsa devaputtā paccānusāsanti,	925	
PA_atk-s01_02a:925_4	itare paccānusiṭṭhavacanā nāma. Padadvayepi pana tanti nipātamattameva. Avipakkantāti agatā.	925	
PA_atk-s01_02a:926_0	283. Uḷāroti vipulo mahā. Devānubhāvanti yā sā sabbadevatānaṃ vatthālaṅkāravimānasarīrānaṃ	926	
PA_atk-s01_02a:926_1	pabhā dvādasa yojanāni pharati. Mahāpuññānaṃ pana sarīrappabhā yojanasataṃ pharati.	926	
PA_atk-s01_02a:926_2	Taṃ devānubhāvaṃ atikkamitvā.	926	
PA_atk-s01_02a:927	Brahmuno hetaṃ pubbanimittanti yathā sūriyassa udayato etaṃ pubbaṅgamaṃ etaṃ pubbanimittaṃ yadidaṃ aruṇuggaṃ, evameva brahmunopi etaṃ – “pubbanimitta”nti dīpeti.	92	
PA_atk-s01_02a:928	Sanaṅkumārakathāvaṇṇanā	92	
PA_atk-s01_02a:929_0	284. Anabhisambhavanīyoti apattabbo, na taṃ devā tāvatiṃsā passantīti attho. Cakkhupathasminti	929	
PA_atk-s01_02a:929_1	cakkhupasāde āpāthe vā. So devānaṃ cakkhussa āpāthe sambhavanīyo pattabbo na hoti,	929	
PA_atk-s01_02a:929_2	na abhibhavatīti vuttaṃ hoti. Heṭṭhā heṭṭhā hi devatā uparūpari devānaṃ oḷārikaṃ	929	
PA_atk-s01_02a:929_3	katvā māpitameva attabhāvaṃ passituṃ sakkonti, vedapaṭilābhanti tuṭṭhipaṭilābhaṃ.	929	
PA_atk-s01_02a:929_4	Adhunābhisitto rajjenāti sampati abhisitto rajjena. Ayaṃ panattho duṭṭhagāmaṇiabhayavatthunā dīpetabbo –	929	
PA_atk-s01_02a:930_0	So kira dvattiṃsa damiḷarājāno vijitvā anurādhapure pattābhiseko tuṭṭhasomanassena	930	
PA_atk-s01_02a:930_1	māsaṃ niddaṃ na labhi, tato – “niddaṃ na labhāmi, bhante”ti bhikkhusaṅghassa ācikkhi.	930	
PA_atk-s01_02a:930_2	Tena hi, mahārāja, ajja uposathaṃ adhiṭṭhāhīti. So ca uposathaṃ adhiṭṭhāsi. Saṅgho	930	
PA_atk-s01_02a:930_3	gantvā – “cittayamakaṃ sajjhāyathā”ti aṭṭha ābhidhammikabhikkhū pesesi. Te gantvā	930	
PA_atk-s01_02a:930_4	– “nipajja tvaṃ, mahārājā,”ti vatvā sajjhāyaṃ ārabhiṃsu. Rājā sajjhāyaṃ suṇantova	930	
PA_atk-s01_02a:930_5	niddaṃ okkami. Therā – rājānaṃ mā pabodhayitthāti pakkamiṃsu. Rājā dutiyadivase sūriyuggamane	930	
PA_atk-s01_02a:930_6	pabujjhitvā there apassanto – “kuhiṃ ayyā”ti pucchi. Tumhākaṃ niddokkamanabhāvaṃ	930	
PA_atk-s01_02a:930_7	ñatvā gatāti. Natthi, bho, mayhaṃ ayyakassa dārakānaṃ ajānanakabhesajjaṃ nāma, yāva	930	
PA_atk-s01_02a:930_8	niddābhesajjampi jānanti yevāti āha.	930	
PA_atk-s01_02a:931_0	Pañcasikhoti pañcasikhagandhabbasadiso hutvā. Pañcasikhagandhabbadevaputtassa kira	931	
PA_atk-s01_02a:931_1	sabbadevatā attabhāvaṃ mamāyanti. Tasmā brahmāpi tādisaṃyeva attabhāvaṃ nimminitvā	931	
PA_atk-s01_02a:931_2	pāturahosi. Pallaṅkena nisīdīti pallaṅkaṃ ābhujitvā nisīdi.	931	
PA_atk-s01_02a:932_0	Vissaṭṭhoti sumutto apalibuddho. Viññeyyoti atthaviññāpano. Mañjūti madhuro mudu.	932	
PA_atk-s01_02a:932_1	Savanīyoti sotabbayuttako kaṇṇasukho. Bindūti ekagghano. Avisārīti suvisado avippakiṇṇo.	932	
PA_atk-s01_02a:932_2	Gambhīroti nābhimūlato paṭṭhāya gambhīrasamuṭṭhito, na jivhādantaoṭṭhatālumattappahārasamuṭṭhito.	932	
PA_atk-s01_02a:932_3	Evaṃ samuṭṭhito hi amadhuro ca hoti, na ca dūraṃ sāveti. Ninnādīti mahāmeghamudiṅgasaddo	932	
PA_atk-s01_02a:932_4	viya ninnādayutto. Apicettha pacchimaṃ pacchimaṃ padaṃ purimassa purimassa atthoyevāti	932	
PA_atk-s01_02a:932_5	veditabbo. Yathāparisanti yattakā parisā, tattakameva viññāpeti. Anto parisāyaṃ yevassa	932	
PA_atk-s01_02a:932_6	saddo samparivattati, na bahiddhā vidhāvati. Ye hi kecīti ādi bahujanahitāya paṭipannabhāvadassanatthaṃ	932	
PA_atk-s01_02a:932_7	vadati. Saraṇaṃ gatāti na yathā vā tathā vā saraṇaṃ gate sandhāya vadati. Nibbematikagahitasaraṇe	932	
PA_atk-s01_02a:932_8	pana sandhāya vadati. Gandhabbakāyaṃ paripūrentīti gandhabbadevagaṇaṃ paripūrenti.	932	
PA_atk-s01_02a:932_9	Iti amhākaṃ satthu loke uppannakālato paṭṭhāya cha devalokādīsu piṭṭhaṃ koṭṭetvā	932	
PA_atk-s01_02a:932_10	pūritanāḷi viya saravananaḷavanaṃ viya ca nirantaraṃ jātaparisāti āha.	9321	
PA_atk-s01_02a:933	Bhāvitaiddhipādavaṇṇanā	93	
PA_atk-s01_02a:934_0	287. Yāvasupaññattā cime tena bhagavatāti tena mayhaṃ satthārā bhagavatā yāva supaññattā	934	
PA_atk-s01_02a:934_1	yāva sukathitā. Iddhipādāti ettha ijjhanaṭṭhena iddhi, patiṭṭhānaṭṭhena pādāti veditabbā.	934	
PA_atk-s01_02a:934_2	Iddhipahutāyāti iddhipahonakatāya. Iddhivisavitāyāti iddhivipajjanabhāvāya, punappunaṃ	934	
PA_atk-s01_02a:934_3	āsevanavasena ciṇṇavasitāyāti vuttaṃ hoti. Iddhivikubbanatāyāti iddhivikubbanabhāvāya,	934	
PA_atk-s01_02a:934_4	nānappakārato katvā dassanatthāya. Chandasamādhippadhānasaṅkhārasamannāgatantiādīsu	934	
PA_atk-s01_02a:934_5	chandahetuko chandādhiko vā samādhi chandasamādhi, kattukamyatāchandaṃ adhipatiṃ	934	
PA_atk-s01_02a:934_6	karitvā paṭiladdhasamādhissetaṃ adhivacanaṃ. Padhānabhūtā saṅkhārā padhānasaṅkhārā.	934	
PA_atk-s01_02a:934_7	Catukiccasādhakassa sammappadhānavīriyassetaṃ adhivacanaṃ. Samannāgatanti chandasamādhinā	934	
PA_atk-s01_02a:934_8	ca padhānasaṅkhārena ca upetaṃ. Iddhipādanti nipphattipariyāyena ijjhanaṭṭhena vā,	934	
PA_atk-s01_02a:934_9	ijjhanti etāya sattā iddhā vuddhā ukkaṃsagatā hontīti iminā vā pariyāyena iddhīti	934	
PA_atk-s01_02a:934_10	saṅkhyaṃ gatānaṃ abhiññācittasampayuttānaṃ chandasamādhipadhānasaṅkhārānaṃ adhiṭṭhānaṭṭhena	9341	
PA_atk-s01_02a:934_11	pādabhūto sesacittacetasikarāsīti attho. Vuttañhetaṃ – “iddhipādoti tathābhūtassa	9341	
PA_atk-s01_02a:934_12	vedanākkhandho, saññākkhandho, saṅkhārakkhandho viññāṇakkhandho”ti. Iminā nayena	9341	
PA_atk-s01_02a:934_13	sesesupi attho veditabbo. Yatheva hi chandaṃ adhipatiṃ karitvā paṭiladdhasamādhi	9341	
PA_atk-s01_02a:934_14	chandasamādhīti vutto, evaṃ vīriyaṃ, cittaṃ, vīmaṃsaṃ adhipatiṃ karitvā paṭiladdhasamādhi	9341	
PA_atk-s01_02a:934_15	vīmaṃsāsamādhīti vuccati. Apica upacārajjhānaṃ pādo, paṭhamajjhānaṃ iddhi. Saupacāraṃ	9341	
PA_atk-s01_02a:934_16	paṭhamajjhānaṃ pādo, dutiyajjhānaṃ iddhīti evaṃ pubbabhāge pādo, aparabhāge iddhīti	9341	
PA_atk-s01_02a:934_17	evamettha attho veditabbo. Vitthārena iddhipādakathā visuddhimagge ca vibhaṅgaṭṭhakathāya ca vuttā.	9341	
PA_atk-s01_02a:935_0	Keci pana “nipphannā iddhi. Anipphanno iddhipādo”ti vadanti, tesaṃ vādamaddanatthāya	935	
PA_atk-s01_02a:935_1	abhidhamme uttaracūḷikavāro nāma ābhato – “cattāro iddhipādā chandiddhipādo, vīriyiddhipādo,	935	
PA_atk-s01_02a:935_2	cittiddhipādo, vīmaṃsiddhipādo. Tattha katamo chandiddhipādo? Idha bhikkhu yasmiṃ	935	
PA_atk-s01_02a:935_3	samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya	935	
PA_atk-s01_02a:935_4	bhūmiyā pattiyā vivicceva kāmehi paṭhamaṃ jhānaṃ upasampajja viharati dukkhāpaṭipadaṃ	935	
PA_atk-s01_02a:935_5	dandhābhiññaṃ. Yo tasmiṃ samaye chando chandikatā kattukamyatā kusalo dhammacchando,	935	
PA_atk-s01_02a:935_6	ayaṃ vuccati chandiddhipādo, avasesā dhammā chandiddhipādasampayuttā”ti. Ime pana	935	
PA_atk-s01_02a:935_7	lokuttaravaseneva āgatā. Tattha raṭṭhapālatthero chandaṃ dhuraṃ katvā lokuttaraṃ	935	
PA_atk-s01_02a:935_8	dhammaṃ nibbattesi. Soṇatthero vīriyaṃ dhuraṃ katvā, sambhūtatthero cittaṃ dhuraṃ	935	
PA_atk-s01_02a:935_9	katvā, āyasmā mogharājā vīmaṃsaṃ dhuraṃ katvāti.	935	
PA_atk-s01_02a:936_0	Tattha yathā catūsu amaccaputtesu ṭhānantaraṃ patthetvā rājānaṃ upanissāya viharantesu	936	
PA_atk-s01_02a:936_1	eko upaṭṭhāne chandajāto rañño ajjhāsayañca ruciñca ñatvā divā ca ratto ca upaṭṭhahanto	936	
PA_atk-s01_02a:936_2	rājānaṃ ārādhetvā ṭhānantaraṃ pāpuṇi. Yathā so, evaṃ chandadhurena lokuttaradhammanibbattako veditabbo.	936	
PA_atk-s01_02a:937_0	Eko pana – “divase divase upaṭṭhātuṃ ko sakkoti, uppanne kicce parakkamena ārādhessāmī”ti	937	
PA_atk-s01_02a:937_1	kupite paccante raññā pahito parakkamena sattumaddanaṃ katvā ṭhānantaraṃ pāpuṇi.	937	
PA_atk-s01_02a:937_2	Yathā so, evaṃ vīriyadhurena lokuttaradhammanibbattako veditabbo.	937	
PA_atk-s01_02a:938_0	Eko – “divase divase upaṭṭhānampi urena sattisarapaṭicchannampi bhāroyeva, mantabalena	938	
PA_atk-s01_02a:938_1	ārādhessāmī”ti khattavijjāya kataparicayattā mantasaṃvidhānena rājānaṃ ārādhetvā	938	
PA_atk-s01_02a:938_2	ṭhānantaraṃ pāpuṇāti. Yathā so, evaṃ cittadhurena lokuttaradhammanibbattako veditabbo.	938	
PA_atk-s01_02a:939_0	Aparo – “kiṃ imehi upaṭṭhānādīhi, rājāno nāma jātisampannassa ṭhānantaraṃ denti,	939	
PA_atk-s01_02a:939_1	tādisassa dento mayhaṃ dassatī”ti jātisampattimeva nissāya ṭhānantaraṃ pāpuṇi, yathā	939	
PA_atk-s01_02a:939_2	so, evaṃ suparisuddhaṃ vīmaṃsaṃ nissāya vīmaṃsadhurena lokuttaradhammanibbattako veditabbo.	939	
PA_atk-s01_02a:940	Anekavihitanti anekavidhaṃ. Iddhividhanti iddhikoṭṭhāsaṃ.	94	
PA_atk-s01_02a:941	Tividhaokāsādhigamavaṇṇanā	94	
PA_atk-s01_02a:942_0	288. Sukhassādhigamāyāti jhānasukhassa maggasukhassa phalasukhassa ca adhigamāya.	942	
PA_atk-s01_02a:942_1	Saṃsaṭṭhoti sampayuttacitto. Ariyadhammanti ariyena bhagavatā buddhena desitaṃ dhammaṃ.	942	
PA_atk-s01_02a:942_2	Suṇātīti satthu sammukhā bhikkhubhikkhunīādīhi vā desiyamānaṃ suṇāti. Yoniso manasikarotīti	942	
PA_atk-s01_02a:942_3	upāyato pathato kāraṇato ‘anicca’ntiādivasena manasi karoti. “Yoniso manasikāro nāma	942	
PA_atk-s01_02a:942_4	upāyamanasikāro pathamanasikāro, anicce aniccanti dukkhe dukkhanti anattani anattāti	942	
PA_atk-s01_02a:942_5	asubhe asubhanti saccānulomikena vā cittassa āvaṭṭanā anvāvaṭṭanā ābhogo samannāhāro	942	
PA_atk-s01_02a:942_6	manasikāro, ayaṃ vuccati yonisomanasikāro”ti. Evaṃ vutte yonisomanasikāre kammaṃ	942	
PA_atk-s01_02a:942_7	ārabhatīti attho. Asaṃsaṭṭhoti vatthukāmehipi kilesakāmehipi asaṃsaṭṭho viharati.	942	
PA_atk-s01_02a:942_8	Uppajjati sukhanti uppajjati paṭhamajjhānasukhaṃ. Sukhā bhiyyo somanassanti samāpattito	942	
PA_atk-s01_02a:942_9	vuṭṭhitassa jhānasukhapaccayā aparāparaṃ somanassaṃ uppajjati. Pamudāti tuṭṭhākārato	942	
PA_atk-s01_02a:942_10	dubbalapīti. Pāmojjanti balavataraṃ pītisomanassaṃ. Paṭhamo okāsādhigamoti paṭhamajjhānaṃ	9421	
PA_atk-s01_02a:942_11	pañcanīvaraṇāni vikkhambhetvā attano okāsaṃ gahetvā tiṭṭhati, tasmā “paṭhamo okāsādhigamo”ti vuttaṃ.	9421	
PA_atk-s01_02a:943_0	Oḷārikāti ettha kāyavacīsaṅkhārā tāva oḷārikā hontu, cittasaṅkhārā kathaṃ oḷārikāti?	943	
PA_atk-s01_02a:943_1	Appahīnattā. Kāyasaṅkhārā hi catutthajjhānena pahīyanti, vacīsaṅkhārā dutiyajjhānena,	943	
PA_atk-s01_02a:943_2	cittasaṅkhārā nirodhasamāpattiyā. Iti kāyavacīsaṅkhāresu pahīnesupi te tiṭṭhantiyevāti	943	
PA_atk-s01_02a:943_3	pahīne upādāya appahīnattā oḷārikā nāma jātā. Sukhanti nirodhā vuṭṭhahantassa uppannaṃ	943	
PA_atk-s01_02a:943_4	catutthajjhānikaphalasamāpattisukhaṃ. Sukhā bhiyyo somanassati phalasamāpattito vuṭṭhitassa	943	
PA_atk-s01_02a:943_5	aparāparaṃ somanassaṃ. Dutiyo okāsādhigamoti catutthajjhānaṃ sukhaṃ dukkhaṃ vikkhambhetvā	943	
PA_atk-s01_02a:943_6	attano okāsaṃ gahetvā tiṭṭhati, tasmā “dutiyo okāsādhigamo”ti vuttaṃ. Dutiyatatiyajjhānāni	943	
PA_atk-s01_02a:943_7	panettha catutthe gahite gahitāneva hontīti visuṃ na vuttānīti.	943	
PA_atk-s01_02a:944_0	Idaṃ kusalantiādīsu kusalaṃ nāma dasakusalakammapathā. Akusalanti dasaakusalakammapathā.	944	
PA_atk-s01_02a:944_1	Sāvajjadukādayopi etesaṃ vaseneva veditabbā. Sabbañceva panetaṃ kaṇhañca sukkañca	944	
PA_atk-s01_02a:944_2	sappaṭibhāgañcāti kaṇhasukkasappaṭibhāgaṃ. Nibbānameva hetaṃ appaṭibhāgaṃ. Avijjā	944	
PA_atk-s01_02a:944_3	pahīyatīti vaṭṭapaṭicchādikā avijjā pahīyati. Vijjā uppajjatīti arahattamaggavijjā	944	
PA_atk-s01_02a:944_4	uppajjati. Sukhanti arahattamaggasukhañceva phalasukhañca. Sukhā bhiyyo somanassanti	944	
PA_atk-s01_02a:944_5	phalasamāpattito vuṭṭhitassa aparāparaṃ somanassaṃ. Tatiyo okāsādhigamoti arahattamaggo	944	
PA_atk-s01_02a:944_6	sabbakilese vikkhambhetvā attano okāsaṃ gahetvā tiṭṭhati, tasmā “tatiyo okāsādhigamo”ti	944	
PA_atk-s01_02a:944_7	vutto. Sesamaggā pana tasmiṃ gahite antogadhā evāti visuṃ na vuttā.	944	
PA_atk-s01_02a:945_0	Ime pana tayo okāsādhigamā aṭṭhatiṃsārammaṇavasena vitthāretvā kathetabbā. Kathaṃ?	945	
PA_atk-s01_02a:945_1	Sabbāni ārammaṇāni visuddhimagge vuttanayeneva upacāravasena ca appanāvasena ca vavatthapetvā	945	
PA_atk-s01_02a:945_2	catuvīsatiyā ṭhānesu paṭhamajjhānaṃ “paṭhamo okāsādhigamo”ti kathetabbaṃ. Terasasu	945	
PA_atk-s01_02a:945_3	ṭhānesu dutiyatatiyajjhānāni, pannarasasu ṭhānesu catutthajjhānañca nirodhasamāpattiṃ	945	
PA_atk-s01_02a:945_4	pāpetvā “dutiyo okāsādhigamo”ti kathetabbaṃ. Dasa upacārajjhānāni pana maggassa padaṭṭhānabhūtāni	945	
PA_atk-s01_02a:945_5	tatiyaṃ okāsādhigamaṃ bhajanti. Apica tīsu sikkhāsu adhisīlasikkhā paṭhamaṃ okāsādhigamaṃ	945	
PA_atk-s01_02a:945_6	bhajati, adhicittasikkhā dutiyaṃ, adhipaññāsikkhā tatiyanti evaṃ sikkhāvasenapi kathetabbaṃ.	945	
PA_atk-s01_02a:945_7	Sāmaññaphalepi cūḷasīlato yāva paṭhamajjhānā paṭhamo okāsādhigamo, dutiyajjhānato	945	
PA_atk-s01_02a:945_8	yāva nevasaññānāsaññāyatanā dutiyo, vipassanāto yāva arahattā tatiyo okāsādhigamoti	945	
PA_atk-s01_02a:945_9	evaṃ sāmaññaphalasuttantavasenapi kathetabbaṃ. Tīsu pana piṭakesu vinayapiṭakaṃ paṭhamaṃ	945	
PA_atk-s01_02a:945_10	okāsādhigamaṃ bhajati, suttantapiṭakaṃ dutiyaṃ, abhidhammapiṭakaṃ tatiyanti evaṃ	9451	
PA_atk-s01_02a:945_11	piṭakavasenapi kathetabbaṃ.	9451	
PA_atk-s01_02a:946_0	Pubbe kira mahātherā vassūpanāyikāya imameva suttaṃ paṭṭhapenti. Kiṃ kāraṇā? Tīṇi	946	
PA_atk-s01_02a:946_1	piṭakāni vibhajitvā kathetuṃ labhissāmāti. Tepiṭakena hi samodhānetvā kathentassa	946	
PA_atk-s01_02a:946_2	dukkathitanti na sakkā vattuṃ. Tepiṭakaṃ bhajāpetvā kathitameva idaṃ suttaṃ sukathitaṃ hotīti.	946	
PA_atk-s01_02a:947	Catusatipaṭṭhānavaṇṇanā	94	
PA_atk-s01_02a:948_0	289. Kusalassādhigamāyāti maggakusalassa ceva phalakusalassa ca adhigamatthāya. Ubhayampi	948	
PA_atk-s01_02a:948_1	hetaṃ anavajjaṭṭhena khemaṭṭhena vā kusalameva. Tattha sammāsamādhiyatīti tasmiṃ	948	
PA_atk-s01_02a:948_2	ajjhattakāye samāhito ekaggacitto hoti. Bahiddhā parakāye ñāṇadassanaṃ abhinibbattetīti	948	
PA_atk-s01_02a:948_3	attano kāyato parassa kāyābhimukhaṃ ñāṇaṃ peseti. Esa nayo sabbattha. Sabbattheva	948	
PA_atk-s01_02a:948_4	ca satimāti padena kāyādipariggāhikā sati, lokoti padena pariggahitakāyādayova loko.	948	
PA_atk-s01_02a:948_5	Cattāro cete satipaṭṭhānā lokiyalokuttaramissakā kathitāti veditabbā.	948	
PA_atk-s01_02a:949	Sattasamādhiparikkhāravaṇṇanā	94	
PA_atk-s01_02a:950_0	290. Samādhiparikkhārāti ettha tayo parikkhārā. “Ratho sīlaparikkhāro jhānakkho cakkavīriyo”ti	950	
PA_atk-s01_02a:950_1	hi ettha alaṅkāro parikkhāro nāma. “Sattahi nagaraparikkhārehi suparikkhataṃ hotī”ti	950	
PA_atk-s01_02a:950_2	ettha parivāro parikkhāro nāma. “Gilānapaccayajīvitaparikkhāro”ti ettha sambhāro	950	
PA_atk-s01_02a:950_3	parikkhāro nāma. Idha pana parivāraparikkhāravasena “satta samādhiparikkhārā”ti vuttaṃ.	950	
PA_atk-s01_02a:950_4	Parikkhatāti parivāritā. Ayaṃ vuccati so ariyo sammāsamādhīti ayaṃ sattahi ratanehi	950	
PA_atk-s01_02a:950_5	parivuto cakkavattī viya sattahi aṅgehi parivuto “ariyo sammāsamādhī”ti vuccati.	950	
PA_atk-s01_02a:950_6	Saupaniso itipīti saupanissayo itipi vuccati, saparivāro yevāti vuttaṃ hoti. Sammādiṭṭhissāti	950	
PA_atk-s01_02a:950_7	sammādiṭṭhiyaṃ ṭhitassa. Sammāsaṅkappo pahotīti sammāsaṅkappo pavattati. Esa nayo	950	
PA_atk-s01_02a:950_8	sabbapadesu. Ayaṃ panattho maggavasenāpi phalavasenāpi veditabbo. Kathaṃ? Maggasammādiṭṭhiyaṃ	950	
PA_atk-s01_02a:950_9	ṭhitassa maggasammāsaṅkappo pahoti…pe… maggañāṇe ṭhitassa maggavimutti pahoti. Tathā	950	
PA_atk-s01_02a:950_10	phalasammādiṭṭhiyaṃ ṭhitassa phalasammāsaṅkappo pahoti…pe… phalasammāñāṇe ṭhitassa	9501	
PA_atk-s01_02a:950_11	phalavimutti pahotīti.	9501	
PA_atk-s01_02a:951	Svākkhātotiādīni visuddhimagge vaṇṇitāni. Apārutāti vivaṭā. Amatassāti nibbānassa. Dvārāti pavesanamaggā. Aveccappasādenāti acalappasādena. Dhammavinītāti sammāniyyānena niyyātā.	95	
PA_atk-s01_02a:952_0	Atthāyaṃ itarā pajāti anāgāmino sandhāyāha, anāgāmino ca atthīti vuttaṃ hoti. Puññabhāgāti	952	
PA_atk-s01_02a:952_1	puññakoṭṭhāsena nibbattā. Ottappanti ottappamāno. Tena kadāci nāma musā assāti musāvādabhayena	952	
PA_atk-s01_02a:952_2	saṅkhātuṃ na sakkomi, na pana mama saṅkhātuṃ balaṃ natthīti dīpeti.	952	
PA_atk-s01_02a:953	291. Taṃ kiṃ maññati bhavanti iminā kevalaṃ vessavaṇaṃ pucchati, na panassa evarūpo satthā nāhosīti vā na bhavissatīti vā laddhi atthi. Sabbabuddhānañhi abhisamaye viseso natthi.	95	
PA_atk-s01_02a:954	292. Sayaṃparisāyanti attano parisāyaṃ. Tayidaṃ brahmacariyanti taṃ idaṃ sakalaṃ sikkhattayabrahmacariyaṃ. Sesaṃ uttānameva. Imāni pana padāni dhammasaṅgāhakattherehi ṭhapitānīti.	95	
PA_atk-s01_02a:955	Iti sumaṅgalavilāsiniyā dīghanikāyaṭṭhakathāyaṃ	95	
PA_atk-s01_02a:956	Janavasabhasuttavaṇṇanā niṭṭhitā.	95	
PA_atk-s01_02a:957	6. Mahāgovindasuttavaṇṇanā	95	
PA_atk-s01_02a:958_0	293. Evaṃ me sutanti mahāgovindasuttaṃ. Tatrāyamanuttānapadavaṇṇanā – pañcasikhoti	958	
PA_atk-s01_02a:958_1	pañcacūḷo pañcakuṇḍaliko. So kira manussapathe puññakammakaraṇakāle daharo pañcacūḷakadārakakāle	958	
PA_atk-s01_02a:958_2	vacchapālakajeṭṭhako hutvā aññepi dārake gahetvā bahigāme catumaggaṭṭhānesu sālaṃ	958	
PA_atk-s01_02a:958_3	karonto pokkharaṇiṃ khaṇanto setuṃ bandhanto visamaṃ maggaṃ samaṃ karonto yānānaṃ	958	
PA_atk-s01_02a:958_4	akkhapaṭighātanarukkhe harantoti evarūpāni puññāni karonto vicaritvā daharova kālamakāsi.	958	
PA_atk-s01_02a:958_5	Tassa so attabhāvo iṭṭho kanto manāpo ahosi. So kālaṃ katvā cātumahārājikadevaloke	958	
PA_atk-s01_02a:958_6	navutivassasatasahassappamāṇaṃ āyuṃ gahetvā nibbatti. Tassa tigāvutappamāṇo suvaṇṇakkhandhasadiso	958	
PA_atk-s01_02a:958_7	attabhāvo ahosi. So sakaṭasahassamattaṃ ābharaṇaṃ pasādhetvā navakumbhamatte gandhe	958	
PA_atk-s01_02a:958_8	vilimpitvā dibbarattavatthadharo rattasuvaṇṇakaṇṇikaṃ piḷandhitvā pañcahi kuṇḍalakehi	958	
PA_atk-s01_02a:958_9	piṭṭhiyaṃ vattamānehi pañcacūḷakadārakaparihāreneva vicarati. Tenetaṃ “pañcasikho” tveva sañjānanti.	958	
PA_atk-s01_02a:959_0	Abhikkantāya rattiyāti abhikkantāya khīṇāya rattiyā, ekakoṭṭhāsaṃ atītāyāti attho.	959	
PA_atk-s01_02a:959_1	Abhikkantavaṇṇoti atiiṭṭhakantamanāpavaṇṇo. Pakatiyāpi hesa kantavaṇṇo, alaṅkaritvā	959	
PA_atk-s01_02a:959_2	āgatattā pana abhikkantavaṇṇo ahosi. Kevalakappanti anavasesaṃ samantato. Anavasesattho	959	
PA_atk-s01_02a:959_3	ettha kevalasaddo. Kevalaparipuṇṇanti ettha viya. Samantato attho kappasaddo, kevalakappaṃ	959	
PA_atk-s01_02a:959_4	jetavanantiādīsu viya. Obhāsetvāti ābhāya pharitvā, candimā viya sūriyo viya ca ekobhāsaṃ	959	
PA_atk-s01_02a:959_5	ekapajjotaṃ karitvāti attho.	959	
PA_atk-s01_02a:960	Devasabhāvaṇṇanā	96	
PA_atk-s01_02a:961_0	294. Sudhammāyaṃ sabhāyanti sudhammāya nāma itthiyā ratanamattakaṇṇikarukkhanissandena	961	
PA_atk-s01_02a:961_1	nibbattasabhāyaṃ. Tassā kira phalikamayā bhūmi, maṇimayā āṇiyo, suvaṇṇamayā thambhā,	961	
PA_atk-s01_02a:961_2	rajatamayā thambhaghaṭikā ca saṅghātā ca, pavāḷamayāni vāḷarūpāni, sattaratanamayā	961	
PA_atk-s01_02a:961_3	gopānasiyo ca pakkhapāsakā ca mukhavaṭṭi ca, indanīlaiṭṭhakāhi chadanaṃ, sovaṇṇamayaṃ	961	
PA_atk-s01_02a:961_4	chadanapīṭhaṃ, rajatamayā thūpikā, āyāmato ca vitthārato ca tīṇi yojanasatāni, parikkhepato	961	
PA_atk-s01_02a:961_5	navayojanasatāni, ubbedhato pañcayojanasatāni, evarūpāyaṃ sudhammāyaṃ sabhāyaṃ.	961	
PA_atk-s01_02a:962_0	Dhataraṭṭhotiādīsu dhataraṭṭho gandhabbarājā gandhabbadevatānaṃ koṭisatasahassena	962	
PA_atk-s01_02a:962_1	parivuto koṭisatasahassasuvaṇṇamayāni phalakāni ca suvaṇṇasattiyo ca gāhāpetvā puratthimāya	962	
PA_atk-s01_02a:962_2	disāya pacchimābhimukho dvīsu devalokesu devatā purato katvā nisinno.	962	
PA_atk-s01_02a:963_0	Virūḷhako kumbhaṇḍarājā kumbhaṇḍadevatānaṃ koṭisatasahassena parivuto koṭisatasahassarajatamayāni	963	
PA_atk-s01_02a:963_1	phalakāni ca suvaṇṇasattiyo ca gāhāpetvā dakkhiṇāya disāya uttarābhimukho dvīsu devalokesu	963	
PA_atk-s01_02a:963_2	devatā purato katvā nisinno.	963	
PA_atk-s01_02a:964_0	Virūpakkho nāgarājā nāgānaṃ koṭisatasahassena parivuto koṭisatasahassamaṇimayāni	964	
PA_atk-s01_02a:964_1	mahāphalakāni ca suvaṇṇasattiyo ca gāhāpetvā pacchimāya disāya puratthimābhimukho	964	
PA_atk-s01_02a:964_2	dvīsu devalokesu devatā purato katvā nisinno.	964	
PA_atk-s01_02a:965_0	Vessavaṇo yakkharājā yakkhānaṃ koṭisatasahassena parivuto koṭisatasahassapavāḷamayāni	965	
PA_atk-s01_02a:965_1	mahāphalakāni ca suvaṇṇasattiyo ca gāhāpetvā uttarāya disāya dakkhiṇābhimukho dvīsu	965	
PA_atk-s01_02a:965_2	devalokesu devatā purato katvā nisinnoti veditabbo.	965	
PA_atk-s01_02a:966_0	Atha pacchā amhākaṃ āsanaṃ hotīti tesaṃ pacchato amhākaṃ nisīdituṃ okāso pāpuṇāti.	966	
PA_atk-s01_02a:966_1	Tato paraṃ pavisituṃ vā passituṃ vā na labhāma. Sannipātakāraṇaṃ panettha pubbe vuttaṃ	966	
PA_atk-s01_02a:966_2	catubbidhameva. Tesu vassūpanāyikasaṅgaho vitthārito. Yathā pana vassūpanāyikāya,	966	
PA_atk-s01_02a:966_3	evaṃ mahāpavāraṇāyapi puṇṇamadivase sannipatitvā “ajja kattha gantvā kassa santike	966	
PA_atk-s01_02a:966_4	pavāressāmā”ti mantenti. Tattha sakko devānamindo yebhuyyena piyaṅgudīpamahāvihārasmiṃyeva	966	
PA_atk-s01_02a:966_5	pavāreti. Sesā devatā pāricchattakādīni dibbapupphāni ceva dibbacandanacuṇṇāni ca	966	
PA_atk-s01_02a:966_6	gahetvā attano attano manāpaṭṭhānameva gantvā pavārenti. Evaṃ pavāraṇasaṅgahatthāya sannipatanti.	966	
PA_atk-s01_02a:967_0	Devaloke pana āsāvatī nāma latā atthi. Sā pupphissatīti devā vassasahassaṃ upaṭṭhānaṃ	967	
PA_atk-s01_02a:967_1	gacchanti. Pāricchattake pupphamāne ekavassaṃ upaṭṭhānaṃ gacchanti. Te tassa paṇḍupalāsādibhāvato	967	
PA_atk-s01_02a:967_2	paṭṭhāya attamanā honti. Yathāha –	967	
PA_atk-s01_02a:968_0	“Yasmiṃ, bhikkhave, samaye devānaṃ tāvatiṃsānaṃ pāricchattako koviḷāro paṇḍupalāso	968	
PA_atk-s01_02a:968_1	hoti, attamanā, bhikkhave, devā tāvatiṃsā tasmiṃ samaye honti – ‘paṇḍupalāso kho	968	
PA_atk-s01_02a:968_2	dāni pāricchattako koviḷāro, na cirasseva pannapalāso bhavissatī’ti. Yasmiṃ, bhikkhave,	968	
PA_atk-s01_02a:968_3	samaye devānaṃ tāvatiṃsānaṃ pāricchattako koviḷāro pannapalāso hoti, khārakajāto	968	
PA_atk-s01_02a:968_4	hoti, jālakajāto hoti, kuṭumalakajāto hoti, korakajāto hoti. Attamanā, bhikkhave,	968	
PA_atk-s01_02a:968_5	devā tāvatiṃsā tasmiṃ samaye honti – ‘korakajāto dāni pāricchattako koviḷāro na cirasseva	968	
PA_atk-s01_02a:968_6	sabbapāliphullo bhavissatī’ti.	968	
PA_atk-s01_02a:969_0	Sabbapāliphullassa kho pana, bhikkhave, pāricchattakassa koviḷārassa samantā paññāsa	969	
PA_atk-s01_02a:969_1	yojanāni ābhāya phuṭaṃ hoti, anuvātaṃ yojanasataṃ gandho gacchati. Ayamānubhāvo pāricchattakassa koviḷārassā”ti.	969	
PA_atk-s01_02a:970_0	Pupphite pāricchattake ārohaṇakiccaṃ vā aṅkusakaṃ gahetvā namanakiccaṃ vā pupphāharaṇatthaṃ	970	
PA_atk-s01_02a:970_1	caṅkoṭakakiccaṃ vā natthi, kantanakavāto uṭṭhahitvā pupphāni vaṇṭato kantati, sampaṭicchanakavāto	970	
PA_atk-s01_02a:970_2	sampaṭicchati, pavesanakavāto sudhammaṃ devasabhaṃ paveseti, sammajjanakavāto purāṇapupphāni	970	
PA_atk-s01_02a:970_3	nīharati, santharaṇakavāto pattakaṇṇikakesarāni naccanto santharati, majjhaṭṭhāne	970	
PA_atk-s01_02a:970_4	dhammāsanaṃ hoti. Yojanappamāṇo ratanapallaṅko upari tiyojanena setacchattena dhārayamānena,	970	
PA_atk-s01_02a:970_5	tadanantaraṃ sakkassa devarañño āsanaṃ atthariyati. Tato tettiṃsāya devaputtānaṃ,	970	
PA_atk-s01_02a:970_6	tato aññāsaṃ mahesakkhadevatānaṃ. Aññataradevatānaṃ pana pupphakaṇṇikāva āsanaṃ hoti.	970	
PA_atk-s01_02a:971_0	Devā devasabhaṃ pavisitvā nisīdanti. Tato pupphehi reṇuvaṭṭi uggantvā upari kaṇṇikaṃ	971	
PA_atk-s01_02a:971_1	āhacca nipatamānā devatānaṃ tigāvutappamāṇaṃ attabhāvaṃ lākhārasaparikammasajjitaṃ	971	
PA_atk-s01_02a:971_2	viya karoti. Tesaṃ sā kīḷā catūhi māsehi pariyosānaṃ gacchati. Evaṃ pāricchattakakīḷānubhavanatthāya sannipatanti.	971	
PA_atk-s01_02a:972_0	Māsassa pana aṭṭhadivase devaloke mahādhammasavanaṃ ghusati. Tattha sudhammāyaṃ devasabhāyaṃ	972	
PA_atk-s01_02a:972_1	sanaṅkumāro vā mahābrahmā, sakko vā devānamindo, dhammakathikabhikkhu vā, aññataro	972	
PA_atk-s01_02a:972_2	vā dhammakathiko devaputto dhammakathaṃ katheti. Aṭṭhamiyaṃ pakkhassa catunnaṃ mahārājānaṃ	972	
PA_atk-s01_02a:972_3	amaccā, cātuddasiyaṃ puttā, pannarase sayaṃ cattāro mahārājāno nikkhamitvā suvaṇṇapaṭṭañca	972	
PA_atk-s01_02a:972_4	jātihiṅgulakañca gaṇhitvā gāmanigamarājadhāniyo anuvicaranti. Te – “asukā nāma itthī	972	
PA_atk-s01_02a:972_5	vā puriso vā buddhaṃ saraṇaṃ gato, dhammaṃ saraṇaṃ gato. Saṅghaṃ saraṇaṃ gato. Pañcasīlāni	972	
PA_atk-s01_02a:972_6	rakkhati. Māsassa aṭṭha uposathe karoti. Mātuupaṭṭhānaṃ pūreti. Pituupaṭṭhānaṃ pūreti.	972	
PA_atk-s01_02a:972_7	Asukaṭṭhāne uppalahatthakasatena pupphakumbhena pūjā katā. Dīpasahassaṃ āropitaṃ.	972	
PA_atk-s01_02a:972_8	Akāladhammasavanaṃ kāritaṃ. Chattavedikā puṭavedikā kucchivedikā sīhāsanaṃ sīhasopānaṃ	972	
PA_atk-s01_02a:972_9	kāritaṃ. Tīṇi sucaritāni pūreti. Dasakusalakammapathe samādāya vattatī”ti suvaṇṇapaṭṭe	972	
PA_atk-s01_02a:972_10	jātihiṅgulakena likhitvā āharitvā pañcasikhassa hatthe denti. Pañcasikho mātalissa	9721	
PA_atk-s01_02a:972_11	hatthe deti. Mātali saṅgāhako sakkassa devarañño deti.	9721	
PA_atk-s01_02a:973_0	Yadā puññakammakārakā bahū na honti, potthako khuddako hoti, taṃ disvāva devā – “pamatto,	973	
PA_atk-s01_02a:973_1	vata bho mahājano viharati, cattāro apāyā paripūrissanti, cha devalokā tucchā bhavissantī”ti	973	
PA_atk-s01_02a:973_2	anattamanā honti. Sace pana potthako mahā hoti, taṃ disvāva devā – “appamatto, vata	973	
PA_atk-s01_02a:973_3	bho, mahājano viharati, cattāro apāyā suññā bhavissanti, cha devalokā paripūrissanti,	973	
PA_atk-s01_02a:973_4	buddhasāsane puññāni karitvā āgate mahāpuññe purakkhatvā nakkhattaṃ kīḷituṃ labhissāmā”ti	973	
PA_atk-s01_02a:973_5	attamanā honti. Taṃ potthakaṃ gahetvā sakko devarājā vāceti. Tassa pakatiniyāmena	973	
PA_atk-s01_02a:973_6	kathentassa saddo dvādasa yojanāni gaṇhāti. Uccena sarena kathentassa ca sakalaṃ	973	
PA_atk-s01_02a:973_7	dasayojanasahassaṃ devanagaraṃ chādetvā tiṭṭhati. Evaṃ dhammasavanatthāya sannipatanti.	973	
PA_atk-s01_02a:973_8	Idha pana pavāraṇasaṅgahatthāya sannipatitāti veditabbā.	973	
PA_atk-s01_02a:974_0	Tathāgataṃ namassantāti navahi kāraṇehi tathāgataṃ namassamānā. Dhammassa ca sudhammatanti	974	
PA_atk-s01_02a:974_1	svākkhātatādibhedaṃ dhammassa sudhammataṃ ujuppaṭipannatādibhedaṃ saṅghassa ca suppaṭipattinti attho.	974	
PA_atk-s01_02a:975	Aṭṭhayathābhuccavaṇṇanā	97	
PA_atk-s01_02a:976_0	296. Yathābhucceti yathābhūte yathāsabhāve. Vaṇṇeti guṇe. Payirudāhāsīti kathesi.	976	
PA_atk-s01_02a:976_1	Bahujanahitāya paṭipannoti kathaṃ paṭipanno? Dīpaṅkarapādamūle aṭṭha dhamme samodhānetvā	976	
PA_atk-s01_02a:976_2	buddhatthāya abhinīharamānopi bahujanahitāya paṭipanno nāma hoti.	976	
PA_atk-s01_02a:977_0	Dānapāramī, sīlapāramī, nekkhammapāramī, paññāpāramī, vīriyapāramī, khantipāramī,	977	
PA_atk-s01_02a:977_1	saccapāramī, adhiṭṭhānapāramī, mettāpāramī, upekkhāpāramīti kappasatasahassādhikāni	977	
PA_atk-s01_02a:977_2	cattāri asaṅkhyeyyāni imā dasa pāramiyo pūrentopi bahujanahitāya paṭipanno.	977	
PA_atk-s01_02a:978_0	Khantivāditāpasakāle, cūḷadhammapālakumārakāle, chaddantanāgarājakāle, bhūridattacampeyyasaṅkhapālanāgarājakāle,	978	
PA_atk-s01_02a:978_1	mahākapikāle ca tādisāni dukkarāni karontopi bahujanahitāya paṭipanno. Vessantarattabhāve	978	
PA_atk-s01_02a:978_2	ṭhatvā sattasatakamahādānaṃ datvā sattasu ṭhānesu pathaviṃ kampetvā pāramīkūṭaṃ gaṇhantopi	978	
PA_atk-s01_02a:978_3	bahujanahitāya paṭipanno. Tato anantare attabhāve tusitapure yāvatāyukaṃ tiṭṭhantopi	978	
PA_atk-s01_02a:978_4	bahujanahitāya paṭipanno.	978	
PA_atk-s01_02a:979_0	Tattha pañca pubbanimittāni disvā dasasahassacakkavāḷadevatāhi yācito pañca mahāvilokanāni	979	
PA_atk-s01_02a:979_1	viloketvā devānaṃ saṅgahatthāya paṭiññaṃ datvā tusitapurā cavitvā mātukucchiyaṃ paṭisandhiṃ	979	
PA_atk-s01_02a:979_2	gaṇhantopi bahujanahitāya paṭipanno.	979	
PA_atk-s01_02a:980_0	Dasa māse mātukucchiyaṃ vasitvā lumbinīvane mātukucchito nikkhamantopi, ekūnatiṃsavassāni	980	
PA_atk-s01_02a:980_1	agāraṃ ajjhāvasitvā mahābhinikkhamanaṃ nikkhamitvā anomanadītīre pabbajantopi, chabbassāni	980	
PA_atk-s01_02a:980_2	padhānena attānaṃ kilametvā bodhipallaṅkaṃ āruyha sabbaññutaññāṇaṃ paṭivijjhantopi,	980	
PA_atk-s01_02a:980_3	sattasattāhaṃ bodhimaṇḍe yāpentopi, isipatanaṃ āgamma anuttaraṃ dhammacakkaṃ pavattentopi,	980	
PA_atk-s01_02a:980_4	yamakapāṭihāriyaṃ karontopi, devorohaṇaṃ orohantopi, buddho hutvā pañcacattālīsa	980	
PA_atk-s01_02a:980_5	vassāni tiṭṭhantopi, āyusaṅkhāraṃ ossajantopi, yamakasālānamantare anupādisesāya	980	
PA_atk-s01_02a:980_6	nibbānadhātuyā parinibbāyantopi bahujanahitāya paṭipanno. Yāvassa sāsapamattāpi dhātuyo	980	
PA_atk-s01_02a:980_7	dharanti, tāva bahujanahitāya paṭipannoti veditabbo. Sesapadāni etasseva vevacanāni.	980	
PA_atk-s01_02a:980_8	Tattha pacchimaṃ pacchimaṃ purimassa purimassa attho.	980	
PA_atk-s01_02a:981_0	Neva atītaṃse samanupassāma, na panetarahīti atītepi buddhato aññaṃ na samanupassāma,	981	
PA_atk-s01_02a:981_1	anāgatepi na samanupassāma, etarahi pana aññassa satthuno abhāvatoyeva aññatra tena	981	
PA_atk-s01_02a:981_2	bhagavatā na samanupassāmāti ayamettha attho. Aṭṭhakathāyampi hi – “atītānāgatā buddhā	981	
PA_atk-s01_02a:981_3	amhākaṃ satthārā sadisāyeva, kiṃ sakko kathetī”ti vicāretvā – “etarahi bahujanahitāya	981	
PA_atk-s01_02a:981_4	paṭipanno satthā amhākaṃ satthāraṃ muñcitvā añño koci natthi, tasmā na passāmāti	981	
PA_atk-s01_02a:981_5	kathetī”ti vuttaṃ. Yathā ca ettha, evaṃ ito paresupi padesu ayamattho veditabbo.	981	
PA_atk-s01_02a:981_6	Svākkhātādīni ca kusalādīni ca vuttatthāneva.	981	
PA_atk-s01_02a:982_0	Gaṅgodakaṃ yamunodakenāti gaṅgāyamunānaṃ samāgamaṭṭhāne udakaṃ vaṇṇenapi gandhenapi	982	
PA_atk-s01_02a:982_1	rasenapi saṃsandati sameti, majjhe bhinnasuvaṇṇaṃ viya ekasadisameva hoti, na mahāsamuddaudakena	982	
PA_atk-s01_02a:982_2	saṃsaṭṭhakāle viya visadisaṃ. Parisuddhassa nibbānassa paṭipadāpi parisuddhāva. Na	982	
PA_atk-s01_02a:982_3	hi daharakāle vejjakammādīni katvā agocare caritvā mahallakakāle nibbānaṃ daṭṭhuṃ	982	
PA_atk-s01_02a:982_4	sakkā, nibbānagāminī pana paṭipadā parisuddhāva vaṭṭati ākāsūpamā. Yathā hi ākāsampi	982	
PA_atk-s01_02a:982_5	alaggaṃ parisuddhaṃ candimasūriyānaṃ ākāse icchiticchitaṭṭhānaṃ gacchantānaṃ viya	982	
PA_atk-s01_02a:982_6	nibbānaṃ gacchantassa bhikkhuno paṭipadāpi kule vā gaṇe vā alaggā abaddhā ākāsūpamā	982	
PA_atk-s01_02a:982_7	vaṭṭati. Sā panesā tādisāva bhagavatā paññattā kathitā desitā. Tena vuttaṃ – “saṃsandati	982	
PA_atk-s01_02a:982_8	nibbānañca paṭipadā cā”ti.	982	
PA_atk-s01_02a:983_0	Paṭipannānanti paṭipadāya ṭhitānaṃ. Vusitavatanti vutthavāsānaṃ etesaṃ. Laddhasahāyoti	983	
PA_atk-s01_02a:983_1	etesaṃ tattha tattha saha ayanato sahāyo. “Adutiyo asahāyo appaṭisamo”ti idaṃ pana	983	
PA_atk-s01_02a:983_2	asadisaṭṭhena vuttaṃ. Apanujjāti tesaṃ majjhepi phalasamāpattiyā viharanto cittena	983	
PA_atk-s01_02a:983_3	apanujja, apanujjeva ekārāmataṃ anuyutto viharatīti attho.	983	
PA_atk-s01_02a:984_0	Abhinipphanno kho pana tassa bhagavato lābhoti tassa bhagavato mahālābho uppanno.	984	
PA_atk-s01_02a:984_1	Kadā paṭṭhāya uppanno? Abhisambodhiṃ patvā sattasattāhaṃ atikkamitvā isipatane dhammacakkaṃ	984	
PA_atk-s01_02a:984_2	pavattetvā anukkamena devamanussānaṃ damanaṃ karontassa tayo jaṭile pabbājetvā rājagahaṃ	984	
PA_atk-s01_02a:984_3	gatassa bimbisāradamanato paṭṭhāya uppanno. Yaṃ sandhāya vuttaṃ – “tena kho pana	984	
PA_atk-s01_02a:984_4	samayena bhagavā sakkato hoti garukato mānito pūjito apacito lābhī cīvarapiṇḍapātasenāsanagilānapaccayabhesajjaparikkhārāna”nti.	984	
PA_atk-s01_02a:984_5	Satasahassakappādhikesu catūsu asaṅkhyeyyesu ussannapuññanissandasamuppanno lābhasakkāro	984	
PA_atk-s01_02a:984_6	mahogho viya ajjhottharamāno āgacchati.	984	
PA_atk-s01_02a:985_0	Ekasmiṃ kira samaye rājagahe sāvatthiyaṃ sākete kosambiyaṃ bārāṇasiyaṃ bhagavato	985	
PA_atk-s01_02a:985_1	paṭipāṭibhattaṃ nāma uppannaṃ, tattheko – “ahaṃ sataṃ vissajjetvā dānaṃ dassāmī”ti	985	
PA_atk-s01_02a:985_2	paṇṇaṃ likhitvā vihāradvāre bandhi. Añño – ahaṃ dve satāni. Añño – ahaṃ pañca satāni.	985	
PA_atk-s01_02a:985_3	Añño – ahaṃ sahassaṃ. Añño – ahaṃ dve sahassāni. Añño – ahaṃ pañca. Dasa. Vīsati.	985	
PA_atk-s01_02a:985_4	Paññāsaṃ; añño – ahaṃ satasahassaṃ. Añño – ahaṃ dve satasahassāni vissajjetvā dānaṃ	985	
PA_atk-s01_02a:985_5	dassāmī”ti paṇṇaṃ likhitvā vihāradvāre bandhi. Janapadacārikaṃ carantampi okāsaṃ	985	
PA_atk-s01_02a:985_6	labhitvā – “dānaṃ dassāmī”ti sakaṭāni pūretvā mahājano anubandhiyeva. Yathāha – “tena	985	
PA_atk-s01_02a:985_7	kho pana samayena jānapadā manussā bahuṃ loṇampi telampi taṇḍulampi khādanīyampi	985	
PA_atk-s01_02a:985_8	sakaṭesu āropetvā bhagavato piṭṭhito piṭṭhito anubandhā honti – ‘yattha paṭipāṭiṃ	985	
PA_atk-s01_02a:985_9	labhissāma, tattha bhattaṃ karissāmā’ti”. Evaṃ aññānipi khandhake ca vinaye ca bahūni	985	
PA_atk-s01_02a:985_10	vatthūni veditabbāni.	9851	
PA_atk-s01_02a:986_0	Asadisadāne panesa lābho matthakaṃ patto. Ekasmiṃ kira samaye bhagavati janapadacārikaṃ	986	
PA_atk-s01_02a:986_1	caritvā jetavanaṃ sampatte rājā nimantetvā dānaṃ adāsi. Dutiyadivase nāgarā adaṃsu.	986	
PA_atk-s01_02a:986_2	Puna tesaṃ dānato atirekaṃ rājā, tassa dānato atirekaṃ nāgarāti evaṃ bahūsu divasesu	986	
PA_atk-s01_02a:986_3	gatesu rājā cintesi – “ime nāgarā divase divase atirekataraṃ karonti, pathavissaro	986	
PA_atk-s01_02a:986_4	pana rājā nāgarehi dāne parājitoti garahā bhavissatī”ti. Athassa mallikā upāyaṃ ācikkhi.	986	
PA_atk-s01_02a:986_5	So rājaṅgaṇe sālakalyāṇipadarehi maṇḍapaṃ kāretvā taṃ nīluppalehi chādetvā pañca	986	
PA_atk-s01_02a:986_6	āsanasatāni paññāpetvā pañca hatthisatāni āsanānaṃ pacchābhāge ṭhapetvā ekekena hatthinā	986	
PA_atk-s01_02a:986_7	ekekassa bhikkhuno setacchattaṃ dhārāpesi. Dvinnaṃ dvinnaṃ āsanānaṃ antare sabbālaṅkārapaṭimaṇḍitā	986	
PA_atk-s01_02a:986_8	ekekā khattiyadhītā catujjātiyagandhaṃ pisati. Niṭṭhitaṃ niṭṭhitaṃ majjhaṭṭhāne gandhambaṇe	986	
PA_atk-s01_02a:986_9	pakkhipati, taṃ aparā khattiyadhītā nīluppalahatthakena samparivatteti. Evaṃ ekekassa	986	
PA_atk-s01_02a:986_10	bhikkhuno tisso tisso khattiyadhītaro parivārā, aparā sabbālaṅkārapaṭimaṇḍitā itthī	9861	
PA_atk-s01_02a:986_11	tālavaṇṭaṃ gahetvā bījati, aññā dhamakaraṇaṃ gahetvā udakaṃ parissāveti, aññā pattato	9861	
PA_atk-s01_02a:986_12	udakaṃ harati. Bhagavato cattāri anagghāni ahesuṃ. Pādakathalikā ādhārako apassenaphalakaṃ	9861	
PA_atk-s01_02a:986_13	chattapādamaṇīti imāni cattāri anagghāni ahesuṃ. Saṅghanavakassa deyyadhammo satasahassaṃ	9861	
PA_atk-s01_02a:986_14	agghati. Tasmiñca dāne aṅgulimālatthero saṅghanavako ahosi. Tassa āsanasamīpe ānīto	9861	
PA_atk-s01_02a:986_15	hatthī taṃ upagantuṃ nāsakkhi. Tato rañño ārocesuṃ. Rājā – “añño hatthī natthī”ti?	9861	
PA_atk-s01_02a:986_16	Duṭṭhahatthī pana atthi, ānetuṃ na sakkāti. Sammāsambuddho – saṅghanavako kataro	9861	
PA_atk-s01_02a:986_17	mahārājāti? Aṅgulimālatthero bhagavāti. Tena hi taṃ duṭṭhahatthiṃ ānetvā ṭhapetu,	9861	
PA_atk-s01_02a:986_18	mahārājāti. Hatthiṃ maṇḍayitvā ānayiṃsu. So therassa tejena nāsāvātasañcaraṇamattampi	9861	
PA_atk-s01_02a:986_19	kātuṃ nāsakkhi. Evaṃ nirantaraṃ satta divasāni dānaṃ dīyittha. Sattame divase rājā	9861	
PA_atk-s01_02a:986_20	dasabalaṃ vanditvā – “bhagavā mayhaṃ dhammaṃ desethā”ti āha.	9862	
PA_atk-s01_02a:987_0	Tassañca parisati kāḷo ca juṇho cāti dve amaccā honti. Kāḷo cintesi – “nassati rājakulassa	987	
PA_atk-s01_02a:987_1	santakaṃ, kiṃ nāmete ettakā janā karissanti, bhuñjitvā vihāraṃ gantvā niddāyissanteva,	987	
PA_atk-s01_02a:987_2	idaṃ pana eko rājapuriso labhitvā kiṃ nāma na kareyya, aho nassati rañño santaka”nti.	987	
PA_atk-s01_02a:987_3	Juṇho cintesi – “mahantaṃ idaṃ rājattanaṃ nāma, ko añño idaṃ kātuṃ sakkhissati? Kiṃ	987	
PA_atk-s01_02a:987_4	rājā nāma so, yo rājattane ṭhitopi evarūpaṃ dānaṃ dātuṃ na sakkotī”ti. Bhagavā parisāya	987	
PA_atk-s01_02a:987_5	ajjhāsayaṃ olokento tesaṃ dvinnaṃ ajjhāsayaṃ viditvā – “sace ajja juṇhassa ajjhāsayena	987	
PA_atk-s01_02a:987_6	dhammakathaṃ kathemi, kāḷassa sattadhā muddhā phalissati. Mayā kho pana sattānuddayatāya	987	
PA_atk-s01_02a:987_7	pāramiyo pūritā. Juṇho aññasmimpi divase mayi dhammaṃ kathayante maggaphalaṃ paṭivijjhissati,	987	
PA_atk-s01_02a:987_8	idāni pana kāḷaṃ olokessāmī”ti rañño catuppadikameva gāthaṃ abhāsi –	987	
PA_atk-s01_02a:988	“Na ve kadariyā devalokaṃ vajanti,	98	
PA_atk-s01_02a:989	Bālā have nappasaṃsanti dānaṃ;	98	
PA_atk-s01_02a:990	Dhīro ca dānaṃ anumodamāno,	99	
PA_atk-s01_02a:991	Teneva so hoti sukhī paratthā”ti. ;	99	
PA_atk-s01_02a:992_0	Rājā anattamano hutvā – “mayā mahādānaṃ dinnaṃ, satthā ca me mandameva dhammaṃ kathesi,	992	
PA_atk-s01_02a:992_1	nāsakkhiṃ maññe dasabalassa cittaṃ gahetu”nti. So bhuttapātarāso vihāraṃ gantvā bhagavantaṃ	992	
PA_atk-s01_02a:992_2	vanditvā pucchi – “mayā, bhante, mahantaṃ dānaṃ dinnaṃ, anumodanā ca me na mahatī	992	
PA_atk-s01_02a:992_3	katā, ko nu kho me, bhante, doso”ti? Natthi, mahārāja, tava doso, parisā pana aparisuddhā,	992	
PA_atk-s01_02a:992_4	tasmā dhammaṃ na desesinti. Kasmā pana bhagavā parisā na suddhāti? Satthā dvinnaṃ	992	
PA_atk-s01_02a:992_5	amaccānaṃ parivitakkaṃ ārocesi. Rājā kāḷaṃ pucchi – “evaṃ, tāta, kāḷā”ti? “Evaṃ,	992	
PA_atk-s01_02a:992_6	mahārājā”ti. “Mayi mama santakaṃ dadamāne tava kataraṃ ṭhānaṃ rujjati, na taṃ sakkomi	992	
PA_atk-s01_02a:992_7	passituṃ, pabbājetha naṃ mama raṭṭhato”ti āha. Tato juṇhaṃ pakkosāpetvā pucchi –	992	
PA_atk-s01_02a:992_8	“evaṃ kira, tāta, cintesī”ti? “Āma, mahārājā”ti. “Tava cittānurūpameva hotū”ti tasmiṃyeva	992	
PA_atk-s01_02a:992_9	maṇḍape evaṃ paññattesuyeva āsanesu pañca bhikkhusatāni nisīdāpetvā tāyeva khattiyadhītaro	992	
PA_atk-s01_02a:992_10	parivārāpetvā rājagehato dhanaṃ gahetvā mayā dinnasadisameva satta divasāni dānaṃ	9921	
PA_atk-s01_02a:992_11	dehīti. So tathā adāsi. Datvā sattame divase – “dhammaṃ bhagavā desethā”ti āha.	9921	
PA_atk-s01_02a:993_0	Satthā dvinnampi dānānaṃ anumodanaṃ ekato katvā dve mahānadiyo ekoghapuṇṇā kurumāno	993	
PA_atk-s01_02a:993_1	viya mahādhammadesanaṃ desesi. Desanāpariyosāne juṇho sotāpanno ahosi. Rājā pasīditvā	993	
PA_atk-s01_02a:993_2	dasabalassa bāhiravatthuṃ nāma adāsi. Evaṃ abhinipphanno kho pana tassa bhagavato lābhoti veditabbo.	993	
PA_atk-s01_02a:994_0	Abhinipphanno silokoti vaṇṇaguṇakittanaṃ. Sopi bhagavato dhammacakkappavattanato	994	
PA_atk-s01_02a:994_1	paṭṭhāya abhinipphanno. Tato paṭṭhāya hi bhagavato khattiyāpi vaṇṇaṃ kathenti. Brāhmaṇāpi	994	
PA_atk-s01_02a:994_2	gahapatayopi nāgā supaṇṇā gandhabbā devatā brahmānopi kittiṃ vatvā – “itipi so bhagavā”tiādinā.	994	
PA_atk-s01_02a:994_3	Aññatitthiyāpi vararojassa sahassaṃ datvā samaṇassa gotamassa avaṇṇaṃ kathehīti uyyojesuṃ.	994	
PA_atk-s01_02a:994_4	So sahassaṃ gahetvā dasabalaṃ pādatalato paṭṭhāya yāva kesantā apalokayamāno likkhāmattampi	994	
PA_atk-s01_02a:994_5	vajjaṃ adisvā – “vippakiṇṇadvattiṃsamahāpurisalakkhaṇe asītianubyañjanavibhūsite	994	
PA_atk-s01_02a:994_6	byāmappabhāparikkhitte suphullitapāricchattakatārāgaṇasamujjalitaantalikkhavicittakusumasassirikanandanavanasadise	994	
PA_atk-s01_02a:994_7	anavajjaattabhāve avaṇṇaṃ vadantassa mukhampi viparivatteyya, muddhāpi sattadhā phaleyya,	994	
PA_atk-s01_02a:994_8	avaṇṇaṃ vattuṃ upāyo natthi, vaṇṇameva vadissāmī”ti pādatalato paṭṭhāya yāva kesantā	994	
PA_atk-s01_02a:994_9	atirekapadasahassena vaṇṇameva kathesi. Yamakapāṭihāriye panesa vaṇṇo nāma matthakaṃ	994	
PA_atk-s01_02a:994_10	patto. Evaṃ abhinipphanno silokoti.	9941	
PA_atk-s01_02a:995_0	Yāva maññe khattiyāti khattiyā brāhmaṇā vessā suddā nāgā supaṇṇā yakkhā asurā devā	995	
PA_atk-s01_02a:995_1	brahmānoti sabbeva te sampiyāyamānarūpā haṭṭhatuṭṭhā viharanti. Vigatamado kho panāti	995	
PA_atk-s01_02a:995_2	ettakā maṃ janā sampiyāyamānarūpā viharantīti na madapamatto hutvā davādivasena āhāraṃ	995	
PA_atk-s01_02a:995_3	āhāreti, aññadatthu vigatamado kho pana so bhagavā āhāraṃ āhāreti.	995	
PA_atk-s01_02a:996_0	Yathāvādīti yaṃ vācāya vadati, tadanvayamevassa kāyakammaṃ hoti. Yañca kāyena karoti,	996	
PA_atk-s01_02a:996_1	tadanvayamevassa vacīkammaṃ hoti. Kāyo vā vācaṃ, vācā vā kāyaṃ nātikkamati, vācā	996	
PA_atk-s01_02a:996_2	kāyena, kāyo ca vācāya sameti. Yathā ca –	996	
PA_atk-s01_02a:997	“Vāmena sūkaro hoti, dakkhiṇena ajāmigo;	99	
PA_atk-s01_02a:998	Sarena nelako hoti, visāṇena jaraggavo”ti. –	99	
PA_atk-s01_02a:999_0	Ayaṃ sūkarayakkho sūkare disvā sūkarasadisaṃ vāmapassaṃ dassetvā te gahetvā khādati,	999	
PA_atk-s01_02a:999_1	ajāmige disvā taṃsadisaṃ dakkhiṇapassaṃ dassetvā te gahetvā khādati, nelakavacchake	999	
PA_atk-s01_02a:999_2	disvā vacchakaravaṃ ravanto te gahetvā khādati, goṇe disvā tesaṃ visāṇasadisāni visāṇāni	999	
PA_atk-s01_02a:999_3	māpetvā te dūratova – “goṇo viya dissatī”ti evaṃ upagate gahetvā khādati. Yathā ca	999	
PA_atk-s01_02a:999_4	dhammikavāyasajātake sakuṇehi puṭṭho vāyaso – “ahaṃ vātabhakkho, vātabhakkhatāya	999	
PA_atk-s01_02a:999_5	mukhaṃ vivaritvā pāṇakānañca maraṇabhayena ekeneva pādena ṭhito, tasmā tumhepi –	999	
PA_atk-s01_02a:1000	“Dhammaṃ caratha bhaddaṃ vo, dhammaṃ caratha ñātayo;	100	
PA_atk-s01_02a:1001	Dhammacārī sukhaṃ seti, asmiṃ loke paramhi cā”ti.	100	
PA_atk-s01_02a:1002	Sakuṇesu vissāsaṃ uppādesi, tato –	100	
PA_atk-s01_02a:1003	“Bhaddako vatāyaṃ pakkhī, dijo paramadhammiko;	100	
PA_atk-s01_02a:1004	Ekapādena tiṭṭhanto, dhammo dhammoti bhāsatī”ti.	100	
PA_atk-s01_02a:1005	Evaṃ vissāsamāgate sakuṇe khādittha. Tena tesaṃ vācā kāyena, kāyo ca vācāya na sameti, na evaṃ bhagavato. Bhagavato pana vācā kāyena, kāyo ca vācāya sametiyevāti dasseti.	100	
PA_atk-s01_02a:1006_0	Tiṇṇā taritā vicikicchā assāti tiṇṇavicikiccho. “Kathamidaṃ kathamida”nti evarūpā	1006	
PA_atk-s01_02a:1006_1	vigatā kathaṃkathā assāti vigatakathaṃkatho. Yathā hi mahājano – “ayaṃ rukkho, kiṃ	1006	
PA_atk-s01_02a:1006_2	rukkho nāma, ayaṃ gāmo, ayaṃ janapado, idaṃ raṭṭhaṃ, kiṃ raṭṭhaṃ nāma, kasmā nu kho	1006	
PA_atk-s01_02a:1006_3	ayaṃ rukkho ujukkhandho, ayaṃ vaṅkakkhandho, kasmā kaṇṭako koci ujuko hoti, koci	1006	
PA_atk-s01_02a:1006_4	vaṅko, pupphaṃ kiñci sugandhaṃ, kiñci duggandhaṃ, phalaṃ kiñci madhuraṃ, kiñci amadhura”nti	1006	
PA_atk-s01_02a:1006_5	sakaṅkhova hoti, na evaṃ satthā. Satthā hi – “imesaṃ nāma dhātūnaṃ ussannussannattā	1006	
PA_atk-s01_02a:1006_6	idaṃ evaṃ hotī”ti vigatakathaṃkathova. Yathā ca paṭhamajjhānādilābhīnaṃ dutiyajjhānādīsu	1006	
PA_atk-s01_02a:1006_7	kaṅkhā hoti. Paccekabuddhānampi hi sabbaññutaññāṇe yāthāvasanniṭṭhānābhāvato vohāravasena	1006	
PA_atk-s01_02a:1006_8	kaṅkhā nāma hotiyeva, na evaṃ buddhassa. So hi bhagavā sabbattha vigatakathaṃkathoti dasseti.	1006	
PA_atk-s01_02a:1007_0	Pariyositasaṅkappoti yathā keci sīlamattena, keci vipassanāmattena, keci paṭhamajjhānena…pe…	1007	
PA_atk-s01_02a:1007_1	keci nevasaññānāsaññāyatanasamāpattiyā, keci sotāpannabhāvamattena…pe… keci arahattena,	1007	
PA_atk-s01_02a:1007_2	keci sāvakapāramīñāṇena, keci paccekabodhiñāṇena pariyositasaṅkappā paripuṇṇamanorathā	1007	
PA_atk-s01_02a:1007_3	honti, na evaṃ mama satthā. Mama pana satthā sabbaññutaññāṇena pariyositasaṅkappoti dasseti.	1007	
PA_atk-s01_02a:1008_0	Ajjhāsayaṃ ādibrahmacariyanti karaṇatthe paccattavacanaṃ, adhikāsayena uttamanissayabhūtena	1008	
PA_atk-s01_02a:1008_1	ādibrahmacariyena porāṇabrahmacariyabhūtena ca ariyamaggena tiṇṇavicikiccho vigatakathaṃkatho	1008	
PA_atk-s01_02a:1008_2	pariyositasaṅkappoti attho. “Pubbe ananussutesu dhammesu sāmaṃ saccāni abhisambujjhi,	1008	
PA_atk-s01_02a:1008_3	tattha ca sabbaññutaṃ patto, balesu ca vasībhāva”nti hi vacanato pariyositasaṅkappatāpi	1008	
PA_atk-s01_02a:1008_4	bhagavato ariyamaggeneva nipphannāti.	1008	
PA_atk-s01_02a:1009_0	297. Yathariva bhagavāti yathā bhagavā, evaṃ ekasmiṃ jambudīpatale catūsu disāsu	1009	
PA_atk-s01_02a:1009_1	cārikaṃ caramānā aho vata cattāro jinā dhammaṃ deseyyunti paccāsisamānā vadanti.	1009	
PA_atk-s01_02a:1009_2	Athāpare tīsu maṇḍalesu ekato vicaraṇabhāvaṃ ākaṅkhamānā tayo sammāsambuddhāti āhaṃsu.	1009	
PA_atk-s01_02a:1009_3	Apare – “dasa pāramiyo nāma pūretvā catunnaṃ tiṇṇaṃ vā uppatti dullabhā, sace pana	1009	
PA_atk-s01_02a:1009_4	eko nibaddhavāsaṃ vasanto dhammaṃ deseyya, eko cārikaṃ caranto, evampi jambudīpo	1009	
PA_atk-s01_02a:1009_5	sobheyya ceva, bahuñca hitasukhamadhigaccheyyā”ti cintetvā aho vata, mārisāti āhaṃsu.	1009	
PA_atk-s01_02a:1010_0	298. Aṭṭhānametaṃ anavakāso yanti ettha ṭhānaṃ avakāsoti ubhayametaṃ kāraṇādhivacanameva.	1010	
PA_atk-s01_02a:1010_1	Kāraṇañhi tiṭṭhati ettha tadāyattavuttitāya phalanti ṭhānaṃ. Okāso viya cassa taṃ	1010	
PA_atk-s01_02a:1010_2	tena vinā aññattha abhāvatoti avakāso. Yanti karaṇatthe paccattaṃ. Idaṃ vuttaṃ hoti	1010	
PA_atk-s01_02a:1010_3	– “yena kāraṇena ekissā lokadhātuyā dve buddhā ekato uppajjeyyuṃ, taṃ kāraṇaṃ natthī”ti.	1010	
PA_atk-s01_02a:1011	Ettha ca –	101	
PA_atk-s01_02a:1012	“Yāvatā candimasūriyā, pariharanti disā bhanti virocanā;	101	
PA_atk-s01_02a:1013	Tāva sahassadhā loko, ettha te vattate vaso”ti. –	101	
PA_atk-s01_02a:1014_0	Gāthāya ekacakkavāḷameva ekā lokadhātu. “Sahassī lokadhātu akampitthā”ti āgataṭṭhāne	1014	
PA_atk-s01_02a:1014_1	cakkavāḷasahassaṃ ekā lokadhātu. “Ākaṅkhamāno, ānanda, tathāgato tisahassimahāsahassilokadhātuṃ	1014	
PA_atk-s01_02a:1014_2	sarena viññāpeyya, obhāsena ca phareyyā”ti āgataṭṭhāne tisahassimahāsahassī ekā lokadhātu.	1014	
PA_atk-s01_02a:1014_3	“Ayañca dasasahassī lokadhātū”ti āgataṭṭhāne dasacakkavāḷasahassāni ekā lokadhātu.	1014	
PA_atk-s01_02a:1014_4	Taṃ sandhāya ekissā lokadhātuyāti āha. Ettakañhi jātikhettaṃ nāma. Tatrāpi ṭhapetvā	1014	
PA_atk-s01_02a:1014_5	imasmiṃ cakkavāḷe jambudīpassa majjhimadesaṃ na aññatra buddhā uppajjanti jātikhettato	1014	
PA_atk-s01_02a:1014_6	pana paraṃ buddhānaṃ uppattiṭṭhānameva na paññāyati. Yenatthenāti yena pavāraṇasaṅgahatthena.	1014	
PA_atk-s01_02a:1015	Sanaṅkumārakathāvaṇṇanā	101	
PA_atk-s01_02a:1016	300. Vaṇṇena ceva yasasā cāti alaṅkāraparivārena ca puññasiriyā cāti attho.	101	
PA_atk-s01_02a:1017	301. Sādhu mahābrahmeti ettha sampasādane sādhusaddo. Saṅkhāya modāmāti jānitvā modāma.	101	
PA_atk-s01_02a:1018	Govindabrāhmaṇavatthuvaṇṇanā	101	
PA_atk-s01_02a:1019_0	304. Yāva dīgharattaṃ mahāpaññova so bhagavāti ettakanti paricchinditvā na sakkā	1019	
PA_atk-s01_02a:1019_1	vattuṃ, atha kho yāva dīgharattaṃ aticirarattaṃ mahāpaññova so bhagavā. Noti kathaṃ	1019	
PA_atk-s01_02a:1019_2	tumhe maññathāti. Atha sayamevetaṃ pañhaṃ byākātukāmo – “anacchariyametaṃ, mārisā,	1019	
PA_atk-s01_02a:1019_3	yaṃ idāni pāramiyo pūretvā bodhipallaṅke tiṇṇaṃ mārānaṃ matthakaṃ bhinditvā paṭividdhaasādhāraṇañāṇo	1019	
PA_atk-s01_02a:1019_4	so bhagavā mahāpañño bhaveyya, kimettha acchariyaṃ, aparipakkāya pana bodhiyā padesañāṇe	1019	
PA_atk-s01_02a:1019_5	ṭhitassa sarāgādikālepi mahāpaññabhāvameva vo, mārisā, kathessāmī”ti bhavapaṭicchannakāraṇaṃ	1019	
PA_atk-s01_02a:1019_6	āharitvā dassento bhūtapubbaṃ bhotiādimāha.	1019	
PA_atk-s01_02a:1020_0	Purohitoti sabbakiccāni anusāsanapurohito. Govindoti govindiyābhisekena abhisitto,	1020	
PA_atk-s01_02a:1020_1	pakatiyā panassa aññadeva nāmaṃ, abhisittakālato paṭṭhāya “govindo”ti saṅkhyaṃ gato.	1020	
PA_atk-s01_02a:1020_2	Jotipāloti jotanato ca pālanato ca jotipālo. Tassa kira jātadivase sabbāvudhāni ujjotiṃsu.	1020	
PA_atk-s01_02a:1020_3	Rājāpi paccūsasamaye attano maṅgalāvudhaṃ pajjalitaṃ disvā bhīto aṭṭhāsi. Govindo	1020	
PA_atk-s01_02a:1020_4	pātova rājūpaṭṭhānaṃ gantvā sukhaseyyaṃ pucchi rājā – “kuto me ācariya, sukhaseyyā”ti	1020	
PA_atk-s01_02a:1020_5	vatvā taṃ kāraṇaṃ ārocesi. Mā bhāyi, mahārāja, mayhaṃ putto jāto, tassānubhāvena	1020	
PA_atk-s01_02a:1020_6	sakalanagare āvudhāni pajjaliṃsūti. Rājā – “kiṃ nu kho me kumāro paccatthiko bhaveyyā”ti	1020	
PA_atk-s01_02a:1020_7	cintetvā suṭṭhutaraṃ bhāyi. “Kiṃ vitakkesi mahārājā”ti ca puṭṭho tamatthaṃ ārocesi.	1020	
PA_atk-s01_02a:1020_8	Atha naṃ govindo “mā bhāyi mahārāja, neso kumāro tumhākaṃ dubbhissati, sakalajambudīpe	1020	
PA_atk-s01_02a:1020_9	pana tena samo paññāya na bhavissati, mama puttassa vacanena mahājanassa kaṅkhā chijjissati,	1020	
PA_atk-s01_02a:1020_10	tumhākañca sabbakiccāni anusāsissatī”ti samassāseti. Rājā tuṭṭho – “kumārassa khīramūlaṃ	10201	
PA_atk-s01_02a:1020_11	hotū”ti sahassaṃ datvā “kumāraṃ mahallakakāle mama dassethā”ti āha. Kumāro anupubbena	10201	
PA_atk-s01_02a:1020_12	vuḍḍhimanuppatto. Jotitattā panassa pālanasamatthatāya ca jotipālotveva nāmaṃ akaṃsu.	10201	
PA_atk-s01_02a:1020_13	Tena vuttaṃ – “jotanato ca pālanato ca jotipālo”ti.	10201	
PA_atk-s01_02a:1021_0	Sammā vossajjitvāti sammā vossajjitvā. Ayameva vā pāṭho. Alamatthadasataroti samattho	1021	
PA_atk-s01_02a:1021_1	paṭibalo atthadaso alamatthadaso, taṃ alamatthadasaṃ tiretīti alamatthadasataro.	1021	
PA_atk-s01_02a:1021_2	Jotipālasseva māṇavassa anusāsaniyāti sopi jotipālaṃyeva pucchitvā anusāsatīti dasseti.	1021	
PA_atk-s01_02a:1022_0	305. Bhavamatthu bhavantaṃ jotipālanti bhoto jotipālassa bhavo vuddhi visesādhigamo	1022	
PA_atk-s01_02a:1022_1	sabbakalyāṇañceva maṅgalañca hotūti attho. Sammodanīyaṃ kathanti? “Alaṃ, mahārāja,	1022	
PA_atk-s01_02a:1022_2	mā cintayi, dhuvadhammo esa sabbasattāna”ntiādinā nayena maraṇappaṭisaṃyuttaṃ sokavinodanapaṭisanthārakathaṃ	1022	
PA_atk-s01_02a:1022_3	pariyosāpetvā. Mā no bhavaṃ jotipālo anusāsaniyā paccabyāhāsīti mā paṭibyākāsi, “anusāsā”ti	1022	
PA_atk-s01_02a:1022_4	vutto – “nāhaṃ anusāsāmī”ti no mā anusāsaniyā paccakkhāsīti attho. Abhisambhosīti	1022	
PA_atk-s01_02a:1022_5	saṃvidahitvā paṭṭhapesi. Manussā evamāhaṃsūti taṃ pitarā mahāpaññataraṃ sabbakiccāni	1022	
PA_atk-s01_02a:1022_6	anusāsantaṃ sabbakamme abhisambhavantaṃ disvā tuṭṭhacittā govindo vata, bho, brāhmaṇo,	1022	
PA_atk-s01_02a:1022_7	mahāgovindo vata, bho, brāhmaṇoti evamāhaṃsu. Idaṃ vuttaṃ hoti, “govindo vata, bho,	1022	
PA_atk-s01_02a:1022_8	brāhmaṇo ahosi etassa pitā; ayaṃ pana mahāgovindo vata, bho, brāhmaṇo”ti.	1022	
PA_atk-s01_02a:1023	Rajjasaṃvibhajanavaṇṇanā	102	
PA_atk-s01_02a:1024_0	306. Yena te cha khattiyāti ye te “sahāyā”ti vuttā cha khattiyā, te kira reṇussa	1024	
PA_atk-s01_02a:1024_1	ekapitikā kaniṭṭhabhātaro, tasmā mahāgovindo “ayaṃ abhisitto etesaṃ rajjasaṃvibhāgaṃ	1024	
PA_atk-s01_02a:1024_2	kareyya vā na vā, yaṃnūnāhaṃ te paṭikacceva reṇussa santikaṃ pesetvā paṭiññaṃ gaṇhāpeyya”nti	1024	
PA_atk-s01_02a:1024_3	cintento yena te cha khattiyā tenupasaṅkami. Rājakattāroti rājakārakā amaccā.	1024	
PA_atk-s01_02a:1025	307. Madanīyā kāmāti madakarā pamādakarā kāmā. Gacchante gacchante kāle esa anussaritumpi na sakkuṇeyya, tasmā āyantu bhonto āgacchantūti attho.	102	
PA_atk-s01_02a:1026_0	308. Sarāmahaṃ bhoti tadā kira manussānaṃ saccavādikālo hoti, tasmā “kadā mayā vuttaṃ,	1026	
PA_atk-s01_02a:1026_1	kena diṭṭhaṃ, kena suta”nti abhūtaṃ avatvā “sarāmahaṃ bho”ti āha. Sammodanīyaṃ kathanti	1026	
PA_atk-s01_02a:1026_2	kiṃ mahārāja devattaṃ gate raññe mā cintayittha, dhuvadhammo esa sabbasattānaṃ, evaṃbhāvino	1026	
PA_atk-s01_02a:1026_3	saṅkhārāti evarūpaṃ paṭisanthārakathaṃ. Sabbāni sakaṭamukhāni paṭṭhapesīti sabbāni	1026	
PA_atk-s01_02a:1026_4	cha rajjāni sakaṭamukhāni paṭṭhapesi. Ekekassa rañño rajjaṃ tiyojanasataṃ hoti, reṇussa	1026	
PA_atk-s01_02a:1026_5	rañño rajjosaraṇapadeso dasagāvutaṃ, majjhe pana reṇussa rajjaṃ vitānasadisaṃ ahosi.	1026	
PA_atk-s01_02a:1026_6	Kasmā evaṃ paṭṭhapesīti? Kālena kālaṃ rājānaṃ passituṃ āgacchantā aññassa rajjaṃ	1026	
PA_atk-s01_02a:1026_7	apīḷetvā attano attano rajjapadeseneva āgamissanti ceva gamissanti ca. Pararajjaṃ	1026	
PA_atk-s01_02a:1026_8	otiṇṇassa hi – “bhattaṃ detha, goṇaṃ dethā”ti vadato manussā ujjhāyanti – “ime rājāno	1026	
PA_atk-s01_02a:1026_9	attano attano vijitena na gacchanti, amhākaṃ pīḷaṃ karontī”ti. Attano vijitena gacchantassa	1026	
PA_atk-s01_02a:1026_10	“amhākaṃ santikā iminā idañcidañca laddhabbamevā”ti manussā pīḷaṃ na maññanti. Imamatthaṃ	10261	
PA_atk-s01_02a:1026_11	cintayitvā mahāgovindo “sammodamānā rājāno ciraṃ rajjamanusāsantū”ti evaṃ paṭṭhapesi.	10261	
PA_atk-s01_02a:1027	“Dantapuraṃ kaliṅgānaṃ, assakānañca potanaṃ;	102	
PA_atk-s01_02a:1028	Māhissati avantīnaṃ, sovīrānañca rodukaṃ.	102	
PA_atk-s01_02a:1029	Mithilā ca videhānaṃ, campā aṅgesu māpitā;	102	
PA_atk-s01_02a:1030	Bārāṇasī ca kāsīnaṃ, ete govindamāpitā”ti. –	103	
PA_atk-s01_02a:1031	Etāni satta nagarāni mahāgovindeneva tesaṃ rājūnaṃ atthāya māpitāni.	103	
PA_atk-s01_02a:1032	“Sattabhū brahmadatto ca, vessabhū bharato saha;	103	
PA_atk-s01_02a:1033	Reṇu dve ca dhataraṭṭhā, tadāsuṃ satta bhāradhā”ti. –	103	
PA_atk-s01_02a:1034_0	Imāni tesaṃ sattannampi nāmāni. Tesu hi eko sattabhū nāma ahosi, eko brahmadatto	1034	
PA_atk-s01_02a:1034_1	nāma, eko vessabhū nāma, eko teneva saha bharato nāma, eko reṇu nāma, dve pana dhataraṭṭhāti	1034	
PA_atk-s01_02a:1034_2	ime satta jambudīpatale bhāradhā mahārājāno ahesunti.	1034	
PA_atk-s01_02a:1035	Paṭhamabhāṇavāravaṇṇanā niṭṭhitā.	103	
PA_atk-s01_02a:1036	Kittisaddaabbhuggamanavaṇṇanā	103	
PA_atk-s01_02a:1037_0	311. Upasaṅkamiṃsūti “amhākaṃ ayaṃ issariyasampatti na aññassānubhāvena, mahāgovindassānubhāvena	1037	
PA_atk-s01_02a:1037_1	nipphannā. Mahāgovindo amhe satta rājāno samagge katvā jambudīpatale patiṭṭhāpesi,	1037	
PA_atk-s01_02a:1037_2	pubbūpakārissa pana na sukarā paṭikiriyā kātuṃ. Amhe sattapi jane esoyeva anusāsatu,	1037	
PA_atk-s01_02a:1037_3	etaṃyeva senāpatiñca purohitañca karoma, evaṃ no vuddhi bhavissatī”ti cintetvā upasaṅkamiṃsu.	1037	
PA_atk-s01_02a:1037_4	Mahāgovindopi – “mayā ete samaggā katā, sace etesaṃ añño senāpati purohito ca bhavissati,	1037	
PA_atk-s01_02a:1037_5	tato attano attano senāpatipurohitānaṃ vacanaṃ gahetvā aññamaññaṃ bhindissanti, adhivāsemi	1037	
PA_atk-s01_02a:1037_6	nesaṃ senāpatiṭṭhānañca purohitaṭṭhānañcā”ti cintetvā “evaṃ bho”ti paccassosi.	1037	
PA_atk-s01_02a:1038_0	Satta ca brāhmaṇamahāsāleti “ahaṃ sabbaṭṭhānesu sammukho bhaveyyaṃ vā na vā, yatthāhaṃ	1038	
PA_atk-s01_02a:1038_1	sammukho na bhavissāmi, tattheva te kattabbaṃ karissantī”ti satta anupurohite ṭhapesi.	1038	
PA_atk-s01_02a:1038_2	Te sandhāya idaṃ vuttaṃ – “satta ca brāhmaṇamahāsāle”ti. Divasassa dvikkhattuṃ vā	1038	
PA_atk-s01_02a:1038_3	sāyaṃ pāto vā nahāyantīti nahātakā. Vatacariyapariyosāne vā nahātā, tato paṭṭhāya	1038	
PA_atk-s01_02a:1038_4	brāhmaṇehi saddhiṃ na khādanti na pivantīti nahātakā.	1038	
PA_atk-s01_02a:1039_0	312. Abbhuggacchīti abhiuggacchi. Tadā kira manussānaṃ “na brahmunā saddhiṃ amantetvā	1039	
PA_atk-s01_02a:1039_1	sakkā evaṃ sakalajambudīpaṃ anusāsitu”nti nisinnanisinnaṭṭhāne ayameva kathā pavattittha.	1039	
PA_atk-s01_02a:1039_2	Na kho panāhanti mahāpuriso kira – “ayaṃ mayhaṃ abhūto vaṇṇo uppanno, vaṇṇuppatti	1039	
PA_atk-s01_02a:1039_3	kho pana na bhāriyā, uppannassa vaṇṇassa rakkhanameva bhāriyaṃ, ayañca me acintetvā	1039	
PA_atk-s01_02a:1039_4	amantetvā karontasseva vaṇṇo uppannova, cintetvā mantetvā karontassa pana vitthārikataro	1039	
PA_atk-s01_02a:1039_5	bhavissatī”ti brahmadassane upāyaṃ pariyesanto taṃ disvā sutaṃ kho pana metantiādiatthaṃ parivitakkesi.	1039	
PA_atk-s01_02a:1040_0	313. Yena reṇu rājā tenupasaṅkamīti evaṃ me antarā daṭṭhukāmo vā sallapitukāmo vā	1040	
PA_atk-s01_02a:1040_1	na bhavissati, yato chinnapalibodho sukhaṃ viharissāmīti palibodhupacchedanatthaṃ	1040	
PA_atk-s01_02a:1040_2	upasaṅkami, esa nayo sabbattha.	1040	
PA_atk-s01_02a:1041	316. Sādisiyoti samavaṇṇā samajātikā.	104	
PA_atk-s01_02a:1042_0	317. Navaṃ sandhāgāraṃ kāretvāti rattiṭṭhānadivāṭṭhānacaṅkamanasampannaṃ vassike	1042	
PA_atk-s01_02a:1042_1	cattāro māse vasanakkhamaṃ bahi naḷaparikkhittaṃ vicittaṃ āvasathaṃ kāretvā. Karuṇaṃ	1042	
PA_atk-s01_02a:1042_2	jhānaṃ jhāyīti karuṇāya tikacatukkajjhānaṃ jhāyi, karuṇāmukhena panettha avasesāpi	1042	
PA_atk-s01_02a:1042_3	tayo brahmavihārā gahitāva. Ukkaṇṭhanā paritassanāti jhānabhūmiyaṃ ṭhitassa anabhiratiukkaṇṭhanā	1042	
PA_atk-s01_02a:1042_4	vā bhayaparitassanā vā natthi, brahmuno pana āgamanapatthanā āgamanataṇhā ahūti attho.	1042	
PA_atk-s01_02a:1043	Brahmunāsākacchāvaṇṇanā	104	
PA_atk-s01_02a:1044_0	318. Bhayanti cittutrāsabhayameva. Ajānantāti ajānamānā. Kathaṃ jānemu taṃ mayanti	1044	
PA_atk-s01_02a:1044_1	mayaṃ kinti taṃ jānāma, ayaṃ katthavāsiko, kinnāmo, kiṃ gottotiādīnaṃ ākārānaṃ kena	1044	
PA_atk-s01_02a:1044_2	ākārena taṃ dhārayāmāti attho.	1044	
PA_atk-s01_02a:1045_0	Maṃ ve kumāraṃ jānantīti maṃ “kumāro”ti “daharo”ti jānanti. Brahmaloketi seṭṭhaloke.	1045	
PA_atk-s01_02a:1045_1	Sanantananti ciratanaṃ porāṇakaṃ. Ahaṃ so porāṇakumāro sanaṅkumāro nāma brahmāti	1045	
PA_atk-s01_02a:1045_2	dasseti. Evaṃ govinda jānāhīti govinda paṇḍita, tvaṃ evaṃ jānāhi, evaṃ maṃ dhārehi.	1045	
PA_atk-s01_02a:1046	“Āsanaṃ udakaṃ pajjaṃ, madhusākañca brahmuno;	104	
PA_atk-s01_02a:1047	Agghe bhavantaṃ pucchāma, agghaṃ kurutu no bhava”nti. –	104	
PA_atk-s01_02a:1048_0	Ettha agghanti atithino upanāmetabbaṃ vuccati. Teneva idamāsanaṃ paññattaṃ, ettha	1048	
PA_atk-s01_02a:1048_1	nisīdatha, idaṃ udakaṃ parisuddhaṃ, ito pānīyaṃ pivatha, pāde dhovatha, idaṃ pajjaṃ	1048	
PA_atk-s01_02a:1048_2	pādānaṃ hitatthāya abhisaṅkhataṃ telaṃ, ito pāde makkhetha, idaṃ madhusākanti. Bodhisattassa	1048	
PA_atk-s01_02a:1048_3	brahmacariyaṃ na aññesaṃ brahmacariyasadisaṃ hoti, na so “idaṃ sve, idaṃ tatiyadivase	1048	
PA_atk-s01_02a:1048_4	bhavissatī”ti sannidhiṃ nāma karoti. Madhusākaṃ pana aloṇaṃ adhūpanaṃ atakkaṃ udakena	1048	
PA_atk-s01_02a:1048_5	seditasākaṃ, taṃ sandhāyesa – “idaṃ paribhuñjathā”ti vadanto “agghe bhavantaṃ pucchāmā”tiādimāha.	1048	
PA_atk-s01_02a:1048_6	Ime sabbepi agghā brahmuno atthi. Te agghe bhavantaṃ pucchāma. Evaṃ pucchantānañca	1048	
PA_atk-s01_02a:1048_7	agghaṃ kurutu no bhavaṃ, paṭiggaṇhātu no bhavaṃ idamagghanti vuttaṃ hoti. Kiṃ panesa	1048	
PA_atk-s01_02a:1048_8	– “ito ekampi brahmā na bhuñjatī”ti idaṃ na jānātīti. No na jānāti, jānantopi attano	1048	
PA_atk-s01_02a:1048_9	santike āgato atithi pucchitabboti vattasīsena pucchati.	1048	
PA_atk-s01_02a:1049_0	Atha kho brahmā – “kiṃ nu kho paṇḍito mama paribhogakaraṇābhāvaṃ ñatvā pucchati,	1049	
PA_atk-s01_02a:1049_1	udāhu kohaññe ṭhatvā pucchatī”ti samannāharanto “vattasīse ṭhito pucchatī”ti ñatvā	1049	
PA_atk-s01_02a:1049_2	paṭiggaṇhituṃ dāni me vaṭṭatīti paṭiggaṇhāma te agghaṃ, yaṃ tvaṃ govinda bhāsasīti	1049	
PA_atk-s01_02a:1049_3	āha. Yaṃ tvaṃ govinda bhāsasi – “idamāsanaṃ paññattaṃ, ettha nisīdathā”tiādi, tatra	1049	
PA_atk-s01_02a:1049_4	te mayaṃ āsane nisinnā nāma homa, pānīyaṃ pītā nāma homa, pādāpi me dhotā nāma hontu,	1049	
PA_atk-s01_02a:1049_5	telenapi makkhitā nāma hontu, udakasākampi paribhuttaṃ nāma hotu, tayā dinnaṃ adhivāsitakālato	1049	
PA_atk-s01_02a:1049_6	paṭṭhāya yaṃ yaṃ tvaṃ bhāsasi, taṃ taṃ mayā paṭiggahitameva hoti. Tena vuttaṃ – “paṭiggaṇhāma	1049	
PA_atk-s01_02a:1049_7	te agghaṃ, yaṃ tvaṃ govinda bhāsasī”ti. Evaṃ pana agghaṃ paṭiggaṇhitvā pañhassa okāsaṃ	1049	
PA_atk-s01_02a:1049_8	karonto diṭṭhadhammahitatthāyātiādimāha.	1049	
PA_atk-s01_02a:1050	Kaṅkhī akaṅkhiṃ paravediyesūti ahaṃ savicikiccho bhavantaṃ parena sayaṃ abhisaṅkhatattā parassa pākaṭesu paravediyesu pañhesu nibbicikicchaṃ.	105	
PA_atk-s01_02a:1051_0	Hitvā mamattanti idaṃ mama, idaṃ mamāti upakaraṇataṇhaṃ cajitvā. Manujesūti sattesu,	1051	
PA_atk-s01_02a:1051_1	manujesu yo koci manujo mamattaṃ hitvāti attho. Ekodibhūtoti ekībhūto, eko tiṭṭhanto	1051	
PA_atk-s01_02a:1051_2	eko nisīdantoti. Vacanattho panettha eko udeti pavattatīti ekodi, tādiso bhūtoti	1051	
PA_atk-s01_02a:1051_3	ekodibhūto. Karuṇedhimuttoti karuṇājhāne adhimutto, taṃ jhānaṃ nibbattetvāti attho.	1051	
PA_atk-s01_02a:1051_4	Nirāmagandhoti vissagandhavirahito. Ettha ṭhitoti etesu dhammesu ṭhito. Ettha ca	1051	
PA_atk-s01_02a:1051_5	sikkhamānoti etesu dhammesu sikkhamāno. Ayamettha saṅkhepo, vitthāro pana upari mahāgovindena	1051	
PA_atk-s01_02a:1051_6	ca brahmunā ca vuttoyeva.	1051	
PA_atk-s01_02a:1052_0	320. Tattha ete avidvāti ete āmagandhe ahaṃ avidvā, na jānāmīti attho. Idha brūhi	1052	
PA_atk-s01_02a:1052_1	dhīrāti te me tvaṃ idha dhīra paṇḍita, brūhi, vada. Kenāvaṭā vāti pajā kurutūti katamena	1052	
PA_atk-s01_02a:1052_2	kilesāvaraṇena āvaritā pajā pūtikā vāyati. Āpāyikāti apāyūpagā. Nivutabrahmalokāti	1052	
PA_atk-s01_02a:1052_3	nivuto pihito brahmaloko assāti nivutabrahmaloko. Katamena kilesena pajāya brahmalokūpago	1052	
PA_atk-s01_02a:1052_4	maggo nivuto pihito paṭicchannoti pucchati.	1052	
PA_atk-s01_02a:1053_0	Kodho mosavajjaṃ nikati ca dubbhoti kujjhanalakkhaṇo kodho ca, paravisaṃvādanalakkhaṇo	1053	
PA_atk-s01_02a:1053_1	musāvādo ca, sadisaṃ dassetvā vañcanalakkhaṇā nikati ca, mittadubbhanalakkhaṇo dubbho	1053	
PA_atk-s01_02a:1053_2	ca. Kadariyatā atimāno usūyāti thaddhamacchariyalakkhaṇā kadariyatā ca, atikkamitvā	1053	
PA_atk-s01_02a:1053_3	maññanalakkhaṇo atimāno ca, parasampattikhīyanalakkhaṇā usūyā ca. Icchā vivicchā	1053	
PA_atk-s01_02a:1053_4	paraheṭhanā cāti taṇhālakkhaṇā icchā ca, macchariyalakkhaṇā vivicchā ca, vihiṃsālakkhaṇā	1053	
PA_atk-s01_02a:1053_5	paraheṭhanā ca. Lobho ca doso ca mado ca mohoti yattha katthaci lubbhanalakkhaṇo	1053	
PA_atk-s01_02a:1053_6	lobho ca, dussanalakkhaṇo doso ca, majjanalakkhaṇo mado ca, muyhanalakkhaṇo moho	1053	
PA_atk-s01_02a:1053_7	ca. Etesu yuttā anirāmagandhāti etesu cuddasasu kilesesu yuttā pajā nirāmagandhā	1053	
PA_atk-s01_02a:1053_8	na hoti, āmagandhā sakuṇapagandhā pūtigandhāyevāti vadati. Āpāyikā nivutabrahmalokāti	1053	
PA_atk-s01_02a:1053_9	esā pana āpāyikā ceva hoti, paṭicchannabrahmalokamaggā cāti. Idaṃ pana suttaṃ kathentena	1053	
PA_atk-s01_02a:1053_10	āmagandhasuttena dīpetvā kathetabbaṃ, āmagandhasuttampi iminā dīpetvā kathetabbaṃ.	10531	
PA_atk-s01_02a:1054_0	Te na sunimmadayāti te āmagandhā sunimmadayā sukhena nimmadetabbā pahātabbā na honti,	1054	
PA_atk-s01_02a:1054_1	duppajahā dujjayāti attho. Yassa dāni bhavaṃ govindo kālaṃ maññatīti “yassā pabbajjāya	1054	
PA_atk-s01_02a:1054_2	bhavaṃ govindo kālaṃ maññati, ayameva hotu, evaṃ sati mayhampi tava santike āgamanaṃ	1054	
PA_atk-s01_02a:1054_3	svāgamanaṃ bhavissati, kathitadhammakathā sukathitā bhavissati, tvaṃ tāta sakalajambudīpe	1054	
PA_atk-s01_02a:1054_4	aggapuriso daharo paṭhamavaye ṭhito, evaṃ mahantaṃ nāma sampattisirivilāsaṃ pahāya	1054	
PA_atk-s01_02a:1054_5	tava pabbajanaṃ nāma gandhahatthino ayabandhanaṃ chinditvā gamanaṃ viya atiuḷāraṃ,	1054	
PA_atk-s01_02a:1054_6	buddhatanti nāmesā”ti mahāpurisassa daḷhīkammaṃ katvā brahmā sanaṅkumāro brahmalokameva gato.	1054	
PA_atk-s01_02a:1055	Reṇurājaāmantanāvaṇṇanā	105	
PA_atk-s01_02a:1056_0	321. Mahāpurisopi “mama itova nikkhamitvā pabbajanaṃ nāma na yuttaṃ, ahaṃ rājakulassa	1056	
PA_atk-s01_02a:1056_1	atthaṃ anusāsāmi, tasmā rañño ārocessāmi. Sace sopi pabbajissati, sundarameva. No	1056	
PA_atk-s01_02a:1056_2	ce pabbajissati, purohitaṭṭhānaṃ niyyātetvā ahaṃ pabbajissāmī”ti cintetvā rājānaṃ	1056	
PA_atk-s01_02a:1056_3	upasaṅkami, tena vuttaṃ – “atha kho bho mahāgovindo,…pe… nāhaṃ porohacce rame”ti.	1056	
PA_atk-s01_02a:1057	Tattha tvaṃ pajānassu rajjenāti tava rajjena tvameva jānāhi. Nāhaṃ porohicce rameti ahaṃ purohitabhāve na ramāmi, ukkaṇṭhitosmi, aññaṃ anusāsakaṃ jānāhi, nāhaṃ porohicce rameti.	105	
PA_atk-s01_02a:1058_0	Atha rājā – “dhuvaṃ cattāro māse paṭisallīnassa brāhmaṇassa gehe bhogā mandā jātā”ti	1058	
PA_atk-s01_02a:1058_1	cintetvā dhanena nimantento – “sace te ūnaṃ kāmehi. Ahaṃ paripūrayāmi te”ti vatvā	1058	
PA_atk-s01_02a:1058_2	puna – “kinnu kho esa ekako viharanto kenaci vihiṃsito bhaveyyā”ti cintetvā,	1058	
PA_atk-s01_02a:1059	“Yo taṃ hiṃsati vāremi, bhūmisenāpati ahaṃ;	105	
PA_atk-s01_02a:1060	Tuvaṃ pitā ahaṃ putto, mā no govinda pājahī”ti. –	106	
PA_atk-s01_02a:1061_0	Āha. Tassattho – yo taṃ hiṃsati, taṃ vāremi, kevalaṃ tumhe “asuko”ti ācikkhatha,	1061	
PA_atk-s01_02a:1061_1	ahamettha kattabbaṃ jānissāmīti. Bhūmisenāpati ahanti atha vā ahaṃ pathaviyā sāmī,	1061	
PA_atk-s01_02a:1061_2	svāhaṃ imaṃ rajjaṃ tumheyeva paṭicchāpessāmi. Tuvaṃ pitā ahaṃ puttoti tvaṃ pitiṭṭhāne	1061	
PA_atk-s01_02a:1061_3	ṭhassasi, ahaṃ puttaṭṭhāne. So tvaṃ mama manaṃ haritvā attanoyeva manaṃ govinda,	1061	
PA_atk-s01_02a:1061_4	pājehi; yathā icchasi tathā pavattassu. Ahaṃ pana tava manaṃyeva anuvattanto tayā	1061	
PA_atk-s01_02a:1061_5	dinnapiṇḍaṃ paribhuñjanto taṃ asicammahattho vā upaṭṭhahissāmi, rathaṃ vā te pājessāmi.	1061	
PA_atk-s01_02a:1061_6	“Mā no govinda, pajahī”ti vā pāṭho. Tassattho – tvaṃ pitiṭṭhāne tiṭṭha, ahaṃ puttaṭṭhāne	1061	
PA_atk-s01_02a:1061_7	ṭhassāmi. Mā no tvaṃ bho govinda, pajahi, mā pariccajīti. Atha mahāpuriso yaṃ rājā	1061	
PA_atk-s01_02a:1061_8	cintesi, tassa attani abhāvaṃ dassento –	1061	
PA_atk-s01_02a:1062	“Na matthi ūnaṃ kāmehi, hiṃsitā me na vijjati;	106	
PA_atk-s01_02a:1063	Amanussavaco sutvā, tasmāhaṃ na gahe rame”ti. –	106	
PA_atk-s01_02a:1064	Āha. Tattha na matthīti na me atthi. Gaheti gehe. Atha naṃ rājā pucchi –	106	
PA_atk-s01_02a:1065	“Amanusso kathaṃ vaṇṇo, kiṃ te atthaṃ abhāsatha;	106	
PA_atk-s01_02a:1066	Yañca sutvā jahāsi no, gehe amhe ca kevalī”ti.	106	
PA_atk-s01_02a:1067_0	Tattha jahāsi no, gehe amhe ca kevalīti brāhmaṇassa sampattibharite gehe saṅgahavasena	1067	
PA_atk-s01_02a:1067_1	attano gehe karonto yaṃ sutvā amhākaṃ gehe ca amhe ca kevalī sabbe aparisese jambudīpavāsino jahāsīti vadati.	1067	
PA_atk-s01_02a:1068_0	Athassa ācikkhanto mahāpuriso upavutthassa me pubbetiādimāha. Tattha upavutthassāti	1068	
PA_atk-s01_02a:1068_1	cattāro māse ekībhāvaṃ upagantvā vutthassa. Yiṭṭhakāmassa me satoti yajitukāmassa	1068	
PA_atk-s01_02a:1068_2	me samānassa. Aggi pajjalito āsi, kusapattaparitthatoti kusapattehi paritthato sappidadhimadhuādīni	1068	
PA_atk-s01_02a:1068_3	pakkhipitvā aggi jalayitumāraddho āsi, evaṃ aggiṃ jāletvā “mahājanassa dānaṃ dassāmī”ti	1068	
PA_atk-s01_02a:1068_4	evaṃ cintetvā ṭhitassa mamāti ayamettha attho.	1068	
PA_atk-s01_02a:1069_0	Sanantanoti sanaṅkumāro brahmā. Tato rājā sayampi pabbajitukāmo hutvā saddahāmītiādimāha.	1069	
PA_atk-s01_02a:1069_1	Tattha kathaṃ vattetha aññathāti kathaṃ tumhe aññathā vattissatha. Te taṃ anuvattissāmāti	1069	
PA_atk-s01_02a:1069_2	te mayampi tumheyeva anuvattissāma, anupabbajissāmāti attho. “Anuvajissāmā”tipi pāṭho,	1069	
PA_atk-s01_02a:1069_3	tassa anugacchissāmāti attho. Akācoti nikkāco akakkaso. Govindassānusāsaneti tava	1069	
PA_atk-s01_02a:1069_4	govindassa sāsane. Bhavantaṃ govindameva satthāraṃ karitvā carissāmāti vadati.	1069	
PA_atk-s01_02a:1070	Cha khattiyaāmantanāvaṇṇanā	107	
PA_atk-s01_02a:1071_0	322. Yena te cha khattiyā tenupasaṅkamīti reṇuṃ rājānaṃ “sādhu mahārāja rajjaṃ nāma	1071	
PA_atk-s01_02a:1071_1	mātaraṃ pitaraṃ bhātibhaginīādayopi māretvā gaṇhantesu sattesu evaṃ mahantaṃ rajjasiriṃ	1071	
PA_atk-s01_02a:1071_2	pahāya pabbajitukāmena uḷāraṃ mahārājena kata”nti upatthambhetvā daḷhataramassa ussāhaṃ	1071	
PA_atk-s01_02a:1071_3	katvā upasaṅkami. Evaṃ samacintesunti rañño cintitanayeneva kadāci brāhmaṇassa bhogā	1071	
PA_atk-s01_02a:1071_4	parihīnā bhaveyyunti maññamānā samacintesuṃ. Dhanena sikkheyyāmāti upalāpeyyāma saṅgaṇheyyāma.	1071	
PA_atk-s01_02a:1071_5	Tāvatakaṃ āharīyatanti tāvatakaṃ āharāpiyatu gaṇhiyatu, yattakaṃ icchatha, tattakaṃ	1071	
PA_atk-s01_02a:1071_6	gaṇhathāti vuttaṃ hoti. Bhavantānaṃyeva vāhasāti bhavante paccayaṃ katvā, tumhehi	1071	
PA_atk-s01_02a:1071_7	dinnattāyeva pahūtaṃ sāpateyyaṃ jātaṃ.	1071	
PA_atk-s01_02a:1072_0	323. Sace jahatha kāmānīti sace vatthukāme ca kilesakāme ca pariccajatha. Yattha	1072	
PA_atk-s01_02a:1072_1	satto puthujjanoti yesu kāmesu puthujjano satto laggo laggito. Ārambhavho daḷhā hothāti	1072	
PA_atk-s01_02a:1072_2	evaṃ sante vīriyaṃ ārabhatha, asithilaparakkamataṃ adhiṭṭhāya daḷhā bhavatha. Khantībalasamāhitāti	1072	
PA_atk-s01_02a:1072_3	khantibalena samannāgatā bhavathāti rājūnaṃ ussāhaṃ janeti.	1072	
PA_atk-s01_02a:1073_0	Esa maggo ujumaggoti esa karuṇājhānamaggo ujumaggo nāma. Esa maggo anuttaroti eseva	1073	
PA_atk-s01_02a:1073_1	brahmalokūpapattiyā asadisamaggo uttamamaggo nāma. Saddhammo sabbhi rakkhitoti eso	1073	
PA_atk-s01_02a:1073_2	eva ca buddhapaccekabuddhasāvakehi sabbhirakkhitadhammo nāma. Iti karuṇājhānassa	1073	
PA_atk-s01_02a:1073_3	vaṇṇabhaṇanenāpi tesaṃ anivattanatthāya daḷhīkammameva karoti.	1073	
PA_atk-s01_02a:1074_0	Ko nu kho pana bho jānāti jīvitānanti bho jīvitaṃ nāma udakapupphuḷūpamaṃ tiṇagge	1074	
PA_atk-s01_02a:1074_1	ussāvabindūpamaṃ taṅkhaṇaviddhaṃsanadhammaṃ, tassa ko gatiṃ jānāti, kismiṃ khaṇe	1074	
PA_atk-s01_02a:1074_2	bhijjissati? Gamanīyo samparāyoti paraloko pana avassaṃ gantabbova, tattha paṇḍitena	1074	
PA_atk-s01_02a:1074_3	kulaputtena mantāyaṃ boddhabbaṃ. Mantā vuccati paññā, tāya mantetabbaṃ bujjhitabbaṃ,	1074	
PA_atk-s01_02a:1074_4	upaparikkhitabbañca jānitabbañcāti attho. Karaṇatthe vā bhummaṃ. Mantāyaṃ boddhabbanti	1074	
PA_atk-s01_02a:1074_5	mantāya bujjhitabbaṃ, ñāṇena jānitabbanti attho. Kiṃ bujjhitabbaṃ? Jīvitassa dujjānatā,	1074	
PA_atk-s01_02a:1074_6	samparāyassa ca avassaṃ gamanīyatā, bujjhitvā ca pana sabbapalibodhe chinditvā kattabbaṃ	1074	
PA_atk-s01_02a:1074_7	kusalaṃ caritabbaṃ brahmacariyaṃ. Kasmā? Yasmā natthi jātassa amaraṇaṃ.	1074	
PA_atk-s01_02a:1075	Brāhmaṇamahāsālādīnaṃ āmantanāvaṇṇanā	107	
PA_atk-s01_02a:1076_0	324. Appesakkhā ca appalābhā cāti bho pabbajjā nāma appayasā ceva, pabbajitakālato	1076	
PA_atk-s01_02a:1076_1	paṭṭhāya hi rajjaṃ pahāya pabbajitaṃ viheṭhetvā viheṭhetvā lāmakaṃ anāthaṃ katvāva	1076	
PA_atk-s01_02a:1076_2	kathenti. Appalābhā ca, sakalagāmaṃ caritvāpi ajjhoharaṇīyaṃ dullabhameva. Idaṃ pana	1076	
PA_atk-s01_02a:1076_3	brahmaññaṃ mahesakkhañca mahāyasattā, mahālābhañca lābhasakkārasampannattā. Bhavañhi	1076	
PA_atk-s01_02a:1076_4	etarahi sakalajambudīpe aggapurohito sabbattha aggāsanaṃ aggodakaṃ aggabhattaṃ aggagandhaṃ	1076	
PA_atk-s01_02a:1076_5	aggamālaṃ labhatīti.	1076	
PA_atk-s01_02a:1077_0	Rājāva raññanti ahañhi bho etarahi pakatiraññaṃ majjhe cakkavattirājā viya. Brahmāva	1077	
PA_atk-s01_02a:1077_1	brahmānanti pakatibrahmānaṃ majjhe mahābrahmasadiso. Devatāva gahapatikānanti avasesagahapatikānaṃ	1077	
PA_atk-s01_02a:1077_2	panamhi sakkadevarājasadiso.	1077	
PA_atk-s01_02a:1078	Bhariyānaṃ āmantanāvaṇṇanā	107	
PA_atk-s01_02a:1079	325. Cattārīsā bhariyā sādisiyoti sādisiyova cattārīsā bhariyā, aññā panassa tīsu vayesu nāṭakitthiyo bahukāyeva.	107	
PA_atk-s01_02a:1080	Mahāgovindapabbajjāvaṇṇanā	108	
PA_atk-s01_02a:1081_0	326. Cārikaṃ caratīti gāmanigamapaṭipāṭiyā cārikaṃ carati, gatagataṭṭhāne buddhakolāhalaṃ	1081	
PA_atk-s01_02a:1081_1	viya hoti. Manussā “mahāgovindapaṇḍito kira āgacchatī”ti sutvā puretarameva maṇḍapaṃ	1081	
PA_atk-s01_02a:1081_2	kāretvā maggaṃ alaṅkaritvā paccuggantvā gaṇhitvā enti, mahālābhasakkāro mahogho viya	1081	
PA_atk-s01_02a:1081_3	ajjhottharanto uppajji. Sattapurohitassāti sattannaṃ rājūnaṃ purohitassa. Iti yathā	1081	
PA_atk-s01_02a:1081_4	etarahi evarūpesu vā ṭhānesu kismiñcideva dukkhe uppanne “namo buddhassā”ti vadanti,	1081	
PA_atk-s01_02a:1081_5	evaṃ tadā “namatthu mahāgovindassa brāhmaṇassa, namatthu sattapurohitassā”ti vadanti.	1081	
PA_atk-s01_02a:1082_0	327. Mettāsahagatenātiādinā nayena pāḷiyaṃ brahmavihārāva āgatā, mahāpuriso pana	1082	
PA_atk-s01_02a:1082_1	sabbāpi aṭṭha samāpattiyo ca pañca ca abhiññāyo nibbattesi. Sāvakānañca brahmalokasahabyatāya	1082	
PA_atk-s01_02a:1082_2	maggaṃ desesīti brahmaloke brahmunā sahabhāvāya maggaṃ kathesi.	1082	
PA_atk-s01_02a:1083_0	328. Sabbenasabbanti ye aṭṭha ca samāpattiyo pañca ca abhiññāyo nibbattesuṃ. Ye na	1083	
PA_atk-s01_02a:1083_1	sabbena sabbaṃ sāsanaṃ ājāniṃsūti ye aṭṭhasu samāpattīsu ekasamāpattimpi na jāniṃsu,	1083	
PA_atk-s01_02a:1083_2	na sakkhiṃsu nibbattetuṃ. Amoghāti savipākā. Avañjhāti na vañjhā. Sabbanihīnaṃ pasavanti	1083	
PA_atk-s01_02a:1083_3	gandhabbakāyaṃ pasavi. Saphalāti avasesadevalokūpapattīhi sātthā. Saudrayāti brahmalokūpapattiyā savuḍḍhi.	1083	
PA_atk-s01_02a:1084_0	329. Sarāmahanti sarāmi ahaṃ pañcasikha, iminā kira padena ayaṃ suttanto buddhabhāsito	1084	
PA_atk-s01_02a:1084_1	nāma jāto. Na nibbidāyāti na vaṭṭe nibbindanatthāya. Na virāgāyāti na vaṭṭe virāgatthāya.	1084	
PA_atk-s01_02a:1084_2	Na nirodhāyāti na vaṭṭassa nirodhatthāya. Na upasamāyāti na vaṭṭassa upasamanatthāya.	1084	
PA_atk-s01_02a:1084_3	Na abhiññāyāti na vaṭṭaṃ abhijānanatthāya. Na sambodhāyāti na kilesaniddāvigamena	1084	
PA_atk-s01_02a:1084_4	vaṭṭato pabujjhanatthāya. Na nibbānāyāti na amatanibbānatthāya.	1084	
PA_atk-s01_02a:1085_0	Ekantanibbidāyāti ekantameva vaṭṭe nibbindanatthāya. Ettha pana nibbidāyāti vipassanā.	1085	
PA_atk-s01_02a:1085_1	Virāgāyāti maggo. Nirodhāya upasamāyāti nibbānaṃ. Abhiññāya sambodhāyāti maggo. Nibbānāyāti	1085	
PA_atk-s01_02a:1085_2	nibbānameva. Evaṃ ekasmiṃ ṭhāne vipassanā, tīsu maggo, tīsu nibbānaṃ vuttanti evaṃ	1085	
PA_atk-s01_02a:1085_3	vavatthānakathā veditabbā. Pariyāyena pana sabbānipetāni maggavevacanānipi nibbānavevacanānipi	1085	
PA_atk-s01_02a:1085_4	hontiyeva. Sammādiṭṭhiādīsu yaṃ vattabbaṃ, taṃ visuddhimagge saccavaṇṇanāyaṃ vuttameva.	1085	
PA_atk-s01_02a:1086_0	330. Ye na sabbenasabbanti ye cattāropi ariyamagge paripūretuṃ na jānanti, tīṇi vā	1086	
PA_atk-s01_02a:1086_1	dve vā ekaṃ vā nibbattenti. Sabbesaṃyeva imesaṃ kulaputtānanti brahmacariyaciṇṇakulaputtānaṃ.	1086	
PA_atk-s01_02a:1086_2	Amoghā…pe… saphalā saudrayāti arahattanikūṭena desanaṃ niṭṭhāpesi.	1086	
PA_atk-s01_02a:1087_0	Bhagavantaṃ abhivādetvā padakkhiṇaṃ katvāti bhagavato dhammadesanaṃ cittena sampaṭicchanto	1087	
PA_atk-s01_02a:1087_1	abhinanditvā vācāya pasaṃsamāno anumoditvā mahantaṃ añjaliṃ sirasmiṃ patiṭṭhapetvā	1087	
PA_atk-s01_02a:1087_2	pasannalākhārase nimujjamāno viya dasabalassa chabbaṇṇarasmijālantaraṃ pavisitvā	1087	
PA_atk-s01_02a:1087_3	catūsu ṭhānesu vanditvā tikkhattuṃ padakkhiṇaṃ katvā bhagavantaṃ abhitthavanto abhitthavanto	1087	
PA_atk-s01_02a:1087_4	satthu purato antaradhāyitvā attano devalokameva agamāsīti.	1087	
PA_atk-s01_02a:1088	Iti sumaṅgalavilāsiniyā dīghanikāyaṭṭhakathāyaṃ	108	
PA_atk-s01_02a:1089	Mahāgovindasuttavaṇṇanā niṭṭhitā.	108	
PA_atk-s01_02a:1090	7. Mahāsamayasuttavaṇṇanā	109	
PA_atk-s01_02a:1091	Nidānavaṇṇanā	109	
PA_atk-s01_02a:1092_0	331. Evaṃ me sutanti mahāsamayasuttaṃ. Tatrāyamapubbapadavaṇṇanā – sakkesūti ambaṭṭhasutte	1092	
PA_atk-s01_02a:1092_1	vuttena uppattinayena “sakyā vata, bho kumārā”ti udānaṃ paṭicca sakkāti laddhanāmānaṃ	1092	
PA_atk-s01_02a:1092_2	rājakumārānaṃ nivāso ekopi janapado ruḷhīsaddena “sakkā”ti vuccati, tasmiṃ sakkesu	1092	
PA_atk-s01_02a:1092_3	janapade. Mahāvaneti sayaṃjāte aropite himavantena saddhiṃ ekābaddhe mahati vane.	1092	
PA_atk-s01_02a:1092_4	Sabbeheva arahantehīti imaṃ suttaṃ kathitadivaseyeva pattaarahattehi.	1092	
PA_atk-s01_02a:1093_0	Tatrāyaṃ anupubbikathā – sākiyakoliyā kira kapilavatthunagarassa ca koliyanagarassa	1093	
PA_atk-s01_02a:1093_1	ca antare rohiṇiṃ nāma nadiṃ ekeneva āvaraṇena bandhāpetvā sassāni karonti, atha	1093	
PA_atk-s01_02a:1093_2	jeṭṭhamūlamāse sassesu milāyantesu ubhayanagaravāsikānampi kammakarā sannipatiṃsu.	1093	
PA_atk-s01_02a:1093_3	Tattha koliyanagaravāsino āhaṃsu – “idaṃ udakaṃ ubhato hariyamānaṃ na tumhākaṃ na	1093	
PA_atk-s01_02a:1093_4	amhākaṃ pahossati, amhākaṃ pana sassaṃ ekena udakeneva nipphajjissati, idaṃ udakaṃ	1093	
PA_atk-s01_02a:1093_5	amhākaṃ dethā”ti. Kapilavatthunagaravāsino āhaṃsu – “tumhesu koṭṭhe pūretvā ṭhitesu	1093	
PA_atk-s01_02a:1093_6	mayaṃ rattasuvaṇṇanīlamaṇikāḷakahāpaṇe ca gahetvā pacchipasibbakādihatthā na sakkhissāma	1093	
PA_atk-s01_02a:1093_7	tumhākaṃ gharadvāre vicarituṃ, amhākampi sassaṃ ekeneva udakena nipphajjissati, idaṃ	1093	
PA_atk-s01_02a:1093_8	udakaṃ amhākaṃ dethā”ti. “Na mayaṃ dassāmā”ti. “Mayampi na dassāmā”ti. Evaṃ kalahaṃ	1093	
PA_atk-s01_02a:1093_9	vaḍḍhetvā eko uṭṭhāya ekassa pahāraṃ adāsi, sopi aññassāti evaṃ aññamaññaṃ paharitvā	1093	
PA_atk-s01_02a:1093_10	rājakulānaṃ jātiṃ ghaṭṭetvā kalahaṃ vaḍḍhayiṃsu.	10931	
PA_atk-s01_02a:1094_0	Koliyakammakarā vadanti – “tumhe kapilavatthuvāsike gahetvā gajjatha, ye soṇasiṅgālādayo	1094	
PA_atk-s01_02a:1094_1	viya attano bhaginīhi saddhiṃ saṃvasiṃsu. Etesaṃ hatthino ca assā ca phalakāvudhāni	1094	
PA_atk-s01_02a:1094_2	ca amhākaṃ kiṃ karissantī”ti? Sākiyakammakarāpi vadanti – “tumhe dāni kuṭṭhino dārake	1094	
PA_atk-s01_02a:1094_3	gahetvā gajjatha, ye anāthā niggatikā tiracchānā viya kolarukkhe vasiṃsu, etesaṃ	1094	
PA_atk-s01_02a:1094_4	hatthino ca assā ca phalakāvudhāni ca amhākaṃ kiṃ karissantī”ti? Te gantvā tasmiṃ	1094	
PA_atk-s01_02a:1094_5	kamme niyuttaamaccānaṃ kathesuṃ, amaccā rājakulānaṃ kathesuṃ, tato sākiyā – “bhaginīhi	1094	
PA_atk-s01_02a:1094_6	saddhiṃ saṃvāsikānaṃ thāmañca balañca dassessāmā”ti yuddhasajjā nikkhamiṃsu. Koliyāpi	1094	
PA_atk-s01_02a:1094_7	– “kolarukkhavāsīnaṃ thāmañca balañca dassessāmā”ti yuddhasajjā nikkhamiṃsu.	1094	
PA_atk-s01_02a:1095_0	Bhagavāpi rattiyā paccūsasamayeva mahākaruṇāsamāpattito vuṭṭhāya lokaṃ volokento	1095	
PA_atk-s01_02a:1095_1	ime evaṃ yuddhasajje nikkhamante addasa. Disvā – “mayi gate ayaṃ kalaho vūpasamissati	1095	
PA_atk-s01_02a:1095_2	nu kho udāhu no”ti upadhārento – “ahamettha gantvā kalahavūpasamanatthaṃ tīṇi jātakāni	1095	
PA_atk-s01_02a:1095_3	kathessāmi, tato kalaho vūpasamissati. Atha sāmaggidīpanatthāya dve jātakāni kathetvā	1095	
PA_atk-s01_02a:1095_4	attadaṇḍasuttaṃ desessāmi. Desanaṃ sutvā ubhayanagaravāsinopi aḍḍhatiyāni aḍḍhatiyāni	1095	
PA_atk-s01_02a:1095_5	kumārasatāni dassanti, ahaṃ te pabbajissāmi, tadā mahāsamāgamo bhavissatī”ti sanniṭṭhānamakāsi.	1095	
PA_atk-s01_02a:1095_6	Tasmā imesu yuddhasajjesu nikkhamantesu kassaci anārocetvā sayameva pattacīvaramādāya	1095	
PA_atk-s01_02a:1095_7	gantvā dvinnaṃ senānaṃ antare ākāse pallaṅkaṃ ābhujitvā chabbaṇṇarasmiyo vissajjetvā nisīdi.	1095	
PA_atk-s01_02a:1096_0	Kapilavatthuvāsino bhagavantaṃ disvāva – “amhākaṃ ñātiseṭṭho satthā āgato, diṭṭho	1096	
PA_atk-s01_02a:1096_1	nu kho tena amhākaṃ kalahakāraṇabhāvo”ti cintetvā – “na kho pana sakkā bhagavati	1096	
PA_atk-s01_02a:1096_2	āgate amhehi parassa sarīre satthaṃ pātetuṃ, koliyanagaravāsino amhe hanantu vā pacantu	1096	
PA_atk-s01_02a:1096_3	vā”ti āvudhāni chaḍḍetvā bhagavantaṃ vanditvā nisīdiṃsu. Koliyanagaravāsinopi tatheva	1096	
PA_atk-s01_02a:1096_4	cintetvā āvudhāni chaḍḍetvā bhagavantaṃ vanditvā nisīdiṃsu.	1096	
PA_atk-s01_02a:1097_0	Bhagavā jānantova – “kasmā āgatattha mahārājā”ti pucchi. Bhagavā, na titthakīḷāya	1097	
PA_atk-s01_02a:1097_1	na pabbatakīḷāya na nadīkīḷāya na giridassanatthaṃ, imasmiṃ pana ṭhāne saṅgāmaṃ paccupaṭṭhapetvā	1097	
PA_atk-s01_02a:1097_2	āgatamhāti. Kiṃ nissāya vo kalaho mahārājāti? Udakaṃ, bhanteti. Udakaṃ kiṃ agghati	1097	
PA_atk-s01_02a:1097_3	mahārājāti? Appagghaṃ, bhanteti. Pathavī nāma kiṃ agghati mahārājāti? Anagghā, bhanteti.	1097	
PA_atk-s01_02a:1097_4	Khattiyā kiṃ agghanti mahārājāti? Khattiyā nāma anagghā bhanteti. Appamūlakaṃ udakaṃ	1097	
PA_atk-s01_02a:1097_5	nissāya kimatthaṃ anagghe khattiye nāsetha, mahārājāti? “Kalahe assādo nāma natthi,	1097	
PA_atk-s01_02a:1097_6	kalahavasena mahārājā aṭṭhāne veraṃ katvā ekāya rukkhadevatāya kāḷasīhena saddhiṃ	1097	
PA_atk-s01_02a:1097_7	baddhāghāto sakalampi imaṃ kappaṃ anuppattoyevā”ti vatvā phandanajātakaṃ kathesi.	1097	
PA_atk-s01_02a:1097_8	Tato “parapattiyena nāma mahārājā na bhavitabbaṃ. Parapattiyā hutvā hi ekassa sasakassa	1097	
PA_atk-s01_02a:1097_9	kathāya tiyojanasahassavitthate himavante catuppadagaṇā mahāsamuddaṃ pakkhandino	1097	
PA_atk-s01_02a:1097_10	ahesuṃ. Tasmā parapattiyena na bhavitabba”nti vatvā pathavīundriyajātakaṃ kathesi.	10971	
PA_atk-s01_02a:1097_11	Tato – “kadāci, mahārājā, dubbalopi mahabbalassa randhaṃ vivaraṃ passati, kadāci	10971	
PA_atk-s01_02a:1097_12	mahabbalo dubbalassa. Laṭukikāpi hi sakuṇikā hatthināgaṃ ghātesī”ti vatvā laṭukikajātakaṃ	10971	
PA_atk-s01_02a:1097_13	kathesi. Evaṃ kalahavūpasamatthāya tīṇi jātakāni kathetvā sāmaggiparidīpanatthāya	10971	
PA_atk-s01_02a:1097_14	dve jātakāni kathesi. Kathaṃ? Samaggānañhi mahārājā koci otāraṃ nāma passituṃ na	10971	
PA_atk-s01_02a:1097_15	sakkotīti vatvā rukkhadhammajātakaṃ kathesi. Tato “samaggānaṃ mahārājā koci vivaraṃ	10971	
PA_atk-s01_02a:1097_16	passituṃ nāsakkhi. Yadā pana aññamaññaṃ vivādamakaṃsu, atha te nesādaputto jīvitā	10971	
PA_atk-s01_02a:1097_17	voropetvā ādāya gato. Vivāde assādo nāma natthī”ti vatvā vaṭṭakajātakaṃ kathesi.	10971	
PA_atk-s01_02a:1097_18	Evaṃ imāni pañca jātakāni kathetvā avasāne attadaṇḍasuttaṃ kathesi.	10971	
PA_atk-s01_02a:1098_0	Rājāno pasannā – “sace satthā nāgamissa, mayaṃ sahatthā aññamaññaṃyeva vadhitvā lohitanadiṃ	1098	
PA_atk-s01_02a:1098_1	pavattayissāma, amhākaṃ puttabhātaro gehadvāre na passeyyāma, sāsanapaṭisāsanampi	1098	
PA_atk-s01_02a:1098_2	no āharaṇako na bhavissati. Satthāraṃ nissāya no jīvitaṃ laddhaṃ. Sace pana satthā	1098	
PA_atk-s01_02a:1098_3	agāraṃ ajjhāvasissa, dvisahassadīpaparivāresu catūsu mahādīpesu rajjamassa hatthagataṃ	1098	
PA_atk-s01_02a:1098_4	abhavissa, atirekasahassaṃ kho panassa puttā abhavissaṃsu, tato khattiyaparivārova	1098	
PA_atk-s01_02a:1098_5	avicarissa. Taṃ kho panesa sampattiṃ pahāya nikkhamitvā sambodhiṃ patto, idānipi	1098	
PA_atk-s01_02a:1098_6	khattiyaparivāroyeva vicaratū”ti ubhayanagaravāsino aḍḍhatiyāni aḍḍhatiyāni kumārasatāni	1098	
PA_atk-s01_02a:1098_7	adaṃsu. Bhagavā te pabbājetvā mahāvanaṃ agamāsi. Tesaṃ garugāravavasena na attano	1098	
PA_atk-s01_02a:1098_8	ruciyā pabbajitānaṃ anabhirati uppajji. Purāṇadutiyikāyopi nesaṃ “ayyaputtā ukkaṇṭhantu,	1098	
PA_atk-s01_02a:1098_9	gharāvāso na saṇṭhātī”tiādīni vatvā sāsanaṃ pesenti. Te atirekataraṃ ukkaṇṭhiṃsu.	1098	
PA_atk-s01_02a:1099_0	Bhagavā āvajjanto tesaṃ anabhiratabhāvaṃ ñatvā “ime bhikkhū mādisena buddhena saddhiṃ	1099	
PA_atk-s01_02a:1099_1	ekato vasantā ukkaṇṭhanti, handa nesaṃ kuṇāladahassa vaṇṇaṃ kathetvā tattha netvā	1099	
PA_atk-s01_02a:1099_2	anabhiratiṃ vinodessāmī”ti kuṇāladahassa vaṇṇaṃ kathesi. Te taṃ daṭṭhukāmā ahesuṃ.	1099	
PA_atk-s01_02a:1099_3	Daṭṭhukāmattha, bhikkhave, kuṇāladahanti? Āma bhagavāti. Yadi evaṃ, etha, gacchāmāti.	1099	
PA_atk-s01_02a:1099_4	Iddhimantānaṃ bhagavā gamanaṭṭhānaṃ mayaṃ kathaṃ gamissāmāti? Tumhe gantukāmā hotha,	1099	
PA_atk-s01_02a:1099_5	ahaṃ mamānubhāvena gahetvā gamissāmīti. Sādhu, bhanteti. Atha bhagavā pañca bhikkhusatāni	1099	
PA_atk-s01_02a:1099_6	gahetvā ākāse uppatitvā kuṇāladahe patiṭṭhāya te bhikkhū āha – “bhikkhave, imasmiṃ	1099	
PA_atk-s01_02a:1099_7	kuṇāladahe yesaṃ macchānaṃ nāmaṃ na jānātha, tesaṃ nāmaṃ pucchathā”ti.	1099	
PA_atk-s01_02a:1100_0	Te pucchiṃsu, bhagavā pucchitapucchitaṃ kathesi. Na kevalaṃ macchānaṃyeva, tasmiṃ	1100	
PA_atk-s01_02a:1100_1	vanasaṇḍe rukkhānampi pabbatapāde dvipadacatuppadasakuṇānampi nāmāni pucchāpetvā	1100	
PA_atk-s01_02a:1100_2	kathesi. Atha dvīhi sakuṇehi mukhatuṇḍakena ḍaṃsitvā gahitadaṇḍake nisinno kuṇālasakuṇarājā	1100	
PA_atk-s01_02a:1100_3	purato pacchato ubhosu passesu sakuṇasaṅghaparivuto āgacchati. Bhikkhū taṃ disvā	1100	
PA_atk-s01_02a:1100_4	– “esa, bhante, imesaṃ sakuṇānaṃ rājā bhavissati, parivārā ete etassā”ti maññāmāti.	1100	
PA_atk-s01_02a:1100_5	Evameva, bhikkhave, ayampi mama vaṃso mama paveṇīti. Idāni tāva mayaṃ, bhante, ete	1100	
PA_atk-s01_02a:1100_6	sakuṇe passāma. Yaṃ pana bhagavā “ayampi mama vaṃso mama paveṇī”ti āha, taṃ sotukāmamhāti.	1100	
PA_atk-s01_02a:1100_7	Sotukāmattha bhikkhaveti? Āma, bhagavāti. Tena hi suṇāthāti tīhi gāthāsatehi maṇḍetvā	1100	
PA_atk-s01_02a:1100_8	kuṇālajātakaṃ kathento anabhiratiṃ vinodesi. Desanāpariyosāne sabbepi sotāpattiphale	1100	
PA_atk-s01_02a:1100_9	patiṭṭhahiṃsu, maggeneva ca nesaṃ iddhipi āgatā. Bhagavā – “hotu tāva ettakaṃ etesaṃ	1100	
PA_atk-s01_02a:1100_10	bhikkhūna”nti ākāse uppatitvā mahāvanameva agamāsi. Tepi bhikkhū gamanakāle dasabalassa	11001	
PA_atk-s01_02a:1100_11	ānubhāvena gantvā āgamanakāle attano ānubhāvena bhagavantaṃ parivāretvā mahāvane otariṃsu.	11001	
PA_atk-s01_02a:1101_0	Bhagavā paññattāsane nisīditvā te bhikkhū āmantetvā – “etha, bhikkhave, nisīdatha,	1101	
PA_atk-s01_02a:1101_1	uparimaggattayavajjhānaṃ vo kilesānaṃ pahānāya kammaṭṭhānaṃ kathessāmī”ti kammaṭṭhānaṃ	1101	
PA_atk-s01_02a:1101_2	kathesi. Bhikkhū cintesuṃ – “bhagavā amhākaṃ anabhiratabhāvaṃ ñatvā kuṇāladahaṃ netvā	1101	
PA_atk-s01_02a:1101_3	anabhiratiṃ vinodesi, tattha sotāpattiphalappattānaṃ no idāni idha tiṇṇaṃ maggānaṃ	1101	
PA_atk-s01_02a:1101_4	kammaṭṭhānaṃ adāsi, na kho panamhehi ‘sotāpannā maya’nti vītināmetuṃ vaṭṭati, uttamapurisasadisehi	1101	
PA_atk-s01_02a:1101_5	no bhavituṃ vaṭṭatī”ti te dasabalassa pāde vanditvā uṭṭhāya nisīdanaṃ papphoṭetvā	1101	
PA_atk-s01_02a:1101_6	visuṃ visuṃ pabbhārarukkhamūlesu nisīdiṃsu.	1101	
PA_atk-s01_02a:1102_0	Bhagavā cintesi – “ime bhikkhū pakatiyāpi avissaṭṭhakammaṭṭhānā, laddhupāyassa pana	1102	
PA_atk-s01_02a:1102_1	bhikkhuno kilamanakāraṇaṃ nāma natthi. Gacchantā gacchantā ca vipassanaṃ vaḍḍhetvā	1102	
PA_atk-s01_02a:1102_2	arahattaṃ patvā – “attanā attanā paṭiladdhaguṇaṃ ārocessāmā’ti mama santikaṃ āgamissanti.	1102	
PA_atk-s01_02a:1102_3	Etesu āgatesu dasasahassacakkavāḷe devatā ekacakkavāḷe sannipatissanti, mahāsamayo	1102	
PA_atk-s01_02a:1102_4	bhavissati, vivitte okāse mayā nisīdituṃ vaṭṭatī”ti. Tato vivitte okāse buddhāsanaṃ paññapetvā nisīdi.	1102	
PA_atk-s01_02a:1103_0	Sabbapaṭhamaṃ kammaṭṭhānaṃ gahetvā gatathero saha paṭisambhidāhi arahattaṃ pāpuṇi.	1103	
PA_atk-s01_02a:1103_1	Tato aparo tato aparoti pañcasatāpi paduminiyaṃ padumāni viya vikasiṃsu. Sabbapaṭhamaṃ	1103	
PA_atk-s01_02a:1103_2	arahattappattabhikkhu – “bhagavato ārocessāmī”ti pallaṅkaṃ vinibbhujitvā nisīdanaṃ	1103	
PA_atk-s01_02a:1103_3	papphoṭetvā uṭṭhāya dasabalābhimukho ahosi. Evaṃ aparopi aparopīti pañcasatāpi bhattasālaṃ	1103	
PA_atk-s01_02a:1103_4	pavisantā viya paṭipāṭiyāva āgamaṃsu. Paṭhamaṃ āgato vanditvā nisīdanaṃ paññapetvā	1103	
PA_atk-s01_02a:1103_5	ekamantaṃ nisīditvā paṭiladdhaguṇaṃ ārocetukāmo – “atthi nu kho añño koci, natthī”ti	1103	
PA_atk-s01_02a:1103_6	nivattitvā āgamanamaggaṃ olokento aparampi addasa aparampi addasa. Iti sabbepi te	1103	
PA_atk-s01_02a:1103_7	āgantvā ekamantaṃ nisīditvā ayaṃ imassa harāyamāno na kathesi, ayaṃ imassa harāyamāno	1103	
PA_atk-s01_02a:1103_8	na kathesīti. Khīṇāsavānaṃ kira dve ākārā honti – “aho vata mayā paṭiladdhaguṇaṃ	1103	
PA_atk-s01_02a:1103_9	sadevako loko khippameva paṭivijjheyyā”ti cittaṃ uppajjati. Paṭiladdhabhāvaṃ pana	1103	
PA_atk-s01_02a:1103_10	nidhiladdhapuriso viya na aññassa ārocetukāmo hoti.	11031	
PA_atk-s01_02a:1104_0	Evaṃ osīdamatte pana tasmiṃ ariyamaṇḍale pācīnayugandharaparikkhepato abbhā, mahikā,	1104	
PA_atk-s01_02a:1104_1	dhūmo, rajo, rāhūti imehi upakkilesehi vippamuttaṃ buddhuppādapaṭimaṇḍitassa lokassa	1104	
PA_atk-s01_02a:1104_2	rāmaṇeyyakadassanatthaṃ pācīnadisāya ukkhittarajatamayamahāādāsamaṇḍalaṃ viya, nemivaṭṭiyaṃ	1104	
PA_atk-s01_02a:1104_3	gahetvā parivattiyamānarajatacakkasassirikaṃ puṇṇacandamaṇḍalaṃ ullaṅghitvā anilapathaṃ	1104	
PA_atk-s01_02a:1104_4	paṭipajjittha. Iti evarūpe khaṇe laye muhutte bhagavā sakkesu viharati kapilavatthusmiṃ	1104	
PA_atk-s01_02a:1104_5	mahāvane mahatā bhikkhusaṅghena saddhiṃ pañcamattehi bhikkhusatehi sabbeheva arahantehi.	1104	
PA_atk-s01_02a:1105_0	Tattha bhagavāpi mahāsammatassa vaṃse uppanno, tepi pañcasatā bhikkhū mahāsammatassa	1105	
PA_atk-s01_02a:1105_1	kule uppannā. Bhagavāpi khattiyagabbhe jāto, tepi khattiyagabbhe jātā. Bhagavāpi	1105	
PA_atk-s01_02a:1105_2	rājapabbajito, tepi rājapabbajitā. Bhagavāpi setacchattaṃ pahāya hatthagataṃ cakkavattirajjaṃ	1105	
PA_atk-s01_02a:1105_3	nissajjetvā pabbajito, tepi setacchattaṃ pahāya hatthagatāni rajjāni nissajjetvā	1105	
PA_atk-s01_02a:1105_4	pabbajitā. Iti bhagavā parisuddhe okāse parisuddhe rattibhāge sayaṃ parisuddho parisuddhaparivāro	1105	
PA_atk-s01_02a:1105_5	vītarāgo vītarāgaparivāro vītadoso vītadosaparivāro vītamoho vītamohaparivāro nittaṇho	1105	
PA_atk-s01_02a:1105_6	nittaṇhaparivāro nikkileso nikkilesaparivāro santo santaparivāro danto dantaparivāro	1105	
PA_atk-s01_02a:1105_7	mutto muttaparivāro ativiya virocatīti. Vaṇṇabhūmi nāmesā, yattakaṃ sakkoti, tattakaṃ	1105	
PA_atk-s01_02a:1105_8	vattabbaṃ. Iti ime bhikkhū sandhāya vuttaṃ – “pañcamattehi bhikkhusatehi sabbeheva arahantehī”ti.	1105	
PA_atk-s01_02a:1106_0	Yebhuyyenāti bahutarā sannipatitā, mandā na sannipatitā asaññā arūpāvacaradevatā	1106	
PA_atk-s01_02a:1106_1	samāpannadevatā ca. Tatrāyaṃ sannipātakkamo mahāvanassa kira sāmantā devatā caliṃsu	1106	
PA_atk-s01_02a:1106_2	– “āyāma, bho buddhadassanaṃ nāma bahūpakāraṃ, dhammassavanaṃ bahūpakāraṃ, bhikkhusaṅghadassanaṃ	1106	
PA_atk-s01_02a:1106_3	bahūpakāraṃ, āyāma āyāmā”ti mahāsaddaṃ kurumānā āgantvā bhagavantañca taṃmuhuttaṃ	1106	
PA_atk-s01_02a:1106_4	arahattappattakhīṇāsave ca vanditvā ekamantaṃ aṭṭhaṃsu. Eteneva upāyena tāsaṃ tāsaṃ	1106	
PA_atk-s01_02a:1106_5	saddaṃ sutvā saddantaraaḍḍhagāvutagāvutaaḍḍhayojanayojanādivasena tiyojanasahassavitthate	1106	
PA_atk-s01_02a:1106_6	himavante, tikkhattuṃ tesaṭṭhiyā nagarasahassesu, navanavutiyā doṇamukhasatasahassesu,	1106	
PA_atk-s01_02a:1106_7	channavutiyā paṭṭanakoṭisatasahassesu, chapaṇṇāsāya ratanākaresūti sakalajambudīpe,	1106	
PA_atk-s01_02a:1106_8	pubbavidehe, aparagoyāne, uttarakurumhi, dvīsu parittadīpasahassesūti sakalacakkavāḷe,	1106	
PA_atk-s01_02a:1106_9	tato dutiyatatiyacakkavāḷeti evaṃ dasasahassacakkavāḷesu devatā sannipatitāti veditabbā.	1106	
PA_atk-s01_02a:1106_10	Dasasahassacakkavāḷañhi idha dasalokadhātuyoti adhippetā. Tena vuttaṃ – “dasahi ca	11061	
PA_atk-s01_02a:1106_11	lokadhātūhi devatā yebhuyyena sannipatitā hontī”ti.	11061	
PA_atk-s01_02a:1107_0	Evaṃ sannipatitāhi devatāhi sakalacakkavāḷagabbhaṃ yāva brahmalokā sūcighare nirantaraṃ	1107	
PA_atk-s01_02a:1107_1	pakkhittasūcīhi viya paripuṇṇaṃ hoti. Tatra brahmalokassa evaṃ uccattanaṃ veditabbaṃ.	1107	
PA_atk-s01_02a:1107_2	Lohapāsāde kira sattakūṭāgārasamo pāsāṇo brahmaloke ṭhatvā adho khitto catūhi māsehi	1107	
PA_atk-s01_02a:1107_3	pathaviṃ pāpuṇāti. Evaṃ mahante okāse yathā heṭṭhā ṭhatvā khittāni pupphāni vā dhūmo	1107	
PA_atk-s01_02a:1107_4	vā upari gantuṃ, upari vā ṭhatvā khittasāsapā heṭṭhā otarituṃ antaraṃ na labhanti,	1107	
PA_atk-s01_02a:1107_5	evaṃ nirantaraṃ devatā ahesuṃ. Yathā kho pana cakkavattirañño nisinnaṭṭhānaṃ asambādhaṃ	1107	
PA_atk-s01_02a:1107_6	hoti, āgatāgatā mahesakkhā khattiyā okāsaṃ labhantiyeva, parato parato pana atisambādhaṃ	1107	
PA_atk-s01_02a:1107_7	hoti, evameva bhagavato nisinnaṭṭhānaṃ asambādhaṃ, āgatāgatā mahesakkhā devatā ca	1107	
PA_atk-s01_02a:1107_8	mahābrahmāno ca okāsaṃ labhantiyeva. Apisudaṃ bhagavato āsannāsannaṭṭhāne mahāparinibbāne	1107	
PA_atk-s01_02a:1107_9	vuttanayeneva vālaggakoṭinitudanamatte padese dasapi vīsampi sabbaparato tiṃsampi	1107	
PA_atk-s01_02a:1107_10	devatā sukhume sukhume attabhāve māpetvā aṭṭhaṃsu. Saṭṭhi saṭṭhi devatā aṭṭhaṃsu.	11071	
PA_atk-s01_02a:1108_0	Suddhāvāsakāyikānanti suddhāvāsavāsīnaṃ. Suddhāvāsā nāma suddhānaṃ anāgāmikhīṇāsavānaṃ	1108	
PA_atk-s01_02a:1108_1	āvāsā pañca brahmalokā. Etadahosīti kasmā ahosi? Te kira brahmāno samāpattiṃ samāpajjitvā	1108	
PA_atk-s01_02a:1108_2	yathāparicchedena vuṭṭhitā brahmabhavanaṃ olokentā pacchābhatte bhattagehaṃ viya	1108	
PA_atk-s01_02a:1108_3	suññataṃ addasaṃsu. Tato “kuhiṃ brahmāno gatā”ti āvajjantā mahāsamāgamaṃ ñatvā –	1108	
PA_atk-s01_02a:1108_4	“ayaṃ samāgamo mahā, mayaṃ ohīnā, ohīnakānaṃ okāso dullabho hoti, tasmā gacchantā	1108	
PA_atk-s01_02a:1108_5	atucchahatthā hutvā ekekaṃ gāthaṃ abhisaṅkharitvā gacchāma. Tāya mahāsamāgame ca	1108	
PA_atk-s01_02a:1108_6	attano āgatabhāvaṃ jānāpessāma, dasabalassa ca vaṇṇaṃ bhāsissāmā”ti. Iti tesaṃ samāpattito	1108	
PA_atk-s01_02a:1108_7	vuṭṭhāya āvajjitattā etadahosi.	1108	
PA_atk-s01_02a:1109_0	332. Bhagavato purato pāturahesunti pāḷiyaṃ bhagavato santike abhimukhaṭṭhāneyeva	1109	
PA_atk-s01_02a:1109_1	otiṇṇā viya katvā vuttā, na kho panettha evaṃ attho veditabbo. Te pana brahmaloke	1109	
PA_atk-s01_02a:1109_2	ṭhitāyeva gāthā abhisaṅkharitvā eko puratthimacakkavāḷamukhavaṭṭiyaṃ otari, eko dakkhiṇacakkavāḷamukhavaṭṭiyaṃ,	1109	
PA_atk-s01_02a:1109_3	eko pacchimacakkavāḷamukhavaṭṭiyaṃ, eko uttaracakkavāḷamukhavaṭṭiyaṃ otari. Tato	1109	
PA_atk-s01_02a:1109_4	puratthimacakkavāḷamukhavaṭṭiyaṃ otiṇṇabrahmā nīlakasiṇaṃ samāpajjitvā nīlarasmiyo	1109	
PA_atk-s01_02a:1109_5	vissajjitvā dasasahassacakkavāḷadevatānaṃ maṇicammaṃ paṭimuñcanto viya attano āgatabhāvaṃ	1109	
PA_atk-s01_02a:1109_6	jānāpetvā buddhavīthi nāma kenaci ottharituṃ na sakkā, tasmā pahaṭabuddhavīthiyāva	1109	
PA_atk-s01_02a:1109_7	āgantvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito attanā abhisaṅkhataṃ gāthaṃ abhāsi.	1109	
PA_atk-s01_02a:1110_0	Dakkhiṇacakkavāḷamukhavaṭṭiyaṃ otiṇṇabrahmāpi pītakasiṇaṃ samāpajjitvā pītarasmiyo	1110	
PA_atk-s01_02a:1110_1	suvaṇṇapabhaṃ muñcitvā dasasahassacakkavāḷadevatānaṃ suvaṇṇapaṭaṃ pārupento viya	1110	
PA_atk-s01_02a:1110_2	attano āgatabhāvaṃ jānāpetvā tatheva aṭṭhāsi. Pacchimacakkavāḷamukhavaṭṭiyaṃ otiṇṇabrahmāpi	1110	
PA_atk-s01_02a:1110_3	lohitakasiṇaṃ samāpajjitvā lohitarasmiyo muñcitvā dasasahassacakkavāḷadevatānaṃ rattavarakambalena	1110	
PA_atk-s01_02a:1110_4	parikkhipanto viya attano āgatabhāvaṃ jānāpetvā tatheva aṭṭhāsi. Uttaracakkavāḷamukhavaṭṭiyaṃ	1110	
PA_atk-s01_02a:1110_5	otiṇṇabrahmāpi odātakasiṇaṃ samāpajjitvā odātarasmiyo muñcitvā dasasahassacakkavāḷadevatānaṃ	1110	
PA_atk-s01_02a:1110_6	sumanapaṭaṃ pārupanto viya attano āgatabhāvaṃ jānāpetvā tatheva aṭṭhāsi.	1110	
PA_atk-s01_02a:1111_0	Pāḷiyaṃ pana “bhagavato purato pāturahesuṃ. Atha kho tā devatā bhagavantaṃ abhivādetvā	1111	
PA_atk-s01_02a:1111_1	ekamantaṃ aṭṭhaṃsū”ti evaṃ ekakkhaṇaṃ viya purato pātubhāvo ca abhivādetvā ekamantaṃ	1111	
PA_atk-s01_02a:1111_2	ṭhitabhāvo ca vutto, so iminā anukkamena ahosi, ekato katvā pana dassito. Gāthābhāsanaṃ	1111	
PA_atk-s01_02a:1111_3	pana pāḷiyaṃ visuṃ visuṃyeva vuttaṃ.	1111	
PA_atk-s01_02a:1112_0	Tattha mahāsamayoti mahāsamūho. Pavanaṃ vuccati vanasaṇḍo. Ubhayenapi bhagavā imasmiṃ	1112	
PA_atk-s01_02a:1112_1	vanasaṇḍe ajja mahāsamūho mahāsannipātoti āha. Tato yesaṃ so sannipāto, te dassetuṃ	1112	
PA_atk-s01_02a:1112_2	devakāyā samāgatāti āha. Tattha devakāyāti devaghaṭā. Āgatamha imaṃ dhammasamayanti	1112	
PA_atk-s01_02a:1112_3	evaṃ samāgate devakāye disvā mayampi imaṃ dhammasamūhaṃ āgatā. Kiṃ kāraṇā? Dakkhitāye	1112	
PA_atk-s01_02a:1112_4	aparājitasaṅghaṃ, kenaci aparājitaṃ ajjeva tayo māre madditvā vijitasaṅgāmaṃ imaṃ	1112	
PA_atk-s01_02a:1112_5	aparājitasaṅghaṃ dassanatthāya āgatamhāti attho. So pana brahmā imaṃ gāthaṃ bhāsitvā	1112	
PA_atk-s01_02a:1112_6	bhagavantaṃ abhivādetvā puratthimacakkavāḷamukhavaṭṭiyaṃyeva aṭṭhāsi.	1112	
PA_atk-s01_02a:1113_0	Atha dutiyo vuttanayeneva āgantvā abhāsi. Tattha tatra bhikkhavoti tasmiṃ sannipātaṭṭhāne	1113	
PA_atk-s01_02a:1113_1	bhikkhū. Samādahaṃsūti samādhinā yojesuṃ. Cittamattano ujukaṃ akaṃsūti attano cittaṃ	1113	
PA_atk-s01_02a:1113_2	sabbe vaṅkakuṭilajimhabhāve haritvā ujukaṃ akariṃsu. Sārathīva nettāni gahetvāti	1113	
PA_atk-s01_02a:1113_3	yathā samappavattesu sindhavesu odhastapatodo sārathi sabbayottāni gahetvā acodento	1113	
PA_atk-s01_02a:1113_4	avārento tiṭṭhati, evaṃ chaḷaṅgupekkhāsamannāgatā guttadvārā sabbepete pañcasatā	1113	
PA_atk-s01_02a:1113_5	bhikkhū indriyāni rakkhanti paṇḍitā, ete daṭṭhuṃ idhāgatamha bhagavāti. Sopi gantvā	1113	
PA_atk-s01_02a:1113_6	yathāṭhāneyeva aṭṭhāsi.	1113	
PA_atk-s01_02a:1114_0	Atha tatiyo vuttanayeneva āgantvā abhāsi. Tattha chetvā khīlanti rāgadosamohakhīlaṃ	1114	
PA_atk-s01_02a:1114_1	chinditvā. Palighanti rāgadosamohapalighameva. Indakhīlantipi rāgadosamohaindakhīlameva.	1114	
PA_atk-s01_02a:1114_2	Ūhacca manejāti ete taṇhāejāya abhāvena anejā bhikkhū indakhīlaṃ ūhacca samūhanitvā.	1114	
PA_atk-s01_02a:1114_3	Te carantīti catūsu disāsu appaṭihatacārikaṃ caranti. Suddhāti nirupakkilesā. Vimalāti	1114	
PA_atk-s01_02a:1114_4	nimmalā. Idaṃ tasseva vevacanaṃ. Cakkhumatāti pañcahi cakkhūhi cakkhumantena. Sudantāti	1114	
PA_atk-s01_02a:1114_5	cakkhutopi dantā, sotatopi ghānatopi jivhātopi kāyatopi manatopi dantā. Susunāgāti	1114	
PA_atk-s01_02a:1114_6	taruṇanāgā. Te evarūpena anuttarena yogācariyena damite taruṇanāge dassanāya āgatamha	1114	
PA_atk-s01_02a:1114_7	bhagavāti. Sopi gantvā yathāṭhāneyeva aṭṭhāsi.	1114	
PA_atk-s01_02a:1115	Atha catuttho vuttanayeneva āgantvā abhāsi. Tattha gatāseti nibbematikasaraṇagamanena gatā. Sopi gantvā yathāṭhāneyeva aṭṭhāsi.	111	
PA_atk-s01_02a:1116	Devatāsannipātavaṇṇanā	111	
PA_atk-s01_02a:1117_0	333. Atha bhagavā olokento pathavītalato yāva cakkavāḷamukhavaṭṭiparicchedā yāva	1117	
PA_atk-s01_02a:1117_1	akaniṭṭhabrahmalokā devatāsannipātaṃ disvā cintesi – “mahā ayaṃ devatāsamāgamo, bhikkhū	1117	
PA_atk-s01_02a:1117_2	pana evaṃ mahā devatāya samāgamoti na jānanti, handa, nesaṃ ācikkhāmī”ti, evaṃ cintetvā	1117	
PA_atk-s01_02a:1117_3	“atha kho bhagavā bhikkhū āmantesī”ti sabbaṃ vitthāretabbaṃ. Tattha etaparamāti etaṃ	1117	
PA_atk-s01_02a:1117_4	paramaṃ pamāṇaṃ etesanti etaparamā. Idāni buddhānaṃ pana abhāvā “yepi te, bhikkhave,	1117	
PA_atk-s01_02a:1117_5	etarahī”ti tatiyo vāro na vutto. Ācikkhissāmi, bhikkhaveti kasmā āha? Devatānaṃ cittakallatājananatthaṃ.	1117	
PA_atk-s01_02a:1117_6	Devatā kira cintesuṃ – “bhagavā evaṃ mahante samāgame mahesakkhānaṃyeva devatānaṃ	1117	
PA_atk-s01_02a:1117_7	nāmagottāni kathessati, appesakkhānaṃ kiṃ kathessatī”ti? Atha bhagavā “imā devatā	1117	
PA_atk-s01_02a:1117_8	kiṃ cintentī”ti āvajjanto mukhena hatthaṃ pavesetvā hadayamaṃsaṃ maddanto viya sabhaṇḍaṃ	1117	
PA_atk-s01_02a:1117_9	coraṃ gaṇhanto viya ca taṃ tāsaṃ cittācāraṃ ñatvā – “dasasahassacakkavāḷato āgatāgatānaṃ	1117	
PA_atk-s01_02a:1117_10	appesakkhamahesakkhānaṃ sabbāsampi devatānaṃ nāmagottaṃ kathessāmī”ti cintesi.	11171	
PA_atk-s01_02a:1118_0	Buddhā nāma mahantā ete sattavisesā, yaṃ sadevakassa lokassa diṭṭhaṃ sutaṃ mutaṃ	1118	
PA_atk-s01_02a:1118_1	viññātaṃ pattaṃ pariyesitaṃ anuvicaritaṃ manasā, na kiñci katthaci nīlādivasena vibhattarūpārammaṇesu	1118	
PA_atk-s01_02a:1118_2	rūpārammaṇaṃ vā bherīsaddādivasena vibhattasaddārammaṇādīsu visuṃ visuṃ saddādiārammaṇaṃ	1118	
PA_atk-s01_02a:1118_3	vā atthi, yaṃ etesaṃ ñāṇamukhe āpāthaṃ nāgacchati. Yathāha –	1118	
PA_atk-s01_02a:1119	“Yaṃ bhikkhave sadevakassa lokassa…pe… sadevamanussāya diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā, tamahaṃ jānāmi, tamahaṃ passāmi, tamahaṃ abbhaññāsi”nti.	111	
PA_atk-s01_02a:1120_0	Evaṃ sabbattha appaṭihatañāṇo bhagavā sabbāpi tā devatā bhabbābhabbavasena dve koṭṭhāse	1120	
PA_atk-s01_02a:1120_1	akāsi. “Kammāvaraṇena vā samannāgatā”tiādinā nayena vuttā sattā abhabbā nāma. Te	1120	
PA_atk-s01_02a:1120_2	ekavihāre vasantepi buddhā na olokenti. Viparītā pana bhabbā nāma, te dūre vasantepi	1120	
PA_atk-s01_02a:1120_3	gantvā saṅgaṇhanti. Tasmā tasmimpi devatāsannipāte ye abhabbā, te pahāya bhabbe pariggahesi.	1120	
PA_atk-s01_02a:1120_4	Pariggahetvā – “ettakā ettha rāgacaritā, ettakā dosacaritā, ettakā mohacaritā”ti	1120	
PA_atk-s01_02a:1120_5	caritavasena cha koṭṭhāse akāsi. Atha nesaṃ sappāyaṃ dhammadesanaṃ upadhārayanto	1120	
PA_atk-s01_02a:1120_6	– “rāgacaritānaṃ devatānaṃ sammāparibbājaniyasuttaṃ kathessāmi, dosacaritānaṃ kalahavivādasuttaṃ,	1120	
PA_atk-s01_02a:1120_7	mohacaritānaṃ mahābyūhasuttaṃ, vitakkacaritānaṃ cūḷabyūhasuttaṃ, saddhācaritānaṃ	1120	
PA_atk-s01_02a:1120_8	tuvaṭṭakapaṭipadaṃ, buddhicaritānaṃ purābhedasuttaṃ kathessāmī”ti desanaṃ vavatthapetvā	1120	
PA_atk-s01_02a:1120_9	puna taṃ parisaṃ manasākāsi – “attajjhāsayena nu kho jāneyya, parajjhāsayena atthuppattikena	1120	
PA_atk-s01_02a:1120_10	pucchāvasenā”ti. Tato “pucchāvasena jāneyyā”ti ñatvā “atthi nu kho koci devatānaṃ	11201	
PA_atk-s01_02a:1120_11	ajjhāsayaṃ gahetvā caritavasena pañhaṃ pucchituṃ samattho”ti “tesu pañcasatesu bhikkhūsu	11201	
PA_atk-s01_02a:1120_12	ekopi na sakkotī”ti addasa. Tato asītimahāsāvake dve aggasāvake ca samannāharitvā	11201	
PA_atk-s01_02a:1120_13	“tepi na sakkontī”ti disvā cintesi “sace paccekabuddho bhaveyya, sakkuṇeyya nu kho”ti	11201	
PA_atk-s01_02a:1120_14	“sopi na sakkuṇeyyā”ti ñatvā “sakkasuyāmādīsu koci sakkuṇeyyā”ti samannāhari. Sace	11201	
PA_atk-s01_02a:1120_15	hi tesu koci sakkuṇeyya, taṃ pucchāpetvā attanā vissajjeyya, na pana tesupi koci sakkoti.	11201	
PA_atk-s01_02a:1121_0	Athassa etadahosi – “mādiso buddhoyeva sakkuṇeyya, atthi pana katthaci añño buddho”ti	1121	
PA_atk-s01_02a:1121_1	anantāsu lokadhātūsu anantañāṇaṃ pattharitvā olokento aññaṃ buddhaṃ na addasa. Anacchariyañcetaṃ,	1121	
PA_atk-s01_02a:1121_2	yaṃ idāni attanā samaṃ na passeyya, so jātadivasepi brahmajālavaṇṇanāyaṃ vuttanayena	1121	
PA_atk-s01_02a:1121_3	attanā samaṃ apassanto – “aggohamasmi lokassā”ti appaṭivattiyaṃ sīhanādaṃ nadi. Evaṃ	1121	
PA_atk-s01_02a:1121_4	aññaṃ attanā samaṃ apassitvā cintesi – “sace ahaṃ pucchitvā ahameva vissajjeyyaṃ,	1121	
PA_atk-s01_02a:1121_5	evampetā devatā na sakkhissanti paṭivijjhituṃ. Aññasmiṃ pana buddheyeva pucchante	1121	
PA_atk-s01_02a:1121_6	mayi ca vissajjante accherakaṃ bhavissati, sakkhissanti ca devatā paṭivijjhituṃ,	1121	
PA_atk-s01_02a:1121_7	tasmā nimmitabuddhaṃ māpessāmī”ti abhiññāpādakajjhānaṃ samāpajjitvā vuṭṭhāya – “pattacīvaragahaṇaṃ	1121	
PA_atk-s01_02a:1121_8	ālokitavilokitaṃ samiñjitapasāritañca mama sadisaṃyeva hotū”ti kāmāvacaracittehi	1121	
PA_atk-s01_02a:1121_9	parikammaṃ katvā pācīnayugandharaparikkhepato ullaṅghamānaṃ candamaṇḍalaṃ bhinditvā	1121	
PA_atk-s01_02a:1121_10	nikkhamantaṃ viya rūpāvacaracittena adhiṭṭhāsi.	11211	
PA_atk-s01_02a:1122_0	Devasaṅgho taṃ disvā – “aññopi nu kho, bho, cando uggato”ti āha. Atha candaṃ ohāya	1122	
PA_atk-s01_02a:1122_1	āsannatare jāte “na cando, sūriyo uggato”ti, puna āsannatare jāte “na sūriyo, devavimānaṃ	1122	
PA_atk-s01_02a:1122_2	eka”nti, puna āsannatare jāte “na devavimānaṃ, devaputto eko”ti, puna āsannatare	1122	
PA_atk-s01_02a:1122_3	jāte “na devaputto, mahābrahmā eko”ti, puna āsannatare jāte “na mahābrahmā, aparopi	1122	
PA_atk-s01_02a:1122_4	bho buddho āgato”ti āha. Tattha puthujjanadevatā cintayiṃsu – “ekabuddhassa tāva	1122	
PA_atk-s01_02a:1122_5	ayaṃ devatāsannipāto, dvinnaṃ kīva mahanto bhavissatī”ti. Ariyadevatā cintayiṃsu	1122	
PA_atk-s01_02a:1122_6	– “ekissā lokadhātuyā dve buddhā nāma natthi, addhā bhagavatā attanā sadiso añño	1122	
PA_atk-s01_02a:1122_7	eko buddho nimmito”ti.	1122	
PA_atk-s01_02a:1123_0	Atha tassa devasaṅghassa passantasseva nimmitabuddho āgantvā dasabalaṃ avanditvāva	1123	
PA_atk-s01_02a:1123_1	sammukhaṭṭhāne samasamaṃ katvā māpite āsane nisīdi. Bhagavatopi dvattiṃsa mahāpurisalakkhaṇāni,	1123	
PA_atk-s01_02a:1123_2	nimmitassāpi dvattiṃsāva, bhagavatopi sarīrā chabbaṇṇarasmiyo nikkhamanti, nimmitassāpi,	1123	
PA_atk-s01_02a:1123_3	bhagavato sarīrarasmiyo nimmitassa sarīre paṭihaññanti, nimmitassa sarīrarasmiyo	1123	
PA_atk-s01_02a:1123_4	bhagavato kāye paṭihaññanti. Tā dvinnampi buddhānaṃ sarīrato uggamma akaniṭṭhabhavanaṃ	1123	
PA_atk-s01_02a:1123_5	āhacca tato paṭinivattitvā devatānaṃ matthakapariyante otaritvā cakkavāḷamukhavaṭṭiyaṃ	1123	
PA_atk-s01_02a:1123_6	patiṭṭhahiṃsu. Sakalacakkavāḷagabbhaṃ suvaṇṇamayavaṅkagopānasīvinaddhamiva cetiyagharaṃ	1123	
PA_atk-s01_02a:1123_7	virocittha. Dasasahassacakkavāḷadevatā ekacakkavāḷe rāsibhūtā dvinnaṃ buddhānaṃ rasmigabbhantaraṃ	1123	
PA_atk-s01_02a:1123_8	pavisitvā aṭṭhaṃsu. Nimmitabuddho nisīdantoyeva dasabalassa bodhipallaṅke kilesappahānaṃ abhitthavanto –	1123	
PA_atk-s01_02a:1124	“Pucchāmi muniṃ pahūtapaññaṃ,	112	
PA_atk-s01_02a:1125	Tiṇṇaṃ pāraṅgataṃ parinibbutaṃ ṭhitattaṃ;	112	
PA_atk-s01_02a:1126	Nikkhamma gharā panujja kāme,	112	
PA_atk-s01_02a:1127	Kathaṃ bhikkhu sammā so loke paribbajeyyā”ti. –	112	
PA_atk-s01_02a:1128	Gāthaṃ abhāsi. Satthā devatānaṃ tāva cittakallatājananatthaṃ āgatāgatānaṃ nāmagottāni kathessāmīti cintetvā ācikkhissāmi, bhikkhavetiādimāha.	112	
PA_atk-s01_02a:1129_0	334. Tattha silokamanukassāmīti akkharapadaniyamitaṃ vacanasaṅghātaṃ pavattayissāmi.	1129	
PA_atk-s01_02a:1129_1	Yattha bhummā tadassitāti yesu yesu ṭhānesu bhummā devatā taṃ taṃ nissitā. Ye sitā	1129	
PA_atk-s01_02a:1129_2	girigabbharantiādīhi tesaṃ bhikkhūnaṃ vaṇṇaṃ kathesi, ye bhikkhū girikucchiṃ nissitāti	1129	
PA_atk-s01_02a:1129_3	attho. Pahitattāti pesitacittā. Samāhitāti avikkhittā.	1129	
PA_atk-s01_02a:1130_0	Puthūti bahujanā. Sīhāva sallīnāti sīhā viya nilīnā ekattaṃ upagatā. Lomahaṃsābhisambhunoti	1130	
PA_atk-s01_02a:1130_1	lomahaṃsaṃ abhibhavitvā ṭhitā, nibbhayāti vuttaṃ hoti. Odātamanasā suddhāti odātacittā	1130	
PA_atk-s01_02a:1130_2	hutvā suddhā. Vippasannāmanāvilāti vippasannaanāvilā.	1130	
PA_atk-s01_02a:1131_0	Bhiyyopañcasate ñatvāti sammāsambuddhena saddhiṃ atirekapañcasate bhikkhū jānitvā.	1131	
PA_atk-s01_02a:1131_1	Vane kāpilavatthaveti kapilavatthusamīpamhi jāte vanasaṇḍe. Tato āmantayī satthāti	1131	
PA_atk-s01_02a:1131_2	tadā āmantayi. Sāvake sāsane rateti attano dhammadesanāya savanante jātattā sāvake	1131	
PA_atk-s01_02a:1131_3	sikkhattayasāsane ratattā sāsane rate. Idaṃ sabbaṃ – “silokamanukassāmī”ti vacanato	1131	
PA_atk-s01_02a:1131_4	aññena vuttaṃ viya katvā vadati.	1131	
PA_atk-s01_02a:1132_0	Devakāyā abhikkantā, te vijānātha bhikkhavoti te dibbacakkhunā vijānāthāti nesaṃ	1132	
PA_atk-s01_02a:1132_1	bhikkhūnaṃ dibbacakkhuñāṇābhinīhāratthāya kathesi. Te ca ātappamakaruṃ, sutvā buddhassa	1132	
PA_atk-s01_02a:1132_2	sāsananti te ca bhikkhū taṃ buddhasāsanaṃ sutvā tāvadeva tadatthāya vīriyaṃ kariṃsu.	1132	
PA_atk-s01_02a:1133_0	Evaṃ katamattātappānaṃyeva tesaṃ pāturahu ñāṇaṃ. Kīdisaṃ? Amanussānaṃ dassanaṃ dibbacakkhuñāṇaṃ	1133	
PA_atk-s01_02a:1133_1	uppajji. Na taṃ tehi tasmiṃ khaṇe parikammaṃ katvā uppāditaṃ. Ariyamaggeneva hi taṃ	1133	
PA_atk-s01_02a:1133_2	nipphannaṃ. Amanussadassanatthaṃ panassa abhinīhāramattameva kataṃ. Satthāpi – “atthi	1133	
PA_atk-s01_02a:1133_3	tumhākaṃ ñāṇaṃ, taṃ nīharitvā tena hi te vijānāthā”ti idameva sandhāya “te vijānātha, bhikkhavo”ti āha.	1133	
PA_atk-s01_02a:1134	Appeke satamaddakkhunti tesu bhikkhūsu ekacce bhikkhū amanussānaṃ sataṃ addasaṃsu. Sahassaṃ atha sattarinti eke sahassaṃ. Eke sattati sahassāni.	113	
PA_atk-s01_02a:1135_0	Sataṃ eke sahassānanti eke satasahassaṃ addasaṃsu. Appekenantamaddakkhunti vipulaṃ	1135	
PA_atk-s01_02a:1135_1	addasaṃsu, satavasena sahassavasena ca aparicchinnepi addasaṃsūti attho. Kasmā? Yasmā	1135	
PA_atk-s01_02a:1135_2	disā sabbā phuṭā ahuṃ, bharitā sampuṇṇāva ahesuṃ.	1135	
PA_atk-s01_02a:1136_0	Tañca sabbaṃ abhiññāyāti yaṃ tesu ekenekena diṭṭhaṃ, tañca sabbaṃ jānitvā. Vavatthitvāna	1136	
PA_atk-s01_02a:1136_1	cakkhumāti hatthatale lekhaṃ viya paccakkhato vavatthapetvā pañcahi cakkhūhi cakkhumā	1136	
PA_atk-s01_02a:1136_2	satthā. Tato āmantayīti pubbe vuttagāthameva nāmagottakittanatthāya āha. Tumhe ete	1136	
PA_atk-s01_02a:1136_3	vijānātha, passatha, oloketha, ye vohaṃ kittayissāmīti ayamettha sambandho. Girāhīti	1136	
PA_atk-s01_02a:1136_4	vacanehi. Anupubbasoti anupaṭipāṭiyā.	1136	
PA_atk-s01_02a:1137_0	335. Sattasahassā te yakkhā, bhummā kāpilavatthavāti sattasahassā tāvettha kapilavatthuṃ	1137	
PA_atk-s01_02a:1137_1	nissāya nibbattā bhummā yakkhāyevāti vadati. Iddhimantoti dibbaiddhiyuttā. Jutimantoti	1137	
PA_atk-s01_02a:1137_2	ānubhāvasampannā. Vaṇṇavantoti sarīravaṇṇasampannā. Yasassinoti parivārasampannā.	1137	
PA_atk-s01_02a:1137_3	Modamānā abhikkāmunti tuṭṭhacittā āgatā. Bhikkhūnaṃ samitiṃ vananti imaṃ mahāvanaṃ	1137	
PA_atk-s01_02a:1137_4	bhikkhūnaṃ santikaṃ bhikkhūnaṃ dassanatthāya āgatā. Atha vā samitinti samūhaṃ, bhikkhusamūhaṃ	1137	
PA_atk-s01_02a:1137_5	dassanāya āgatātipi attho.	1137	
PA_atk-s01_02a:1138	Chasahassā hemavatā, yakkhā nānattavaṇṇinoti chasahassā hemavatapabbate nibbattayakkhā, te ca sabbepi nīlādivaṇṇavasena nānattavaṇṇā.	113	
PA_atk-s01_02a:1139	Sātāgirā tisahassāti sātāgiripabbate nibbattayakkhā tisahassā.	113	
PA_atk-s01_02a:1140	Iccete soḷasasahassāti ete sabbepi soḷasasahassā honti.	114	
PA_atk-s01_02a:1141	Vessāmittā pañcasatāti vessāmittapabbate nibbattā pañcasatā.	114	
PA_atk-s01_02a:1142_0	Kumbhīro rājagahikoti rājagahanagare nibbatto kumbhīro nāma yakkho. Vepullassa nivesananti	1142	
PA_atk-s01_02a:1142_1	tassa vepullapabbato nivesanaṃ nivāsanaṭṭhānanti attho. Bhiyyo naṃ satasahassaṃ,	1142	
PA_atk-s01_02a:1142_2	yakkhānaṃ payirupāsatīti taṃ atirekaṃ yakkhānaṃ satasahassaṃ payirupāsati. Kumbhīro	1142	
PA_atk-s01_02a:1142_3	rājagahiko, sopāgā samitiṃ vananti sopi kumbhīro saparivāro imaṃ vanaṃ bhikkhusamitiṃ	1142	
PA_atk-s01_02a:1142_4	dassanatthāya āgato.	1142	
PA_atk-s01_02a:1143_0	336. Purimañca disaṃ rājā, dhataraṭṭho pasāsatīti pācīnadisaṃ anusāsati. Gandhabbānaṃ	1143	
PA_atk-s01_02a:1143_1	adhipatīti catūsupi disāsu gandhabbānaṃ jeṭṭhako. Sabbe te tassa vase vattanti. Mahārājā	1143	
PA_atk-s01_02a:1143_2	yasassisoti mahāparivāro eso mahārājā.	1143	
PA_atk-s01_02a:1144	Puttāpi tassa bahavo, indanāmā mahabbalāti tassa dhataraṭṭhassa bahavo mahabbalā puttā, te sabbe sakkassa devarañño nāmadhārakā.	114	
PA_atk-s01_02a:1145	Virūḷho taṃ pasāsatīti taṃ disaṃ virūḷho anusāsati.	114	
PA_atk-s01_02a:1146	Puttāpi tassāti tassāpi tādisāyeva puttā. Pāḷiyaṃ pana “mahabbalā”ti likhanti. Aṭṭhakathāyaṃ sabbavāresu “mahābalā”ti pāṭho.	114	
PA_atk-s01_02a:1147	“Purimaṃ disaṃ dhataraṭṭho, dakkhiṇena virūḷhako;	114	
PA_atk-s01_02a:1148	Pacchimena virūpakkho, kuvero uttaraṃ disaṃ.	114	
PA_atk-s01_02a:1149	Cattāro te mahārājā, samantā caturo disā;	114	
PA_atk-s01_02a:1150	Daddallamānā aṭṭhaṃsu, vane kāpilavatthave”ti.	115	
PA_atk-s01_02a:1151	Imā pana gāthā sabbasaṅgāhikavasena vuttā.	115	
PA_atk-s01_02a:1152_0	Ayañcettha attho – dasasahassacakkavāḷe dhataraṭṭhā nāma mahārājāno atthi. Te sabbepi	1152	
PA_atk-s01_02a:1152_1	koṭisatasahassakoṭisatasahassagandhabbaparivārā āgantvā puratthimāya disāya kapilavatthumahāvanato	1152	
PA_atk-s01_02a:1152_2	paṭṭhāya cakkavāḷagabbhaṃ pūretvā ṭhitā. Evaṃ dakkhiṇadisādīsu virūḷhakādayo. Tenevāha	1152	
PA_atk-s01_02a:1152_3	– “samantā caturo disā, daddallamānā aṭṭhaṃsū”ti. Idañhi vuttaṃ hoti – “samantā cakkavāḷehi	1152	
PA_atk-s01_02a:1152_4	āgantvā caturo disā pabbatamatthakesu aggikkhandhā viya suṭṭhu jalamānā ṭhitā”ti.	1152	
PA_atk-s01_02a:1152_5	Te pana yasmā kapilavatthuvanameva sandhāya āgatā, tasmā cakkavāḷaṃ pūretvā cakkavāḷena	1152	
PA_atk-s01_02a:1152_6	samasamā ṭhitāpi – “vane kāpilavatthave”ti vuttā.	1152	
PA_atk-s01_02a:1153_0	337. Tesaṃ māyāvino dāsā, āguṃ vañcanikā saṭhāti tesaṃ mahārājānaṃ katapāpapaṭicchādanalakkhaṇāya	1153	
PA_atk-s01_02a:1153_1	māyāya yuttā kuṭilācārā dāsā atthi, ye sammukhaparammukhavañcanāhi lokaṃ vañcanato	1153	
PA_atk-s01_02a:1153_2	“vañcanikā”ti ca, kerāṭiyasāṭheyyena samannāgatattā “saṭhā”ti ca vuccanti, tepi āgatāti	1153	
PA_atk-s01_02a:1153_3	attho. Māyā kuṭeṇḍu viṭeṇḍu, viṭucca viṭuṭo sahāti te dāsā sabbepi māyākārakāva.	1153	
PA_atk-s01_02a:1153_4	Nāmena panettha eko kuṭeṇḍu nāma, eko viṭeṇḍu nāma. Pāḷiyaṃ pana “veṭeṇḍū”ti likhanti.	1153	
PA_atk-s01_02a:1153_5	Eko viṭucca nāma, eko viṭuṭo nāma. Sahāti sopi viṭuṭo tehi saheva āgato.	1153	
PA_atk-s01_02a:1154	Candano kāmaseṭṭho ca, kinnighaṇḍu nighaṇḍu cāti aparo kinnighaṇḍu nāma. Pāḷiyaṃ pana “kinnughaṇḍū”ti likhanti. Nighaṇḍu cāti añño nighaṇḍu nāma, ettakā dāsā. Ito pare pana –	115	
PA_atk-s01_02a:1155	“Panādo opamañño ca, devasuto ca mātali;	115	
PA_atk-s01_02a:1156	Cittaseno ca gandhabbo, naḷo rājā janesabho;	115	
PA_atk-s01_02a:1157	Āguṃ pañcasikho ceva, timbarū sūriyavacchasā”ti. –	115	
PA_atk-s01_02a:1158_0	Ime devarājāno. Tattha devasutoti devasārathi. Cittasenoti citto ca seno ca cittaseno	1158	
PA_atk-s01_02a:1158_1	ca. Gandhabboti ayaṃ cittaseno gandhabbakāyiko devaputto, na kevalaṃ cesa, sabbe	1158	
PA_atk-s01_02a:1158_2	pete panādādayo gandhabbā eva. Naḷorājāti naḷakāradevaputto nāmeko. Janesabhoti janavasabho	1158	
PA_atk-s01_02a:1158_3	devaputto. Āguṃ pañcasikho cevāti pañcasikho ceva devaputto āgato. Timbarūti timbarū	1158	
PA_atk-s01_02a:1158_4	nāma gandhabbadevarājā. Sūriyavacchasāti tasseva dhītā.	1158	
PA_atk-s01_02a:1159_0	Ete caññe ca rājāno, gandhabbā saha rājubhīti ete ca nāmavasena vuttagandhabbarājāno	1159	
PA_atk-s01_02a:1159_1	aññe ca etehi rājūhi saddhiṃ bahū gandhabbā. Modamānā abhikkāmuṃ, bhikkhūnaṃ samitiṃ	1159	
PA_atk-s01_02a:1159_2	vananti haṭṭhatuṭṭhacittā bhikkhusaṅghasamitiṃ imaṃ vanaṃ āgatāti attho.	1159	
PA_atk-s01_02a:1160_0	338. Athāguṃ nāgasā nāgā, vesālā sahatacchakāti nāgasadahavāsikā ca vesālīvāsikā	1160	
PA_atk-s01_02a:1160_1	ca nāgā saha tacchakanāgaparisāya āgatāti attho. Kambalassatarāti kambalo ca assataro	1160	
PA_atk-s01_02a:1160_2	ca. Ete kira sinerupāde vasanti, supaṇṇehipi anuddharaṇīyā mahesakkhanāgā pāyāgā	1160	
PA_atk-s01_02a:1160_3	saha ñātibhīti payāgatitthavāsino ca saha ñātisaṅghena āgatā.	1160	
PA_atk-s01_02a:1161_0	Yāmunā dhataraṭṭhā cāti yamunavāsino ca dhataraṭṭhakule uppannā nāgā ca. Erāvaṇo	1161	
PA_atk-s01_02a:1161_1	mahānāgoti erāvaṇo ca devaputto, jātiyā nāgo na hoti. Nāgavohārena panesa vohariyati.	1161	
PA_atk-s01_02a:1161_2	Sopāgāti sopi āgato.	1161	
PA_atk-s01_02a:1162_0	Ye nāgarāje sahasā harantīti ye ime vuttappakāre nāge lobhābhibhūtā sāhasaṃ katvā	1162	
PA_atk-s01_02a:1162_1	haranti gaṇhanti. Dibbā dijā pakkhī visuddhacakkhūti dibbānubhāvato dibbā mātukucchito	1162	
PA_atk-s01_02a:1162_2	ca aṇḍakosato cāti dve vāre jātāti dijā pakkhayuttatāya pakkhī yojanasatantarepi	1162	
PA_atk-s01_02a:1162_3	yojanasahassantarepi nāge dassanasamatthacakkhutāya visuddhacakkhū. Vehāyasā te vanamajjhappattāti	1162	
PA_atk-s01_02a:1162_4	te ākāseneva imaṃ mahāvanaṃ sampattā. Citrā supaṇṇā iti tesa nāmanti tesaṃ “citrasupaṇṇā”ti nāmaṃ.	1162	
PA_atk-s01_02a:1163_0	Abhayaṃ tadā nāgarājānamāsi, supaṇṇato khemamakāsi buddhoti tasmā sabbepi te aññamaññaṃ	1163	
PA_atk-s01_02a:1163_1	saṇhāhi vācāhi upavhayantā mittā viya bandhavā viya ca samullapantā sammodamānā āliṅgantā	1163	
PA_atk-s01_02a:1163_2	hatthe gaṇhantā aṃsakūṭe hatthaṃ ṭhapentā haṭṭhatuṭṭhacittā. Nāgā supaṇṇā saraṇamakaṃsu	1163	
PA_atk-s01_02a:1163_3	buddhanti buddhaṃyeva saraṇaṃ gatā.	1163	
PA_atk-s01_02a:1164	339. Jitā vajirahatthenāti indena devaraññā jitā. Samuddaṃ asurāsitāti mahāsamuddavāsino sujātāya asurakaññāya kāraṇā sabbepi bhātaro vāsavassete, iddhimanto yasassino.	116	
PA_atk-s01_02a:1165_0	Tesu kālakañcā mahābhismāti kālakañcā ca mahante bhiṃsane attabhāve māpetvā āgamiṃsu.	1165	
PA_atk-s01_02a:1165_1	Asurā dānaveghasāti dānaveghasā nāma aññe dhanuggahaasurā. Vepacitti sucitti ca,	1165	
PA_atk-s01_02a:1165_2	pahārādo namucī sahāti vepacittiasuro, sucittiasuro cāti ete ca asurā namuci ca māro	1165	
PA_atk-s01_02a:1165_3	devaputto etehi saheva āgato. Ime asurā mahāsamuddavāsino, ayaṃ paranimmitadevalokavāsī,	1165	
PA_atk-s01_02a:1165_4	kasmā etehi sahāgatoti? Acchandikattā. Tepi hi acchandikā abhabbā, ayampi tādisoyeva.	1165	
PA_atk-s01_02a:1165_5	Tasmā dhātuso saṃsandamāno āgato.	1165	
PA_atk-s01_02a:1166_0	Satañca baliputtānanti balino mahāasurassa puttānaṃ sataṃ. Sabbe verocanāmakāti sabbe	1166	
PA_atk-s01_02a:1166_1	attano mātulassa rāhusseva nāmadharā. Sannayhitvā balisenanti attano balisenaṃ sannayhitvā	1166	
PA_atk-s01_02a:1166_2	sabbe katasannāhāva hutvā. Rāhubhaddamupāgamunti rāhuasurindaṃ upasaṅkamiṃsu. Samayo	1166	
PA_atk-s01_02a:1166_3	dāni bhaddanteti bhaddaṃ tava hotu, samayo te bhikkhūnaṃ samitiṃ vanaṃ upasaṅkamitvā	1166	
PA_atk-s01_02a:1166_4	bhikkhusaṅghaṃ dassanāyāti attho.	1166	
PA_atk-s01_02a:1167_0	340. Āpo ca devā pathavī, tejo vāyo tadāgamunti āpokasiṇādīsu parikammaṃ katvā nibbattā	1167	
PA_atk-s01_02a:1167_1	āpotiādināmakā devā āgamuṃ. Varuṇā vāraṇā devā, somo ca yasasā sahāti varuṇadevatā,	1167	
PA_atk-s01_02a:1167_2	vāraṇadevatā, somadevatāti evaṃ nāmakā ca devā yasasā nāma devena sahāgatāti attho.	1167	
PA_atk-s01_02a:1167_3	Mettākaruṇākāyikāti mettājhāne ca karuṇājhāne ca parikammaṃ katvā nibbattadevā. Āguṃ	1167	
PA_atk-s01_02a:1167_4	devā yasassinoti etepi mahāyasā devā āgatā.	1167	
PA_atk-s01_02a:1168	Dasete dasadhā kāyā, sabbe nānattavaṇṇinoti te dasadhā ṭhitā dasa devakāyā sabbe nīlādivasena nānattavaṇṇā āgatāti attho.	116	
PA_atk-s01_02a:1169_0	Veṇḍū ca devāti veṇḍudevatā ca. Sahali cāti sahalidevatā ca. Asamā ca duve yamāti	1169	
PA_atk-s01_02a:1169_1	asamadevatā ca dve ca yamakā devā. Candassupanisā devā, candamāguṃ purakkhatvāti	1169	
PA_atk-s01_02a:1169_2	candanissitakā devā candaṃ purato katvā āgatā. Tathā sūriyanissitakā devā sūriyaṃ	1169	
PA_atk-s01_02a:1169_3	purakkhatvā. Nakkhattāni purakkhatvāti nakkhattanissitāpi devā nakkhattāni purato	1169	
PA_atk-s01_02a:1169_4	katvā āgatā. Āguṃ mandavalāhakāti vātavalāhakā, abbhavalāhakā, uṇhavalāhakā ete sabbepi	1169	
PA_atk-s01_02a:1169_5	valāhakāyikā “mandavalāhakā” nāma vuccanti. Tepi āgatāti attho. Vasūnaṃ vāsavo seṭṭho,	1169	
PA_atk-s01_02a:1169_6	sakkopāgā purindadoti vasūnaṃ devatānaṃ seṭṭho vāsavo yo sakkoti ca, purindadoti	1169	
PA_atk-s01_02a:1169_7	ca vuccati, sopi āgato.	1169	
PA_atk-s01_02a:1170	Dasete dasadhā kāyāti etepi dasa devakāyā dasadhāva āgatā. Sabbe nānattavaṇṇinoti nīlādivasena nānattavaṇṇā.	117	
PA_atk-s01_02a:1171_0	Athāguṃ sahabhū devāti atha sahabhū nāma devā āgatā. Jalamaggisikhārivāti aggisikhā	1171	
PA_atk-s01_02a:1171_1	viya jalantā. Jalamaggi ca sikhārivāti imāni tesaṃ nāmānītipi vuttaṃ. Ariṭṭhakā ca	1171	
PA_atk-s01_02a:1171_2	rojā cāti ariṭṭhakadevā ca rojadevā ca. Umāpupphanibhāsinoti umāpupphadevā nāma ete	1171	
PA_atk-s01_02a:1171_3	devā. Umāpupphasadisā hi tesaṃ sarīrābhā, tasmā “umāpupphanibhāsino”ti vuccanti.	1171	
PA_atk-s01_02a:1172_0	Varuṇā sahadhammā cāti ete ca dve janā. Accutā ca anejakāti accutadevatā ca anejakadevatā	1172	
PA_atk-s01_02a:1172_1	ca. Suleyyarucirā āgunti suleyyā ca rucirā ca āgatā. Āguṃ vāsavanesinoti vāsavanesīdevā	1172	
PA_atk-s01_02a:1172_2	nāma āgatā. Dasete dasadhā kāyāti etepi dasadevakāyā dasadhāva āgatā.	1172	
PA_atk-s01_02a:1173	Samānā mahāsamānāti samānā ca mahāsamānā ca. Mānusā mānusuttamāti mānusā ca mānusuttamā ca. Khiḍḍāpadosikā āguṃ, āguṃ manopadosikāti khiḍḍāpadosikā manopadosikā ca devā āgatā.	117	
PA_atk-s01_02a:1174_0	Athāguṃ harayo devāti haridevā nāma āgatā. Ye ca lohitavāsinoti lohitavāsino ca āgatā.	1174	
PA_atk-s01_02a:1174_1	Pāragā mahāpāragāti ete ca duvidhā āgatā. Dasete dasadhā kāyāti etepi dasadevakāyā dasadhāva āgatā.	1174	
PA_atk-s01_02a:1175_0	Sukkā karambhā aruṇā, āguṃ veghanasā sahāti ete sukkādayo tayo, tehi saha veghanasā	1175	
PA_atk-s01_02a:1175_1	ca āgatā. Odātagayhā pāmokkhāti odātagayhā nāma pāmokkhadevā āgatā. Āguṃ devā vicakkhaṇāti	1175	
PA_atk-s01_02a:1175_2	vicakkhaṇā nāma devā āgatā.	1175	
PA_atk-s01_02a:1176_0	Sadāmattā hāragajāti sadāmattā ca hāragajā ca. Missakā ca yasassinoti yasasampannā	1176	
PA_atk-s01_02a:1176_1	missakadevā ca. Thanayaṃ āga pajjunnoti pajjunno ca devarājā thanayanto āgato. Yo	1176	
PA_atk-s01_02a:1176_2	disā abhivassatīti yo yaṃ yaṃ disaṃ yāti, tattha tattha devo vassati. Dasete dasadhā	1176	
PA_atk-s01_02a:1176_3	kāyāti etepi dasadevakāyā dasadhā āgatā.	1176	
PA_atk-s01_02a:1177_0	Khemiyā tusitā yāmāti khemiyā devā tusitapuravāsino ca yāmādevalokavāsino ca. Kathakā	1177	
PA_atk-s01_02a:1177_1	ca yasassinoti yasasampannā kathakadevā ca. Pāḷiyaṃ pana “kaṭṭhakā cā”ti likhanti.	1177	
PA_atk-s01_02a:1177_2	Lambītakā lāmaseṭṭhāti lambitakadevā ca lāmaseṭṭhadevā ca. Jotināmā ca āsavāti pabbatamatthake	1177	
PA_atk-s01_02a:1177_3	katanaḷaggikkhandho viya jotamānā jotidevā nāma atthi, te ca āsā ca devā āgatāti	1177	
PA_atk-s01_02a:1177_4	attho. Pāḷiyaṃ pana “jātināmā”ti likhanti. Āsā devatā chandavasena āsavāti vuttā.	1177	
PA_atk-s01_02a:1177_5	Nimmānaratino āguṃ, athāguṃ paranimmitā. Dasete dasadhā kāyāti etepi dasa devakāyā dasadhāva āgatā.	1177	
PA_atk-s01_02a:1178_0	Saṭṭhete devanikāyāti ete ca āpo ca devātiādikā cha dasakā saṭṭhi devanikāyā sabbe	1178	
PA_atk-s01_02a:1178_1	nīlādivasena nānattavaṇṇino. Nāmanvayena āgacchunti nāmabhāgena nāmakoṭṭhāsena āgatā.	1178	
PA_atk-s01_02a:1178_2	Ye caññe sadisā sahāti ye ca aññepi tehi sadisā vaṇṇatopi nāmatopi etādisāyeva sesacakkavāḷesu	1178	
PA_atk-s01_02a:1178_3	devā, tepi āgatāyevāti ekapadeneva kalāpaṃ viya puṭakaṃ viya ca katvā sabbā devatā niddisati.	1178	
PA_atk-s01_02a:1179_0	Evaṃ dasasu lokadhātusahassesu devakāye niddisitvā idāni yadatthaṃ te āgatā, taṃ	1179	
PA_atk-s01_02a:1179_1	dassento pavuṭṭhajātinti gāthamāha. Tassattho – pavuṭṭhā vigatā jāti assāti ariyasaṅgho	1179	
PA_atk-s01_02a:1179_2	pavuṭṭhajāti nāma, taṃ pavuṭṭhajātiṃ rāgadosamohakhīlānaṃ abhāvā akhīlaṃ cattāro	1179	
PA_atk-s01_02a:1179_3	oghe taritvā ṭhitattā oghatiṇṇaṃ catunnaṃ āsavānaṃ abhāvena anāsavaṃ ariyasaṅghaṃ	1179	
PA_atk-s01_02a:1179_4	dakkhema passissāma. Tesaññeva oghānaṃ tiṇṇattā oghataraṃ āguṃ akaraṇato nāgaṃ. Asitātiganti	1179	
PA_atk-s01_02a:1179_5	kāḷakabhāvātītaṃ candaṃva siriyā virocamānaṃ dasabalañca dakkhema passissāmāti etadatthaṃ	1179	
PA_atk-s01_02a:1179_6	sabbepi te nāmanvayena āgacchuṃ, ye caññe sadisā sahāti.	1179	
PA_atk-s01_02a:1180_0	341. Idāni brahmāno dassento subrahmā paramatto cātiādimāha. Tattha subrahmāti eko	1180	
PA_atk-s01_02a:1180_1	brahmā. Paramattopi brahmāva. Puttā iddhimato sahāti ete iddhimato buddhassa bhagavato	1180	
PA_atk-s01_02a:1180_2	puttā ariyabrahmāno saheva āgatā. Sanaṅkumāro tisso cāti sanaṅkumāro ca tissamahābrahmā	1180	
PA_atk-s01_02a:1180_3	ca. Sopāgāti sopi āgato.	1180	
PA_atk-s01_02a:1181	“Sahassaṃ brahmalokānaṃ, mahābrahmābhitiṭṭhati;	118	
PA_atk-s01_02a:1182	Upapanno jutimanto, bhismākāyo yasassi so”ti. –	118	
PA_atk-s01_02a:1183_0	Ettha sahassaṃ brahmalokānanti ekaṅguliyā ekasahassacakkavāḷe dasahi aṅgulīhi dasasahassicakkavāḷe	1183	
PA_atk-s01_02a:1183_1	ālokapharaṇasamatthānaṃ mahābrahmānaṃ sahassaṃ āgataṃ. Mahābrahmābhitiṭṭhatīti yattha	1183	
PA_atk-s01_02a:1183_2	ekeko mahābrahmā aññe brahme abhibhavitvā tiṭṭhati. Upapannoti brahmaloke nibbatto.	1183	
PA_atk-s01_02a:1183_3	Jutimantoti ānubhāvasampanno. Bhismākāyoti mahākāyo, dvīhi tīhi māgadhikehi gāmakkhettehi	1183	
PA_atk-s01_02a:1183_4	samappamāṇaattabhāvo. Yasassisoti attabhāvasirīsaṅkhātena yasena samannāgato.	1183	
PA_atk-s01_02a:1184_0	Dasettha issarā āguṃ, paccekavasavattinoti etasmiñca brahmasahasse ye pāṭiyekkaṃ	1184	
PA_atk-s01_02a:1184_1	pāṭiyekkaṃ vasaṃ vattenti, evarūpā dasa issarā mahābrahmāno āgatā. Tesañca majjhato	1184	
PA_atk-s01_02a:1184_2	āga, hārito parivāritoti tesaṃ brahmānaṃ majjhe hārito nāma mahābrahmā satasahassabrahmaparivāro āgato.	1184	
PA_atk-s01_02a:1185_0	342. Te ca sabbe abhikkante, sainde deve sabrahmaketi te sabbepi sakkaṃ devarājānaṃ	1185	
PA_atk-s01_02a:1185_1	jeṭṭhakaṃ katvā āgate devakāye, hāritamahābrahmānaṃ jeṭṭhakaṃ katvā āgate brahmakāye	1185	
PA_atk-s01_02a:1185_2	ca. Mārasenā abhikkāmīti mārasenā abhigatā. Passa kaṇhassa mandiyanti kāḷakassa mārasa	1185	
PA_atk-s01_02a:1185_3	bālabhāvaṃ passatha.	1185	
PA_atk-s01_02a:1186_0	Etha gaṇhatha bandhathāti evaṃ attano parisaṃ āṇāpesi. Rāgena baddhamatthu voti sabbaṃ	1186	
PA_atk-s01_02a:1186_1	vo idaṃ devamaṇḍalaṃ rāgena baddhaṃ hotu. Samantā parivāretha, mā vo muñcittha koci	1186	
PA_atk-s01_02a:1186_2	nanti tumhākaṃ ekopi etesu ekampi mā muñci. “Mā vo muñcethā”tipi pāṭho, esevattho.	1186	
PA_atk-s01_02a:1187_0	Iti tattha mahāseno, kaṇho senaṃ apesayīti evaṃ tattha mahāsamaye mahāseno māro mārasenaṃ	1187	
PA_atk-s01_02a:1187_1	apesayi. Pāṇinā talamāhaccāti hatthena pathavītalaṃ paharitvā. Saraṃ katvāna bheravanti	1187	
PA_atk-s01_02a:1187_2	māravibhiṃsakadassanatthaṃ bhayānakaṃ sarañca katvā.	1187	
PA_atk-s01_02a:1188_0	Yathā pāvussako megho, thanayanto savijjukoti savijjuko pāvussakamegho viya mahāgajjitaṃ	1188	
PA_atk-s01_02a:1188_1	gajjanto. Tadā so paccudāvattīti tasmiṃ samaye so māro taṃ vibhiṃsanakaṃ dassetvā	1188	
PA_atk-s01_02a:1188_2	paṭinivatto. Saṅkuddho asayaṃ vaseti suṭṭhu kuddho kupito kañci vase vattetuṃ asakkonto	1188	
PA_atk-s01_02a:1188_3	asayaṃvase asayaṃvasī attano vasena akāmako hutvā nivatto. Bhagavā kira “ayaṃ māro	1188	
PA_atk-s01_02a:1188_4	imaṃ mahāsamāgamaṃ disvā ‘abhisamayantarāyaṃ karissāmī’ti antarantare mārasenaṃ pesetvā	1188	
PA_atk-s01_02a:1188_5	māraṃ vibhiṃsakaṃ dassetī”ti aññāsi. Pakati cesā bhagavato, yattha abhisamayo na	1188	
PA_atk-s01_02a:1188_6	bhavissati, tattha māraṃ vibhiṃsakaṃ dassentaṃ na nivāreti. Yattha pana abhisamayo	1188	
PA_atk-s01_02a:1188_7	hoti, tattha yathā parisā neva mārassa rūpaṃ passati, na saddaṃ suṇāti, evaṃ adhiṭṭhātīti.	1188	
PA_atk-s01_02a:1188_8	Imasmiñca samāgame mahābhisamayo bhavissati, tasmā yathā devatā neva tassa rūpaṃ	1188	
PA_atk-s01_02a:1188_9	passanti, na saddaṃ suṇanti, evaṃ adhiṭṭhāsi. Tena vuttaṃ –“tadā so paccudāvatti,	1188	
PA_atk-s01_02a:1188_10	saṅkuddho asayaṃvase”ti.	11881	
PA_atk-s01_02a:1189	343. Tañca sabbaṃ abhiññāya, vavatthitvāna cakkhumāti taṃ sabbaṃ bhagavā jānitvā vavatthapetvā ca.	118	
PA_atk-s01_02a:1190_0	Mārasenā abhikkantā, te vijānātha bhikkhavoti bhikkhave mārasenā abhikkantā, te tumhe	1190	
PA_atk-s01_02a:1190_1	attano anurūpaṃ vijānātha, phalasamāpattiṃ samāpajjathāti vadati. Ātappamakarunti	1190	
PA_atk-s01_02a:1190_2	phalasamāpattiṃ pavisanatthāya vīriyaṃ ārabhiṃsu. Vītarāgehi pakkāmunti māro ca mārasenā	1190	
PA_atk-s01_02a:1190_3	ca vītarāgehi ariyehi dūratova apakkamuṃ. Nesaṃ lomāpi iñjayunti tesaṃ vītarāgānaṃ	1190	
PA_atk-s01_02a:1190_4	lomānipi na cālayiṃsu. Atha māro bhikkhusaṅghaṃ ārabbha imaṃ gāthaṃ abhāsi –	1190	
PA_atk-s01_02a:1191	“Sabbe vijitasaṅgāmā, bhayātītā yasassino;	119	
PA_atk-s01_02a:1192	Modanti saha bhūtehi, sāvakā te janesutā”ti.	119	
PA_atk-s01_02a:1193	Tattha modanti saha bhūtehīti dasabalassa sāsane bhūtehi sañjātehi ariyehi saddhiṃ modanti pamodanti. Janesutāti jane vissutā pākaṭā abhiññātā.	119	
PA_atk-s01_02a:1194_0	Idaṃ pana mahāsamayasuttaṃ nāma devatānaṃ piyaṃ manāpaṃ, tasmā maṅgalaṃ vadantena	1194	
PA_atk-s01_02a:1194_1	abhinavaṭṭhānesu idameva suttaṃ vattabbaṃ. Devatā kira –“imaṃ suttaṃ suṇissāmā”ti	1194	
PA_atk-s01_02a:1194_2	ohitasotā vicaranti. Desanāpariyosāne panassa koṭisatasahassadevatā arahattaṃ pattā,	1194	
PA_atk-s01_02a:1194_3	sotāpannādīnaṃ gaṇanā natthi.	1194	
PA_atk-s01_02a:1195_0	Devatānañcassa piyamanāpabhāve idaṃ vatthu – koṭipabbatavihāre kira nāgaleṇadvāre	1195	
PA_atk-s01_02a:1195_1	nāgarukkhe ekā devadhītā vasati. Eko daharo antoleṇe imaṃ suttaṃ sajjhāyati. Devadhītā	1195	
PA_atk-s01_02a:1195_2	sutvā suttapariyosāne mahāsaddena sādhukāramadāsi. Ko esoti. Ahaṃ, bhante, devadhītāti.	1195	
PA_atk-s01_02a:1195_3	Kasmā sādhukāramadāsīti? Bhante, dasabalena mahāvane nisīditvā kathitadivase imaṃ	1195	
PA_atk-s01_02a:1195_4	suttaṃ sutvā ajja assosiṃ, bhagavatā kathitato ekakkharampi ahāpetvā suggahito ayaṃ	1195	
PA_atk-s01_02a:1195_5	dhammo tumhehīti. Dasabalassa kathayato sutaṃ tayāti? Āma, bhanteti. Mahā kira devatāsannipāto	1195	
PA_atk-s01_02a:1195_6	ahosi, tvaṃ kattha ṭhitā suṇīti?	1195	
PA_atk-s01_02a:1196_0	Ahaṃ, bhante, mahāvanavāsiyā devatā, mahesakkhāsu pana devatāsu āgacchantīsu jambudīpe	1196	
PA_atk-s01_02a:1196_1	okāsaṃ nālatthaṃ, atha imaṃ tambapaṇṇidīpaṃ āgantvā jambukolapaṭṭane ṭhatvā sotuṃ	1196	
PA_atk-s01_02a:1196_2	āraddhamhi, tatrāpi mahesakkhāsu devatāsu āgacchantīsu anukkamena paṭikkamamānā rohaṇajanapade	1196	
PA_atk-s01_02a:1196_3	mahāgāmassa piṭṭhibhāgato samudde galappamāṇaṃ udakaṃ pavisitvā tattha ṭhitā assosinti.	1196	
PA_atk-s01_02a:1196_4	Tuyhaṃ ṭhitaṭṭhānato dūre satthāraṃ passasi devateti? Kiṃ kathetha, bhante, satthā	1196	
PA_atk-s01_02a:1196_5	mahāvane dhammaṃ desento nirantaraṃ mamaññeva oloketīti maññamānā otappamānā ūmīsu nilayāmīti.	1196	
PA_atk-s01_02a:1197_0	Taṃ divasaṃ kira koṭisatasahassadevatā arahattaṃ pattā, tumhepi tadā arahattaṃ pattāti?	1197	
PA_atk-s01_02a:1197_1	Natthi, bhante. Anāgāmiphalaṃ pattattha maññeti? Natthi, bhante. Sakadāgāmiphalaṃ	1197	
PA_atk-s01_02a:1197_2	pattattha maññeti? Natthi, bhante. Tayo magge pattā devatā kira gaṇanapathaṃ atītā,	1197	
PA_atk-s01_02a:1197_3	sotāpannā jātattha maññeti? Devatā taṃ divasaṃ sotāpattiphalaṃ pattattā harāyamānā	1197	
PA_atk-s01_02a:1197_4	–“apucchitabbaṃ pucchati ayyo”ti āha. Tato naṃ so bhikkhu āha – “sakkā pana devate,	1197	
PA_atk-s01_02a:1197_5	tava attabhāvaṃ amhākaṃ dassetu”nti? Na sakkā bhante sakalakāyaṃ dassetuṃ, aṅgulipabbamattaṃ	1197	
PA_atk-s01_02a:1197_6	dassessāmi ayyassāti kuñcikachiddena aṅguliṃ antoleṇābhimukhaṃ akāsi, candasahassasūriyasahassauggamanakālo	1197	
PA_atk-s01_02a:1197_7	viya ahosi. Devadhītā “appamattā, bhante, hothā”ti daharabhikkhuṃ vanditvā agamāsi.	1197	
PA_atk-s01_02a:1197_8	Evaṃ imaṃ suttaṃ devatānaṃ piyaṃ manāpaṃ, mamāyanti naṃ devatāti.	1197	
PA_atk-s01_02a:1198	Iti sumaṅgalavilāsiniyā dīghanikāyaṭṭhakathāyaṃ	119	
PA_atk-s01_02a:1199	Mahāsamayasuttavaṇṇanā niṭṭhitā.	119	
PA_atk-s01_02a:1200	8. Sakkapañhasuttavaṇṇanā	120	
PA_atk-s01_02a:1201	Nidānavaṇṇanā	120	
PA_atk-s01_02a:1202_0	344. Evaṃ me sutanti sakkapañhasuttaṃ. Tatrāyamanuttānapadavaṇṇanā – ambasaṇḍā nāma	1202	
PA_atk-s01_02a:1202_1	brāhmaṇagāmoti so kira gāmo ambasaṇḍānaṃ avidūre niviṭṭho, tasmā “ambasaṇḍā” tveva	1202	
PA_atk-s01_02a:1202_2	vuccati. Vediyake pabbateti so kira pabbato pabbatapāde jātena maṇivedikāsadisena	1202	
PA_atk-s01_02a:1202_3	nīlavanasaṇḍena samantā parikkhitto, tasmā ‘vediyakapabbato’ tveva saṅkhyaṃ gato.	1202	
PA_atk-s01_02a:1202_4	Indasālaguhāyanti pubbepi sā dvinnaṃ pabbatānaṃ antare guhā, indasālarukkho cassā	1202	
PA_atk-s01_02a:1202_5	dvāre, tasmā ‘indasālaguhā’ti saṅkhyaṃ gatā. Atha naṃ kuṭṭehi parikkhipitvā dvāravātapānāni	1202	
PA_atk-s01_02a:1202_6	yojetvā supariniṭṭhitasudhākammamālākammalatākammavicittaṃ leṇaṃ katvā bhagavato	1202	
PA_atk-s01_02a:1202_7	adaṃsu. Purimavohāravasena pana “indasālaguhā” tveva naṃ sañjānanti. Taṃ sandhāya	1202	
PA_atk-s01_02a:1202_8	vuttaṃ ‘indasālaguhāya’nti.	1202	
PA_atk-s01_02a:1203_0	Ussukkaṃ udapādīti dhammiko ussāho uppajji. Nanu ca esa abhiṇhadassāvī bhagavato,	1203	
PA_atk-s01_02a:1203_1	na so devatāsannipāto nāma atthi, yatthāyaṃ na āgatapubbo, sakkena sadiso appamādavihārī	1203	
PA_atk-s01_02a:1203_2	devaputto nāma natthi. Atha kasmā buddhadassanaṃ anāgatapubbassa viya assa ussāho	1203	
PA_atk-s01_02a:1203_3	udapādīti? Maraṇabhayena santajjitattā. Tasmiṃ kirassa samaye āyu parikkhīṇo, so	1203	
PA_atk-s01_02a:1203_4	pañca pubbanimittāni disvā “parikkhīṇo dāni me āyū”ti aññāsi. Yesañca devaputtānaṃ	1203	
PA_atk-s01_02a:1203_5	maraṇanimittāni āvi bhavanti, tesu ye parittakena puññakammena devaloke nibbattā,	1203	
PA_atk-s01_02a:1203_6	te “kuhiṃ nu kho idāni nibbattissāmā”ti bhayaṃ santāsaṃ āpajjanti. Ye katabhīruttānā	1203	
PA_atk-s01_02a:1203_7	bahuṃ puññaṃ katvā nibbattā, te attanā dinnadānaṃ rakkhitasīlaṃ bhāvitabhāvanañca	1203	
PA_atk-s01_02a:1203_8	āgamma “uparidevaloke sampattiṃ anubhavissāmā”ti na bhāyanti.	1203	
PA_atk-s01_02a:1204_0	Sakko pana devarājā pubbanimittāni disvā dasayojanasahassaṃ devanagaraṃ, yojanasahassubbedhaṃ	1204	
PA_atk-s01_02a:1204_1	vejayantaṃ, tiyojanasatikaṃ sudhammadevasabhaṃ, yojanasatubbedhaṃ pāricchattakaṃ,	1204	
PA_atk-s01_02a:1204_2	saṭṭhiyojanikaṃ paṇḍukambalasilaṃ, aḍḍhatiyā nāṭakakoṭiyo dvīsu devalokesu devaparisaṃ,	1204	
PA_atk-s01_02a:1204_3	nandanavanaṃ, cittalatāvanaṃ, missakavanaṃ, phārusakavananti etaṃ sabbasampattiṃ	1204	
PA_atk-s01_02a:1204_4	oloketvā “nassati vata bho me ayaṃ sampattī”ti bhayābhibhūto ahosi.	1204	
PA_atk-s01_02a:1205_0	Tato “atthi nu kho koci samaṇo vā brāhmaṇo vā lokapitāmaho mahābrahmā vā, yo me hadayanissitaṃ	1205	
PA_atk-s01_02a:1205_1	sokasallaṃ samuddharitvā imaṃ sampattiṃ thāvaraṃ kareyyā”ti olokento kañci adisvā	1205	
PA_atk-s01_02a:1205_2	puna addasa “mādisānaṃ satasahassānampi uppannaṃ sokasallaṃ sammāsambuddho uddharituṃ	1205	
PA_atk-s01_02a:1205_3	paṭibalo”ti. Athevaṃ parivitakkentassa tena kho pana samayena sakkassa devānamindassa	1205	
PA_atk-s01_02a:1205_4	ussukkaṃ udapādi bhagavantaṃ dassanāya.	1205	
PA_atk-s01_02a:1206_0	Kahaṃ nu kho bhagavā etarahi viharatīti katarasmiṃ janapade kataraṃ nagaraṃ upanissāya	1206	
PA_atk-s01_02a:1206_1	kassa paccaye paribhuñjanto kassa amataṃ dhammaṃ desayamāno viharatīti. Addasā khoti	1206	
PA_atk-s01_02a:1206_2	addakkhi paṭivijjhi. Mārisāti piyavacanametaṃ, devatānaṃ pāṭiyekko vohāro. Niddukkhātipi	1206	
PA_atk-s01_02a:1206_3	vuttaṃ hoti. Kasmā panesa deve āmantesi? Sahāyatthāya. Pubbe kiresa bhagavati saḷalaghare	1206	
PA_atk-s01_02a:1206_4	viharante ekakova dassanāya agamāsi. Satthā “aparipakkaṃ tāvassa ñāṇaṃ, katipāhaṃ	1206	
PA_atk-s01_02a:1206_5	pana atikkamitvā mayi indasālaguhāyaṃ viharante pañca pubbanimittāni disvā maraṇabhayabhīto	1206	
PA_atk-s01_02a:1206_6	dvīsu devalokesu devatāhi saddhiṃ upasaṅkamitvā cuddasa pañhe pucchitvā upekkhāpañhavissajjanāvasāne	1206	
PA_atk-s01_02a:1206_7	asītiyā devatāsahassehi saddhiṃ sotāpattiphale patiṭṭhahissatī”ti cintetvā okāsaṃ	1206	
PA_atk-s01_02a:1206_8	nākāsi. So “mama pubbepi ekakassa gatattā satthārā okāso na kato, addhā me natthi	1206	
PA_atk-s01_02a:1206_9	maggaphalassa upanissayo, ekassa pana upanissaye sati cakkavāḷapariyantāyapi parisāya	1206	
PA_atk-s01_02a:1206_10	bhagavā dhammaṃ desetiyeva. Avassaṃ kho pana dvīsu devalokesu kassaci devassa upanissayo	12061	
PA_atk-s01_02a:1206_11	bhavissati, taṃ sandhāya satthā dhammaṃ desessati. Taṃ sutvā ahampi attano domanassaṃ	12061	
PA_atk-s01_02a:1206_12	vūpasamessāmī”ti cintetvā sahāyatthāya āmantesi.	12061	
PA_atk-s01_02a:1207_0	Evaṃ bhaddaṃ tavāti kho devā tāvatiṃsāti evaṃ hotu mahārāja, gacchāma bhagavantaṃ	1207	
PA_atk-s01_02a:1207_1	dassanāya, dullabho buddhuppādo, bhaddaṃ tava, yo tvaṃ “pabbatakīḷaṃ nadīkīḷaṃ gacchāmā”ti	1207	
PA_atk-s01_02a:1207_2	avatvā amhe evarūpesu ṭhānesu niyojesīti. Paccassosunti tassa vacanaṃ sirasā sampaṭicchiṃsu.	1207	
PA_atk-s01_02a:1208_0	345. Pañcasikhaṃ gandhabbadevaputtaṃ āmantesīti deve tāva āmantetu, imaṃ kasmā visuṃ	1208	
PA_atk-s01_02a:1208_1	āmantesi? Okāsakaraṇatthaṃ. Evaṃ kirassa ahosi “dvīsu devalokesu devatā gahetvā dhurena	1208	
PA_atk-s01_02a:1208_2	paharantassa viya satthāraṃ upasaṅkamituṃ na yuttaṃ, ayaṃ pana pañcasikho dasabalassa	1208	
PA_atk-s01_02a:1208_3	upaṭṭhāko vallabho icchiticchitakkhaṇe gantvā pañhaṃ pucchitvā dhammaṃ suṇāti, imaṃ	1208	
PA_atk-s01_02a:1208_4	purato pesetvā okāsaṃ kāretvā iminā katokāse upasaṅkamitvā pañhaṃ pucchissāmī”ti	1208	
PA_atk-s01_02a:1208_5	okāsakaraṇatthaṃ āmantesi.	1208	
PA_atk-s01_02a:1209_0	Evaṃ bhaddaṃ tavāti so “evaṃ mahārāja, hotu, bhaddaṃ tava, yo tvaṃ maṃ ‘ehi, mārisa,	1209	
PA_atk-s01_02a:1209_1	uyyānakīḷādīni vā naṭasamajjādīni vā dassanāya gacchāmā’ti avatvā ‘buddhaṃ passissāma,	1209	
PA_atk-s01_02a:1209_2	dhammaṃ sossāmā’ti vadasī”ti daḷhataraṃ upatthambhento devānamindassa vacanaṃ paṭissutvā	1209	
PA_atk-s01_02a:1209_3	anucariyaṃ sahacaraṇaṃ ekato gamanaṃ upāgami.	1209	
PA_atk-s01_02a:1210_0	Tattha beluvapaṇḍunti beluvapakkaṃ viya paṇḍuvaṇṇaṃ. Tassa kira sovaṇṇamayaṃ pokkharaṃ,	1210	
PA_atk-s01_02a:1210_1	indanīlamayo daṇḍo, rajatamayā tantiyo, pavāḷamayā veṭhakā, vīṇāpattakaṃ gāvutaṃ,	1210	
PA_atk-s01_02a:1210_2	tantibandhanaṭṭhānaṃ gāvutaṃ, upari daṇḍako gāvutanti tigāvutappamāṇā vīṇā. Iti so	1210	
PA_atk-s01_02a:1210_3	taṃ vīṇaṃ ādāya samapaññāsamucchanā mucchetvā agganakhehi paharitvā madhuraṃ gītassaraṃ	1210	
PA_atk-s01_02a:1210_4	nicchāretvā sesadeve sakkassa gamanakālaṃ jānāpento ekamantaṃ aṭṭhāsi. Evaṃ tassa	1210	
PA_atk-s01_02a:1210_5	gītavāditasaññāya sannipatite devagaṇe atha kho sakko devānamindo…pe… vediyake pabbate paccuṭṭhāsi.	1210	
PA_atk-s01_02a:1211_0	346. Atiriva obhāsajātoti aññesu divasesu ekasseva devassa vā mārassa vā brahmuno	1211	
PA_atk-s01_02a:1211_1	vā obhāsena obhāsajāto hoti, taṃdivasaṃ pana dvīsu devalokesu devatānaṃ obhāsena	1211	
PA_atk-s01_02a:1211_2	atiriva obhāsajāto ekapajjoto sahassacandasūriyauggatakālasadiso ahosi. Parito gāmesu	1211	
PA_atk-s01_02a:1211_3	manussāti samantā gāmesu manussā. Pakatisāyamāsakāleyeva kira gāmamajjhe dārakesu	1211	
PA_atk-s01_02a:1211_4	kīḷantesu tattha sakko agamāsi, tasmā manussā passitvā evamāhaṃsu. Nanu ca majjhimayāme	1211	
PA_atk-s01_02a:1211_5	devatā bhagavantaṃ upasaṅkamanti, ayaṃ kasmā paṭhamayāmassāpi purimabhāgeyeva āgatoti?	1211	
PA_atk-s01_02a:1211_6	Maraṇabhayeneva tajjitattā. Kiṃsu nāmāti kiṃsu nāma bho etaṃ, ko nu kho ajja mahesakkho	1211	
PA_atk-s01_02a:1211_7	devo vā brahmā vā bhagavantaṃ pañhaṃ pucchituṃ dhammaṃ sotuṃ upasaṅkamanto, kathaṃsu	1211	
PA_atk-s01_02a:1211_8	nāma bho bhagavā pañhaṃ vissajjessati dhammaṃ desessati, lābhā amhākaṃ, yesaṃ no	1211	
PA_atk-s01_02a:1211_9	evaṃ devatānaṃ kaṅkhāvinodako satthā avidūre vihāre vasati, ye labhāma thālakabhikkhampi	1211	
PA_atk-s01_02a:1211_10	kaṭacchubhikkhampi dātunti saṃviggā lomahaṭṭhajātā uddhaggalomā hutvā dasanakhasamodhānasamujjalaṃ	12111	
PA_atk-s01_02a:1211_11	añjaliṃ sirasmiṃ patiṭṭhapetvā namassamānā aṭṭhaṃsu.	12111	
PA_atk-s01_02a:1212_0	347. Durupasaṅkamāti dupayirupāsiyā. Ahaṃ sarāgo sadoso samoho, satthā vītarāgo vītadoso	1212	
PA_atk-s01_02a:1212_1	vītamoho, tasmā dupayirupāsiyā tathāgatā mādisena. Jhāyīti lakkhaṇūpanijjhānena ca	1212	
PA_atk-s01_02a:1212_2	ārammaṇūpanijjhānena ca jhāyī. Tasmiññeva jhāne ratāti jhānaratā. Tadantaraṃ paṭisallīnāti	1212	
PA_atk-s01_02a:1212_3	tadantaraṃ paṭisallīnā sampati paṭisallīnā vā. Tasmā na kevalaṃ jhāyī jhānaratāti	1212	
PA_atk-s01_02a:1212_4	durupasaṅkamā, idānimeva paṭisallīnātipi durupasaṅkamā. Pasādeyyāsīti ārādheyyāsi,	1212	
PA_atk-s01_02a:1212_5	okāsaṃ me kāretvā dadeyyāsīti vadati. Beluvapaṇḍuvīṇaṃ ādāyāti nanu pubbeva ādinnāti?	1212	
PA_atk-s01_02a:1212_6	Āma, ādinnā. Maggagamanavasena pana aṃsakūṭe laggitā, idāni naṃ vāmahatthe ṭhapetvā	1212	
PA_atk-s01_02a:1212_7	vādanasajjaṃ katvā ādiyi. Tena vuttaṃ “ādāyā”ti.	1212	
PA_atk-s01_02a:1213	Pañcasikhagītagāthāvaṇṇanā	121	
PA_atk-s01_02a:1214	348. Assāvesīti sāvesi. Buddhūpasañhitāti buddhaṃ ārabbha buddhaṃ nissayaṃ katvā pavattāti attho. Sesapadesupi eseva nayo.	121	
PA_atk-s01_02a:1215_0	Vande te pitaraṃ bhadde, timbaruṃ sūriyavacchaseti ettha sūriyavacchasāti sūriyasamānasarīrā.	1215	
PA_atk-s01_02a:1215_1	Tassā kira devadhītāya pādantato rasmi uṭṭhahitvā kesantaṃ ārohati, tasmā bālasūriyamaṇḍalasadisā	1215	
PA_atk-s01_02a:1215_2	khāyati, iti naṃ “sūriyavacchasā”ti sañjānanti. Taṃ sandhāyāha – “bhadde, sūriyavacchase,	1215	
PA_atk-s01_02a:1215_3	tava pitaraṃ timbaruṃ gandhabbadevarājānaṃ vandāmī”ti. Yena jātāsi kalyāṇīti yena	1215	
PA_atk-s01_02a:1215_4	kāraṇabhūtena yaṃ timbaruṃ devarājānaṃ nissāya tvaṃ jātā, kalyāṇī sabbaṅgasobhanā.	1215	
PA_atk-s01_02a:1215_5	Ānandajananī mamāti mayhaṃ pītisomanassavaḍḍhanī.	1215	
PA_atk-s01_02a:1216_0	Vātova sedataṃ kantoti yathā sañjātasedānaṃ sedaharaṇatthaṃ vāto iṭṭho hoti kanto	1216	
PA_atk-s01_02a:1216_1	manāpo, evanti attho. Pānīyaṃva pipāsatoti pātumicchantassa pipāsato pipāsābhibhūtassa.	1216	
PA_atk-s01_02a:1216_2	Aṅgīrasīti aṅge rasmiyo assāti aṅgīrasī, tameva ārabbha ālapanto vadati. Dhammo arahatāmivāti	1216	
PA_atk-s01_02a:1216_3	arahantānaṃ navalokuttaradhammo viya.	1216	
PA_atk-s01_02a:1217_0	Jighacchatoti bhuñjitukāmassa khudābhibhūtassa. Jalantamiva vārināti yathā koci jalantaṃ	1217	
PA_atk-s01_02a:1217_1	jātavedaṃ udakakumbhena nibbāpeyya, evaṃ tava kāraṇā uppannaṃ mama kāmarāgapariḷāhaṃ nibbāpehīti vadati.	1217	
PA_atk-s01_02a:1218_0	Yuttaṃ kiñjakkhareṇunāti padumakesarareṇunā yuttaṃ. Nāgo ghammābhitatto vāti ghammābhitattahatthī	1218	
PA_atk-s01_02a:1218_1	viya. Ogāhe te thanūdaranti yathā so nāgo pokkharaṇiṃ ogāhitvā pivitvā aggasoṇḍamattaṃ	1218	
PA_atk-s01_02a:1218_2	paññāyamānaṃ katvā nimuggo sukhaṃ sātaṃ vindati, evaṃ kadā nu kho te thanūdaraṃ thanavemajjhaṃ	1218	
PA_atk-s01_02a:1218_3	udarañca otaritvā ahaṃ sukhaṃ sātaṃ paṭilabhissāmīti vadati.	1218	
PA_atk-s01_02a:1219	“Accaṅkusova nāgova, jitaṃ me tuttatomaraṃ;	121	
PA_atk-s01_02a:1220	Kāraṇaṃ nappajānāmi, sammatto lakkhaṇūruyā”ti. –	122	
PA_atk-s01_02a:1221_0	Ettha tuttaṃ vuccati kaṇṇamūle vijjhanaayadaṇḍako. Tomaranti pādādīsu vijjhanadaṇḍatomaraṃ.	1221	
PA_atk-s01_02a:1221_1	Aṅkusoti matthake vijjhanakuṭilakaṇṭako. Yo ca nāgo pabhinnamatto accaṅkuso hoti,	1221	
PA_atk-s01_02a:1221_2	aṅkusaṃ atīto; aṅkusena vijjhiyamānopi vasaṃ na gacchati, so “jitaṃ mayā tuttatomaraṃ,	1221	
PA_atk-s01_02a:1221_3	yo ahaṃ aṅkusassapi vasaṃ na gacchāmī”ti madadappena kiñci kāraṇaṃ na bujjhati. Yathā	1221	
PA_atk-s01_02a:1221_4	so accaṅkuso nāgo “jitaṃ me tuttatomara”nti kiñci kāraṇaṃ nappajānāti, evaṃ ahampi	1221	
PA_atk-s01_02a:1221_5	lakkhaṇasampannaūrutāya lakkhaṇūruyā sammatto matto pamatto ummatto viya kiñci kāraṇaṃ	1221	
PA_atk-s01_02a:1221_6	nappajānāmīti vadati. Atha vā accaṅkusova nāgo ahampi sammatto lakkhaṇūruyā kiñci	1221	
PA_atk-s01_02a:1221_7	tato virāgakāraṇaṃ nappajānāmi. Kasmā? Yasmā tena nāgena viya jitaṃ me tuttatomaraṃ,	1221	
PA_atk-s01_02a:1221_8	na kassaci vadato vacanaṃ ādiyāmi.	1221	
PA_atk-s01_02a:1222_0	Tayi gedhitacittosmīti bhadde lakkhaṇūru tayi baddhacittosmi. Gedhitacittoti vā gedhaṃ	1222	
PA_atk-s01_02a:1222_1	ajjhupetacitto. Cittaṃ vipariṇāmitanti pakatiṃ jahitvā ṭhitaṃ. Paṭigantuṃ na sakkomīti	1222	
PA_atk-s01_02a:1222_2	nivattituṃ na sakkomi. Vaṅkaghastova ambujoti baḷisaṃ gilitvā ṭhitamaccho viya. “Ghaso”tipi pāṭho, ayamevattho.	1222	
PA_atk-s01_02a:1223_0	Vāmūrūti vāmākārena saṇṭhitaūru, kadalikkhandhasadisaūrūti vā attho. Sajāti āliṅga.	1223	
PA_atk-s01_02a:1223_1	Mandalocaneti itthiyo na tikhiṇaṃ nijjhāyanti mandaṃ ālocenti olokenti, tasmā “mandalocanā”ti	1223	
PA_atk-s01_02a:1223_2	vuccanti. Palissajāti sabbatobhāgena āliṅga. Etaṃ me abhipatthitanti etaṃ mayā abhiṇhaṃ patthitaṃ.	1223	
PA_atk-s01_02a:1224_0	Appako vata me santoti pakatiyāva mando samāno. Vellitakesiyāti kesā muñcitvā piṭṭhiyaṃ	1224	
PA_atk-s01_02a:1224_1	vissaṭṭhakāle sappo viya vellantā gacchantā assāti vellitakesī, tassā vellitakesiyā.	1224	
PA_atk-s01_02a:1224_2	Anekabhāvo samuppādīti anekavidho jāto. Anekabhāgoti vā pāṭho. Arahanteva dakkhiṇāti	1224	
PA_atk-s01_02a:1224_3	arahantamhi dinnadānaṃ viya nānappakārato pabhinno.	1224	
PA_atk-s01_02a:1225	Yaṃ me atthi kataṃ puññanti yaṃ mayā kataṃ puññamatthi. Arahantesu tādisūti tādilakkhaṇappattesu arahantesu. Tayā saddhiṃ vipaccatanti sabbaṃ tayā saddhimeva vipākaṃ detu.	122	
PA_atk-s01_02a:1226_0	Ekodīti ekībhāvaṃ gato. Nipako satoti nepakkaṃ vuccati paññā, tāya samannāgatoti	1226	
PA_atk-s01_02a:1226_1	nipako. Satiyā samannāgatattā sato. Amataṃ muni jigīsānoti yathā so buddhamuni amataṃ	1226	
PA_atk-s01_02a:1226_2	nibbānaṃ jigīsati pariyesati, evaṃ taṃ ahaṃ sūriyavacchase jigīsāmi pariyesāmi. Yathā	1226	
PA_atk-s01_02a:1226_3	vā so amataṃ jigīsāno esanto gavesanto vicarati, evāhaṃ taṃ esanto gavesanto vicarāmītipi attho.	1226	
PA_atk-s01_02a:1227_0	Yathāpi muni nandeyya, patvā sambodhimuttamanti yathā buddhamuni bodhipallaṅke nisinno	1227	
PA_atk-s01_02a:1227_1	sabbaññutaññāṇaṃ patvā nandeyya toseyya. Evaṃ nandeyyanti evameva ahampi tayā missībhāvaṃ	1227	
PA_atk-s01_02a:1227_2	gato nandeyyaṃ, pītisomanassajāto bhaveyyanti vadati.	1227	
PA_atk-s01_02a:1228_0	Tāhaṃ bhadde vareyyāheti aheti āmantanaṃ, ahe bhadde sūriyavacchase, sakkena devānamindena	1228	
PA_atk-s01_02a:1228_1	“kiṃ dvīsu devalokesu devarajjaṃ gaṇhasi, suriyavacchasa”nti, evaṃ vare dinne devarajjaṃ	1228	
PA_atk-s01_02a:1228_2	pahāya “sūriyavacchasaṃ gaṇhāmī”ti evaṃ taṃ ahaṃ vareyyaṃ iccheyyaṃ gaṇheyyanti attho.	1228	
PA_atk-s01_02a:1229_0	Sālaṃva na ciraṃ phullanti tava pitu nagaradvāre naciraṃ pupphito sālo atthi. So	1229	
PA_atk-s01_02a:1229_1	ativiya manoharo. Taṃ naciraṃ phullasālaṃ viya. Pitaraṃ te sumedhaseti atisassirīkaṃ	1229	
PA_atk-s01_02a:1229_2	tava pitaraṃ vandamāno namassāmi namo karomi. Yassāsetādisī pajāti yassa āsi etādisī dhītā.	1229	
PA_atk-s01_02a:1230_0	349. Saṃsandatīti kasmā gītasaddassa ceva vīṇāsaddassa ca vaṇṇaṃ kathesi? Kiṃ tattha	1230	
PA_atk-s01_02a:1230_1	bhagavato sārāgo atthīti? Natthi. Chaḷaṅgupekkhāya upekkhako bhagavā etādisesu ṭhānesu,	1230	
PA_atk-s01_02a:1230_2	kevalaṃ iṭṭhāniṭṭhaṃ jānāti, na tattha rajjati. Vuttampi cetaṃ “saṃvijjati kho, āvuso,	1230	
PA_atk-s01_02a:1230_3	bhagavato cakkhu, passati bhagavā cakkhunā rūpaṃ, chandarāgo bhagavato natthi, suvimuttacitto	1230	
PA_atk-s01_02a:1230_4	bhagavā. Saṃvijjati kho, āvuso, bhagavato sota”ntiādi. Sace pana vaṇṇaṃ na katheyya,	1230	
PA_atk-s01_02a:1230_5	pañcasikho “okāso me kato”ti na jāneyya. Atha sakko “bhagavatā pañcasikhassa okāso	1230	
PA_atk-s01_02a:1230_6	na kato”ti devatā gahetvā tatova paṭinivatteyya, tato mahājāniyo bhaveyya. Vaṇṇe	1230	
PA_atk-s01_02a:1230_7	pana kathite “kato bhagavatā pañcasikhassa okāso”ti devatāhi saddhiṃ upasaṅkamitvā	1230	
PA_atk-s01_02a:1230_8	pañhaṃ pucchitvā vissajjanāvasāne asītiyā devatāsahassehi saddhiṃ sotāpattiphale	1230	
PA_atk-s01_02a:1230_9	patiṭṭhahissatīti ñatvā vaṇṇaṃ kathesi.	1230	
PA_atk-s01_02a:1231_0	Tattha kadā saṃyūḷhāti kadā ganthitā piṇḍitā. Tena kho panāhaṃ, bhante, samayenāti	1231	
PA_atk-s01_02a:1231_1	tena samayena tasmiṃ tumhākaṃ sambodhippattito paṭṭhāya aṭṭhame sattāhe. Bhaddā nāma	1231	
PA_atk-s01_02a:1231_2	sūriyavacchasāti nāmato bhaddā sarīrasampattiyā sūriyavacchasā. Bhaginīti vohāravacanametaṃ,	1231	
PA_atk-s01_02a:1231_3	devadhītāti attho. Parakāminīti paraṃ kāmeti abhikaṅkhati.	1231	
PA_atk-s01_02a:1232_0	Upanaccantiyāti naccamānāya. Sā kira ekasmiṃ samaye cātumahārājikadevehi saddhiṃ	1232	
PA_atk-s01_02a:1232_1	sakkassa devarājassa naccaṃ dassanatthāya gatā, tasmiñca khaṇe sakko tathāgatassa	1232	
PA_atk-s01_02a:1232_2	aṭṭha yathābhucce guṇe payirudāhāsi. Evaṃ tasmiṃ divase gantvā naccantī assosi.	1232	
PA_atk-s01_02a:1233	Sakkūpasaṅkamavaṇṇanā	123	
PA_atk-s01_02a:1234_0	350. Paṭisammodatīti “saṃsandati kho te”tiādīni vadanto bhagavā sammodati, pañcasikho	1234	
PA_atk-s01_02a:1234_1	paṭisammodati. Gāthā ca bhāsanto pañcasikho sammodati, bhagavā paṭisammodati. Āmantesīti	1234	
PA_atk-s01_02a:1234_2	jānāpesi. Tassa kirevaṃ ahosi “ayaṃ pañcasikho mayā mama kammena pesito attano kammaṃ	1234	
PA_atk-s01_02a:1234_3	karoti. Evarūpassa satthu santike ṭhatvā kāmaguṇūpasañhitaṃ ananucchavikaṃ kathesi,	1234	
PA_atk-s01_02a:1234_4	naṭā nāma nillajjā honti, kathento vippakārampi dasseyya, handa naṃ mama kammaṃ jānāpemī”ti cintetvā āmantesi.	1234	
PA_atk-s01_02a:1235	351. Evañca pana tathāgatāti dhammasaṅgāhakattherehi ṭhapitavacanaṃ. Abhivadantīti abhivādanasampaṭicchanena vaḍḍhitavacanena vadanti. Abhivaditoti vaḍḍhitavacanena vutto.	123	
PA_atk-s01_02a:1236_0	Urundā samapādīti mahantā vivaṭā ahosi, andhakāro guhāyaṃ antaradhāyi. Āloko udapādīti	1236	
PA_atk-s01_02a:1236_1	yo pakatiyā guhāyaṃ andhakāro, so antarahito, āloko jāto. Sabbametaṃ dhammasaṅgāhakānaṃ vacanaṃ.	1236	
PA_atk-s01_02a:1237_0	352. Cirapaṭikāhaṃ, bhanteti cirato ahaṃ, cirato paṭṭhāyāhaṃ dassanakāmoti attho.	1237	
PA_atk-s01_02a:1237_1	Kehici kehici kiccakaraṇīyehīti devānaṃ dhītā ca puttā ca aṅke nibbattanti, pādaparicārikā	1237	
PA_atk-s01_02a:1237_2	itthiyo sayane nibbattanti, tāsaṃ maṇḍanapasādhanakārikā devatā sayanaṃ parivāretvā	1237	
PA_atk-s01_02a:1237_3	nibbattanti, veyyāvaccakarā antovimāne nibbattanti, etesaṃ atthāya aḍḍakaraṇaṃ nāma	1237	
PA_atk-s01_02a:1237_4	natthi. Ye pana sīmantare nibbattanti, te “tava santakā, mama santakā”ti nicchetuṃ	1237	
PA_atk-s01_02a:1237_5	asakkontā aḍḍaṃ karonti, sakkaṃ devarājānaṃ pucchanti. So “yassa vimānaṃ āsannataraṃ,	1237	
PA_atk-s01_02a:1237_6	tassa santakā”ti vadati. Sace dvepi samaṭṭhāne honti, “yassa vimānaṃ olokentī ṭhitā,	1237	
PA_atk-s01_02a:1237_7	tassa santakā”ti vadati. Sace ekampi na oloketi, taṃ ubhinnaṃ kalahupacchedanatthaṃ	1237	
PA_atk-s01_02a:1237_8	attano santakaṃ karoti. Kīḷādīnipi kiccāni karaṇīyāneva. Evarūpāni tāni karaṇīyāni	1237	
PA_atk-s01_02a:1237_9	sandhāya “kehici kehici kiccakaraṇīyehī”ti āha.	1237	
PA_atk-s01_02a:1238_0	Salaḷāgāraketi salaḷamayagandhakuṭiyaṃ. Aññatarena samādhināti tadā kira bhagavā	1238	
PA_atk-s01_02a:1238_1	sakkasseva aparipākagataṃ ñāṇaṃ viditvā okāsaṃ akāretukāmo phalasamāpattivihārena	1238	
PA_atk-s01_02a:1238_2	nisīdi. Taṃ esa ajānanto “aññatarena samādhinā”ti āha. Bhūjati ca nāmāti bhūjatīti	1238	
PA_atk-s01_02a:1238_3	tassā nāmaṃ. Paricārikāti pādaparicārikā devadhītā. Sā kira dve phalāni pattā, tenassā	1238	
PA_atk-s01_02a:1238_4	devaloke abhiratiyeva natthi. Niccaṃ bhagavato upaṭṭhānaṃ āgantvā añjaliṃ sirasi	1238	
PA_atk-s01_02a:1238_5	ṭhapetvā bhagavantaṃ namassamānā tiṭṭhati. Nemisaddena tamhā samādhimhā vuṭṭhitoti	1238	
PA_atk-s01_02a:1238_6	“samāpanno saddaṃ suṇātī”ti no vata re vattabbe, nanu bhagavā sakkassa devānamindassa	1238	
PA_atk-s01_02a:1238_7	“apicāhaṃ āyasmato cakkanemisaddena tamhā samādhimhā vuṭṭhito”ti bhaṇatīti. Tiṭṭhatu	1238	
PA_atk-s01_02a:1238_8	nemisaddo, samāpanno nāma antosamāpattiyaṃ kaṇṇamūle dhamamānassa saṅkhayugaḷassāpi	1238	
PA_atk-s01_02a:1238_9	asanisannipātassāpi saddaṃ na suṇāti. Bhagavā pana “ettakaṃ kālaṃ sakkassa okāsaṃ	1238	
PA_atk-s01_02a:1238_10	na karissāmī”ti paricchinditvā kālavasena phalasamāpattiṃ samāpanno. Sakko “na dāni	12381	
PA_atk-s01_02a:1238_11	me satthā okāsaṃ karotī”ti gandhakuṭiṃ padakkhiṇaṃ katvā rathaṃ nivattetvā devalokābhimukhaṃ	12381	
PA_atk-s01_02a:1238_12	pesesi. Gandhakuṭipariveṇaṃ rathasaddena samohitaṃ pañcaṅgikatūriyaṃ viya ahosi.	12381	
PA_atk-s01_02a:1238_13	Bhagavato yathāparicchinnakālavasena samāpattito vuṭṭhitassa rathasaddeneva paṭhamāvajjanaṃ	12381	
PA_atk-s01_02a:1238_14	uppajji, tasmā evamāha.	12381	
PA_atk-s01_02a:1239	Gopakavatthuvaṇṇanā	123	
PA_atk-s01_02a:1240_0	353. Sīlesu paripūrakārinīti pañcasu sīlesu paripūrakārinī. Itthittaṃ virājetvāti	1240	
PA_atk-s01_02a:1240_1	itthittaṃ nāma alaṃ, na hi itthitte ṭhatvā cakkavattisiriṃ, na sakkamārabrahmasiriyo	1240	
PA_atk-s01_02a:1240_2	paccanubhavituṃ, na paccekabodhiṃ, na sammāsambodhiṃ gantuṃ sakkāti evaṃ itthittaṃ	1240	
PA_atk-s01_02a:1240_3	virājeti nāma. Mahantamidaṃ purisattaṃ nāma seṭṭhaṃ uttamaṃ, ettha ṭhatvā sakkā etā	1240	
PA_atk-s01_02a:1240_4	sampattiyo pāpuṇitunti evaṃ pana purisattaṃ bhāveti nāma. Sāpi evamakāsi. Tena vuttaṃ	1240	
PA_atk-s01_02a:1240_5	– “itthittaṃ virājetvā purisattaṃ bhāvetvā”ti. Hīnaṃ gandhabbakāyanti hīnaṃ lāmakaṃ	1240	
PA_atk-s01_02a:1240_6	gandhabbanikāyaṃ. Kasmā pana te parisuddhasīlā tattha uppannāti? Pubbanikantiyā.	1240	
PA_atk-s01_02a:1240_7	Pubbepi kira nesaṃ etadeva vasitaṭṭhānaṃ, tasmā nikantivasena tattha uppannā. Upaṭṭhānanti	1240	
PA_atk-s01_02a:1240_8	upaṭṭhānasālaṃ. Pāricariyanti paricaraṇabhāvaṃ. Gītavāditehi amhe paricarissāmāti āgacchanti.	1240	
PA_atk-s01_02a:1241_0	Paṭicodesīti sāresi. So kira te disvā “ime devaputtā ativiya virocenti ativaṇṇavanto,	1241	
PA_atk-s01_02a:1241_1	kiṃ nu kho kammaṃ katvā āgatā”ti āvajjanto “bhikkhū ahesu”nti addasa. Tato “bhikkhū	1241	
PA_atk-s01_02a:1241_2	hontu, sīlesu paripūrakārino”ti upadhārento “paripūrakārino”ti addasa. “Paripūrakārino	1241	
PA_atk-s01_02a:1241_3	hontu, añño guṇo atthi natthī”ti upadhārento “jhānalābhino”ti addasa. “Jhānalābhino	1241	
PA_atk-s01_02a:1241_4	hontu, kuhiṃ vāsikā”ti upadhārento “mayhaṃva kulūpakā”ti addasa. Parisuddhasīlā nāma	1241	
PA_atk-s01_02a:1241_5	chasu devalokesu yatthicchanti, tattha nibbattanti. Ime pana uparidevaloke ca na	1241	
PA_atk-s01_02a:1241_6	nibbattā. Jhānalābhino nāma brahmaloke nibbattanti, ime ca brahmaloke na nibbattā.	1241	
PA_atk-s01_02a:1241_7	Ahaṃ pana etesaṃ ovāde ṭhatvā devalokasāmikassa sakkassa devānamindassa pallaṅke	1241	
PA_atk-s01_02a:1241_8	putto hutvā nibbatto, ime hīne gandhabbakāye nibbattā. Aṭṭhivedhapuggalā nāmete vaṭṭetvā	1241	
PA_atk-s01_02a:1241_9	vaṭṭetvā gāḷhaṃ vijjhitabbāti cintetvā kutomukhā nāmātiādīhi vacanehi paṭicodesi.	1241	
PA_atk-s01_02a:1242_0	Tattha kutomukhāti bhagavati abhimukhe dhammaṃ desente tumhe kutomukhā kiṃ aññā vihitā	1242	
PA_atk-s01_02a:1242_1	ito cito ca olokayamānā udāhu niddāyamānā? Duddiṭṭharūpanti duddiṭṭhasabhāvaṃ daṭṭhuṃ	1242	
PA_atk-s01_02a:1242_2	ayuttaṃ. Sahadhammiketi ekassa satthu sāsane samāciṇṇadhamme katapuññe. Tesaṃ bhanteti	1242	
PA_atk-s01_02a:1242_3	tesaṃ gopakena devaputtena evaṃ vatvā puna “aho tumhe nillajjā ahirikā”tiādīhi vacanehi	1242	
PA_atk-s01_02a:1242_4	paṭicoditānaṃ dve devā diṭṭheva dhamme satiṃ paṭilabhiṃsu.	1242	
PA_atk-s01_02a:1243_0	Kāyaṃ brahmapurohitanti te kira cintayiṃsu – “naṭehi nāma naccantehi gāyantehi vādentehi	1243	
PA_atk-s01_02a:1243_1	āgantvā dāyo nāma labhitabbo assa, ayaṃ pana amhākaṃ diṭṭhakālato paṭṭhāya pakkhittaloṇaṃ	1243	
PA_atk-s01_02a:1243_2	uddhanaṃ viya taṭataṭāyateva, kiṃ nu kho ida”nti āvajjantā attano samaṇabhāvaṃ parisuddhasīlataṃ	1243	
PA_atk-s01_02a:1243_3	jhānalābhitaṃ tasseva kulūpakabhāvañca disvā “parisuddhasīlā nāma chasu devalokesu	1243	
PA_atk-s01_02a:1243_4	yathārucite ṭhāne nibbattanti, jhānalābhino brahmaloke. Mayaṃ uparidevalokepi brahmalokepi	1243	
PA_atk-s01_02a:1243_5	nibbattituṃ nāsakkhimha. Amhākaṃ ovāde ṭhatvā ayaṃ itthikā upari nibbattā, mayaṃ	1243	
PA_atk-s01_02a:1243_6	bhikkhū samānā bhagavati brahmacariyaṃ caritvā hīne gandhabbakāye nibbattā. Tena	1243	
PA_atk-s01_02a:1243_7	no ayaṃ evaṃ niggaṇhātī”ti ñatvā tassa kathaṃ suṇantāyeva tesu dve janā paṭhamajjhānasatiṃ	1243	
PA_atk-s01_02a:1243_8	paṭilabhitvā jhānaṃ pādakaṃ katvā saṅkhāre sammasantā anāgāmiphaleyeva patiṭṭhahiṃsu.	1243	
PA_atk-s01_02a:1243_9	Atha nesaṃ so paritto kāmāvacarattabhāvo dhāretuṃ nāsakkhi. Tasmā tāvadeva cavitvā	1243	
PA_atk-s01_02a:1243_10	brahmapurohitesu nibbattā. So ca nesaṃ kāyo tattha ṭhitānaṃyeva nibbatto. Tena vuttaṃ	12431	
PA_atk-s01_02a:1243_11	– “tesaṃ, bhante, gopakena devaputtena paṭicoditānaṃ dve devā diṭṭheva dhamme satiṃ	12431	
PA_atk-s01_02a:1243_12	paṭilabhiṃsu kāyaṃ brahmapurohita”nti.	12431	
PA_atk-s01_02a:1244_0	Tattha diṭṭheva dhammeti tasmiññeva attabhāve jhānasatiṃ paṭilabhiṃsu. Tattheva ṭhatvā	1244	
PA_atk-s01_02a:1244_1	cutā pana kāyaṃ brahmapurohitaṃ brahmapurohitasarīraṃ paṭilabhiṃsūti evamattho daṭṭhabbo.	1244	
PA_atk-s01_02a:1244_2	Eko pana devoti eko devaputto nikantiṃ chindituṃ asakkonto kāme ajjhavasi, tattheva āvāsiko ahosi.	1244	
PA_atk-s01_02a:1245	354. Saṅghañcupaṭṭhāsinti saṅghañca upaṭṭhāsiṃ.	124	
PA_atk-s01_02a:1246_0	Sudhammatāyāti dhammassa sundarabhāvena. Tidivūpapannoti tidive tidasapure upapanno.	1246	
PA_atk-s01_02a:1246_1	Gandhabbakāyūpagate vasīneti gandhabbakāyaṃ āvāsiko hutvā upagate. Ye ca mayaṃ pubbe	1246	
PA_atk-s01_02a:1246_2	manussabhūtāti ye pubbe manussabhūtā mayaṃ annena pānena upaṭṭhahimhāti iminā saddhiṃ	1246	
PA_atk-s01_02a:1246_3	yojetvā attho veditabbo.	1246	
PA_atk-s01_02a:1247	Pādūpasaṅgayhāti pāde upasaṅgayha pādadhovanapādamakkhanānuppadānena pūjetvā ceva vanditvā ca. Sake nivesaneti attano ghare. Imassāpi padassa upaṭṭhahimhāti imināva sambandho.	124	
PA_atk-s01_02a:1248	Paccattaṃ veditabboti attanāva veditabbo. Ariyāna subhāsitānīti tumhehi vuccamānāni buddhānaṃ bhagavantānaṃ subhāsitāni.	124	
PA_atk-s01_02a:1249	Tumhe pana seṭṭhamupāsamānāti uttamaṃ buddhaṃ bhagavantaṃ upāsamānā anuttare buddhasāsane vā. Brahmacariyanti seṭṭhacariyaṃ. Bhavatūpapattīti bhavantānaṃ upapatti.	124	
PA_atk-s01_02a:1250	Agāre vasato mayhanti gharamajjhe vasantassa mayhaṃ.	125	
PA_atk-s01_02a:1251	Svajjāti so ajja. Gotamasāvakenāti idha gopako gotamasāvakoti vutto. Sameccāti samāgantvā.	125	
PA_atk-s01_02a:1252_0	Handa viyāyāma byāyāmāti handa uyyamāma byāyamāma. Mā no mayaṃ parapessā ahumhāti	1252	
PA_atk-s01_02a:1252_1	noti nipātamattaṃ, mā mayaṃ parassa pesanakārakāva ahumhāti attho. Gotamasāsanānīti	1252	
PA_atk-s01_02a:1252_2	idha pakatiyā paṭividdhaṃ paṭhamajjhānameva gotamasāsanānīti vuttaṃ, taṃ anussaraṃ	1252	
PA_atk-s01_02a:1252_3	anussaritvāti attho.	1252	
PA_atk-s01_02a:1253_0	Cittāni virājayitvāti pañcakāmaguṇikacittāni virājayitvā. Kāmesu ādīnavanti vikkhambhanavasena	1253	
PA_atk-s01_02a:1253_1	paṭhamajjhānena kāmesu ādīnavaṃ addasaṃsu, samucchedavasena tatiyamaggena. Kāmasaṃyojanabandhanānīti	1253	
PA_atk-s01_02a:1253_2	kāmasaññojanāni ca kāmabandhanāni ca. Pāpimayogānīti pāpimato mārassa yogabhūtāni,	1253	
PA_atk-s01_02a:1253_3	bandhanabhūtānīti attho. Duraccayānīti duratikkamāni. Saindā devā sapajāpatikāti	1253	
PA_atk-s01_02a:1253_4	indaṃ jeṭṭhakaṃ katvā upaviṭṭhā saindā pajāpatiṃ devarājānaṃ jeṭṭhakaṃ katvā upaviṭṭhā	1253	
PA_atk-s01_02a:1253_5	sapajāpatikā. Sabhāyupaviṭṭhāti sabhāyaṃ upaviṭṭhā, nisinnāti attho.	1253	
PA_atk-s01_02a:1254_0	Vīrāti sūrā. Virāgāti vītarāgā. Virajaṃ karontāti virajaṃ anāgāmimaggaṃ karontā uppādentā.	1254	
PA_atk-s01_02a:1254_1	Nāgova sannāni guṇānīti kāmasaññojanabandhanāni chetvā deve tāvatiṃse atikkamiṃsu.	1254	
PA_atk-s01_02a:1254_2	Saṃvegajātassāti jātasaṃvegassa sakkassa.	1254	
PA_atk-s01_02a:1255	Kāmābhibhūti duvidhānampi kāmānaṃ abhibhū. Satiyā vihīnāti jhānasativirahitā.	125	
PA_atk-s01_02a:1256_0	Tiṇṇaṃ tesanti tesu tīsu janesu. Āvasinettha ekoti tattha hīne kāye ekoyeva āvāsiko	1256	
PA_atk-s01_02a:1256_1	jāto. Sambodhipathānusārinoti anāgāmimaggānusārino. Devepi hīḷentīti dve devaloke	1256	
PA_atk-s01_02a:1256_2	hīḷentā adhokarontā upacārappanāsamādhīhi samāhitattā attano pādapaṃsuṃ devatānaṃ	1256	
PA_atk-s01_02a:1256_3	matthake okirantā ākāse uppatitvā gatāti.	1256	
PA_atk-s01_02a:1257_0	Etādisī dhammappakāsanetthāti ettha sāsane evarūpā dhammappakāsanā, yāya sāvakā etehi	1257	
PA_atk-s01_02a:1257_1	guṇehi samannāgatā honti. Na tattha kiṃ kaṅkhati koci sāvakoti kiṃ tattha tesu sāvakesu	1257	
PA_atk-s01_02a:1257_2	koci ekasāvakopi buddhādīsu vā cātuddisabhāve vā na kaṅkhati “sabbadisāsu asajjamāno	1257	
PA_atk-s01_02a:1257_3	agayhamāno viharatī”ti. Idāni bhagavato vaṇṇaṃ bhaṇanto “nitiṇṇaoghaṃ vicikicchachinnaṃ,	1257	
PA_atk-s01_02a:1257_4	buddhaṃ namassāma jinaṃ janinda”nti āha. Tattha vicikicchachinnanti chinnavicikicchaṃ.	1257	
PA_atk-s01_02a:1257_5	Janindanti sabbalokuttamaṃ.	1257	
PA_atk-s01_02a:1258_0	Yaṃ te dhammanti yaṃ tava dhammaṃ. Ajjhagaṃsu teti te devaputtā adhigatā. Kāyaṃ brahmapurohitanti	1258	
PA_atk-s01_02a:1258_1	amhākaṃ passantānaṃyeva brahmapurohitasarīraṃ. Idaṃ vuttaṃ hoti – yaṃ tava dhammaṃ	1258	
PA_atk-s01_02a:1258_2	jānitvā tesaṃ tiṇṇaṃ janānaṃ te dve visesagū amhākaṃ passantānaṃyeva kāyaṃ brahmapurohitaṃ	1258	
PA_atk-s01_02a:1258_3	adhigantvā maggaphalavisesaṃ ajjhagaṃsu, mayampi tassa dhammassa pattiyā āgatamhāsi	1258	
PA_atk-s01_02a:1258_4	mārisāti. Āgatamhaseti sampattamha. Katāvakāsā bhagavatā, pañhaṃ pucchemu mārisāti	1258	
PA_atk-s01_02a:1258_5	sace no bhagavā okāsaṃ karoti, atha bhagavatā katāvakāsā hutvā pañhaṃ, mārisa, puccheyyāmāti attho.	1258	
PA_atk-s01_02a:1259	Maghamāṇavavatthu	125	
PA_atk-s01_02a:1260_0	355. Dīgharattaṃ visuddho kho ayaṃ yakkhoti cirakālato pabhuti visuddho. Kīva cirakālato?	1260	
PA_atk-s01_02a:1260_1	Anuppanne buddhe magadharaṭṭhe macalagāmake maghamāṇavakālato paṭṭhāya. Tadā kiresa	1260	
PA_atk-s01_02a:1260_2	ekadivasaṃ kālasseva vuṭṭhāya gāmamajjhe manussānaṃ gāmakammakaraṇaṭṭhānaṃ gantvā	1260	
PA_atk-s01_02a:1260_3	attano ṭhitaṭṭhānaṃ pādanteneva paṃsukacavaraṃ apanetvā ramaṇīyamakāsi, añño āgantvā	1260	
PA_atk-s01_02a:1260_4	tattha aṭṭhāsi. So tāvatakeneva satiṃ paṭilabhitvā majjhe gāmassa khalamaṇḍalamattaṃ	1260	
PA_atk-s01_02a:1260_5	ṭhānaṃ sodhetvā vālukaṃ okiritvā dārūni āharitvā sītakāle aggiṃ karoti, daharā ca	1260	
PA_atk-s01_02a:1260_6	mahallakā ca āgantvā tattha nisīdanti.	1260	
PA_atk-s01_02a:1261_0	Athassa ekadivasaṃ etadahosi – “mayaṃ nagaraṃ gantvā rājarājamahāmattādayo passāma,	1261	
PA_atk-s01_02a:1261_1	imesupi candimasūriyesu ‘cando nāma devaputto, sūriyo nāma devaputto’ti vadanti.	1261	
PA_atk-s01_02a:1261_2	Kiṃ nu kho katvā ete etā sampattiyo adhigatā”ti? Tato “nāññaṃ kiñci, puññakammameva	1261	
PA_atk-s01_02a:1261_3	katvā”ti cintetvā “mayāpi evaṃvidhasampattidāyakaṃ puññakammameva kattabba”nti cintesi.	1261	
PA_atk-s01_02a:1262_0	So kālasseva vuṭṭhāya yāguṃ pivitvā vāsipharasukudālamusalahattho catumahāpathaṃ	1262	
PA_atk-s01_02a:1262_1	gantvā musalena pāsāṇe uccāletvā pavaṭṭeti, yānānaṃ akkhapaṭighātarukkhe harati,	1262	
PA_atk-s01_02a:1262_2	visamaṃ samaṃ karoti, catumahāpathe sālaṃ karoti, pokkharaṇiṃ khaṇati, setuṃ bandhati,	1262	
PA_atk-s01_02a:1262_3	evaṃ divasaṃ kammaṃ katvā atthaṅgate sūriye gharaṃ eti. Taṃ añño pucchi – “bho, magha,	1262	
PA_atk-s01_02a:1262_4	tvaṃ pātova nikkhamitvā sāyaṃ araññato esi, kiṃ kammaṃ karosī”ti? Puññakammaṃ karomi.	1262	
PA_atk-s01_02a:1262_5	Saggagāmimaggaṃ sodhemīti. Kimidaṃ, bho, puññaṃ nāmāti? Tvaṃ na jānāsīti? Āma, na	1262	
PA_atk-s01_02a:1262_6	jānāmīti. Nagaraṃ gatakāle diṭṭhapubbā te rājarājamahāmattādayoti? Āma, diṭṭhapubbāti.	1262	
PA_atk-s01_02a:1262_7	Puññakammaṃ katvā tehi taṃ ṭhānaṃ laddhaṃ, ahampi evaṃvidhasampattidāyakaṃ kammaṃ	1262	
PA_atk-s01_02a:1262_8	karomi. “Cando nāma devaputto, sūriyo nāma devaputto”ti sutapubbaṃ tayāti? Āma sutapubbanti.	1262	
PA_atk-s01_02a:1262_9	Etassa saggassa gamanamaggaṃ ahaṃ sodhemīti. Idaṃ pana puññakammaṃ kiṃ taveva vaṭṭati,	1262	
PA_atk-s01_02a:1262_10	aññassa na vaṭṭatīti? Na kassacetaṃ vāritanti. Yadi evaṃ sve araññaṃ gamanakāle mayhampi	12621	
PA_atk-s01_02a:1262_11	saddaṃ dehīti. Punadivase taṃ gahetvā gato, evaṃ tasmiṃ gāme tettiṃsa manussā taruṇavayā	12621	
PA_atk-s01_02a:1262_12	sabbe tasseva anuvattakā ahesuṃ. Te ekacchandā hutvā puññakammāni karontā vicaranti.	12621	
PA_atk-s01_02a:1262_13	Yaṃ disaṃ gacchanti, maggaṃ samaṃ karontā ekadivaseneva karonti, pokkharaṇiṃ khaṇantā,	12621	
PA_atk-s01_02a:1262_14	sālaṃ karontā, setuṃ bandhantā ekadivaseneva niṭṭhāpenti.	12621	
PA_atk-s01_02a:1263_0	Atha nesaṃ gāmabhojako cintesi – “ahaṃ pubbe etesu suraṃ pivantesu pāṇaghātādīni	1263	
PA_atk-s01_02a:1263_1	karontesu ca kahāpaṇādivasena ceva daṇḍabalivasena ca dhanaṃ labhāmi. Idāni etesaṃ	1263	
PA_atk-s01_02a:1263_2	puññakaraṇakālato paṭṭhāya ettako āyo natthi, handa ne rājakule paribhindāmī”ti rājānaṃ	1263	
PA_atk-s01_02a:1263_3	upasaṅkamitvā core, mahārāja, passāmīti. Kuhiṃ, tātāti? Mayhaṃ gāmeti. Kiṃ corā nāma,	1263	
PA_atk-s01_02a:1263_4	tātāti? Rājāparādhikā devāti. Kiṃ jātikāti? Gahapatijātikā devāti. Gahapatikā kiṃ	1263	
PA_atk-s01_02a:1263_5	karissanti, tayā jānamānena kasmā mayhaṃ na kathitanti? Bhayena, mahārāja, na kathemi,	1263	
PA_atk-s01_02a:1263_6	idāni mā mayhaṃ dosaṃ kareyyāthāti. Atha rājā “ayaṃ mayhaṃ mahāravaṃ ravatī”ti saddahitvā	1263	
PA_atk-s01_02a:1263_7	“tena hi gaccha, tvameva ne ānehī”ti balaṃ datvā pesesi. So gantvā divasaṃ araññe	1263	
PA_atk-s01_02a:1263_8	kammaṃ katvā sāyamāsaṃ bhuñjitvā gāmamajjhe nisīditvā “sve kiṃ kammaṃ karissāma,	1263	
PA_atk-s01_02a:1263_9	kiṃ maggaṃ samaṃ karoma, pokkharaṇiṃ khaṇāma, setuṃ bandhāmā”ti mantayamāneyeva te	1263	
PA_atk-s01_02a:1263_10	parivāretvā “mā phandittha, rañño āṇā”ti bandhitvā pāyāsi. Atha kho nesaṃ itthiyo	12631	
PA_atk-s01_02a:1263_11	“sāmikā kira vo ‘rājāparādhikā corā’ti bandhitvā niyyantī”ti sutvā “aticirena kūṭā	12631	
PA_atk-s01_02a:1263_12	ete ‘puññakammaṃ karomā’ti divase divase araññeva acchanti, sabbakammantā parihīnā,	12631	
PA_atk-s01_02a:1263_13	gehe na kiñci vaḍḍhati, suṭṭhu baddhā suṭṭhu gahitā”ti vadiṃsu.	12631	
PA_atk-s01_02a:1264_0	Gāmabhojakopi te netvā rañño dassesi. Rājā anupaparikkhitvāyeva “hatthinā maddāpethā”ti	1264	
PA_atk-s01_02a:1264_1	āha. Tesu nīyamānesu magho itare āha – “bho, sakkhissatha mama vacanaṃ kātu”nti?	1264	
PA_atk-s01_02a:1264_2	Tava vacanaṃ karontāyevamha imaṃ bhayaṃ pattā, evaṃ santepi tava vacanaṃ karoma,	1264	
PA_atk-s01_02a:1264_3	bhaṇa bho, kiṃ karomāti? Ettha bho vaṭṭe carantānaṃ nāma nibaddhaṃ etaṃ, kiṃ pana	1264	
PA_atk-s01_02a:1264_4	tumhe corāti? Na coramhāti. Imassa lokassa saccakiriyā nāma avassayo, tasmā sabbepi	1264	
PA_atk-s01_02a:1264_5	“yadi amhe corā, hatthī maddatu, atha na corā, mā maddatū”ti saccakiriyaṃ karothāti.	1264	
PA_atk-s01_02a:1264_6	Te tathā akaṃsu. Hatthī upagantumpi na sakkoti, viravanto palāyati, hatthiṃ tuttatomaraṅkusehi	1264	
PA_atk-s01_02a:1264_7	koṭṭentāpi upanetuṃ na sakkonti. “Hatthiṃ upanetuṃ na sakkomā”ti rañño ārocesuṃ.	1264	
PA_atk-s01_02a:1264_8	Tena hi upari kaṭena paṭicchādetvā maddāpethāti. Upari kaṭe dinne diguṇaravaṃ viravanto palāyati.	1264	
PA_atk-s01_02a:1265_0	Rājā sutvā pesuññakārakaṃ pakkosāpetvā āha – “tāta, hatthī maddituṃ na icchatī”ti?	1265	
PA_atk-s01_02a:1265_1	Āma, deva, jeṭṭhakamāṇavo mantaṃ jānāti, mantasseva ayamānubhāvoti. Rājā taṃ pakkosāpetvā	1265	
PA_atk-s01_02a:1265_2	“manto kira te atthī”ti pucchi? Natthi, deva, mayhaṃ manto, saccakiriyaṃ pana mayaṃ	1265	
PA_atk-s01_02a:1265_3	karimha – “yadi amhe rañño corā, maddatu, atha na corā, mā maddatū”ti, saccakiriyāya	1265	
PA_atk-s01_02a:1265_4	no esa ānubhāvoti. Kiṃ pana, tāta, tumhe kammaṃ karothāti? Amhe, deva, maggaṃ samaṃ	1265	
PA_atk-s01_02a:1265_5	karoma, catumahāpathe sālaṃ karoma, pokkharaṇiṃ khaṇāma, setuṃ bandhāma, evarūpāni	1265	
PA_atk-s01_02a:1265_6	puññakammāni karontā vicarimhāti.	1265	
PA_atk-s01_02a:1266_0	Ayaṃ tumhe kimatthaṃ pisuṇesīti? Amhākaṃ pamattakāle idañcidañca labhati, appamattakāle	1266	
PA_atk-s01_02a:1266_1	taṃ natthi, etena kāraṇenāti. Tāta, ayaṃ hatthī nāma tiracchāno, sopi tumhākaṃ guṇe	1266	
PA_atk-s01_02a:1266_2	jānāti. Ahaṃ manusso hutvāpi na jānāmi, tumhākaṃ vasanagāmaṃ tumhākaṃyeva puna aharaṇīyaṃ	1266	
PA_atk-s01_02a:1266_3	katvā demi, ayampi hatthī tumhākaṃyeva hotu, pesuññakārakopi tumhākaṃyeva dāso hotu.	1266	
PA_atk-s01_02a:1266_4	Ito paṭṭhāya mayhampi puññakammaṃ karothāti dhanaṃ datvā vissajjesi. Te dhanaṃ gahetvā	1266	
PA_atk-s01_02a:1266_5	vārena vārena hatthiṃ āruyha gacchantā mantayanti “bho puññakammaṃ nāma anāgatabhavatthāya	1266	
PA_atk-s01_02a:1266_6	kariyati, amhākaṃ pana antoudake pupphitaṃ nīluppalaṃ viya imasmiññeva attabhāve	1266	
PA_atk-s01_02a:1266_7	vipākaṃ deti. Idāni atirekaṃ puññaṃ karissāmā”ti, kiṃ karomāti? Catumahāpathe thāvaraṃ	1266	
PA_atk-s01_02a:1266_8	katvā mahājanassa vissamanasālaṃ karoma, itthīhi pana saddhiṃ apattikaṃ katvā karissāma,	1266	
PA_atk-s01_02a:1266_9	amhesu hi “corā”ti gahetvā nīyamānesu itthīnaṃ ekāpi cintāmattakampi akatvā “subaddhā	1266	
PA_atk-s01_02a:1266_10	sugahitā”ti uṭṭhahiṃsu, tasmā tāsaṃ pattiṃ na dassāmāti. Te attano gehāni gantvā	12661	
PA_atk-s01_02a:1266_11	hatthino tettiṃsapiṇḍaṃ denti, tettiṃsa tiṇamuṭṭhiyo āharanti, taṃ sabbaṃ hatthissa	12661	
PA_atk-s01_02a:1266_12	kucchipūraṃ jātaṃ. Te araññaṃ pavisitvā rukkhe chindanti, chinnaṃ chinnaṃ hatthī	12661	
PA_atk-s01_02a:1266_13	kaḍḍhitvā sakaṭapathe ṭhapesi. Te rukkhe tacchetvā sālāya kammaṃ ārabhiṃsu.	12661	
PA_atk-s01_02a:1267_0	Maghassa gehe sujātā, sudhammā, cittā, nandāti catasso bhariyāyo ahesuṃ. Sudhammā	1267	
PA_atk-s01_02a:1267_1	vaḍḍhakiṃ pucchati – “tāta, ime sahāyā kālasseva gantvā sāyaṃ enti, kiṃ kammaṃ karontī”ti?	1267	
PA_atk-s01_02a:1267_2	“Sālaṃ karonti, ammā”ti. “Tāta, mayhampi sālāya pattiṃ katvā dehī”ti. “Itthīhi apattikaṃ	1267	
PA_atk-s01_02a:1267_3	karomā”ti ete vadantīti. Sā vaḍḍhakissa aṭṭha kahāpaṇe datvā “tāta, yena kenaci upāyena	1267	
PA_atk-s01_02a:1267_4	mayhaṃ pattikaṃ karohī”ti āha. So “sādhu ammā”ti vatvā puretaraṃ vāsipharasuṃ gahetvā	1267	
PA_atk-s01_02a:1267_5	gāmamajjhe ṭhatvā “kiṃ bho ajja imasmimpi kāle na nikkhamathā”ti uccāsaddaṃ katvā	1267	
PA_atk-s01_02a:1267_6	“sabbe maggaṃ āruḷhā”ti ñatvā “gacchatha tāva tumhe, mayhaṃ papañco atthī”ti te purato	1267	
PA_atk-s01_02a:1267_7	katvā aññaṃ maggaṃ āruyha kaṇṇikūpagaṃ rukkhaṃ chinditvā tacchetvā maṭṭhaṃ katvā	1267	
PA_atk-s01_02a:1267_8	āharitvā sudhammāya gehe ṭhapesi – “mayā dehīti vuttadivase nīharitvā dadeyyāsī”ti.	1267	
PA_atk-s01_02a:1268_0	Atha niṭṭhite dabbasambhārakamme bhūmikammato paṭṭhāya cayabandhanathambhussāpana	1268	
PA_atk-s01_02a:1268_1	saṅghāṭayojana kaṇṇikamañcabandhanesu katesu so vaḍḍhakī kaṇṇikamañce nisīditvā catūhi	1268	
PA_atk-s01_02a:1268_2	disāhi gopānasiyo ukkhipitvā “bho ekaṃ pamuṭṭhaṃ atthī”ti āha. Kiṃ bho pamuṭṭhaṃ,	1268	
PA_atk-s01_02a:1268_3	sabbameva tvaṃ pamussasīti. Imā bho gopānasiyo kattha patiṭṭhahissantīti? Kaṇṇikā	1268	
PA_atk-s01_02a:1268_4	nāma laddhuṃ vaṭṭatīti. Kuhiṃ bho idāni sakkā laddhunti? Kulānaṃ gehe sakkā laddhunti.	1268	
PA_atk-s01_02a:1268_5	Āhiṇḍantā pucchathāti. Te antogāmaṃ pavisitvā pucchitvā sudhammāya gharadvāre “imasmiṃ	1268	
PA_atk-s01_02a:1268_6	ghare kaṇṇikā atthī”ti āhaṃsu. Sā “atthī”ti āha. Handa mūlaṃ gaṇhāhīti. Mūlaṃ na	1268	
PA_atk-s01_02a:1268_7	gaṇhāmi, sace mama pattiṃ karotha, dassāmīti. Etha bho mātugāmassa pattiṃ na karoma,	1268	
PA_atk-s01_02a:1268_8	araññaṃ gantvā rukkhaṃ chindissāmāti nikkhamiṃsu.	1268	
PA_atk-s01_02a:1269_0	Tato vaḍḍhakī “kiṃ na laddhā, tāta, kaṇṇikā”ti pucchi. Te tamatthaṃ ārocayiṃsu. Vaḍḍhakī	1269	
PA_atk-s01_02a:1269_1	kaṇṇikamañce nisinnova ākāsaṃ ulloketvā “bho ajja nakkhattaṃ sundaraṃ, idaṃ aññaṃ	1269	
PA_atk-s01_02a:1269_2	saṃvaccharaṃ atikkamitvā sakkā laddhuṃ, tumhehi ca dukkhena ābhatā dabbasambhārā,	1269	
PA_atk-s01_02a:1269_3	te sakalasaṃvaccharena imasmiññeva ṭhāne pūtikā bhavissanti. Devaloke nibbattakāle	1269	
PA_atk-s01_02a:1269_4	tassāpi ekasmiṃ koṇe sālā hotu, āharatha na”nti āha. Sāpi yāva te na puna āgacchanti,	1269	
PA_atk-s01_02a:1269_5	tāva kaṇṇikāya heṭṭhimatale “ayaṃ sālā sudhammā nāmā”ti akkharāni chindāpetvā ahatena	1269	
PA_atk-s01_02a:1269_6	vatthena veṭhetvā ṭhapesi. Kammikā āgantvā – “āhara, re kaṇṇikaṃ, yaṃ hotu taṃ hotu.	1269	
PA_atk-s01_02a:1269_7	Tuyhampi pattiṃ karissāmā”ti āhaṃsu. Sā nīharitvā “tātā, yāva aṭṭha vā soḷasa vā	1269	
PA_atk-s01_02a:1269_8	gopānasiyo na ārohanti, tāva imaṃ vatthaṃ mā nibbeṭhayitthā”ti vatvā adāsi. Te “sādhū”ti	1269	
PA_atk-s01_02a:1269_9	sampaṭicchitvā gahetvā gopānasiyo āropetvāva vatthaṃ nibbeṭhesuṃ.	1269	
PA_atk-s01_02a:1270_0	Eko mahāgāmikamanusso uddhaṃ ullokento akkharāni disvā “kiṃ, bho, ida”nti akkharaññuṃ	1270	
PA_atk-s01_02a:1270_1	manussaṃ pakkosāpetvā dassesi. So “sudhammā nāma ayaṃ sālā”ti āha. “Haratha, bho,	1270	
PA_atk-s01_02a:1270_2	mayaṃ ādito paṭṭhāya sālaṃ katvā nāmamattampi na labhāma, esā ratanamattena kaṇṇikarukkhena	1270	
PA_atk-s01_02a:1270_3	sālaṃ attano nāmena kāretī”ti viravanti. Vaḍḍhakī tesaṃ viravantānaṃyeva gopānasiyo	1270	
PA_atk-s01_02a:1270_4	pavesetvā āṇiṃ datvā sālākammaṃ niṭṭhāpesi.	1270	
PA_atk-s01_02a:1271_0	Sālaṃ tidhā vibhajiṃsu, ekasmiṃ koṭṭhāse issarānaṃ vasanaṭṭhānaṃ akaṃsu, ekasmiṃ	1271	
PA_atk-s01_02a:1271_1	duggatānaṃ, ekasmiṃ gilānānaṃ. Tettiṃsa janā tettiṃsa phalakāni paññapetvā hatthissa	1271	
PA_atk-s01_02a:1271_2	saññaṃ adaṃsu – “āgantuko āgantvā yassa atthate phalake nisīdati, taṃ gahetvā phalakasāmikasseva	1271	
PA_atk-s01_02a:1271_3	gehe patiṭṭhapehi. Tassa pādaparikammapiṭṭhiparikammakhādanīyabhojanīyasayanāni sabbāni	1271	
PA_atk-s01_02a:1271_4	phalakasāmikasseva bhāro bhavissatī”ti. Hatthī āgatāgataṃ gahetvā phalakasāmikassa	1271	
PA_atk-s01_02a:1271_5	gehaṃ neti, so tassa taṃ divasaṃ kattabbaṃ karoti.	1271	
PA_atk-s01_02a:1272_0	Maghamāṇavo sālato avidūre ṭhāne koviḷārarukkhaṃ ropāpesi, mūle cassa pāsāṇaphalakaṃ	1272	
PA_atk-s01_02a:1272_1	atthari. Nandā nāmassa bhariyā avidūre pokkharaṇiṃ khaṇāpesi, cittā mālāvacche ropāpesi,	1272	
PA_atk-s01_02a:1272_2	sabbajeṭṭhikā pana ādāsaṃ gahetvā attabhāvaṃ maṇḍayamānāva vicarati. Magho taṃ āha	1272	
PA_atk-s01_02a:1272_3	– “bhadde, sudhammā, sālāya pattikā jātā, nandā pokkharaṇiṃ khaṇāpesi, cittā mālāvacche	1272	
PA_atk-s01_02a:1272_4	ropāpesi. Tava pana puññakammaṃ nāma natthi, ekaṃ puññaṃ karohi, bhadde”ti sā “tvaṃ	1272	
PA_atk-s01_02a:1272_5	kassa kāraṇā karosi, nanu tayā kataṃ mayhamevā”ti vatvā attabhāvamaṇḍanameva anuyuñjati.	1272	
PA_atk-s01_02a:1273_0	Magho yāvatāyukaṃ ṭhatvā tato cavitvā tāvatiṃsabhavane sakko hutvā nibbatti, tepi	1273	
PA_atk-s01_02a:1273_1	tettiṃsa gāmikamanussā kālaṅkatvā tettiṃsa devaputtā hutvā tasseva santike nibbattā.	1273	
PA_atk-s01_02a:1273_2	Sakkassa vejayanto nāma pāsādo satta yojanasatāni uggacchi, dhajo tīṇi yojanasatāni	1273	
PA_atk-s01_02a:1273_3	uggacchi, koviḷārarukkhassa nissandena samantā tiyojanasataparimaṇḍalo pañcadasayojanapariṇāhakkhandho	1273	
PA_atk-s01_02a:1273_4	pāricchattako nibbatti, pāsāṇaphalakassa nissandena pāricchattakamūle saṭṭhiyojanikā	1273	
PA_atk-s01_02a:1273_5	paṇḍukambalasilā nibbatti. Sudhammāya kaṇṇikarukkhassa nissandena tiyojanasatikā	1273	
PA_atk-s01_02a:1273_6	sudhammā devasabhā nibbatti. Nandāya pokkharaṇiyā nissandena paññāsayojanā nandā	1273	
PA_atk-s01_02a:1273_7	nāma pokkharaṇī nibbatti. Cittāya mālāvacchavatthunissandena saṭṭhiyojanikaṃ cittalatāvanaṃ	1273	
PA_atk-s01_02a:1273_8	nāma uyyānaṃ nibbatti.	1273	
PA_atk-s01_02a:1274_0	Sakko devarājā sudhammāya devasabhāya yojanike suvaṇṇapallaṅke nisinno tiyojanike	1274	
PA_atk-s01_02a:1274_1	setacchatte dhāriyamāne tehi devaputtehi tāhi devakaññāhi aḍḍhatiyāhi nāṭakakoṭīhi	1274	
PA_atk-s01_02a:1274_2	dvīsu devalokesu devatāhi ca parivārito mahāsampattiṃ olokento tā tisso itthiyo disvā	1274	
PA_atk-s01_02a:1274_3	“imā tāva paññāyanti, sujātā kuhi”nti olokento “ayaṃ mama vacanaṃ akatvā girikandarāya	1274	
PA_atk-s01_02a:1274_4	bakasakuṇikā hutvā nibbattā”ti disvā devalokato otaritvā tassā santikaṃ gato. Sā	1274	
PA_atk-s01_02a:1274_5	disvāva sañjānitvā adhomukhā jātā. “Bāle, idāni kiṃ sīsaṃ na ukkhipasi? Tvaṃ mama	1274	
PA_atk-s01_02a:1274_6	vacanaṃ akatvā attabhāvameva maṇḍayamānā vītināmesi. Sudhammāya ca nandāya ca cittāya	1274	
PA_atk-s01_02a:1274_7	ca mahāsampatti nibbattā, ehi amhākaṃ sampattiṃ passā”ti devalokaṃ netvā nandāya	1274	
PA_atk-s01_02a:1274_8	pokkharaṇiyā pakkhipitvā pallaṅke nisīdi.	1274	
PA_atk-s01_02a:1275_0	Nāṭakitthiyo “kuhiṃ gatattha, mahārājā”ti pucchiṃsu. So anārocetukāmopi tāhi nippīḷiyamāno	1275	
PA_atk-s01_02a:1275_1	“sujātāya santika”nti āha. Kuhiṃ nibbattā, mahārājāti? Kandarapādeti. Idāni kuhinti?	1275	
PA_atk-s01_02a:1275_2	Nandāpokkharaṇiyaṃ me vissaṭṭhāti. Etha, bho, amhākaṃ ayyaṃ passāmāti sabbā tattha	1275	
PA_atk-s01_02a:1275_3	agamaṃsu. Sā pubbe sabbajeṭṭhikā hutvā tā avamaññittha. Idāni tāpi taṃ disvā – “passatha,	1275	
PA_atk-s01_02a:1275_4	bho amhākaṃ ayyāya mukhaṃ kakkaṭakavijjhanasūlasadisa”ntiādīni vadantiyo keḷiṃ akaṃsu.	1275	
PA_atk-s01_02a:1275_5	Sā ativiya aṭṭiyamānā sakkaṃ devarājānaṃ āha – “mahārāja, imāni suvaṇṇarajatamaṇivimānāni	1275	
PA_atk-s01_02a:1275_6	vā nandāpokkharaṇī vā mayhaṃ kiṃ karissati, jātibhūmiyeva mahārāja sattānaṃ sukhā,	1275	
PA_atk-s01_02a:1275_7	maṃ tattheva kandarapāde vissajjehī”ti. Sakko taṃ tattha vissajjetvā “mama vacanaṃ	1275	
PA_atk-s01_02a:1275_8	karissasī”ti āha. Karissāmi, mahārājāti. Pañca sīlāni gahetvā akhaṇḍāni katvā rakkha,	1275	
PA_atk-s01_02a:1275_9	katipāhena taṃ etāsaṃ jeṭṭhikaṃ karissāmīti. Sā tathā akāsi.	1275	
PA_atk-s01_02a:1276_0	Sakko katipāhassa accayena “sakkā nu kho sīlaṃ rakkhitu”nti gantvā maccharūpena uttānako	1276	
PA_atk-s01_02a:1276_1	hutvā tassā purato udakapiṭṭhe osarati, sā “matamacchako bhavissatī”ti gantvā sīse	1276	
PA_atk-s01_02a:1276_2	aggahesi. Maccho naṅguṭṭhaṃ cālesi. Sā “jīvati maññe”ti udake vissajjesi. Sakko ākāse	1276	
PA_atk-s01_02a:1276_3	ṭhatvā “sādhu, sādhu, rakkhasi sikkhāpadaṃ, evaṃ taṃ rakkhamānaṃ katipāheneva nāṭakānaṃ	1276	
PA_atk-s01_02a:1276_4	jeṭṭhikaṃ karissāmī”ti āha. Tassāpi pañca vassasatāni āyu ahosi. Ekadivasampi udarapūraṃ	1276	
PA_atk-s01_02a:1276_5	nālatthaṃ, sukkhitvā parisukkhitvā milāyamānāpi sīlaṃ akhaṇḍetvā kālaṅkatvā bārāṇasiyaṃ	1276	
PA_atk-s01_02a:1276_6	kumbhakāragehe nibbatti.	1276	
PA_atk-s01_02a:1277_0	Sakko “kuhiṃ nibbattā”ti olokento disvā “tato idha ānetuṃ na sakkā, jīvitavuttimassā	1277	
PA_atk-s01_02a:1277_1	dassāmī”ti suvaṇṇaeḷālukānaṃ yānakaṃ pūretvā majjhe gāmassa mahallakavesena nisīditvā	1277	
PA_atk-s01_02a:1277_2	“eḷālukāni gaṇhathā”ti ukkuṭṭhimakāsi. Samantā gāmavāsikā āgantvā “dehi, tātā”ti	1277	
PA_atk-s01_02a:1277_3	āhaṃsu. Ahaṃ sīlarakkhakānaṃ demi, tumhe sīlaṃ rakkhathāti. Tāta mayaṃ sīlaṃ nāma	1277	
PA_atk-s01_02a:1277_4	kīdisantipi na jānāma, mūlena dehīti. “Sīlarakkhakānaṃyeva dammī”ti āha. “Etha, re	1277	
PA_atk-s01_02a:1277_5	kosi ayaṃ eḷālukamahallako”ti sabbe nivattiṃsu.	1277	
PA_atk-s01_02a:1278_0	Sā dārikā pucchi – “amma, tumhe eḷālukatthāya gatā tucchahatthāva āgatā”ti. Kosi,	1278	
PA_atk-s01_02a:1278_1	amma, eḷālukamahallako “ahaṃ sīlarakkhakānaṃ dammī”ti vadati, nūnimassa dārikā sīlaṃ	1278	
PA_atk-s01_02a:1278_2	khāditvā vattanti, mayaṃ sīlameva na jānāmāti. Sā “mayhaṃ ānītaṃ bhavissatī”ti gantvā	1278	
PA_atk-s01_02a:1278_3	“eḷālukaṃ, tāta, dehī”ti āha. “Tvaṃ sīlāni rakkhasi ammā”ti? “Āma, tāta rakkhāmī”ti.	1278	
PA_atk-s01_02a:1278_4	Idaṃ mayā tuyhameva ābhatanti gehadvāre yānena saddhiṃ ṭhapetvā pakkāmi. Sāpi yāvajīvaṃ	1278	
PA_atk-s01_02a:1278_5	sīlaṃ rakkhitvā cavitvā vepacittiasurassa dhītā hutvā nibbatti. Sīlanissandena pāsādikā	1278	
PA_atk-s01_02a:1278_6	ahosi. So “dhītuvivāhamaṅgalaṃ karissāmī”ti asure sannipātesi.	1278	
PA_atk-s01_02a:1279_0	Sakko “kuhiṃ nibbattā”ti olokento “asurabhavane nibbattā, ajjassā vivāhamaṅgalaṃ	1279	
PA_atk-s01_02a:1279_1	karissantī”ti disvā “idāni yaṃkiñci katvā ānetabbā mayā”ti asuravaṇṇaṃ nimminitvā	1279	
PA_atk-s01_02a:1279_2	gantvā asurānaṃ antare aṭṭhāsi. “Tava sāmikaṃ vadehī”ti tassā hatthe pitā pupphadāmaṃ	1279	
PA_atk-s01_02a:1279_3	adāsi “yaṃ icchasi, tassūpari khipāhī”ti. Sā olokentī sakkaṃ disvā pubbasannivāsena	1279	
PA_atk-s01_02a:1279_4	sañjātasinehā “ayaṃ me sāmiko”ti tassūpari dāmaṃ khipi. So taṃ bāhāya gahetvā ākāse	1279	
PA_atk-s01_02a:1279_5	uppati, tasmiṃ khaṇe asurā sañjāniṃsu. Te “gaṇhatha, gaṇhatha, jarasakkaṃ, veriko	1279	
PA_atk-s01_02a:1279_6	amhākaṃ, na mayaṃ etassa dārikaṃ dassāmā”ti anubandhiṃsu. Vepacitti pucchi “kenāhaṭā”ti?	1279	
PA_atk-s01_02a:1279_7	“Jarasakkena mahārājā”ti. “Avasesesu ayameva seṭṭho, apethā”ti āha. Sakko naṃ netvā	1279	
PA_atk-s01_02a:1279_8	aḍḍhatiyakoṭināṭakānaṃ jeṭṭhikaṭṭhāne ṭhapesi. Sā sakkaṃ varaṃ yāci – “mahārāja,	1279	
PA_atk-s01_02a:1279_9	mayhaṃ imasmiṃ devaloke mātā vā pitā vā bhātā vā bhaginī vā natthi, yattha yattha	1279	
PA_atk-s01_02a:1279_10	gacchasi, tattha tattha maṃ gahetvāva gaccha mahārājā”ti. Sakko “sādhū”ti paṭiññaṃ adāsi.	12791	
PA_atk-s01_02a:1280	Evaṃ macalagāmake maghamāṇavakālato paṭṭhāya visuddhabhāvamassa sampassanto bhagavā “dīgharattaṃ visuddho kho ayaṃ yakkho”ti āha. Atthasañhitanti atthanissitaṃ kāraṇanissitaṃ.	128	
PA_atk-s01_02a:1281	Pañhaveyyākaraṇavaṇṇanā	128	
PA_atk-s01_02a:1282_0	357. Kiṃ saṃyojanāti kiṃ bandhanā, kena bandhanena baddhā hutvā. Puthukāyāti bahujanā.	1282	
PA_atk-s01_02a:1282_1	Averāti appaṭighā. Adaṇḍāti āvudhadaṇḍadhanadaṇḍavinimuttā. Asapattāti apaccatthikā.	1282	
PA_atk-s01_02a:1282_2	Abyāpajjāti vigatadomanassā. Viharemu averinoti aho vata kenaci saddhiṃ averino vihareyyāma,	1282	
PA_atk-s01_02a:1282_3	katthaci kopaṃ na uppādetvā accharāya gahitakaṃ jaṅghasahassena saddhiṃ paribhuñjeyyāmāti	1282	
PA_atk-s01_02a:1282_4	dānaṃ datvā pūjaṃ katvā ca patthayanti. Iti ca nesaṃ hotīti evañca nesaṃ ayaṃ patthanā	1282	
PA_atk-s01_02a:1282_5	hoti. Atha ca panāti evaṃ patthanāya satipi.	1282	
PA_atk-s01_02a:1283_0	Issāmacchariyasaṃyojanāti parasampattikhīyanalakkhaṇā issā, attasampattiyā parehi	1283	
PA_atk-s01_02a:1283_1	sādhāraṇabhāvassa asahanalakkhaṇaṃ macchariyaṃ, issā ca macchariyañca saṃyojanaṃ	1283	
PA_atk-s01_02a:1283_2	etesanti issāmacchariyasaṃyojanā. Ayamettha saṅkhepo. Vitthārato pana issāmacchariyāni	1283	
PA_atk-s01_02a:1283_3	abhidhamme vuttāneva.	1283	
PA_atk-s01_02a:1284_0	Āvāsamacchariyena panettha yakkho vā peto vā hutvā tasseva āvāsassa saṅkāraṃ sīsena	1284	
PA_atk-s01_02a:1284_1	ukkhipitvā vicarati. Kulamacchariyena tasmiṃ kule aññesaṃ dānādīni karonte disvā	1284	
PA_atk-s01_02a:1284_2	“bhinnaṃ vatidaṃ kulaṃ mamā”ti cintayato lohitampi mukhato uggacchati, kucchivirecanampi	1284	
PA_atk-s01_02a:1284_3	hoti, antānipi khaṇḍākhaṇḍāni hutvā nikkhamanti. Lābhamacchariyena saṅghassa vā gaṇassa	1284	
PA_atk-s01_02a:1284_4	vā santake lābhe maccharāyitvā puggalikaparibhogena paribhuñjitvā yakkho vā peto	1284	
PA_atk-s01_02a:1284_5	vā mahāajagaro vā hutvā nibbattati. Sarīravaṇṇaguṇavaṇṇamacchariyena pana pariyattidhammamacchariyena	1284	
PA_atk-s01_02a:1284_6	ca attanova vaṇṇaṃ vaṇṇeti, na paresaṃ vaṇṇaṃ, “kiṃ vaṇṇo eso”ti taṃ taṃ dosaṃ vadanto	1284	
PA_atk-s01_02a:1284_7	pariyattiñca kassaci kiñci adento dubbaṇṇo ceva eḷamūgo ca hoti.	1284	
PA_atk-s01_02a:1285_0	Apica āvāsamacchariyena lohagehe paccati. Kulamacchariyena appalābho hoti. Lābhamacchariyena	1285	
PA_atk-s01_02a:1285_1	gūthaniraye nibbattati. Vaṇṇamacchariyena bhave nibbattassa vaṇṇo nāma na hoti. Dhammamacchariyena	1285	
PA_atk-s01_02a:1285_2	kukkuḷaniraye nibbattati. Idaṃ pana issāmacchariyasaṃyojanaṃ sotāpattimaggena pahīyati.	1285	
PA_atk-s01_02a:1285_3	Yāva taṃ nappahīyati, tāva devamanussā averatādīni patthayantāpi verādīhi na parimuccantiyeva.	1285	
PA_atk-s01_02a:1286_0	Tiṇṇā mettha kaṅkhāti etasmiṃ pañhe mayā tumhākaṃ vacanaṃ sutvā kaṅkhā tiṇṇāti vadati,	1286	
PA_atk-s01_02a:1286_1	na maggavasena tiṇṇakaṅkhataṃ dīpeti. Vigatā kathaṃkathāti idaṃ kathaṃ, idaṃ kathanti	1286	
PA_atk-s01_02a:1286_2	ayampi kathaṃkathā vigatā.	1286	
PA_atk-s01_02a:1287_0	358. Nidānādīni vuttatthāneva. Piyāppiyanidānanti piyasattasaṅkhāranidānaṃ macchariyaṃ,	1287	
PA_atk-s01_02a:1287_1	appiyasattasaṅkhāranidānā issā. Ubhayaṃ vā ubhayanidānaṃ. Pabbajitassa hi saddhivihārikādayo,	1287	
PA_atk-s01_02a:1287_2	gahaṭṭhassa puttādayo hatthiassādayo vā sattā piyā honti keḷāyitā mamāyitā, muhuttampi	1287	
PA_atk-s01_02a:1287_3	te apassanto adhivāsetuṃ na sakkoti. So aññaṃ tādisaṃ piyasattaṃ labhantaṃ disvā	1287	
PA_atk-s01_02a:1287_4	issaṃ karoti. “Iminā amhākaṃ kiñci kammaṃ atthi, muhuttaṃ tāva naṃ dethā”ti tameva	1287	
PA_atk-s01_02a:1287_5	aññehi yācito “na sakkā dātuṃ, kilamissati vā ukkaṇṭhissati vā”tiādīni vatvā macchariyaṃ	1287	
PA_atk-s01_02a:1287_6	karoti. Evaṃ tāva ubhayampi piyasattanidānaṃ hoti. Bhikkhussa pana pattacīvaraparikkhārajātaṃ,	1287	
PA_atk-s01_02a:1287_7	gahaṭṭhassa vā alaṅkārādiupakaraṇaṃ piyaṃ hoti manāpaṃ, so aññassa tādisaṃ uppajjamānaṃ	1287	
PA_atk-s01_02a:1287_8	disvā “aho vatassa evarūpaṃ na bhaveyyā”ti issaṃ karoti, yācito vāpi “mayampetaṃ	1287	
PA_atk-s01_02a:1287_9	mamāyantā na paribhuñjāma, na sakkā dātu”nti macchariyaṃ karoti. Evaṃ ubhayampi piyasaṅkhāranidānaṃ	1287	
PA_atk-s01_02a:1287_10	hoti. Appiye pana te vuttappakāre satte ca saṅkhāre ca labhitvā sacepissa te amanāpā	12871	
PA_atk-s01_02a:1287_11	honti, tathāpi kilesānaṃ viparītavuttitāya “ṭhapetvā maṃ ko añño evarūpassa lābhī”ti	12871	
PA_atk-s01_02a:1287_12	issaṃ vā karoti, yācito tāvakālikampi adadamāno macchariyaṃ vā karoti. Evaṃ ubhayampi	12871	
PA_atk-s01_02a:1287_13	appiyasattasaṅkhāranidānaṃ hoti.	12871	
PA_atk-s01_02a:1288	Chandanidānanti ettha pariyesanachando, paṭilābhachando, paribhogachando, sannidhichando, vissajjanachandoti pañcavidho chando.	128	
PA_atk-s01_02a:1289	Katamo pariyesanachando? Idhekacco atitto chandajāto rūpaṃ pariyesati, saddaṃ. Gandhaṃ. Rasaṃ. Phoṭṭhabbaṃ pariyesati, dhanaṃ pariyesati. Ayaṃ pariyesanachando.	128	
PA_atk-s01_02a:1290	Katamo paṭilābhachando? Idhekacco atitto chandajāto rūpaṃ paṭilabhati, saddaṃ. Gandhaṃ. Rasaṃ. Phoṭṭhabbaṃ paṭilabhati, dhanaṃ paṭilabhati. Ayaṃ paṭilābhachando.	129	
PA_atk-s01_02a:1291	Katamo paribhogachando? Idhekacco atitto chandajāto rūpaṃ paribhuñjati, saddaṃ. Gandhaṃ. Rasaṃ. Phoṭṭhabbaṃ paribhuñjati, dhanaṃ paribhuñjati. Ayaṃ paribhogachando.	129	
PA_atk-s01_02a:1292	Katamo sannidhichando? Idhekacco atitto chandajāto dhanasannicayaṃ karoti “āpadāsu bhavissatī”ti. Ayaṃ sannidhichando.	129	
PA_atk-s01_02a:1293_0	Katamo vissajjanachando? Idhekacco atitto chandajāto dhanaṃ vissajjeti, hatthārohānaṃ,	1293	
PA_atk-s01_02a:1293_1	assārohānaṃ, rathikānaṃ, dhanuggahānaṃ – “ime maṃ rakkhissanti gopissanti mamāyissanti	1293	
PA_atk-s01_02a:1293_2	samparivārayissantī”ti. Ayaṃ vissajjanachando. Ime pañca chandā. Idha taṇhāmattameva,	1293	
PA_atk-s01_02a:1293_3	taṃ sandhāya idaṃ vuttaṃ.	1293	
PA_atk-s01_02a:1294_0	Vitakkanidānoti ettha “lābhaṃ paṭicca vinicchayo”ti evaṃ vutto vinicchayavitakko	1294	
PA_atk-s01_02a:1294_1	vitakko nāma. Vinicchayoti dve vinicchayā taṇhāvinicchayo ca, diṭṭhivinicchayo ca.	1294	
PA_atk-s01_02a:1294_2	Aṭṭhasataṃ taṇhāvicaritaṃ taṇhāvinicchayo nāma. Dvāsaṭṭhi diṭṭhiyo diṭṭhivinicchayo	1294	
PA_atk-s01_02a:1294_3	nāmāti evaṃ vuttataṇhāvinicchayavasena hi iṭṭhāniṭṭhapiyāppiyavavatthānaṃ na hoti.	1294	
PA_atk-s01_02a:1294_4	Tadeva hi ekaccassa iṭṭhaṃ hoti, ekaccassa aniṭṭhaṃ paccantarājamajjhimadesarājūnaṃ	1294	
PA_atk-s01_02a:1294_5	gaṇḍuppādamigamaṃsādīsu viya. Tasmiṃ pana taṇhāvinicchayavinicchite paṭiladdhavatthusmiṃ	1294	
PA_atk-s01_02a:1294_6	“ettakaṃ rūpassa bhavissati, ettakaṃ saddassa, ettakaṃ gandhassa, ettakaṃ rasassa,	1294	
PA_atk-s01_02a:1294_7	ettakaṃ phoṭṭhabbassa bhavissati, ettakaṃ mayhaṃ bhavissati, ettakaṃ parassa bhavissati,	1294	
PA_atk-s01_02a:1294_8	ettakaṃ nidahissāmi, ettakaṃ parassa dassāmī”ti vavatthānaṃ vitakkavinicchayena hoti.	1294	
PA_atk-s01_02a:1294_9	Tenāha “chando kho, devānaminda, vitakkanidāno”ti.	1294	
PA_atk-s01_02a:1295_0	Papañcasaññāsaṅkhānidānoti tayo papañcā taṇhāpapañco, mānapapañco, diṭṭhipapañcoti.	1295	
PA_atk-s01_02a:1295_1	Tattha aṭṭhasatataṇhāvicaritaṃ taṇhāpapañco nāma. Navavidho māno mānapapañco nāma.	1295	
PA_atk-s01_02a:1295_2	Dvāsaṭṭhi diṭṭhiyo diṭṭhipapañco nāma. Tesu idha taṇhāpapañco adhippeto. Kenaṭṭhena	1295	
PA_atk-s01_02a:1295_3	papañco? Mattapamattākārapāpanaṭṭhena papañco. Taṃsampayuttā saññā papañcasaññā.	1295	
PA_atk-s01_02a:1295_4	Saṅkhā vuccati koṭṭhāso “saññānidānā hi papañcasaṅkhā”tiādīsu viya. Iti papañcasaññāsaṅkhānidānoti	1295	
PA_atk-s01_02a:1295_5	papañcasaññākoṭṭhāsanidāno vitakkoti attho.	1295	
PA_atk-s01_02a:1296	Papañcasaññāsaṅkhānirodhasāruppagāmininti etissā papañcasaññāsaṅkhāya khayā nirodho vūpasamo, tassa sāruppañceva tattha gāminiṃ cāti saha vipassanāya maggaṃ pucchati.	129	
PA_atk-s01_02a:1297	Vedanākammaṭṭhānavaṇṇanā	129	
PA_atk-s01_02a:1298_0	359. Athassa bhagavā somanassaṃpāhanti tisso vedanā ārabhi. Kiṃ pana bhagavatā pucchitaṃ	1298	
PA_atk-s01_02a:1298_1	kathitaṃ, apucchitaṃ, sānusandhikaṃ, ananusandhikanti? Pucchitameva kathitaṃ, no	1298	
PA_atk-s01_02a:1298_2	apucchitaṃ, sānusandhikameva, no ananusandhikaṃ. Devatānañhi rūpato arūpaṃ pākaṭataraṃ,	1298	
PA_atk-s01_02a:1298_3	arūpepi vedanā pākaṭatarā. Kasmā? Devatānañhi karajakāyaṃ sukhumaṃ, kammajaṃ balavaṃ,	1298	
PA_atk-s01_02a:1298_4	karajakāyassa sukhumattā, kammajassa balavattā ekāhārampi atikkamitvā na tiṭṭhanti,	1298	
PA_atk-s01_02a:1298_5	uṇhapāsāṇe ṭhapitasappipiṇḍi viya vilīyantīti sabbaṃ brahmajāle vuttanayeneva veditabbaṃ.	1298	
PA_atk-s01_02a:1298_6	Tasmā bhagavā sakkassa tisso vedanā ārabhi. Duvidhañhi kammaṭṭhānaṃ – rūpakammaṭṭhānaṃ,	1298	
PA_atk-s01_02a:1298_7	arūpakammaṭṭhānañca. Rūpapariggaho, arūpapariggahotipi etadeva vuccati. Tattha bhagavā	1298	
PA_atk-s01_02a:1298_8	yassa rūpaṃ pākaṭaṃ, tassa saṅkhepamanasikāravasena vā vitthāramanasikāravasena vā	1298	
PA_atk-s01_02a:1298_9	catudhātuvavatthānaṃ vitthārento rūpakammaṭṭhānaṃ katheti. Yassa arūpaṃ pākaṭaṃ,	1298	
PA_atk-s01_02a:1298_10	tassa arūpakammaṭṭhānaṃ katheti. Kathento ca tassa vatthubhūtaṃ rūpakammaṭṭhānaṃ	12981	
PA_atk-s01_02a:1298_11	dassetvāva katheti, devānaṃ pana arūpakammaṭṭhānaṃ pākaṭanti arūpakammaṭṭhānavasena vedanā ārabhi.	12981	
PA_atk-s01_02a:1299_0	Tividho hi arūpakammaṭṭhāne abhiniveso – phassavasena, vedanāvasena, cittavasenāti.	1299	
PA_atk-s01_02a:1299_1	Kathaṃ? Ekaccassa hi saṅkhittena vā vitthārena vā pariggahite rūpakammaṭṭhāne tasmiṃ	1299	
PA_atk-s01_02a:1299_2	ārammaṇe cittacetasikānaṃ paṭhamābhinipāto taṃ ārammaṇaṃ phusanto uppajjamāno phasso	1299	
PA_atk-s01_02a:1299_3	pākaṭo hoti. Ekaccassa taṃ ārammaṇaṃ anubhavantī uppajjamānā vedanā pākaṭā hoti.	1299	
PA_atk-s01_02a:1299_4	Ekaccassa taṃ ārammaṇaṃ pariggahetvā taṃ vijānantaṃ uppajjamānaṃ viññāṇaṃ pākaṭaṃ hoti.	1299	
PA_atk-s01_02a:1300_0	Tattha yassa phasso pākaṭo hoti, sopi na kevalaṃ phassova uppajjati, tena saddhiṃ	1300	
PA_atk-s01_02a:1300_1	tadeva ārammaṇaṃ anubhavamānā vedanāpi uppajjati, sañjānamānā saññāpi, cetayamānā	1300	
PA_atk-s01_02a:1300_2	cetanāpi, vijānamānaṃ viññāṇampi uppajjatīti phassapañcamakeyeva pariggaṇhāti. Yassa	1300	
PA_atk-s01_02a:1300_3	vedanā pākaṭā hoti, sopi na kevalaṃ vedanāva uppajjati, tāya saddhiṃ tadeva ārammaṇaṃ	1300	
PA_atk-s01_02a:1300_4	phusamāno phassopi uppajjati, sañjānamānā saññāpi, cetayamānā cetanāpi, vijānamānaṃ	1300	
PA_atk-s01_02a:1300_5	viññāṇampi uppajjatīti phassapañcamakeyeva pariggaṇhāti. Yassa viññāṇaṃ pākaṭaṃ hoti,	1300	
PA_atk-s01_02a:1300_6	sopi na kevalaṃ viññāṇameva uppajjati, tena saddhiṃ tadevārammaṇaṃ phusamāno phassopi	1300	
PA_atk-s01_02a:1300_7	uppajjati, anubhavamānā vedanāpi, sañjānamānā saññāpi, cetayamānā cetanāpi uppajjatīti	1300	
PA_atk-s01_02a:1300_8	phassapañcamakeyeva pariggaṇhāti.	1300	
PA_atk-s01_02a:1301_0	So “ime phassapañcamakā dhammā kiṃ nissitā”ti upadhārento “vatthunissitā”ti pajānāti.	1301	
PA_atk-s01_02a:1301_1	Vatthu nāma karajakāyo, yaṃ sandhāya vuttaṃ – “idañca pana me viññāṇaṃ ettha sitaṃ	1301	
PA_atk-s01_02a:1301_2	ettha paṭibaddha”nti. So atthato bhūtāni ceva upādārūpāni ca. Evamettha vatthu rūpaṃ,	1301	
PA_atk-s01_02a:1301_3	phassapañcamakā nāmanti nāmarūpamattameva passati. Rūpañcettha rūpakkhandho, nāmaṃ	1301	
PA_atk-s01_02a:1301_4	cattāro arūpino khandhāti pañcakkhandhamattaṃ hoti. Nāmarūpavinimuttā hi pañcakkhandhā,	1301	
PA_atk-s01_02a:1301_5	pañcakkhandhavinimuttaṃ vā nāmarūpaṃ natthi. So “ime pañcakkhandhā kiṃ hetukā”ti	1301	
PA_atk-s01_02a:1301_6	upaparikkhanto “avijjādihetukā”ti passati. Tato “paccayo ceva paccayuppannañca idaṃ,	1301	
PA_atk-s01_02a:1301_7	añño satto vā puggalo vā natthi, suddhasaṅkhārapuñjamattamevā”ti sappaccayanāmarūpavasena	1301	
PA_atk-s01_02a:1301_8	tilakkhaṇaṃ āropetvā vipassanāpaṭipāṭiyā “aniccaṃ dukkhaṃ anattā”ti sammasanto vicarati,	1301	
PA_atk-s01_02a:1301_9	so ajja ajjāti paṭivedhaṃ ākaṅkhamāno tathārūpe divase utusappāyaṃ, puggalasappāyaṃ,	1301	
PA_atk-s01_02a:1301_10	bhojanasappāyaṃ, dhammasavanasappāyaṃ vā labhitvā ekapallaṅkena nisinnova vipassanaṃ	13011	
PA_atk-s01_02a:1301_11	matthakaṃ pāpetvā arahatte patiṭṭhāti. Evamimesampi tiṇṇaṃ janānaṃ yāva arahattā	13011	
PA_atk-s01_02a:1301_12	kammaṭṭhānaṃ kathitaṃ hoti.	13011	
PA_atk-s01_02a:1302_0	Idha pana bhagavā arūpakammaṭṭhānaṃ kathento vedanāsīsena kathesi. Phassavasena hi	1302	
PA_atk-s01_02a:1302_1	viññāṇavasena vā kathiyamānaṃ etassa na pākaṭaṃ hoti, andhakāraṃ viya khāyati. Vedanāvasena	1302	
PA_atk-s01_02a:1302_2	pana pākaṭaṃ hoti. Kasmā? Vedanānaṃ uppattiyā pākaṭatāya. Sukhadukkhavedanānañhi	1302	
PA_atk-s01_02a:1302_3	uppatti pākaṭā. Yadā sukhaṃ uppajjati, tadā sakalaṃ sarīraṃ khobhentaṃ maddantaṃ	1302	
PA_atk-s01_02a:1302_4	pharamānaṃ abhisandayamānaṃ satadhotasappiṃ khādāpayantaṃ viya, satapākatelaṃ makkhayamānaṃ	1302	
PA_atk-s01_02a:1302_5	viya, ghaṭasahassena pariḷāhaṃ nibbāpayamānaṃ viya, “aho sukhaṃ, aho sukha”nti vācaṃ	1302	
PA_atk-s01_02a:1302_6	nicchārayamānameva uppajjati. Yadā dukkhaṃ uppajjati, tadā sakalasarīraṃ khobhentaṃ	1302	
PA_atk-s01_02a:1302_7	maddantaṃ pharamānaṃ abhisandayamānaṃ tattaphālaṃ pavesentaṃ viya, vilīnatambalohena	1302	
PA_atk-s01_02a:1302_8	āsiñcantaṃ viya, sukkhatiṇavanappatimhi araññe dāruukkākalāpaṃ khipamānaṃ viya “aho	1302	
PA_atk-s01_02a:1302_9	dukkhaṃ, aho dukkha”nti vippalāpayamānameva uppajjati. Iti sukhadukkhavedanānaṃ uppatti pākaṭā hoti.	1302	
PA_atk-s01_02a:1303_0	Adukkhamasukhā pana duddīpanā andhakārena viya abhibhūtā. Sā sukhadukkhānaṃ apagame	1303	
PA_atk-s01_02a:1303_1	sātāsātapaṭikkhepavasena majjhattākārabhūtā adukkhamasukhā vedanāti nayato gaṇhantassa	1303	
PA_atk-s01_02a:1303_2	pākaṭā hoti. Yathā kiṃ? Yathā antarā piṭṭhipāsāṇaṃ āruhitvā palātassa migassa anupadaṃ	1303	
PA_atk-s01_02a:1303_3	gacchanto migaluddako piṭṭhipāsāṇassa orabhāgepi parabhāgepi padaṃ disvā majjhe apassantopi	1303	
PA_atk-s01_02a:1303_4	“ito āruḷho, ito oruḷho, majjhe piṭṭhipāsāṇe iminā padesena gato bhavissatī”ti nayato	1303	
PA_atk-s01_02a:1303_5	jānāti. Evaṃ āruḷhaṭṭhāne padaṃ viya hi sukhavedanāya uppatti pākaṭā hoti, oruḷhaṭṭhāne	1303	
PA_atk-s01_02a:1303_6	padaṃ viya dukkhavedanāya uppatti pākaṭā hoti, ito āruyha, ito oruyha, majjhe evaṃ	1303	
PA_atk-s01_02a:1303_7	gatoti nayato gahaṇaṃ viya sukhadukkhānaṃ apagame sātāsātapaṭikkhepavasena majjhattākārabhūtā	1303	
PA_atk-s01_02a:1303_8	adukkhamasukhā vedanāti nayato gaṇhantassa pākaṭā hoti. Evaṃ bhagavā paṭhamaṃ rūpakammaṭṭhānaṃ	1303	
PA_atk-s01_02a:1303_9	kathetvā pacchā arūpakammaṭṭhānaṃ vedanāvasena nivattetvā dassesi.	1303	
PA_atk-s01_02a:1304_0	Na kevalañca idheva evaṃ dassesi, mahāsatipaṭṭhāne, majjhimanikāyamhi satipaṭṭhāne,	1304	
PA_atk-s01_02a:1304_1	cūḷataṇhāsaṅkhaye, mahātaṇhāsaṅkhaye, cūḷavedallasutte, mahāvedallasutte, raṭṭhapālasutte,	1304	
PA_atk-s01_02a:1304_2	māgaṇḍiyasutte, dhātuvibhaṅge, āneñjasappāye, sakale vedanāsaṃyutteti evaṃ anekesu	1304	
PA_atk-s01_02a:1304_3	suttantesu paṭhamaṃ rūpakammaṭṭhānaṃ kathetvā pacchā arūpakammaṭṭhānaṃ vedanāvasena	1304	
PA_atk-s01_02a:1304_4	nivattetvā dassesi. Yathā ca tesu tesu, evaṃ imasmimpi sakkapañhe paṭhamaṃ rūpakammaṭṭhānaṃ	1304	
PA_atk-s01_02a:1304_5	kathetvā pacchā arūpakammaṭṭhānaṃ vedanāvasena nivattetvā dassesi. Rūpakammaṭṭhānaṃ	1304	
PA_atk-s01_02a:1304_6	panettha vedanāya ārammaṇamattakaṃyeva saṅkhittaṃ, tasmā pāḷiyaṃ nāruḷhaṃ bhavissati.	1304	
PA_atk-s01_02a:1305_0	360. Arūpakammaṭṭhāne yaṃ tassa pākaṭaṃ vedanāvasena abhinivesamukhaṃ, tameva dassetuṃ	1305	
PA_atk-s01_02a:1305_1	somanassaṃpāhaṃ, devānamindātiādimāha. Tattha duvidhenāti dvividhena, dvīhi koṭṭhāsehīti	1305	
PA_atk-s01_02a:1305_2	attho. Evarūpaṃ somanassaṃ na sevitabbanti evarūpaṃ gehasitasomanassaṃ na sevitabbaṃ.	1305	
PA_atk-s01_02a:1305_3	Gehasitasomanassaṃ nāma “tattha katamāni cha gehasitāni somanassāni? Cakkhuviññeyyānaṃ	1305	
PA_atk-s01_02a:1305_4	rūpānaṃ iṭṭhānaṃ kantānaṃ manāpānaṃ manoramānaṃ lokāmisapaṭisaṃyuttānaṃ paṭilābhaṃ	1305	
PA_atk-s01_02a:1305_5	vā paṭilābhato samanupassato, pubbe vā paṭiladdhapubbaṃ atītaṃ niruddhaṃ vipariṇataṃ	1305	
PA_atk-s01_02a:1305_6	samanussarato uppajjati somanassaṃ, yaṃ evarūpaṃ somanassaṃ, idaṃ vuccati gehasitaṃ	1305	
PA_atk-s01_02a:1305_7	somanassa”nti evaṃ chasu dvāresu vuttakāmaguṇanissitaṃ somanassaṃ.	1305	
PA_atk-s01_02a:1306_0	Evarūpaṃ somanassaṃ sevitabbanti evarūpaṃ nekkhammasitaṃ somanassaṃ sevitabbaṃ. Nekkhammasitaṃ	1306	
PA_atk-s01_02a:1306_1	somanassaṃ nāma – “tattha katamāni cha nekkhammasitāni somanassāni? Rūpānaṃ tveva	1306	
PA_atk-s01_02a:1306_2	aniccataṃ viditvā vipariṇāmavirāganirodhaṃ pubbe ceva rūpā etarahi ca sabbe te rūpā	1306	
PA_atk-s01_02a:1306_3	aniccā, dukkhā, vipariṇāmadhammāti evametaṃ yathābhūtaṃ sammappaññāya passato uppajjati	1306	
PA_atk-s01_02a:1306_4	somanassaṃ, yaṃ evarūpaṃ somanassaṃ, idaṃ vuccati nekkhammasitaṃ somanassa”nti evaṃ	1306	
PA_atk-s01_02a:1306_5	chasu dvāresu iṭṭhārammaṇe āpāthagate aniccādivasena vipassanaṃ paṭṭhapetvā ussukkāpetuṃ	1306	
PA_atk-s01_02a:1306_6	sakkontassa “ussukkitā me vipassanā”ti somanassajātassa uppannaṃ somanassaṃ. Sevitabbanti	1306	
PA_atk-s01_02a:1306_7	idaṃ nekkhammavasena, vipassanāvasena, anussativasena, paṭhamajjhānādivasena ca uppajjanakasomanassaṃ sevitabbaṃ nāma.	1306	
PA_atk-s01_02a:1307_0	Tattha yaṃ ce savitakkaṃ savicāranti tasmimpi nekkhammasite somanasse yaṃ nekkhammavasena,	1307	
PA_atk-s01_02a:1307_1	vipassanāvasena, anussativasena, paṭhamajjhānavasena ca uppannaṃ savitakkaṃ savicāraṃ	1307	
PA_atk-s01_02a:1307_2	somanassanti jāneyya. Yaṃ ce avitakkaṃ avicāranti yaṃ pana dutiyatatiyajjhānavasena	1307	
PA_atk-s01_02a:1307_3	uppannaṃ avitakkaṃ avicāraṃ somanassanti jāneyya. Ye avitakke avicāre, te paṇītatareti	1307	
PA_atk-s01_02a:1307_4	etesupi dvīsu yaṃ avitakkaṃ avicāraṃ, taṃ paṇītataranti attho.	1307	
PA_atk-s01_02a:1308_0	Iminā kiṃ kathitaṃ hoti? Dvinnaṃ arahattaṃ kathitaṃ. Kathaṃ? Eko kira bhikkhu savitakkasavicāre	1308	
PA_atk-s01_02a:1308_1	somanasse vipassanaṃ paṭṭhapetvā “idaṃ somanassaṃ kiṃ nissita”nti upadhārento “vatthunissita”nti	1308	
PA_atk-s01_02a:1308_2	pajānātīti phassapañcamake vuttanayeneva anukkamena arahatte patiṭṭhāti. Eko avitakkaavicāre	1308	
PA_atk-s01_02a:1308_3	somanasse vipassanaṃ paṭṭhapetvā vuttanayeneva arahatte patiṭṭhāti. Tattha abhiniviṭṭhasomanassesupi	1308	
PA_atk-s01_02a:1308_4	savitakkasavicārato avitakkaavicāraṃ paṇītataraṃ. Savitakkasavicārasomanassavipassanātopi	1308	
PA_atk-s01_02a:1308_5	avitakkaavicāravipassanā paṇītatarā. Savitakkasavicārasomanassaphalasamāpattitopi	1308	
PA_atk-s01_02a:1308_6	avitakkaavicārasomanassaphalasamāpattiyeva paṇītatarā. Tenāha bhagavā “ye avitakke	1308	
PA_atk-s01_02a:1308_7	avicāre, te paṇītatare”ti.	1308	
PA_atk-s01_02a:1309_0	361. Evarūpaṃ domanassaṃ na sevitabbanti evarūpaṃ gehasitadomanassaṃ na sevitabbaṃ.	1309	
PA_atk-s01_02a:1309_1	Gehasitadomanassaṃ nāma – “tattha katamāni cha gehasitāni domanassāni? Cakkhuviññeyyānaṃ	1309	
PA_atk-s01_02a:1309_2	rūpānaṃ iṭṭhānaṃ kantānaṃ manāpānaṃ manoramānaṃ lokāmisapaṭisaṃyuttānaṃ appaṭilābhaṃ	1309	
PA_atk-s01_02a:1309_3	vā appaṭilābhato samanupassato pubbe vā apaṭiladdhapubbaṃ atītaṃ niruddhaṃ vipariṇataṃ	1309	
PA_atk-s01_02a:1309_4	samanussarato uppajjati domanassaṃ, yaṃ evarūpaṃ domanassaṃ, idaṃ vuccati gehasitadomanassa”nti.	1309	
PA_atk-s01_02a:1309_5	Evaṃ chasu dvāresu iṭṭhārammaṇaṃ nānubhaviṃ, nānubhavissāmi, nānubhavāmīti vitakkayato	1309	
PA_atk-s01_02a:1309_6	uppannaṃ kāmaguṇanissitaṃ domanassaṃ.	1309	
PA_atk-s01_02a:1310_0	Evarūpaṃ domanassaṃ sevitabbanti evarūpaṃ nekkhammasitadomanassaṃ sevitabbaṃ. Nekkhammasitadomanassaṃ	1310	
PA_atk-s01_02a:1310_1	nāma – “tattha katamāni cha nekkhammasitāni domanassāni? Rūpānaṃ tveva aniccataṃ	1310	
PA_atk-s01_02a:1310_2	viditvā vipariṇāmavirāganirodhaṃ pubbe ceva rūpā etarahi ca sabbe te rūpā aniccā,	1310	
PA_atk-s01_02a:1310_3	dukkhā, vipariṇāmadhammāti evametaṃ yathābhūtaṃ sampappaññāya disvā anuttaresu vimokkhesu	1310	
PA_atk-s01_02a:1310_4	pihaṃ upaṭṭhāpeti ‘kudāssu nāmāhaṃ tadāyatanaṃ, upasampajja viharissāmi, yadariyā	1310	
PA_atk-s01_02a:1310_5	etarahi āyatanaṃ upasampajja viharantī’ti. Iti anuttaresu vimokkhesu pihaṃ upaṭṭhāpayato	1310	
PA_atk-s01_02a:1310_6	uppajjati pihapaccayā domanassaṃ, yaṃ evarūpaṃ domanassaṃ, idaṃ vuccati nekkhammasitadomanassa”nti	1310	
PA_atk-s01_02a:1310_7	evaṃ chasu dvāresu iṭṭhārammaṇe āpāthagate anuttaravimokkhasaṅkhātaariyaphaladhammesu	1310	
PA_atk-s01_02a:1310_8	pihaṃ upaṭṭhapetvā tadadhigamāya aniccādivasena vipassanaṃ paṭṭhapetvā ussukkāpetumasakkontassa	1310	
PA_atk-s01_02a:1310_9	imampi pakkhaṃ, imampi māsaṃ, imampi saṃvaccharaṃ vipassanaṃ ussukkāpetvā ariyabhūmiṃ	1310	
PA_atk-s01_02a:1310_10	pāpuṇituṃ nāsakkhinti anusocato uppannaṃ domanassaṃ. Sevitabbanti idaṃ nekkhammavasena,	13101	
PA_atk-s01_02a:1310_11	vipassanāvasena, anussativasena, paṭhamajjhānādivasena ca uppajjanakadomanassaṃ sevitabbaṃ nāma.	13101	
PA_atk-s01_02a:1311_0	Tattha yaṃ ce savitakkasavicāranti tasmimpi duvidhe domanasse gehasitadomanassameva	1311	
PA_atk-s01_02a:1311_1	savitakkasavicāradomanassaṃ nāma. Nekkhammavasena, vipassanāvasena, anussativasena,	1311	
PA_atk-s01_02a:1311_2	paṭhamadutiyajjhānavasena ca uppannadomanassaṃ pana avitakkaavicāradomanassanti veditabbaṃ.	1311	
PA_atk-s01_02a:1311_3	Nippariyāyena pana avitakkaavicāradomanassaṃ nāma natthi. Domanassindriyañhi ekaṃsena	1311	
PA_atk-s01_02a:1311_4	akusalañceva savitakkasavicārañca, etassa pana bhikkhuno maññanavasena savitakkasavicāranti	1311	
PA_atk-s01_02a:1311_5	ca avitakkaavicāranti ca vuttaṃ.	1311	
PA_atk-s01_02a:1312_0	Tatrāyaṃ nayo – idha bhikkhu domanassapaccayabhūte savitakkasavicāradhamme avitakkaavicāradhamme	1312	
PA_atk-s01_02a:1312_1	ca domanassapaccayā eva uppanne maggaphaladhamme ca aññesaṃ paṭipattidassanavasena	1312	
PA_atk-s01_02a:1312_2	domanassanti gahetvā “kadā nu kho me savitakkasavicāradomanasse vipassanā paṭṭhapitā	1312	
PA_atk-s01_02a:1312_3	bhavissati, kadā avitakkaavicāradomanasse”ti ca “kadā nu kho me savitakkasavicāradomanassaphalasamāpatti	1312	
PA_atk-s01_02a:1312_4	nibbattitā bhavissati, kadā avitakkaavicāradomanassaphalasamāpattī”ti cintetvā temāsikaṃ,	1312	
PA_atk-s01_02a:1312_5	chamāsikaṃ, navamāsikaṃ vā paṭipadaṃ gaṇhāti. Temāsikaṃ gahetvā paṭhamamāse ekaṃ	1312	
PA_atk-s01_02a:1312_6	yāmaṃ jaggati, dve yāme niddāya okāsaṃ karoti, majjhime māse dve yāme jaggati, ekaṃ	1312	
PA_atk-s01_02a:1312_7	yāmaṃ niddāya okāsaṃ karoti, pacchimamāse caṅkamanisajjāyeva yāpeti. Evaṃ ce arahattaṃ	1312	
PA_atk-s01_02a:1312_8	pāpuṇāti, iccetaṃ kusalaṃ. No ce pāpuṇāti, visesetvā chamāsikaṃ gaṇhāti. Tatrāpi	1312	
PA_atk-s01_02a:1312_9	dve dve māse vuttanayena paṭipajjitvā arahattaṃ pāpuṇituṃ asakkonto visesetvā navamāsikaṃ	1312	
PA_atk-s01_02a:1312_10	gaṇhāti. Tatrāpi tayo tayo māse tatheva paṭipajjitvā arahattaṃ pāpuṇituṃ asakkontassa	13121	
PA_atk-s01_02a:1312_11	“na ladvaṃ vata me sabrahmacārīhi saddhiṃ visuddhipavāraṇaṃ pavāretu”nti āvajjato	13121	
PA_atk-s01_02a:1312_12	domanassaṃ uppajjati, assudhārā pavattanti gāmantapabbhāravāsīmahāsīvattherassa viya.	13121	
PA_atk-s01_02a:1313	Mahāsīvattheravatthu	131	
PA_atk-s01_02a:1314_0	Thero kira aṭṭhārasa mahāgaṇe vācesi. Tassovāde ṭhatvā tiṃsasahassā bhikkhū arahattaṃ	1314	
PA_atk-s01_02a:1314_1	pāpuṇiṃsu. Atheko bhikkhu “mayhaṃ tāva abbhantare guṇā appamāṇā, kīdisā nu kho me	1314	
PA_atk-s01_02a:1314_2	ācariyassa guṇā”ti āvajjanto puthujjanabhāvaṃ passitvā “amhākaṃ ācariyo aññesaṃ avassayo	1314	
PA_atk-s01_02a:1314_3	hoti, attano bhavituṃ na sakkoti, ovādamassa dassāmī”ti ākāsena gantvā vihārasamīpe	1314	
PA_atk-s01_02a:1314_4	otaritvā divāṭṭhāne nisinnaṃ ācariyaṃ upasaṅkamitvā vattaṃ dassetvā ekamantaṃ nisīdi.	1314	
PA_atk-s01_02a:1315_0	Thero – “kiṃ kāraṇā āgatosi piṇḍapātikā”ti āha. Ekaṃ anumodanaṃ gaṇhissāmīti āgatosmi,	1315	
PA_atk-s01_02a:1315_1	bhanteti. Okāso na bhavissati, āvusoti? Vitakkamāḷake ṭhitakāle pucchissāmi, bhanteti.	1315	
PA_atk-s01_02a:1315_2	Tasmiṃ ṭhāne aññe pucchantīti. Bhikkhācāramagge, bhanteti. Tatrāpi aññe pucchantīti.	1315	
PA_atk-s01_02a:1315_3	Dupaṭṭanivāsanaṭṭhāne, saṅghāṭipārupanaṭṭhāne, pattanīharaṇaṭṭhāne, gāme caritvā	1315	
PA_atk-s01_02a:1315_4	āsanasālāyaṃ yāgupītakāle, bhanteti. Tattha aṭṭhakathātherā attano kaṅkhaṃ vinodenti,	1315	
PA_atk-s01_02a:1315_5	āvusoti. Antogāmato nikkhantakāle pucchissāmi, bhanteti. Tatrāpi aññe pucchanti,	1315	
PA_atk-s01_02a:1315_6	āvusoti. Antarāmagge, bhante, bhojanasālāyaṃ bhattakiccapariyosāne, bhante, divāṭṭhāne,	1315	
PA_atk-s01_02a:1315_7	pādadhovanakāle, mukhadhovanakāle, bhanteti? Tadā aññe pucchantīti. Tato paṭṭhāya	1315	
PA_atk-s01_02a:1315_8	yāva aruṇā apare pucchanti, āvusoti. Dantakaṭṭhaṃ gahetvā mukhadhovanatthaṃ gamanakāle,	1315	
PA_atk-s01_02a:1315_9	bhanteti? Tadā aññe pucchantīti. Mukhaṃ dhovitvā āgamanakāle, bhanteti? Tatrāpi aññe	1315	
PA_atk-s01_02a:1315_10	pucchantīti. Senāsanaṃ pavisitvā nisinnakāle, bhanteti? Tatrāpi aññe pucchantīti.	13151	
PA_atk-s01_02a:1315_11	Bhante, nanu mukhaṃ dhovitvā senāsanaṃ pavisitvā tayo cattāro pallaṅke usumaṃ gāhāpetvā	13151	
PA_atk-s01_02a:1315_12	yonisomanasikāre kammaṃ karontānaṃ okāsakālena bhavitabbaṃ siyā, maraṇakhaṇampi na	13151	
PA_atk-s01_02a:1315_13	labhissatha, bhante, phalakasadisattha bhante parassa avassayo hotha, attano bhavituṃ	13151	
PA_atk-s01_02a:1315_14	na sakkotha, na me tumhākaṃ anumodanāya atthoti ākāse uppatitvā agamāsi.	13151	
PA_atk-s01_02a:1316_0	Thero – “imassa bhikkhuno pariyattiyā kammaṃ natthi, mayhaṃ pana aṅkusako bhavissāmīti	1316	
PA_atk-s01_02a:1316_1	āgato”ti ñatvā “idāni okāso na bhavissati, paccūsakāle gamissāmī”ti pattacīvaraṃ	1316	
PA_atk-s01_02a:1316_2	samīpe katvā sabbaṃ divasabhāgaṃ paṭhamayāmamajjhimayāmañca dhammaṃ vācetvā pacchimayāme	1316	
PA_atk-s01_02a:1316_3	ekasmiṃ there uddesaṃ gahetvā nikkhante pattacīvaraṃ gahetvā teneva saddhiṃ nikkhanto.	1316	
PA_atk-s01_02a:1316_4	Nisinnaantevāsikā ācariyo kenaci papañcena nikkhantoti maññiṃsu. Nikkhanto thero	1316	
PA_atk-s01_02a:1316_5	koci deva samānācariyabhikkhūti saññaṃ akāsi.	1316	
PA_atk-s01_02a:1317_0	Thero kira “mādisassa arahattaṃ nāma kiṃ, dvīhatīheneva pāpuṇitvā paccāgamissāmī”ti	1317	
PA_atk-s01_02a:1317_1	antevāsikānaṃ anārocetvāva āsāḷhīmāsassa juṇhapakkhaterasiyā nikkhanto gāmantapabbhāraṃ	1317	
PA_atk-s01_02a:1317_2	gantvā caṅkamaṃ āruyha kammaṭṭhānaṃ manasikaronto taṃ divasaṃ arahattaṃ gahetuṃ nāsakkhi.	1317	
PA_atk-s01_02a:1317_3	Uposathadivase sampatte “dvīhatīhena arahattaṃ gaṇhissāmīti āgato, gahetuṃ pana nāsakkhiṃ.	1317	
PA_atk-s01_02a:1317_4	Tayo māse pana tīṇi divasāni viya yāva mahāpavāraṇā tāva jānissāmī”ti vassaṃ upagantvāpi	1317	
PA_atk-s01_02a:1317_5	gahetuṃ nāsakkhi. Pavāraṇādivase cintesi – “ahaṃ dvīhatīhena arahattaṃ gaṇhissāmīti	1317	
PA_atk-s01_02a:1317_6	āgato, temāsenāpi nāsakkhiṃ, sabrahmacārino pana visuddhipavāraṇaṃ pavārentī”ti.	1317	
PA_atk-s01_02a:1317_7	Tassevaṃ cintayato assudhārā pavattanti. Tato “na mañce mayhaṃ catūhi iriyāpathehi	1317	
PA_atk-s01_02a:1317_8	maggaphalaṃ uppajjissati, arahattaṃ appatvā neva mañce piṭṭhiṃ pasāressāmi, na pāde	1317	
PA_atk-s01_02a:1317_9	dhovissāmī”ti mañcaṃ ussāpetvā ṭhapesi. Puna antovassaṃ pattaṃ, arahattaṃ gahetuṃ	1317	
PA_atk-s01_02a:1317_10	nāsakkhiyeva. Ekūnatiṃsapavāraṇāsu assudhārā pavattanti. Gāmadārakā therassa pādesu	13171	
PA_atk-s01_02a:1317_11	phālitaṭṭhānāni kaṇṭakehi sibbanti, davaṃ karontāpi “ayyassa mahāsīvattherassa viya	13171	
PA_atk-s01_02a:1317_12	pādā hontū”ti davaṃ karonti.	13171	
PA_atk-s01_02a:1318_0	Thero tiṃsasaṃvacchare mahāpavāraṇādivase ālambaṇaphalakaṃ nissāya ṭhito “idāni me	1318	
PA_atk-s01_02a:1318_1	tiṃsa vassāni samaṇadhammaṃ karontassa, nāsakkhiṃ arahattaṃ pāpuṇituṃ, addhā me imasmiṃ	1318	
PA_atk-s01_02a:1318_2	attabhāve maggo vā phalaṃ vā natthi, na me laddhaṃ sabrahmacārīhi saddhiṃ visuddhipavāraṇaṃ	1318	
PA_atk-s01_02a:1318_3	pavāretu”nti cintesi. Tassevaṃ cintayatova domanassaṃ uppajji, assudhārā pavattanti.	1318	
PA_atk-s01_02a:1318_4	Atha avidūraṭṭhāne ekā devadhītā rodamānā aṭṭhāsi. “Ko ettha rodasī”ti? “Ahaṃ, bhante,	1318	
PA_atk-s01_02a:1318_5	devadhītā”ti. “Kasmā rodasī”ti? “Rodamānena maggaphalaṃ nibbattitaṃ, tena ahampi	1318	
PA_atk-s01_02a:1318_6	ekaṃ dve maggaphalāni nibbattessāmīti rodāmi, bhante”ti.	1318	
PA_atk-s01_02a:1319_0	Tato thero – “bho mahāsīvatthera, devatāpi tayā saddhiṃ keḷiṃ karonti, anucchavikaṃ	1319	
PA_atk-s01_02a:1319_1	nu kho te eta”nti vipassanaṃ vaḍḍhetvā saha paṭisambhidāhi arahattaṃ aggahesi. So	1319	
PA_atk-s01_02a:1319_2	“idāni nipajjissāmī”ti senāsanaṃ paṭijaggitvā mañcakaṃ paññapetvā udakaṭṭhāne udakaṃ	1319	
PA_atk-s01_02a:1319_3	paccupaṭṭhapetvā “pāde dhovissāmī”ti sopānaphalake nisīdi.	1319	
PA_atk-s01_02a:1320_0	Antevāsikāpissa “amhākaṃ ācariyassa samaṇadhammaṃ kātuṃ gacchantassa tiṃsa vassāni,	1320	
PA_atk-s01_02a:1320_1	sakkhi nu kho visesaṃ nibbattetuṃ, nāsakkhī”ti āvajjayamānā “arahattaṃ patvā pādadhovanatthaṃ	1320	
PA_atk-s01_02a:1320_2	nisinno”ti disvā “amhākaṃ ācariyo amhādisesu antevāsikesu tiṭṭhantesu ‘attanāva pāde	1320	
PA_atk-s01_02a:1320_3	dhovissatī’ti aṭṭhānametaṃ, ahaṃ dhovissāmi ahaṃ dhovissāmī”ti tiṃsasahassānipi ākāsena	1320	
PA_atk-s01_02a:1320_4	gantvā vanditvā “pāde dhovissāma, bhante”ti āhaṃsu. Āvuso, idāni tiṃsa vassāni honti	1320	
PA_atk-s01_02a:1320_5	mama pādānaṃ adhotānaṃ, tiṭṭhatha, tumhe, ahameva dhovissāmīti.	1320	
PA_atk-s01_02a:1321_0	Sakkopi āvajjanto – “mayhaṃ ayyo mahāsīvatthero arahattaṃ patto tiṃsasahassānaṃ antevāsikānaṃ	1321	
PA_atk-s01_02a:1321_1	‘pāde dhovissāmā’ti āgatānaṃ pāde dhovituṃ na deti. Mādise pana upaṭṭhāke tiṭṭhante	1321	
PA_atk-s01_02a:1321_2	‘mayhaṃ ayyo sayaṃ pāde dhovissatī’ti aṭṭhānametaṃ, ahaṃ dhovissāmī”ti sanniṭṭhānaṃ	1321	
PA_atk-s01_02a:1321_3	katvā sujātāya deviyā saddhiṃ bhikkhusaṅghassa santike pāturahosi. So sujaṃ asurakaññaṃ	1321	
PA_atk-s01_02a:1321_4	purato katvā “apetha, bhante, mātugāmo”ti okāsaṃ kāretvā theraṃ upasaṅkamitvā vanditvā	1321	
PA_atk-s01_02a:1321_5	purato ukkuṭiko nisīditvā “pāde dhovissāmi, bhante”ti āha. Kosiya, idāni me tiṃsa	1321	
PA_atk-s01_02a:1321_6	vassāni pādānaṃ adhotānaṃ, devatānañca pakatiyāpi manussasarīragandho nāma jeguccho,	1321	
PA_atk-s01_02a:1321_7	yojanasate ṭhitānampi kaṇṭhe āsattakuṇapaṃ viya hoti, ahameva dhovissāmīti. Bhante,	1321	
PA_atk-s01_02a:1321_8	ayaṃ gandho nāma na paññāyati, tumhākaṃ pana sīlagandho cha devaloke atikkamitvā	1321	
PA_atk-s01_02a:1321_9	upari bhavaggaṃ patvā ṭhito. Sīlagandhato añño uttaritaro gandho nāma natthi, bhante,	1321	
PA_atk-s01_02a:1321_10	tumhākaṃ sīlagandhenamhi āgatoti vāmahatthena gopphakasandhiyaṃ gahetvā dakkhiṇahatthena	13211	
PA_atk-s01_02a:1321_11	pādatalaṃ parimajji. Daharakumārasseva pādā ahesuṃ. Sakko pāde dhovitvā vanditvā devalokameva gato.	13211	
PA_atk-s01_02a:1322_0	Evaṃ “na labhāmi sabrahmacārīhi saddhiṃ visuddhipavāraṇaṃ pavāretu”nti āvajjantassa	1322	
PA_atk-s01_02a:1322_1	uppannaṃ domanassaṃ nissāya bhikkhuno maññanavasena vipassanāya ārammaṇampi vipassanāpi	1322	
PA_atk-s01_02a:1322_2	maggopi phalampi savitakkasavicāradomanassanti ca avitakkāvicāradomanassanti ca vuttanti veditabbaṃ.	1322	
PA_atk-s01_02a:1323_0	Tattha eko bhikkhu savitakkasavicāradomanasse vipassanaṃ paṭṭhapetvā idaṃ domanassaṃ	1323	
PA_atk-s01_02a:1323_1	kiṃ nissitanti upadhārento vatthunissitanti pajānātīti phassapañcamake vuttanayeneva	1323	
PA_atk-s01_02a:1323_2	anukkamena arahatte patiṭṭhāti. Eko avitakkāvicāre domanasse vipassanaṃ paṭṭhapetvā	1323	
PA_atk-s01_02a:1323_3	vuttanayeneva arahatte patiṭṭhāti. Tattha abhiniviṭṭhadomanassesupi savitakkasavicārato	1323	
PA_atk-s01_02a:1323_4	avitakkaavicāraṃ paṇītataraṃ. Savitakkasavicāradomanassavipassanātopi avitakkāvicāradomanassavipassanā	1323	
PA_atk-s01_02a:1323_5	paṇītatarā. Savitakkasavicāradomanassaphalasamāpattitopi avitakkāvicāradomanassaphalasamāpattiyeva	1323	
PA_atk-s01_02a:1323_6	paṇītatarā. Tenāha bhagavā – “ye avitakkaavicāre te paṇītatare”ti.	1323	
PA_atk-s01_02a:1324_0	362. Evarūpā upekkhā na sevitabbāti evarūpā gehasitaupekkhā na sevitabbā. Gehasitaupekkhā	1324	
PA_atk-s01_02a:1324_1	nāma “tattha katamā cha gehasitaupekkhā. Cakkhunā rūpaṃ disvā uppajjati upekkhā bālassa	1324	
PA_atk-s01_02a:1324_2	mūḷhassa puthujjanassa anodhijinassa avipākajinassa anādīnavadassāvino assutavato	1324	
PA_atk-s01_02a:1324_3	puthujjanassa, yā evarūpā upekkhā, rūpaṃ sā nātivattati, tasmā sā upekkhā gehasitāti	1324	
PA_atk-s01_02a:1324_4	vuccatī”ti evaṃ chasu dvāresu iṭṭhārammaṇe āpāthagate guḷapiṇḍike nilīnamakkhikā	1324	
PA_atk-s01_02a:1324_5	viya rūpādīni anativattamānā tattheva laggā laggitā hutvā uppannā kāmaguṇanissitā	1324	
PA_atk-s01_02a:1324_6	upekkhā na sevitabbā.	1324	
PA_atk-s01_02a:1325_0	Evarūpā upekkhā sevitabbāti evarūpā nekkhammasitā upekkhā sevitabbā. Nekkhammasitā	1325	
PA_atk-s01_02a:1325_1	upekkhā nāma – “tattha katamā cha nekkhammasitā upekkhā? Rūpānaṃ tveva aniccataṃ	1325	
PA_atk-s01_02a:1325_2	viditvā vipariṇāmavirāganirodhaṃ ‘pubbe ceva rūpā etarahi ca, sabbe te rūpā aniccā,	1325	
PA_atk-s01_02a:1325_3	dukkhā, vipariṇāmadhammā’ti evametaṃ yathābhūtaṃ sammappaññāya passato uppajjati	1325	
PA_atk-s01_02a:1325_4	upekkhā, yā evarūpā upekkhā, rūpaṃ sā ativattati, tasmā sā upekkhā nekkhammasitāti	1325	
PA_atk-s01_02a:1325_5	vuccatī”ti. Evaṃ chasu dvāresu iṭṭhāniṭṭhaārammaṇe āpāthagate iṭṭhe arajjantassa,	1325	
PA_atk-s01_02a:1325_6	aniṭṭhe adussantassa, asamapekkhanena asammuyhantassa uppannā vipassanā ñāṇasampayuttā	1325	
PA_atk-s01_02a:1325_7	upekkhā. Apica vedanāsabhāgā tatra majjhattupekkhāpi ettha upekkhāva. Tasmā sevitabbāti	1325	
PA_atk-s01_02a:1325_8	ayaṃ nekkhammavasena vipassanāvasena anussatiṭṭhānavasena paṭhamadutiyatatiyacatutthajjhānavasena	1325	
PA_atk-s01_02a:1325_9	ca uppajjanakaupekkhā sevitabbā nāma.	1325	
PA_atk-s01_02a:1326_0	Ettha yaṃ ce savitakkaṃ savicāranti tāyapi nekkhammasitaupekkhāya yaṃ nekkhammavasena	1326	
PA_atk-s01_02a:1326_1	vipassanāvasena anussatiṭṭhānavasena paṭhamajjhānavasena ca uppannaṃ savitakkasavicāraṃ	1326	
PA_atk-s01_02a:1326_2	upekkhanti jāneyya. Yaṃ ce avitakkaṃ avicāranti yaṃ pana dutiyajjhānādivasena uppannaṃ	1326	
PA_atk-s01_02a:1326_3	avitakkāvicāraṃ upekkhanti jāneyya. Ye avitakke avicāre te paṇītatareti etāsu dvīsu	1326	
PA_atk-s01_02a:1326_4	yā avitakkaavicārā, sā paṇītatarāti attho. Iminā kiṃ kathitaṃ hoti? Dvinnaṃ arahattaṃ	1326	
PA_atk-s01_02a:1326_5	kathitaṃ. Eko hi bhikkhu savitakkasavicāraupekkhāya vipassanaṃ paṭṭhapetvā ayaṃ upekkhā	1326	
PA_atk-s01_02a:1326_6	kiṃ nissitāti upadhārento vatthunissitāti pajānātīti phassapañcamake vuttanayeneva	1326	
PA_atk-s01_02a:1326_7	anukkamena arahatte patiṭṭhāti. Eko avitakkāvicārāya upekkhāya vipassanaṃ paṭṭhapetvā	1326	
PA_atk-s01_02a:1326_8	vuttanayeneva arahatte patiṭṭhāti. Tattha abhiniviṭṭhaupekkhāsupi savitakkasavicārato	1326	
PA_atk-s01_02a:1326_9	avitakkāvicārā paṇītatarā. Savitakkasavicāraupekkhāvipassanātopi avitakkāvicāraupekkhāvipassanāpaṇītatarā.	1326	
PA_atk-s01_02a:1326_10	Savitakkasavicāraupekkhāphalasamāpattitopi avitakkāvicārupekkhāphalasamāpattiyeva	13261	
PA_atk-s01_02a:1326_11	paṇītatarā. Tenāha bhagavā “ye avitakke avicāre te paṇītatare”ti.	13261	
PA_atk-s01_02a:1327_0	363. Evaṃ paṭipanno kho, devānaminda, bhikkhu papañcasaññāsaṅkhānirodhasāruppagāminiṃ	1327	
PA_atk-s01_02a:1327_1	paṭipadaṃ paṭipanno hotīti bhagavā arahattanikūṭena desanaṃ niṭṭhapesi. Sakko pana	1327	
PA_atk-s01_02a:1327_2	sotāpattiphalaṃ patto. Buddhānañhi ajjhāsayo hīno na hoti, ukkaṭṭhova hoti. Ekassapi	1327	
PA_atk-s01_02a:1327_3	bahūnampi dhammaṃ desentā arahatteneva kūṭaṃ gaṇhanti. Sattā pana attano anurūpe	1327	
PA_atk-s01_02a:1327_4	upanissaye ṭhitā keci sotāpannā honti, keci sakadāgāmī, keci anāgāmī, keci arahanto.	1327	
PA_atk-s01_02a:1327_5	Rājā viya hi bhagavā, rājakumārā viya veneyyā. Yathā hi rājā bhojanakāle attano pamāṇena	1327	
PA_atk-s01_02a:1327_6	piṇḍaṃ uddharitvā rājakumārānaṃ upaneti, te tato attano mukhappamāṇeneva kabaḷaṃ	1327	
PA_atk-s01_02a:1327_7	karonti, evaṃ bhagavā attajjhāsayānurūpāya desanāya arahatteneva kūṭaṃ gaṇhāti. Veneyyā	1327	
PA_atk-s01_02a:1327_8	attano upanissayappamāṇena tato sotāpattiphalamattaṃ vā sakadāgāmianāgāmiarahattaphalameva	1327	
PA_atk-s01_02a:1327_9	vā gaṇhanti. Sakko pana sotāpanno jāto. Sotāpanno ca hutvā bhagavato puratoyeva cavitvā	1327	
PA_atk-s01_02a:1327_10	taruṇasakko hutvā nibbatti, devatānañhi cavamānānaṃ attabhāvassa gatāgataṭṭhānaṃ	13271	
PA_atk-s01_02a:1327_11	nāma na paññāyati, dīpasikhāgamanaṃ viya hoti. Tasmā sesadevatā na jāniṃsu. Sakko	13271	
PA_atk-s01_02a:1327_12	pana sayaṃ cutattā bhagavā ca appaṭihatañāṇattā dveva janā jāniṃsu. Atha sakko cintesi	13271	
PA_atk-s01_02a:1327_13	“mayhañhi bhagavatā tīsu ṭhānesu nibbattitaphalameva kathitaṃ, ayañca pana maggo	13271	
PA_atk-s01_02a:1327_14	vā phalaṃ vā sakuṇikāya viya uppatitvā gahetuṃ na sakkā, āgamanīyapubbabhāgapaṭipadāya	13271	
PA_atk-s01_02a:1327_15	assa bhavitabbaṃ. Handāhaṃ upari khīṇāsavassa pubbabhāgapaṭipadaṃ pucchāmī”ti.	13271	
PA_atk-s01_02a:1328	Pātimokkhasaṃvaravaṇṇanā	132	
PA_atk-s01_02a:1329_0	364. Tato taṃ pucchanto kathaṃ paṭipanno pana, mārisātiādimāha. Tattha pātimokkhasaṃvarāyāti	1329	
PA_atk-s01_02a:1329_1	uttamajeṭṭhakasīlasaṃvarāya. Kāyasamācārampītiādi sevitabbakāyasamācārādivasena pātimokkhasaṃvaradassanatthaṃ	1329	
PA_atk-s01_02a:1329_2	vuttaṃ. Sīlakathā ca nāmesā kammapathavasena vā paṇṇattivasena vā kathetabbā hoti.	1329	
PA_atk-s01_02a:1330_0	Tattha kammapathavasena kathentena asevitabbakāyasamācāro tāva pāṇātipātaadinnādānamicchācārehi	1330	
PA_atk-s01_02a:1330_1	kathetabbo. Paṇṇattivasena kathentena kāyadvāre paññattasikkhāpadavītikkamavasena	1330	
PA_atk-s01_02a:1330_2	kathetabbo. Sevitabbakāyasamācāro pāṇātipātādiveramaṇīhi ceva kāyadvāre paññattasikkhāpadaavītikkamena	1330	
PA_atk-s01_02a:1330_3	ca kathetabbo. Asevitabbavacīsamācāro musāvādādivacīduccaritena ceva vacīdvāre paññattasikkhāpadavītikkamena	1330	
PA_atk-s01_02a:1330_4	ca kathetabbo. Sevitabbavacīsamācāro musāvādādiveramaṇīhi ceva vacīdvāre paññattasikkhāpadaavītikkamena ca kathetabbo.	1330	
PA_atk-s01_02a:1331_0	Pariyesanā pana kāyavācāhi pariyesanāyeva. Sā kāyavacīsamācāragahaṇena gahitāpi samānā	1331	
PA_atk-s01_02a:1331_1	yasmā ājīvaṭṭhamakasīlaṃ nāma etasmiññeva dvāradvaye uppajjati, na ākāse, tasmā ājīvaṭṭhamakasīladassanatthaṃ	1331	
PA_atk-s01_02a:1331_2	visuṃ vuttā. Tattha nasevitabbapariyesanā anariyapariyesanāya kathetabbā. Sevitabbapariyesanā	1331	
PA_atk-s01_02a:1331_3	ariyapariyesanāya. Vuttañhetaṃ –	1331	
PA_atk-s01_02a:1332_0	“Dvemā, bhikkhave, pariyesanā anariyā ca pariyesanā, ariyā ca pariyesanā. Katamā	1332	
PA_atk-s01_02a:1332_1	ca, bhikkhave, anariyā pariyesanā? Idha, bhikkhave, ekacco attanā jātidhammo samāno	1332	
PA_atk-s01_02a:1332_2	jātidhammaṃyeva pariyesati, attanā jarādhammo, byādhidhammo, maraṇadhammo, sokadhammo,	1332	
PA_atk-s01_02a:1332_3	saṃkilesadhammo samāno saṃkilesadhammaṃyeva pariyesati.	1332	
PA_atk-s01_02a:1333_0	Kiñca, bhikkhave, jātidhammaṃ vadetha? Puttabhariyaṃ, bhikkhave, jātidhammaṃ, dāsidāsaṃ	1333	
PA_atk-s01_02a:1333_1	jātidhammaṃ ajeḷakaṃ jātidhammaṃ, kukkuṭasūkaraṃ jātidhammaṃ, hatthigavāssavaḷavaṃ	1333	
PA_atk-s01_02a:1333_2	jātidhammaṃ, jātarūparajataṃ jātidhammaṃ. Jātidhammā hete, bhikkhave, upadhayo, etthāyaṃ	1333	
PA_atk-s01_02a:1333_3	gathito mucchito ajjhāpanno attanā jātidhammo samāno jātidhammaṃyeva pariyesati.	1333	
PA_atk-s01_02a:1334	Kiñca, bhikkhave, jarādhammaṃ vadetha? Puttabhariyaṃ, bhikkhave, jarādhammaṃ…pe… jarādhammaṃyeva pariyesati.	133	
PA_atk-s01_02a:1335_0	Kiñca, bhikkhave, byādhidhammaṃ vadetha? Puttabhariyaṃ, bhikkhave, byādhidhammaṃ,	1335	
PA_atk-s01_02a:1335_1	dāsidāsaṃ byādhidhammaṃ, ajeḷakaṃ, kukkuṭasūkaraṃ, hatthigavāssavaḷavaṃ byādhidhammaṃ.	1335	
PA_atk-s01_02a:1335_2	Byādhidhammā hete, bhikkhave, upadhayo, etthāyaṃ gathito mucchito ajjhāpanno attanā	1335	
PA_atk-s01_02a:1335_3	byādhidhammo samāno byādhidhammaṃyeva pariyesati.	1335	
PA_atk-s01_02a:1336	Kiñca, bhikkhave, maraṇadhammaṃ vadetha? Puttabhariyaṃ, bhikkhave, maraṇadhammaṃ…pe… maraṇadhammaṃyeva pariyesati.	133	
PA_atk-s01_02a:1337	Kiñca, bhikkhave, sokadhammaṃ vadetha? Puttabhariyaṃ…pe… sokadhammaṃyeva pariyesati.	133	
PA_atk-s01_02a:1338_0	Kiñca, bhikkhave, saṃkilesadhammaṃ vadetha…pe… jātarūparajataṃ saṃkilesadhammaṃ.	1338	
PA_atk-s01_02a:1338_1	Saṃkilesadhammā, hete, bhikkhave, upadhayo, etthāyaṃ gathito mucchito ajjhāpanno	1338	
PA_atk-s01_02a:1338_2	attanā saṃkilesadhammo samāno saṃkilesadhammaṃyeva pariyesati. Ayaṃ, bhikkhave, anariyā pariyesanāti.	1338	
PA_atk-s01_02a:1339	Apica kuhanādivasena pañcavidhā, agocaravasena chabbidhā vejjakammādivasena ekavīsatividhā, evaṃ pavattā sabbāpi anesanā anariyapariyesanāyevāti veditabbā.	133	
PA_atk-s01_02a:1340_0	“Katamā ca, bhikkhave, ariyā pariyesanā? Idha, bhikkhave, ekacco attanā jātidhammo	1340	
PA_atk-s01_02a:1340_1	samāno jātidhamme ādīnavaṃ viditvā ajātaṃ anuttaraṃ yogakkhemaṃ nibbānaṃ pariyesati,	1340	
PA_atk-s01_02a:1340_2	attanā jarādhammo, byādhi, maraṇa, soka, saṃkilesadhammo samāno saṃkilesadhamme ādīnavaṃ	1340	
PA_atk-s01_02a:1340_3	viditvā asaṃkiliṭṭhaṃ anuttaraṃ yogakkhemaṃ nibbānaṃ pariyesati. Ayaṃ ariyā pariyesanāti.	1340	
PA_atk-s01_02a:1341	Apica pañca kuhanādīni cha agocare ekavīsatividhañca anesanaṃ vajjetvā bhikkhācariyāya dhammena samena pariyesanāpi ariyapariyesanāyevāti veditabbā.	134	
PA_atk-s01_02a:1342_0	Ettha ca yo yo “na sevitabbo”ti vutto, so so pubbabhāge pāṇātipātādīnaṃ sambhārapariyesanāpayogakaraṇagamanakālato	1342	
PA_atk-s01_02a:1342_1	paṭṭhāya na sevitabbova. Itaro ādito paṭṭhāya sevitabbo, asakkontena cittampi uppādetabbaṃ.	1342	
PA_atk-s01_02a:1342_2	Apica saṅghabhedādīnaṃ atthāya parakkamantānaṃ devadattādīnaṃ viya kāyasamācāro na	1342	
PA_atk-s01_02a:1342_3	sevitabbo, divasassa dvattikkhattuṃ tiṇṇaṃ ratanānaṃ upaṭṭhānagamanādivasena pavatto	1342	
PA_atk-s01_02a:1342_4	dhammasenāpatimahāmoggallānattherādīnaṃ viya kāyasamācāro sevitabbo. Dhanuggahapesanādivasena	1342	
PA_atk-s01_02a:1342_5	vācaṃ bhindantānaṃ devadattādīnaṃ viya vacīsamācāro na sevitabbo, tiṇṇaṃ ratanānaṃ	1342	
PA_atk-s01_02a:1342_6	guṇakittanādivasena pavatto dhammasenāpatimahāmoggallānattherādīnaṃ viya vacīsamācāro	1342	
PA_atk-s01_02a:1342_7	sevitabbo. Anariyapariyesanaṃ pariyesantānaṃ devadattādīnaṃ viya pariyesanā na sevitabbā,	1342	
PA_atk-s01_02a:1342_8	ariyapariyesanameva pariyesantānaṃ dhammasenāpatimahāmoggallānattherādīnaṃ viya pariyesanā sevitabbā.	1342	
PA_atk-s01_02a:1343_0	Evaṃ paṭipanno khoti evaṃ asevitabbaṃ kāyavacīsamācāraṃ pariyesanañca pahāya sevitabbānaṃ	1343	
PA_atk-s01_02a:1343_1	pāripūriyā paṭipanno, devānaminda, bhikkhu pātimokkhasaṃvarāya uttamajeṭṭhakasīlasaṃvaratthāya	1343	
PA_atk-s01_02a:1343_2	paṭipanno nāma hotīti bhagavā khīṇāsavassa āgamanīyapubbabhāgapaṭipadaṃ kathesi.	1343	
PA_atk-s01_02a:1344	Indriyasaṃvaravaṇṇanā	134	
PA_atk-s01_02a:1345_0	365. Dutiyapucchāyaṃ indriyasaṃvarāyāti indriyānaṃ pidhānāya, guttadvāratāya saṃvutadvāratāyāti	1345	
PA_atk-s01_02a:1345_1	attho. Vissajjane panassa cakkhuviññeyyaṃ rūpampītiādi sevitabbarūpādivasena indriyasaṃvaradassanatthaṃ	1345	
PA_atk-s01_02a:1345_2	vuttaṃ. Tattha evaṃ vutteti heṭṭhā somanassādipañhāvissajjanānaṃ sutattā imināpi	1345	
PA_atk-s01_02a:1345_3	evarūpena bhavitabbanti sañjātapaṭibhāno bhagavatā evaṃ vutte sakko devānamindo bhagavantaṃ	1345	
PA_atk-s01_02a:1345_4	etadavoca, etaṃ imassa kho ahaṃ, bhanteti ādikaṃ vacanaṃ avoca. Bhagavāpissa okāsaṃ	1345	
PA_atk-s01_02a:1345_5	datvā tuṇhī ahosi. Kathetukāmopi hi yo atthaṃ sampādetuṃ na sakkoti, atthaṃ sampādetuṃ	1345	
PA_atk-s01_02a:1345_6	sakkonto vā na kathetukāmo hoti, na tassa bhagavā okāsaṃ karoti. Ayaṃ pana yasmā	1345	
PA_atk-s01_02a:1345_7	kathetukāmo ceva, sakkoti ca atthaṃ sampādetuṃ tenassa bhagavā okāsamakāsi.	1345	
PA_atk-s01_02a:1346_0	Tattha evarūpaṃ na sevitabbanti ādīsu ayaṃ saṅkhepo – yaṃ rūpaṃ passato rāgādayo	1346	
PA_atk-s01_02a:1346_1	uppajjanti, taṃ na sevitabbaṃ na daṭṭhabbaṃ na oloketabbanti attho. Yaṃ pana passato	1346	
PA_atk-s01_02a:1346_2	asubhasaññā vā saṇṭhāti, pasādo vā uppajjati, aniccasaññāpaṭilābho vā hoti, taṃ sevitabbaṃ.	1346	
PA_atk-s01_02a:1347_0	Yaṃ cittakkharaṃ cittabyañjanampi saddaṃ suṇato rāgādayo uppajjanti, evarūpo saddo	1347	
PA_atk-s01_02a:1347_1	na sevitabbo. Yaṃ pana atthanissitaṃ dhammanissitaṃ kumbhadāsigītampi suṇantassa	1347	
PA_atk-s01_02a:1347_2	pasādo vā uppajjati, nibbidā vā saṇṭhāti, evarūpo saddo sevitabbo.	1347	
PA_atk-s01_02a:1348	Yaṃ gandhaṃ ghāyato rāgādayo uppajjanti, evarūpo gandho na sevitabbo. Yaṃ pana gandhaṃ ghāyato asubhasaññādipaṭilābho hoti, evarūpo gandho sevitabbo.	134	
PA_atk-s01_02a:1349_0	Yaṃ rasaṃ sāyato rāgādayo uppajjanti, evarūpo raso na sevitabbo. Yaṃ pana rasaṃ sāyato	1349	
PA_atk-s01_02a:1349_1	āhāre paṭikūlasaññā ceva uppajjati, sāyitapaccayā ca kāyabalaṃ nissāya ariyabhūmiṃ	1349	
PA_atk-s01_02a:1349_2	okkamituṃ sakkoti, mahāsīvattherabhāgineyyasīvasāmaṇerassa viya paribhuñjantasseva	1349	
PA_atk-s01_02a:1349_3	kilesakkhayo vā hoti, evarūpo raso sevitabbo.	1349	
PA_atk-s01_02a:1350_0	Yaṃ phoṭṭhabbaṃ phusato rāgādayo uppajjanti, evarūpaṃ phoṭṭhabbaṃ na sevitabbaṃ.	1350	
PA_atk-s01_02a:1350_1	Yaṃ pana phusato sāriputtattherādīnaṃ viya āsavakkhayo ceva, vīriyañca supaggahitaṃ,	1350	
PA_atk-s01_02a:1350_2	pacchimā ca janatā diṭṭhānugatiṃ āpādanena anuggahitā hoti, evarūpaṃ phoṭṭhabbaṃ	1350	
PA_atk-s01_02a:1350_3	sevitabbaṃ. Sāriputtatthero kira tiṃsa vassāni mañce piṭṭhiṃ na pasāresi. Tathā mahāmoggallānatthero.	1350	
PA_atk-s01_02a:1350_4	Mahākassapatthero vīsavassasataṃ mañce piṭṭhiṃ na pasāresi. Anuruddhatthero paññāsa	1350	
PA_atk-s01_02a:1350_5	vassāni. Bhaddiyatthero tiṃsa vassāni. Soṇatthero aṭṭhārasa vassāni. Raṭṭhapālatthero	1350	
PA_atk-s01_02a:1350_6	dvādasa. Ānandatthero pannarasa. Rāhulatthero dvādasa. Bākulatthero asīti vassāni.	1350	
PA_atk-s01_02a:1350_7	Nāḷakatthero yāvaparinibbānā mañce piṭṭhiṃ na pasāresīti.	1350	
PA_atk-s01_02a:1351_0	Ye manoviññeyye dhamme samannāharantassa rāgādayo uppajjanti, “aho, vata yaṃ paresaṃ	1351	
PA_atk-s01_02a:1351_1	paravittūpakaraṇaṃ taṃ mamassā”tiādinā nayena vā abhijjhādīni āpāthamāgacchanti evarūpā	1351	
PA_atk-s01_02a:1351_2	dhammā na sevitabbā. “Sabbe sattā averā hontū”ti evaṃ mettādivasena, ye vā pana tiṇṇaṃ	1351	
PA_atk-s01_02a:1351_3	therānaṃ dhammā, evarūpā sevitabbā. Tayo kira therā vassūpanāyikadivase kāmavitakkādayo	1351	
PA_atk-s01_02a:1351_4	akusalavitakkā na vitakketabbāti katikaṃ akaṃsu. Atha pavāraṇadivase saṅghatthero	1351	
PA_atk-s01_02a:1351_5	saṅghanavakaṃ pucchi – “āvuso, imasmiṃ temāse kittake ṭhāne cittassa dhāvituṃ dinna”nti?	1351	
PA_atk-s01_02a:1351_6	Na, bhante, pariveṇaparicchedato bahi dhāvituṃ adāsinti. Dutiyaṃ pucchi – “tava āvuso”ti?	1351	
PA_atk-s01_02a:1351_7	Nivāsagehato, bhante, bahi dhāvituṃ na adāsinti. Atha dvepi theraṃ pucchiṃsu “tumhākaṃ	1351	
PA_atk-s01_02a:1351_8	pana, bhante”ti? Niyakajjhattakhandhapañcakato, āvuso, bahi dhāvituṃ na adāsinti.	1351	
PA_atk-s01_02a:1351_9	Tumhehi, bhante, dukkaraṃ katanti. Evarūpo manoviññeyyo dhammo sevitabbo.	1351	
PA_atk-s01_02a:1352_0	366. Ekantavādāti ekoyeva anto vādassa etesaṃ, na dvedhā gatavādāti ekantavādā, ekaññeva	1352	
PA_atk-s01_02a:1352_1	vadantīti pucchati. Ekantasīlāti ekācārā. Ekantachandāti ekaladdhikā. Ekantaajjhosānāti ekantapariyosānā.	1352	
PA_atk-s01_02a:1353_0	Anekadhātu nānādhātu kho, devānaminda, lokoti devānaminda, ayaṃ loko anekajjhāsayo	1353	
PA_atk-s01_02a:1353_1	nānajjhāsayo. Ekasmiṃ gantukāme eko ṭhātukāmo hoti. Ekasmiṃ ṭhātukāme eko sayitukāmo	1353	
PA_atk-s01_02a:1353_2	hoti. Dve sattā ekajjhāsayā nāma dullabhā. Tasmiṃ anekadhātunānādhātusmiṃ loke yaṃ	1353	
PA_atk-s01_02a:1353_3	yadeva dhātuṃ yaṃ yadeva ajjhāsayaṃ sattā abhinivisanti gaṇhanti, taṃ tadeva. Thāmasā	1353	
PA_atk-s01_02a:1353_4	parāmāsāti thāmena ca parāmāsena ca. Abhinivissa voharantīti suṭṭhu gaṇhitvā voharanti,	1353	
PA_atk-s01_02a:1353_5	kathenti dīpenti kittenti. Idameva saccaṃ moghamaññanti idaṃ amhākameva vacanaṃ saccaṃ,	1353	
PA_atk-s01_02a:1353_6	aññesaṃ vacanaṃ moghaṃ tucchaṃ niratthakanti.	1353	
PA_atk-s01_02a:1354_0	Accantaniṭṭhāti anto vuccati vināso, antaṃ atītā niṭṭhā etesanti accantaniṭṭhā. Yā	1354	
PA_atk-s01_02a:1354_1	etesaṃ niṭṭhā, yo paramassāso nibbānaṃ, taṃ sabbesaṃ vināsātikkantaṃ niccanti vuccati.	1354	
PA_atk-s01_02a:1354_2	Yogakkhemoti nibbānasseva nāmaṃ, accanto yogakkhemo etesanti accantayogakkhemī. Seṭṭhaṭṭhena	1354	
PA_atk-s01_02a:1354_3	brahmaṃ ariyamaggaṃ carantīti brahmacārī. Accantatthāya brahmacārī accantabrahmacārī.	1354	
PA_atk-s01_02a:1354_4	Pariyosānantipi nibbānassa nāmaṃ. Accantaṃ pariyosānaṃ etesanti accantapariyosānā.	1354	
PA_atk-s01_02a:1355_0	Taṇhāsaṅkhayavimuttāti taṇhāsaṅkhayoti maggopi nibbānampi. Maggo taṇhaṃ saṅkhiṇāti	1355	
PA_atk-s01_02a:1355_1	vināsetīti taṇhāsaṅkhayo. Nibbānaṃ yasmā taṃ āgamma taṇhā saṅkhiyati vinassati, tasmā	1355	
PA_atk-s01_02a:1355_2	taṇhāsaṅkhayo. Taṇhāsaṅkhayena maggena vimuttā, taṇhāsaṅkhaye nibbāne vimuttā adhimuttāti	1355	
PA_atk-s01_02a:1355_3	taṇhāsaṅkhayavimuttā.	1355	
PA_atk-s01_02a:1356_0	Ettāvatā ca bhagavatā cuddasapi mahāpañhā byākatā honti. Cuddasa mahāpañhā nāma issāmacchariyaṃ	1356	
PA_atk-s01_02a:1356_1	eko pañho, piyāppiyaṃ eko, chando eko, vitakko eko, papañco eko, somanassaṃ eko,	1356	
PA_atk-s01_02a:1356_2	domanassaṃ eko, upekkhā eko, kāyasamācāro eko, vacīsamācāro eko, pariyesanā eko,	1356	
PA_atk-s01_02a:1356_3	indriyasaṃvaro eko, anekadhātu eko, accantaniṭṭhā ekoti.	1356	
PA_atk-s01_02a:1357_0	367. Ejāti calanaṭṭhena taṇhā vuccati. Sā pīḷanaṭṭhena rogo, anto padussanaṭṭhena	1357	
PA_atk-s01_02a:1357_1	gaṇḍo, anuppaviṭṭhaṭṭhena sallaṃ. Tasmā ayaṃ purisoti yasmā ejā attanā katakammānurūpena	1357	
PA_atk-s01_02a:1357_2	purisaṃ tattha tattha abhinibbattatthāya kaḍḍhati, tasmā ayaṃ puriso tesaṃ tesaṃ	1357	
PA_atk-s01_02a:1357_3	bhavānaṃ vasena uccāvacaṃ āpajjati. Brahmaloke ucco hoti, devaloke avaco. Devaloke	1357	
PA_atk-s01_02a:1357_4	ucco, manussaloke avaco. Manussaloke ucco, apāye avaco. Yesāhaṃ, bhanteti yesaṃ ahaṃ	1357	
PA_atk-s01_02a:1357_5	bhante. Sandhivasena panettha “yesāha”nti hoti. Yathāsutaṃ yathāpariyattanti yathā	1357	
PA_atk-s01_02a:1357_6	mayā suto ceva uggahito ca, evaṃ. Dhammaṃ desemīti sattavatapadaṃ dhammaṃ desemi.	1357	
PA_atk-s01_02a:1357_7	Na cāhaṃ tesanti ahaṃ pana tesaṃ sāvako na sampajjāmi. Ahaṃ kho pana, bhantetiādinā	1357	
PA_atk-s01_02a:1357_8	attano sotāpannabhāvaṃ jānāpeti.	1357	
PA_atk-s01_02a:1358	Somanassapaṭilābhakathāvaṇṇanā	135	
PA_atk-s01_02a:1359_0	368. Vedapaṭilābhanti tuṭṭhipaṭilābhaṃ. Devāsurasaṅgāmoti devānañca asurānañca saṅgāmo.	1359	
PA_atk-s01_02a:1359_1	Samupabyūḷhoti samāpanno nalāṭena nalāṭaṃ paharaṇākārappatto viya. Etesaṃ kira kadāci	1359	
PA_atk-s01_02a:1359_2	mahāsamuddapiṭṭhe saṅgāmo hoti tattha pana chedanavijjhanādīhi aññamaññaṃ ghāto nāma	1359	
PA_atk-s01_02a:1359_3	natthi, dārumeṇḍakayuddhaṃ viya jayaparājayamattameva hoti. Kadāci devā jinanti,	1359	
PA_atk-s01_02a:1359_4	kadāci asurā. Tattha yasmiṃ saṅgāme devā puna apaccāgamanāya asure jiniṃsu, taṃ sandhāya	1359	
PA_atk-s01_02a:1359_5	tasmiṃ kho pana bhantetiādimāha. Ubhayametanti ubhayaṃ etaṃ. Duvidhampi ojaṃ ettha	1359	
PA_atk-s01_02a:1359_6	devaloke devāyeva paribhuñjissantīti evamassa āvajjantassa balavapītisomanassaṃ uppajji.	1359	
PA_atk-s01_02a:1359_7	Sadaṇḍāvacaroti sadaṇḍāvacarako, daṇḍaggahaṇena satthaggahaṇena saddhiṃ ahosi, na	1359	
PA_atk-s01_02a:1359_8	nikkhittadaṇḍasatthoti dasseti. Ekantanibbidāyāti ekanteneva vaṭṭe nibbindanatthāyāti	1359	
PA_atk-s01_02a:1359_9	sabbaṃ mahāgovindasutte vuttameva.	1359	
PA_atk-s01_02a:1360_0	369. Pavedesīti kathesi dīpesi. Idhevāti imasmiññeva okāse. Devabhūtassa me satoti	1360	
PA_atk-s01_02a:1360_1	devassa me sato. Punarāyu ca me laddhoti puna aññena kammavipākena me jīvitaṃ laddhanti,	1360	
PA_atk-s01_02a:1360_2	iminā attano cutabhāvaṃ ceva upapannabhāvañca āvikaroti.	1360	
PA_atk-s01_02a:1361_0	Diviyā kāyāti dibbā attabhāvā. Āyuṃ hitvā amānusanti dibbaṃ āyuṃ jahitvā. Amūḷho	1361	
PA_atk-s01_02a:1361_1	gabbhamessāmīti niyatagatikattā amūḷho hutvā. Yattha me ramatī manoti yattha me mano	1361	
PA_atk-s01_02a:1361_2	ramissati, tattheva khattiyakulādīsu gabbhaṃ upagacchissāmīti sattakkhattuṃ deve	1361	
PA_atk-s01_02a:1361_3	ca mānuse cāti imamatthaṃ dīpeti.	1361	
PA_atk-s01_02a:1362	Ñāyena viharissāmīti manussesu upapannopi mātaraṃ jīvitā voropanādīnaṃ abhabbattā ñāyena kāraṇena samena viharissāmīti attho.	136	
PA_atk-s01_02a:1363_0	Sambodhi ce bhavissatīti idaṃ sakadāgāmimaggaṃ sandhāya vadati, sace sakadāgāmī bhavissāmīti	1363	
PA_atk-s01_02a:1363_1	dīpeti. Aññātā viharissāmīti aññātā ājānitukāmo hutvā viharissāmi. Sveva anto bhavissatīti	1363	
PA_atk-s01_02a:1363_2	so eva me manussaloke anto bhavissatīti.	1363	
PA_atk-s01_02a:1364	Puna devo bhavissāmi, devalokasmiṃ uttamoti puna devalokasmiṃ uttamo sakko devānamindo bhavissāmīti vadati.	136	
PA_atk-s01_02a:1365_0	Antime vattamānamhīti antime bhave vattamāne. So nivāso bhavissatīti ye te āyunā	1365	
PA_atk-s01_02a:1365_1	ca paññāya ca akaniṭṭhā jeṭṭhakā sabbadevehi paṇītatarā devā, avasāne me so nivāso	1365	
PA_atk-s01_02a:1365_2	bhavissati. Ayaṃ kira tato sakkattabhāvato cuto tasmiṃ attabhāve anāgāmimaggassa	1365	
PA_atk-s01_02a:1365_3	paṭiladdhattā uddhaṃsoto akaniṭṭhagāmī hutvā avihādīsu nibbattanto avasāne akaniṭṭhe	1365	
PA_atk-s01_02a:1365_4	nibbattissati. Taṃ sandhāya evamāha. Esa kira avihesu kappasahassaṃ vasissati, atappesu	1365	
PA_atk-s01_02a:1365_5	dve kappasahassāni, sudassesu cattāri kappasahassāni, sudassīsu aṭṭha, akaniṭṭhesu	1365	
PA_atk-s01_02a:1365_6	soḷasāti ekatiṃsa kappasahassāni brahmaāyuṃ anubhavissati. Sakko devarājā anāthapiṇḍiko	1365	
PA_atk-s01_02a:1365_7	gahapati visākhā mahāupāsikāti tayopi hi ime ekappamāṇaāyukā eva, vaṭṭābhiratasattā	1365	
PA_atk-s01_02a:1365_8	nāma etehi sadisā sukhabhāgino nāma natthi.	1365	
PA_atk-s01_02a:1366	370. Apariyositasaṅkappoti aniṭṭhitamanoratho. Yassu maññāmi samaṇeti ye ca samaṇe pavivittavihārinoti maññāmi.	136	
PA_atk-s01_02a:1367	Ārādhanāti sampādanā. Virādhanāti asampādanā. Na sampāyantīti sampādetvā kathetuṃ na sakkonti.	136	
PA_atk-s01_02a:1368_0	Ādiccabandhunanti ādiccopi gotamagotto, bhagavāpi gotamagotto, tasmā evamāha. Yaṃ	1368	
PA_atk-s01_02a:1368_1	karomasīti yaṃ pubbe brahmuno namakkāraṃ karoma. Samaṃ devehīti devehi saddhiṃ, ito	1368	
PA_atk-s01_02a:1368_2	paṭṭhāya idāni amhākaṃ brahmuno namakkārakaraṇaṃ natthīti dasseti. Sāmaṃ karomāti namakkāraṃ karoma.	1368	
PA_atk-s01_02a:1369_0	371. Parāmasitvāti tuṭṭhacitto sahāyaṃ hatthena hatthamhi paharanto viya pathaviṃ	1369	
PA_atk-s01_02a:1369_1	paharitvā, sakkhibhāvatthāya vā paharitvā “yathā tvaṃ niccalo, evamahaṃ bhagavatī”ti.	1369	
PA_atk-s01_02a:1369_2	Ajjhiṭṭhapañhāti ajjhesitapañhā patthitapañhā. Sesaṃ sabbattha uttānamevāti.	1369	
PA_atk-s01_02a:1370	Iti sumaṅgalavilāsiniyā dīghanikāyaṭṭhakathāyaṃ	137	
PA_atk-s01_02a:1371	Sakkapañhasuttavaṇṇanā niṭṭhitā.	137	
PA_atk-s01_02a:1372	9. Mahāsatipaṭṭhānasuttavaṇṇanā	137	
PA_atk-s01_02a:1373	Uddesavārakathāvaṇṇanā	137	
PA_atk-s01_02a:1374_0	373. Evaṃ me sutanti mahāsatipaṭṭhānasuttaṃ. Tatrāyamapubbapadavaṇṇanā – ekāyano	1374	
PA_atk-s01_02a:1374_1	ayaṃ, bhikkhave, maggoti kasmā bhagavā idaṃ suttamabhāsi? Kururaṭṭhavāsīnaṃ gambhīradesanāpaṭiggahaṇasamatthatāya.	1374	
PA_atk-s01_02a:1374_2	Kururaṭṭhavāsino kira bhikkhū bhikkhuniyo upāsakā upāsikāyo utupaccayādisampannattā	1374	
PA_atk-s01_02a:1374_3	tassa raṭṭhassa sappāyautupaccayasevanena niccaṃ kallasarīrā kallacittā ca honti.	1374	
PA_atk-s01_02a:1374_4	Te cittasarīrakallatāya anuggahitapaññābalā gambhīrakathaṃ paṭiggahetuṃ samatthā	1374	
PA_atk-s01_02a:1374_5	honti. Tena nesaṃ bhagavā imaṃ gambhīradesanāpaṭiggahaṇasamatthataṃ sampassanto ekavīsatiyā	1374	
PA_atk-s01_02a:1374_6	ṭhānesu kammaṭṭhānaṃ arahatte pakkhipitvā idaṃ gambhīratthaṃ mahāsatipaṭṭhānasuttaṃ	1374	
PA_atk-s01_02a:1374_7	abhāsi. Yathā hi puriso suvaṇṇacaṅkoṭakaṃ labhitvā tattha nānāpupphāni pakkhipeyya,	1374	
PA_atk-s01_02a:1374_8	suvaṇṇamañjūsaṃ vā pana labhitvā sattaratanāni pakkhipeyya, evaṃ bhagavā kururaṭṭhavāsiparisaṃ	1374	
PA_atk-s01_02a:1374_9	labhitvā gambhīradesanaṃ desesi. Tenevettha aññānipi gambhīratthāni imasmiṃ dīghanikāye	1374	
PA_atk-s01_02a:1374_10	mahānidānaṃ majjhimanikāye satipaṭṭhānaṃ, sāropamaṃ, rukkhopamaṃ, raṭṭhapālaṃ, māgaṇḍiyaṃ,	13741	
PA_atk-s01_02a:1374_11	āneñjasappāyanti aññānipi suttāni desesi.	13741	
PA_atk-s01_02a:1375_0	Apica tasmiṃ janapade catasso parisā pakatiyāva satipaṭṭhānabhāvanānuyogamanuyuttā	1375	
PA_atk-s01_02a:1375_1	viharanti, antamaso dāsakammakaraparijānāpi satipaṭṭhānapaṭisaṃyuttameva kathaṃ kathenti.	1375	
PA_atk-s01_02a:1375_2	Udakatitthasuttakantanaṭṭhānādīsupi niratthakakathā nāma nappavattati. Sace kāci	1375	
PA_atk-s01_02a:1375_3	itthī “amma, tvaṃ kataraṃ satipaṭṭhānabhāvanaṃ manasikarosī”ti pucchitā “na kiñcī”ti	1375	
PA_atk-s01_02a:1375_4	vadati, taṃ garahanti “dhiratthu tava jīvitaṃ, jīvamānāpi tvaṃ matasadisā”ti. Atha	1375	
PA_atk-s01_02a:1375_5	naṃ “mā dāni puna evamakāsī”ti ovaditvā aññataraṃ satipaṭṭhānaṃ uggaṇhāpenti. Yā	1375	
PA_atk-s01_02a:1375_6	pana “ahaṃ asukasatipaṭṭhānaṃ nāma manasikaromī”ti vadati, tassā “sādhu sādhū”ti	1375	
PA_atk-s01_02a:1375_7	sādhukāraṃ katvā “tava jīvitaṃ sujīvitaṃ, tvaṃ nāma manussattaṃ pattā, tavatthāya	1375	
PA_atk-s01_02a:1375_8	sammāsambuddho uppanno”tiādīhi pasaṃsanti. Na kevalañcettha manussajātikāva satipaṭṭhānamanasikārayuttā,	1375	
PA_atk-s01_02a:1375_9	te nissāya viharantā tiracchānagatāpi.	1375	
PA_atk-s01_02a:1376_0	Tatridaṃ vatthu – eko kira naṭako suvapotakaṃ gahetvā sikkhāpento vicarati. So bhikkhunupassayaṃ	1376	
PA_atk-s01_02a:1376_1	upanissāya vasitvā gamanakāle suvapotakaṃ pamussitvā gato. Taṃ sāmaṇeriyo gahetvā	1376	
PA_atk-s01_02a:1376_2	paṭijaggiṃsu. Buddharakkhito tissa nāmaṃ akaṃsu. Taṃ ekadivasaṃ purato nisinnaṃ disvā	1376	
PA_atk-s01_02a:1376_3	mahātherī āha – “buddharakkhitā”ti. Kiṃ, ayyeti? Atthi te koci bhāvanāmanasikāroti?	1376	
PA_atk-s01_02a:1376_4	Natthi, ayyeti. Āvuso, pabbajitānaṃ santike vasantena nāma vissaṭṭhaattabhāvena bhavituṃ	1376	
PA_atk-s01_02a:1376_5	na vaṭṭati, kocideva manasikāro icchitabbo, tvaṃ pana aññaṃ na sakkhissasi, “aṭṭhi	1376	
PA_atk-s01_02a:1376_6	aṭṭhī”ti sajjhāyaṃ karohīti. So theriyā ovāde ṭhatvā “aṭṭhi aṭṭhī”ti sajjhāyanto carati.	1376	
PA_atk-s01_02a:1377_0	Taṃ ekadivasaṃ pātova toraṇagge nisīditvā bālātapaṃ tapamānaṃ eko sakuṇo nakhapañjarena	1377	
PA_atk-s01_02a:1377_1	aggahesi. So “kiri kirī”ti saddamakāsi. Sāmaṇeriyo sutvā “ayye buddharakkhito sakuṇena	1377	
PA_atk-s01_02a:1377_2	gahito, mocema na”nti leḍḍuādīni gahetvā anubandhitvā mocesuṃ. Taṃ ānetvā purato	1377	
PA_atk-s01_02a:1377_3	ṭhapitaṃ therī āha – “buddharakkhita, sakuṇena gahitakāle kiṃ cintesī”ti? Na, ayye,	1377	
PA_atk-s01_02a:1377_4	aññaṃ kiñci cintesiṃ, aṭṭhipuñjova aṭṭhipuñjaṃ gahetvā gacchati, katarasmiṃ ṭhāne	1377	
PA_atk-s01_02a:1377_5	vippakirissatīti, evaṃ ayye aṭṭhipuñjameva cintesinti. Sādhu, sādhu, buddharakkhita,	1377	
PA_atk-s01_02a:1377_6	anāgate bhavakkhayassa te paccayo bhavissatīti. Evaṃ tattha tiracchānagatāpi satipaṭṭhānamanasikārayuttā.	1377	
PA_atk-s01_02a:1377_7	Tasmā nesaṃ bhagavā satipaṭṭhānabuddhimeva janento idaṃ suttamabhāsi.	1377	
PA_atk-s01_02a:1378	Tattha ekāyanoti ekamaggo. Maggassa hi –	137	
PA_atk-s01_02a:1379	“Maggo pantho patho pajjo, añjasaṃ vaṭumāyanaṃ;	137	
PA_atk-s01_02a:1380	Nāvā uttarasetū ca, kullo ca bhisisaṅkamo”ti.	138	
PA_atk-s01_02a:1381_0	Bahūni nāmāni. Svāyamidha ayananāmena vutto, tasmā ekāyano ayaṃ, bhikkhave, maggoti	1381	
PA_atk-s01_02a:1381_1	ettha ekamaggo ayaṃ, bhikkhave, maggo na dvidhā pathabhūtoti evamattho daṭṭhabbo.	1381	
PA_atk-s01_02a:1381_2	Atha vā ekena ayitabboti ekāyano. Ekenāti gaṇasaṅgaṇikaṃ pahāya vūpakaṭṭhena pavivittacittena.	1381	
PA_atk-s01_02a:1381_3	Ayitabbo paṭipajjitabbo, ayanti vā etenāti ayano, saṃsārato nibbānaṃ gacchantīti	1381	
PA_atk-s01_02a:1381_4	attho. Ekassa ayano ekāyano. Ekassāti seṭṭhassa. Sabbasattaseṭṭho ca bhagavā, tasmā	1381	
PA_atk-s01_02a:1381_5	bhagavatoti vuttaṃ hoti. Kiñcāpi hi tena aññepi ayanti, evaṃ santepi bhagavatova	1381	
PA_atk-s01_02a:1381_6	so ayano tena uppāditattā. Yathāha “so hi, brāhmaṇa, bhagavā anuppannassa maggassa	1381	
PA_atk-s01_02a:1381_7	uppādetā”tiādi. Ayatīti vā ayano, gacchati pavattatīti attho. Ekasmiṃ ayanoti ekāyano,	1381	
PA_atk-s01_02a:1381_8	imasmiññeva dhammavinaye pavattati, na aññatthāti vuttaṃ hoti. Yathāha – “imasmiṃ	1381	
PA_atk-s01_02a:1381_9	kho, subhadda, dhammavinaye ariyo aṭṭhaṅgiko maggo upalabbhatī”ti. Desanābhedoyeva	1381	
PA_atk-s01_02a:1381_10	heso, atthato pana ekova. Apica ekaṃ ayatīti ekāyano. Pubbabhāge nānāmukhabhāvanānayappavattopi	13811	
PA_atk-s01_02a:1381_11	aparabhāge ekaṃ nibbānameva gacchatīti vuttaṃ hoti. Yathāha brahmā sahampati –	13811	
PA_atk-s01_02a:1382	Ekāyanaṃ jātikhayantadassī,	138	
PA_atk-s01_02a:1383	Maggaṃ pajānāti hitānukampī;	138	
PA_atk-s01_02a:1384	Etena maggena tariṃsu pubbe,	138	
PA_atk-s01_02a:1385	Tarissanti ye ca taranti oghanti. ;	138	
PA_atk-s01_02a:1386_0	Keci pana “na pāraṃ diguṇaṃ yantī”ti gāthānayena yasmā ekavāraṃ nibbānaṃ gacchati,	1386	
PA_atk-s01_02a:1386_1	tasmā “ekāyano”ti vadanti, taṃ na yujjati. Imassa hi atthassa sakiṃ ayanoti iminā	1386	
PA_atk-s01_02a:1386_2	byañjanena bhavitabbaṃ. Yadi pana ekaṃ ayanamassa ekā gati pavattīti evaṃ atthaṃ	1386	
PA_atk-s01_02a:1386_3	yojetvā vucceyya, byañjanaṃ yujjeyya, attho pana ubhayathāpi na yujjati. Kasmā? Idha	1386	
PA_atk-s01_02a:1386_4	pubbabhāgamaggassa adhippetattā. Kāyādicatuārammaṇappavatto hi pubbabhāgasatipaṭṭhānamaggo	1386	
PA_atk-s01_02a:1386_5	idhādhippeto, na lokuttaro, so ca anekavārampi ayati, anekañcassa ayanaṃ hoti.	1386	
PA_atk-s01_02a:1387_0	Pubbepi ca imasmiṃ pade mahātherānaṃ sākacchā ahosiyeva. Tipiṭakacūḷanāgatthero pubbabhāgasatipaṭṭhānamaggoti	1387	
PA_atk-s01_02a:1387_1	āha. Ācariyo panassa tipiṭakacūḷasumatthero missakamaggoti āha. Pubbabhāgo bhanteti?	1387	
PA_atk-s01_02a:1387_2	Missako, āvusoti. Ācariye pana punappunaṃ bhaṇante appaṭibāhitvā tuṇhī ahosi. Pañhaṃ	1387	
PA_atk-s01_02a:1387_3	avinicchinitvāva uṭṭhahiṃsu. Athācariyatthero nahānakoṭṭhakaṃ gacchanto “mayā missakamaggo	1387	
PA_atk-s01_02a:1387_4	kathito, cūḷanāgo pubbabhāgamaggoti ādāya voharati, ko nu kho ettha nicchayo”ti suttantaṃ	1387	
PA_atk-s01_02a:1387_5	ādito paṭṭhāya parivattento “yo hi koci, bhikkhave, ime cattāro satipaṭṭhāne evaṃ	1387	
PA_atk-s01_02a:1387_6	bhāveyya satta vassānī”ti imasmiṃ ṭhāne sallakkhesi. Lokuttaramaggo uppajjitvā satta	1387	
PA_atk-s01_02a:1387_7	vassāni tiṭṭhamāno nāma natthi, mayā vutto missakamaggo na labbhati. Cūḷanāgena diṭṭho	1387	
PA_atk-s01_02a:1387_8	pubbabhāgamaggova labbhatīti ñatvā aṭṭhamiyaṃ dhammasavane saṅghuṭṭhe agamāsi.	1387	
PA_atk-s01_02a:1388_0	Porāṇakattherā kira piyadhammasavanā honti, saddaṃ sutvāva “ahaṃ paṭhamaṃ, ahaṃ paṭhama”nti	1388	
PA_atk-s01_02a:1388_1	ekappahāreneva osaranti. Tasmiñca divase cūḷanāgattherassa vāro, tena dhammāsane	1388	
PA_atk-s01_02a:1388_2	nisīditvā bījaniṃ gahetvā pubbagāthāsu vuttāsu therassa āsanapiṭṭhiyaṃ ṭhitassa etadahosi	1388	
PA_atk-s01_02a:1388_3	– “raho nisīditvā na vakkhāmī”ti. Porāṇakattherā hi anusūyakā honti. Na attano rucimeva	1388	
PA_atk-s01_02a:1388_4	ucchubhāraṃ viya evaṃ ukkhipitvā vicaranti, kāraṇameva gaṇhanti, akāraṇaṃ vissajjenti.	1388	
PA_atk-s01_02a:1388_5	Tasmā thero “āvuso, cūḷanāgā”ti āha. So ācariyassa viya saddoti dhammaṃ ṭhapetvā	1388	
PA_atk-s01_02a:1388_6	“kiṃ bhante”ti āha. Āvuso, cūḷanāga, mayā vutto missakamaggo na labbhati, tayā vutto	1388	
PA_atk-s01_02a:1388_7	pubbabhāgasatipaṭṭhānamaggova labbhatīti. Thero cintesi – “amhākaṃ ācariyo sabbapariyattiko	1388	
PA_atk-s01_02a:1388_8	tepiṭako sutabuddho, evarūpassāpi nāma bhikkhuno ayaṃ pañho āluḷeti, anāgate mama	1388	
PA_atk-s01_02a:1388_9	bhātikā imaṃ pañhaṃ āluḷessantīti suttaṃ gahetvā imaṃ pañhaṃ niccalaṃ karissāmī”ti	1388	
PA_atk-s01_02a:1388_10	paṭisambhidāmaggato “ekāyanamaggo vuccati pubbabhāgasatipaṭṭhānamaggo”.	13881	
PA_atk-s01_02a:1389	Maggānaṭṭhaṅgiko seṭṭho, saccānaṃ caturo padā;	138	
PA_atk-s01_02a:1390	Virāgo seṭṭho dhammānaṃ, dvipadānañca cakkhumā.	139	
PA_atk-s01_02a:1391	Eseva maggo natthañño, dassanassa visuddhiyā;	139	
PA_atk-s01_02a:1392	Etañhi tumhe paṭipajjatha, mārasenappamaddanaṃ;	139	
PA_atk-s01_02a:1393	Etañhi tumhe paṭipannā, dukkhassantaṃ karissathāti. –	139	
PA_atk-s01_02a:1394	Suttaṃ āharitvā ṭhapesi.	139	
PA_atk-s01_02a:1395_0	Maggoti kenaṭṭhena maggo? Nibbānagamanaṭṭhena nibbānatthikehi magganīyaṭṭhena ca.	1395	
PA_atk-s01_02a:1395_1	Sattānaṃ visuddhiyāti rāgādīhi malehi abhijjhāvisamalobhādīhi ca upakkilesehi kiliṭṭhacittānaṃ	1395	
PA_atk-s01_02a:1395_2	sattānaṃ visuddhatthāya. Tathā hi imināva maggena ito satasahassakappādhikānaṃ catunnaṃ	1395	
PA_atk-s01_02a:1395_3	asaṅkhyeyyānaṃ upari ekasmiṃyeva kappe nibbatte taṇhaṅkaramedhaṅkarasaraṇaṅkaradīpaṅkaranāmake	1395	
PA_atk-s01_02a:1395_4	buddhe ādiṃ katvā sakyamunipariyosānā aneke sammāsambuddhā anekasatā paccekabuddhā	1395	
PA_atk-s01_02a:1395_5	gaṇanapathaṃ vītivattā ariyasāvakā cāti ime sattā sabbe cittamalaṃ pavāhetvā paramavisuddhiṃ	1395	
PA_atk-s01_02a:1395_6	pattā. Rūpamalavasena pana saṃkilesavodānapaññattiyeva natthi. Tathā hi –	1395	
PA_atk-s01_02a:1396	“Rūpena saṃkiliṭṭhena, saṃkilissanti māṇavā;	139	
PA_atk-s01_02a:1397	Rūpe suddhe visujjhanti, anakkhātaṃ mahesinā.	139	
PA_atk-s01_02a:1398	Cittena saṃkiliṭṭhena, saṃkilissanti māṇavā;	139	
PA_atk-s01_02a:1399	Citte suddhe visujjhanti, iti vuttaṃ mahesinā”.	139	
PA_atk-s01_02a:1400	Yathāha – “cittasaṃkilesā, bhikkhave, sattā saṃkilissanti, cittavodānā visujjhantī”ti. Tañca cittavodānaṃ iminā satipaṭṭhānamaggena hoti. Tenāha “sattānaṃ visuddhiyā”ti.	140	
PA_atk-s01_02a:1401_0	Sokaparidevānaṃ samatikkamāyāti sokassa ca paridevassa ca samatikkamāya pahānāyāti	1401	
PA_atk-s01_02a:1401_1	attho, ayañhi maggo bhāvito santatimahāmattādīnaṃ viya sokasamatikkamāya, paṭācārādīnaṃ	1401	
PA_atk-s01_02a:1401_2	viya paridevasamatikkamāya saṃvattati. Tenāha “sokaparidevānaṃ samatikkamāyā”ti.	1401	
PA_atk-s01_02a:1401_3	Kiñcāpi hi santatimahāmatto –	1401	
PA_atk-s01_02a:1402	“Yaṃ pubbe taṃ visodhehi, pacchā te mātu kiñcanaṃ;	140	
PA_atk-s01_02a:1403	Majjhe ce no gahessasi, upasanto carissasī”ti. ;	140	
PA_atk-s01_02a:1404	Imaṃ gāthaṃ sutvāva saha paṭisambhidāhi arahattaṃ patto. Paṭācārā –	140	
PA_atk-s01_02a:1405	“Na santi puttā tāṇāya, na pitā nāpi bandhavā;	140	
PA_atk-s01_02a:1406	Antakenādhipannassa, natthi ñātīsu tāṇatā”ti. ;	140	
PA_atk-s01_02a:1407_0	Imaṃ gāthaṃ sutvā sotāpattiphale patiṭṭhitā. Yasmā pana kāyavedanācittadhammesu kañci	1407	
PA_atk-s01_02a:1407_1	dhammaṃ anāmasitvā bhāvanā nāma natthi, tasmā tepi imināva maggena sokaparideve samatikkantāti veditabbā.	1407	
PA_atk-s01_02a:1408_0	Dukkhadomanassānaṃ atthaṅgamāyāti kāyikadukkhassa cetasikadomanassassa cāti imesaṃ	1408	
PA_atk-s01_02a:1408_1	dvinnaṃ atthaṅgamāya, nirodhāyāti attho. Ayañhi maggo bhāvito tissattherādīnaṃ viya	1408	
PA_atk-s01_02a:1408_2	dukkhassa, sakkādīnaṃ viya ca domanassassa atthaṅgamāya saṃvattati.	1408	
PA_atk-s01_02a:1409_0	Tatrāyaṃ atthadīpanā – sāvatthiyaṃ kira tisso nāma kuṭumbikaputto cattālīsa hiraññakoṭiyo	1409	
PA_atk-s01_02a:1409_1	pahāya pabbajitvā agāmake araññe viharati. Tassa kaniṭṭhabhātu bhariyā “gacchatha,	1409	
PA_atk-s01_02a:1409_2	naṃ jīvitā voropethā”ti pañcasate core pesesi. Te gantvā theraṃ parivāretvā nisīdiṃsu.	1409	
PA_atk-s01_02a:1409_3	Thero āha – “kasmā āgatattha upāsakā”ti? Taṃ jīvitā voropessāmāti. Pāṭibhogaṃ me	1409	
PA_atk-s01_02a:1409_4	upāsakā, gahetvā ajjekarattiṃ jīvitaṃ dethāti. Ko te, samaṇa, imasmiṃ ṭhāne pāṭibhogo	1409	
PA_atk-s01_02a:1409_5	bhavissatīti? Thero mahantaṃ pāsāṇaṃ gahetvā dve ūruṭṭhīni bhinditvā “vaṭṭati upāsakā	1409	
PA_atk-s01_02a:1409_6	pāṭibhogo”ti āha. Te apakkamitvā caṅkamanasīse aggiṃ katvā nipajjiṃsu. Therassa vedanaṃ	1409	
PA_atk-s01_02a:1409_7	vikkhambhetvā sīlaṃ paccavekkhato parisuddhaṃ sīlaṃ nissāya pītipāmojjaṃ uppajji.	1409	
PA_atk-s01_02a:1409_8	Tato anukkamena vipassanaṃ vaḍḍhento tiyāmarattiṃ samaṇadhammaṃ katvā aruṇuggamane	1409	
PA_atk-s01_02a:1409_9	arahattaṃ patto imaṃ udānaṃ udānesi –	1409	
PA_atk-s01_02a:1410	“Ubho pādāni bhinditvā, saññapessāmi vo ahaṃ;	141	
PA_atk-s01_02a:1411	Aṭṭiyāmi harāyāmi, sarāgamaraṇaṃ ahaṃ.	141	
PA_atk-s01_02a:1412	Evāhaṃ cintayitvāna, yathābhūtaṃ vipassisaṃ;	141	
PA_atk-s01_02a:1413	Sampatte aruṇuggamhi, arahattamapāpuṇi”nti.	141	
PA_atk-s01_02a:1414_0	Aparepi tiṃsa bhikkhū bhagavato santike kammaṭṭhānaṃ gahetvā araññavihāre vassaṃ	1414	
PA_atk-s01_02a:1414_1	upagantvā “āvuso, tiyāmarattiṃ samaṇadhammova kātabbo, na aññamaññassa santikaṃ āgantabba”nti	1414	
PA_atk-s01_02a:1414_2	vatvā vihariṃsu. Tesaṃ samaṇadhammaṃ katvā paccūsasamaye pacalāyantānaṃ eko byaggho	1414	
PA_atk-s01_02a:1414_3	āgantvā ekekaṃ bhikkhuṃ gahetvā gacchati. Na koci “maṃ byaggho gaṇhī”ti vācampi nicchāresi.	1414	
PA_atk-s01_02a:1414_4	Evaṃ pañcasu dasasu bhikkhūsu khāditesu uposathadivase “itare, āvuso, kuhi”nti pucchitvā	1414	
PA_atk-s01_02a:1414_5	ñatvā ca “idāni gahitena gahitomhīti vattabba”nti vatvā vihariṃsu. Atha aññataraṃ	1414	
PA_atk-s01_02a:1414_6	daharabhikkhuṃ purimanayeneva byaggho gaṇhi. So “byaggho bhante”ti āha. Bhikkhū kattaradaṇḍe	1414	
PA_atk-s01_02a:1414_7	ca ukkāyo ca gahetvā mocessāmāti anubandhiṃsu. Byaggho bhikkhūnaṃ agatiṃ chinnataṭaṭṭhānamāruyha	1414	
PA_atk-s01_02a:1414_8	taṃ bhikkhuṃ pādaṅguṭṭhakato paṭṭhāya khādituṃ ārabhi. Itarepi “idāni sappurisa,	1414	
PA_atk-s01_02a:1414_9	amhehi kattabbaṃ natthi, bhikkhūnaṃ viseso nāma evarūpe ṭhāne paññāyatī”ti āhaṃsu.	1414	
PA_atk-s01_02a:1414_10	So byagghamukhe nipannova taṃ vedanaṃ vikkhambhetvā vipassanaṃ vaḍḍhento yāva gopphakā	14141	
PA_atk-s01_02a:1414_11	khāditasamaye sotāpanno hutvā, yāva jaṇṇukā khāditasamaye sakadāgāmī, yāva nābhiyā	14141	
PA_atk-s01_02a:1414_12	khāditasamaye anāgāmī hutvā, hadayarūpe akhāditeyeva saha paṭisambhidāhi arahattaṃ	14141	
PA_atk-s01_02a:1414_13	patvā imaṃ udānaṃ udānesi –	14141	
PA_atk-s01_02a:1415	“Sīlavā vatasampanno, paññavā susamāhito;	141	
PA_atk-s01_02a:1416	Muhuttaṃ pamādamanvāya, byagghenoruddhamānaso.	141	
PA_atk-s01_02a:1417	Pañjarasmiṃ gahetvāna, silāya uparī kato;	141	
PA_atk-s01_02a:1418	Kāmaṃ khādatu maṃ byaggho, aṭṭhiyā ca nhārussa ca;	141	
PA_atk-s01_02a:1419	Kilese khepayissāmi, phusissāmi vimuttiya”nti.	141	
PA_atk-s01_02a:1420_0	Aparopi pītamallatthero nāma gihikāle tīsu rajjesu paṭākaṃ gahetvā tambapaṇṇidīpaṃ	1420	
PA_atk-s01_02a:1420_1	āgamma rājānaṃ passitvā raññā katānuggaho ekadivasaṃ kilañjakāpaṇasāladvārena gacchanto	1420	
PA_atk-s01_02a:1420_2	“rūpaṃ, bhikkhave, na tumhākaṃ, taṃ pajahatha, taṃ vo pahīnaṃ dīgharattaṃ hitāya	1420	
PA_atk-s01_02a:1420_3	sukhāya bhavissatī”ti na tumhākavākyaṃ sutvā cintesi “neva kira rūpaṃ attano, na	1420	
PA_atk-s01_02a:1420_4	vedanā”ti. So taṃyeva aṅkusaṃ katvā nikkhamitvā mahāvihāraṃ gantvā pabbajjaṃ yācitvā	1420	
PA_atk-s01_02a:1420_5	pabbajito upasampanno dvemātikā paguṇā katvā tiṃsa bhikkhū gahetvā gabalavāliyaaṅgaṇaṃ	1420	
PA_atk-s01_02a:1420_6	gantvā samaṇadhammaṃ akāsi. Pādesu avahantesu jaṇṇukehi caṅkamati. Tamenaṃ rattiṃ	1420	
PA_atk-s01_02a:1420_7	eko migaluddako migoti maññamāno pahari. Satti vinivijjhitvā gatā, so taṃ sattiṃ	1420	
PA_atk-s01_02a:1420_8	harāpetvā paharaṇamukhāni tiṇavaṭṭiyā pūrāpetvā pāsāṇapiṭṭhiyaṃ attānaṃ nisīdāpetvā	1420	
PA_atk-s01_02a:1420_9	okāsaṃ kāretvā vipassanaṃ vaḍḍhetvā saha paṭisambhidāhi arahattaṃ patvā ukkāsitasaddena	1420	
PA_atk-s01_02a:1420_10	āgatānaṃ bhikkhūnaṃ byākaritvā imaṃ udānaṃ udānesi –	14201	
PA_atk-s01_02a:1421	“Bhāsitaṃ buddhaseṭṭhassa, sabbalokaggavādino;	142	
PA_atk-s01_02a:1422	Na tumhākamidaṃ rūpaṃ, taṃ jaheyyātha bhikkhavo.	142	
PA_atk-s01_02a:1423	Aniccā vata saṅkhārā, uppādavayadhammino;	142	
PA_atk-s01_02a:1424	Uppajjitvā nirujjhanti, tesaṃ vūpasamo sukho”ti.	142	
PA_atk-s01_02a:1425	Evaṃ tāva ayaṃ maggo tissattherādīnaṃ viya dukkhassa atthaṅgamāya saṃvattati.	142	
PA_atk-s01_02a:1426_0	Sakko pana devānamindo attano pañcavidhapubbanimittaṃ disvā maraṇabhayasantajjito	1426	
PA_atk-s01_02a:1426_1	domanassajāto bhagavantaṃ upasaṅkamitvā pañhaṃ pucchi. So upekkhāpañhavissajjanāvasāne	1426	
PA_atk-s01_02a:1426_2	asītisahassāhi devatāhi saddhiṃ sotāpattiphale patiṭṭhāsi. Sā cassa upapatti puna pākatikāva ahosi.	1426	
PA_atk-s01_02a:1427_0	Subrahmāpi devaputto accharāsahassaparivuto saggasampattiṃ anubhoti. Tattha pañcasatā	1427	
PA_atk-s01_02a:1427_1	accharāyo rukkhato pupphāni ocinantiyo cavitvā niraye uppannā. So “kiṃ imā cirāyantī”ti	1427	
PA_atk-s01_02a:1427_2	upadhārento tāsaṃ niraye nibbattanabhāvaṃ ñatvā “kittakaṃ nu kho mama āyū”ti upaparikkhanto	1427	
PA_atk-s01_02a:1427_3	attano āyuparikkhayaṃ viditvā cavitvā tattheva niraye nibbattanabhāvaṃ disvā bhīto	1427	
PA_atk-s01_02a:1427_4	ativiya domanassajāto hutvā “imaṃ me domanassaṃ satthā vinayissati, na añño”ti avasesā	1427	
PA_atk-s01_02a:1427_5	pañcasatā accharāyo gahetvā bhagavantaṃ upasaṅkamitvā pañhaṃ pucchi –	1427	
PA_atk-s01_02a:1428	“Niccaṃ utrastamidaṃ cittaṃ, niccaṃ ubbiggidaṃ mano;	142	
PA_atk-s01_02a:1429	Anuppannesu kicchesu, atho uppatitesu ca;	142	
PA_atk-s01_02a:1430	Sace atthi anutrastaṃ, taṃ me akkhāhi pucchitoti. ;	143	
PA_atk-s01_02a:1431	Tato naṃ bhagavā āha –	143	
PA_atk-s01_02a:1432	“Nāññatra bojjhā tapasā, nāññatrindriyasaṃvarā;	143	
PA_atk-s01_02a:1433	Nāññatra sabbanissaggā, sotthiṃ passāmi pāṇina”nti. ;	143	
PA_atk-s01_02a:1434_0	So desanāpariyosāne pañcahi accharāsatehi saddhiṃ sotāpattiphale patiṭṭhāya taṃ sampattiṃ	1434	
PA_atk-s01_02a:1434_1	thāvaraṃ katvā devalokameva agamāsīti. Evaṃ ayaṃ maggo bhāvito sakkādīnaṃ viya domanassassa	1434	
PA_atk-s01_02a:1434_2	atthaṅgamāya saṃvattatīti veditabbo.	1434	
PA_atk-s01_02a:1435_0	Ñāyassa adhigamāyāti ñāyo vuccati ariyo aṭṭhaṅgiko maggo, tassa adhigamāya, pattiyāti	1435	
PA_atk-s01_02a:1435_1	vuttaṃ hoti. Ayañhi pubbabhāge lokiyo satipaṭṭhānamaggo bhāvito lokuttaramaggassa	1435	
PA_atk-s01_02a:1435_2	adhigamāya saṃvattati. Tenāha “ñāyassa adhigamāyā”ti. Nibbānassa sacchikiriyāyāti	1435	
PA_atk-s01_02a:1435_3	taṇhāvānavirahitattā nibbānanti laddhanāmassa amatassa sacchikiriyāya, attapaccakkhatāyāti	1435	
PA_atk-s01_02a:1435_4	vuttaṃ hoti. Ayañhi maggo bhāvito anupubbena nibbānasacchikiriyaṃ sādheti. Tenāha	1435	
PA_atk-s01_02a:1435_5	“nibbānassa sacchikiriyāyā”ti.	1435	
PA_atk-s01_02a:1436_0	Tattha kiñcāpi “sattānaṃ visuddhiyā”ti vutte sokasamatikkamādīni atthato siddhāneva	1436	
PA_atk-s01_02a:1436_1	honti, ṭhapetvā pana sāsanayuttikovide aññesaṃ na pākaṭāni, na ca bhagavā paṭhamaṃ	1436	
PA_atk-s01_02a:1436_2	sāsanayuttikovidaṃ janaṃ katvā pacchā dhammaṃ deseti. Tena teneva pana suttena taṃ	1436	
PA_atk-s01_02a:1436_3	taṃ atthaṃ ñāpeti. Tasmā idha yaṃ yaṃ atthaṃ ekāyanamaggo sādheti, taṃ taṃ pākaṭaṃ	1436	
PA_atk-s01_02a:1436_4	katvā dassento “sokaparidevānaṃ samatikkamāyā”tiādimāha. Yasmā vā yā sattānaṃ visuddhi	1436	
PA_atk-s01_02a:1436_5	ekāyanamaggena saṃvattati, sā sokaparidevānaṃ samatikkamena hoti. Sokaparidevānaṃ	1436	
PA_atk-s01_02a:1436_6	samatikkamo dukkhadomanassānaṃ atthaṅgamena, dukkhadomanassānaṃ atthaṅgamo ñāyassādhigamena,	1436	
PA_atk-s01_02a:1436_7	ñāyassādhigamo nibbānassa sacchikiriyāya. Tasmā imampi kamaṃ dassento “sattānaṃ visuddhiyā”ti	1436	
PA_atk-s01_02a:1436_8	vatvā “sokaparidevānaṃ samatikkamāyā”tiādimāha.	1436	
PA_atk-s01_02a:1437_0	Apica vaṇṇabhaṇanametaṃ ekāyanamaggassa. Yatheva hi bhagavā – “dhammaṃ vo, bhikkhave,	1437	
PA_atk-s01_02a:1437_1	desessāmi ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ kevalaparipuṇṇaṃ	1437	
PA_atk-s01_02a:1437_2	parisuddhaṃ brahmacariyaṃ pakāsessāmi yadidaṃ chachakkānī”ti chachakkadesanāya aṭṭhahi	1437	
PA_atk-s01_02a:1437_3	padehi vaṇṇaṃ abhāsi. Yathā ca ariyavaṃsadesanāya “cattārome, bhikkhave, ariyavaṃsā	1437	
PA_atk-s01_02a:1437_4	aggaññā rattaññā vaṃsaññā porāṇā asaṃkiṇṇā asaṃkiṇṇapubbā na saṅkīyanti na saṅkīyissanti,	1437	
PA_atk-s01_02a:1437_5	appaṭikuṭṭhā samaṇehi brāhmaṇehi viññūhī”ti navahi padehi vaṇṇaṃ abhāsi; evaṃ imassāpi	1437	
PA_atk-s01_02a:1437_6	ekāyanamaggassa sattānaṃ visuddhiyātiādīhi sattahi padehi vaṇṇaṃ abhāsi. Kasmāti	1437	
PA_atk-s01_02a:1437_7	ce, tesaṃ bhikkhūnaṃ ussāhajananatthaṃ. Vaṇṇabhāsanañhi sutvā te bhikkhū “ayaṃ kira	1437	
PA_atk-s01_02a:1437_8	maggo hadayasantāpabhūtaṃ sokaṃ, vācāvippalāpabhūtaṃ paridevaṃ, kāyikaasātabhūtaṃ	1437	
PA_atk-s01_02a:1437_9	dukkhaṃ, cetasikaasātabhūtaṃ domanassanti cattāro upaddave hanati, visuddhiṃ ñāyaṃ	1437	
PA_atk-s01_02a:1437_10	nibbānanti tayo visese āvahatī”ti ussāhajātā imaṃ dhammadesanaṃ uggahetabbaṃ pariyāpuṇitabbaṃ	14371	
PA_atk-s01_02a:1437_11	dhāretabbaṃ, vācetabbaṃ, imañca maggaṃ bhāvetabbaṃ maññissanti. Iti tesaṃ bhikkhūnaṃ	14371	
PA_atk-s01_02a:1437_12	ussāhajananatthaṃ vaṇṇaṃ abhāsi. Kambalavāṇijādayo kambalādīnaṃ vaṇṇaṃ viya.	14371	
PA_atk-s01_02a:1438_0	Yathā hi satasahassagghanikapaṇḍukambalavāṇijena ‘kambalaṃ gaṇhathā’ti ugghositepi	1438	
PA_atk-s01_02a:1438_1	asukakambaloti na tāva manussā jānanti. Kesakambalavāḷakambalādayopi hi duggandhā	1438	
PA_atk-s01_02a:1438_2	kharasamphassā kambalātveva vuccanti. Yadā pana tena gandhārako rattakambalo sukhumo	1438	
PA_atk-s01_02a:1438_3	ujjalo sukhasamphassoti ugghositaṃ hoti, tadā ye pahonti, te gaṇhanti. Ye nappahonti,	1438	
PA_atk-s01_02a:1438_4	tepi dassanakāmā honti; evameva ‘ekāyano, bhikkhave, ayaṃ maggo’ti vuttepi asukamaggoti	1438	
PA_atk-s01_02a:1438_5	na tāva pākaṭo hoti. Nānappakārakā hi aniyyānikamaggāpi maggātveva vuccanti. “Sattānaṃ	1438	
PA_atk-s01_02a:1438_6	visuddhiyā”tiādimhi pana vutte “ayaṃ kira maggo cattāro upaddave hanati, tayo visese	1438	
PA_atk-s01_02a:1438_7	āvahatī”ti ussāhajātā imaṃ dhammadesanaṃ uggahetabbaṃ pariyāpuṇitabbaṃ dhāretabbaṃ	1438	
PA_atk-s01_02a:1438_8	vācetabbaṃ, imañca maggaṃ bhāvetabbaṃ maññissantīti vaṇṇaṃ bhāsanto “sattānaṃ visuddhiyā”tiādimāha.	1438	
PA_atk-s01_02a:1438_9	Yathā ca satasahassagghanikapaṇḍukambalavāṇijūpamā; evaṃ rattajambunadasuvaṇṇaudakappasādakamaṇiratanasuvisuddhamuttaratanapavāḷādivāṇijūpamādayopettha āharitabbā.	1438	
PA_atk-s01_02a:1439_0	Yadidanti nipāto, ye imeti ayamassa attho. Cattāroti gaṇanaparicchedo. Tena na tato	1439	
PA_atk-s01_02a:1439_1	heṭṭhā, na uddhanti satipaṭṭhānaparicchedaṃ dīpeti. Satipaṭṭhānāti tayo satipaṭṭhānā	1439	
PA_atk-s01_02a:1439_2	satigocaropi tidhā paṭipannesu sāvakesu satthuno paṭighānunayavītivattatāpi, satipi.	1439	
PA_atk-s01_02a:1439_3	“Catunnaṃ, bhikkhave, satipaṭṭhānānaṃ samudayañca atthaṅgamañca desessāmi, taṃ suṇātha…pe…	1439	
PA_atk-s01_02a:1439_4	ko ca, bhikkhave, kāyassa samudayo. Āhārasamudayā kāyassa samudayo”tiādīsu hi satigocaro	1439	
PA_atk-s01_02a:1439_5	satipaṭṭhānanti vuccati. Tathā “kāyo upaṭṭhānaṃ no sati, sati pana upaṭṭhānañceva	1439	
PA_atk-s01_02a:1439_6	sati cā”tiādīsupi. Tassattho – patiṭṭhāti asminti paṭṭhānaṃ. Kā patiṭṭhāti? Sati.	1439	
PA_atk-s01_02a:1439_7	Satiyā paṭṭhānaṃ satipaṭṭhānaṃ, padhānaṃ ṭhānanti vā paṭṭhānaṃ. Satiyā paṭṭhānaṃ	1439	
PA_atk-s01_02a:1439_8	satipaṭṭhānaṃ hatthiṭṭhānaassaṭṭhānādīni viya.	1439	
PA_atk-s01_02a:1440_0	“Tayo satipaṭṭhānā yadariyo sevati, yadariyo sevamāno satthā gaṇamanusāsituṃ arahatī”ti	1440	
PA_atk-s01_02a:1440_1	ettha tidhā paṭipannesu sāvakesu satthuno paṭighānunayavītivattatā “satipaṭṭhāna”nti	1440	
PA_atk-s01_02a:1440_2	vuttā. Tassattho – paṭṭhapetabbato paṭṭhānaṃ, pavattayitabbatoti attho. Kena paṭṭhapetabbatoti?	1440	
PA_atk-s01_02a:1440_3	Satiyā. Satiyā paṭṭhānaṃ satipaṭṭhānaṃ. “Cattāro satipaṭṭhānā bhāvitā bahulīkatā	1440	
PA_atk-s01_02a:1440_4	satta sambojjhaṅge paripūrentī”tiādīsu pana satiyeva “satipaṭṭhānaṃ”ti vuccati. Tassattho	1440	
PA_atk-s01_02a:1440_5	– paṭṭhātīti paṭṭhānaṃ, upaṭṭhāti okkanditvā pakkhanditvā pattharitvā pavattatīti	1440	
PA_atk-s01_02a:1440_6	attho. Satiyeva satipaṭṭhānaṃ. Atha vā saraṇaṭṭhena sati, upaṭṭhānaṭṭhena paṭṭhānaṃ.	1440	
PA_atk-s01_02a:1440_7	Iti sati ca sā paṭṭhānaṃ cātipi satipaṭṭhānaṃ. Idamidhādhippetaṃ.	1440	
PA_atk-s01_02a:1441_0	Yadi evaṃ kasmā “satipaṭṭhānā”ti bahuvacanaṃ? Satibahuttā. Ārammaṇabhedena hi bahukā	1441	
PA_atk-s01_02a:1441_1	etā satiyo. Atha maggoti kasmā ekavacanaṃ? Maggaṭṭhena ekattā. Catassopi hi etā satiyo	1441	
PA_atk-s01_02a:1441_2	maggaṭṭhena ekattaṃ gacchanti. Vuttañhetaṃ – “maggoti kenaṭṭhena maggo? Nibbānagamanaṭṭhena.	1441	
PA_atk-s01_02a:1441_3	Nibbānatthikehi magganīyaṭṭhena cā”ti. Catassopi cetā aparabhāge kāyādīsu ārammaṇesu	1441	
PA_atk-s01_02a:1441_4	kiccaṃ sādhayamānā nibbānaṃ gacchanti, ādito paṭṭhāya ca nibbānatthikehi maggiyanti,	1441	
PA_atk-s01_02a:1441_5	tasmā catassopi eko maggoti vuccanti. Evañca sati vacanānusandhinā sānusandhikāva	1441	
PA_atk-s01_02a:1441_6	desanā hoti, “mārasenappamaddanaṃ, vo bhikkhave, maggaṃ desessāmi, taṃ suṇātha…pe…	1441	
PA_atk-s01_02a:1441_7	katamo ca, bhikkhave, mārasenappamaddano maggo? Yadidaṃ satta bojjhaṅgā”tiādīsu viya.	1441	
PA_atk-s01_02a:1441_8	Yathā mārasenappamaddanoti ca, satta bojjhaṅgāti ca atthato ekaṃ, byañjanamevettha	1441	
PA_atk-s01_02a:1441_9	nānaṃ. Evaṃ “ekāyanamaggo”ti ca “cattāro satipaṭṭhānā”ti ca atthato ekaṃ, byañjanamevettha	1441	
PA_atk-s01_02a:1441_10	nānaṃ, tasmā maggaṭṭhena ekattā ekavacanaṃ. Ārammaṇabhedena satibahuttā bahuvacanaṃ veditabbaṃ.	14411	
PA_atk-s01_02a:1442_0	Kasmā pana bhagavatā cattārova satipaṭṭhānā vuttā anūnā anadhikāti? Veneyyahitattā.	1442	
PA_atk-s01_02a:1442_1	Taṇhācaritadiṭṭhicaritasamathayānikavipassanāyānikesu hi mandatikkhavasena dvedhā	1442	
PA_atk-s01_02a:1442_2	dvedhā pavattesu veneyyesu mandassa taṇhācaritassa oḷārikaṃ kāyānupassanāsatipaṭṭhānaṃ	1442	
PA_atk-s01_02a:1442_3	visuddhimaggo, tikkhassa sukhumaṃ vedanānupassanāsatipaṭṭhānaṃ. Diṭṭhicaritassapi	1442	
PA_atk-s01_02a:1442_4	mandassa nātippabhedagataṃ cittānupassanāsatipaṭṭhānaṃ visuddhimaggo, tikkhassa atippabhedagataṃ	1442	
PA_atk-s01_02a:1442_5	dhammānupassanāsatipaṭṭhānaṃ visuddhimaggo. Samathayānikassa ca mandassa akicchena	1442	
PA_atk-s01_02a:1442_6	adhigantabbanimittaṃ paṭhamaṃ satipaṭṭhānaṃ visuddhimaggo, tikkhassa oḷārikārammaṇe	1442	
PA_atk-s01_02a:1442_7	asaṇṭhahanato dutiyaṃ. Vipassanāyānikassapi mandassa nātippabhedagatārammaṇaṃ tatiyaṃ,	1442	
PA_atk-s01_02a:1442_8	tikkhassa atippabhedagatārammaṇaṃ catutthaṃ. Iti cattārova vuttā anūnā anadhikāti.	1442	
PA_atk-s01_02a:1443_0	Subhasukhaniccaattabhāvavipallāsappahānatthaṃ vā. Kāyo hi asubho, tattha ca subhavipallāsavipallatthā	1443	
PA_atk-s01_02a:1443_1	sattā. Tesaṃ tattha asubhabhāvadassanena tassa vipallāsassa pahānatthaṃ paṭhamaṃ	1443	
PA_atk-s01_02a:1443_2	satipaṭṭhānaṃ vuttaṃ. Sukhaṃ niccaṃ attāti gahitesupi ca vedanādīsu vedanā dukkhā,	1443	
PA_atk-s01_02a:1443_3	cittaṃ aniccaṃ, dhammā anattā, tesu ca sukhaniccaattavipallāsavipallatthā sattā.	1443	
PA_atk-s01_02a:1443_4	Tesaṃ tattha dukkhādibhāvadassanena tesaṃ vipallāsānaṃ pahānatthaṃ sesāni tīṇi vuttānīti	1443	
PA_atk-s01_02a:1443_5	evaṃ subhasukhaniccaattabhāvavipallāsappahānatthaṃ vā cattārova vuttā anūnā anadhikāti	1443	
PA_atk-s01_02a:1443_6	veditabbā. Na kevalañca vipallāsappahānatthameva, atha kho caturoghayogāsavaganthaupādānaagatipahānatthampi	1443	
PA_atk-s01_02a:1443_7	catubbidhāhārapariññatthañca cattārova vuttāti veditabbā. Ayaṃ tāva pakaraṇanayo.	1443	
PA_atk-s01_02a:1444_0	Aṭṭhakathāyaṃ pana saraṇavasena ceva ekattasamosaraṇavasena ca ekameva satipaṭṭhānaṃ	1444	
PA_atk-s01_02a:1444_1	ārammaṇavasena cattāroti etadeva vuttaṃ. Yathā hi catudvāre nagare pācīnato āgacchantā	1444	
PA_atk-s01_02a:1444_2	pācīnadisāya uṭṭhānakaṃ bhaṇḍaṃ gahetvā pācīnadvārena nagarameva pavisanti, dakkhiṇato.	1444	
PA_atk-s01_02a:1444_3	Pacchimato. Uttarato āgacchantā uttaradisāya uṭṭhānakaṃ bhaṇḍaṃ gahetvā uttaradvārena	1444	
PA_atk-s01_02a:1444_4	nagarameva pavisanti; evaṃ – sampadamidaṃ veditabbaṃ. Nagaraṃ viya hi nibbānamahānagaraṃ,	1444	
PA_atk-s01_02a:1444_5	dvāraṃ viya aṭṭhaṅgiko lokuttaramaggo, pācīnadisādayo viya kāyādayo.	1444	
PA_atk-s01_02a:1445_0	Yathā pācīnato āgacchantā pācīnadisāya uṭṭhānakaṃ bhaṇḍaṃ gahetvā pācīnadvārena nagarameva	1445	
PA_atk-s01_02a:1445_1	pavisanti, evaṃ kāyānupassanāmukhena āgacchantā cuddasavidhena kāyānupassanaṃ bhāvetvā	1445	
PA_atk-s01_02a:1445_2	kāyānupassanābhāvanānubhāvanibbattena ariyamaggena ekaṃ nibbānameva osaranti. Yathā	1445	
PA_atk-s01_02a:1445_3	dakkhiṇato āgacchantā dakkhiṇāya disāya uṭṭhānakaṃ bhaṇḍaṃ gahetvā dakkhiṇadvārena	1445	
PA_atk-s01_02a:1445_4	nagarameva pavisanti, evaṃ vedanānupassanāmukhena āgacchantā navavidhena vedanānupassanaṃ	1445	
PA_atk-s01_02a:1445_5	bhāvetvā vedanānupassanābhāvanānubhāvanibbattena ariyamaggena ekaṃ nibbānameva osaranti.	1445	
PA_atk-s01_02a:1445_6	Yathā pacchimato āgacchantā pacchimadisāya uṭṭhānakaṃ bhaṇḍaṃ gahetvā pacchimadvārena	1445	
PA_atk-s01_02a:1445_7	nagarameva pavisanti, evaṃ cittānupassanāmukhena āgacchantā soḷasavidhena cittānupassanaṃ	1445	
PA_atk-s01_02a:1445_8	bhāvetvā cittānupassanābhāvanānubhāvanibbattena ariyamaggena ekaṃ nibbānameva osaranti.	1445	
PA_atk-s01_02a:1445_9	Yathā uttarato āgacchantā uttaradisāya uṭṭhānakaṃ bhaṇḍaṃ gahetvā uttaradvārena nagarameva	1445	
PA_atk-s01_02a:1445_10	pavisanti, evaṃ dhammānupassanāmukhena āgacchantā pañcavidhena dhammānupassanaṃ bhāvetvā	14451	
PA_atk-s01_02a:1445_11	dhammānupassanābhāvanānubhāvanibbattena ariyamaggena ekaṃ nibbānameva osaranti. Evaṃ	14451	
PA_atk-s01_02a:1445_12	saraṇavasena ceva ekattasamosaraṇavasena ca ekameva satipaṭṭhānaṃ ārammaṇavasena	14451	
PA_atk-s01_02a:1445_13	cattārova vuttāti veditabbā.	14451	
PA_atk-s01_02a:1446_0	Katame cattāroti kathetukamyatā pucchā. Idhāti imasmiṃ sāsane. Bhikkhaveti dhammapaṭiggāhakapuggalālapanametaṃ.	1446	
PA_atk-s01_02a:1446_1	Bhikkhūti paṭipattisampādakapuggalanidassanametaṃ. Aññepi ca devamanussā paṭipattiṃ	1446	
PA_atk-s01_02a:1446_2	sampādentiyeva, seṭṭhattā pana paṭipattiyā bhikkhubhāvadassanato ca “bhikkhū”ti āha.	1446	
PA_atk-s01_02a:1446_3	Bhagavato hi anusāsaniṃ sampaṭicchantesu bhikkhu seṭṭho, sabbappakārāya anusāsaniyā	1446	
PA_atk-s01_02a:1446_4	bhājanabhāvato. Tasmā seṭṭhattā “bhikkhū”ti āha. Tasmiṃ gahite pana sesā gahitāva	1446	
PA_atk-s01_02a:1446_5	honti, rājagamanādīsu rājaggahaṇena sesaparisā viya. Yo ca imaṃ paṭipattiṃ paṭipajjati,	1446	
PA_atk-s01_02a:1446_6	so bhikkhu nāma hotīti paṭipattiyā bhikkhubhāvadassanatopi “bhikkhū”ti āha. Paṭipannako	1446	
PA_atk-s01_02a:1446_7	hi devo vā hotu manusso vā, bhikkhūti saṅkhyaṃ gacchatiyeva yathāha –	1446	
PA_atk-s01_02a:1447	“Alaṅkato cepi samaṃ careyya,	144	
PA_atk-s01_02a:1448	Santo danto niyato brahmacārī;	144	
PA_atk-s01_02a:1449	Sabbesu bhūtesu nidhāya daṇḍaṃ,	144	
PA_atk-s01_02a:1450	So brāhmaṇo so samaṇo sa bhikkhū”ti. ;	145	
PA_atk-s01_02a:1451_0	Kāyeti rūpakāye. Rūpakāyo hi idha aṅgapaccaṅgānaṃ kesādīnañca dhammānaṃ samūhaṭṭhena	1451	
PA_atk-s01_02a:1451_1	hatthikāyarathakāyādayo viya kāyoti adhippeto. Yathā ca samūhaṭṭhena, evaṃ kucchitānaṃ	1451	
PA_atk-s01_02a:1451_2	āyaṭṭhena. Kucchitānañhi paramajegucchānaṃ so āyotipi kāyo. Āyoti uppattideso. Tatthāyaṃ	1451	
PA_atk-s01_02a:1451_3	vacanattho. Āyanti tatoti āyo. Ke āyanti? Kucchitā kesādayo. Iti kucchitānaṃ āyoti kāyo.	1451	
PA_atk-s01_02a:1452_0	Kāyānupassīti kāye anupassanasīlo kāyaṃ vā anupassamāno. Kāyeti ca vatvāpi puna kāyānupassīti	1452	
PA_atk-s01_02a:1452_1	dutiyakāyaggahaṇaṃ asammissato vavatthānaghanavinibbhogādidassanatthaṃ katanti veditabbaṃ.	1452	
PA_atk-s01_02a:1452_2	Tena na kāye vedanānupassī vā, cittadhammānupassī vā, atha kho kāyānupassīyevāti	1452	
PA_atk-s01_02a:1452_3	kāyasaṅkhāte vatthusmiṃ kāyānupassanākārasseva dassanena asammissato vavatthānaṃ	1452	
PA_atk-s01_02a:1452_4	dassitaṃ hoti. Tathā na kāye aṅgapaccaṅgavinimuttaekadhammānupassī, nāpi kesalomādivinimuttaitthipurisānupassī,	1452	
PA_atk-s01_02a:1452_5	yopi cettha kesalomādiko bhūtupādāyasamūhasaṅkhāto kāyo, tatthapi na bhūtupādāyavinimuttaekadhammānupassī,	1452	
PA_atk-s01_02a:1452_6	atha kho rathasambhārānupassako viya aṅgapaccaṅgasamūhānupassī, nagarāvayavānupassako	1452	
PA_atk-s01_02a:1452_7	viya kesalomādisamūhānupassī, kadalikkhandhapattavaṭṭivinibbhujako viya rittamuṭṭhiviniveṭhako	1452	
PA_atk-s01_02a:1452_8	viya ca bhūtupādāyasamūhānupassīyevāti nānappakārato samūhavaseneva kāyasaṅkhātassa	1452	
PA_atk-s01_02a:1452_9	vatthuno dassanena ghanavinibbhogo dassito hoti. Na hettha yathāvuttasamūhavinimutto	1452	
PA_atk-s01_02a:1452_10	kāyo vā itthī vā puriso vā añño vā koci dhammo dissati, yathāvuttadhammasamūhamatteyeva	14521	
PA_atk-s01_02a:1452_11	pana tathā tathā sattā micchābhinivesaṃ karonti. Tenāhu porāṇā –	14521	
PA_atk-s01_02a:1453	“Yaṃ passati na taṃ diṭṭhaṃ, yaṃ diṭṭhaṃ taṃ na passati;	145	
PA_atk-s01_02a:1454	Apassaṃ bajjhate mūḷho, bajjhamāno na muccatī”ti.	145	
PA_atk-s01_02a:1455_0	Ghanavinibbhogādidassanatthanti vuttaṃ, ādisaddena cettha ayampi attho veditabbo.	1455	
PA_atk-s01_02a:1455_1	Ayañhi etasmiṃ kāye kāyānupassīyeva, na añña dhammānupassīti vuttaṃ hoti. Yathā anudakabhūtāyapi	1455	
PA_atk-s01_02a:1455_2	marīciyā udakānupassino honti, na evaṃ aniccadukkhānattaasubhabhūteyeva imasmiṃ kāye	1455	
PA_atk-s01_02a:1455_3	niccasukhaattasubhabhāvānupassī, atha kho kāyānupassī aniccadukkhānattaasubhākārasamūhānupassīyevāti	1455	
PA_atk-s01_02a:1455_4	vuttaṃ hoti. Atha vā yvāyaṃ parato “idha, bhikkhave, bhikkhu araññagato vā…pe… so	1455	
PA_atk-s01_02a:1455_5	satova assasatī”tiādinā nayena assāsapassāsādicuṇṇikajātaaṭṭhikapariyosāno kāyo vutto,	1455	
PA_atk-s01_02a:1455_6	yo ca “idhekacco pathavīkāyaṃ aniccato anupassati, āpokāyaṃ tejokāyaṃ vāyokāyaṃ kesakāyaṃ	1455	
PA_atk-s01_02a:1455_7	lomakāyaṃ chavikāyaṃ cammakāyaṃ maṃsakāyaṃ rudhirakāyaṃ nhārukāyaṃ aṭṭhikāyaṃ aṭṭhimiñjakāya”nti	1455	
PA_atk-s01_02a:1455_8	paṭisambhidāyaṃ kāyo vutto, tassa sabbassa imasmiññeva kāye anupassanato kāye kāyānupassīti	1455	
PA_atk-s01_02a:1455_9	evampi attho veditabbo.	1455	
PA_atk-s01_02a:1456_0	Atha vā kāye ahanti vā mamanti vā evaṃ gahetabbassa yassa kassaci ananupassanato,	1456	
PA_atk-s01_02a:1456_1	tassa tasseva pana kesalomādikassa nānādhammasamūhassa anupassanato kāye kesādidhammasamūhasaṅkhātakāyānupassīti	1456	
PA_atk-s01_02a:1456_2	evamattho daṭṭhabbo.	1456	
PA_atk-s01_02a:1457_0	Apica “imasmiṃ kāye aniccato anupassati, no niccato”tiādinā anukkamena paṭisambhidāyaṃ	1457	
PA_atk-s01_02a:1457_1	āgatanayassa sabbasseva aniccalakkhaṇādino ākārasamūhasaṅkhātassa kāyassa anupassanatopi	1457	
PA_atk-s01_02a:1457_2	kāye kāyānupassīti evampi attho daṭṭhabbo. Tathā hi ayaṃ kāye kāyānupassanāpaṭipadaṃ	1457	
PA_atk-s01_02a:1457_3	paṭipanno bhikkhu imaṃ kāyaṃ aniccānupassanādīnaṃ sattannaṃ anupassanānaṃ vasena	1457	
PA_atk-s01_02a:1457_4	aniccato anupassati, no niccato. Dukkhato anupassati, no sukhato. Anattato anupassati,	1457	
PA_atk-s01_02a:1457_5	no attato. Nibbindati, no nandati, virajjati, no rajjati, nirodheti. No samudeti,	1457	
PA_atk-s01_02a:1457_6	paṭinissajjati, no ādiyati. So taṃ aniccato anupassanto niccasaññaṃ pajahati, dukkhato	1457	
PA_atk-s01_02a:1457_7	anupassanto sukhasaññaṃ pajahati, anattato anupassanto attasaññaṃ pajahati, nibbindanto	1457	
PA_atk-s01_02a:1457_8	nandiṃ pajahati, virajjanto rāgaṃ pajahati, nirodhento samudayaṃ pajahati, paṭinissajjanto	1457	
PA_atk-s01_02a:1457_9	ādānaṃ pajahatīti veditabbo.	1457	
PA_atk-s01_02a:1458_0	Viharatīti iriyati. Ātāpīti tīsu bhavesu kilese ātāpetīti ātāpo, vīriyassetaṃ nāmaṃ.	1458	
PA_atk-s01_02a:1458_1	Ātāpo assa atthīti ātāpī. Sampajānoti sampajaññasaṅkhātena ñāṇena samannāgato. Satimāti	1458	
PA_atk-s01_02a:1458_2	kāyapariggāhikāya satiyā samannāgato. Ayaṃ pana yasmā satiyā ārammaṇaṃ pariggahetvā	1458	
PA_atk-s01_02a:1458_3	paññāya anupassati, na hi sativirahitassa anupassanā nāma atthi, tenevāha – “satiñca	1458	
PA_atk-s01_02a:1458_4	khvāhaṃ, bhikkhave, sabbatthikaṃ vadāmī”ti. Tasmā ettha “kāye kāyānupassī viharatī”ti	1458	
PA_atk-s01_02a:1458_5	ettāvatā kāyānupassanāsatipaṭṭhānaṃ vuttaṃ hoti. Atha vā yasmā anātāpino antosaṅkhepo	1458	
PA_atk-s01_02a:1458_6	antarāyakaro hoti, asampajāno upāyapariggahe anupāyaparivajjane ca sammuyhati, muṭṭhassati	1458	
PA_atk-s01_02a:1458_7	upāyāpariccāge anupāyāpariggahe ca asamattho hoti, tenassa taṃ kammaṭṭhānaṃ na sampajjati.	1458	
PA_atk-s01_02a:1458_8	Tasmā yesaṃ dhammānaṃ ānubhāvena taṃ sampajjati, tesaṃ dassanatthaṃ “ātāpī sampajāno	1458	
PA_atk-s01_02a:1458_9	satimā”ti idaṃ vuttanti veditabbaṃ.	1458	
PA_atk-s01_02a:1459_0	Iti kāyānupassanāsatipaṭṭhānaṃ sampayogaṅgañcassa dassetvā idāni pahānaṅgaṃ dassetuṃ	1459	
PA_atk-s01_02a:1459_1	vineyya loke abhijjhādomanassanti vuttaṃ. Tattha vineyyāti tadaṅgavinayena vā vikkhambhanavinayena	1459	
PA_atk-s01_02a:1459_2	vā vinayitvā. Loketi tasmiññeva kāye. Kāyo hi idha lujjanapalujjanaṭṭhena lokoti	1459	
PA_atk-s01_02a:1459_3	adhippeto. Yasmā panassa na kāyamatteyeva abhijjhādomanassaṃ pahīyati, vedanādīsupi	1459	
PA_atk-s01_02a:1459_4	pahīyatiyeva. Tasmā pañcapi upādānakkhandhā lokoti vibhaṅge vuttaṃ. Lokasaṅkhātattā	1459	
PA_atk-s01_02a:1459_5	vā tesaṃ dhammānaṃ atthuddhāranayenetaṃ vuttaṃ. Yaṃ panāha – “tattha katamo loko?	1459	
PA_atk-s01_02a:1459_6	Sveva kāyo loko”ti, ayamevettha attho. Tasmiṃ loke abhijjhādomanassaṃ vineyyāti evaṃ	1459	
PA_atk-s01_02a:1459_7	sambandho daṭṭhabbo. Yasmā panettha abhijjhāggahaṇena kāmacchando, domanassaggahaṇena	1459	
PA_atk-s01_02a:1459_8	byāpādo saṅgahaṃ gacchati, tasmā nīvaraṇapariyāpannabalavadhammadvayadassanena nīvaraṇappahānaṃ	1459	
PA_atk-s01_02a:1459_9	vuttaṃ hotīti veditabbaṃ.	1459	
PA_atk-s01_02a:1460_0	Visesena cettha abhijjhāvinayena kāyasampattimūlakassa anurodhassa, domanassavinayena	1460	
PA_atk-s01_02a:1460_1	kāyavipattimūlakassa virodhassa, abhijjhāvinayena ca kāye abhiratiyā, domanassavinayena	1460	
PA_atk-s01_02a:1460_2	kāyabhāvanāya anabhiratiyā, abhijjhāvinayena kāye abhūtānaṃ subhasukhabhāvādīnaṃ	1460	
PA_atk-s01_02a:1460_3	pakkhepassa, domanassavinayena kāye bhūtānaṃ asubhāsukhabhāvādīnaṃ apanayanassa ca	1460	
PA_atk-s01_02a:1460_4	pahānaṃ vuttaṃ. Tena yogāvacarassa yogānubhāvo yogasamatthatā ca dīpitā hoti. Yogānubhāvo	1460	
PA_atk-s01_02a:1460_5	hi esa, yadidaṃ anurodhavirodhavippamutto aratiratisaho abhūtapakkhepabhūtāpanayanavirahito	1460	
PA_atk-s01_02a:1460_6	ca hoti. Anurodhavirodhavippamutto cesa aratiratisaho abhūtaṃ apakkhipanto bhūtañca	1460	
PA_atk-s01_02a:1460_7	anapanayanto yogasamattho hotīti.	1460	
PA_atk-s01_02a:1461_0	Aparo nayo “kāye kāyānupassī”ti ettha anupassanāya kammaṭṭhānaṃ vuttaṃ. “Viharatī”ti	1461	
PA_atk-s01_02a:1461_1	ettha vuttavihārena kammaṭṭhānikassa kāyapariharaṇaṃ, “ātāpī”tiādīsu pana ātāpena	1461	
PA_atk-s01_02a:1461_2	sammappadhānaṃ, satisampajaññena sabbatthakakammaṭṭhānaṃ, kammaṭṭhānapariharaṇūpāyo	1461	
PA_atk-s01_02a:1461_3	vā. Satiyā vā kāyānupassanāvasena paṭiladdhasamatho, sampajaññena vipassanā abhijjhādomanassavinayena	1461	
PA_atk-s01_02a:1461_4	bhāvanābalaṃ vuttanti veditabbaṃ.	1461	
PA_atk-s01_02a:1462_0	Vibhaṅge pana anupassīti tattha “katamā anupassanā? Yā paññā pajānanā vicayo pavicayo	1462	
PA_atk-s01_02a:1462_1	dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ	1462	
PA_atk-s01_02a:1462_2	vebhabyā cintā upaparikkhā bhūrīmedhā pariṇāyikā vipassanā sampajaññaṃ patodo paññā	1462	
PA_atk-s01_02a:1462_3	paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto	1462	
PA_atk-s01_02a:1462_4	paññāratanaṃ amoho dhammavicayo sammādiṭṭhi, ayaṃ vuccati anupassanā. Imāya anupassanāya	1462	
PA_atk-s01_02a:1462_5	upeto hoti samupeto upagato samupagato upapanno samannāgato, tena vuccati anupassīti.	1462	
PA_atk-s01_02a:1462_6	Viharatīti iriyati pavattati pāleti yapeti yāpeti carati viharati, tena vuccati viharatīti.	1462	
PA_atk-s01_02a:1462_7	Ātāpīti tattha katamaṃ ātāpaṃ? Yo cetasiko vīriyārambho nikammo parakkamo uyyāmo	1462	
PA_atk-s01_02a:1462_8	vāyāmo ussāho ussoḷhī thāmo dhiti asithilaparakkamatā anikkhittaddandatā anikkhittadhuratā	1462	
PA_atk-s01_02a:1462_9	dhurasampaggāhī vīriyaṃ vīriyindriyaṃ vīriyabalaṃ sammāvāyāmo, idaṃ vuccati ātāpaṃ.	1462	
PA_atk-s01_02a:1462_10	Iminā ātāpena upeto hoti…pe… samannāgato, tena vuccati ātāpīti. Sampajānoti tattha	14621	
PA_atk-s01_02a:1462_11	katamaṃ sampajaññaṃ? Yā paññā pajānanā vicayo pavicayo dhammavicayo sallakkhaṇā upalakkhaṇā	14621	
PA_atk-s01_02a:1462_12	paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrīmedhā	14621	
PA_atk-s01_02a:1462_13	pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ	14621	
PA_atk-s01_02a:1462_14	paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi,	14621	
PA_atk-s01_02a:1462_15	idaṃ vuccati sampajaññaṃ. Iminā sampajaññena upeto hoti …pe… samannāgato, tena vuccati	14621	
PA_atk-s01_02a:1462_16	sampajānoti. Satimāti tattha katamā sati? Yā sati anussati paṭissati sati saraṇatā	14621	
PA_atk-s01_02a:1462_17	dhāraṇatā apilāpanatā asammusanatā sati satindriyaṃ satibalaṃ sammāsati, ayaṃ vuccati	14621	
PA_atk-s01_02a:1462_18	sati. Imāya satiyā upeto hoti…pe… samannāgato, tena vuccati satimāti.	14621	
PA_atk-s01_02a:1463_0	Vineyya loke abhijjhādomanassanti tattha katamo loko? Sveva kāyo loko. Pañcapi upādānakkhandhā	1463	
PA_atk-s01_02a:1463_1	loko, ayaṃ vuccati loko. Tattha katamā abhijjhā? Yo rāgo sārāgo anunayo anurodho	1463	
PA_atk-s01_02a:1463_2	nandī nandirāgo cittassa sārāgo, ayaṃ vuccati abhijjhā. Tattha katamaṃ domanassaṃ?	1463	
PA_atk-s01_02a:1463_3	Yaṃ cetasikaṃ asātaṃ cetasikaṃ dukkhaṃ cetosamphassajā asātā dukkhā vedanā, idaṃ	1463	
PA_atk-s01_02a:1463_4	vuccati domanassaṃ. Iti ayañca abhijjhā, idañca domanassaṃ imamhi loke vinītā honti	1463	
PA_atk-s01_02a:1463_5	paṭivinītā santā samitā vūpasamitā atthaṅgatā abbhatthaṅgatā appitā byappitā sositā	1463	
PA_atk-s01_02a:1463_6	visositā byantīkatā, tena vuccati vineyya loke abhijjhādomanassa”nti.	1463	
PA_atk-s01_02a:1464	Evametesaṃ padānaṃ attho vutto. Tena saha ayaṃ aṭṭhakathānayo yathā saṃsandati, evaṃ veditabbo. Ayaṃ tāva kāyānupassanāsatipaṭṭhānuddesassa atthavaṇṇanā.	146	
PA_atk-s01_02a:1465_0	Idāni vedanāsu. Citte. Dhammesu dhammānupassī viharati…pe… vineyya loke abhijjhādomanassanti	1465	
PA_atk-s01_02a:1465_1	ettha vedanāsu vedanānupassīti evamādīsu vedanādīnaṃ puna vacane payojanaṃ kāyānupassanāyaṃ	1465	
PA_atk-s01_02a:1465_2	vuttanayeneva veditabbaṃ. Vedanāsu vedanānupassī. Citte cittānupassī. Dhammesu dhammānupassīti	1465	
PA_atk-s01_02a:1465_3	ettha pana vedanāti tisso vedanā, tā ca lokiyā eva. Cittampi lokiyaṃ, tathā dhammā.	1465	
PA_atk-s01_02a:1465_4	Tesaṃ vibhāgo niddesavāre pākaṭo bhavissati. Kevalaṃ panidha yathā vedanā anupassitabbā,	1465	
PA_atk-s01_02a:1465_5	tathā tā anupassanto “vedanāsu vedanānupassī”ti veditabbo. Esa nayo cittadhammesupi.	1465	
PA_atk-s01_02a:1465_6	Kathañca vedanā anupassitabbāti? Sukhā tāva vedanā dukkhato, dukkhā sallato, adukkhamasukhā aniccato. Yathāha –	1465	
PA_atk-s01_02a:1466	“Yo sukhaṃ dukkhato adda, dukkhamaddakkhi sallato;	146	
PA_atk-s01_02a:1467	Adukkhamasukhaṃ santaṃ, addakkhi naṃ aniccato;	146	
PA_atk-s01_02a:1468	Sa ve sammaddaso bhikkhu, upasanto carissatī”ti. ;	146	
PA_atk-s01_02a:1469_0	Sabbā eva cetā “dukkhā”tipi anupassitabbā. Vuttañhetaṃ – “yaṃ kiñci vedayitaṃ, taṃ	1469	
PA_atk-s01_02a:1469_1	dukkhasminti vadāmī”ti. Sukhadukkhatopi ca anupassitabbā. Yathāha “sukhā vedanā ṭhitisukhā	1469	
PA_atk-s01_02a:1469_2	vipariṇāmadukkhā”ti sabbaṃ vitthāretabbaṃ. Apica aniccādisattaanupassanāvasenapi	1469	
PA_atk-s01_02a:1469_3	anupassitabbā. Sesaṃ niddesavāreyeva pākaṭaṃ bhavissati.	1469	
PA_atk-s01_02a:1470_0	Cittadhammesupi cittaṃ tāva ārammaṇādhipatisahajātabhūmikammavipākakiriyādinānattabhedānaṃ	1470	
PA_atk-s01_02a:1470_1	aniccādianupassanānaṃ niddesavāre āgatasarāgādibhedānañca vasena anupassitabbaṃ.	1470	
PA_atk-s01_02a:1470_2	Dhammā salakkhaṇasāmaññalakkhaṇānaṃ suññatadhammassa aniccādisattānupassanānaṃ niddesavāre	1470	
PA_atk-s01_02a:1470_3	āgatasantādibhedānañca vasena anupassitabbā. Sesaṃ vuttanayameva. Kāmañcettha yassa	1470	
PA_atk-s01_02a:1470_4	kāyasaṅkhāte loke abhijjhādomanassaṃ pahīnaṃ, tassa vedanādīsupi taṃ pahīnameva.	1470	
PA_atk-s01_02a:1470_5	Nānāpuggalavasena pana nānācittakkhaṇikasatipaṭṭhānabhāvanāvasena ca sabbattha vuttaṃ.	1470	
PA_atk-s01_02a:1470_6	Yato vā ekattha pahīnaṃ sesesupi pahīnaṃ hoti, tenevassa tattha pahānadassanatthampi	1470	
PA_atk-s01_02a:1470_7	etaṃ vuttanti veditabbanti.	1470	
PA_atk-s01_02a:1471	Uddesavārakathā niṭṭhitā.	147	
PA_atk-s01_02a:1472	Kāyānupassanā ānāpānapabbavaṇṇanā	147	
PA_atk-s01_02a:1473_0	374. Idāni seyyathāpi nāma cheko vilīvakārako thūlakilañjasaṇhakilañjacaṅkoṭakapeḷāpuṭādīni	1473	
PA_atk-s01_02a:1473_1	upakaraṇāni kattukāmo ekaṃ mahāveṇuṃ labhitvā catudhā bhinditvā tato ekekaṃ veṇukhaṇḍaṃ	1473	
PA_atk-s01_02a:1473_2	gahetvā phāletvā taṃ taṃ upakaraṇaṃ kareyya, evameva bhagavā satipaṭṭhānadesanāya	1473	
PA_atk-s01_02a:1473_3	sattānaṃ anekappakāraṃ visesādhigamaṃ kattukāmo ekameva sammāsatiṃ “cattāro satipaṭṭhānā.	1473	
PA_atk-s01_02a:1473_4	Katame cattāro? Idha, bhikkhave, bhikkhu kāye kāyānupassī viharatī”tiādinā nayena	1473	
PA_atk-s01_02a:1473_5	ārammaṇavasena catudhā bhinditvā tato ekekaṃ satipaṭṭhānaṃ gahetvā kāyaṃ vibhajanto	1473	
PA_atk-s01_02a:1473_6	“kathañca bhikkhave”tiādinā nayena niddesavāraṃ vattumāraddho.	1473	
PA_atk-s01_02a:1474_0	Tattha kathañcātiādi vitthāretukamyatāpucchā. Ayaṃ panettha saṅkhepattho – bhikkhave,	1474	
PA_atk-s01_02a:1474_1	kena ca pakārena bhikkhu kāye kāyānupassī viharatīti? Esa nayo sabbapucchāvāresu.	1474	
PA_atk-s01_02a:1474_2	Idha bhikkhave bhikkhūti bhikkhave imasmiṃ sāsane bhikkhu. Ayañhettha idhasaddo sabbappakārakāyānupassanānibbattakassa	1474	
PA_atk-s01_02a:1474_3	puggalassa sannissayabhūtasāsanaparidīpano aññasāsanassa tathābhāvapaṭisedhano ca.	1474	
PA_atk-s01_02a:1474_4	Vuttañhetaṃ “idheva bhikkhave, samaṇo…pe… suññā parappavādā samaṇebhi aññehī”ti.	1474	
PA_atk-s01_02a:1474_5	Tena vuttaṃ “imasmiṃ sāsane bhikkhū”ti.	1474	
PA_atk-s01_02a:1475_0	Araññagato vā rukkhamūlagato vā suññāgāragato vāti idamassa satipaṭṭhānabhāvanānurūpasenāsanapariggahaparidīpanaṃ.	1475	
PA_atk-s01_02a:1475_1	Imassa hi bhikkhuno dīgharattaṃ rūpādīsu ārammaṇesu anuvisaṭaṃ cittaṃ kammaṭṭhānavīthiṃ	1475	
PA_atk-s01_02a:1475_2	otarituṃ na icchati, kūṭagoṇayuttaratho viya uppathameva dhāvati. Tasmā seyyathāpi	1475	
PA_atk-s01_02a:1475_3	nāma gopo kūṭadhenuyā sabbaṃ khīraṃ pivitvā vaḍḍhitaṃ kūṭavacchaṃ dametukāmo dhenuto	1475	
PA_atk-s01_02a:1475_4	apanetvā ekamante mahantaṃ thambhaṃ nikhaṇitvā tattha yottena bandheyya. Athassa	1475	
PA_atk-s01_02a:1475_5	so vaccho ito cito ca vipphanditvā palāyituṃ asakkonto tameva thambhaṃ upanisīdeyya	1475	
PA_atk-s01_02a:1475_6	vā upanipajjeyya vā, evameva imināpi bhikkhunā dīgharattaṃ rūpārammaṇādirasapānavaḍḍhitaṃ	1475	
PA_atk-s01_02a:1475_7	duṭṭhacittaṃ dametukāmena rūpādiārammaṇato apanetvā araññaṃ vā rukkhamūlaṃ vā suññāgāraṃ	1475	
PA_atk-s01_02a:1475_8	vā pavisitvā tattha satipaṭṭhānārammaṇatthambhe satiyottena bandhitabbaṃ. Evamassa	1475	
PA_atk-s01_02a:1475_9	taṃ cittaṃ ito cito ca vipphanditvāpi pubbe āciṇṇārammaṇaṃ alabhamānaṃ satiyottaṃ	1475	
PA_atk-s01_02a:1475_10	chinditvā palāyituṃ asakkontaṃ tamevārammaṇaṃ upacārappanāvasena upanisīdati ceva	14751	
PA_atk-s01_02a:1475_11	upanipajjati ca. Tenāhu porāṇā –	14751	
PA_atk-s01_02a:1476	“Yathā thambhe nibandheyya, vacchaṃ damaṃ naro idha;	147	
PA_atk-s01_02a:1477	Bandheyyevaṃ sakaṃ cittaṃ, satiyārammaṇe daḷha”nti.	147	
PA_atk-s01_02a:1478	Evamassetaṃ senāsanaṃ bhāvanānurūpaṃ hoti. Tena vuttaṃ “idamassa satipaṭṭhānabhāvanānurūpasenāsanapariggahaparidīpana”nti.	147	
PA_atk-s01_02a:1479_0	Apica yasmā idaṃ kāyānupassanāya muddhabhūtaṃ sabbabuddhapaccekabuddhasāvakānaṃ visesādhigamadiṭṭhadhammasukhavihārapadaṭṭhānaṃ	1479	
PA_atk-s01_02a:1479_1	ānāpānassatikammaṭṭhānaṃ itthipurisahatthiassādisaddasamākulaṃ gāmantaṃ apariccajitvā	1479	
PA_atk-s01_02a:1479_2	na sukaraṃ sampādetuṃ, saddakaṇḍakattā jhānassa. Agāmake pana araññe sukaraṃ yogāvacarena	1479	
PA_atk-s01_02a:1479_3	idaṃ kammaṭṭhānaṃ pariggahetvā ānāpānacatutthajjhānaṃ nibbattetvā tadeva jhānaṃ pādakaṃ	1479	
PA_atk-s01_02a:1479_4	katvā saṅkhāre sammasitvā aggaphalaṃ arahattaṃ pāpuṇituṃ, tasmāssa anurūpasenāsanaṃ	1479	
PA_atk-s01_02a:1479_5	dassento bhagavā, “araññagato vā”tiādimāha.	1479	
PA_atk-s01_02a:1480_0	Vatthuvijjācariyo viya hi bhagavā. So yathā vatthuvijjācariyo nagarabhūmiṃ passitvā	1480	
PA_atk-s01_02a:1480_1	suṭṭhu upaparikkhitvā “ettha nagaraṃ māpethā”ti upadisati, sotthinā ca nagare niṭṭhite	1480	
PA_atk-s01_02a:1480_2	rājakulato mahāsakkāraṃ labhati, evameva yogāvacarassa anurūpasenāsanaṃ upaparikkhitvā	1480	
PA_atk-s01_02a:1480_3	“ettha kammaṭṭhānamanuyuñjitabba”nti upadisati, tato tattha kammaṭṭhānamanuyuñjantena	1480	
PA_atk-s01_02a:1480_4	yoginā anukkamena arahatte patte “sammāsambuddho vata so bhagavā”ti mahantaṃ sakkāraṃ labhati.	1480	
PA_atk-s01_02a:1481_0	Ayaṃ pana bhikkhu dīpisadisoti vuccati. Yathā hi mahādīpirājā araññe tiṇagahanaṃ	1481	
PA_atk-s01_02a:1481_1	vā vanagahanaṃ vā pabbatagahanaṃ vā nissāya nilīyitvā vanamahiṃsagokaṇṇasūkarādayo	1481	
PA_atk-s01_02a:1481_2	mige gaṇhāti, evameva ayaṃ araññādīsu kammaṭṭhānaṃ anuyuñjanto bhikkhu yathākkamena	1481	
PA_atk-s01_02a:1481_3	cattāro magge ceva cattāri ariyaphalāni ca gaṇhāti. Tenāhu porāṇā –	1481	
PA_atk-s01_02a:1482	“Yathāpi dīpiko nāma, nilīyitvā gaṇhatī mige;	148	
PA_atk-s01_02a:1483	Tathevāyaṃ buddhaputto, yuttayogo vipassako;	148	
PA_atk-s01_02a:1484	Araññaṃ pavisitvāna, gaṇhāti phalamuttama”nti.	148	
PA_atk-s01_02a:1485_0	Tenassa parakkamajavayoggabhūmiṃ araññasenāsanaṃ dassento bhagavā “araññagato vā”tiādimāha.	1485	
PA_atk-s01_02a:1485_1	Ito paraṃ imasmiṃ ānāpānapabbe yaṃ vattabbaṃ siyā, taṃ visuddhimagge vuttameva. Seyyathāpi,	1485	
PA_atk-s01_02a:1485_2	bhikkhave, dakkho bhamakāro vāti idañhi upamāmattameva iti ajjhattaṃ vā kāyeti idaṃ	1485	
PA_atk-s01_02a:1485_3	appanāmattameva ca tattha anāgataṃ, sesaṃ āgatameva.	1485	
PA_atk-s01_02a:1486_0	Yaṃ pana anāgataṃ, tattha dakkhoti cheko. Dīghaṃ vā añchantoti mahantānaṃ bherīpokkharādīnaṃ	1486	
PA_atk-s01_02a:1486_1	likhanakāle hatthe ca pāde ca pasāretvā dīghaṃ kaḍḍhanto. Rassaṃ vā añchantoti khuddakānaṃ	1486	
PA_atk-s01_02a:1486_2	dantasūcivedhakādīnaṃ likhanakāle mandamandaṃ rassaṃ kaḍḍhanto. Evameva khoti evaṃ	1486	
PA_atk-s01_02a:1486_3	ayampi bhikkhu addhānavasena ittaravasena ca pavattānaṃ assāsapassāsānaṃ vasena dīghaṃ	1486	
PA_atk-s01_02a:1486_4	vā assasanto dīghaṃ assasāmīti pajānāti…pe… passasissāmīti sikkhatīti. Tassevaṃ sikkhato	1486	
PA_atk-s01_02a:1486_5	assāsapassāsanimitte cattāri jhānāni uppajjanti, so jhānā vuṭṭhahitvā assāsapassāse	1486	
PA_atk-s01_02a:1486_6	vā pariggaṇhāti jhānaṅgāni vā.	1486	
PA_atk-s01_02a:1487_0	Tattha assāsapassāsakammiko “ime assāsapassāsā kiṃ nissitā? Vatthunissitā. Vatthu	1487	
PA_atk-s01_02a:1487_1	nāma karajakāyo, karajakāyo nāma cattāri mahābhūtāni upādārūpañce”ti evaṃ rūpaṃ pariggaṇhāti.	1487	
PA_atk-s01_02a:1487_2	Tato tadārammaṇe phassapañcamake nāmanti. Evaṃ nāmarūpaṃ pariggahetvā tassa paccayaṃ	1487	
PA_atk-s01_02a:1487_3	pariyesanto avijjādipaṭiccasamuppādaṃ disvā “paccayapaccayuppannadhammamattamevetaṃ,	1487	
PA_atk-s01_02a:1487_4	añño satto vā puggalo vā natthī”ti vitiṇṇakaṅkho sappaccayanāmarūpe tilakkhaṇaṃ āropetvā	1487	
PA_atk-s01_02a:1487_5	vipassanaṃ vaḍḍhento anukkamena arahattaṃ pāpuṇāti. Idaṃ ekassa bhikkhuno yāva arahattā niyyānamukhaṃ.	1487	
PA_atk-s01_02a:1488_0	Jhānakammikopi “imāni jhānaṅgāni kiṃ nissitāni, vatthunissitāni, vatthu nāma karajakāyo	1488	
PA_atk-s01_02a:1488_1	jhānaṅgāni nāmaṃ, karajakāyo rūpa”nti nāmarūpaṃ vavatthapetvā tassa paccayaṃ pariyesanto	1488	
PA_atk-s01_02a:1488_2	avijjādipaccayākāraṃ disvā “paccayapaccayuppannadhammamattamevetaṃ, añño satto vā	1488	
PA_atk-s01_02a:1488_3	puggalo vā natthī”ti vitiṇṇakaṅkho sappaccayanāmarūpe tilakkhaṇaṃ āropetvā vipassanaṃ	1488	
PA_atk-s01_02a:1488_4	vaḍḍhento anukkamena arahattaṃ pāpuṇāti. Idamekassa bhikkhuno yāva arahattā niyyānamukhaṃ.	1488	
PA_atk-s01_02a:1489_0	Iti ajjhattaṃ vāti evaṃ attano vā assāsapassāsakāye kāyānupassī viharati. Bahiddhā	1489	
PA_atk-s01_02a:1489_1	vāti parassa vā assāsapassāsakāye. Ajjhattabahiddhā vāti kālena attano, kālena parassa	1489	
PA_atk-s01_02a:1489_2	assāsapassāsakāye. Etenassa paguṇakammaṭṭhānaṃ aṭṭhapetvā aparāparaṃ sañcaraṇakālo	1489	
PA_atk-s01_02a:1489_3	kathito. Ekasmiṃ kāle panidaṃ ubhayaṃ na labbhati.	1489	
PA_atk-s01_02a:1490_0	Samudayadhammānupassī vāti yathā nāma kammārassa bhastañca gaggaranāḷiñca tajjañca	1490	
PA_atk-s01_02a:1490_1	vāyāmaṃ paṭicca vāto aparāparaṃ sañcarati, evaṃ bhikkhuno karajakāyañca nāsapuṭañca	1490	
PA_atk-s01_02a:1490_2	cittañca paṭicca assāsapassāsakāyo aparāparaṃ sañcarati. Kāyādayo dhammā samudayadhammā,	1490	
PA_atk-s01_02a:1490_3	te passanto “samudayadhammānupassī vā kāyasmiṃ viharatī”ti vuccati. Vayadhammānupassī	1490	
PA_atk-s01_02a:1490_4	vāti yathā bhastāya apanītāya gaggaranāḷiyā bhinnāya tajje ca vāyāme asati so vāto	1490	
PA_atk-s01_02a:1490_5	nappavattati, evameva kāye bhinne nāsapuṭe viddhaste citte ca niruddhe assāsapassāsakāyo	1490	
PA_atk-s01_02a:1490_6	nāma nappavattatīti kāyādinirodhā assāsapassāsanirodhoti evaṃ passanto “vayadhammānupassī	1490	
PA_atk-s01_02a:1490_7	vā kāyasmiṃ viharatī”ti vuccati. Samudayavayadhammānupassī vāti kālena samudayaṃ	1490	
PA_atk-s01_02a:1490_8	kālena vayaṃ anupassanto. Atthi kāyoti vā panassāti kāyova atthi, na satto, na puggalo,	1490	
PA_atk-s01_02a:1490_9	na itthī, na puriso, na attā, na attaniyaṃ, nāhaṃ, na mama, na koci, na kassacīti	1490	
PA_atk-s01_02a:1490_10	evamassa sati paccupaṭṭhitā hoti.	14901	
PA_atk-s01_02a:1491_0	Yāvadevāti payojanaparicchedavavatthāpanametaṃ. Idaṃ vuttaṃ hoti – yā sā sati paccupaṭṭhitā	1491	
PA_atk-s01_02a:1491_1	hoti, sā na aññadatthāya. Atha kho yāvadeva ñāṇamattāya aparāparaṃ uttaruttari ñāṇapamāṇatthāya	1491	
PA_atk-s01_02a:1491_2	ceva satipamāṇatthāya ca, satisampajaññānaṃ vuḍḍhatthāyāti attho. Anissito ca viharatīti	1491	
PA_atk-s01_02a:1491_3	taṇhānissayadiṭṭhinissayānaṃ vasena anissitova viharati. Na ca kiñci loke upādiyatīti	1491	
PA_atk-s01_02a:1491_4	lokasmiṃ kiñci rūpaṃ vā…pe… viññāṇaṃ vā “ayaṃ me attā vā attaniyaṃ vā”ti na gaṇhāti.	1491	
PA_atk-s01_02a:1491_5	Evampīti upari atthaṃ upādāya sampiṇḍanattho pi-kāro. Iminā pana padena bhagavā ānāpānapabbadesanaṃ niyyātetvā dasseti.	1491	
PA_atk-s01_02a:1492_0	Tattha assāsapassāsapariggāhikā sati dukkhasaccaṃ, tassā samuṭṭhāpikā purimataṇhā	1492	
PA_atk-s01_02a:1492_1	samudayasaccaṃ ubhinnaṃ appavatti nirodhasaccaṃ, dukkhaparijānano samudayapajahano	1492	
PA_atk-s01_02a:1492_2	nirodhārammaṇo ariyamaggo maggasaccaṃ. Evaṃ catusaccavasena ussakkitvā nibbutiṃ pāpuṇātīti	1492	
PA_atk-s01_02a:1492_3	idamekassa assāsapassāsavasena abhiniviṭṭhassa bhikkhuno yāva arahattā niyyānamukhanti.	1492	
PA_atk-s01_02a:1493	Ānāpānapabbaṃ niṭṭhitaṃ.	149	
PA_atk-s01_02a:1494	Iriyāpathapabbavaṇṇanā	149	
PA_atk-s01_02a:1495_0	375. Evaṃ assāsapassāsavasena kāyānupassanaṃ vibhajitvā idāni iriyāpathavasena vibhajituṃ	1495	
PA_atk-s01_02a:1495_1	puna caparantiādimāha. Tattha kāmaṃ soṇasiṅgālādayopi gacchantā “gacchāmā”ti jānanti,	1495	
PA_atk-s01_02a:1495_2	na panetaṃ evarūpaṃ jānanaṃ sandhāya vuttaṃ. Evarūpañhi jānanaṃ sattūpaladdhiṃ na	1495	
PA_atk-s01_02a:1495_3	pajahati, attasaññaṃ na ugghāṭeti, kammaṭṭhānaṃ vā satipaṭṭhānabhāvanā vā na hoti.	1495	
PA_atk-s01_02a:1495_4	Imassa pana bhikkhuno jānanaṃ sattūpaladdhiṃ pajahati, attasaññaṃ ugghāṭeti kammaṭṭhānañceva	1495	
PA_atk-s01_02a:1495_5	satipaṭṭhānabhāvanā ca hoti. Idañhi “ko gacchati, kassa gamanaṃ, kiṃ kāraṇā gacchatī”ti	1495	
PA_atk-s01_02a:1495_6	evaṃ sampajānanaṃ sandhāya vuttaṃ. Ṭhānādīsupi eseva nayo.	1495	
PA_atk-s01_02a:1496_0	Tattha ko gacchatīti? Na koci satto vā puggalo vā gacchati. Kassa gamananti? Na kassaci	1496	
PA_atk-s01_02a:1496_1	sattassa vā puggalassa vā gamanaṃ. Kiṃ kāraṇā gacchatīti? Cittakiriyavāyodhātuvipphārena	1496	
PA_atk-s01_02a:1496_2	gacchati. Tasmā esa evaṃ pajānāti – “gacchāmī”ti cittaṃ uppajjati, taṃ vāyaṃ janeti,	1496	
PA_atk-s01_02a:1496_3	vāyo viññattiṃ janeti, cittakiriyavāyodhātuvipphārena sakalakāyassa purato abhinīhāro	1496	
PA_atk-s01_02a:1496_4	gamananti vuccati. Ṭhānādīsupi eseva nayo.	1496	
PA_atk-s01_02a:1497_0	Tatrāpi hi “tiṭṭhāmī”ti cittaṃ uppajjati, taṃ vāyaṃ janeti, vāyo viññattiṃ janeti,	1497	
PA_atk-s01_02a:1497_1	cittakiriyavāyodhātuvipphārena sakalakāyassa koṭito paṭṭhāya ussitabhāvo ṭhānanti	1497	
PA_atk-s01_02a:1497_2	vuccati. “Nisīdāmī”ti cittaṃ uppajjati, taṃ vāyaṃ janeti, vāyo viññattiṃ janeti,	1497	
PA_atk-s01_02a:1497_3	cittakiriyavāyodhātuvipphārena heṭṭhimakāyassa samiñjanaṃ uparimakāyassa ussitabhāvo	1497	
PA_atk-s01_02a:1497_4	nisajjāti vuccati. “Sayāmī”ti cittaṃ uppajjati, taṃ vāyaṃ janeti, vāyo viññattiṃ	1497	
PA_atk-s01_02a:1497_5	janeti, cittakiriyavāyodhātuvipphārena sakalasarīrassa tiriyato pasāraṇaṃ sayananti vuccatīti.	1497	
PA_atk-s01_02a:1498_0	Tassa evaṃ pajānato evaṃ hoti “satto gacchati, satto tiṭṭhatī”ti vuccati, atthato	1498	
PA_atk-s01_02a:1498_1	pana koci satto gacchanto vā ṭhito vā natthi. Yathā pana “sakaṭaṃ gacchati, sakaṭaṃ	1498	
PA_atk-s01_02a:1498_2	tiṭṭhatī”ti vuccati, na ca kiñci sakaṭaṃ nāma gacchantaṃ vā ṭhitaṃ vā atthi, cattāro	1498	
PA_atk-s01_02a:1498_3	pana goṇe yojetvā chekamhi sārathimhi pājente “sakaṭaṃ gacchati, sakaṭaṃ tiṭṭhatī”ti	1498	
PA_atk-s01_02a:1498_4	vohāramattameva hoti, evameva ajānanaṭṭhena sakaṭaṃ viya kāyo, goṇā viya cittajavātā,	1498	
PA_atk-s01_02a:1498_5	sārathi viya cittaṃ. “Gacchāmi tiṭṭhāmī”ti citte uppanne vāyodhātu viññattiṃ janayamānā	1498	
PA_atk-s01_02a:1498_6	uppajjati, cittakiriyavāyodhātuvipphārena gamanādīni pavattanti, tato “satto gacchati,	1498	
PA_atk-s01_02a:1498_7	satto tiṭṭhati, ahaṃ gacchāmi, ahaṃ tiṭṭhāmī”ti vohāramattaṃ hoti. Tenāha –	1498	
PA_atk-s01_02a:1499	“Nāvā mālutavegena, jiyāvegena tejanaṃ;	149	
PA_atk-s01_02a:1500	Yathā yāti tathā kāyo, yāti vātāhato ayaṃ.	150	
PA_atk-s01_02a:1501	Yantaṃ suttavaseneva, cittasuttavasenidaṃ;	150	
PA_atk-s01_02a:1502	Payuttaṃ kāyayantampi, yāti ṭhāti nisīdati.	150	
PA_atk-s01_02a:1503	Ko nāma ettha so satto, yo vinā hetupaccaye;	150	
PA_atk-s01_02a:1504	Attano ānubhāvena, tiṭṭhe vā yadi vā vaje”ti.	150	
PA_atk-s01_02a:1505	Tasmā evaṃ hetupaccayavaseneva pavattāni gamanādīni sallakkhento esa “gacchanto vā gacchāmīti pajānāti, ṭhito vā, nisinno vā, sayāno vā sayānomhīti pajānātī”ti veditabbo.	150	
PA_atk-s01_02a:1506_0	Yathā yathā vā panassa kāyo paṇihito hoti, tathā tathā naṃ pajānātīti sabbasaṅgāhikavacanametaṃ.	1506	
PA_atk-s01_02a:1506_1	Idaṃ vuttaṃ hoti – yena yena vā ākārenassa kāyo ṭhito hoti, tena tena naṃ pajānāti.	1506	
PA_atk-s01_02a:1506_2	Gamanākārena ṭhitaṃ gacchatīti pajānāti. Ṭhānanisajjasayanākārena ṭhitaṃ sayānoti pajānātīti.	1506	
PA_atk-s01_02a:1507_0	Iti ajjhattaṃ vāti evaṃ attano vā catuiriyāpathapariggaṇhanena kāye kāyānupassī viharati.	1507	
PA_atk-s01_02a:1507_1	Bahiddhā vāti parassa vā catuiriyāpathapariggaṇhanena. Ajjhattabahiddhā vāti kālena	1507	
PA_atk-s01_02a:1507_2	attano, kālena parassa catuiriyāpathapariggaṇhanena kāye kāyānupassī viharati. Samudayadhammānupassī	1507	
PA_atk-s01_02a:1507_3	vātiādīsu pana avijjāsamudayā rūpasamudayotiādinā nayena pañcahākārehi rūpakkhandhassa	1507	
PA_atk-s01_02a:1507_4	samudayo ca vayo ca nīharitabbo. Tañhi sandhāya idha “samudayadhammānupassī vā”tiādi	1507	
PA_atk-s01_02a:1507_5	vuttaṃ. Atthi kāyoti vā panassātiādi vuttasadisameva.	1507	
PA_atk-s01_02a:1508_0	Idhāpi catuiriyāpathapariggāhikā sati dukkhasaccaṃ, tassā samuṭṭhāpikā purimataṇhā	1508	
PA_atk-s01_02a:1508_1	samudayasaccaṃ, ubhinnaṃ appavatti nirodhasaccaṃ, dukkhaparijānano samudayapajahano	1508	
PA_atk-s01_02a:1508_2	nirodhārammaṇo ariyamaggo maggasaccaṃ. Evaṃ catusaccavasena ussakkitvā nibbutiṃ pāpuṇātīti	1508	
PA_atk-s01_02a:1508_3	idamekassa catuiriyāpathapariggāhakassa bhikkhuno yāva arahattā niyyānamukhanti.	1508	
PA_atk-s01_02a:1509	Iriyāpathapabbaṃ niṭṭhitaṃ.	150	
PA_atk-s01_02a:1510	Catusampajaññapabbavaṇṇanā	151	
PA_atk-s01_02a:1511_0	376. Evaṃ iriyāpathavasena kāyānupassanaṃ vibhajitvā idāni catusampajaññavasena vibhajituṃ	1511	
PA_atk-s01_02a:1511_1	puna caparantiādimāha. Tattha abhikkantetiādīni sāmaññaphale vaṇṇitāni. Iti ajjhattaṃ	1511	
PA_atk-s01_02a:1511_2	vāti evaṃ catusampajaññapariggaṇhanena attano vā kāye, parassa vā kāye, kālena vā	1511	
PA_atk-s01_02a:1511_3	attano, kālena vā parassa kāye kāyānupassī viharati. Idhāpi samudayavayadhammānupassītiādīsu	1511	
PA_atk-s01_02a:1511_4	rūpakkhandhasseva samudayo ca vayo ca nīharitabbo. Sesaṃ vuttasadisameva.	1511	
PA_atk-s01_02a:1512_0	Idha catusampajaññapariggāhikā sati dukkhasaccaṃ, tassā samuṭṭhāpikā purimataṇhā	1512	
PA_atk-s01_02a:1512_1	samudayasaccaṃ, ubhinnaṃ appavatti nirodhasaccaṃ, vuttappakāro ariyamaggo maggasaccaṃ.	1512	
PA_atk-s01_02a:1512_2	Evaṃ catusaccavasena ussakkitvā nibbutiṃ pāpuṇātīti idamekassa catusampajaññapariggāhakassa	1512	
PA_atk-s01_02a:1512_3	bhikkhuno vasena yāva arahattā niyyānamukhanti.	1512	
PA_atk-s01_02a:1513	Catusampajaññapabbaṃ niṭṭhitaṃ.	151	
PA_atk-s01_02a:1514	Paṭikūlamanasikārapabbavaṇṇanā	151	
PA_atk-s01_02a:1515_0	377. Evaṃ catusampajaññavasena kāyānupassanaṃ vibhajitvā idāni paṭikūlamanasikāravasena	1515	
PA_atk-s01_02a:1515_1	vibhajituṃ puna caparantiādimāha. Tattha imameva kāyantiādīsu yaṃ vattabbaṃ siyā,	1515	
PA_atk-s01_02a:1515_2	taṃ sabbaṃ sabbākārena vitthārato visuddhimagge kāyagatāsatikammaṭṭhāne vuttaṃ. Ubhatomukhāti	1515	
PA_atk-s01_02a:1515_3	heṭṭhā ca upari cāti dvīhi mukhehi yuttā. Nānāvihitassāti nānāvidhassa.	1515	
PA_atk-s01_02a:1516_0	Idaṃ panettha opammasaṃsandanaṃ – ubhatomukhā putoḷi viya hi cātumahābhūtiko kāyo,	1516	
PA_atk-s01_02a:1516_1	tattha missetvā pakkhittanānāvidhadhaññaṃ viya kesādayo dvattiṃsākārā, cakkhumā puriso	1516	
PA_atk-s01_02a:1516_2	viya yogāvacaro, tassa taṃ putoḷiṃ muñcitvā paccavekkhato nānāvidhadhaññassa pākaṭakālo	1516	
PA_atk-s01_02a:1516_3	viya yogino dvattiṃsākārassa vibhūtakālo veditabbo. Iti ajjhattaṃ vāti evaṃ kesādipariggaṇhanena	1516	
PA_atk-s01_02a:1516_4	attano vā kāye, parassa vā kāye, kālena vā attano, kālena vā parassa kāye kāyānupassī	1516	
PA_atk-s01_02a:1516_5	viharati. Ito paraṃ vuttanayameva. Kevalañhi idha dvattiṃsākārapariggāhikā sati dukkhasaccanti	1516	
PA_atk-s01_02a:1516_6	evaṃ yojanaṃ katvā niyyānamukhaṃ veditabbaṃ. Sesaṃ purimasadisamevāti.	1516	
PA_atk-s01_02a:1517	Paṭikūlamanasikārapabbaṃ niṭṭhitaṃ.	151	
PA_atk-s01_02a:1518	Dhātumanasikārapabbavaṇṇanā	151	
PA_atk-s01_02a:1519_0	378. Evaṃ paṭikūlamanasikāravasena kāyānupassanaṃ vibhajitvā idāni dhātumanasikāravasena	1519	
PA_atk-s01_02a:1519_1	vibhajituṃ puna caparantiādimāha. Tatthāyaṃ opammasaṃsandanena saddhiṃ atthavaṇṇanā	1519	
PA_atk-s01_02a:1519_2	– yathā koci goghātako vā tasseva vā bhattavetanabhato antevāsiko gāviṃ vadhitvā	1519	
PA_atk-s01_02a:1519_3	vinivijjhitvā catasso disā gatānaṃ mahāpathānaṃ vemajjhaṭṭhānasaṅkhāte catumahāpathe	1519	
PA_atk-s01_02a:1519_4	koṭṭhāsaṃ koṭṭhāsaṃ katvā nisinno assa, evameva bhikkhu catunnaṃ iriyāpathānaṃ yena	1519	
PA_atk-s01_02a:1519_5	kenaci ākārena ṭhitattā yathāṭhitaṃ, yathāṭhitattā ca yathāpaṇihitaṃ kāyaṃ “atthi	1519	
PA_atk-s01_02a:1519_6	imasmiṃ kāye pathavīdhātu…pe… vāyodhātū”ti evaṃ paccavekkhati.	1519	
PA_atk-s01_02a:1520_0	Kiṃ vuttaṃ hoti – yathā goghātakassa gāviṃ posentassāpi āghātanaṃ āharantassāpi āharitvā	1520	
PA_atk-s01_02a:1520_1	tattha bandhitvā ṭhapentassapi vadhentassāpi vadhitaṃ mataṃ passantassāpi tāvadeva	1520	
PA_atk-s01_02a:1520_2	gāvīti saññā na antaradhāyati, yāva naṃ padāletvā bilaso na vibhajati. Vibhajitvā	1520	
PA_atk-s01_02a:1520_3	nisinnassa panassa gāvīti saññā antaradhāyati, maṃsasaññā pavattati. Nāssa evaṃ hoti	1520	
PA_atk-s01_02a:1520_4	– “ahaṃ gāviṃ vikkiṇāmi, ime gāviṃ harantī”ti. Atha khvassa “ahaṃ maṃsaṃ vikkiṇāmi,	1520	
PA_atk-s01_02a:1520_5	ime maṃsaṃ haranti” cceva hoti; evameva imassāpi bhikkhuno pubbe bālaputhujjanakāle	1520	
PA_atk-s01_02a:1520_6	gihibhūtassāpi pabbajitassāpi tāvadeva sattoti vā puggaloti vā saññā na antaradhāyati,	1520	
PA_atk-s01_02a:1520_7	yāva imameva kāyaṃ yathāṭhitaṃ yathāpaṇihitaṃ ghanavinibbhogaṃ katvā dhātuso na paccavekkhati.	1520	
PA_atk-s01_02a:1520_8	Dhātuso paccavekkhato panassa sattasaññā antaradhāyati, dhātuvaseneva cittaṃ santiṭṭhati.	1520	
PA_atk-s01_02a:1520_9	Tenāha bhagavā – “‘imameva kāyaṃ yathāṭhitaṃ yathāpaṇihitaṃ dhātuso paccavekkhati	1520	
PA_atk-s01_02a:1520_10	‘atthi imasmiṃ kāye pathavīdhātu āpodhātu tejodhātu vāyodhātū’ti. Seyyathāpi, bhikkhave,	15201	
PA_atk-s01_02a:1520_11	dakkho goghātako vā…pe… vāyodhātū”ti. Goghātako viya hi yogī, gāvīti saññā viya sattasaññā,	15201	
PA_atk-s01_02a:1520_12	catumahāpatho viya catuiriyāpatho, bilaso vibhajitvā nisinnabhāvo viya dhātuso paccavekkhaṇanti	15201	
PA_atk-s01_02a:1520_13	ayamettha pāḷivaṇṇanā. Kammaṭṭhānakathā pana visuddhimagge vitthāritā.	15201	
PA_atk-s01_02a:1521_0	Iti ajjhattaṃ vāti evaṃ catudhātupariggaṇhanena attano vā kāye, parassa vā kāye,	1521	
PA_atk-s01_02a:1521_1	kālena vā attano, kālena vā parassa kāye kāyānupassī viharati. Ito paraṃ vuttanayameva.	1521	
PA_atk-s01_02a:1521_2	Kevalañhi idha catudhātupariggāhikā sati dukkhasaccanti evaṃ yojanaṃ katvā niyyānamukhaṃ	1521	
PA_atk-s01_02a:1521_3	veditabbaṃ, sesaṃ purimasadisamevāti.	1521	
PA_atk-s01_02a:1522	Dhātumanasikārapabbaṃ niṭṭhitaṃ.	152	
PA_atk-s01_02a:1523	Navasivathikapabbavaṇṇanā	152	
PA_atk-s01_02a:1524_0	379. Evaṃ dhātumanasikāravasena kāyānupassanaṃ vibhajitvā idāni navahi sivathikapabbehi	1524	
PA_atk-s01_02a:1524_1	vibhajituṃ puna caparantiādimāha. Tattha seyyathāpi passeyyāti yathā passeyya. Sarīranti	1524	
PA_atk-s01_02a:1524_2	matasarīraṃ. Sivathikāya chaḍḍitanti susāne apaviddhaṃ. Ekāhaṃ matassa assāti ekāhamataṃ.	1524	
PA_atk-s01_02a:1524_3	Dvīhaṃ matassa assāti dvīhamataṃ. Tīhaṃ matassa assāti tīhamataṃ. Kammārabhastā viya	1524	
PA_atk-s01_02a:1524_4	vāyunā uddhaṃ jīvitapariyādānā yathānukkamaṃ samuggatena sūnabhāvena uddhumātattā	1524	
PA_atk-s01_02a:1524_5	uddhumātaṃ, uddhumātameva uddhumātakaṃ. Paṭikūlattā vā kucchitaṃ uddhumātanti uddhumātakaṃ.	1524	
PA_atk-s01_02a:1524_6	Vinīlaṃ vuccati viparibhinnavaṇṇaṃ, vinīlameva vinīlakaṃ. Paṭikūlattā vā kucchitaṃ	1524	
PA_atk-s01_02a:1524_7	vinīlanti vinīlakaṃ. Maṃsussadaṭṭhānesu rattavaṇṇassa pubbasannicayaṭṭhānesu setavaṇṇassa	1524	
PA_atk-s01_02a:1524_8	yebhuyyena ca nīlavaṇṇassa nīlaṭṭhānesu nīlasāṭakapārutasseva chavasarīrassetaṃ adhivacanaṃ.	1524	
PA_atk-s01_02a:1524_9	Paribhinnaṭṭhānehi navahi vā vaṇamukhehi vissandamānapubbaṃ vipubbaṃ, vipubbameva	1524	
PA_atk-s01_02a:1524_10	vipubbakaṃ. Paṭikūlattā vā kucchitaṃ vipubbanti vipubbakaṃ. Vipubbakaṃ jātaṃ tathābhāvaṃ	15241	
PA_atk-s01_02a:1524_11	gatanti vipubbakajātaṃ.	15241	
PA_atk-s01_02a:1525_0	So imameva kāyanti so bhikkhu imaṃ attano kāyaṃ tena kāyena saddhiṃ ñāṇena upasaṃharati	1525	
PA_atk-s01_02a:1525_1	upaneti. Kathaṃ? Ayampi kho kāyo evaṃdhammo evaṃbhāvī evaṃanatītoti. Idaṃ vuttaṃ	1525	
PA_atk-s01_02a:1525_2	hoti – āyu, usmā, viññāṇanti imesaṃ tiṇṇaṃ dhammānaṃ atthitāya ayaṃ kāyo ṭhānagamanādikhamo	1525	
PA_atk-s01_02a:1525_3	hoti, imesaṃ pana vigamā ayampi kho kāyo evaṃdhammo evaṃ pūtikasabhāvoyeva, evaṃbhāvī	1525	
PA_atk-s01_02a:1525_4	evaṃ uddhumātādibhedo bhavissati, evaṃanatīto evaṃ uddhumātādibhāvaṃ anatikkantoti.	1525	
PA_atk-s01_02a:1525_5	Iti ajjhattaṃ vāti evaṃ uddhumātādipariggaṇhanena attano vā kāye, parassa vā kāye,	1525	
PA_atk-s01_02a:1525_6	kālena vā attano, kālena vā parassa kāye kāyānupassī viharati.	1525	
PA_atk-s01_02a:1526_0	Khajjamānanti udarādīsu nisīditvā udaramaṃsaoṭṭhamaṃsaakkhikūṭādīni luñcitvā luñcitvā	1526	
PA_atk-s01_02a:1526_1	khādiyamānaṃ. Samaṃsalohitanti sāvasesamaṃsalohitayuttaṃ. Nimaṃsalohitamakkhitanti	1526	
PA_atk-s01_02a:1526_2	maṃse khīṇepi lohitaṃ na sussati, taṃ sandhāya vuttaṃ “nimaṃsalohitamakkhita”nti.	1526	
PA_atk-s01_02a:1526_3	Aññenāti aññena disābhāgena. Hatthaṭṭhikanti catusaṭṭhibhedampi hatthaṭṭhikaṃ pāṭiyekkaṃ	1526	
PA_atk-s01_02a:1526_4	pāṭiyekkaṃ vippakiṇṇaṃ. Pādaṭṭhikādīsupi eseva nayo.	1526	
PA_atk-s01_02a:1527_0	Terovassikānīti atikkantasaṃvaccharāni. Pūtīnīti abbhokāse ṭhitāni vātātapavuṭṭhisamphassena	1527	
PA_atk-s01_02a:1527_1	terovassikāneva pūtīni honti, antobhūmigatāni pana cirataraṃ tiṭṭhanti. Cuṇṇakajātānīti	1527	
PA_atk-s01_02a:1527_2	cuṇṇaṃ cuṇṇaṃ hutvā vippakiṇṇāni. Sabbattha so imamevāti vuttanayena khajjamānādīnaṃ	1527	
PA_atk-s01_02a:1527_3	vasena yojanā kātabbā. Iti ajjhattaṃ vāti evaṃ khajjamānādipariggaṇhanena yāva cuṇṇakabhāvā	1527	
PA_atk-s01_02a:1527_4	attano vā kāye, parassa vā kāye kālena vā attano, kālena vā parassa kāye kāyānupassī viharati.	1527	
PA_atk-s01_02a:1528_0	Idha pana ṭhatvā navasivathikā samodhānetabbā. Ekāhamataṃ vāti hi ādinā nayena vuttā	1528	
PA_atk-s01_02a:1528_1	sabbāpi ekā, kākehi vā khajjamānantiādikā ekā, aṭṭhikasaṅkhalikaṃ samaṃsalohitaṃ	1528	
PA_atk-s01_02a:1528_2	nhārusambandhanti ekā, nimaṃsalohitamakkhitaṃ nhārusambandhanti ekā, apagatamaṃsalohitaṃ	1528	
PA_atk-s01_02a:1528_3	nhārusambandhanti ekā, aṭṭhikāni apagatasambandhānītiādikā ekā aṭṭhikāni setāni saṅkhavaṇṇapaṭibhāgānīti	1528	
PA_atk-s01_02a:1528_4	ekā, puñjakitāni terovassikānīti ekā, pūtīni cuṇṇakajātānīti ekāti.	1528	
PA_atk-s01_02a:1529_0	Evaṃ kho, bhikkhaveti idaṃ navasivathikā dassetvā kāyānupassanaṃ niṭṭhapento āha.	1529	
PA_atk-s01_02a:1529_1	Tattha navasivathikapariggāhikā sati dukkhasaccaṃ, tassā samuṭṭhāpikā purimataṇhā	1529	
PA_atk-s01_02a:1529_2	samudayasaccaṃ, ubhinnaṃ appavatti nirodhasaccaṃ, dukkhaparijānano samudayapajahano	1529	
PA_atk-s01_02a:1529_3	nirodhārammaṇo ariyamaggo maggasaccaṃ. Evaṃ catusaccavasena ussakkitvā nibbutiṃ pāpuṇātīti	1529	
PA_atk-s01_02a:1529_4	idaṃ navasivathikapariggāhakānaṃ bhikkhūnaṃ yāva arahattā niyyānamukhanti.	1529	
PA_atk-s01_02a:1530	Navasivathikapabbaṃ niṭṭhitaṃ.	153	
PA_atk-s01_02a:1531_0	Ettāvatā ca ānāpānapabbaṃ, iriyāpathapabbaṃ, catusampajaññapabbaṃ, paṭikūlamanasikārapabbaṃ,	1531	
PA_atk-s01_02a:1531_1	dhātumanasikārapabbaṃ, navasivathikapabbānīti cuddasapabbā kāyānupassanā niṭṭhitā	1531	
PA_atk-s01_02a:1531_2	hoti. Tattha ānāpānapabbaṃ, paṭikūlamanasikārapabbanti imāneva dve appanākammaṭṭhānāni,	1531	
PA_atk-s01_02a:1531_3	sivathikānaṃ pana ādīnavānupassanāvasena vuttattā sesāni dvādasāpi upacārakammaṭṭhānānevāti.	1531	
PA_atk-s01_02a:1532	Kāyānupassanā niṭṭhitā.	153	
PA_atk-s01_02a:1533	Vedanānupassanāvaṇṇanā	153	
PA_atk-s01_02a:1534_0	380. Evaṃ bhagavā cuddasavidhena kāyānupassanāsatipaṭṭhānaṃ kathetvā idāni navavidhena	1534	
PA_atk-s01_02a:1534_1	vedanānupassanaṃ kathetuṃ kathañca, bhikkhavetiādimāha. Tattha sukhaṃ vedananti kāyikaṃ	1534	
PA_atk-s01_02a:1534_2	vā cetasikaṃ vā sukhaṃ vedanaṃ vedayamāno “ahaṃ sukhaṃ vedanaṃ vedayāmī”ti pajānātīti	1534	
PA_atk-s01_02a:1534_3	attho. Tattha kāmaṃ uttānaseyyakāpi dārakā thaññapivanādikāle sukhaṃ vedayamānā “sukhaṃ	1534	
PA_atk-s01_02a:1534_4	vedanaṃ vedayāmā”ti pajānanti, na panetaṃ evarūpaṃ jānanaṃ sandhāya vuttaṃ. Evarūpañhi	1534	
PA_atk-s01_02a:1534_5	jānanaṃ sattūpaladdhiṃ na jahati, attasaññaṃ na ugghāṭeti, kammaṭṭhānaṃ vā satipaṭṭhānabhāvanā	1534	
PA_atk-s01_02a:1534_6	vā na hoti. Imassa pana bhikkhuno jānanaṃ sattūpaladdhiṃ jahati, attasaññaṃ ugghāṭeti,	1534	
PA_atk-s01_02a:1534_7	kammaṭṭhānañceva satipaṭṭhānabhāvanā ca hoti. Idañhi “ko vedayati, kassa vedanā,	1534	
PA_atk-s01_02a:1534_8	kiṃ kāraṇā vedanā”ti evaṃ sampajānavediyanaṃ sandhāya vuttaṃ.	1534	
PA_atk-s01_02a:1535_0	Tattha ko vedayatīti na koci satto vā puggalo vā vedayati. Kassa vedanāti na kassaci	1535	
PA_atk-s01_02a:1535_1	sattassa vā puggalassa vā vedanā. Kiṃ kāraṇā vedanāti vatthuārammaṇāva panassa vedanā,	1535	
PA_atk-s01_02a:1535_2	tasmā esa evaṃ pajānāti “taṃ taṃ sukhādīnaṃ vatthuṃ ārammaṇaṃ katvā vedanāva vedayati	1535	
PA_atk-s01_02a:1535_3	taṃ pana vedanāya pavattiṃ upādāya’ahaṃ vedayāmī’ti vohāramattaṃ hotī”ti. Evaṃ vatthuṃ	1535	
PA_atk-s01_02a:1535_4	ārammaṇaṃ katvā vedanāva vedayatīti sallakkhento esa “sukhaṃ vedanaṃ vedayāmīti pajānātī”ti	1535	
PA_atk-s01_02a:1535_5	veditabbo cittalapabbate aññataratthero viya.	1535	
PA_atk-s01_02a:1536_0	Thero kira aphāsukakāle balavavedanāya nitthunanto aparāparaṃ parivattati, tameko	1536	
PA_atk-s01_02a:1536_1	daharo āha – “kataraṃ vo, bhante, ṭhānaṃ rujjatī”ti. Āvuso, pāṭiyekkaṃ rujjanaṭṭhānaṃ	1536	
PA_atk-s01_02a:1536_2	nāma natthi, vatthuṃ ārammaṇaṃ katvā vedanāva vedayatīti. Evaṃ jānanakālato paṭṭhāya	1536	
PA_atk-s01_02a:1536_3	adhivāsetuṃ vaṭṭati no, bhante,ti. Adhivāsemi, āvusoti. Adhivāsanā, bhante, seyyoti.	1536	
PA_atk-s01_02a:1536_4	Thero adhivāsesi. Vāto yāva hadayā phālesi, mañcake antāni rāsikatāni ahesuṃ. Thero	1536	
PA_atk-s01_02a:1536_5	daharassa dassesi “vaṭṭatāvuso, ettakā adhivāsanā”ti. Daharo tuṇhī ahosi. Thero vīriyasamataṃ	1536	
PA_atk-s01_02a:1536_6	yojetvā saha paṭisambhidāhi arahattaṃ pāpuṇitvā samasīsī hutvā parinibbāyi.	1536	
PA_atk-s01_02a:1537_0	Yathā ca sukhaṃ, evaṃ dukkhaṃ…pe… nirāmisaṃ adukkhamasukhaṃ vedanaṃ vedayamāno “nirāmisaṃ	1537	
PA_atk-s01_02a:1537_1	adukkhamasukhaṃ vedanaṃ vedayāmī”ti pajānāti. Iti bhagavā rūpakammaṭṭhānaṃ kathetvā	1537	
PA_atk-s01_02a:1537_2	arūpakammaṭṭhānaṃ kathento yasmā phassavasena cittavasena vā kathiyamānaṃ pākaṭaṃ	1537	
PA_atk-s01_02a:1537_3	na hoti, andhakāraṃ viya khāyati, vedanānaṃ pana uppattipākaṭatāya vedanāvasena pākaṭaṃ	1537	
PA_atk-s01_02a:1537_4	hoti, tasmā sakkapañhe viya idhāpi vedanāvasena arūpakammaṭṭhānaṃ kathesi. Tattha	1537	
PA_atk-s01_02a:1537_5	“duvidhañhi kammaṭṭhānaṃ rūpakammaṭṭhānaṃ arūpakammaṭṭhānañcā”tiādi kathāmaggo sakkapañhe	1537	
PA_atk-s01_02a:1537_6	vuttanayeneva veditabbo.	1537	
PA_atk-s01_02a:1538_0	Tattha sukhaṃ vedanantiādīsu ayaṃ aparopi pajānanapariyāyo, sukhaṃ vedanaṃ vedayāmīti	1538	
PA_atk-s01_02a:1538_1	pajānātīti sukhavedanākkhaṇe dukkhavedanāya abhāvato sukhaṃ vedanaṃ vedayamāno “sukhaṃ	1538	
PA_atk-s01_02a:1538_2	vedanaṃyeva vedayāmī”ti pajānāti. Tena yā pubbe bhūtapubbā dukkhavedanā, tassa idāni	1538	
PA_atk-s01_02a:1538_3	abhāvato imissā ca sukhāya vedanāya ito paṭhamaṃ abhāvato vedanā nāma aniccā adhuvā	1538	
PA_atk-s01_02a:1538_4	vipariṇāmadhammā, itiha tattha sampajāno hoti. Vuttampi cetaṃ bhagavatā –	1538	
PA_atk-s01_02a:1539_0	“Yasmiṃ, aggivessana, samaye sukhaṃ vedanaṃ vedeti, neva tasmiṃ samaye dukkhaṃ vedanaṃ	1539	
PA_atk-s01_02a:1539_1	vedeti, na adukkhamasukhaṃ vedanaṃ vedeti, sukhaṃyeva tasmiṃ samaye vedanaṃ vedeti.	1539	
PA_atk-s01_02a:1539_2	Yasmiṃ, aggivessana, samaye dukkhaṃ…pe… adukkhamasukhaṃ vedanaṃ vedeti, neva tasmiṃ	1539	
PA_atk-s01_02a:1539_3	samaye sukhaṃ vedanaṃ vedeti, na dukkhaṃ vedanaṃ vedeti, adukkhamasukhaṃyeva tasmiṃ	1539	
PA_atk-s01_02a:1539_4	samaye vedanaṃ vedeti. Sukhāpi, kho, aggivessana, vedanā aniccā saṅkhatā paṭiccasamuppannā	1539	
PA_atk-s01_02a:1539_5	khayadhammā vayadhammā virāgadhammā nirodhadhammā. Dukkhāpi, kho…pe… adukkhamasukhāpi	1539	
PA_atk-s01_02a:1539_6	kho, aggivessana, vedanā aniccā…pe… nirodhadhammā. Evaṃ passaṃ, aggivessana, sutavā	1539	
PA_atk-s01_02a:1539_7	ariyasāvako sukhāyapi vedanāya nibbindati, dukkhāyapi vedanāya nibbindati, adukkhamasukhāyapi	1539	
PA_atk-s01_02a:1539_8	vedanāya nibbindati, nibbindaṃ virajjati, virāgā vimuccati, vimuttasmiṃ ‘vimuttamī’ti	1539	
PA_atk-s01_02a:1539_9	ñāṇaṃ hoti, ‘khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti.	1539	
PA_atk-s01_02a:1540_0	Sāmisaṃ vā sukhantiādīsu sāmisā sukhā nāma pañcakāmaguṇāmisasannissitā cha gehasitasomanassavedanā.	1540	
PA_atk-s01_02a:1540_1	Nirāmisā sukhā nāma cha nekkhammasitasomanassavedanā. Sāmisā dukkhā nāma cha gehasitadomanassavedanā.	1540	
PA_atk-s01_02a:1540_2	Nirāmisā dukkhā nāma cha nekkhammasitadomanassavedanā. Sāmisā adukkhamasukhā nāma	1540	
PA_atk-s01_02a:1540_3	cha gehasitaupekkhāvedanā. Nirāmisā adukkhamasukhā nāma cha nekkhammasitaupekkhāvedanā.	1540	
PA_atk-s01_02a:1540_4	Tāsaṃ vibhāgo sakkapañhe vuttoyeva.	1540	
PA_atk-s01_02a:1541_0	Iti ajjhattaṃ vāti evaṃ sukhavedanādipariggaṇhanena attano vā vedanāsu, parassa vā	1541	
PA_atk-s01_02a:1541_1	vedanāsu, kālena vā attano, kālena vā parassa vedanāsu vedanānupassī viharati. Samudayavayadhammānupassī	1541	
PA_atk-s01_02a:1541_2	vāti ettha pana avijjāsamudayā vedanāsamudayotiādīhi pañcahi pañcahi ākārehi vedanānaṃ	1541	
PA_atk-s01_02a:1541_3	samudayañca vayañca passanto “samudayadhammānupassī vā vedanāsu viharati, vayadhammānupassī	1541	
PA_atk-s01_02a:1541_4	vā vedanāsu viharati, kālena samudayadhammānupassī vā vedanāsu, kālena vayadhammānupassī	1541	
PA_atk-s01_02a:1541_5	vā vedanāsu viharatī”ti veditabbo. Ito paraṃ kāyānupassanāyaṃ vuttanayameva. Kevalañhi	1541	
PA_atk-s01_02a:1541_6	idha vedanāpariggāhikā sati dukkhasaccanti evaṃ yojanaṃ katvā vedanāpariggāhakassa	1541	
PA_atk-s01_02a:1541_7	bhikkhuno niyyānamukhaṃ veditabbaṃ, sesaṃ tādisamevāti.	1541	
PA_atk-s01_02a:1542	Vedanānupassanā niṭṭhitā.	154	
PA_atk-s01_02a:1543	Cittānupassanāvaṇṇanā	154	
PA_atk-s01_02a:1544_0	381. Evaṃ navavidhena vedanānupassanāsatipaṭṭhānaṃ kathetvā idāni soḷasavidhena cittānupassanaṃ	1544	
PA_atk-s01_02a:1544_1	kathetuṃ kathañca, bhikkhavetiādimāha. Tattha sarāganti aṭṭhavidhalobhasahagataṃ.	1544	
PA_atk-s01_02a:1544_2	Vītarāganti lokiyakusalābyākataṃ. Idaṃ pana yasmā sammasanaṃ na dhammasamodhānaṃ	1544	
PA_atk-s01_02a:1544_3	tasmā idha ekapadepi lokuttaraṃ na labbhati. Sesāni cattāri akusalacittāni neva purimapadaṃ	1544	
PA_atk-s01_02a:1544_4	na pacchimapadaṃ bhajanti. Sadosanti duvidhadomanassasahagataṃ. Vītadosanti lokiyakusalābyākataṃ.	1544	
PA_atk-s01_02a:1544_5	Sesāni dasa akusalacittāni neva purimapadaṃ, na pacchimapadaṃ bhajanti. Samohanti	1544	
PA_atk-s01_02a:1544_6	vicikicchāsahagatañceva, uddhaccasahagatañcāti duvidhaṃ. Yasmā pana moho sabbākusalesu	1544	
PA_atk-s01_02a:1544_7	uppajjati, tasmā sesānipi idha vaṭṭantiyeva. Imasmiññeva hi duke dvādasākusalacittāni	1544	
PA_atk-s01_02a:1544_8	pariyādinnānīti. Vītamohanti lokiyakusalābyākataṃ. Saṅkhittanti thinamiddhānupatitaṃ.	1544	
PA_atk-s01_02a:1544_9	Etañhi saṅkuṭitacittaṃ nāma. Vikkhittanti uddhaccasahagataṃ, etañhi pasaṭacittaṃ nāma.	1544	
PA_atk-s01_02a:1545_0	Mahaggatanti rūpārūpāvacaraṃ. Amahaggatanti kāmāvacaraṃ. Sauttaranti kāmāvacaraṃ.	1545	
PA_atk-s01_02a:1545_1	Anuttaranti rūpāvacaraṃ arūpāvacarañca. Tatrāpi sauttaraṃ rūpāvacaraṃ, anuttaraṃ	1545	
PA_atk-s01_02a:1545_2	arūpāvacarameva. Samāhitanti yassa appanāsamādhi upacārasamādhi vā atthi. Asamāhitanti	1545	
PA_atk-s01_02a:1545_3	ubhayasamādhivirahitaṃ. Vimuttanti tadaṅgavikkhambhanavimuttīhi vimuttaṃ. Avimuttanti	1545	
PA_atk-s01_02a:1545_4	ubhayavimuttivirahitaṃ. Samucchedapaṭippassaddhinissaraṇavimuttīnaṃ pana idha okāsova natthi.	1545	
PA_atk-s01_02a:1546_0	Iti ajjhattaṃ vāti evaṃ sarāgādipariggaṇhanena yasmiṃ yasmiṃ khaṇe yaṃ yaṃ cittaṃ	1546	
PA_atk-s01_02a:1546_1	pavattati, taṃ taṃ sallakkhento attano vā citte, parassa vā citte, kālena vā attano,	1546	
PA_atk-s01_02a:1546_2	kālena vā parassa citte cittānupassī viharati. Samudayavayadhammānupassīti ettha	1546	
PA_atk-s01_02a:1546_3	pana avijjāsamudayā viññāṇasamudayoti evaṃ pañcahi pañcahi ākārehi viññāṇassa samudayo	1546	
PA_atk-s01_02a:1546_4	ca vayo ca nīharitabbo. Ito paraṃ vuttanayameva. Kevalañhi idha cittapariggāhikā	1546	
PA_atk-s01_02a:1546_5	sati dukkhasaccanti evaṃ padayojanaṃ katvā cittapariggāhakassa bhikkhuno niyyānamukhaṃ	1546	
PA_atk-s01_02a:1546_6	veditabbaṃ. Sesaṃ tādisamevāti.	1546	
PA_atk-s01_02a:1547	Cittānupassanā niṭṭhitā.	154	
PA_atk-s01_02a:1548	Dhammānupassanā nīvaraṇapabbavaṇṇanā	154	
PA_atk-s01_02a:1549_0	382. Evaṃ soḷasavidhena cittānupassanāsatipaṭṭhānaṃ kathetvā idāni pañcavidhena dhammānupassanaṃ	1549	
PA_atk-s01_02a:1549_1	kathetuṃ kathañca, bhikkhavetiādimāha. Apica bhagavatā kāyānupassanāya suddharūpapariggaho	1549	
PA_atk-s01_02a:1549_2	kathito, vedanācittānupassanāhi suddhaarūpapariggaho. Idāni rūpārūpamissakapariggahaṃ	1549	
PA_atk-s01_02a:1549_3	kathetuṃ “kathañca, bhikkhave”tiādimāha. Kāyānupassanāya vā rūpakkhandhapariggahova	1549	
PA_atk-s01_02a:1549_4	kathito, vedanānupassanāya vedanākkhandhapariggahova, cittānupassanāya viññāṇakkhandhapariggahova	1549	
PA_atk-s01_02a:1549_5	idāni saññāsaṅkhārakkhandhapariggahampi kathetuṃ “kathañca, bhikkhave”tiādimāha.	1549	
PA_atk-s01_02a:1550_0	Tattha santanti abhiṇhasamudācāravasena saṃvijjamānaṃ. Asantanti asamudācāravasena	1550	
PA_atk-s01_02a:1550_1	vā pahīnattā vā asaṃvijjamānaṃ. Yathā cāti yena kāraṇena kāmacchandassa uppādo hoti.	1550	
PA_atk-s01_02a:1550_2	Tañca pajānātīti tañca kāraṇaṃ pajānāti. Iti iminā nayena sabbapadesu attho veditabbo.	1550	
PA_atk-s01_02a:1551_0	Tattha subhanimitte ayonisomanasikārena kāmacchandassa uppādo hoti. Subhanimittaṃ	1551	
PA_atk-s01_02a:1551_1	nāma subhampi subhanimittaṃ, subhārammaṇampi subhanimittaṃ. Ayonisomanasikāro nāma	1551	
PA_atk-s01_02a:1551_2	anupāyamanasikāro uppathamanasikāro anicce niccanti vā, dukkhe sukhanti vā, anattani	1551	
PA_atk-s01_02a:1551_3	attāti vā, asubhe subhanti vā manasikāro. Taṃ tattha bahulaṃ pavattayato kāmacchando	1551	
PA_atk-s01_02a:1551_4	uppajjati. Tenāha bhagavā – “atthi, bhikkhave, subhanimittaṃ, tattha ayonisomanasikārabahulīkāro,	1551	
PA_atk-s01_02a:1551_5	ayamāhāro anuppannassa vā kāmacchandassa uppādāya uppannassa vā kāmacchandassa bhiyyobhāvāya vepullāyā”ti.	1551	
PA_atk-s01_02a:1552_0	Asubhanimitte pana yonisomanasikārenassa pahānaṃ hoti. Asubhanimittaṃ nāma asubhampi	1552	
PA_atk-s01_02a:1552_1	asubhārammaṇampi. Yonisomanasikāro nāma upāyamanasikāro pathamanasikāro anicce aniccanti	1552	
PA_atk-s01_02a:1552_2	vā, dukkhe dukkhanti vā, anattani anattāti vā, asubhe asubhanti vā manasikāro. Taṃ	1552	
PA_atk-s01_02a:1552_3	tattha bahulaṃ pavattayato kāmacchando pahīyati. Tenāha bhagavā – “atthi, bhikkhave,	1552	
PA_atk-s01_02a:1552_4	asubhanimittaṃ, tattha yonisomanasikārabahulīkāro, ayamāhāro anuppannassa vā kāmacchandassa	1552	
PA_atk-s01_02a:1552_5	anuppādāya uppannassa vā kāmacchandassa pahānāyā”ti.	1552	
PA_atk-s01_02a:1553_0	Apica cha dhammā kāmacchandassa pahānāya saṃvattanti asubhanimittassa uggaho, asubhabhāvanānuyogo,	1553	
PA_atk-s01_02a:1553_1	indriyesu guttadvāratā, bhojane mattaññutā, kalyāṇamittatā, sappāyakathāti. Dasavidhañhi	1553	
PA_atk-s01_02a:1553_2	asubhanimittaṃ uggaṇhantassāpi kāmacchando pahīyati, bhāventassāpi indriyesu pihitadvārassāpi	1553	
PA_atk-s01_02a:1553_3	catunnaṃ pañcannaṃ ālopānaṃ okāse sati udakaṃ pivitvā yāpanasīlatāya bhojanamattaññunopi. Teneva vuttaṃ –	1553	
PA_atk-s01_02a:1554	“Cattāro pañca ālope, abhutvā udakaṃ pive;	155	
PA_atk-s01_02a:1555	Alaṃ phāsuvihārāya, pahitattassa bhikkhuno”ti. ;	155	
PA_atk-s01_02a:1556_0	Asubhakammikatissattherasadise asubhabhāvanārate kalyāṇamitte sevantassapi kāmacchando	1556	
PA_atk-s01_02a:1556_1	pahīyati, ṭhānanisajjādīsu dasaasubhanissitasappāyakathāya pahīyati, tena vuttaṃ	1556	
PA_atk-s01_02a:1556_2	– “cha dhammā kāmacchandassa pahānāya saṃvattantī”ti. Imehi pana chahi dhammehi pahīnakāmacchandassa	1556	
PA_atk-s01_02a:1556_3	arahattamaggena āyatiṃ anuppādo hotīti pajānāti.	1556	
PA_atk-s01_02a:1557_0	Paṭighanimitte ayonisomanasikārena pana byāpādassa uppādo hoti. Tattha paṭighampi	1557	
PA_atk-s01_02a:1557_1	paṭighanimittaṃ, paṭighārammaṇampi paṭighanimittaṃ. Ayonisomanasikāro sabbattha ekalakkhaṇova.	1557	
PA_atk-s01_02a:1557_2	Taṃ tasmiṃ nimitte bahulaṃ pavattayato byāpādo uppajjati. Tenāha bhagavā – “atthi,	1557	
PA_atk-s01_02a:1557_3	bhikkhave, paṭighanimittaṃ, tattha ayonisomanasikārabahulīkāro, ayamāhāro anuppannassa	1557	
PA_atk-s01_02a:1557_4	vā byāpādassa uppādāya uppannassa vā byāpādassa bhiyyobhāvāya vepullāyā”ti.	1557	
PA_atk-s01_02a:1558_0	Mettāya pana cetovimuttiyā yonisomanasikārenassa pahānaṃ hoti. Tattha mettāti vutte	1558	
PA_atk-s01_02a:1558_1	appanāpi upacāropi vaṭṭati. Cetovimuttīti appanāva. Yonisomanasikāro vuttalakkhaṇova.	1558	
PA_atk-s01_02a:1558_2	Taṃ tattha bahulaṃ pavattayato byāpādo pahīyati. Tenāha bhagavā – “atthi, bhikkhave,	1558	
PA_atk-s01_02a:1558_3	mettā cetovimutti, tattha yonisomanasikārabahulīkāro, ayamāhāro anuppannassa vā byāpādassa	1558	
PA_atk-s01_02a:1558_4	anuppādāya uppannassa vā byāpādassa pahānāyā”ti.	1558	
PA_atk-s01_02a:1559_0	Apica cha dhammā byāpādassa pahānāya saṃvattanti mettānimittassa uggaho mettābhāvanānuyogo	1559	
PA_atk-s01_02a:1559_1	kammassakatāpaccavekkhaṇā paṭisaṅkhānabahulatā kalyāṇamittatā sappāyakathāti. Odissakaanodissakadisāpharaṇānañhi	1559	
PA_atk-s01_02a:1559_2	aññataravasena mettaṃ uggaṇhantassāpi byāpādo pahīyati, odhisoanodhisopharaṇavasena	1559	
PA_atk-s01_02a:1559_3	mettaṃ bhāventassāpi. “Tvaṃ etassa kuddho kiṃ karissasi, kimassa sīlādīni vināsetuṃ	1559	
PA_atk-s01_02a:1559_4	sakkhissasi, nanu tvaṃ attano kammena āgantvā attano kammeneva gamissasi, parassa	1559	
PA_atk-s01_02a:1559_5	kujjhanaṃ nāma vītaccitaṅgāra tattaaya salākagūthādīni gahetvā paraṃ paharitukāmatāsadisaṃ	1559	
PA_atk-s01_02a:1559_6	hoti. Esopi tava kuddho kiṃ karissati, kiṃ te sīlādīni vināsetuṃ sakkhissati, esa	1559	
PA_atk-s01_02a:1559_7	attano kammena āgantvā attano kammeneva gamissati, appaṭicchitapaheṇakaṃ viya paṭivātaṃ	1559	
PA_atk-s01_02a:1559_8	khittarajomuṭṭhi viya ca etassevesa kodho matthake patissatī”ti evaṃ attano ca parassa	1559	
PA_atk-s01_02a:1559_9	ca kammassakataṃ paccavekkhatopi, ubhayakammassakataṃ paccavekkhitvā paṭisaṅkhāne	1559	
PA_atk-s01_02a:1559_10	ṭhitassāpi, assaguttattherasadise mettābhāvanārate kalyāṇamitte sevantassāpi byāpādo	15591	
PA_atk-s01_02a:1559_11	pahīyati. Ṭhānanisajjādīsu mettānissitasappāyakathāyapi pahīyati. Tena vuttaṃ – “cha	15591	
PA_atk-s01_02a:1559_12	dhammā byāpādassa pahānāya saṃvattantī”ti. Imehi pana chahi dhammehi pahīnassa byāpādassa	15591	
PA_atk-s01_02a:1559_13	anāgāmimaggena āyatiṃ anuppādo hotīti pajānāti.	15591	
PA_atk-s01_02a:1560_0	Aratiādīsu ayonisomanasikārena thinamiddhassa uppādo hoti. Tandī nāma kāyālasiyatā.	1560	
PA_atk-s01_02a:1560_1	Vijambhitā nāma kāyavinamanā. Bhattasammado nāma bhattamucchā bhattapariḷāho. Cetaso	1560	
PA_atk-s01_02a:1560_2	līnattaṃ nāma cittassa līnākāro. Imesu aratiādīsu ayonisomanasikāraṃ bahulaṃ pavattayato	1560	
PA_atk-s01_02a:1560_3	thinamiddhaṃ uppajjati. Tenāha – “atthi, bhikkhave, arati tandī vijambhitā bhattasammado	1560	
PA_atk-s01_02a:1560_4	cetaso līnattaṃ, tattha ayonisomanasikārabahulīkāro, ayamāhāro anuppannassa vā thinamiddhassa	1560	
PA_atk-s01_02a:1560_5	uppādāya, uppannassa vā thinamiddhassa bhiyyobhāvāya vepullāyā”ti.	1560	
PA_atk-s01_02a:1561_0	Ārambhadhātuādīsu pana yonisomanasikārenassa pahānaṃ hoti. Ārambhadhātu nāma paṭhamārambhavīriyaṃ.	1561	
PA_atk-s01_02a:1561_1	Nikkamadhātu nāma kosajjato nikkhantatāya tato balavataraṃ. Parakkamadhātu nāma paraṃ	1561	
PA_atk-s01_02a:1561_2	paraṃ ṭhānaṃ akkamanato tatopi balavataraṃ. Imasmiṃ tippabhede vīriye yonisomanasikāraṃ	1561	
PA_atk-s01_02a:1561_3	bahulaṃ pavattayato thinamiddhaṃ pahīyati. Tenāha – “atthi, bhikkhave, ārambhadhātu	1561	
PA_atk-s01_02a:1561_4	nikkamadhātu parakkamadhātu, tattha yonisomanasikārabahulīkāro, ayamāhāro anuppannassa	1561	
PA_atk-s01_02a:1561_5	vā thinamiddhassa anuppādāya, uppannassa vā thinamiddhassa pahānāyā”ti.	1561	
PA_atk-s01_02a:1562_0	Apica cha dhammā thinamiddhassa pahānāya saṃvattanti – atibhojane nimittaggāho, iriyāpathasamparivattanatā,	1562	
PA_atk-s01_02a:1562_1	ālokasaññāmanasikāro, abbhokāsavāso, kalyāṇamittatā, sappāyakathāti. Āharahatthaka	1562	
PA_atk-s01_02a:1562_2	tatravaṭṭaka alaṃsāṭaka kākamāsaka bhuttavamitakabhojanaṃ bhuñjitvā rattiṭṭhānadivāṭṭhāne	1562	
PA_atk-s01_02a:1562_3	nisinnassa hi samaṇadhammaṃ karoto thinamiddhaṃ mahāhatthī viya ottharantaṃ āgacchati,	1562	
PA_atk-s01_02a:1562_4	catupañcaālopaokāsaṃ pana ṭhapetvā pānīyaṃ pivitvā yāpanasīlassa bhikkhuno taṃ na	1562	
PA_atk-s01_02a:1562_5	hotīti evaṃ atibhojane nimittaṃ gaṇhantassāpi thinamiddhaṃ pahīyati. Yasmiṃ iriyāpathe	1562	
PA_atk-s01_02a:1562_6	thinamiddhaṃ okkamati, tato aññaṃ parivattentassāpi, rattiṃ candālokadīpālokaukkāloke	1562	
PA_atk-s01_02a:1562_7	divā sūriyālokaṃ manasikarontassāpi, abbhokāse vasantassāpi, mahākassapattherasadise	1562	
PA_atk-s01_02a:1562_8	pahīnathinamiddhe kalyāṇamitte sevantassāpi thinamiddhaṃ pahīyati. Ṭhānanisajjādīsu	1562	
PA_atk-s01_02a:1562_9	dhutaṅganissitasappāyakathāyapi pahīyati. Tena vuttaṃ – “cha dhammā thinamiddhassa	1562	
PA_atk-s01_02a:1562_10	pahānāya saṃvattantī”ti. Imehi pana chahi dhammehi pahīnassa thinamiddhassa arahattamaggena	15621	
PA_atk-s01_02a:1562_11	āyatiṃ anuppādo hotīti pajānāti.	15621	
PA_atk-s01_02a:1563_0	Cetaso avūpasame ayonisomanasikārena uddhaccakukkuccassa uppādo hoti. Avūpasamo nāma	1563	
PA_atk-s01_02a:1563_1	avūpasantākāro, uddhaccakukkuccamevetaṃ atthato. Tattha ayonisomanasikāraṃ bahulaṃ	1563	
PA_atk-s01_02a:1563_2	pavattayato uddhaccakukkuccaṃ uppajjati. Tenāha – “atthi, bhikkhave, cetaso avūpasamo,	1563	
PA_atk-s01_02a:1563_3	tattha ayonisomanasikārabahulīkāro, ayamāhāro anuppannassa vā uddhaccakukkuccassa	1563	
PA_atk-s01_02a:1563_4	uppādāya, uppannassa vā uddhaccakukkuccassa bhiyyobhāvāya vepullāyā”ti.	1563	
PA_atk-s01_02a:1564_0	Samādhisaṅkhāte pana cetaso vūpasame yonisomanasikārenassa pahānaṃ hoti. Tenāha –	1564	
PA_atk-s01_02a:1564_1	“atthi, bhikkhave, cetaso vūpasamo, tattha yonisomanasikārabahulīkāro, ayamāhāro	1564	
PA_atk-s01_02a:1564_2	anuppannassa vā uddhaccakukkuccassa anuppādāya, uppannassa vā uddhaccakukkuccassa pahānāyā”ti.	1564	
PA_atk-s01_02a:1565_0	Apica cha dhammā uddhaccakukkuccassa pahānāya saṃvattanti bahussutatā paripucchakatā	1565	
PA_atk-s01_02a:1565_1	vinaye pakataññutā vuddhasevitā kalyāṇamittatā sappāyakathāti. Bāhussaccenapi hi	1565	
PA_atk-s01_02a:1565_2	ekaṃ vā dve vā tayo vā cattāro vā pañca vā nikāye pāḷivasena atthavasena ca uggaṇhantassāpi	1565	
PA_atk-s01_02a:1565_3	uddhaccakukkuccaṃ pahīyati. Kappiyākappiyaparipucchābahulassāpi, vinayapaññattiyaṃ	1565	
PA_atk-s01_02a:1565_4	ciṇṇavasibhāvatāya pakataññunopi, vuḍḍhe mahallakatthere upasaṅkamantassāpi, upālittherasadise	1565	
PA_atk-s01_02a:1565_5	vinayadhare kalyāṇamitte sevantassāpi uddhaccakukkuccaṃ pahīyati, ṭhānanisajjādīsu	1565	
PA_atk-s01_02a:1565_6	kappiyākappiyanissitasappāyakathāyapi pahīyati. Tena vuttaṃ – “cha dhammā uddhaccakukkuccassa	1565	
PA_atk-s01_02a:1565_7	pahānāya saṃvattantī”ti. Imehi pana chahi dhammehi pahīne uddhaccakukkucce uddhaccassa	1565	
PA_atk-s01_02a:1565_8	arahattamaggena, kukkuccassa anāgāmimaggena āyatiṃ anuppādo hotīti pajānāti.	1565	
PA_atk-s01_02a:1566_0	Vicikicchāṭhānīyesu dhammesu ayonisomanasikārena vicikicchāya uppādo hoti. Vicikicchāṭhānīyā	1566	
PA_atk-s01_02a:1566_1	dhammā nāma punappunaṃ vicikicchāya kāraṇattā vicikicchāva. Tattha ayonisomanasikāraṃ	1566	
PA_atk-s01_02a:1566_2	bahulaṃ pavattayato vicikicchā uppajjati. Tenāha – “atthi, bhikkhave, vicikicchāṭhānīyā	1566	
PA_atk-s01_02a:1566_3	dhammā, tattha ayonisomanasikārabahulīkāro, ayamāhāro anuppannāya vā vicikicchāya	1566	
PA_atk-s01_02a:1566_4	uppādāya, uppannāya vā vicikicchāya bhiyyobhāvāya vepullāyā”ti.	1566	
PA_atk-s01_02a:1567_0	Kusalādidhammesu yonisomanasikārena panassā pahānaṃ hoti, tenāha – “atthi, bhikkhave,	1567	
PA_atk-s01_02a:1567_1	kusalākusalā dhammā sāvajjānavajjā dhammā sevitabbāsevitabbā dhammā hīnapaṇītā dhammā	1567	
PA_atk-s01_02a:1567_2	kaṇhasukkasappaṭibhāgā dhammā. Tattha yonisomanasikārabahulīkāro, ayamāhāro, anuppannāya	1567	
PA_atk-s01_02a:1567_3	vā vicikicchāya anuppādāya; uppannāya vā vicikicchāya pahānāyā”ti.	1567	
PA_atk-s01_02a:1568_0	Apica cha dhammā vicikicchāya pahānāya saṃvattanti bahussutatā, paripucchakatā, vinaye	1568	
PA_atk-s01_02a:1568_1	pakataññutā, adhimokkhabahulatā, kalyāṇamittatā, sappāyakathāti. Bāhussaccenapi hi	1568	
PA_atk-s01_02a:1568_2	ekaṃ vā…pe… pañca vā nikāye pāḷivasena ca atthavasena ca uggaṇhantassāpi vicikicchā	1568	
PA_atk-s01_02a:1568_3	pahīyati, tīṇi ratanāni ārabbha paripucchābahulassāpi, vinaye ciṇṇavasībhāvassāpi,	1568	
PA_atk-s01_02a:1568_4	tīsu ratanesu okappaniyasaddhāsaṅkhātaadhimokkhabahulassāpi, saddhādhimutte vakkalittherasadise	1568	
PA_atk-s01_02a:1568_5	kalyāṇamitte sevantassāpi vicikicchā pahīyati, ṭhānanisajjādīsu tiṇṇaṃ ratanānaṃ	1568	
PA_atk-s01_02a:1568_6	guṇanissitasappāyakathāyapi pahīyati. Tena vuttaṃ – “cha dhammā vicikicchāya pahānāya	1568	
PA_atk-s01_02a:1568_7	saṃvattantī”ti. Imehi pana chahi dhammehi pahīnāya vicikicchāya sotāpattimaggena	1568	
PA_atk-s01_02a:1568_8	āyatiṃ anuppādo hotīti pajānāti.	1568	
PA_atk-s01_02a:1569_0	Iti ajjhattaṃ vāti evaṃ pañcanīvaraṇapariggaṇhanena attano vā dhammesu, parassa vā	1569	
PA_atk-s01_02a:1569_1	dhammesu, kālena vā attano, kālena vā parassa dhammesu dhammānupassī viharati. Samudayavayā	1569	
PA_atk-s01_02a:1569_2	panettha subhanimittaasubhanimittādīsu ayonisomanasikārayonisomanasikāravasena pañcasu	1569	
PA_atk-s01_02a:1569_3	nīvaraṇesu vuttāyeva nīharitabbā. Ito paraṃ vuttanayameva. Kevalañhi idha nīvaraṇapariggāhikā	1569	
PA_atk-s01_02a:1569_4	sati dukkhasaccanti evaṃ yojanaṃ katvā nīvaraṇapariggāhakassa bhikkhuno niyyānamukhaṃ	1569	
PA_atk-s01_02a:1569_5	veditabbaṃ. Sesaṃ tādisamevāti.	1569	
PA_atk-s01_02a:1570	Nīvaraṇapabbaṃ niṭṭhitaṃ.	157	
PA_atk-s01_02a:1571	Khandhapabbavaṇṇanā	157	
PA_atk-s01_02a:1572_0	383. Evaṃ pañcanīvaraṇavasena dhammānupassanaṃ vibhajitvā idāni pañcakkhandhavasena	1572	
PA_atk-s01_02a:1572_1	vibhajituṃ puna caparantiādimāha. Tattha pañcasu upādānakkhandhesūti upādānassa khandhā	1572	
PA_atk-s01_02a:1572_2	upādānakkhandhā, upādānassa paccayabhūtā dhammapuñjā dhammarāsayoti attho. Ayamettha	1572	
PA_atk-s01_02a:1572_3	saṅkhepo. Vitthārato pana khandhakathā visuddhimagge vuttā.	1572	
PA_atk-s01_02a:1573_0	Iti rūpanti idaṃ rūpaṃ, ettakaṃ rūpaṃ, na ito paraṃ rūpaṃ atthīti sabhāvato rūpaṃ	1573	
PA_atk-s01_02a:1573_1	pajānāti. Vedanādīsupi eseva nayo. Ayamettha saṅkhepo, vitthārena pana rūpādīni visuddhimagge	1573	
PA_atk-s01_02a:1573_2	khandhakathāyameva vuttāni. Iti rūpassa samudayoti evaṃ avijjāsamudayādivasena pañcahākārehi	1573	
PA_atk-s01_02a:1573_3	rūpassa samudayo. Iti rūpassa atthaṅgamoti evaṃ avijjānirodhādivasena pañcahākārehi	1573	
PA_atk-s01_02a:1573_4	rūpassa atthaṅgamo. Vedanādīsupi eseva nayo. Ayamettha saṅkhepo, vitthāro pana visuddhimagge	1573	
PA_atk-s01_02a:1573_5	udayabbayañāṇakathāya vutto.	1573	
PA_atk-s01_02a:1574_0	Iti ajjhattaṃ vāti evaṃ pañcakkhandhapariggaṇhanena attano vā dhammesu, parassa vā	1574	
PA_atk-s01_02a:1574_1	dhammesu, kālena vā attano, kālena vā parassa dhammesu dhammānupassī viharati. Samudayavayā	1574	
PA_atk-s01_02a:1574_2	panettha “avijjāsamudayā rūpasamudayo”tiādīnaṃ pañcasu khandhesu vuttānaṃ paññāsāya	1574	
PA_atk-s01_02a:1574_3	lakkhaṇānaṃ vasena nīharitabbā. Ito paraṃ vuttanayameva. Kevalañhi idha khandhapariggāhikā	1574	
PA_atk-s01_02a:1574_4	sati dukkhasaccanti evaṃ yojanaṃ katvā khandhapariggāhakassa bhikkhuno niyyānamukhaṃ	1574	
PA_atk-s01_02a:1574_5	veditabbaṃ. Sesaṃ tādisamevāti.	1574	
PA_atk-s01_02a:1575	Khandhapabbaṃ niṭṭhitaṃ.	157	
PA_atk-s01_02a:1576	Āyatanapabbavaṇṇanā	157	
PA_atk-s01_02a:1577_0	384. Evaṃ pañcakkhandhavasena dhammānupassanaṃ vibhajitvā idāni āyatanavasena vibhajituṃ	1577	
PA_atk-s01_02a:1577_1	puna caparantiādimāha. Tattha chasu ajjhattikabāhiresu āyatanesūti cakkhu sotaṃ ghānaṃ	1577	
PA_atk-s01_02a:1577_2	jivhā kāyo manoti imesu chasu ajjhattikesu, rūpaṃ saddo gandho raso phoṭṭhabbo dhammoti	1577	
PA_atk-s01_02a:1577_3	imesu chasu bāhiresu. Cakkhuñca pajānātīti cakkhupasādaṃ yāthāvasarasalakkhaṇavasena	1577	
PA_atk-s01_02a:1577_4	pajānāti. Rūpe ca pajānātīti bahiddhā catusamuṭṭhānikarūpañca yāthāvasarasalakkhaṇavasena	1577	
PA_atk-s01_02a:1577_5	pajānāti. Yañca tadubhayaṃ paṭicca uppajjati saṃyojananti yañca taṃ cakkhuṃ ceva	1577	
PA_atk-s01_02a:1577_6	rūpe cāti ubhayaṃ paṭicca. Kāmarāgasaṃyojanaṃ paṭigha, māna, diṭṭhi, vicikicchā,	1577	
PA_atk-s01_02a:1577_7	sīlabbataparāmāsa, bhavarāga, issā, macchariya, avijjāsaṃyojananti dasavidhaṃ saṃyojanaṃ	1577	
PA_atk-s01_02a:1577_8	uppajjati, tañca yāthāvasarasalakkhaṇavasena pajānāti.	1577	
PA_atk-s01_02a:1578_0	Kathaṃ panetaṃ uppajjatīti? Cakkhudvāre tāva āpāthagataṃ iṭṭhārammaṇaṃ kāmassādavasena	1578	
PA_atk-s01_02a:1578_1	assādayato abhinandato kāmarāgasaṃyojanaṃ uppajjati. Aniṭṭhārammaṇe kujjhato paṭighasaṃyojanaṃ	1578	
PA_atk-s01_02a:1578_2	uppajjati. “Ṭhapetvā maṃ ko añño etaṃ ārammaṇaṃ vibhāvetuṃ samattho atthī”ti maññato	1578	
PA_atk-s01_02a:1578_3	mānasaṃyojanaṃ uppajjati. Etaṃ rūpārammaṇaṃ niccaṃ dhuvanti gaṇhato diṭṭhisaṃyojanaṃ	1578	
PA_atk-s01_02a:1578_4	uppajjati. “Etaṃ rūpārammaṇaṃ satto nu kho, sattassa nu kho”ti vicikicchato vicikicchāsaṃyojanaṃ	1578	
PA_atk-s01_02a:1578_5	uppajjati. “Sampattibhave vata no idaṃ sulabhaṃ jāta”nti bhavaṃ patthentassa bhavarāgasaṃyojanaṃ	1578	
PA_atk-s01_02a:1578_6	uppajjati. “Āyatimpi evarūpaṃ sīlabbataṃ samādiyitvā sakkā laddhu”nti sīlabbataṃ	1578	
PA_atk-s01_02a:1578_7	samādiyantassa sīlabbataparāmāsasaṃyojanaṃ uppajjati. “Aho vata taṃ rūpārammaṇaṃ	1578	
PA_atk-s01_02a:1578_8	aññe na labheyyu”nti usūyato issāsaṃyojanaṃ uppajjati. Attanā laddhaṃ rūpārammaṇaṃ	1578	
PA_atk-s01_02a:1578_9	aññassa maccharāyato macchariyasaṃyojanaṃ uppajjati. Sabbeheva sahajātaaññāṇavasena	1578	
PA_atk-s01_02a:1578_10	avijjāsaṃyojanaṃ uppajjati.	15781	
PA_atk-s01_02a:1579_0	Yathā ca anuppannassāti yena kāraṇena asamudācāravasena anuppannassa tassa dasavidhassāpi	1579	
PA_atk-s01_02a:1579_1	saṃyojanassa uppādo hoti, tañca kāraṇaṃ pajānāti. Yathā ca uppannassāti appahīnaṭṭhena	1579	
PA_atk-s01_02a:1579_2	pana samudācāravasena vā uppannassa tassa dasavidhassāpi saṃyojanassa yena kāraṇena	1579	
PA_atk-s01_02a:1579_3	pahānaṃ hoti, tañca kāraṇaṃ pajānāti. Yathā ca pahīnassāti tadaṅgavikkhambhanappahānavasena	1579	
PA_atk-s01_02a:1579_4	pahīnassāpi tassa dasavidhassa saṃyojanassa yena kāraṇena āyatiṃ anuppādo hoti, tañca	1579	
PA_atk-s01_02a:1579_5	pajānāti. Kena kāraṇena panassa āyatiṃ anuppādo hoti? Diṭṭhivicikicchāsīlabbataparāmāsaissāmacchariyabhedassa	1579	
PA_atk-s01_02a:1579_6	tāva pañcavidhassa saṃyojanassa sotāpattimaggena āyatiṃ anuppādo hoti. Kāmarāgapaṭighasaṃyojanadvayassa	1579	
PA_atk-s01_02a:1579_7	oḷārikassa sakadāgāmimaggena, aṇusahagatassa anāgāmimaggena, mānabhavarāgāvijjāsaṃyojanattayassa	1579	
PA_atk-s01_02a:1579_8	arahattamaggena āyatiṃ anuppādo hoti. Sotañca pajānāti sadde cātiādīsupi eseva nayo.	1579	
PA_atk-s01_02a:1579_9	Apicettha āyatanakathā vitthārato visuddhimagge āyatananiddese vuttanayeneva veditabbā.	1579	
PA_atk-s01_02a:1580_0	Iti ajjhattaṃ vāti evaṃ ajjhattikāyatanapariggaṇhanena attano vā dhammesu bāhirāyatanapariggaṇhanena	1580	
PA_atk-s01_02a:1580_1	parassa vā dhammesu, kālena vā attano, kālena vā parassa dhammesu dhammānupassī viharati.	1580	
PA_atk-s01_02a:1580_2	Samudayavayā panettha “avijjāsamudayā cakkhusamudayo”ti rūpāyatanassa rūpakkhandhe,	1580	
PA_atk-s01_02a:1580_3	arūpāyatanesu manāyatanassa viññāṇakkhandhe, dhammāyatanassa sesakkhandhesu vuttanayena	1580	
PA_atk-s01_02a:1580_4	nīharitabbā. Lokuttaradhammā na gahetabbā. Ito paraṃ vuttanayameva. Kevalañhi idha	1580	
PA_atk-s01_02a:1580_5	āyatanapariggāhikā sati dukkhasaccanti evaṃ yojanaṃ katvā āyatanapariggāhakassa bhikkhuno	1580	
PA_atk-s01_02a:1580_6	niyyānamukhaṃ veditabbaṃ. Sesaṃ tādisamevāti.	1580	
PA_atk-s01_02a:1581	Āyatanapabbaṃ niṭṭhitaṃ.	158	
PA_atk-s01_02a:1582	Bojjhaṅgapabbavaṇṇanā	158	
PA_atk-s01_02a:1583_0	385. Evaṃ cha ajjhattikabāhirāyatanavasena dhammānupassanaṃ vibhajitvā idāni bojjhaṅgavasena	1583	
PA_atk-s01_02a:1583_1	vibhajituṃ puna caparantiādimāha. Tattha bojjhaṅgesūti bujjhanakasattassa aṅgesu.	1583	
PA_atk-s01_02a:1583_2	Santanti paṭilābhavasena saṃvijjamānaṃ. Satisambojjhaṅganti satisaṅkhātaṃ sambojjhaṅgaṃ.	1583	
PA_atk-s01_02a:1583_3	Ettha hi sambujjhati āraddhavipassakato paṭṭhāya yogāvacaroti sambodhi. Yāya vā so	1583	
PA_atk-s01_02a:1583_4	satiādikāya sattadhammasāmaggiyā sambujjhati kilesaniddāto uṭṭhāti, saccāni vā paṭivijjhati,	1583	
PA_atk-s01_02a:1583_5	sā dhammasāmaggī sambodhi. Tassa sambodhissa, tassā vā sambodhiyā aṅganti sambojjhaṅgaṃ.	1583	
PA_atk-s01_02a:1583_6	Tena vuttaṃ – “satisaṅkhātaṃ sambojjhaṅga”nti. Sesasambojjhaṅgesupi imināva nayena	1583	
PA_atk-s01_02a:1583_7	vacanattho veditabbo.	1583	
PA_atk-s01_02a:1584_0	Asantanti appaṭilābhavasena avijjamānaṃ. Yathā ca anupannassātiādīsu pana satisambojjhaṅgassa	1584	
PA_atk-s01_02a:1584_1	tāva “atthi, bhikkhave, satisambojjhaṅgaṭṭhānīyā dhammā, tattha yonisomanasikārabahulīkāro,	1584	
PA_atk-s01_02a:1584_2	ayamāhāro anuppannassa vā satisambojjhaṅgassa uppādāya, uppannassa vā satisambojjhaṅgassa	1584	
PA_atk-s01_02a:1584_3	bhiyyobhāvāya vepullāya bhāvanāya pāripūriyā saṃvattatī”ti evaṃ uppādo hoti. Tattha	1584	
PA_atk-s01_02a:1584_4	satiyeva satisambojjhaṅgaṭṭhānīyā dhammā. Yonisomanasikāro vuttalakkhaṇoyeva. Taṃ	1584	
PA_atk-s01_02a:1584_5	tattha bahulaṃ pavattayato satisambojjhaṅgo uppajjati.	1584	
PA_atk-s01_02a:1585_0	Apica cattāro dhammā satisambojjhaṅgassa uppādāya saṃvattanti satisampajaññaṃ muṭṭhassatipuggalaparivajjanatā	1585	
PA_atk-s01_02a:1585_1	upaṭṭhitassatipuggalasevanatā tadadhimuttatāti. Abhikkantādīsu hi sattasu ṭhānesu	1585	
PA_atk-s01_02a:1585_2	satisampajaññena, bhattanikkhittakākasadise muṭṭhassatipuggale parivajjanena, tissadattattheraabhayattherasadise	1585	
PA_atk-s01_02a:1585_3	upaṭṭhitassatipuggale sevanena, ṭhānanisajjādīsu satisamuṭṭhāpanatthaṃ ninnapoṇapabbhāracittatāya	1585	
PA_atk-s01_02a:1585_4	ca satisambojjhaṅgo uppajjati. Evaṃ catūhi kāraṇehi uppannassa panassa arahattamaggena	1585	
PA_atk-s01_02a:1585_5	bhāvanāpāripūri hotīti pajānāti.	1585	
PA_atk-s01_02a:1586_0	Dhammavicayasambojjhaṅgassa pana “atthi, bhikkhave, kusalākusalā dhammā…pe… kaṇhasukkasappaṭibhāgā	1586	
PA_atk-s01_02a:1586_1	dhammā, tattha yonisomanasikārabahulīkāro, ayamāhāro anuppannassa vā dhammavicayasambojjhaṅgassa	1586	
PA_atk-s01_02a:1586_2	uppādāya, uppannassa vā dhammavicayasambojjhaṅgassa bhiyyobhāvāya vepullāya bhāvanāya	1586	
PA_atk-s01_02a:1586_3	pāripūriyā saṃvattatī”ti evaṃ uppādo hoti.	1586	
PA_atk-s01_02a:1587_0	Apica satta dhammā dhammavicayasambojjhaṅgassa uppādāya saṃvattanti paripucchakatā	1587	
PA_atk-s01_02a:1587_1	vatthuvisadakiriyā indriyasamattapaṭipādanā duppaññapuggalaparivajjanā paññavantapuggalasevanā	1587	
PA_atk-s01_02a:1587_2	gambhīrañāṇacariyapaccavekkhaṇā tadadhimuttatāti. Tattha paripucchakatāti khandhadhātuāyatanaindriyabalabojjhaṅgamaggaṅgajhānaṅgasamathavipassanānaṃ	1587	
PA_atk-s01_02a:1587_3	atthasannissitaparipucchābahulatā. Vatthuvisadakiriyāti ajjhattikabāhirānaṃ vatthūnaṃ	1587	
PA_atk-s01_02a:1587_4	visadabhāvakaraṇaṃ. Yadā hissa kesanakhalomāni dīghāni honti, sarīraṃ vā ussannadosañceva	1587	
PA_atk-s01_02a:1587_5	sedamalamakkhitañca, tadā ajjhattikaṃ vatthu avisadaṃ hoti aparisuddhaṃ. Yadā pana	1587	
PA_atk-s01_02a:1587_6	cīvaraṃ jiṇṇaṃ kiliṭṭhaṃ duggandhaṃ hoti, senāsanaṃ vā uklāpaṃ, tadā bāhiravatthu	1587	
PA_atk-s01_02a:1587_7	avisadaṃ hoti aparisuddhaṃ. Tasmā kesādichedāpanena uddhaṃvirecanaadhovirecanādīhi	1587	
PA_atk-s01_02a:1587_8	sarīrasallahukabhāvakaraṇena ucchādananahāpanena ca ajjhattikavatthu visadaṃ kātabbaṃ.	1587	
PA_atk-s01_02a:1587_9	Sūcikammadhovanarajanaparibhaṇḍakaraṇādīhi bāhiravatthu visadaṃ kātabbaṃ. Etasmiñhi	1587	
PA_atk-s01_02a:1587_10	ajjhattikabāhire vatthumhi avisade uppannesu cittacetasikesu ñāṇampi avisadaṃ hoti	15871	
PA_atk-s01_02a:1587_11	aparisuddhaṃ aparisuddhāni dīpakapallavaṭṭitelāni nissāya uppannadīpasikhāya obhāso	15871	
PA_atk-s01_02a:1587_12	viya. Visade pana ajjhattikabāhire vatthumhi uppannesu cittacetasikesu ñāṇampi visadaṃ	15871	
PA_atk-s01_02a:1587_13	hoti parisuddhāni dīpakapallavaṭṭitelāni nissāya uppannadīpasikhāya obhāso viya.	15871	
PA_atk-s01_02a:1587_14	Tena vuttaṃ “vatthuvisadakiriyā dhammavicayasambojjhaṅgassa uppādāya saṃvattatī”ti.	15871	
PA_atk-s01_02a:1588_0	Indriyasamattapaṭipādanā nāma saddhādīnaṃ indriyānaṃ samabhāvakaraṇaṃ. Sace hissa	1588	
PA_atk-s01_02a:1588_1	saddhindriyaṃ balavaṃ hoti, itarāni mandāni, tato vīriyindriyaṃ paggahakiccaṃ, satindriyaṃ	1588	
PA_atk-s01_02a:1588_2	upaṭṭhānakiccaṃ, samādhindriyaṃ avikkhepakiccaṃ, paññindriyaṃ dassanakiccaṃ kātuṃ	1588	
PA_atk-s01_02a:1588_3	na sakkoti. Tasmā taṃ dhammasabhāvapaccavekkhaṇena vā, yathā vā manasikaroto balavaṃ	1588	
PA_atk-s01_02a:1588_4	jātaṃ, tathā amanasikārena hāpetabbaṃ. Vakkalittheravatthu cettha nidassanaṃ. Sace	1588	
PA_atk-s01_02a:1588_5	pana vīriyindriyaṃ balavaṃ hoti, atha saddhindriyaṃ adhimokkhakiccaṃ kātuṃ na sakkoti,	1588	
PA_atk-s01_02a:1588_6	na itarāni itarakiccabhedaṃ. Tasmā taṃ passaddhādibhāvanāya hāpetabbaṃ. Tatrāpi soṇattherassa	1588	
PA_atk-s01_02a:1588_7	vatthu dassetabbaṃ. Evaṃ sesesupi ekassa balavabhāve sati itaresaṃ attano kiccesu	1588	
PA_atk-s01_02a:1588_8	asamatthatā veditabbā.	1588	
PA_atk-s01_02a:1589_0	Visesato panettha saddhāpaññānaṃ samādhivīriyānañca samataṃ pasaṃsanti. Balavasaddho	1589	
PA_atk-s01_02a:1589_1	hi mandapañño mudhappasanno hoti, avatthusmiṃ pasīdati. Balavapañño mandasaddho kerāṭikapakkhaṃ	1589	
PA_atk-s01_02a:1589_2	bhajati, bhesajjasamuṭṭhito viya rogo atekiccho hoti. Cittuppādamatteneva kusalaṃ	1589	
PA_atk-s01_02a:1589_3	hotīti atidhāvitvā dānādīni akaronto niraye uppajjati. Ubhinnaṃ samatāya vatthusmiṃyeva	1589	
PA_atk-s01_02a:1589_4	pasīdati. Balavasamādhiṃ pana mandavīriyaṃ samādhissa kosajjapakkhattā kosajjaṃ abhibhavati.	1589	
PA_atk-s01_02a:1589_5	Balavavīriyaṃ mandasamādhiṃ vīriyassa uddhaccapakkhattā uddhaccaṃ abhibhavati. Samādhi	1589	
PA_atk-s01_02a:1589_6	pana vīriyena saṃyojito kosajje patituṃ na labhati, vīriyaṃ samādhinā saṃyojitaṃ	1589	
PA_atk-s01_02a:1589_7	uddhacce patituṃ na labhati. Tasmā tadubhayaṃ samaṃ kātabbaṃ. Ubhayasamatāya hi appanā hoti.	1589	
PA_atk-s01_02a:1590_0	Apica samādhikammikassa balavatīpi saddhā vaṭṭati. Evaṃ saddahanto okappento appanaṃ	1590	
PA_atk-s01_02a:1590_1	pāpuṇissati. Samādhipaññāsu pana samādhikammikassa ekaggatā balavatī vaṭṭati. Evañhi	1590	
PA_atk-s01_02a:1590_2	so appanaṃ pāpuṇāti. Vipassanākammikassa paññā balavatī vaṭṭati. Evañhi so lakkhaṇapaṭivedhaṃ	1590	
PA_atk-s01_02a:1590_3	pāpuṇāti. Ubhinnaṃ pana samatāyapi appanā hotiyeva. Sati pana sabbattha balavatī	1590	
PA_atk-s01_02a:1590_4	vaṭṭati. Sati hi cittaṃ uddhaccapakkhikānaṃ saddhāvīriyapaññānaṃ vasena uddhaccapātato,	1590	
PA_atk-s01_02a:1590_5	kosajjapakkhikena ca samādhinā kosajjapātato rakkhati. Tasmā sā loṇadhūpanaṃ viya	1590	
PA_atk-s01_02a:1590_6	sabbabyañjanesu, sabbakammikaamacco viya ca, sabbarājakiccesu sabbattha icchitabbā.	1590	
PA_atk-s01_02a:1590_7	Tenāha – “sati ca pana sabbatthikā vuttā bhagavatā, kiṃ kāraṇā? Cittañhi satipaṭisaraṇaṃ,	1590	
PA_atk-s01_02a:1590_8	ārakkhapaccupaṭṭhānā ca sati, na vinā satiyā cittassa paggahaniggaho hotī” ti. Duppaññapuggalaparivajjanā	1590	
PA_atk-s01_02a:1590_9	nāma khandhādibhede anogāḷhapaññānaṃ dummedhapuggalānaṃ ārakā parivajjanaṃ. Paññavantapuggalasevanā	1590	
PA_atk-s01_02a:1590_10	nāma samapaññāsalakkhaṇapariggāhikāya udayabbayapaññāya samannāgatapuggalasevanā.	15901	
PA_atk-s01_02a:1590_11	Gambhīrañāṇacariyapaccavekkhaṇā nāma gambhīresu khandhādīsu pavattāya gambhīrapaññāya	15901	
PA_atk-s01_02a:1590_12	pabhedapaccavekkhaṇā. Tadadhimuttatā nāma ṭhānanisajjādīsu dhammavicayasambojjhaṅgasamuṭṭhāpanatthaṃ	15901	
PA_atk-s01_02a:1590_13	ninnapoṇapabbhāracittatā. Evaṃ uppannassa pannassa arahattamaggena bhāvanāpāripūri hotīti pajānāti.	15901	
PA_atk-s01_02a:1591_0	Vīriyasambojjhaṅgassa “atthi, bhikkhave, ārambhadhātu nikkamadhātu parakkamadhātu,	1591	
PA_atk-s01_02a:1591_1	tattha yonisomanasikārabahulīkāro, ayamāhāro anuppannassa vā vīriyasambojjhaṅgassa	1591	
PA_atk-s01_02a:1591_2	uppādāya, uppannassa vā vīriyasambojjhaṅgassa bhiyyobhāvāya vepullāya bhāvanāya pāripūriyā	1591	
PA_atk-s01_02a:1591_3	saṃvattatī”ti evaṃ uppādo hoti.	1591	
PA_atk-s01_02a:1592_0	Apica ekādasa dhammā vīriyasambojjhaṅgassa uppādāya saṃvattanti apāyabhayapaccavekkhaṇatā	1592	
PA_atk-s01_02a:1592_1	ānisaṃsadassāvitā gamanavīthipaccavekkhaṇatā piṇḍapātāpacāyanatā dāyajjamahattapaccavekkhaṇatā	1592	
PA_atk-s01_02a:1592_2	satthumahattapaccavekkhaṇatā jātimahattapaccavekkhaṇatā sabrahmacārimahattapaccavekkhaṇatā	1592	
PA_atk-s01_02a:1592_3	kusītapuggalaparivajjanatā āraddhavīriyapuggalasevanatā tadadhimuttatāti.	1592	
PA_atk-s01_02a:1593_0	Tattha nirayesu pañcavidhabandhanakammakāraṇato paṭṭhāya mahādukkhānubhavanakālepi,	1593	
PA_atk-s01_02a:1593_1	tiracchānayoniyaṃ jālakhipanakumīnādīhi gahitakālepi, pājanakaṇṭakādippahāratunnassa	1593	
PA_atk-s01_02a:1593_2	sakaṭavahanādikālepi, pettivisaye anekānipi vassasahassāni ekaṃ buddhantarampi khuppipāsāhi	1593	
PA_atk-s01_02a:1593_3	āturībhūtakālepi, kālakañcikaasuresu saṭṭhihatthaasītihatthappamāṇena aṭṭhicammamatteneva	1593	
PA_atk-s01_02a:1593_4	attabhāvena vātātapādidukkhānubhavanakālepi na sakkā vīriyasambojjhaṅgaṃ uppādetuṃ,	1593	
PA_atk-s01_02a:1593_5	ayameva te bhikkhu kālo vīriyakaraṇāyāti evaṃ apāyabhayaṃ paccavekkhantassāpi vīriyasambojjhaṅgo uppajjati.	1593	
PA_atk-s01_02a:1594_0	Na sakkā kusītena navalokuttaradhammaṃ laddhuṃ, āraddhavīriyeneva sakkā ayamānisaṃso	1594	
PA_atk-s01_02a:1594_1	vīriyassāti evaṃ ānisaṃsadassāvinopi uppajjati. Sabbabuddhapaccekabuddhamahāsāvakehi	1594	
PA_atk-s01_02a:1594_2	te gatamaggo gantabbo, so ca na sakkā kusītena gantunti evaṃ gamanavīthiṃ paccavekkhantassāpi	1594	
PA_atk-s01_02a:1594_3	uppajjati. Ye taṃ piṇḍapātādīhi upaṭṭhahanti, ime te manussā neva ñātakā, na dāsakammakarā,	1594	
PA_atk-s01_02a:1594_4	nāpi taṃ nissāya jīvissāmāti te paṇītāni cīvarādīni denti. Atha kho attano kārānaṃ	1594	
PA_atk-s01_02a:1594_5	mahapphalataṃ paccāsīsamānā denti. Satthārāpi “ayaṃ ime paccaye paribhuñjitvā kāyadaḷhībahulo	1594	
PA_atk-s01_02a:1594_6	sukhaṃ viharissatī”ti na evaṃ sampassatā tuyhaṃ paccayā anuññātā. Atha kho “ayaṃ	1594	
PA_atk-s01_02a:1594_7	ime paribhuñjamāno samaṇadhammaṃ katvā vaṭṭadukkhato muccissatī”ti te paccayā anuññātā,	1594	
PA_atk-s01_02a:1594_8	so dāni tvaṃ kusīto viharanto na taṃ piṇḍaṃ apacāyissati. Āraddhavīriyasseva hi piṇḍapātāpacāyanaṃ	1594	
PA_atk-s01_02a:1594_9	nāma hotīti evaṃ piṇḍapātāpacāyanaṃ paccavekkhantassāpi uppajjati ayyamittattherassa viya.	1594	
PA_atk-s01_02a:1595_0	Thero kira kassakaleṇe nāma paṭivasati. Tassa ca gocaragāme ekā mahāupāsikā theraṃ	1595	
PA_atk-s01_02a:1595_1	puttaṃ katvā paṭijaggati. Sā ekadivasaṃ araññaṃ gacchantī dhītaraṃ āha – “amma, asukasmiṃ	1595	
PA_atk-s01_02a:1595_2	ṭhāne purāṇataṇḍulā, asukasmiṃ sappi, asukasmiṃ khīraṃ, asukasmiṃ phāṇitaṃ, tava	1595	
PA_atk-s01_02a:1595_3	bhātikassa ayyamittassa āgatakāle bhattaṃ pacitvā khīrasappiphāṇitehi saddhiṃ dehi,	1595	
PA_atk-s01_02a:1595_4	tvañca bhuñjeyyāsi. Ahaṃ pana hiyyo pakkapārivāsikabhattaṃ kañjiyena bhuttāmhī”ti.	1595	
PA_atk-s01_02a:1595_5	Divā kiṃ bhuñjissasi ammā,ti? Sākapaṇṇaṃ pakkhipitvā kaṇataṇḍulehi ambilayāguṃ pacitvā ṭhapehi ammā,ti.	1595	
PA_atk-s01_02a:1596_0	Thero cīvaraṃ pārupitvā pattaṃ nīharantova taṃ saddaṃ sutvā attānaṃ ovadi “mahāupāsikā	1596	
PA_atk-s01_02a:1596_1	kira kañjiyena pārivāsikabhattaṃ bhuñji, divāpi kaṇapaṇṇambilayāguṃ bhuñjissati,	1596	
PA_atk-s01_02a:1596_2	tuyhaṃ atthāya pana purāṇataṇḍulādīni ācikkhati, taṃ nissāya kho panesā neva khettaṃ	1596	
PA_atk-s01_02a:1596_3	na vatthuṃ na bhattaṃ na vatthaṃ paccāsīsati, tisso pana sampattiyo patthayamānā	1596	
PA_atk-s01_02a:1596_4	deti, tvaṃ etissā tā sampattiyo dātuṃ sakkhissasi, na sakkhissasīti, ayaṃ kho pana	1596	
PA_atk-s01_02a:1596_5	piṇḍapāto tayā sarāgena sadosena samohena na sakkā gaṇhitu”nti pattaṃ thavikāya pakkhipitvā	1596	
PA_atk-s01_02a:1596_6	gaṇṭhikaṃ muñcitvā nivattitvā kassakaleṇameva gantvā pattaṃ heṭṭhāmañce cīvaraṃ cīvaravaṃse	1596	
PA_atk-s01_02a:1596_7	ṭhapetvā “arahattaṃ apāpuṇitvā na nikkhamissāmī”ti vīriyaṃ adhiṭṭhahitvā nisīdi.	1596	
PA_atk-s01_02a:1596_8	Dīgharattaṃ appamatto hutvā nivutthabhikkhu vipassanaṃ vaḍḍhetvā purebhattameva arahattaṃ	1596	
PA_atk-s01_02a:1596_9	patvā vikasamānamiva padumaṃ mahākhīṇāsavo sitaṃ karontova nisīdi. Leṇadvāre rukkhamhi adhivatthā devatā –	1596	
PA_atk-s01_02a:1597	“Namo te purisājañña, namo te purisuttama;	159	
PA_atk-s01_02a:1598	Yassa te āsavā khīṇā, dakkhiṇeyyosi mārisā”ti. –	159	
PA_atk-s01_02a:1599_0	Udānaṃ udānetvā “bhante, piṇḍāya paviṭṭhānaṃ tumhādisānaṃ arahantānaṃ bhikkhaṃ datvā	1599	
PA_atk-s01_02a:1599_1	mahallakitthiyo dukkhā muccissantī”ti āha. Thero uṭṭhahitvā dvāraṃ vivaritvā kālaṃ	1599	
PA_atk-s01_02a:1599_2	olokento “pātoyevā”ti ñatvā pattacīvaramādāya gāmaṃ pāvisi.	1599	
PA_atk-s01_02a:1600_0	Dārikāpi bhattaṃ sampādetvā “idāni me bhātā āgamissati, idāni āgamissatī”ti dvāraṃ	1600	
PA_atk-s01_02a:1600_1	olokayamānā nisīdi. Sā there gharadvāraṃ sampatte pattaṃ gahetvā sappiphāṇitayojitassa	1600	
PA_atk-s01_02a:1600_2	khīrapiṇḍapātassa pūretvā hatthe ṭhapesi. Thero “sukhaṃ hotū”ti anumodanaṃ katvā	1600	
PA_atk-s01_02a:1600_3	pakkāmi. Sāpi taṃ olokayamānā aṭṭhāsi. Therassa hi tadā ativiya parisuddho chavivaṇṇo	1600	
PA_atk-s01_02a:1600_4	ahosi, vippasannāni indriyāni, mukhaṃ bandhanā pavuttatālapakkaṃ viya ativiya virocittha.	1600	
PA_atk-s01_02a:1601_0	Mahāupāsikā araññā āgantvā “kiṃ, amma, bhātiko te āgato”ti pucchi. Sā sabbaṃ taṃ	1601	
PA_atk-s01_02a:1601_1	pavattiṃ ārocesi. Upāsikā “ajja mama puttassa pabbajitakiccaṃ matthakaṃ patta”nti	1601	
PA_atk-s01_02a:1601_2	ñatvā “abhiramati te, amma, bhātā buddhasāsane, na ukkaṇṭhatī”ti āha.	1601	
PA_atk-s01_02a:1602_0	Mahantaṃ kho panetaṃ satthudāyajjaṃ yadidaṃ satta ariyadhanāni nāma, taṃ na sakkā	1602	
PA_atk-s01_02a:1602_1	kusītena gahetuṃ. Yathā hi vippaṭipannaṃ puttaṃ mātāpitaro “ayaṃ amhākaṃ aputto”ti	1602	
PA_atk-s01_02a:1602_2	paribāhiraṃ karonti, so tesaṃ accayena dāyajjaṃ na labhati, evaṃ kusītopi idaṃ ariyadhanadāyajjaṃ	1602	
PA_atk-s01_02a:1602_3	na labhati, āraddhavīriyova labhatīti dāyajjamahattaṃ paccavekkhatopi uppajjati.	1602	
PA_atk-s01_02a:1603_0	Mahā kho pana te satthā, satthuno hi te mātukucchismiṃ paṭisandhigaṇhanakālepi abhinikkhamanepi	1603	
PA_atk-s01_02a:1603_1	abhisambodhiyampi dhammacakkappavattanayamakapāṭihāriyadevorohanaāyusaṅkhāravossajjanesupi	1603	
PA_atk-s01_02a:1603_2	parinibbānakālepi dasasahassilokadhātu akampittha, yuttaṃ nu te evarūpassa satthu	1603	
PA_atk-s01_02a:1603_3	sāsane pabbajitvā kusītena bhavitunti evaṃ satthumahattaṃ paccavekkhatopi uppajjati.	1603	
PA_atk-s01_02a:1604_0	Jātiyāpi tvaṃ idāni na lāmakajātiko, asambhinnāya mahāsammatapaveṇiyā āgataukkākarājavaṃse	1604	
PA_atk-s01_02a:1604_1	jātosi, suddhodanamahārājassa ca mahāmāyādeviyā ca nattā, rāhulabhaddassa kaniṭṭho,	1604	
PA_atk-s01_02a:1604_2	tayā nāma evarūpena jinaputtena hutvā na yuttaṃ kusītena viharitunti evaṃ jātimahattaṃ	1604	
PA_atk-s01_02a:1604_3	paccavekkhatopi uppajjati.	1604	
PA_atk-s01_02a:1605_0	Sāriputtamahāmoggallānā ceva asīti ca mahāsāvakā vīriyeneva lokuttaradhammaṃ paṭivijjhiṃsu,	1605	
PA_atk-s01_02a:1605_1	tvaṃ etesaṃ sabrahmacārīnaṃ maggaṃ paṭipajjasi, na paṭipajjasīti evaṃ sabrahmacārimahattaṃ	1605	
PA_atk-s01_02a:1605_2	paccavekkhatopi uppajjati.	1605	
PA_atk-s01_02a:1606_0	Kucchiṃ pūretvā ṭhitaajagarasadise vissaṭṭhakāyikacetasikavīriye kusītapuggale parivajjantassāpi	1606	
PA_atk-s01_02a:1606_1	āraddhavīriye pahitatte puggale sevantassāpi ṭhānanisajjādīsu vīriyuppādanatthaṃ	1606	
PA_atk-s01_02a:1606_2	ninnapoṇapabbhāracittassāpi uppajjati. Evaṃ uppannassa panassa arahattamaggena bhāvanāpāripūri hotīti pajānāti.	1606	
PA_atk-s01_02a:1607_0	Pītisambojjhaṅgassa “atthi, bhikkhave, pītisambojjhaṅgaṭṭhānīyā dhammā, tattha yonisomanasikārabahulīkāro,	1607	
PA_atk-s01_02a:1607_1	ayamāhāro anuppannassa vā pītisambojjhaṅgassa uppādāya, uppannassa vā pītisambojjhaṅgassa	1607	
PA_atk-s01_02a:1607_2	bhiyyobhāvāya vepullāya bhāvanāya pāripūriyā saṃvattatī”ti evaṃ uppādo hoti. Tattha	1607	
PA_atk-s01_02a:1607_3	pītiyeva pītisambojjhaṅgaṭṭhānīyā dhammā nāma. Tassā uppādakamanasikāro yonisomanasikāro nāma.	1607	
PA_atk-s01_02a:1608_0	Apica ekādasa dhammā pītisambojjhaṅgassa uppādāya saṃvattanti buddhānussati, dhamma,	1608	
PA_atk-s01_02a:1608_1	saṅgha, sīla, cāga, devatānussati upasamānussati lūkhapuggalaparivajjanatā siniddhapuggalasevanatā	1608	
PA_atk-s01_02a:1608_2	pasādanīyasuttantapaccavekkhaṇatā tadadhimuttatāti. Buddhaguṇe anussarantassāpi hi	1608	
PA_atk-s01_02a:1608_3	yāva upacārā sakalasarīraṃ pharamāno pītisambojjhaṅgo uppajjati, dhammasaṅghaguṇe	1608	
PA_atk-s01_02a:1608_4	anussarantassāpi, dīgharattaṃ akhaṇḍaṃ katvā rakkhitaṃ catupārisuddhisīlaṃ paccavekkhantassāpi,	1608	
PA_atk-s01_02a:1608_5	gihinopi dasasīlaṃ pañcasīlaṃ pañcavekkhantassāpi, dubbhikkhabhayādīsu paṇītabhojanaṃ	1608	
PA_atk-s01_02a:1608_6	sabrahmacārīnaṃ datvā “evaṃ nāma adamhā”ti cāgaṃ paccavekkhantassāpi, gihinopi evarūpe	1608	
PA_atk-s01_02a:1608_7	kāle sīlavantānaṃ dinnadānaṃ paccavekkhantassāpi, yehi guṇehi samannāgatā devatā	1608	
PA_atk-s01_02a:1608_8	devattaṃ pattā, tathārūpānaṃ guṇānaṃ attani atthitaṃ paccavekkhantassāpi, samāpattiyā	1608	
PA_atk-s01_02a:1608_9	vikkhambhitā kilesā saṭṭhipi sattatipi vassāni na samudācarantīti paccavekkhantassāpi,	1608	
PA_atk-s01_02a:1608_10	cetiyadassanabodhidassanatheradassanesu asakkaccakiriyāya saṃsūcitalūkhabhāve buddhādīsu	16081	
PA_atk-s01_02a:1608_11	pasādasinehābhāvena gadrabhapiṭṭhe rajasadise lūkhapuggale parivajjantassāpi, buddhādīsu	16081	
PA_atk-s01_02a:1608_12	pasādabahule muducitte siniddhapuggale sevantassāpi, ratanattayaguṇaparidīpake pasādanīyasuttante	16081	
PA_atk-s01_02a:1608_13	paccavekkhantassāpi, ṭhānanisajjādīsu pītiuppādanatthaṃ ninnapoṇapabbhāracittassāpi	16081	
PA_atk-s01_02a:1608_14	uppajjati. Evaṃ uppannassa panassa arahattamaggena bhāvanāpāripūri hotīti pajānāti.	16081	
PA_atk-s01_02a:1609_0	Passaddhisambojjhaṅgassa “atthi, bhikkhave, kāyapassaddhi cittapassaddhi, tattha	1609	
PA_atk-s01_02a:1609_1	yonisomanasikārabahulīkāro, ayamāhāro anuppannassa vā passaddhisambojjhaṅgassa uppādāya,	1609	
PA_atk-s01_02a:1609_2	uppannassa vā passaddhisambojjhaṅgassa bhiyyobhāvāya vepullāya bhāvanāya pāripūriyā	1609	
PA_atk-s01_02a:1609_3	saṃvattatī”ti evaṃ uppādo hoti.	1609	
PA_atk-s01_02a:1610_0	Apica satta dhammā passaddhisambojjhaṅgassa uppādāya saṃvattanti paṇītabhojanasevanatā	1610	
PA_atk-s01_02a:1610_1	utusukhasevanatā iriyāpathasukhasevanatā majjhattapayogatā sāraddhakāyapuggalaparivajjanatā	1610	
PA_atk-s01_02a:1610_2	passaddhakāyapuggalasevanatā tadadhimuttatāti. Paṇītañhi siniddhaṃ sappāyabhojanaṃ	1610	
PA_atk-s01_02a:1610_3	bhuñjantassāpi, sītuṇhesu ca utūsu ṭhānādīsu ca iriyāpathesu sappāyautuñca iriyāpathañca	1610	
PA_atk-s01_02a:1610_4	sevantassāpi passaddhi uppajjati. Yo pana mahāpurisajātiko sabbautuiriyāpathakkhamo	1610	
PA_atk-s01_02a:1610_5	hoti, na taṃ sandhāyetaṃ vuttaṃ. Yassa sabhāgavisabhāgatā atthi, tasseva visabhāge	1610	
PA_atk-s01_02a:1610_6	utuiriyāpathe vajjetvā sabhāge sevantassa uppajjati. Majjhattapayogo vuccati attano	1610	
PA_atk-s01_02a:1610_7	ca parassa ca kammassakatāpaccavekkhaṇā. Iminā majjhattapayogena uppajjati. Yo leḍḍudaṇḍādīhi	1610	
PA_atk-s01_02a:1610_8	paraṃ viheṭhayamāno vicarati, evarūpaṃ sāraddhakāyaṃ puggalaṃ parivajjantassāpi,	1610	
PA_atk-s01_02a:1610_9	saṃyatapādapāṇiṃ passaddhakāyaṃ puggalaṃ sevantassāpi, ṭhānanisajjādīsu passaddhiuppādanatthāya	1610	
PA_atk-s01_02a:1610_10	ninnapoṇapabbhāracittassāpi uppajjati. Evaṃ uppannassa panassa arahattamaggena bhāvanāpāripūri hotīti pajānāti.	16101	
PA_atk-s01_02a:1611_0	Samādhisambojjhaṅgassa “atthi, bhikkhave, samathanimittaṃ abyagganimittaṃ, tattha	1611	
PA_atk-s01_02a:1611_1	yonisomanasikārabahulīkāro, ayamāhāro, anuppannassa vā samādhisambojjhaṅgassa uppādāya,	1611	
PA_atk-s01_02a:1611_2	uppannassa vā samādhisambojjhaṅgassa bhiyyobhāvāya vepullāya bhāvanāya pāripūriyā	1611	
PA_atk-s01_02a:1611_3	saṃvattatī”ti evaṃ uppādo hoti. Tattha samathova samathanimittaṃ avikkhepaṭṭhena	1611	
PA_atk-s01_02a:1611_4	ca abyagganimittanti.	1611	
PA_atk-s01_02a:1612_0	Apica ekādasa dhammā samādhisambojjhaṅgassa uppādāya saṃvattanti vatthuvisadakiriyatā	1612	
PA_atk-s01_02a:1612_1	indriyasamattapaṭipādanatā nimittakusalatā samaye cittassa paggaṇhanatā samaye cittassa	1612	
PA_atk-s01_02a:1612_2	niggaṇhanatā samaye sampahaṃsanatā samaye ajjhupekkhanatā asamāhitapuggalaparivajjanatā	1612	
PA_atk-s01_02a:1612_3	samāhitapuggalasevanatā jhānavimokkhapaccavekkhaṇatā tadadhimuttatāti. Tattha vatthuvisadakiriyatā	1612	
PA_atk-s01_02a:1612_4	ca indriyasamattapaṭipādanatā ca vuttanayeneva veditabbā.	1612	
PA_atk-s01_02a:1613_0	Nimittakusalatā nāma kasiṇanimittassa uggahaṇakusalatā. Samaye cittassa paggaṇhanatāti	1613	
PA_atk-s01_02a:1613_1	yasmiṃ samaye atisithilavīriyatādīhi līnaṃ cittaṃ hoti, tasmiṃ samaye dhammavicayavīriyapītisambojjhaṅgasamuṭṭhāpanena	1613	
PA_atk-s01_02a:1613_2	tassa paggaṇhanaṃ. Samaye cittassa paggaṇhanatāti yasmiṃ samaye āraddhavīriyatādīhi	1613	
PA_atk-s01_02a:1613_3	uddhataṃ cittaṃ hoti, tasmiṃ samaye passaddhisamādhiupekkhāsambojjhaṅgasamuṭṭhāpanena	1613	
PA_atk-s01_02a:1613_4	tassa niggaṇhanaṃ. Samaye sampahaṃsanatāti yasmiṃ samaye cittaṃ paññāpayogamandatāya	1613	
PA_atk-s01_02a:1613_5	vā upasamasukhānadhigamena vā nirassādaṃ hoti, tasmiṃ samaye aṭṭhasaṃvegavatthupaccavekkhaṇena	1613	
PA_atk-s01_02a:1613_6	saṃvejeti. Aṭṭha saṃvegavatthūni nāma jāti jarā byādhi maraṇāni cattāri, apāyadukkhaṃ	1613	
PA_atk-s01_02a:1613_7	pañcamaṃ, atīte vaṭṭamūlakaṃ dukkhaṃ, anāgate vaṭṭamūlakaṃ dukkhaṃ, paccuppanne āhārapariyeṭṭhimūlakaṃ	1613	
PA_atk-s01_02a:1613_8	dukkhanti. Ratanattayaguṇānussaraṇena ca pasādaṃ janeti, ayaṃ vuccati “samaye sampahaṃsanatā”ti.	1613	
PA_atk-s01_02a:1614_0	Samaye ajjhupekkhanatā nāma yasmiṃ samaye sammāpaṭipattiṃ āgamma alīnaṃ anuddhataṃ	1614	
PA_atk-s01_02a:1614_1	anirassādaṃ ārammaṇe samappavattaṃ samathavīthipaṭipannaṃ cittaṃ hoti, tadāssa paggahaniggahasampahaṃsanesu	1614	
PA_atk-s01_02a:1614_2	na byāpāraṃ āpajjati, sārathi viya samappavattesu assesu. Ayaṃ vuccati – “samaye	1614	
PA_atk-s01_02a:1614_3	ajjhupekkhanatā”ti. Asamāhitapuggalaparivajjanatā nāma upacāraṃ vā appanaṃ vā appattānaṃ	1614	
PA_atk-s01_02a:1614_4	vikkhittacittānaṃ puggalānaṃ ārakā parivajjanaṃ. Samāhitapuggalasevanā nāma upacārena	1614	
PA_atk-s01_02a:1614_5	vā appanāya vā samāhitacittānaṃ sevanā bhajanā payirupāsanā. Tadadhimuttatā nāma	1614	
PA_atk-s01_02a:1614_6	ṭhānanisajjādīsu samādhiuppādanatthaṃyeva ninnapoṇapabbhāracittatā. Evañhi paṭipajjato	1614	
PA_atk-s01_02a:1614_7	esa uppajjati. Evaṃ uppannassa panassa arahattamaggena bhāvanāpāripūri hotīti pajānāti.	1614	
PA_atk-s01_02a:1615_0	Upekkhāsambojjhaṅgassa “atthi, bhikkhave, upekkhāsambojjhaṅgaṭṭhānīyā dhammā, tattha	1615	
PA_atk-s01_02a:1615_1	yonisomanasikārabahulīkāro, ayamāhāro anuppannassa vā upekkhāsambojjhaṅgassa uppādāya,	1615	
PA_atk-s01_02a:1615_2	uppannassa vā upekkhāsambojjhaṅgassa bhiyyobhāvāya vepullāya bhāvanāya pāripūriyā	1615	
PA_atk-s01_02a:1615_3	saṃvattatī”ti evaṃ uppādo hoti. Tattha upekkhāva upekkhāsambojjhaṅgaṭṭhānīyā dhammā nāma.	1615	
PA_atk-s01_02a:1616_0	Apica pañca dhammā upekkhāsambojjhaṅgassa uppādāya saṃvattanti sattamajjhattatā saṅkhāramajjhattatā	1616	
PA_atk-s01_02a:1616_1	sattasaṅkhārakelāyanapuggalaparivajjanatā sattasaṅkhāramajjhattapuggalasevanatā tadadhimuttatāti.	1616	
PA_atk-s01_02a:1616_2	Tattha dvīhākārehi sattamajjhattataṃ samuṭṭhāpeti “tvaṃ attano kammena āgantvā attanova	1616	
PA_atk-s01_02a:1616_3	kammena gamissasi, esopi attanova kammena āgantvā attanova kammena gamissati, tvaṃ	1616	
PA_atk-s01_02a:1616_4	kaṃ kelāyasī”ti evaṃ kammassakatāpaccavekkhaṇena, “paramatthato sattoyeva natthi,	1616	
PA_atk-s01_02a:1616_5	so tvaṃ kaṃ kelāyasī”ti evaṃ nissattapaccavekkhaṇena cāti. Dvīhevākārehi saṅkhāramajjhattataṃ	1616	
PA_atk-s01_02a:1616_6	samuṭṭhāpeti – “idaṃ cīvaraṃ anupubbena vaṇṇavikāratañceva jiṇṇabhāvañca upagantvā	1616	
PA_atk-s01_02a:1616_7	pādapuñchanacoḷakaṃ hutvā yaṭṭhikoṭiyā chaḍḍanīyaṃ bhavissati, sace panassa sāmiko	1616	
PA_atk-s01_02a:1616_8	bhaveyya, nāssa evaṃ vinassituṃ dadeyyā”ti evaṃ assāmikabhāvapaccavekkhaṇena ca,	1616	
PA_atk-s01_02a:1616_9	“anaddhaniyaṃ idaṃ tāvakālika”nti evaṃ tāvakālikabhāvapaccavekkhaṇena cāti. Yathā	1616	
PA_atk-s01_02a:1616_10	ca cīvare, evaṃ pattādīsupi yojanā kātabbā.	16161	
PA_atk-s01_02a:1617_0	Sattasaṅkhārakelāyanapuggalaparivajjanatāti ettha yo puggalo gihi vā attano puttadhītādike,	1617	
PA_atk-s01_02a:1617_1	pabbajito vā attano antevāsikasamānupajjhāyakādike mamāyati, sahattheneva nesaṃ kesacchedanasūcikammacīvaradhovanarajanapattapacanādīni	1617	
PA_atk-s01_02a:1617_2	karoti, muhuttampi apassanto “asuko sāmaṇero kuhiṃ asuko daharo kuhi”nti bhantamigo	1617	
PA_atk-s01_02a:1617_3	viya ito cito ca oloketi, aññena kesacchedanādīnaṃ atthāya “muhuttaṃ asukaṃ pesethā”ti	1617	
PA_atk-s01_02a:1617_4	yāciyamānopi “amhepi taṃ attano kammaṃ na kārema, tumhe naṃ gahetvā kilamessathā”ti	1617	
PA_atk-s01_02a:1617_5	na deti, ayaṃ sattakelāyano nāma.	1617	
PA_atk-s01_02a:1618_0	Yo pana cīvarapattathālakakattarayaṭṭhiādīni mamāyati, aññassa hatthena parāmasitumpi	1618	
PA_atk-s01_02a:1618_1	na deti, tāvakālikaṃ yācito “mayampi idaṃ mamāyantā na paribhuñjāma, tumhākaṃ kiṃ	1618	
PA_atk-s01_02a:1618_2	dassāmā”ti vadati, ayaṃ saṅkhārakelāyano nāma. Yo pana tesu dvīsupi vatthūsu majjhatto	1618	
PA_atk-s01_02a:1618_3	udāsino, ayaṃ sattasaṅkhāramajjhatto nāma. Iti ayaṃ upekkhāsambojjhaṅgo evarūpaṃ	1618	
PA_atk-s01_02a:1618_4	sattasaṅkhārakelāyanapuggalaṃ ārakā parivajjantassāpi, sattasaṅkhāramajjhattapuggalaṃ	1618	
PA_atk-s01_02a:1618_5	sevantassāpi, ṭhānanisajjādīsu taduppādanatthaṃ ninnapoṇapabbhāracittassāpi uppajjati.	1618	
PA_atk-s01_02a:1618_6	Evaṃ uppannassa panassa arahattamaggena bhāvanāpāripūri hotīti pajānāti.	1618	
PA_atk-s01_02a:1619_0	Iti ajjhattaṃ vāti evaṃ attano vā satta sambojjhaṅge pariggaṇhitvā, parassa vā, kālena	1619	
PA_atk-s01_02a:1619_1	vā attano, kālena vā parassa sambojjhaṅge pariggaṇhitvā dhammesu dhammānupassī viharati.	1619	
PA_atk-s01_02a:1619_2	Samudayavayā panettha sambojjhaṅgānaṃ nibbattinirodhavasena veditabbā. Ito paraṃ	1619	
PA_atk-s01_02a:1619_3	vuttanayameva. Kevalañhi idha bojjhaṅgapariggāhikā sati dukkhasaccanti evaṃ yojanaṃ	1619	
PA_atk-s01_02a:1619_4	katvā bojjhaṅgapariggāhakassa bhikkhuno niyyānamukhaṃ veditabbaṃ. Sesaṃ tādisamevāti.	1619	
PA_atk-s01_02a:1620	Bojjhaṅgapabbaṃ niṭṭhitaṃ.	162	
PA_atk-s01_02a:1621	Catusaccapabbavaṇṇanā	162	
PA_atk-s01_02a:1622_0	386. Evaṃ sattabojjhaṅgavasena dhammānupassanaṃ vibhajitvā idāni catusaccavasena	1622	
PA_atk-s01_02a:1622_1	vibhajituṃ puna caparantiādimāha. Tattha idaṃ dukkhanti yathābhūtaṃ pajānātīti ṭhapetvā	1622	
PA_atk-s01_02a:1622_2	taṇhaṃ tebhūmakadhamme “idaṃ dukkha”nti yathāsabhāvato pajānāti, tasseva kho pana	1622	
PA_atk-s01_02a:1622_3	dukkhassa janikaṃ samuṭṭhāpikaṃ purimataṇhaṃ “ayaṃ dukkhasamudayo”ti, ubhinnaṃ appavattinibbānaṃ	1622	
PA_atk-s01_02a:1622_4	“ayaṃ dukkhanirodho”ti, dukkhaparijānanaṃ samudayapajahanaṃ nirodhasacchikaraṇaṃ	1622	
PA_atk-s01_02a:1622_5	ariyamaggaṃ “ayaṃ dukkhanirodhagāminipaṭipadā”ti yathāsabhāvato pajānātīti attho.	1622	
PA_atk-s01_02a:1622_6	Avasesā ariyasaccakathā ṭhapetvā jātiādīnaṃ padabhājanakathaṃ visuddhimagge vitthāritāyeva.	1622	
PA_atk-s01_02a:1623	Dukkhasaccaniddesavaṇṇanā	162	
PA_atk-s01_02a:1624_0	388. Padabhājane pana katamā ca, bhikkhave, jātīti bhikkhave, yā jātipi dukkhāti	1624	
PA_atk-s01_02a:1624_1	evaṃ vuttā jāti, sā katamāti evaṃ sabbapucchāsu attho veditabbo. Yā tesaṃ tesaṃ sattānanti	1624	
PA_atk-s01_02a:1624_2	idaṃ “imesaṃ nāmā”ti niyamābhāvato sabbasattānaṃ pariyādānavacanaṃ. Tamhi tamhi sattanikāyeti	1624	
PA_atk-s01_02a:1624_3	idampi sabbasattanikāyapariyādānavacanaṃ jananaṃ jāti savikārānaṃ paṭhamābhinibbattakkhandhānametaṃ	1624	
PA_atk-s01_02a:1624_4	adhivacanaṃ. Sañjātīti idaṃ tassā eva upasaggamaṇḍitavevacanaṃ. Sā eva anupaviṭṭhākārena	1624	
PA_atk-s01_02a:1624_5	okkamanaṭṭhena okkanti. Nibbattisaṅkhātena abhinibbattanaṭṭhena abhinibbatti. Iti	1624	
PA_atk-s01_02a:1624_6	ayaṃ catubbidhāpi sammutikathā nāma. Khandhānaṃ pātubhāvoti ayaṃ pana paramatthakathā.	1624	
PA_atk-s01_02a:1624_7	Ekavokārabhavādīsu ekacatupañcabhedānaṃ khandhānaṃyeva pātubhāvo, na puggalassa,	1624	
PA_atk-s01_02a:1624_8	tasmiṃ pana sati puggalo pātubhūtoti vohāramattaṃ hoti. Āyatanānaṃ paṭilābhoti āyatanāni	1624	
PA_atk-s01_02a:1624_9	pātubhavantāneva paṭiladdhāni nāma honti, so tesaṃ pātubhāvasaṅkhāto paṭilābhoti attho.	1624	
PA_atk-s01_02a:1625_0	389. Jarāti sabhāvaniddeso. Jīraṇatāti ākārabhāvaniddeso. Khaṇḍiccantiādi vikāraniddeso.	1625	
PA_atk-s01_02a:1625_1	Daharakālasmiñhi dantā samasetā honti. Teyeva paripaccante anukkamena vaṇṇavikāraṃ	1625	
PA_atk-s01_02a:1625_2	āpajjitvā tattha tattha pattanti. Atha patitañca ṭhitañca upādāya khaṇḍitadantā khaṇḍitā	1625	
PA_atk-s01_02a:1625_3	nāma. Khaṇḍitānaṃ bhāvo khaṇḍiccanti vuccati. Anukkamena paṇḍarabhūtāni kesalomāni	1625	
PA_atk-s01_02a:1625_4	palitāni nāma. Palitāni sañjātāni assāti palito, palitassa bhāvo pāliccaṃ. Jarāvātappahārena	1625	
PA_atk-s01_02a:1625_5	sositamaṃsalohitatāya valiyo tacasmiṃ assāti valittaco, tassa bhāvo valittacatā.	1625	
PA_atk-s01_02a:1625_6	Ettāvatā dantakesalomatacesu vikāradassanavasena pākaṭībhūtā pākaṭajarā dassitā.	1625	
PA_atk-s01_02a:1626_0	Yatheva hi udakassa vā vātassa vā aggino vā tiṇarukkhādīnaṃ saṃbhaggapalibhaggatāya	1626	
PA_atk-s01_02a:1626_1	vā jhāmatāya vā gatamaggo pākaṭo hoti, na ca so gatamaggo tāneva udakādīni, evameva	1626	
PA_atk-s01_02a:1626_2	jarāya dantādīnaṃ khaṇḍiccādivasena gatamaggo pākaṭo, cakkhuṃ ummiletvāpi gayhati,	1626	
PA_atk-s01_02a:1626_3	na ca khaṇḍiccādīneva jarā. Na hi jarā cakkhuviññeyyā hoti. Yasmā pana jaraṃ pattassa	1626	
PA_atk-s01_02a:1626_4	āyu hāyati, tasmā jarā “āyuno saṃhānī”ti phalūpacārena vuttā. Yasmā daharakāle suppasannāni	1626	
PA_atk-s01_02a:1626_5	sukhumampi attano visayaṃ sukheneva ca gaṇhanasamatthāni cakkhādīni indriyāni jaraṃ	1626	
PA_atk-s01_02a:1626_6	pattassa paripakkāni ālulitāni avisadāni oḷārikampi attano visayaṃ gahetuṃ asamatthāni	1626	
PA_atk-s01_02a:1626_7	honti, tasmā “indriyānaṃ paripāko”tipi phalūpacāreneva vuttā.	1626	
PA_atk-s01_02a:1627_0	390. Maraṇaniddese yanti maraṇaṃ sandhāya napuṃsakaniddeso, yaṃ maraṇaṃ cutīti vuccati,	1627	
PA_atk-s01_02a:1627_1	cavanatāti vuccatīti ayamettha yojanā. Tattha cutīti sabhāvaniddeso. Cavanatāti ākārabhāvaniddeso.	1627	
PA_atk-s01_02a:1627_2	Maraṇaṃ pattassa khandhā bhijjanti ceva antaradhāyanti ca adassanaṃ gacchanti, tasmā	1627	
PA_atk-s01_02a:1627_3	taṃ bhedo antaradhānanti vuccati. Maccumaraṇanti maccumaraṇaṃ, na khaṇikamaraṇaṃ.	1627	
PA_atk-s01_02a:1627_4	Kālakiriyāti maraṇakālakiriyā. Ayaṃ sabbāpi sammutikathāva. Khandhānaṃ bhedoti ayaṃ	1627	
PA_atk-s01_02a:1627_5	pana paramatthakathā. Ekavokārabhavādīsu ekacatupañcabhedānaṃ khandhānaṃyeva bhedo,	1627	
PA_atk-s01_02a:1627_6	na puggalassa, tasmiṃ pana sati puggalo matoti vohāramattaṃ hoti.	1627	
PA_atk-s01_02a:1628_0	Kaḷevarassa nikkhepoti attabhāvassa nikkhepo. Maraṇaṃ pattassa hi niratthaṃva kaliṅgaraṃ	1628	
PA_atk-s01_02a:1628_1	attabhāvo patati, tasmā taṃ kaḷevarassa nikkhepoti vuttaṃ. Jīvitindriyassa upacchedo	1628	
PA_atk-s01_02a:1628_2	pana sabbākārato paramatthato maraṇaṃ. Etadeva sammutimaraṇanti pi vuccati. Jīvitindriyupacchedameva	1628	
PA_atk-s01_02a:1628_3	hi gahetvā lokiyā “tisso mato, phusso mato”ti vadanti.	1628	
PA_atk-s01_02a:1629_0	391. Byasanenāti ñātibyasanādīsu yena kenaci byasanena. Dukkhadhammenāti vadhabandhādinā	1629	
PA_atk-s01_02a:1629_1	dukkhakāraṇena. Phuṭṭhassāti ajjhotthaṭassa abhibhūtassa. Sokoti yo ñātibyasanādīsu	1629	
PA_atk-s01_02a:1629_2	vā vadhabandhanādīsu vā aññatarasmiṃ sati tena abhibhūtassa uppajjati socanalakkhaṇo	1629	
PA_atk-s01_02a:1629_3	soko. Socitattanti socitabhāvo. Yasmā panesa abbhantare sosento parisosento uppajjati,	1629	
PA_atk-s01_02a:1629_4	tasmā antosoko antoparisokoti vuccati.	1629	
PA_atk-s01_02a:1630	392. “Mayhaṃ dhītā, mayhaṃ putto”ti evaṃ ādissa ādissa devanti paridevanti etenāti ādevo. Taṃ taṃ vaṇṇaṃ parikittetvā devanti etenāti paridevo. Tato parā dve tasseva bhāvaniddesā.	163	
PA_atk-s01_02a:1631	393. Kāyikanti kāyapasādavatthukaṃ. Dukkhamanaṭṭhena dukkhaṃ. Asātanti amadhuraṃ. Kāyasamphassajaṃ dukkhanti kāyasamphassato jātaṃ dukkhaṃ. Asātaṃ vedayitanti amadhuraṃ vedayitaṃ.	163	
PA_atk-s01_02a:1632	394. Cetasikanti cittasampayuttaṃ. Sesaṃ dukkhe vuttanayameva.	163	
PA_atk-s01_02a:1633	395. Āyāsoti saṃsīdanavisīdanākārappatto cittakilamatho. Balavataraṃ āyāso upāyāso. Tato parā dve attattaniyābhāvadīpakā bhāvaniddesā.	163	
PA_atk-s01_02a:1634_0	398. Jātidhammānanti jātisabhāvānaṃ. Icchā uppajjatīti taṇhā uppajjati. Aho vatāti	1634	
PA_atk-s01_02a:1634_1	patthanā. Na kho panetaṃ icchāyāti evaṃ jātiyā anāgamanaṃ vinā maggabhāvanaṃ na icchāya	1634	
PA_atk-s01_02a:1634_2	pattabbaṃ. Idampīti etampi upari sesāni upādāya pikāro. Yampicchanti yenapi dhammena	1634	
PA_atk-s01_02a:1634_3	alabbhaneyyavatthuṃ icchanto na labhati, taṃ alabbhaneyya vatthumhi icchanaṃ dukkhaṃ. Esa nayo sabbattha.	1634	
PA_atk-s01_02a:1635	399. Khandhaniddese rūpañca taṃ upādānakkhandho cāti rūpupādānakkhandho evaṃ sabbattha.	163	
PA_atk-s01_02a:1636	Samudayasaccaniddesavaṇṇanā	163	
PA_atk-s01_02a:1637_0	400. Yāyaṃ taṇhāti yā ayaṃ taṇhā. Ponobbhavikāti punabbhavakaraṇaṃ punobbhavo, punobbhavo	1637	
PA_atk-s01_02a:1637_1	sīlaṃ assāti ponobbhavikā. Nandīrāgena saha gatāti nandīrāgasahagatā. Nandīrāgena	1637	
PA_atk-s01_02a:1637_2	saddhiṃ atthato ekattameva gatāti vuttaṃ hoti. Tatratatrābhinandinīti yatra yatra	1637	
PA_atk-s01_02a:1637_3	attabhāvo, tatra tatra abhinandinī. Rūpādīsu vā ārammaṇesu tatra tatra abhinandinī,	1637	
PA_atk-s01_02a:1637_4	rūpābhinandinī sadda, gandha, rasa, phoṭṭhabba, dhammābhinandinīti attho. Seyyathidanti	1637	
PA_atk-s01_02a:1637_5	nipāto. Tassa sā katamā ceti attho. Kāme taṇhā kāmataṇhā, pañcakāmaguṇikarāgassetaṃ	1637	
PA_atk-s01_02a:1637_6	nāmaṃ. Bhave taṇhā bhavataṇhā, bhavapatthanāvasena uppannassa sassatadiṭṭhisahagatassa	1637	
PA_atk-s01_02a:1637_7	rūpārūpabhavarāgassa ca jhānanikantiyā cetaṃ adhivacanaṃ. Vibhave taṇhā vibhavataṇhā,	1637	
PA_atk-s01_02a:1637_8	ucchedadiṭṭhisahagatarāgassetaṃ adhivacanaṃ.	1637	
PA_atk-s01_02a:1638_0	Idāni tassā taṇhāya vatthuṃ vitthārato dassetuṃ sā kho panesātiādimāha. Tattha uppajjatīti	1638	
PA_atk-s01_02a:1638_1	jāyati. Nivisatīti punappunaṃ pavattivasena patiṭṭhahati. Yaṃ loke piyarūpaṃ sātarūpanti	1638	
PA_atk-s01_02a:1638_2	yaṃ lokasmiṃ piyasabhāvañceva madhurasabhāvañca. Cakkhu loketiādīsu lokasmiñhi cakkhādīsu	1638	
PA_atk-s01_02a:1638_3	mamattena abhiniviṭṭhā sattā sampattiyaṃ patiṭṭhitā attano cakkhuṃ ādāsatalādīsu	1638	
PA_atk-s01_02a:1638_4	nimittaggahaṇānusārena vippasannaṃ pañcapasādaṃ suvaṇṇavimāne ugghāṭitamaṇisīhapañjaraṃ	1638	
PA_atk-s01_02a:1638_5	viya maññanti, sotaṃ rajatapanāḷikaṃ viya, pāmaṅgasuttaṃ viya ca maññanti, “tuṅganāsā”ti	1638	
PA_atk-s01_02a:1638_6	laddhavohāraṃ ghānaṃ vaṭṭitvā ṭhapitaharitālavaṭṭaṃ viya maññanti, jivhaṃ rattakambalapaṭalaṃ	1638	
PA_atk-s01_02a:1638_7	viya mudusiniddhamadhurasadaṃ maññanti, kāyaṃ sālalaṭṭhiṃ viya, suvaṇṇatoraṇaṃ viya	1638	
PA_atk-s01_02a:1638_8	ca maññanti, manaṃ aññesaṃ manena asadisaṃ uḷāraṃ maññanti. Rūpaṃ suvaṇṇakaṇikārapupphādivaṇṇaṃ	1638	
PA_atk-s01_02a:1638_9	viya, saddaṃ mattakaravīka kokilamandadhamitamaṇivaṃsanigghosaṃ viya, attanā paṭiladdhāni	1638	
PA_atk-s01_02a:1638_10	catusamuṭṭhānikagandhārammaṇādīni “kassaññassa evarūpāni atthī”ti maññanti. Tesaṃ	16381	
PA_atk-s01_02a:1638_11	evaṃ maññamānānaṃ tāni cakkhādīni piyarūpāni ceva sātarūpāni ca honti. Atha nesaṃ	16381	
PA_atk-s01_02a:1638_12	tattha anuppannā ceva taṇhā uppajjati, uppannā ca taṇhā punappunaṃ pavattivasena	16381	
PA_atk-s01_02a:1638_13	nivisati. Tasmā bhagavā “cakkhu loke piyarūpaṃ sātarūpaṃ, etthesā taṇhā uppajjamānā	16381	
PA_atk-s01_02a:1638_14	uppajjatī”tiādimāha. Tattha uppajjamānāti yadā uppajjamānā hoti, tadā ettha uppajjatīti	16381	
PA_atk-s01_02a:1638_15	attho. Esa nayo sabbattha.	16381	
PA_atk-s01_02a:1639	Nirodhasaccaniddesavaṇṇanā	163	
PA_atk-s01_02a:1640_0	401. Asesavirāganirodhotiādīni sabbāni nibbānavevacanāneva. Nibbānañhi āgamma taṇhā	1640	
PA_atk-s01_02a:1640_1	asesā virajjati nirujjhati, tasmā taṃ “tassāyeva taṇhāya asesavirāganirodho”ti vuccati.	1640	
PA_atk-s01_02a:1640_2	Nibbānañca āgamma taṇhā cajiyati paṭinissajjiyati vimuccati na allīyati, tasmā nibbānaṃ	1640	
PA_atk-s01_02a:1640_3	“cāgo paṭinissaggo mutti anālayo”ti vuccati. Ekameva hi nibbānaṃ, nāmāni panassa	1640	
PA_atk-s01_02a:1640_4	sabbasaṅkhatānaṃ nāmapaṭipakkhavasena anekāni honti. Seyyathidaṃ, asesavirāgo asesanirodho	1640	
PA_atk-s01_02a:1640_5	cāgo paṭinissaggo mutti anālayo rāgakkhayo dosakkhayo mohakkhayo taṇhakkhayo anuppādo	1640	
PA_atk-s01_02a:1640_6	appavattaṃ animittaṃ appaṇihitaṃ anāyūhanaṃ appaṭisandhi anupapatti agati ajātaṃ	1640	
PA_atk-s01_02a:1640_7	ajaraṃ abyādhi amataṃ asokaṃ aparidevaṃ anupāyāsaṃ asaṃkiliṭṭhanti.	1640	
PA_atk-s01_02a:1641_0	Idāni maggena chinnāya nibbānaṃ āgamma appavattipattāyapi ca taṇhāya yesu vatthūsu	1641	
PA_atk-s01_02a:1641_1	tassā uppatti dassitā, tattheva abhāvaṃ dassetuṃ sā kho panesātiādimāha. Tattha yathā	1641	
PA_atk-s01_02a:1641_2	puriso khette jātaṃ tittaalābuvalliṃ disvā aggato paṭṭhāya mūlaṃ pariyesitvā chindeyya,	1641	
PA_atk-s01_02a:1641_3	sā anupubbena milāyitvā apaññattiṃ gaccheyya. Tato tasmiṃ khette tittaalābu niruddhā	1641	
PA_atk-s01_02a:1641_4	pahīnāti vucceyya, evameva khette tittaalābu viya cakkhādīsu taṇhā. Sā ariyamaggena	1641	
PA_atk-s01_02a:1641_5	mūlacchinnā nibbānaṃ āgamma appavattiṃ gacchati. Evaṃ gatā pana tesu vatthūsu khette	1641	
PA_atk-s01_02a:1641_6	tittaalābu viya na paññāyati.	1641	
PA_atk-s01_02a:1642_0	Yathā ca aṭavito core ānetvā nagarassa dakkhiṇadvāre ghāteyyuṃ, tato aṭaviyaṃ corā	1642	
PA_atk-s01_02a:1642_1	matāti vā māritāti vā vucceyyuṃ, evaṃ aṭaviyaṃ corā viya cakkhādīsu taṇhā. Sā dakkhiṇadvāre	1642	
PA_atk-s01_02a:1642_2	corā viya nibbānaṃ āgamma niruddhattā nibbāne niruddhā. Evaṃ niruddhā panetesu vatthūsu	1642	
PA_atk-s01_02a:1642_3	aṭaviyaṃ corā viya na paññāyati, tenassā tattheva nirodhaṃ dassento “cakkhu loke	1642	
PA_atk-s01_02a:1642_4	piyarūpaṃ sātarūpaṃ, etthesā taṇhā pahīyamānā pahīyati, ettha nirujjhamānā nirujjhatī”tiādimāha.	1642	
PA_atk-s01_02a:1643	Maggasaccaniddesavaṇṇanā	164	
PA_atk-s01_02a:1644_0	402. Ayamevāti aññamaggapaṭikkhepanatthaṃ niyamanaṃ. Ariyoti taṃ taṃ maggavajjhehi	1644	
PA_atk-s01_02a:1644_1	kilesehi ārakattā ariyabhāvakarattā ca ariyo. Dukkhe ñāṇantiādinā catusaccakammaṭṭhānaṃ	1644	
PA_atk-s01_02a:1644_2	dassitaṃ. Tattha purimāni dve saccāni vaṭṭaṃ, pacchimāni vivaṭṭaṃ. Tesu bhikkhuno	1644	
PA_atk-s01_02a:1644_3	vaṭṭe kammaṭṭhānābhiniveso hoti, vivaṭṭe natthi abhiniveso. Purimāni hi dve saccāni	1644	
PA_atk-s01_02a:1644_4	“pañcakkhandhā dukkhaṃ, taṇhā samudayo”ti evaṃ saṅkhepena ca “katame pañcakkhandhā,	1644	
PA_atk-s01_02a:1644_5	rūpakkhandho”tiādinā nayena vitthārena ca ācariyassa santike uggaṇhitvā vācāya punappunaṃ	1644	
PA_atk-s01_02a:1644_6	parivattento yogāvacaro kammaṃ karoti. Itaresu pana dvīsu saccesu nirodhasaccaṃ iṭṭhaṃ	1644	
PA_atk-s01_02a:1644_7	kantaṃ manāpaṃ, maggasaccaṃ iṭṭhaṃ kantaṃ manāpanti evaṃ savanena kammaṃ karoti.	1644	
PA_atk-s01_02a:1644_8	So evaṃ karonto cattāri saccāni ekapaṭivedheneva paṭivijjhati ekābhisamayena abhisameti.	1644	
PA_atk-s01_02a:1644_9	Dukkhaṃ pariññāpaṭivedhena paṭivijjhati, samudayaṃ pahānapaṭivedhena, nirodhaṃ sacchikiriyāpaṭivedhena,	1644	
PA_atk-s01_02a:1644_10	maggaṃ bhāvanāpaṭivedhena paṭivijjhati. Dukkhaṃ pariññābhisamayena…pe… maggaṃ bhāvanābhisamayena	16441	
PA_atk-s01_02a:1644_11	abhisameti. Evamassa pubbabhāge dvīsu saccesu uggahaparipucchāsavanadhāraṇasammasanapaṭivedho	16441	
PA_atk-s01_02a:1644_12	hoti, dvīsu pana savanapaṭivedhoyeva. Aparabhāge tīsu kiccato paṭivedho hoti, nirodhe	16441	
PA_atk-s01_02a:1644_13	ārammaṇapaṭivedho. Paccavekkhaṇā pana pattasaccassa hoti. Ayañca ādikammiko, tasmā sā idha na vuttā.	16441	
PA_atk-s01_02a:1645_0	Imassa ca bhikkhuno pubbe pariggahato “dukkhaṃ parijānāmi, samudayaṃ pajahāmi, nirodhaṃ	1645	
PA_atk-s01_02a:1645_1	sacchikaromi, maggaṃ bhāvemī”ti ābhogasamannāhāramanasikārapaccavekkhaṇā natthi,	1645	
PA_atk-s01_02a:1645_2	pariggahato paṭṭhāya hoti. Aparabhāge pana dukkhaṃ pariññātameva…pe… maggo bhāvitova	1645	
PA_atk-s01_02a:1645_3	hoti. Tattha dve saccāni duddasattā gambhīrāni, dve gambhīrattā duddasāni. Dukkhasaccañhi	1645	
PA_atk-s01_02a:1645_4	uppattito pākaṭaṃ, khāṇukaṇṭakapahārādīsu “aho dukkha”nti vattabbatampi āpajjati.	1645	
PA_atk-s01_02a:1645_5	Samudayampi khāditukāmatābhuñjitukāmatādivasena uppattito pākaṭaṃ. Lakkhaṇapaṭivedhato	1645	
PA_atk-s01_02a:1645_6	pana ubhayampi gambhīraṃ. Iti tāni duddasattā gambhīrāni. Itaresaṃ pana dvinnaṃ dassanatthāya	1645	
PA_atk-s01_02a:1645_7	payogo bhavaggagahaṇatthaṃ hatthappasāraṇaṃ viya avīciphusanatthaṃ pādappasāraṇaṃ	1645	
PA_atk-s01_02a:1645_8	viya satadhā bhinnassa vālassa koṭiyā koṭipādanaṃ viya ca hoti. Iti tāni gambhīrattā	1645	
PA_atk-s01_02a:1645_9	duddasāni. Evaṃ duddasattā gambhīresu gambhīrattā ca duddasesu catūsu saccesu uggahādivasena	1645	
PA_atk-s01_02a:1645_10	pubbabhāgañāṇuppattiṃ sandhāya idaṃ dukkhe ñāṇantiādi vuttaṃ. Paṭivedhakkhaṇe pana	16451	
PA_atk-s01_02a:1645_11	ekameva taṃ ñāṇaṃ hoti.	16451	
PA_atk-s01_02a:1646_0	Nekkhammasaṅkappādayo kāmabyāpādavihiṃsāviramaṇasaññānaṃ nānattā pubbabhāge nānā,	1646	
PA_atk-s01_02a:1646_1	maggakkhaṇe pana imesu tīsu ṭhānesu uppannassa akusalasaṅkappassa padapacchedato	1646	
PA_atk-s01_02a:1646_2	anuppattisādhanavasena maggaṅgaṃ pūrayamāno ekova kusalasaṅkappo uppajjati. Ayaṃ sammāsaṅkappo nāma.	1646	
PA_atk-s01_02a:1647_0	Musāvādāveramaṇiādayopi musāvādādīhi viramaṇasaññānaṃ nānattā pubbabhāge nānā, maggakkhaṇe	1647	
PA_atk-s01_02a:1647_1	pana imesu catūsu ṭhānesu uppannāya akusaladussīlyacetanāya padapacchedato anuppattisādhanavasena	1647	
PA_atk-s01_02a:1647_2	maggaṅgaṃ pūrayamānā ekāva kusalaveramaṇī uppajjati. Ayaṃ sammāvācā nāma.	1647	
PA_atk-s01_02a:1648_0	Pāṇātipātāveramaṇiādayopi pāṇātipātādīhi viramaṇasaññānaṃ nānattā pubbabhāge nānā,	1648	
PA_atk-s01_02a:1648_1	maggakkhaṇe pana imesu tīsu ṭhānesu uppannāya akusaladussīlyacetanāya akiriyato padapacchedato	1648	
PA_atk-s01_02a:1648_2	anuppattisādhanavasena maggaṅgaṃ pūrayamānā ekāva kusalaveramaṇī uppajjati, ayaṃ sammākammanto nāma.	1648	
PA_atk-s01_02a:1649_0	Micchāājīvanti khādanīyabhojanīyādīnaṃ atthāya pavattitaṃ kāyavacīduccaritaṃ. Pahāyāti	1649	
PA_atk-s01_02a:1649_1	vajjetvā. Sammāājīvenāti buddhapasatthena ājīvena. Jīvitaṃ kappetīti jīvitappavattiṃ	1649	
PA_atk-s01_02a:1649_2	pavatteti. Sammāājīvopi kuhanādīhi viramaṇasaññānaṃ nānattā pubbabhāge nānā, maggakkhaṇe	1649	
PA_atk-s01_02a:1649_3	pana imesuyeva sattasu ṭhānesu uppannāya micchājīvadussīlyacetanāya padapacchedato	1649	
PA_atk-s01_02a:1649_4	anuppattisādhanavasena maggaṅgaṃ pūrayamānā ekāva kusalaveramaṇī uppajjati, ayaṃ sammāājīvo nāma.	1649	
PA_atk-s01_02a:1650_0	Anuppannānanti ekasmiṃ vā bhave tathārūpe vā ārammaṇe attano na uppannānaṃ. Parassa	1650	
PA_atk-s01_02a:1650_1	pana uppajjamāne disvā “aho vata me evarūpā pāpakā akusaladhammā na uppajjeyyu”nti	1650	
PA_atk-s01_02a:1650_2	evaṃ anuppannānaṃ pāpakānaṃ akusalānaṃ dhammānaṃ anuppādāya. Chandaṃ janetīti tesaṃ	1650	
PA_atk-s01_02a:1650_3	anuppādakapaṭipattisādhakaṃ vīriyachandaṃ janeti. Vāyamatīti vāyāmaṃ karoti. Vīriyaṃ	1650	
PA_atk-s01_02a:1650_4	ārabhatīti vīriyaṃ pavatteti. Cittaṃ paggaṇhātīti vīriyena cittaṃ paggahitaṃ karoti.	1650	
PA_atk-s01_02a:1650_5	Padahatīti kāmaṃ taco ca nhāru ca aṭṭhi ca avasissatūti padahanaṃ pavatteti.	1650	
PA_atk-s01_02a:1651_0	Uppannānanti samudācāravasena attano uppannapubbānaṃ. Idāni tādise na uppādessāmīti	1651	
PA_atk-s01_02a:1651_1	tesaṃ pahānāya chandaṃ janeti. Anuppannānaṃ kusalānanti appaṭiladdhānaṃ paṭhamajjhānādīnaṃ.	1651	
PA_atk-s01_02a:1651_2	Uppannānanti tesaṃyeva paṭiladdhānaṃ. Ṭhitiyāti punappunaṃ uppattipabandhavasena	1651	
PA_atk-s01_02a:1651_3	ṭhitatthaṃ. Asammosāyāti avināsanatthaṃ. Bhiyyobhāvāyāti uparibhāvāya. Vepullāyāti	1651	
PA_atk-s01_02a:1651_4	vipulabhāvāya. Bhāvanāya pāripūriyāti bhāvanāya paripūraṇatthaṃ. Ayampi sammāvāyāmo	1651	
PA_atk-s01_02a:1651_5	anuppannānaṃ akusalānaṃ anuppādanādicittānaṃ nānattā pubbabhāge nānā, maggakkhaṇe	1651	
PA_atk-s01_02a:1651_6	pana imesuyeva catūsu ṭhānesu kiccasādhanavasena maggaṅgaṃ pūrayamānaṃ ekameva kusalavīriyaṃ	1651	
PA_atk-s01_02a:1651_7	uppajjati. Ayaṃ sammāvāyāmo nāma.	1651	
PA_atk-s01_02a:1652	Sammāsatipi kāyādipariggāhakacittānaṃ nānattā pubbabhāge nānā, maggakkhaṇe pana catūsu ṭhānesu kiccasādhanavasena maggaṅgaṃ pūrayamānā ekāva sati uppajjati. Ayaṃ sammāsati nāma.	165	
PA_atk-s01_02a:1653_0	Jhānāni pubbabhāgepi maggakkhaṇepi nānā, pubbabhāge samāpattivasena nānā, maggakkhaṇe	1653	
PA_atk-s01_02a:1653_1	nānāmaggavasena. Ekassa hi paṭhamamaggo paṭhamajjhāniko hoti, dutiyamaggādayopi paṭhamajjhānikā	1653	
PA_atk-s01_02a:1653_2	vā dutiyajjhānādīsu aññatarajhānikā vā. Ekassapi paṭhamamaggo dutiyādīnaṃ aññatarajhāniko	1653	
PA_atk-s01_02a:1653_3	hoti, dutiyādayopi dutiyādīnaṃ aññatarajjhānikā vā paṭhamajjhānikā vā. Evaṃ cattāropi	1653	
PA_atk-s01_02a:1653_4	maggā jhānavasena sadisā vā asadisā vā ekaccasadisā vā honti. Ayaṃ panassa viseso	1653	
PA_atk-s01_02a:1653_5	pādakajjhānaniyamena hoti.	1653	
PA_atk-s01_02a:1654_0	Pādakajjhānaniyamena tāva paṭhamajjhānalābhino paṭhamajjhānā vuṭṭhāya vipassantassa	1654	
PA_atk-s01_02a:1654_1	uppanno maggo paṭhamajjhāniko hoti. Maggaṅgabojjhaṅgāni panettha paripuṇṇāneva honti.	1654	
PA_atk-s01_02a:1654_2	Dutiyajjhānato vuṭṭhāya vipassantassa uppanno dutiyajjhāniko hoti. Maggaṅgāni panettha	1654	
PA_atk-s01_02a:1654_3	satta honti. Tatiyajjhānato vuṭṭhāya vipassantassa uppanno tatiyajjhāniko. Maggaṅgāni	1654	
PA_atk-s01_02a:1654_4	panettha satta, bojjhaṅgāni cha honti. Esa nayo catutthajjhānato vuṭṭhāya yāva nevasaññānāsaññāyatanaṃ.	1654	
PA_atk-s01_02a:1655_0	Āruppe catukkapañcakajjhānaṃ uppajjati, tañca lokuttaraṃ, no lokiyanti vuttaṃ, ettha	1655	
PA_atk-s01_02a:1655_1	kathanti? Etthāpi paṭhamajjhānādīsu yato vuṭṭhāya sotāpattimaggaṃ paṭilabhitvā arūpasamāpattiṃ	1655	
PA_atk-s01_02a:1655_2	bhāvetvā so āruppe uppanno, taṃ jhānikāvassa tattha tayo maggā uppajjanti. Evaṃ pādakajjhānameva niyameti.	1655	
PA_atk-s01_02a:1656_0	Keci pana therā “vipassanāya ārammaṇabhūtā khandhā niyamentī”ti vadanti. Keci “puggalajjhāsayo	1656	
PA_atk-s01_02a:1656_1	niyametī”ti vadanti. Keci “vuṭṭhānagāminivipassanā niyametī”ti vadanti. Tesaṃ vādavinicchayo	1656	
PA_atk-s01_02a:1656_2	visuddhimagge vuṭṭhānagāminivipassanādhikāre vuttanayeneva veditabbo.	1656	
PA_atk-s01_02a:1657	Ayaṃ vuccati, bhikkhave, sammāsamādhīti ayaṃ pubbabhāge lokiyo aparabhāge lokuttaro sammāsamādhīti vuccati.	165	
PA_atk-s01_02a:1658_0	Iti ajjhattaṃ vāti evaṃ attano vā cattāri saccāni pariggaṇhitvā, parassa vā, kālena	1658	
PA_atk-s01_02a:1658_1	vā attano, kālena vā parassa cattāri saccāni pariggaṇhitvā dhammesu dhammānupassī	1658	
PA_atk-s01_02a:1658_2	viharati. Samudayavayā panettha catunnaṃ saccānaṃ yathāsambhāvato uppattinivattivasena	1658	
PA_atk-s01_02a:1658_3	veditabbā. Ito paraṃ vuttanayameva. Kevalañhi idha catusaccapariggāhikā sati dukkhasaccanti	1658	
PA_atk-s01_02a:1658_4	evaṃ yojanaṃ katvā saccapariggāhakassa bhikkhuno niyyānamukhaṃ veditabbaṃ, sesaṃ tādisamevāti.	1658	
PA_atk-s01_02a:1659	Catusaccapabbaṃ niṭṭhitaṃ.	165	
PA_atk-s01_02a:1660_0	404. Ettāvatā ānāpānapabbaṃ catuiriyāpathapabbaṃ catusampajaññapabbaṃ dvattiṃsākāraṃ	1660	
PA_atk-s01_02a:1660_1	catudhātuvavatthānaṃ navasivathikā vedanānupassanā cittānupassanā nīvaraṇapariggaho	1660	
PA_atk-s01_02a:1660_2	khandhapariggaho āyatanapariggaho bojjhaṅgapariggaho saccapariggahoti ekavīsati kammaṭṭhānāni.	1660	
PA_atk-s01_02a:1660_3	Tesu ānāpānaṃ dvattiṃsākāraṃ navasivathikāti ekādasa appanākammaṭṭhānāni honti. Dīghabhāṇakamahāsīvatthero	1660	
PA_atk-s01_02a:1660_4	pana “navasivathikā ādīnavānupassanāvasena vuttā”ti āha. Tasmā tassa matena dveyeva	1660	
PA_atk-s01_02a:1660_5	appanākammaṭṭhānāni, sesāni upacārakammaṭṭhānāni. Kiṃ panetesu sabbesu abhiniveso	1660	
PA_atk-s01_02a:1660_6	jāyatīti? Na jāyati. Iriyāpathasampajaññanīvaraṇabojjhaṅgesu hi abhiniveso na jāyati,	1660	
PA_atk-s01_02a:1660_7	sesesu jāyatīti. Mahāsīvatthero panāha “etesupi abhiniveso jāyati. Ayañhi ‘atthi	1660	
PA_atk-s01_02a:1660_8	nu kho me cattāro iriyāpathā udāhu natthi, atthi nu kho me catusampajaññaṃ udāhu	1660	
PA_atk-s01_02a:1660_9	natthi, atthi nu kho me pañcanīvaraṇā udāhu natthi, atthi nu kho me sattabojjhaṅgā	1660	
PA_atk-s01_02a:1660_10	udāhu natthī’ti evaṃ pariggaṇhāti. Tasmā sabbattha abhiniveso jāyatī”ti.	16601	
PA_atk-s01_02a:1661_0	Yo hi koci, bhikkhaveti yo hi koci, bhikkhave, bhikkhu vā bhikkhunī vā upāsako vā	1661	
PA_atk-s01_02a:1661_1	upāsikā vā. Evaṃ bhāveyyātiādito paṭṭhāya vuttena bhāvanānukkamena bhāveyya. Pāṭikaṅkhanti	1661	
PA_atk-s01_02a:1661_2	paṭikaṅkhitabbaṃ icchitabbaṃ avassaṃbhāvīti attho. Aññāti arahattaṃ. Sati vā upādiseseti	1661	
PA_atk-s01_02a:1661_3	upādānasese vā sati aparikkhīṇe. Anāgāmitāti anāgāmibhāvo.	1661	
PA_atk-s01_02a:1662_0	Evaṃ sattannaṃ vassānaṃ vasena sāsanassa niyyānikabhāvaṃ dassetvā puna tato appatarepi	1662	
PA_atk-s01_02a:1662_1	kāle dassento tiṭṭhantu, bhikkhavetiādimāha. Sabbampi cetaṃ majjhimassa veneyyapuggalassa	1662	
PA_atk-s01_02a:1662_2	vasena vuttaṃ, tikkhapaññaṃ pana sandhāya “pātova anusiṭṭho sāyaṃ visesaṃ adhigamissati,	1662	
PA_atk-s01_02a:1662_3	sāyaṃ anusiṭṭho pāto visesaṃ adhigamissatī”ti vuttaṃ. Iti bhagavā “evaṃ niyyānikaṃ,	1662	
PA_atk-s01_02a:1662_4	bhikkhave, mama sāsana”nti dassetvā ekavīsatiyāpi ṭhānesu arahattanikūṭena desitaṃ	1662	
PA_atk-s01_02a:1662_5	desanaṃ niyyātento “ekāyano ayaṃ, bhikkhave, maggo…pe… iti yaṃ taṃ vuttaṃ, idametaṃ	1662	
PA_atk-s01_02a:1662_6	paṭicca vutta”nti āha. Sesaṃ uttānatthamevāti. Desanāpariyosāne pana tiṃsa bhikkhusahassāni	1662	
PA_atk-s01_02a:1662_7	arahatte patiṭṭhahiṃsūti.	1662	
PA_atk-s01_02a:1663	Iti sumaṅgalavilāsiniyā dīghanikāyaṭṭhakathāyaṃ	166	
PA_atk-s01_02a:1664	Mahāsatipaṭṭhānasuttavaṇṇanā niṭṭhitā.	166	
PA_atk-s01_02a:1665	10. Pāyāsirājaññasuttavaṇṇanā	166	
PA_atk-s01_02a:1666_0	406. Evaṃ me sutanti pāyāsirājaññasuttaṃ. Tatrāyamapubbapadavaṇṇanā – āyasmāti piyavacanametaṃ.	1666	
PA_atk-s01_02a:1666_1	Kumārakassapoti tassa nāmaṃ. Kumārakāle pabbajitattā pana bhagavatā “kassapaṃ pakkosatha,	1666	
PA_atk-s01_02a:1666_2	idaṃ phalaṃ vā khādanīyaṃ vā kassapassa dethā”ti vutte “katarakassapassā”ti. “Kumārakassapassā”ti	1666	
PA_atk-s01_02a:1666_3	evaṃ gahitanāmattā tato paṭṭhāya vuḍḍhakālepi “kumārakassapo” tveva vuccati. Apica	1666	
PA_atk-s01_02a:1666_4	rañño posāvanikaputtattāpi taṃ kumārakassapoti sañjāniṃsu.	1666	
PA_atk-s01_02a:1667_0	Ayaṃ panassa pubbayogato paṭṭhāya āvibhāvakathā – thero kira padumuttarassa bhagavato	1667	
PA_atk-s01_02a:1667_1	kāle seṭṭhiputto ahosi. Athekadivasaṃ bhagavantaṃ citrakathiṃ ekaṃ attano sāvakaṃ	1667	
PA_atk-s01_02a:1667_2	etadagge ṭhapentaṃ disvā bhagavato sattāhaṃ dānaṃ datvā “ahampi bhagavā anāgate ekassa	1667	
PA_atk-s01_02a:1667_3	buddhassa ayaṃ thero viya citrakathī sāvako bhavāmī”ti patthanaṃ katvā puññāni karonto	1667	
PA_atk-s01_02a:1667_4	kassapassa bhagavato sāsane pabbajitvā visesaṃ nibbattetuṃ nāsakkhi. Tadā kira parinibbutassa	1667	
PA_atk-s01_02a:1667_5	bhagavato sāsane osakkante pañca bhikkhū nisseṇiṃ bandhitvā pabbataṃ āruyha samaṇadhammaṃ	1667	
PA_atk-s01_02a:1667_6	akaṃsu. Saṅghatthero tatiyadivase arahattaṃ patto, anuthero catutthadivase anāgāmī	1667	
PA_atk-s01_02a:1667_7	ahosi, itare tayo visesaṃ nibbattetuṃ asakkontā devaloke nibbattā.	1667	
PA_atk-s01_02a:1668_0	Tesaṃ ekaṃ buddhantaraṃ devesu ca manussesu ca sampattiṃ anubhavantānaṃ eko takkasilāyaṃ	1668	
PA_atk-s01_02a:1668_1	rājakule nibbattitvā pakkusāti nāma rājā hutvā bhagavantaṃ uddissa pabbajitvā rājagahaṃ	1668	
PA_atk-s01_02a:1668_2	uddissa āgacchanto kumbhakārasālāyaṃ bhagavato dhammadesanaṃ sutvā anāgāmiphalaṃ	1668	
PA_atk-s01_02a:1668_3	patto. Eko ekasmiṃ samuddapaṭṭane kulaghare nibbattitvā nāvaṃ āruyha bhinnanāvo dārucīrāni	1668	
PA_atk-s01_02a:1668_4	nivāsetvā lābhasampattiṃ patto “ahaṃ arahā”ti cittaṃ uppādetvā “na tvaṃ arahā, gaccha,	1668	
PA_atk-s01_02a:1668_5	satthāraṃ upasaṅkamitvā pañhaṃ pucchā”ti atthakāmāya devatāya codito tathā katvā	1668	
PA_atk-s01_02a:1668_6	arahattaphalaṃ patto.	1668	
PA_atk-s01_02a:1669_0	Eko rājagahe ekissā kuladārikāya kucchimhi uppanno. Sā ca paṭhamaṃ mātāpitaro yācitvā	1669	
PA_atk-s01_02a:1669_1	pabbajjaṃ alabhamānā kulagharaṃ gantvā gabbhaṃ gaṇhi. Gabbhasaṇṭhitampi ajānanti	1669	
PA_atk-s01_02a:1669_2	sāmikaṃ ārādhetvā tena anuññātā bhikkhunīsu pabbajitā, tassā gabbhanimittaṃ disvā	1669	
PA_atk-s01_02a:1669_3	bhikkhuniyo devadattaṃ pucchiṃsu. So “assamaṇī”ti āha. Dasabalaṃ pucchiṃsu. Satthā	1669	
PA_atk-s01_02a:1669_4	upālittheraṃ sampaṭicchāpesi. Thero sāvatthinagaravāsīni kulāni visākhañca upāsikaṃ	1669	
PA_atk-s01_02a:1669_5	pakkosāpetvā sodhento “pure laddho gabbho, pabbajjā arogā”ti āha. Satthā “suvinicchitaṃ	1669	
PA_atk-s01_02a:1669_6	adhikaraṇa”nti therassa sādhukāramadāsi. Sā bhikkhunī suvaṇṇabimbasadisaṃ puttaṃ	1669	
PA_atk-s01_02a:1669_7	vijāyi. Taṃ gahetvā rājā pasenadi kosalo posāpesi. “Kassapo”ti cassa nāmaṃ katvā	1669	
PA_atk-s01_02a:1669_8	aparabhāge alaṅkaritvā satthu santikaṃ netvā pabbājesi. Iti naṃ rañño posāvanikaputtattāpi	1669	
PA_atk-s01_02a:1669_9	“kumārakassapo”ti sañjāniṃsūti. Taṃ ekadivasaṃ andhavane samaṇadhammaṃ karontaṃ atthakāmā	1669	
PA_atk-s01_02a:1669_10	devatā pañhe uggahāpetvā “ime pañhe bhagavantaṃ pucchā”ti āha. Thero pañhe pucchitvā	16691	
PA_atk-s01_02a:1669_11	pañhavissajjanāvasāne arahattaṃ pāpuṇi. Bhagavāpi taṃ citrakathikānaṃ bhikkhūnaṃ aggaṭṭhāne ṭhapesi.	16691	
PA_atk-s01_02a:1670_0	Setabyāti tassa nagarassa nāmaṃ. Uttarena setabyanti setabyato uttaradisāya. Rājaññoti	1670	
PA_atk-s01_02a:1670_1	anabhisittakarājā. Diṭṭhigatanti diṭṭhiyeva. Yathā gūthagataṃ muttagatanti vutte	1670	
PA_atk-s01_02a:1670_2	na gūthādito aññaṃ atthi, evaṃ diṭṭhiyeva diṭṭhigataṃ. Itipi natthīti taṃ taṃ kāraṇaṃ	1670	
PA_atk-s01_02a:1670_3	apadisitvā evampi natthīti vadati. Purā…pe… saññāpetīti yāva na saññāpeti.	1670	
PA_atk-s01_02a:1671	Candimasūriyaupamāvaṇṇanā	167	
PA_atk-s01_02a:1672_0	411. Ime bho, kassapa, candimasūriyāti so kira therena pucchito cintesi “ayaṃ samaṇo	1672	
PA_atk-s01_02a:1672_1	paṭhamaṃ candimasūriye upamaṃ āhari, candimasūriyasadiso bhavissati paññāya, anabhibhavanīyo	1672	
PA_atk-s01_02a:1672_2	aññena, sace panāhaṃ ‘candimasūriyā imasmiṃ loke’ti bhaṇissāmi, ‘kiṃ nissitā ete,	1672	
PA_atk-s01_02a:1672_3	kittakapamāṇā, kittakaṃ uccā’tiādīhi paliveṭhessati. Ahaṃ kho panetaṃ nibbeṭhetuṃ	1672	
PA_atk-s01_02a:1672_4	na sakkhissāmi, ‘parasmiṃ loke’ iccevassa kathessāmī”ti. Tasmā evamāha.	1672	
PA_atk-s01_02a:1673_0	Bhagavā pana tato pubbe na cirasseva sudhābhojanīyajātakaṃ kathesi. Tattha “cande	1673	
PA_atk-s01_02a:1673_1	cando devaputto, sūriye sūriyo devaputto”ti āgataṃ. Bhagavatā ca kathitaṃ jātakaṃ	1673	
PA_atk-s01_02a:1673_2	vā suttantaṃ vā sakalajambudīpe patthaṭaṃ hoti, tena so “ettha nivāsino devaputtā	1673	
PA_atk-s01_02a:1673_3	natthī”ti na sakkā vattunti cintetvā devā te na manussāti āha.	1673	
PA_atk-s01_02a:1674_0	412. Atthi pana, rājañña, pariyāyoti atthi pana kāraṇanti pucchati. Ābādhikāti visabhāgavedanāsaṅkhātena	1674	
PA_atk-s01_02a:1674_1	ābādhena samannāgatā. Dukkhitāti dukkhappattā. Bāḷhagilānāti adhimattagilānā. Saddhāyikāti	1674	
PA_atk-s01_02a:1674_2	ahaṃ tumhe saddahāmi, tumhe mayhaṃ saddhāyikā saddhāyitabbavacanāti attho. Paccayikāti	1674	
PA_atk-s01_02a:1674_3	ahaṃ tumhe pattiyāmi, tumhe mayhaṃ paccayikā pattiyāyitabbāti attho.	1674	
PA_atk-s01_02a:1675	Corādiupamāvaṇṇanā	167	
PA_atk-s01_02a:1676_0	413. Uddisitvāti tesaṃ attānañca paṭisāmitabhaṇḍakañca dassetvā, sampaṭicchāpetvāti	1676	
PA_atk-s01_02a:1676_1	attho. Vippalapantassāti “putto me, dhītā me, dhanaṃ me”ti vividhaṃ palapantassa.	1676	
PA_atk-s01_02a:1676_2	Nirayapālesūti niraye kammakāraṇikasattesu. Ye pana “kammameva kammakāraṇaṃ karoti,	1676	
PA_atk-s01_02a:1676_3	natthi nirayapālā”ti vadanti. Te “tamenaṃ, bhikkhave, nirayapālā”ti devadūtasuttaṃ	1676	
PA_atk-s01_02a:1676_4	paṭibāhanti. Manussaloke rājakulesu kāraṇikamanussā viya hi niraye nirayapālā honti.	1676	
PA_atk-s01_02a:1677	415. Veḷupesikāhīti veḷuvilīvehi. Sunimmajjathāti yathā suṭṭhu nimmajjitaṃ hoti, evaṃ nimmajjatha, apanethāti attho.	167	
PA_atk-s01_02a:1678_0	Asucīti amanāpo. Asucisaṅkhātoti asucikoṭṭhāsabhūto asucīti ñāto vā. Duggandhoti	1678	
PA_atk-s01_02a:1678_1	kuṇapagandho. Jegucchoti jigucchitabbayutto. Paṭikūloti dassaneneva paṭighāvaho.	1678	
PA_atk-s01_02a:1678_2	Ubbādhatīti divasassa dvikkhattuṃ nhatvā tikkhattuṃ vatthāni parivattetvā alaṅkatapaṭimaṇḍitānaṃ	1678	
PA_atk-s01_02a:1678_3	cakkavattiādīnampi manussānaṃ gandho yojanasate ṭhitānaṃ devatānaṃ kaṇṭhe āsattakuṇapaṃ viya bādhati.	1678	
PA_atk-s01_02a:1679	416. Puna pāṇātipātādipañcasīlāni samādāyavattentānaṃ vasena vadati. Tāvatiṃsānanti idañca dūre nibbattā tāva mā āgacchantu, ime kasmā na entīti vadati.	167	
PA_atk-s01_02a:1680	418. Jaccandhūpamo maññe paṭibhāsīti jaccandho viya upaṭṭhāsi. Araññavanapatthānīti araññakaṅgayuttatāya araññāni, mahāvanasaṇḍatāya vanapatthāni. Pantānīti dūrāni.	168	
PA_atk-s01_02a:1681	419. Kalyāṇadhammeti teneva sīlena sundaradhamme. Dukkhapaṭikūleti dukkhaṃ apatthente. Seyyo bhavissatīti paraloke sugatisukhaṃ bhavissatīti adhippāyo.	168	
PA_atk-s01_02a:1682_0	420. Upavijaññāti upagatavijāyanakālā, paripakkagabbhā na cirasseva vijāyissatīti	1682	
PA_atk-s01_02a:1682_1	attho. Opabhoggā bhavissatīti pādaparicārikā bhavissati. Anayabyasananti mahādukkhaṃ.	1682	
PA_atk-s01_02a:1682_2	Ayoti sukhaṃ, na ayo anayo, dukkhaṃ. Tadetaṃ sabbaso sukhaṃ byasati vikkhipatīti	1682	
PA_atk-s01_02a:1682_3	byasanaṃ. Iti anayova byasanaṃ anayabyasanaṃ, mahādukkhanti attho. Ayonisoti anupāyena.	1682	
PA_atk-s01_02a:1682_4	Apakkaṃ na paripācentīti apariṇataṃ akhīṇaṃ āyuṃ antarāva na upacchindanti. Paripākaṃ	1682	
PA_atk-s01_02a:1682_5	āgamentīti āyuparipākakālaṃ āgamenti. Dhammasenāpatināpetaṃ vuttaṃ –	1682	
PA_atk-s01_02a:1683	“Nābhinandāmi maraṇaṃ, nābhinandāmi jīvitaṃ;	168	
PA_atk-s01_02a:1684	Kālañca paṭikaṅkhāmi, nibbisaṃ bhatako yathāti.	168	
PA_atk-s01_02a:1685	421. Ubbhinditvāti mattikālepaṃ bhinditvā.	168	
PA_atk-s01_02a:1686_0	422. Rāmaṇeyyakanti ramaṇīyabhāvaṃ. Velāsikāti khiḍḍāparādhikā. Komārikāti taruṇadārikā.	1686	
PA_atk-s01_02a:1686_1	Tuyhaṃ jīvanti supinadassanakāle nikkhamantaṃ vā pavisantaṃ vā jīvaṃ api nu passanti.	1686	
PA_atk-s01_02a:1686_2	Idha cittācāraṃ “jīva”nti gahetvā āha. So hi tattha jīvasaññīti.	1686	
PA_atk-s01_02a:1687_0	423. Jiyāyāti dhanujiyāya, gīvaṃ veṭhetvāti attho. Patthinnataroti thaddhataro. Iminā	1687	
PA_atk-s01_02a:1687_1	kiṃ dasseti? Tumhe jīvakāle sattassa pañcakkhandhāti vadanti, cavanakāle pana rūpakkhandhamattameva	1687	
PA_atk-s01_02a:1687_2	avasissati, tayo khandhā appavattā honti, viññāṇakkhandho gacchati. Avasiṭṭhena rūpakkhandhena	1687	
PA_atk-s01_02a:1687_3	lahutarena bhavitabbaṃ, garukataro ca hoti. Tasmā natthi koci kuhiṃ gantāti imamatthaṃ dasseti.	1687	
PA_atk-s01_02a:1688	424. Nibbutanti vūpasantatejaṃ.	168	
PA_atk-s01_02a:1689_0	425. Anupahaccāti avināsetvā. Āmato hotīti addhamato marituṃ āraddho hoti. Odhunāthāti	1689	
PA_atk-s01_02a:1689_1	orato karotha. Sandhunāthāti parato karotha. Niddhunāthāti aparāparaṃ karotha. Tañcāyatanaṃ	1689	
PA_atk-s01_02a:1689_2	na paṭisaṃvedetīti tena cakkhunā taṃ rūpāyatanaṃ na vibhāveti. Esa nayo sabbattha.	1689	
PA_atk-s01_02a:1690	426. Saṅkhadhamoti saṅkhadhamako. Upalāpetvāti dhamitvā.	169	
PA_atk-s01_02a:1691	428. Aggikoti aggiparicārako. Āpādeyyanti nipphādeyyaṃ, āyuṃ vā pāpuṇāpeyyaṃ. Poseyyanti bhojanādīhi bhareyyaṃ. Vaḍḍheyyanti vaḍḍhiṃ gameyyaṃ. Araṇīsahitanti araṇīyugaḷaṃ.	169	
PA_atk-s01_02a:1692_0	429. Tirorājānopīti tiroraṭṭhe aññasmimpi janapade rājāno jānanti. Abyattoti avisado	1692	
PA_atk-s01_02a:1692_1	acheko. Kopenapīti ye maṃ evaṃ vakkhanti, tesu uppajjanakena kopenapi etaṃ diṭṭhigataṃ	1692	
PA_atk-s01_02a:1692_2	harissāmi pariharissāmīti gahetvā vicarissāmi. Makkhenāti tayā vuttayuttakāraṇamakkhalakkhaṇena	1692	
PA_atk-s01_02a:1692_3	makkhenāpi. Palāsenāti tayā saddhiṃ yugaggāhalakkhaṇena palāsenāpi.	1692	
PA_atk-s01_02a:1693_0	430. Haritakapaṇṇanti yaṃ kiñci haritakaṃ, antamaso allatiṇapaṇṇampi na hotīti attho.	1693	
PA_atk-s01_02a:1693_1	Sannaddhakalāpanti sannaddhadhanukalāpaṃ. Āsittodakāni vaṭumānīti paripuṇṇasalilā	1693	
PA_atk-s01_02a:1693_2	maggā ca kandarā ca. Yoggānīti balibadde.	1693	
PA_atk-s01_02a:1694	Bahunikkhantaroti bahunikkhanto ciranikkhantoti attho. Yathābhatena bhaṇḍenāti yaṃ vo tiṇakaṭṭhodakabhaṇḍakaṃ āropitaṃ, tena yathābhatena yathāropitena, yathāgahitenāti attho.	169	
PA_atk-s01_02a:1695	Appasārānīti appagghāni. Paṇiyānīti bhaṇḍāni.	169	
PA_atk-s01_02a:1696	Gūthabhārikādiupamāvaṇṇanā	169	
PA_atk-s01_02a:1697_0	432. Mama ca sūkarabhattanti mama ca sūkarānaṃ idaṃ bhattaṃ. Uggharantanti upari	1697	
PA_atk-s01_02a:1697_1	gharantaṃ. Paggharantanti heṭṭhā parissavantaṃ. Tumhe khvettha bhaṇeti tumhe kho	1697	
PA_atk-s01_02a:1697_2	ettha bhaṇe. Ayameva vā pāṭho. Tathā hi pana me sūkarabhattanti tathā hi pana me	1697	
PA_atk-s01_02a:1697_3	ayaṃ gūtho sūkarānaṃ bhattaṃ.	1697	
PA_atk-s01_02a:1698_0	434. Āgatāgataṃ kaliṃ gilatīti āgatāgataṃ parājayaguḷaṃ gilati. Pajjohissāmīti pajjohanaṃ	1698	
PA_atk-s01_02a:1698_1	karissāmi, balikammaṃ karissāmīti attho. Akkhehi dibbissāmāti guḷehi kīḷissāma. Littaṃ	1698	
PA_atk-s01_02a:1698_2	paramena tejasāti paramatejena visena littaṃ.	1698	
PA_atk-s01_02a:1699_0	436. Gāmapaṭṭanti vuṭṭhitagāmapadeso vuccati. “Gāmapada”ntipi pāṭho, ayamevattho.	1699	
PA_atk-s01_02a:1699_1	Sāṇabhāranti sāṇavākabhāraṃ. Susannaddhoti subaddho. Tvaṃ pajānāhīti tvaṃ jāna. Sace	1699	
PA_atk-s01_02a:1699_2	gaṇhitukāmosi, gaṇhāhīti vuttaṃ hoti.	1699	
PA_atk-s01_02a:1700	Khomanti khomavākaṃ. Ayanti kāḷalohaṃ. Lohanti tambalohaṃ. Sajjhanti rajataṃ. Suvaṇṇanti suvaṇṇamāsakaṃ. Abhinandiṃsūti tussiṃsu.	170	
PA_atk-s01_02a:1701_0	437. Attamanoti sakamano tuṭṭhacitto. Abhiraddhoti abhippasanno. Pañhāpaṭibhānānīti	1701	
PA_atk-s01_02a:1701_1	pañhupaṭṭhānāni. Paccanīkaṃ kattabbanti paccanīkaṃ paṭiviruddhaṃ viya kattabbaṃ amaññissaṃ,	1701	
PA_atk-s01_02a:1701_2	paṭilomagāhaṃ gahetvā aṭṭhāsinti attho.	1701	
PA_atk-s01_02a:1702_0	438. Saṅghātaṃ āpajjantīti saṅghātaṃ vināsaṃ maraṇaṃ āpajjanti. Na mahapphaloti vipākaphalena	1702	
PA_atk-s01_02a:1702_1	na mahapphalo hoti. Na mahānisaṃsoti guṇānisaṃsena mahānisaṃso na hoti. Na mahājutikoti	1702	
PA_atk-s01_02a:1702_2	ānubhāvajutiyā mahājutiko na hoti. Na mahāvipphāroti vipākavipphāratāya mahāvipphāro	1702	
PA_atk-s01_02a:1702_3	na hoti. Bījanaṅgalanti bījañca naṅgalañca. Dukkhetteti duṭṭhukhette nissārakhette.	1702	
PA_atk-s01_02a:1702_4	Dubbhūmeti visamabhūmibhāge. Patiṭṭhāpeyyāti ṭhapeyya. Khaṇḍānīti chinnabhinnāni.	1702	
PA_atk-s01_02a:1702_5	Pūtīnīti nissārāni. Vātātapahatānīti vātena ca ātapena ca hatāni pariyādinnatejāni.	1702	
PA_atk-s01_02a:1702_6	Asārādānīti taṇḍulasārādānarahitāni palālāni. Asukhasayitānīti yāni sukkhāpetvā koṭṭhe	1702	
PA_atk-s01_02a:1702_7	ākiritvā ṭhapitāni, tāni sukhasayitāni nāma. Etāni pana na tādisāni. Anuppaveccheyyāti	1702	
PA_atk-s01_02a:1702_8	anupaveseyya, na sammā vasseyya, anvaddhamāsaṃ anudasāhaṃ anupañcāhaṃ na vasseyyāti	1702	
PA_atk-s01_02a:1702_9	attho. Api nu tānīti api nu evaṃ khettabījavuṭṭhidose sati tāni bījāni aṅkuramūlapattādīhi	1702	
PA_atk-s01_02a:1702_10	uddhaṃ vuddhiṃ heṭṭhā virūḷhiṃ samantato ca vepullaṃ āpajjeyyunti. Evarūpo kho rājañña	17021	
PA_atk-s01_02a:1702_11	yaññoti evarūpaṃ rājañña dānaṃ parūpaghātena uppāditapaccayatopi dāyakatopi pariggāhakatopi	17021	
PA_atk-s01_02a:1702_12	avisuddhattā na mahapphalaṃ hoti.	17021	
PA_atk-s01_02a:1703_0	Evarūpo kho rājañña yaññoti evarūpaṃ rājaññadānaṃ aparūpaghātena uppannapaccayatopi	1703	
PA_atk-s01_02a:1703_1	aparūpaghātitāya sīlavantadāyakatopi sammādiṭṭhiādiguṇasampannapaṭiggāhakatopi mahapphalaṃ	1703	
PA_atk-s01_02a:1703_2	hoti. Sace pana guṇātirekaṃ nirodhā vuṭṭhitaṃ paṭiggāhakaṃ labhati, cetanā ca vipulā	1703	
PA_atk-s01_02a:1703_3	hoti, diṭṭheva dhamme vipākaṃ detīti.	1703	
PA_atk-s01_02a:1704_0	439. Imaṃ pana therassa dhammakathaṃ sutvā pāyāsirājañño theraṃ nimantetvā sattāhaṃ	1704	
PA_atk-s01_02a:1704_1	therassa mahādānaṃ datvā tato paṭṭhāya mahājanassa dānaṃ paṭṭhapesi. Taṃ sandhāya	1704	
PA_atk-s01_02a:1704_2	atha kho pāyāsi rājaññotiādi vuttaṃ. Tattha kaṇājakanti sakuṇḍakaṃ uttaṇḍulabhattaṃ.	1704	
PA_atk-s01_02a:1704_3	Bilaṅgadutiyanti kañjikadutiyaṃ. Dhorakāni ca vatthānīti thūlāni ca vatthāni. Guḷavālakānīti	1704	
PA_atk-s01_02a:1704_4	guḷadasāni, puñjapuñjavasena ṭhitamahantadasānīti attho. Evaṃ anuddisatīti evaṃ upadisati. Pādāpīti pādenapi.	1704	
PA_atk-s01_02a:1705_0	440. Asakkaccanti saddhāvirahitaṃ assaddhadānaṃ. Asahatthāti na sahatthena. Acittīkatanti	1705	
PA_atk-s01_02a:1705_1	cittīkāravirahitaṃ, na cittīkārampi paccupaṭṭhāpetvā na paṇītacittaṃ katvā adāsi.	1705	
PA_atk-s01_02a:1705_2	Apaviddhanti chaḍḍitaṃ vippatitaṃ. Suññaṃ serīsakanti serīsakaṃ nāma ekaṃ tucchaṃ	1705	
PA_atk-s01_02a:1705_3	rajatavimānaṃ upagato. Tassa kira dvāre mahāsirīsarukkho, tena taṃ “serīsaka”nti vuccati.	1705	
PA_atk-s01_02a:1706_0	441. Āyasmā gavaṃpatīti thero kira pubbe manussakāle gopāladārakānaṃ jeṭṭhako hutvā	1706	
PA_atk-s01_02a:1706_1	mahato sirīsassa mūlaṃ sodhetvā vālikaṃ okiritvā ekaṃ piṇḍapātikattheraṃ rukkhamūle	1706	
PA_atk-s01_02a:1706_2	nisīdāpetvā attanā laddhaṃ āhāraṃ datvā tato cuto tassānubhāvena tasmiṃ rajatavimāne	1706	
PA_atk-s01_02a:1706_3	nibbatti. Sirīsarukkho vimānadvāre aṭṭhāsi. So paññāsāya vassehi phalati, tato paññāsa	1706	
PA_atk-s01_02a:1706_4	vassāni gatānīti devaputto saṃvegaṃ āpajjati. So aparena samayena amhākaṃ bhagavato	1706	
PA_atk-s01_02a:1706_5	kāle manussesu nibbattitvā satthu dhammakathaṃ sutvā arahattaṃ patto. Pubbāciṇṇavasena	1706	
PA_atk-s01_02a:1706_6	pana divāvihāratthāya tadeva vimānaṃ abhiṇhaṃ gacchati, taṃ kirassa utusukhaṃ hoti.	1706	
PA_atk-s01_02a:1706_7	Taṃ sandhāya “tena kho pana samayena āyasmā gavaṃpatī”tiādi vuttaṃ.	1706	
PA_atk-s01_02a:1707_0	So sakkaccaṃ dānaṃ datvāti so parassa santakampi dānaṃ sakkaccaṃ datvā. Evamārocesīti	1707	
PA_atk-s01_02a:1707_1	“sakkaccaṃ dānaṃ dethā”tiādinā nayena ārocesi. Tañca pana therassa ārocanaṃ sutvā	1707	
PA_atk-s01_02a:1707_2	mahājano sakkaccaṃ dānaṃ datvā devaloke nibbatto. Pāyāsissa pana rājaññassa paricārakā	1707	
PA_atk-s01_02a:1707_3	sakkaccaṃ dānaṃ datvāpi nikantivasena gantvā tasseva santike nibbattā. Taṃ kira disācārikavimānaṃ	1707	
PA_atk-s01_02a:1707_4	vaṭṭaniaṭaviyaṃ ahosi. Pāyāsidevaputto ca ekadivasaṃ vāṇijakānaṃ dassetvā attano	1707	
PA_atk-s01_02a:1707_5	katakammaṃ kathesīti.	1707	
PA_atk-s01_02a:1708	Iti sumaṅgalavilāsiniyā dīghanikāyaṭṭhakathāyaṃ	170	
PA_atk-s01_02a:1709	Pāyāsirājaññasuttavaṇṇanā niṭṭhitā.	170	
PA_atk-s01_02a:1710	Niṭṭhitā ca mahāvaggassatthavaṇṇanā.	171	
PA_atk-s01_02a:1711	Mahāvaggaṭṭhakathā niṭṭhitā.	171	
