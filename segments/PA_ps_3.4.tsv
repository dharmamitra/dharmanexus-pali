segmentnr	original	folio	analyzed
PA_ps_3.4:0.1	Paṭisambhidāmagga	0	
PA_ps_3.4:0.2	3 Paññāvagga	0	
PA_ps_3.4:0.3	3.4. Vivekakathā	0	
PA_ps_3.4:1.1	Sāvatthinidānaṁ.	1	
PA_ps_3.4:1.2	“Seyyathāpi, bhikkhave, ye keci balakaraṇīyā kammantā karīyanti, sabbe te pathaviṁ nissāya pathaviyaṁ patiṭṭhāya evamete balakaraṇīyā kammantā karīyanti;	1	
PA_ps_3.4:1.3	evamevaṁ, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti.	1	
PA_ps_3.4:2.1	Kathañca, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti?	2	
PA_ps_3.4:2.2	Idha, bhikkhave, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ vosaggapariṇāmiṁ.	2	
PA_ps_3.4:2.3	Sammāsaṅkappaṁ …pe…	2	
PA_ps_3.4:2.4	sammāvācaṁ …	2	
PA_ps_3.4:2.5	sammākammantaṁ …	2	
PA_ps_3.4:2.6	sammāājīvaṁ …	2	
PA_ps_3.4:2.7	sammāvāyāmaṁ …	2	
PA_ps_3.4:2.8	sammāsatiṁ …	2	
PA_ps_3.4:2.9	sammāsamādhiṁ bhāveti vivekanissitaṁ virāganissitaṁ nirodhanissitaṁ vosaggapariṇāmiṁ.	2	
PA_ps_3.4:2.10	Evaṁ kho, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāveti, ariyaṁ aṭṭhaṅgikaṁ maggaṁ bahulīkaroti.	2	
PA_ps_3.4:3.1_0	Seyyathāpi, bhikkhave, ye keci bījagāmabhūtagāmā vuddhiṁ viruḷhiṁ vepullaṁ āpajjanti,	3	
PA_ps_3.4:3.1_1	sabbe te pathaviṁ nissāya pathaviyaṁ patiṭṭhāya evamete bījagāmabhūtagāmā vuddhiṁ	3	
PA_ps_3.4:3.1_2	viruḷhiṁ vepullaṁ āpajjanti;	3	
PA_ps_3.4:3.2_0	evamevaṁ kho, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ	3	
PA_ps_3.4:3.2_1	maggaṁ bhāvento ariyaṁ aṭṭhaṅgikaṁ maggaṁ bahulīkaronto vuddhiṁ viruḷhiṁ vepullaṁ pāpuṇāti dhammesu.	3	
PA_ps_3.4:4.1	Kathañca, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ bhāvento ariyaṁ aṭṭhaṅgikaṁ maggaṁ bahulīkaronto vuddhiṁ viruḷhiṁ vepullaṁ pāpuṇāti dhammesu?	4	
PA_ps_3.4:4.2	Idha, bhikkhave, bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ vosaggapariṇāmiṁ.	4	
PA_ps_3.4:4.3	Sammāsaṅkappaṁ bhāveti …pe…	4	
PA_ps_3.4:4.4	sammāvācaṁ bhāveti …	4	
PA_ps_3.4:4.5	sammākammantaṁ bhāveti …	4	
PA_ps_3.4:4.6	sammāājīvaṁ bhāveti …	4	
PA_ps_3.4:4.7	sammāvāyāmaṁ bhāveti …	4	
PA_ps_3.4:4.8	sammāsatiṁ bhāveti …	4	
PA_ps_3.4:4.9	sammāsamādhiṁ bhāveti vivekanissitaṁ virāganissitaṁ nirodhanissitaṁ vosaggapariṇāmiṁ.	4	
PA_ps_3.4:4.10_0	Evaṁ kho, bhikkhave, bhikkhu sīlaṁ nissāya sīle patiṭṭhāya ariyaṁ aṭṭhaṅgikaṁ maggaṁ	4	
PA_ps_3.4:4.10_1	bhāvento ariyaṁ aṭṭhaṅgikaṁ maggaṁ bahulīkaronto vuddhiṁ viruḷhiṁ vepullaṁ pāpuṇāti dhammesū”ti.	4	
PA_ps_3.4:5.0	3.4.1. Maggaṅganiddesa	5	
PA_ps_3.4:5.1	Sammādiṭṭhiyā pañca vivekā, pañca virāgā, pañca nirodhā, pañca vosaggā, dvādasa nissayā.	5	
PA_ps_3.4:5.2	Sammāsaṅkappassa …pe…	5	
PA_ps_3.4:5.3	sammāvācāya …	5	
PA_ps_3.4:5.4	sammākammantassa …	5	
PA_ps_3.4:5.5	sammāājīvassa …	5	
PA_ps_3.4:5.6	sammāvāyāmassa …	5	
PA_ps_3.4:5.7	sammāsatiyā …	5	
PA_ps_3.4:5.8	sammāsamādhissa pañca vivekā, pañca virāgā, pañca nirodhā, pañca vosaggā, dvādasa nissayā.	5	
PA_ps_3.4:6.1	Sammādiṭṭhiyā katame pañca vivekā?	6	
PA_ps_3.4:6.2	Vikkhambhanaviveko, tadaṅgaviveko samucchedaviveko, paṭippassaddhiviveko, nissaraṇaviveko.	6	
PA_ps_3.4:6.3_0	Vikkhambhanaviveko ca nīvaraṇānaṁ paṭhamajjhānaṁ bhāvayato, tadaṅgaviveko ca diṭṭhigatānaṁ	6	
PA_ps_3.4:6.3_1	nibbedhabhāgiyaṁ samādhiṁ bhāvayato, samucchedaviveko ca lokuttaraṁ khayagāmimaggaṁ	6	
PA_ps_3.4:6.3_2	bhāvayato, paṭippassaddhiviveko ca phalakkhaṇe, nissaraṇaviveko ca nirodho nibbānaṁ.	6	
PA_ps_3.4:6.4	Sammādiṭṭhiyā ime pañca vivekā.	6	
PA_ps_3.4:6.5	Imesu pañcasu vivekesu chandajāto hoti saddhādhimutto, cittañcassa svādhiṭṭhitaṁ.	6	
PA_ps_3.4:7.1	Sammādiṭṭhiyā katame pañca virāgā?	7	
PA_ps_3.4:7.2	Vikkhambhanavirāgo, tadaṅgavirāgo, samucchedavirāgo, paṭippassaddhivirāgo, nissaraṇavirāgo.	7	
PA_ps_3.4:7.3_0	Vikkhambhanavirāgo ca nīvaraṇānaṁ paṭhamajjhānaṁ bhāvayato, tadaṅgavirāgo ca diṭṭhigatānaṁ	7	
PA_ps_3.4:7.3_1	nibbedhabhāgiyaṁ samādhiṁ bhāvayato, samucchedavirāgo ca lokuttaraṁ khayagāmimaggaṁ	7	
PA_ps_3.4:7.3_2	bhāvayato, paṭippassaddhivirāgo ca phalakkhaṇe, nissaraṇavirāgo ca nirodho nibbānaṁ.	7	
PA_ps_3.4:7.4	Sammādiṭṭhiyā ime pañca virāgā.	7	
PA_ps_3.4:7.5	Imesu pañcasu virāgesu chandajāto hoti saddhādhimutto, cittañcassa svādhiṭṭhitaṁ.	7	
PA_ps_3.4:8.1	Sammādiṭṭhiyā katame pañca nirodhā?	8	
PA_ps_3.4:8.2	Vikkhambhananirodho, tadaṅganirodho, samucchedanirodho, paṭippassaddhinirodho, nissaraṇanirodho.	8	
PA_ps_3.4:8.3_0	Vikkhambhananirodho ca nīvaraṇānaṁ paṭhamajjhānaṁ bhāvayato, tadaṅganirodho ca diṭṭhigatānaṁ	8	
PA_ps_3.4:8.3_1	nibbedhabhāgiyaṁ samādhiṁ bhāvayato, samucchedanirodho ca lokuttaraṁ khayagāmimaggaṁ	8	
PA_ps_3.4:8.3_2	bhāvayato, paṭippassaddhinirodho ca phalakkhaṇe, nissaraṇanirodho ca amatā dhātu.	8	
PA_ps_3.4:8.4	Sammādiṭṭhiyā ime pañca nirodhā.	8	
PA_ps_3.4:8.5	Imesu pañcasu nirodhesu chandajāto hoti saddhādhimutto, cittañcassa svādhiṭṭhitaṁ.	8	
PA_ps_3.4:9.1	Sammādiṭṭhiyā katame pañca vosaggā?	9	
PA_ps_3.4:9.2	Vikkhambhanavosaggo, tadaṅgavosaggo, samucchedavosaggo, paṭippassaddhivosaggo, nissaraṇavosaggo.	9	
PA_ps_3.4:9.3_0	Vikkhambhanavosaggo ca nīvaraṇānaṁ paṭhamajjhānaṁ bhāvayato, tadaṅgavosaggo ca diṭṭhigatānaṁ	9	
PA_ps_3.4:9.3_1	nibbedhabhāgiyaṁ samādhiṁ bhāvayato, samucchedavosaggo ca lokuttaraṁ khayagāmimaggaṁ	9	
PA_ps_3.4:9.3_2	bhāvayato, paṭippassaddhivosaggo ca phalakkhaṇe, nissaraṇavosaggo ca nirodho nibbānaṁ.	9	
PA_ps_3.4:9.4	Sammādiṭṭhiyā ime pañca vosaggā.	9	
PA_ps_3.4:9.5	Imesu pañcasu vosaggesu chandajāto hoti saddhādhimutto, cittañcassa svādhiṭṭhitaṁ.	9	
PA_ps_3.4:9.6	Sammādiṭṭhiyā ime pañca vivekā, pañca virāgā, pañca nirodhā, pañca vosaggā, dvādasa nissayā.	9	
PA_ps_3.4:10.1	Sammāsaṅkappassa …pe…	10	
PA_ps_3.4:10.2	sammāvācāya …	10	
PA_ps_3.4:10.3	sammākammantassa …	10	
PA_ps_3.4:10.4	sammāājīvassa …	10	
PA_ps_3.4:10.5	sammāvāyāmassa …	10	
PA_ps_3.4:10.6	sammāsatiyā …	10	
PA_ps_3.4:10.7	sammāsamādhissa katame pañca vivekā?	10	
PA_ps_3.4:10.8	Vikkhambhanaviveko, tadaṅgaviveko, samucchedaviveko, paṭippassaddhiviveko, nissaraṇaviveko.	10	
PA_ps_3.4:10.9_0	Vikkhambhanaviveko ca nīvaraṇānaṁ paṭhamajjhānaṁ bhāvayato, tadaṅgaviveko ca diṭṭhigatānaṁ	10	
PA_ps_3.4:10.9_1	nibbedhabhāgiyaṁ samādhiṁ bhāvayato, samucchedaviveko ca lokuttaraṁ khayagāmimaggaṁ	10	
PA_ps_3.4:10.9_2	bhāvayato, paṭippassaddhiviveko ca phalakkhaṇe nissaraṇaviveko ca nirodho nibbānaṁ.	10	
PA_ps_3.4:10.10	Sammāsamādhissa ime pañca vivekā.	10	
PA_ps_3.4:10.11	Imesu pañcasu vivekesu chandajāto hoti saddhādhimutto, cittañcassa svādhiṭṭhitaṁ.	10	
PA_ps_3.4:11.1	Sammāsamādhissa katame pañca virāgā?	11	
PA_ps_3.4:11.2	Vikkhambhanavirāgo, tadaṅgavirāgo, samucchedavirāgo, paṭippassaddhivirāgo, nissaraṇavirāgo.	11	
PA_ps_3.4:11.3_0	Vikkhambhanavirāgo ca nīvaraṇānaṁ paṭhamajjhānaṁ bhāvayato, tadaṅgavirāgo ca diṭṭhigatānaṁ	11	
PA_ps_3.4:11.3_1	nibbedhabhāgiyaṁ samādhiṁ bhāvayato, samucchedavirāgo ca lokuttaraṁ khayagāmimaggaṁ	11	
PA_ps_3.4:11.3_2	bhāvayato, paṭippassaddhivirāgo ca phalakkhaṇe, nissaraṇavirāgo ca nirodho nibbānaṁ.	11	
PA_ps_3.4:11.4	Sammāsamādhissa ime pañca virāgā.	11	
PA_ps_3.4:11.5	Imesu pañcasu virāgesu chandajāto hoti saddhādhimutto, cittañcassa svādhiṭṭhitaṁ.	11	
PA_ps_3.4:12.1	Sammāsamādhissa katame pañca nirodhā?	12	
PA_ps_3.4:12.2	Vikkhambhananirodho, tadaṅganirodho, samucchedanirodho, paṭippassaddhinirodho, nissaraṇanirodho.	12	
PA_ps_3.4:12.3_0	Vikkhambhananirodho ca nīvaraṇānaṁ paṭhamajjhānaṁ bhāvayato, tadaṅganirodho ca diṭṭhigatānaṁ	12	
PA_ps_3.4:12.3_1	nibbedhabhāgiyaṁ samādhiṁ bhāvayato, samucchedanirodho ca lokuttaraṁ khayagāmimaggaṁ	12	
PA_ps_3.4:12.3_2	bhāvayato, paṭippassaddhinirodho ca phalakkhaṇe, nissaraṇanirodho ca amatā dhātu.	12	
PA_ps_3.4:12.4	Sammāsamādhissa ime pañca nirodhā.	12	
PA_ps_3.4:12.5	Imesu pañcasu nirodhesu chandajāto hoti saddhādhimutto, cittañcassa svādhiṭṭhitaṁ.	12	
PA_ps_3.4:13.1	Sammāsamādhissa katame pañca vosaggā?	13	
PA_ps_3.4:13.2	Vikkhambhanavosaggo, tadaṅgavosaggo, samucchedavosaggo, paṭippassaddhivosaggo, nissaraṇavosaggo.	13	
PA_ps_3.4:13.3_0	Vikkhambhanavosaggo ca nīvaraṇānaṁ paṭhamajjhānaṁ bhāvayato, tadaṅgavosaggo ca diṭṭhigatānaṁ	13	
PA_ps_3.4:13.3_1	nibbedhabhāgiyaṁ samādhiṁ bhāvayato, samucchedavosaggo ca lokuttaraṁ khayagāmimaggaṁ	13	
PA_ps_3.4:13.3_2	bhāvayato, paṭippassaddhivosaggo ca phalakkhaṇe, nissaraṇavosaggo ca nirodho nibbānaṁ.	13	
PA_ps_3.4:13.4	Sammāsamādhissa ime pañca vosaggā.	13	
PA_ps_3.4:13.5	Imesu pañcasu vosaggesu chandajāto hoti saddhādhimutto, cittañcassa svādhiṭṭhitaṁ.	13	
PA_ps_3.4:13.6	Sammāsamādhissa ime pañca vivekā, pañca virāgā, pañca nirodhā, pañca vosaggā, dvādasa nissayā.	13	
PA_ps_3.4:14.1	“Seyyathāpi, bhikkhave, ye keci balakaraṇīyā kammantā karīyanti, sabbe te pathaviṁ nissāya pathaviyaṁ patiṭṭhāya evamete balakaraṇīyā kammantā karīyanti;	14	
PA_ps_3.4:14.2	evamevaṁ kho, bhikkhave, bhikkhu sīlaṁ nissāya sīle patiṭṭhāya satta bojjhaṅge bhāveti, satta bojjhaṅge bahulīkaroti …pe…	14	
PA_ps_3.4:14.3	satta bojjhaṅge bhāvento satta bojjhaṅge bahulīkaronto vuddhiṁ virūḷhiṁ vepullaṁ pāpuṇāti dhammesu …pe…	14	
PA_ps_3.4:14.4	pañca balāni bhāveti, pañca balāni bahulīkaroti …pe…	14	
PA_ps_3.4:14.5	pañca balāni bhāvento pañca balāni bahulīkaronto vuddhiṁ virūḷhiṁ vepullaṁ pāpuṇāti dhammesu …pe…	14	
PA_ps_3.4:14.6	pañcindriyāni bhāveti, pañcindriyāni bahulīkaroti …pe….	14	
PA_ps_3.4:15.1_0	Seyyathāpi, bhikkhave, ye keci bījagāmabhūtagāmā vuddhiṁ virūḷhiṁ vepullaṁ āpajjanti,	15	
PA_ps_3.4:15.1_1	sabbe te pathaviṁ nissāya pathaviyaṁ patiṭṭhāya evamete bījagāmabhūtagāmā vuddhiṁ	15	
PA_ps_3.4:15.1_2	virūḷhiṁ vepullaṁ āpajjanti;	15	
PA_ps_3.4:15.2	evamevaṁ kho, bhikkhave, bhikkhu sīlaṁ nissāya sīle patiṭṭhāya pañcindriyāni bhāvento pañcindriyāni bahulīkaronto vuddhiṁ virūḷhiṁ vepullaṁ pāpuṇāti dhammesu.	15	
PA_ps_3.4:16.1	Kathañca, bhikkhave, bhikkhu sīlaṁ nissāya sīle patiṭṭhāya pañcindriyāni bhāvento pañcindriyāni bahulīkaronto vuddhiṁ virūḷhiṁ vepullaṁ pāpuṇāti dhammesu?	16	
PA_ps_3.4:16.2	Idha, bhikkhave, bhikkhu saddhindriyaṁ bhāveti vivekanissitaṁ virāganissitaṁ nirodhanissitaṁ vosaggapariṇāmiṁ.	16	
PA_ps_3.4:16.3	Vīriyindriyaṁ bhāveti …pe…	16	
PA_ps_3.4:16.4	satindriyaṁ bhāveti …pe…	16	
PA_ps_3.4:16.5	samādhindriyaṁ bhāveti …pe…	16	
PA_ps_3.4:16.6	paññindriyaṁ bhāveti vivekanissitaṁ virāganissitaṁ nirodhanissitaṁ vosaggapariṇāmiṁ.	16	
PA_ps_3.4:16.7	Evaṁ kho, bhikkhave, bhikkhu sīlaṁ nissāya …pe…	16	
PA_ps_3.4:16.8	pāpuṇāti dhammesū”ti.	16	
PA_ps_3.4:17.0	3.4.2. Indriyaniddesa	17	
PA_ps_3.4:17.1	Saddhindriyassa pañca vivekā, pañca virāgā, pañca nirodhā, pañca vosaggā, dvādasa nissayā.	17	
PA_ps_3.4:17.2	Vīriyindriyassa …pe…	17	
PA_ps_3.4:17.3	satindriyassa …pe…	17	
PA_ps_3.4:17.4	samādhindriyassa …pe…	17	
PA_ps_3.4:17.5	paññindriyassa pañca vivekā, pañca virāgā, pañca nirodhā, pañca vosaggā, dvādasa nissayā.	17	
PA_ps_3.4:18.1	Saddhindriyassa katame pañca vivekā?	18	
PA_ps_3.4:18.2	Vikkhambhanaviveko, tadaṅgaviveko, samucchedaviveko, paṭippassaddhiviveko, nissaraṇaviveko.	18	
PA_ps_3.4:18.3_0	Vikkhambhanaviveko ca nīvaraṇānaṁ paṭhamajjhānaṁ bhāvayato, tadaṅgaviveko ca diṭṭhigatānaṁ	18	
PA_ps_3.4:18.3_1	nibbedhabhāgiyaṁ samādhiṁ bhāvayato, samucchedaviveko ca lokuttaraṁ khayagāmimaggaṁ	18	
PA_ps_3.4:18.3_2	bhāvayato, paṭippassaddhiviveko ca phalakkhaṇe, nissaraṇaviveko ca nirodho nibbānaṁ.	18	
PA_ps_3.4:18.4	Saddhindriyassa ime pañca vivekā.	18	
PA_ps_3.4:18.5	Imesu pañcasu vivekesu chandajāto hoti saddhādhimutto, cittañcassa svādhiṭṭhitaṁ …pe…	18	
PA_ps_3.4:18.6	saddhindriyassa ime pañca vivekā, pañca virāgā, pañca nirodhā, pañca vosaggā, dvādasa nissayā.	18	
PA_ps_3.4:19.1	Vīriyindriyassa …pe…	19	
PA_ps_3.4:19.2	satindriyassa …pe…	19	
PA_ps_3.4:19.3	samādhindriyassa …	19	
PA_ps_3.4:19.4	paññindriyassa katame pañca vivekā?	19	
PA_ps_3.4:19.5	Vikkhambhanaviveko, tadaṅgaviveko, samucchedaviveko, paṭippassaddhiviveko, nissaraṇaviveko …pe…	19	
PA_ps_3.4:19.6	paññindriyassa ime pañca vivekā, pañca virāgā, pañca nirodhā, pañca vosaggā, dvādasa nissayāti.	19	
PA_ps_3.4:19.7	Vivekakathā niṭṭhitā.	19	
