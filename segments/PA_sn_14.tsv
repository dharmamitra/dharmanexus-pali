segmentnr	original	folio	analyzed
PA_sn_14:1.0.1	Saṁyutta Nikāya 14.1	1	
PA_sn_14:1.0.2	1. Nānattavagga	1	
PA_sn_14:1.0.3	Dhātunānattasutta	1	
PA_sn_14:1.1.1	Sāvatthiyaṁ viharati.	1	
PA_sn_14:1.1.2	“Dhātunānattaṁ vo, bhikkhave, desessāmi.	1	
PA_sn_14:1.1.3	Taṁ suṇātha, sādhukaṁ manasi karotha, bhāsissāmī”ti.	1	
PA_sn_14:1.1.4	“Evaṁ, bhante”ti kho te bhikkhū bhagavato paccassosuṁ.	1	
PA_sn_14:1.1.5	Bhagavā etadavoca:	1	
PA_sn_14:1.2.1	“Katamañca, bhikkhave, dhātunānattaṁ?	1	
PA_sn_14:1.2.2_0	Cakkhudhātu rūpadhātu cakkhuviññāṇadhātu, sotadhātu saddadhātu sotaviññāṇadhātu,	1	
PA_sn_14:1.2.2_1	ghānadhātu gandhadhātu ghānaviññāṇadhātu, jivhādhātu rasadhātu jivhāviññāṇadhātu,	1	
PA_sn_14:1.2.2_2	kāyadhātu phoṭṭhabbadhātu kāyaviññāṇadhātu, manodhātu dhammadhātu manoviññāṇadhātu—	1	
PA_sn_14:1.2.3	idaṁ vuccati, bhikkhave, dhātunānattan”ti.	1	
PA_sn_14:1.2.4	Paṭhamaṁ.	1	
PA_sn_14:2.0.1	Saṁyutta Nikāya 14.2	2	
PA_sn_14:2.0.2	1. Nānattavagga	2	
PA_sn_14:2.0.3	Phassanānattasutta	2	
PA_sn_14:2.1.1	Sāvatthiyaṁ viharati.	2	
PA_sn_14:2.1.2	“Dhātunānattaṁ, bhikkhave, paṭicca uppajjati phassanānattaṁ.	2	
PA_sn_14:2.1.3	Katamañca, bhikkhave, dhātunānattaṁ?	2	
PA_sn_14:2.1.4	Cakkhudhātu sotadhātu ghānadhātu jivhādhātu kāyadhātu manodhātu—	2	
PA_sn_14:2.1.5	idaṁ vuccati, bhikkhave, dhātunānattaṁ.	2	
PA_sn_14:2.2.1	Kathañca, bhikkhave, dhātunānattaṁ paṭicca uppajjati phassanānattaṁ?	2	
PA_sn_14:2.2.2	Cakkhudhātuṁ, bhikkhave, paṭicca uppajjati cakkhusamphasso.	2	
PA_sn_14:2.2.3	Sotadhātuṁ paṭicca …	2	
PA_sn_14:2.2.4	ghānadhātuṁ paṭicca …	2	
PA_sn_14:2.2.5	jivhādhātuṁ paṭicca …	2	
PA_sn_14:2.2.6	kāyadhātuṁ paṭicca …	2	
PA_sn_14:2.2.7	manodhātuṁ paṭicca uppajjati manosamphasso.	2	
PA_sn_14:2.2.8	Evaṁ kho, bhikkhave, dhātunānattaṁ paṭicca uppajjati phassanānattan”ti.	2	
PA_sn_14:2.2.9	Dutiyaṁ.	2	
PA_sn_14:3.0.1	Saṁyutta Nikāya 14.3	3	
PA_sn_14:3.0.2	1. Nānattavagga	3	
PA_sn_14:3.0.3	Nophassanānattasutta	3	
PA_sn_14:3.1.1	Sāvatthiyaṁ viharati.	3	
PA_sn_14:3.1.2	“Dhātunānattaṁ, bhikkhave, paṭicca uppajjati phassanānattaṁ, no phassanānattaṁ paṭicca uppajjati dhātunānattaṁ.	3	
PA_sn_14:3.1.3	Katamañca, bhikkhave, dhātunānattaṁ?	3	
PA_sn_14:3.1.4	Cakkhudhātu …pe…	3	
PA_sn_14:3.1.5	manodhātu—	3	
PA_sn_14:3.1.6	idaṁ vuccati, bhikkhave, dhātunānattaṁ.	3	
PA_sn_14:3.2.1	Kathañca, bhikkhave, dhātunānattaṁ paṭicca uppajjati phassanānattaṁ, no phassanānattaṁ paṭicca uppajjati dhātunānattaṁ?	3	
PA_sn_14:3.2.2	Cakkhudhātuṁ, bhikkhave, paṭicca uppajjati cakkhusamphasso, no cakkhusamphassaṁ paṭicca uppajjati cakkhudhātu …pe…	3	
PA_sn_14:3.2.3	manodhātuṁ paṭicca uppajjati manosamphasso, no manosamphassaṁ paṭicca uppajjati manodhātu.	3	
PA_sn_14:3.2.4	Evaṁ kho, bhikkhave, dhātunānattaṁ paṭicca uppajjati phassanānattaṁ, no phassanānattaṁ paṭicca uppajjati dhātunānattan”ti.	3	
PA_sn_14:3.2.5	Tatiyaṁ.	3	
PA_sn_14:4.0.1	Saṁyutta Nikāya 14.4	4	
PA_sn_14:4.0.2	1. Nānattavagga	4	
PA_sn_14:4.0.3	Vedanānānattasutta	4	
PA_sn_14:4.1.1	Sāvatthiyaṁ viharati.	4	
PA_sn_14:4.1.2	“Dhātunānattaṁ, bhikkhave, paṭicca uppajjati phassanānattaṁ, phassanānattaṁ paṭicca uppajjati vedanānānattaṁ.	4	
PA_sn_14:4.1.3	Katamañca, bhikkhave, dhātunānattaṁ?	4	
PA_sn_14:4.1.4	Cakkhudhātu …pe… manodhātu—	4	
PA_sn_14:4.1.5	idaṁ vuccati, bhikkhave, dhātunānattaṁ.	4	
PA_sn_14:4.2.1	Kathañca, bhikkhave, dhātunānattaṁ paṭicca uppajjati phassanānattaṁ, phassanānattaṁ paṭicca uppajjati vedanānānattaṁ?	4	
PA_sn_14:4.2.2	Cakkhudhātuṁ, bhikkhave, paṭicca uppajjati cakkhusamphasso, cakkhusamphassaṁ paṭicca uppajjati cakkhusamphassajā vedanā …pe…	4	
PA_sn_14:4.2.3	manodhātuṁ paṭicca uppajjati manosamphasso, manosamphassaṁ paṭicca uppajjati manosamphassajā vedanā.	4	
PA_sn_14:4.2.4	Evaṁ kho, bhikkhave, dhātunānattaṁ paṭicca uppajjati phassanānattaṁ, phassanānattaṁ paṭicca uppajjati vedanānānattan”ti.	4	
PA_sn_14:4.2.5	Catutthaṁ.	4	
PA_sn_14:5.0.1	Saṁyutta Nikāya 14.5	5	
PA_sn_14:5.0.2	1. Nānattavagga	5	
PA_sn_14:5.0.3	Dutiyavedanānānattasutta	5	
PA_sn_14:5.1.1	Sāvatthiyaṁ viharati.	5	
PA_sn_14:5.1.2_0	“Dhātunānattaṁ, bhikkhave, paṭicca uppajjati phassanānattaṁ, phassanānattaṁ paṭicca	5	
PA_sn_14:5.1.2_1	uppajjati vedanānānattaṁ, no vedanānānattaṁ paṭicca uppajjati phassanānattaṁ, no	5	
PA_sn_14:5.1.2_2	phassanānattaṁ paṭicca uppajjati dhātunānattaṁ.	5	
PA_sn_14:5.1.3	Katamañca, bhikkhave, dhātunānattaṁ?	5	
PA_sn_14:5.1.4	Cakkhudhātu …pe… manodhātu—	5	
PA_sn_14:5.1.5	idaṁ vuccati, bhikkhave, dhātunānattaṁ.	5	
PA_sn_14:5.2.1_0	Kathañca, bhikkhave, dhātunānattaṁ paṭicca uppajjati phassanānattaṁ, phassanānattaṁ	5	
PA_sn_14:5.2.1_1	paṭicca uppajjati vedanānānattaṁ, no vedanānānattaṁ paṭicca uppajjati phassanānattaṁ,	5	
PA_sn_14:5.2.1_2	no phassanānattaṁ paṭicca uppajjati dhātunānattaṁ?	5	
PA_sn_14:5.2.2_0	Cakkhudhātuṁ, bhikkhave, paṭicca uppajjati cakkhusamphasso, cakkhusamphassaṁ paṭicca	5	
PA_sn_14:5.2.2_1	uppajjati cakkhusamphassajā vedanā, no cakkhusamphassajaṁ vedanaṁ paṭicca uppajjati	5	
PA_sn_14:5.2.2_2	cakkhusamphasso, no cakkhusamphassaṁ paṭicca uppajjati cakkhudhātu …pe…	5	
PA_sn_14:5.2.3_0	manodhātuṁ paṭicca uppajjati manosamphasso, manosamphassaṁ paṭicca uppajjati manosamphassajā	5	
PA_sn_14:5.2.3_1	vedanā, no manosamphassajaṁ vedanaṁ paṭicca uppajjati manosamphasso, no manosamphassaṁ	5	
PA_sn_14:5.2.3_2	paṭicca uppajjati manodhātu.	5	
PA_sn_14:5.2.4_0	Evaṁ kho, bhikkhave, dhātunānattaṁ paṭicca uppajjati phassanānattaṁ, phassanānattaṁ	5	
PA_sn_14:5.2.4_1	paṭicca uppajjati vedanānānattaṁ, no vedanānānattaṁ paṭicca uppajjati phassanānattaṁ,	5	
PA_sn_14:5.2.4_2	no phassanānattaṁ paṭicca uppajjati dhātunānattan”ti.	5	
PA_sn_14:5.2.5	Pañcamaṁ.	5	
PA_sn_14:6.0.1	Saṁyutta Nikāya 14.6	6	
PA_sn_14:6.0.2	1. Nānattavagga	6	
PA_sn_14:6.0.3	Bāhiradhātunānattasutta	6	
PA_sn_14:6.1.1	Sāvatthiyaṁ viharati.	6	
PA_sn_14:6.1.2	“Dhātunānattaṁ vo, bhikkhave, desessāmi.	6	
PA_sn_14:6.1.3	Taṁ suṇātha …pe…	6	
PA_sn_14:6.1.4	katamañca, bhikkhave, dhātunānattaṁ?	6	
PA_sn_14:6.1.5	Rūpadhātu saddadhātu gandhadhātu rasadhātu phoṭṭhabbadhātu dhammadhātu—	6	
PA_sn_14:6.1.6	idaṁ vuccati, bhikkhave, dhātunānattan”ti.	6	
PA_sn_14:6.1.7	Chaṭṭhaṁ.	6	
PA_sn_14:7.0.1	Saṁyutta Nikāya 14.7	7	
PA_sn_14:7.0.2	1. Nānattavagga	7	
PA_sn_14:7.0.3	Saññānānattasutta	7	
PA_sn_14:7.1.1	Sāvatthiyaṁ viharati.	7	
PA_sn_14:7.1.2_0	“Dhātunānattaṁ, bhikkhave, paṭicca uppajjati saññānānattaṁ, saññānānattaṁ paṭicca	7	
PA_sn_14:7.1.2_1	uppajjati saṅkappanānattaṁ, saṅkappanānattaṁ paṭicca uppajjati chandanānattaṁ, chandanānattaṁ	7	
PA_sn_14:7.1.2_2	paṭicca uppajjati pariḷāhanānattaṁ, pariḷāhanānattaṁ paṭicca uppajjati pariyesanānānattaṁ.	7	
PA_sn_14:7.1.3	Katamañca, bhikkhave, dhātunānattaṁ?	7	
PA_sn_14:7.1.4	Rūpadhātu …pe… dhammadhātu—	7	
PA_sn_14:7.1.5	idaṁ vuccati, bhikkhave, dhātunānattaṁ.	7	
PA_sn_14:7.2.1_0	Kathañca, bhikkhave, dhātunānattaṁ paṭicca uppajjati saññānānattaṁ, saññānānattaṁ	7	
PA_sn_14:7.2.1_1	paṭicca uppajjati saṅkappanānattaṁ, saṅkappanānattaṁ paṭicca uppajjati chandanānattaṁ,	7	
PA_sn_14:7.2.1_2	chandanānattaṁ paṭicca uppajjati pariḷāhanānattaṁ, pariḷāhanānattaṁ paṭicca uppajjati pariyesanānānattaṁ?	7	
PA_sn_14:7.3.1_0	Rūpadhātuṁ, bhikkhave, paṭicca uppajjati rūpasaññā, rūpasaññaṁ paṭicca uppajjati	7	
PA_sn_14:7.3.1_1	rūpasaṅkappo, rūpasaṅkappaṁ paṭicca uppajjati rūpacchando, rūpacchandaṁ paṭicca uppajjati	7	
PA_sn_14:7.3.1_2	rūpapariḷāho, rūpapariḷāhaṁ paṭicca uppajjati rūpapariyesanā …pe…	7	
PA_sn_14:7.3.2_0	dhammadhātuṁ paṭicca uppajjati dhammasaññā, dhammasaññaṁ paṭicca uppajjati dhammasaṅkappo,	7	
PA_sn_14:7.3.2_1	dhammasaṅkappaṁ paṭicca uppajjati dhammacchando, dhammacchandaṁ paṭicca uppajjati	7	
PA_sn_14:7.3.2_2	dhammapariḷāho, dhammapariḷāhaṁ paṭicca uppajjati dhammapariyesanā.	7	
PA_sn_14:7.4.1_0	Evaṁ, kho, bhikkhave, dhātunānattaṁ paṭicca uppajjati saññānānattaṁ, saññānānattaṁ	7	
PA_sn_14:7.4.1_1	paṭicca uppajjati saṅkappanānattaṁ, saṅkappanānattaṁ paṭicca uppajjati chandanānattaṁ,	7	
PA_sn_14:7.4.1_2	chandanānattaṁ paṭicca uppajjati pariḷāhanānattaṁ, pariḷāhanānattaṁ paṭicca uppajjati	7	
PA_sn_14:7.4.1_3	pariyesanānānattan”ti.	7	
PA_sn_14:7.4.2	Sattamaṁ.	7	
PA_sn_14:8.0.1	Saṁyutta Nikāya 14.8	8	
PA_sn_14:8.0.2	1. Nānattavagga	8	
PA_sn_14:8.0.3	Nopariyesanānānattasutta	8	
PA_sn_14:8.1.1	Sāvatthiyaṁ viharati.	8	
PA_sn_14:8.1.2_0	“Dhātunānattaṁ, bhikkhave, paṭicca uppajjati saññānānattaṁ, saññānānattaṁ paṭicca	8	
PA_sn_14:8.1.2_1	uppajjati saṅkappanānattaṁ, saṅkappanānattaṁ paṭicca uppajjati chandanānattaṁ, chandanānattaṁ	8	
PA_sn_14:8.1.2_2	paṭicca uppajjati pariḷāhanānattaṁ, pariḷāhanānattaṁ paṭicca uppajjati pariyesanānānattaṁ;	8	
PA_sn_14:8.1.3_0	no pariyesanānānattaṁ paṭicca uppajjati pariḷāhanānattaṁ, no pariḷāhanānattaṁ paṭicca	8	
PA_sn_14:8.1.3_1	uppajjati chandanānattaṁ, no chandanānattaṁ paṭicca uppajjati saṅkappanānattaṁ, no	8	
PA_sn_14:8.1.3_2	saṅkappanānattaṁ paṭicca uppajjati saññānānattaṁ, no saññānānattaṁ paṭicca uppajjati dhātunānattaṁ.	8	
PA_sn_14:8.1.4	Katamañca, bhikkhave, dhātunānattaṁ?	8	
PA_sn_14:8.1.5	Rūpadhātu …pe… dhammadhātu—	8	
PA_sn_14:8.1.6	idaṁ vuccati, bhikkhave, dhātunānattaṁ.	8	
PA_sn_14:8.2.1	Kathañca, bhikkhave, dhātunānattaṁ paṭicca uppajjati saññānānattaṁ, saññānānattaṁ paṭicca uppajjati …pe… pariyesanānānattaṁ;	8	
PA_sn_14:8.2.2_0	no pariyesanānānattaṁ paṭicca uppajjati pariḷāhanānattaṁ, no pariḷāhanānattaṁ paṭicca	8	
PA_sn_14:8.2.2_1	uppajjati chandanānattaṁ, no chandanānattaṁ paṭicca uppajjati saṅkappanānattaṁ, no	8	
PA_sn_14:8.2.2_2	saṅkappanānattaṁ paṭicca uppajjati saññānānattaṁ, no saññānānattaṁ paṭicca uppajjati dhātunānattaṁ?	8	
PA_sn_14:8.3.1	Rūpadhātuṁ, bhikkhave, paṭicca uppajjati rūpasaññā …pe…	8	
PA_sn_14:8.3.2	dhammadhātuṁ paṭicca uppajjati dhammasaññā, dhammasaññaṁ paṭicca uppajjati …pe… dhammapariyesanā;	8	
PA_sn_14:8.3.3_0	no dhammapariyesanaṁ paṭicca uppajjati dhammapariḷāho, no dhammapariḷāhaṁ paṭicca	8	
PA_sn_14:8.3.3_1	uppajjati dhammacchando, no dhammacchandaṁ paṭicca uppajjati dhammasaṅkappo, no dhammasaṅkappaṁ	8	
PA_sn_14:8.3.3_2	paṭicca uppajjati dhammasaññā, no dhammasaññaṁ paṭicca uppajjati dhammadhātu.	8	
PA_sn_14:8.4.1	Evaṁ kho, bhikkhave, dhātunānattaṁ paṭicca uppajjati saññānānattaṁ, saññānānattaṁ paṭicca uppajjati …pe… pariyesanānānattaṁ;	8	
PA_sn_14:8.4.2_0	no pariyesanānānattaṁ paṭicca uppajjati pariḷāhanānattaṁ, no pariḷāhanānattaṁ paṭicca	8	
PA_sn_14:8.4.2_1	uppajjati chandanānattaṁ, no chandanānattaṁ paṭicca uppajjati saṅkappanānattaṁ, no	8	
PA_sn_14:8.4.2_2	saṅkappanānattaṁ paṭicca uppajjati saññānānattaṁ, no saññānānattaṁ paṭicca uppajjati dhātunānattan”ti.	8	
PA_sn_14:8.4.3	Aṭṭhamaṁ.	8	
PA_sn_14:9.0.1	Saṁyutta Nikāya 14.9	9	
PA_sn_14:9.0.2	1. Nānattavagga	9	
PA_sn_14:9.0.3	Bāhiraphassanānattasutta	9	
PA_sn_14:9.1.1	Sāvatthiyaṁ viharati.	9	
PA_sn_14:9.1.2_0	“Dhātunānattaṁ, bhikkhave, paṭicca uppajjati saññānānattaṁ, saññānānattaṁ paṭicca	9	
PA_sn_14:9.1.2_1	uppajjati saṅkappanānattaṁ, saṅkappanānattaṁ paṭicca uppajjati phassanānattaṁ, phassanānattaṁ	9	
PA_sn_14:9.1.2_2	paṭicca uppajjati vedanānānattaṁ, vedanānānattaṁ paṭicca uppajjati chandanānattaṁ,	9	
PA_sn_14:9.1.2_3	chandanānattaṁ paṭicca uppajjati pariḷāhanānattaṁ, pariḷāhanānattaṁ paṭicca uppajjati	9	
PA_sn_14:9.1.2_4	pariyesanānānattaṁ, pariyesanānānattaṁ paṭicca uppajjati lābhanānattaṁ.	9	
PA_sn_14:9.1.3	Katamañca, bhikkhave, dhātunānattaṁ?	9	
PA_sn_14:9.1.4	Rūpadhātu …pe… dhammadhātu—	9	
PA_sn_14:9.1.5	idaṁ vuccati, bhikkhave, dhātunānattaṁ.	9	
PA_sn_14:9.2.1	Kathañca, bhikkhave, dhātunānattaṁ paṭicca uppajjati saññānānattaṁ, saññānānattaṁ paṭicca uppajjati …pe… lābhanānattaṁ?	9	
PA_sn_14:9.3.1_0	Rūpadhātuṁ, bhikkhave, paṭicca uppajjati rūpasaññā, rūpasaññaṁ paṭicca uppajjati	9	
PA_sn_14:9.3.1_1	rūpasaṅkappo, rūpasaṅkappaṁ paṭicca uppajjati rūpasamphasso, rūpasamphassaṁ paṭicca	9	
PA_sn_14:9.3.1_2	uppajjati rūpasamphassajā vedanā, rūpasamphassajaṁ vedanaṁ paṭicca uppajjati rūpacchando,	9	
PA_sn_14:9.3.1_3	rūpacchandaṁ paṭicca uppajjati rūpapariḷāho, rūpapariḷāhaṁ paṭicca uppajjati rūpapariyesanā,	9	
PA_sn_14:9.3.1_4	rūpapariyesanaṁ paṭicca uppajjati rūpalābho …pe…	9	
PA_sn_14:9.3.2_0	dhammadhātuṁ paṭicca uppajjati dhammasaññā, dhammasaññaṁ paṭicca uppajjati dhammasaṅkappo,	9	
PA_sn_14:9.3.2_1	dhammasaṅkappaṁ paṭicca uppajjati dhammasamphasso, dhammasamphassaṁ paṭicca uppajjati	9	
PA_sn_14:9.3.2_2	dhammasamphassajā vedanā, dhammasamphassajaṁ vedanaṁ paṭicca uppajjati dhammacchando,	9	
PA_sn_14:9.3.2_3	dhammacchandaṁ paṭicca uppajjati dhammapariḷāho, dhammapariḷāhaṁ paṭicca uppajjati	9	
PA_sn_14:9.3.2_4	dhammapariyesanā, dhammapariyesanaṁ paṭicca uppajjati dhammalābho.	9	
PA_sn_14:9.4.1	Evaṁ kho, bhikkhave, dhātunānattaṁ paṭicca uppajjati saññānānattaṁ, saññānānattaṁ paṭicca uppajjati …pe… pariyesanānānattaṁ, pariyesanānānattaṁ paṭicca uppajjati lābhanānattan”ti.	9	
PA_sn_14:9.4.2	Navamaṁ.	9	
PA_sn_14:10.0.1	Saṁyutta Nikāya 14.10	10	
PA_sn_14:10.0.2	1. Nānattavagga	10	
PA_sn_14:10.0.3	Dutiyabāhiraphassanānattasutta	10	
PA_sn_14:10.1.1	Sāvatthiyaṁ viharati.	10	
PA_sn_14:10.1.2	“Dhātunānattaṁ, bhikkhave, paṭicca uppajjati saññānānattaṁ,	10	
PA_sn_14:10.1.3	saññānānattaṁ paṭicca uppajjati saṅkappanānattaṁ,	10	
PA_sn_14:10.1.4	phassa …	10	
PA_sn_14:10.1.5	vedanā …	10	
PA_sn_14:10.1.6	chanda …	10	
PA_sn_14:10.1.7	pariḷāha …	10	
PA_sn_14:10.1.8	pariyesanānānattaṁ paṭicca uppajjati lābhanānattaṁ;	10	
PA_sn_14:10.1.9	no lābhanānattaṁ paṭicca uppajjati pariyesanānānattaṁ,	10	
PA_sn_14:10.1.10	no pariyesanānānattaṁ paṭicca uppajjati pariḷāhanānattaṁ, no pariḷāhanānattaṁ paṭicca uppajjati …pe…	10	
PA_sn_14:10.1.11	chanda …	10	
PA_sn_14:10.1.12	vedanā …	10	
PA_sn_14:10.1.13	phassa …	10	
PA_sn_14:10.1.14	saṅkappa …	10	
PA_sn_14:10.1.15	saññānānattaṁ, no saññānānattaṁ paṭicca uppajjati dhātunānattaṁ.	10	
PA_sn_14:10.1.16	Katamañca, bhikkhave, dhātunānattaṁ?	10	
PA_sn_14:10.1.17	Rūpadhātu …pe… dhammadhātu—	10	
PA_sn_14:10.1.18	idaṁ vuccati, bhikkhave, dhātunānattaṁ.	10	
PA_sn_14:10.2.1	Kathañca, bhikkhave, dhātunānattaṁ paṭicca uppajjati saññānānattaṁ,	10	
PA_sn_14:10.2.2	saññānānattaṁ paṭicca uppajjati saṅkappanānattaṁ?	10	
PA_sn_14:10.2.3	Phassa …	10	
PA_sn_14:10.2.4	vedanā …	10	
PA_sn_14:10.2.5	chanda …	10	
PA_sn_14:10.2.6	pariḷāha …	10	
PA_sn_14:10.2.7	pariyesanā …	10	
PA_sn_14:10.2.8	lābha …	10	
PA_sn_14:10.2.9	no lābhanānattaṁ paṭicca uppajjati pariyesanānānattaṁ,	10	
PA_sn_14:10.2.10	no pariyesanānānattaṁ paṭicca uppajjati pariḷāha …	10	
PA_sn_14:10.2.11	chanda …	10	
PA_sn_14:10.2.12	vedanā …	10	
PA_sn_14:10.2.13	phassa …	10	
PA_sn_14:10.2.14	no saṅkappanānattaṁ paṭicca uppajjati saññānānattaṁ, no saññānānattaṁ paṭicca uppajjati dhātunānattaṁ?	10	
PA_sn_14:10.3.1	Rūpadhātuṁ, bhikkhave, paṭicca uppajjati rūpasaññā …pe…	10	
PA_sn_14:10.3.2	dhammadhātuṁ paṭicca uppajjati dhammasaññā, dhammasaññaṁ paṭicca uppajjati …pe…	10	
PA_sn_14:10.3.3	dhammapariyesanā, dhammapariyesanaṁ paṭicca uppajjati dhammalābho;	10	
PA_sn_14:10.3.4_0	no dhammalābhaṁ paṭicca uppajjati dhammapariyesanā, no dhammapariyesanaṁ paṭicca	10	
PA_sn_14:10.3.4_1	uppajjati dhammapariḷāho, no dhammapariḷāhaṁ paṭicca uppajjati dhammacchando, no	10	
PA_sn_14:10.3.4_2	dhammacchandaṁ paṭicca uppajjati dhammasamphassajā vedanā, no dhammasamphassajaṁ	10	
PA_sn_14:10.3.4_3	vedanaṁ paṭicca uppajjati dhammasamphasso, no dhammasamphassaṁ paṭicca uppajjati	10	
PA_sn_14:10.3.4_4	dhammasaṅkappo, no dhammasaṅkappaṁ paṭicca uppajjati dhammasaññā, no dhammasaññaṁ	10	
PA_sn_14:10.3.4_5	paṭicca uppajjati dhammadhātu.	10	
PA_sn_14:10.4.1	Evaṁ kho, bhikkhave, dhātunānattaṁ paṭicca uppajjati saññānānattaṁ, saññānānattaṁ paṭicca uppajjati …pe…	10	
PA_sn_14:10.4.2	saṅkappa …	10	
PA_sn_14:10.4.3	phassa …	10	
PA_sn_14:10.4.4	vedanā …	10	
PA_sn_14:10.4.5	chanda …	10	
PA_sn_14:10.4.6	pariḷāha …	10	
PA_sn_14:10.4.7	pariyesanā …	10	
PA_sn_14:10.4.8	lābha …	10	
PA_sn_14:10.4.9_0	no lābhanānattaṁ paṭicca uppajjati pariyesanānānattaṁ, no pariyesanānānattaṁ paṭicca	10	
PA_sn_14:10.4.9_1	uppajjati pariḷāhanānattaṁ, no pariḷāhanānattaṁ paṭicca uppajjati chandanānattaṁ,	10	
PA_sn_14:10.4.9_2	no chandanānattaṁ paṭicca uppajjati vedanānānattaṁ, no vedanānānattaṁ paṭicca uppajjati	10	
PA_sn_14:10.4.9_3	phassanānattaṁ, no phassanānattaṁ paṭicca uppajjati saṅkappanānattaṁ, no saṅkappanānattaṁ	10	
PA_sn_14:10.4.9_4	paṭicca uppajjati saññānānattaṁ, no saññānānattaṁ paṭicca uppajjati dhātunānattan”ti.	10	
PA_sn_14:10.4.10	Dasamaṁ.	10	
PA_sn_14:10.4.11	Nānattavaggo paṭhamo.	10	
PA_sn_14:10.5.0	Tassuddānaṁ	10	
PA_sn_14:10.5.1	Dhātuphassañca no cetaṁ,	10	
PA_sn_14:10.5.2	vedanā apare duve;	10	
PA_sn_14:10.5.3	Etaṁ ajjhattapañcakaṁ,	10	
PA_sn_14:10.5.4	dhātusaññañca no cetaṁ;	10	
PA_sn_14:10.5.5	Phassassa apare duve,	10	
PA_sn_14:10.5.6	etaṁ bāhirapañcakanti.	10	
PA_sn_14:11.0.1	Saṁyutta Nikāya 14.11	11	
PA_sn_14:11.0.2	2. Dutiyavagga	11	
PA_sn_14:11.0.3	Sattadhātusutta	11	
PA_sn_14:11.1.1	Sāvatthiyaṁ viharati.	11	
PA_sn_14:11.1.2	“Sattimā, bhikkhave, dhātuyo.	11	
PA_sn_14:11.1.3	Katamā satta?	11	
PA_sn_14:11.1.4	Ābhādhātu, subhadhātu, ākāsānañcāyatanadhātu, viññāṇañcāyatanadhātu, ākiñcaññāyatanadhātu, nevasaññānāsaññāyatanadhātu, saññāvedayitanirodhadhātu—	11	
PA_sn_14:11.1.5	imā kho, bhikkhave, satta dhātuyo”ti.	11	
PA_sn_14:11.2.1	Evaṁ vutte, aññataro bhikkhu bhagavantaṁ etadavoca:	11	
PA_sn_14:11.2.2_0	“yā cāyaṁ, bhante, ābhādhātu yā ca subhadhātu yā ca ākāsānañcāyatanadhātu yā ca viññāṇañcāyatanadhātu	11	
PA_sn_14:11.2.2_1	yā ca ākiñcaññāyatanadhātu yā ca nevasaññānāsaññāyatanadhātu yā ca saññāvedayitanirodhadhātu—imā	11	
PA_sn_14:11.2.2_2	nu kho, bhante, dhātuyo kiṁ paṭicca paññāyantī”ti?	11	
PA_sn_14:11.3.1	“Yāyaṁ, bhikkhu, ābhādhātu—ayaṁ dhātu andhakāraṁ paṭicca paññāyati.	11	
PA_sn_14:11.3.2	Yāyaṁ, bhikkhu, subhadhātu—ayaṁ dhātu asubhaṁ paṭicca paññāyati.	11	
PA_sn_14:11.3.3	Yāyaṁ, bhikkhu, ākāsānañcāyatanadhātu—ayaṁ dhātu rūpaṁ paṭicca paññāyati.	11	
PA_sn_14:11.3.4	Yāyaṁ, bhikkhu, viññāṇañcāyatanadhātu—ayaṁ dhātu ākāsānañcāyatanaṁ paṭicca paññāyati.	11	
PA_sn_14:11.3.5	Yāyaṁ, bhikkhu, ākiñcaññāyatanadhātu—ayaṁ dhātu viññāṇañcāyatanaṁ paṭicca paññāyati.	11	
PA_sn_14:11.3.6	Yāyaṁ, bhikkhu, nevasaññānāsaññāyatanadhātu—ayaṁ dhātu ākiñcaññāyatanaṁ paṭicca paññāyati.	11	
PA_sn_14:11.3.7	Yāyaṁ, bhikkhu, saññāvedayitanirodhadhātu—ayaṁ dhātu nirodhaṁ paṭicca paññāyatī”ti.	11	
PA_sn_14:11.4.1_0	“Yā cāyaṁ, bhante, ābhādhātu yā ca subhadhātu yā ca ākāsānañcāyatanadhātu yā ca viññāṇañcāyatanadhātu	11	
PA_sn_14:11.4.1_1	yā ca ākiñcaññāyatanadhātu yā ca nevasaññānāsaññāyatanadhātu yā ca saññāvedayitanirodhadhātu—imā	11	
PA_sn_14:11.4.1_2	nu kho, bhante, dhātuyo kathaṁ samāpatti pattabbā”ti?	11	
PA_sn_14:11.5.1	“Yā cāyaṁ, bhikkhu, ābhādhātu yā ca subhadhātu yā ca ākāsānañcāyatanadhātu yā ca viññāṇañcāyatanadhātu yā ca ākiñcaññāyatanadhātu—imā dhātuyo saññāsamāpatti pattabbā.	11	
PA_sn_14:11.5.2	Yāyaṁ, bhikkhu, nevasaññānāsaññāyatanadhātu—ayaṁ dhātu saṅkhārāvasesasamāpatti pattabbā.	11	
PA_sn_14:11.5.3	Yāyaṁ, bhikkhu, saññāvedayitanirodhadhātu—ayaṁ dhātu nirodhasamāpatti pattabbā”ti.	11	
PA_sn_14:11.5.4	Paṭhamaṁ.	11	
PA_sn_14:12.0.1	Saṁyutta Nikāya 14.12	12	
PA_sn_14:12.0.2	2. Dutiyavagga	12	
PA_sn_14:12.0.3	Sanidānasutta	12	
PA_sn_14:12.1.1	Sāvatthiyaṁ viharati.	12	
PA_sn_14:12.1.2	“Sanidānaṁ, bhikkhave, uppajjati kāmavitakko, no anidānaṁ; sanidānaṁ uppajjati byāpādavitakko, no anidānaṁ; sanidānaṁ uppajjati vihiṁsāvitakko, no anidānaṁ.	12	
PA_sn_14:12.2.1	Kathañca, bhikkhave, sanidānaṁ uppajjati kāmavitakko, no anidānaṁ; sanidānaṁ uppajjati byāpādavitakko, no anidānaṁ; sanidānaṁ uppajjati vihiṁsāvitakko, no anidānaṁ?	12	
PA_sn_14:12.2.2_0	Kāmadhātuṁ, bhikkhave, paṭicca uppajjati kāmasaññā, kāmasaññaṁ paṭicca uppajjati	12	
PA_sn_14:12.2.2_1	kāmasaṅkappo, kāmasaṅkappaṁ paṭicca uppajjati kāmacchando, kāmacchandaṁ paṭicca uppajjati	12	
PA_sn_14:12.2.2_2	kāmapariḷāho, kāmapariḷāhaṁ paṭicca uppajjati kāmapariyesanā.	12	
PA_sn_14:12.2.3	Kāmapariyesanaṁ, bhikkhave, pariyesamāno assutavā puthujjano tīhi ṭhānehi micchā paṭipajjati—kāyena, vācāya, manasā.	12	
PA_sn_14:12.3.1	Byāpādadhātuṁ, bhikkhave, paṭicca uppajjati byāpādasaññā, byāpādasaññaṁ paṭicca uppajjati byāpādasaṅkappo …pe… byāpādacchando … byāpādapariḷāho … byāpādapariyesanā …	12	
PA_sn_14:12.3.2	byāpādapariyesanaṁ, bhikkhave, pariyesamāno assutavā puthujjano tīhi ṭhānehi micchā paṭipajjati—kāyena, vācāya, manasā.	12	
PA_sn_14:12.4.1	Vihiṁsādhātuṁ, bhikkhave, paṭicca uppajjati vihiṁsāsaññā; vihiṁsāsaññaṁ paṭicca uppajjati vihiṁsāsaṅkappo …pe… vihiṁsāchando … vihiṁsāpariḷāho … vihiṁsāpariyesanā …	12	
PA_sn_14:12.4.2	vihiṁsāpariyesanaṁ, bhikkhave, pariyesamāno assutavā puthujjano tīhi ṭhānehi micchā paṭipajjati—kāyena, vācāya, manasā.	12	
PA_sn_14:12.5.1_0	Seyyathāpi, bhikkhave, puriso ādittaṁ tiṇukkaṁ sukkhe tiṇadāye nikkhipeyya; no ce	12	
PA_sn_14:12.5.1_1	hatthehi ca pādehi ca khippameva nibbāpeyya. Evañhi, bhikkhave, ye tiṇakaṭṭhanissitā	12	
PA_sn_14:12.5.1_2	pāṇā te anayabyasanaṁ āpajjeyyuṁ.	12	
PA_sn_14:12.5.2_0	Evameva kho, bhikkhave, yo hi koci samaṇo vā brāhmaṇo vā uppannaṁ visamagataṁ saññaṁ	12	
PA_sn_14:12.5.2_1	na khippameva pajahati vinodeti byantīkaroti anabhāvaṁ gameti, so diṭṭhe ceva dhamme	12	
PA_sn_14:12.5.2_2	dukkhaṁ viharati savighātaṁ saupāyāsaṁ sapariḷāhaṁ;	12	
PA_sn_14:12.5.3	kāyassa ca bhedā paraṁ maraṇā duggati pāṭikaṅkhā.	12	
PA_sn_14:12.6.1	Sanidānaṁ, bhikkhave, uppajjati nekkhammavitakko, no anidānaṁ; sanidānaṁ uppajjati abyāpādavitakko, no anidānaṁ; sanidānaṁ uppajjati avihiṁsāvitakko, no anidānaṁ.	12	
PA_sn_14:12.7.1	Kathañca, bhikkhave, sanidānaṁ uppajjati nekkhammavitakko, no anidānaṁ; sanidānaṁ uppajjati abyāpādavitakko, no anidānaṁ; sanidānaṁ uppajjati avihiṁsāvitakko, no anidānaṁ?	12	
PA_sn_14:12.7.2	Nekkhammadhātuṁ, bhikkhave, paṭicca uppajjati nekkhammasaññā,	12	
PA_sn_14:12.7.3	nekkhammasaññaṁ paṭicca uppajjati nekkhammasaṅkappo,	12	
PA_sn_14:12.7.4	nekkhammasaṅkappaṁ paṭicca uppajjati nekkhammacchando,	12	
PA_sn_14:12.7.5	nekkhammacchandaṁ paṭicca uppajjati nekkhammapariḷāho,	12	
PA_sn_14:12.7.6	nekkhammapariḷāhaṁ paṭicca uppajjati nekkhammapariyesanā;	12	
PA_sn_14:12.7.7	nekkhammapariyesanaṁ, bhikkhave, pariyesamāno sutavā ariyasāvako tīhi ṭhānehi sammā paṭipajjati—kāyena, vācāya, manasā.	12	
PA_sn_14:12.8.1	Abyāpādadhātuṁ, bhikkhave, paṭicca uppajjati abyāpādasaññā,	12	
PA_sn_14:12.8.2	abyāpādasaññaṁ paṭicca uppajjati abyāpādasaṅkappo …pe…	12	
PA_sn_14:12.8.3	abyāpādacchando …	12	
PA_sn_14:12.8.4	abyāpādapariḷāho …	12	
PA_sn_14:12.8.5	abyāpādapariyesanā,	12	
PA_sn_14:12.8.6	abyāpādapariyesanaṁ, bhikkhave, pariyesamāno sutavā ariyasāvako tīhi ṭhānehi sammā paṭipajjati—kāyena, vācāya, manasā.	12	
PA_sn_14:12.9.1	Avihiṁsādhātuṁ, bhikkhave, paṭicca uppajjati avihiṁsāsaññā,	12	
PA_sn_14:12.9.2	avihiṁsāsaññaṁ paṭicca uppajjati avihiṁsāsaṅkappo,	12	
PA_sn_14:12.9.3	avihiṁsāsaṅkappaṁ paṭicca uppajjati avihiṁsāchando,	12	
PA_sn_14:12.9.4	avihiṁsāchandaṁ paṭicca uppajjati avihiṁsāpariḷāho,	12	
PA_sn_14:12.9.5	avihiṁsāpariḷāhaṁ paṭicca uppajjati avihiṁsāpariyesanā;	12	
PA_sn_14:12.9.6	avihiṁsāpariyesanaṁ, bhikkhave, pariyesamāno sutavā ariyasāvako tīhi ṭhānehi sammā paṭipajjati—kāyena, vācāya, manasā.	12	
PA_sn_14:12.10.1_0	Seyyathāpi, bhikkhave, puriso ādittaṁ tiṇukkaṁ sukkhe tiṇadāye nikkhipeyya; tamenaṁ	12	
PA_sn_14:12.10.1_1	hatthehi ca pādehi ca khippameva nibbāpeyya. Evañhi, bhikkhave, ye tiṇakaṭṭhanissitā	12	
PA_sn_14:12.10.1_2	pāṇā te na anayabyasanaṁ āpajjeyyuṁ.	12	
PA_sn_14:12.10.2_0	Evameva kho, bhikkhave, yo hi koci samaṇo vā brāhmaṇo vā uppannaṁ visamagataṁ saññaṁ	12	
PA_sn_14:12.10.2_1	khippameva pajahati vinodeti byantīkaroti anabhāvaṁ gameti, so diṭṭhe ceva dhamme	12	
PA_sn_14:12.10.2_2	sukhaṁ viharati avighātaṁ anupāyāsaṁ apariḷāhaṁ;	12	
PA_sn_14:12.10.3	kāyassa ca bhedā paraṁ maraṇā sugati pāṭikaṅkhā”ti.	12	
PA_sn_14:12.10.4	Dutiyaṁ.	12	
PA_sn_14:13.0.1	Saṁyutta Nikāya 14.13	13	
PA_sn_14:13.0.2	2. Dutiyavagga	13	
PA_sn_14:13.0.3	Giñjakāvasathasutta	13	
PA_sn_14:13.1.1	Ekaṁ samayaṁ bhagavā ñātike viharati giñjakāvasathe.	13	
PA_sn_14:13.1.2	Tatra kho bhagavā bhikkhū āmantesi:	13	
PA_sn_14:13.1.3	“bhikkhavo”ti.	13	
PA_sn_14:13.1.4	“Bhadante”ti te bhikkhū bhagavato paccassosuṁ.	13	
PA_sn_14:13.1.5	Bhagavā etadavoca:	13	
PA_sn_14:13.2.1	“Dhātuṁ, bhikkhave, paṭicca uppajjati saññā, uppajjati diṭṭhi, uppajjati vitakko”ti.	13	
PA_sn_14:13.2.2	Evaṁ vutte, āyasmā kaccāno bhagavantaṁ etadavoca:	13	
PA_sn_14:13.2.3	“yāyaṁ, bhante, diṭṭhi:	13	
PA_sn_14:13.2.4	‘asammāsambuddhesu sammāsambuddhā’ti, ayaṁ nu kho, bhante, diṭṭhi kiṁ paṭicca paññāyatī”ti?	13	
PA_sn_14:13.3.1	“Mahati kho esā, kaccāna, dhātu yadidaṁ avijjādhātu.	13	
PA_sn_14:13.3.2	Hīnaṁ, kaccāna, dhātuṁ paṭicca uppajjati hīnā saññā, hīnā diṭṭhi, hīno vitakko, hīnā cetanā, hīnā patthanā, hīno paṇidhi, hīno puggalo, hīnā vācā;	13	
PA_sn_14:13.3.3	hīnaṁ ācikkhati deseti paññapeti paṭṭhapeti vivarati vibhajati uttānīkaroti;	13	
PA_sn_14:13.3.4	hīnā tassa upapattīti vadāmi.	13	
PA_sn_14:13.4.1_0	Majjhimaṁ, kaccāna, dhātuṁ paṭicca uppajjati majjhimā saññā, majjhimā diṭṭhi, majjhimo	13	
PA_sn_14:13.4.1_1	vitakko, majjhimā cetanā, majjhimā patthanā, majjhimo paṇidhi, majjhimo puggalo, majjhimā vācā;	13	
PA_sn_14:13.4.2	majjhimaṁ ācikkhati deseti paññapeti paṭṭhapeti vivarati vibhajati uttānīkaroti;	13	
PA_sn_14:13.4.3	majjhimā tassa upapattīti vadāmi.	13	
PA_sn_14:13.5.1	Paṇītaṁ, kaccāna, dhātuṁ paṭicca uppajjati paṇītā saññā, paṇītā diṭṭhi, paṇīto vitakko, paṇītā cetanā, paṇītā patthanā, paṇīto paṇidhi, paṇīto puggalo, paṇītā vācā;	13	
PA_sn_14:13.5.2	paṇītaṁ ācikkhati deseti paññapeti paṭṭhapeti vivarati vibhajati uttānīkaroti;	13	
PA_sn_14:13.5.3	paṇītā tassa upapattīti vadāmī”ti.	13	
PA_sn_14:13.5.4	Tatiyaṁ.	13	
PA_sn_14:14.0.1	Saṁyutta Nikāya 14.14	14	
PA_sn_14:14.0.2	2. Dutiyavagga	14	
PA_sn_14:14.0.3	Hīnādhimuttikasutta	14	
PA_sn_14:14.1.1	Sāvatthiyaṁ viharati.	14	
PA_sn_14:14.1.2	“Dhātusova, bhikkhave, sattā saṁsandanti samenti.	14	
PA_sn_14:14.1.3	Hīnādhimuttikā hīnādhimuttikehi saddhiṁ saṁsandanti samenti;	14	
PA_sn_14:14.1.4	kalyāṇādhimuttikā kalyāṇādhimuttikehi saddhiṁ saṁsandanti samenti.	14	
PA_sn_14:14.2.1	Atītampi kho, bhikkhave, addhānaṁ dhātusova sattā saṁsandiṁsu samiṁsu.	14	
PA_sn_14:14.2.2	Hīnādhimuttikā hīnādhimuttikehi saddhiṁ saṁsandiṁsu samiṁsu;	14	
PA_sn_14:14.2.3	kalyāṇādhimuttikā kalyāṇādhimuttikehi saddhiṁ saṁsandiṁsu samiṁsu.	14	
PA_sn_14:14.3.1	Anāgatampi kho, bhikkhave, addhānaṁ dhātusova sattā saṁsandissanti samessanti.	14	
PA_sn_14:14.3.2	Hīnādhimuttikā hīnādhimuttikehi saddhiṁ saṁsandissanti samessanti;	14	
PA_sn_14:14.3.3	kalyāṇādhimuttikā kalyāṇādhimuttikehi saddhiṁ saṁsandissanti samessanti.	14	
PA_sn_14:14.4.1	Etarahipi kho, bhikkhave, paccuppannaṁ addhānaṁ dhātusova sattā saṁsandanti samenti.	14	
PA_sn_14:14.4.2	Hīnādhimuttikā hīnādhimuttikehi saddhiṁ saṁsandanti samenti;	14	
PA_sn_14:14.4.3	kalyāṇādhimuttikā kalyāṇādhimuttikehi saddhiṁ saṁsandanti samentī”ti.	14	
PA_sn_14:14.4.4	Catutthaṁ.	14	
PA_sn_14:15.0.1	Saṁyutta Nikāya 14.15	15	
PA_sn_14:15.0.2	2. Dutiyavagga	15	
PA_sn_14:15.0.3	Caṅkamasutta	15	
PA_sn_14:15.1.1	Ekaṁ samayaṁ bhagavā rājagahe viharati gijjhakūṭe pabbate.	15	
PA_sn_14:15.1.2	Tena kho pana samayena āyasmā sāriputto sambahulehi bhikkhūhi saddhiṁ bhagavato avidūre caṅkamati;	15	
PA_sn_14:15.1.3	āyasmāpi kho mahāmoggallāno sambahulehi bhikkhūhi saddhiṁ bhagavato avidūre caṅkamati;	15	
PA_sn_14:15.1.4	āyasmāpi kho mahākassapo sambahulehi bhikkhūhi saddhiṁ bhagavato avidūre caṅkamati;	15	
PA_sn_14:15.1.5	āyasmāpi kho anuruddho sambahulehi bhikkhūhi saddhiṁ bhagavato avidūre caṅkamati;	15	
PA_sn_14:15.1.6	āyasmāpi kho puṇṇo mantāniputto sambahulehi bhikkhūhi saddhiṁ bhagavato avidūre caṅkamati;	15	
PA_sn_14:15.1.7	āyasmāpi kho upāli sambahulehi bhikkhūhi saddhiṁ bhagavato avidūre caṅkamati;	15	
PA_sn_14:15.1.8	āyasmāpi kho ānando sambahulehi bhikkhūhi saddhiṁ bhagavato avidūre caṅkamati;	15	
PA_sn_14:15.1.9	devadattopi kho sambahulehi bhikkhūhi saddhiṁ bhagavato avidūre caṅkamati.	15	
PA_sn_14:15.2.1	Atha kho bhagavā bhikkhū āmantesi:	15	
PA_sn_14:15.2.2	“passatha no tumhe, bhikkhave, sāriputtaṁ sambahulehi bhikkhūhi saddhiṁ caṅkamantan”ti?	15	
PA_sn_14:15.2.3	“Evaṁ, bhante”.	15	
PA_sn_14:15.2.4	“Sabbe kho ete, bhikkhave, bhikkhū mahāpaññā.	15	
PA_sn_14:15.2.5	Passatha no tumhe, bhikkhave, moggallānaṁ sambahulehi bhikkhūhi saddhiṁ caṅkamantan”ti?	15	
PA_sn_14:15.2.6	“Evaṁ, bhante”.	15	
PA_sn_14:15.2.7	“Sabbe kho ete, bhikkhave, bhikkhū mahiddhikā.	15	
PA_sn_14:15.2.8	Passatha no tumhe, bhikkhave, kassapaṁ sambahulehi bhikkhūhi saddhiṁ caṅkamantan”ti?	15	
PA_sn_14:15.2.9	“Evaṁ, bhante”.	15	
PA_sn_14:15.2.10	“Sabbe kho ete, bhikkhave, bhikkhū dhutavādā.	15	
PA_sn_14:15.2.11	Passatha no tumhe, bhikkhave, anuruddhaṁ sambahulehi bhikkhūhi saddhiṁ caṅkamantan”ti?	15	
PA_sn_14:15.2.12	“Evaṁ, bhante”.	15	
PA_sn_14:15.2.13	“Sabbe kho ete, bhikkhave, bhikkhū dibbacakkhukā.	15	
PA_sn_14:15.2.14	Passatha no tumhe, bhikkhave, puṇṇaṁ mantāniputtaṁ sambahulehi bhikkhūhi saddhiṁ caṅkamantan”ti?	15	
PA_sn_14:15.2.15	“Evaṁ, bhante”.	15	
PA_sn_14:15.2.16	“Sabbe kho ete, bhikkhave, bhikkhū dhammakathikā.	15	
PA_sn_14:15.2.17	Passatha no tumhe, bhikkhave, upāliṁ sambahulehi bhikkhūhi saddhiṁ caṅkamantan”ti?	15	
PA_sn_14:15.2.18	“Evaṁ, bhante”.	15	
PA_sn_14:15.2.19	“Sabbe kho ete, bhikkhave, bhikkhū vinayadharā.	15	
PA_sn_14:15.2.20	Passatha no tumhe, bhikkhave, ānandaṁ sambahulehi bhikkhūhi saddhiṁ caṅkamantan”ti?	15	
PA_sn_14:15.2.21	“Evaṁ, bhante”.	15	
PA_sn_14:15.2.22	“Sabbe kho ete, bhikkhave, bhikkhū bahussutā.	15	
PA_sn_14:15.2.23	Passatha no tumhe, bhikkhave, devadattaṁ sambahulehi bhikkhūhi saddhiṁ caṅkamantan”ti?	15	
PA_sn_14:15.2.24	“Evaṁ, bhante”.	15	
PA_sn_14:15.2.25	“Sabbe kho ete, bhikkhave, bhikkhū pāpicchā.	15	
PA_sn_14:15.3.1	Dhātusova, bhikkhave, sattā saṁsandanti samenti.	15	
PA_sn_14:15.3.2	Hīnādhimuttikā hīnādhimuttikehi saddhiṁ saṁsandanti samenti;	15	
PA_sn_14:15.3.3	kalyāṇādhimuttikā kalyāṇādhimuttikehi saddhiṁ saṁsandanti samenti.	15	
PA_sn_14:15.3.4	Atītampi kho, bhikkhave, addhānaṁ dhātusova sattā saṁsandiṁsu samiṁsu.	15	
PA_sn_14:15.3.5	Hīnādhimuttikā hīnādhimuttikehi saddhiṁ saṁsandiṁsu samiṁsu;	15	
PA_sn_14:15.3.6	kalyāṇādhimuttikā kalyāṇādhimuttikehi saddhiṁ saṁsandiṁsu samiṁsu.	15	
PA_sn_14:15.4.1	Anāgatampi kho, bhikkhave, addhānaṁ dhātusova sattā saṁsandissanti samessanti.	15	
PA_sn_14:15.4.2	Hīnādhimuttikā hīnādhimuttikehi saddhiṁ saṁsandissanti samessanti;	15	
PA_sn_14:15.4.3	kalyāṇādhimuttikā kalyāṇādhimuttikehi saddhiṁ saṁsandissanti samessanti.	15	
PA_sn_14:15.5.1	Etarahipi kho, bhikkhave, paccuppannaṁ addhānaṁ dhātusova sattā saṁsandanti samenti.	15	
PA_sn_14:15.5.2	Hīnādhimuttikā hīnādhimuttikehi saddhiṁ saṁsandanti samenti;	15	
PA_sn_14:15.5.3	kalyāṇādhimuttikā kalyāṇādhimuttikehi saddhiṁ saṁsandanti samentī”ti.	15	
PA_sn_14:15.5.4	Pañcamaṁ.	15	
PA_sn_14:16.0.1	Saṁyutta Nikāya 14.16	16	
PA_sn_14:16.0.2	2. Dutiyavagga	16	
PA_sn_14:16.0.3	Sagāthāsutta	16	
PA_sn_14:16.1.1	Sāvatthiyaṁ viharati.	16	
PA_sn_14:16.1.2	“Dhātusova, bhikkhave, sattā saṁsandanti samenti.	16	
PA_sn_14:16.1.3	Hīnādhimuttikā hīnādhimuttikehi saddhiṁ saṁsandanti samenti.	16	
PA_sn_14:16.1.4	Atītampi kho, bhikkhave, addhānaṁ dhātusova sattā saṁsandiṁsu samiṁsu.	16	
PA_sn_14:16.1.5	Hīnādhimuttikā hīnādhimuttikehi saddhiṁ saṁsandiṁsu samiṁsu.	16	
PA_sn_14:16.2.1	Anāgatampi kho, bhikkhave, addhānaṁ dhātusova sattā saṁsandissanti samessanti.	16	
PA_sn_14:16.2.2	Hīnādhimuttikā hīnādhimuttikehi saddhiṁ saṁsandissanti samessanti.	16	
PA_sn_14:16.3.1	Etarahipi kho, bhikkhave, paccuppannaṁ addhānaṁ dhātusova sattā saṁsandanti samenti.	16	
PA_sn_14:16.3.2	Hīnādhimuttikā hīnādhimuttikehi saddhiṁ saṁsandanti samenti.	16	
PA_sn_14:16.4.1	Seyyathāpi, bhikkhave, gūtho gūthena saṁsandati sameti;	16	
PA_sn_14:16.4.2	muttaṁ muttena saṁsandati sameti;	16	
PA_sn_14:16.4.3	kheḷo kheḷena saṁsandati sameti;	16	
PA_sn_14:16.4.4	pubbo pubbena saṁsandati sameti;	16	
PA_sn_14:16.4.5	lohitaṁ lohitena saṁsandati sameti;	16	
PA_sn_14:16.4.6	evameva kho, bhikkhave, dhātusova sattā saṁsandanti samenti.	16	
PA_sn_14:16.4.7	Hīnādhimuttikā hīnādhimuttikehi saddhiṁ saṁsandanti samenti.	16	
PA_sn_14:16.4.8	Atītampi kho addhānaṁ …pe…	16	
PA_sn_14:16.4.9	anāgatampi kho addhānaṁ …pe…	16	
PA_sn_14:16.4.10	etarahipi kho paccuppannaṁ addhānaṁ dhātusova sattā saṁsandanti samenti.	16	
PA_sn_14:16.4.11	Hīnādhimuttikā hīnādhimuttikehi saddhiṁ saṁsandanti samenti.	16	
PA_sn_14:16.5.1	Dhātusova, bhikkhave, sattā saṁsandanti samenti.	16	
PA_sn_14:16.5.2	Kalyāṇādhimuttikā kalyāṇādhimuttikehi saddhiṁ saṁsandanti samenti.	16	
PA_sn_14:16.5.3	Atītampi kho, bhikkhave, addhānaṁ dhātusova sattā saṁsandiṁsu samiṁsu.	16	
PA_sn_14:16.5.4	Kalyāṇādhimuttikā kalyāṇādhimuttikehi saddhiṁ saṁsandiṁsu samiṁsu.	16	
PA_sn_14:16.6.1	Anāgatampi kho, bhikkhave, addhānaṁ …pe…	16	
PA_sn_14:16.6.2	etarahipi kho, bhikkhave, paccuppannaṁ addhānaṁ dhātusova sattā saṁsandanti samenti.	16	
PA_sn_14:16.6.3	Kalyāṇādhimuttikā kalyāṇādhimuttikehi saddhiṁ saṁsandanti samenti.	16	
PA_sn_14:16.7.1	Seyyathāpi, bhikkhave, khīraṁ khīrena saṁsandati sameti;	16	
PA_sn_14:16.7.2	telaṁ telena saṁsandati sameti;	16	
PA_sn_14:16.7.3	sappi sappinā saṁsandati sameti;	16	
PA_sn_14:16.7.4	madhu madhunā saṁsandati sameti;	16	
PA_sn_14:16.7.5	phāṇitaṁ phāṇitena saṁsandati sameti;	16	
PA_sn_14:16.7.6	evameva kho, bhikkhave, dhātusova sattā saṁsandanti samenti.	16	
PA_sn_14:16.7.7	Kalyāṇādhimuttikā kalyāṇādhimuttikehi saddhiṁ saṁsandanti samenti.	16	
PA_sn_14:16.7.8	Atītampi kho addhānaṁ …	16	
PA_sn_14:16.7.9	anāgatampi kho addhānaṁ …	16	
PA_sn_14:16.7.10	etarahipi kho paccuppannaṁ addhānaṁ dhātusova sattā saṁsandanti samenti.	16	
PA_sn_14:16.7.11	Kalyāṇādhimuttikā kalyāṇādhimuttikehi saddhiṁ saṁsandanti samentī”ti.	16	
PA_sn_14:16.8.1	Idamavoca bhagavā.	16	
PA_sn_14:16.8.2	Idaṁ vatvāna sugato athāparaṁ etadavoca satthā:	16	
PA_sn_14:16.9.1	“Saṁsaggā vanatho jāto,	16	
PA_sn_14:16.9.2	asaṁsaggena chijjati;	16	
PA_sn_14:16.9.3	Parittaṁ dārumāruyha,	16	
PA_sn_14:16.9.4	yathā sīde mahaṇṇave.	16	
PA_sn_14:16.10.1	Evaṁ kusītamāgamma,	16	
PA_sn_14:16.10.2	sādhujīvipi sīdati;	16	
PA_sn_14:16.10.3	Tasmā taṁ parivajjeyya,	16	
PA_sn_14:16.10.4	kusītaṁ hīnavīriyaṁ.	16	
PA_sn_14:16.11.1	Pavivittehi ariyehi,	16	
PA_sn_14:16.11.2	pahitattehi jhāyīhi;	16	
PA_sn_14:16.11.3	Niccaṁ āraddhavīriyehi,	16	
PA_sn_14:16.11.4	paṇḍitehi sahāvase”ti.	16	
PA_sn_14:16.11.5	Chaṭṭhaṁ.	16	
PA_sn_14:17.0.1	Saṁyutta Nikāya 14.17	17	
PA_sn_14:17.0.2	2. Dutiyavagga	17	
PA_sn_14:17.0.3	Assaddhasaṁsandanasutta	17	
PA_sn_14:17.1.1	Sāvatthiyaṁ viharati.	17	
PA_sn_14:17.1.2	“Dhātusova, bhikkhave, sattā saṁsandanti samenti.	17	
PA_sn_14:17.1.3	Assaddhā assaddhehi saddhiṁ saṁsandanti samenti;	17	
PA_sn_14:17.1.4	ahirikā ahirikehi saddhiṁ saṁsandanti samenti;	17	
PA_sn_14:17.1.5	anottappino anottappīhi saddhiṁ saṁsandanti samenti;	17	
PA_sn_14:17.1.6	appassutā appassutehi saddhiṁ saṁsandanti samenti;	17	
PA_sn_14:17.1.7	kusītā kusītehi saddhiṁ saṁsandanti samenti;	17	
PA_sn_14:17.1.8	muṭṭhassatino muṭṭhassatīhi saddhiṁ saṁsandanti samenti;	17	
PA_sn_14:17.1.9	duppaññā duppaññehi saddhiṁ saṁsandanti samenti.	17	
PA_sn_14:17.2.1	Atītampi kho, bhikkhave, addhānaṁ dhātusova sattā saṁsandiṁsu samiṁsu.	17	
PA_sn_14:17.2.2	Assaddhā assaddhehi saddhiṁ saṁsandiṁsu samiṁsu;	17	
PA_sn_14:17.2.3	ahirikā ahirikehi saddhiṁ saṁsandiṁsu samiṁsu;	17	
PA_sn_14:17.2.4	anottappino anottappīhi saddhiṁ saṁsandiṁsu samiṁsu;	17	
PA_sn_14:17.2.5	appassutā appassutehi saddhiṁ saṁsandiṁsu samiṁsu;	17	
PA_sn_14:17.2.6	kusītā kusītehi saddhiṁ saṁsandiṁsu samiṁsu;	17	
PA_sn_14:17.2.7	muṭṭhassatino muṭṭhassatīhi saddhiṁ saṁsandiṁsu samiṁsu;	17	
PA_sn_14:17.2.8	duppaññā duppaññehi saddhiṁ saṁsandiṁsu samiṁsu.	17	
PA_sn_14:17.3.1	Anāgatampi kho, bhikkhave, addhānaṁ dhātusova sattā saṁsandissanti samessanti.	17	
PA_sn_14:17.3.2	Assaddhā assaddhehi saddhiṁ saṁsandissanti samessanti;	17	
PA_sn_14:17.3.3	ahirikā ahirikehi saddhiṁ saṁsandissanti samessanti;	17	
PA_sn_14:17.3.4	anottappino anottappīhi saddhiṁ …pe…	17	
PA_sn_14:17.3.5	appassutā appassutehi saddhiṁ …pe…	17	
PA_sn_14:17.3.6	kusītā kusītehi saddhiṁ …pe…	17	
PA_sn_14:17.3.7	muṭṭhassatino muṭṭhassatīhi saddhiṁ …pe…	17	
PA_sn_14:17.3.8	duppaññā duppaññehi saddhiṁ saṁsandissanti samessanti.	17	
PA_sn_14:17.4.1	Etarahipi kho, bhikkhave, paccuppannaṁ addhānaṁ dhātusova sattā saṁsandanti samenti.	17	
PA_sn_14:17.4.2	Assaddhā assaddhehi saddhiṁ saṁsandanti samenti;	17	
PA_sn_14:17.4.3	ahirikā ahirikehi saddhiṁ …pe…	17	
PA_sn_14:17.4.4	anottappino anottappīhi saddhiṁ …pe…	17	
PA_sn_14:17.4.5	appassutā appassutehi saddhiṁ …pe…	17	
PA_sn_14:17.4.6	kusītā kusītehi saddhiṁ …pe…	17	
PA_sn_14:17.4.7	muṭṭhassatino muṭṭhassatīhi saddhiṁ saṁsandanti samenti;	17	
PA_sn_14:17.4.8	duppaññā duppaññehi saddhiṁ saṁsandanti samenti.	17	
PA_sn_14:17.5.1	Dhātusova, bhikkhave, sattā saṁsandanti samenti.	17	
PA_sn_14:17.5.2	Saddhā saddhehi saddhiṁ saṁsandanti samenti;	17	
PA_sn_14:17.5.3	hirimanā hirimanehi saddhiṁ saṁsandanti samenti;	17	
PA_sn_14:17.5.4	ottappino ottappīhi saddhiṁ saṁsandanti samenti;	17	
PA_sn_14:17.5.5	bahussutā bahussutehi saddhiṁ saṁsandanti samenti;	17	
PA_sn_14:17.5.6	āraddhavīriyā āraddhavīriyehi saddhiṁ saṁsandanti samenti;	17	
PA_sn_14:17.5.7	upaṭṭhitassatino upaṭṭhitassatīhi saddhiṁ saṁsandanti samenti;	17	
PA_sn_14:17.5.8	paññavanto paññavantehi saddhiṁ saṁsandanti samenti.	17	
PA_sn_14:17.5.9	Atītampi kho, bhikkhave, addhānaṁ …pe…	17	
PA_sn_14:17.5.10	anāgatampi kho, bhikkhave …pe…	17	
PA_sn_14:17.5.11	etarahipi kho, bhikkhave, paccuppannaṁ addhānaṁ dhātusova sattā saṁsandanti samenti.	17	
PA_sn_14:17.5.12	Saddhā saddhehi saddhiṁ …pe…	17	
PA_sn_14:17.5.13	paññavanto paññavantehi saddhiṁ saṁsandanti samentī”ti.	17	
PA_sn_14:17.5.14	Sattamaṁ.	17	
PA_sn_14:18.0.1	Saṁyutta Nikāya 14.18	18	
PA_sn_14:18.0.2	2. Dutiyavagga	18	
PA_sn_14:18.0.3	Assaddhamūlakasutta	18	
PA_sn_14:18.1.1	Sāvatthiyaṁ viharati.	18	
PA_sn_14:18.1.2	“Dhātusova, bhikkhave, sattā saṁsandanti samenti.	18	
PA_sn_14:18.1.3	Assaddhā assaddhehi saddhiṁ saṁsandanti samenti;	18	
PA_sn_14:18.1.4	ahirikā ahirikehi saddhiṁ saṁsandanti samenti;	18	
PA_sn_14:18.1.5	duppaññā duppaññehi saddhiṁ saṁsandanti samenti;	18	
PA_sn_14:18.1.6	saddhā saddhehi saddhiṁ saṁsandanti samenti;	18	
PA_sn_14:18.1.7	hirimanā hirimanehi saddhiṁ saṁsandanti samenti;	18	
PA_sn_14:18.1.8	paññavanto paññavantehi saddhiṁ saṁsandanti samenti.	18	
PA_sn_14:18.1.9	Atītampi kho, bhikkhave, addhānaṁ dhātusova sattā saṁsandiṁsu samiṁsu …pe…	18	
PA_sn_14:18.1.10	anāgatampi kho, bhikkhave, addhānaṁ dhātusova sattā saṁsandissanti samessanti …pe….	18	
PA_sn_14:18.2.1	Etarahipi kho, bhikkhave, paccuppannaṁ addhānaṁ dhātusova sattā saṁsandanti samenti.	18	
PA_sn_14:18.2.2	Assaddhā assaddhehi saddhiṁ saṁsandanti samenti;	18	
PA_sn_14:18.2.3	ahirikā ahirikehi saddhiṁ saṁsandanti samenti, duppaññā duppaññehi saddhiṁ saṁsandanti samenti;	18	
PA_sn_14:18.2.4	saddhā saddhehi saddhiṁ saṁsandanti samenti;	18	
PA_sn_14:18.2.5	hirimanā hirimanehi saddhiṁ saṁsandanti samenti;	18	
PA_sn_14:18.2.6	paññavanto paññavantehi saddhiṁ saṁsandanti samentīti.	18	
PA_sn_14:18.3.1	Dhātusova, bhikkhave, sattā saṁsandanti samenti.	18	
PA_sn_14:18.3.2	Assaddhā assaddhehi saddhiṁ saṁsandanti samenti;	18	
PA_sn_14:18.3.3	anottappino anottappīhi saddhiṁ saṁsandanti samenti;	18	
PA_sn_14:18.3.4	duppaññā duppaññehi saddhiṁ saṁsandanti samenti;	18	
PA_sn_14:18.3.5	saddhā saddhehi saddhiṁ saṁsandanti samenti;	18	
PA_sn_14:18.3.6	ottappino ottappīhi saddhiṁ saṁsandanti samenti;	18	
PA_sn_14:18.3.7	paññavanto paññavantehi saddhiṁ saṁsandanti samenti …pe…	18	
PA_sn_14:18.3.8	paṭhamavāro viya vitthāretabbo.	18	
PA_sn_14:18.4.1	Dhātusova, bhikkhave …pe…	18	
PA_sn_14:18.4.2	assaddhā assaddhehi saddhiṁ saṁsandanti samenti;	18	
PA_sn_14:18.4.3	appassutā appassutehi saddhiṁ saṁsandanti samenti;	18	
PA_sn_14:18.4.4	duppaññā duppaññehi saddhiṁ saṁsandanti samenti;	18	
PA_sn_14:18.4.5	saddhā saddhehi saddhiṁ saṁsandanti samenti; bahussutā bahussutehi saddhiṁ saṁsandanti samenti, paññavanto paññavantehi saddhiṁ saṁsandanti samenti …pe….	18	
PA_sn_14:18.5.1	Dhātusova, bhikkhave …pe…	18	
PA_sn_14:18.5.2	assaddhā assaddhehi saddhiṁ saṁsandanti samenti;	18	
PA_sn_14:18.5.3	kusītā kusītehi saddhiṁ saṁsandanti samenti;	18	
PA_sn_14:18.5.4	duppaññā duppaññehi saddhiṁ saṁsandanti samenti;	18	
PA_sn_14:18.5.5	saddhā saddhehi saddhiṁ saṁsandanti samenti;	18	
PA_sn_14:18.5.6	āraddhavīriyā āraddhavīriyehi saddhiṁ saṁsandanti samenti; paññavanto paññavantehi saddhiṁ saṁsandanti samenti …pe….	18	
PA_sn_14:18.6.1	Dhātusova, bhikkhave …pe…	18	
PA_sn_14:18.6.2	assaddhā assaddhehi saddhiṁ saṁsandanti samenti;	18	
PA_sn_14:18.6.3	muṭṭhassatino muṭṭhassatīhi saddhiṁ saṁsandanti samenti;	18	
PA_sn_14:18.6.4	duppaññā duppaññehi saddhiṁ saṁsandanti samenti;	18	
PA_sn_14:18.6.5	saddhā saddhehi saddhiṁ saṁsandanti samenti;	18	
PA_sn_14:18.6.6	upaṭṭhitassatino upaṭṭhitassatīhi saddhiṁ saṁsandanti samenti; paññavanto paññavantehi saddhiṁ saṁsandanti samentī”ti …pe….	18	
PA_sn_14:18.6.7	Aṭṭhamaṁ.	18	
PA_sn_14:19.0.1	Saṁyutta Nikāya 14.19	19	
PA_sn_14:19.0.2	2. Dutiyavagga	19	
PA_sn_14:19.0.3	Ahirikamūlakasutta	19	
PA_sn_14:19.1.1	Sāvatthiyaṁ viharati.	19	
PA_sn_14:19.1.2	“Dhātusova …pe…	19	
PA_sn_14:19.1.3_0	ahirikā ahirikehi saddhiṁ saṁsandanti samenti, anottappino anottappīhi saddhiṁ saṁsandanti	19	
PA_sn_14:19.1.3_1	samenti, duppaññā duppaññehi saddhiṁ saṁsandanti samenti; hirimanā hirimanehi saddhiṁ	19	
PA_sn_14:19.1.3_2	saṁsandanti samenti, ottappino ottappīhi saddhiṁ saṁsandanti samenti, paññavanto	19	
PA_sn_14:19.1.3_3	paññavantehi saddhiṁ saṁsandanti samenti …pe….	19	
PA_sn_14:19.2.1_0	Ahirikā ahirikehi saddhiṁ saṁsandanti samenti, appassutā appassutehi saddhiṁ saṁsandanti	19	
PA_sn_14:19.2.1_1	samenti, duppaññā duppaññehi saddhiṁ saṁsandanti samenti; hirimanā hirimanehi saddhiṁ	19	
PA_sn_14:19.2.1_2	saṁsandanti samenti, bahussutā bahussutehi saddhiṁ saṁsandanti samenti, paññavanto	19	
PA_sn_14:19.2.1_3	paññavantehi saddhiṁ saṁsandanti samenti …pe….	19	
PA_sn_14:19.3.1_0	Ahirikā ahirikehi saddhiṁ saṁsandanti samenti, kusītā kusītehi saddhiṁ saṁsandanti	19	
PA_sn_14:19.3.1_1	samenti, duppaññā duppaññehi saddhiṁ saṁsandanti samenti; hirimanā hirimanehi saddhiṁ	19	
PA_sn_14:19.3.1_2	saṁsandanti samenti, āraddhavīriyā āraddhavīriyehi saddhiṁ saṁsandanti samenti, paññavanto	19	
PA_sn_14:19.3.1_3	paññavantehi saddhiṁ saṁsandanti samenti …pe….	19	
PA_sn_14:19.4.1_0	Ahirikā ahirikehi saddhiṁ saṁsandanti samenti, muṭṭhassatino muṭṭhassatīhi saddhiṁ	19	
PA_sn_14:19.4.1_1	saṁsandanti samenti, duppaññā duppaññehi saddhiṁ saṁsandanti samenti; hirimanā hirimanehi	19	
PA_sn_14:19.4.1_2	saddhiṁ saṁsandanti samenti, upaṭṭhitassatino upaṭṭhitassatīhi saddhiṁ saṁsandanti	19	
PA_sn_14:19.4.1_3	samenti, paññavanto paññavantehi saddhiṁ saṁsandanti samentī”ti …pe….	19	
PA_sn_14:19.4.2	Navamaṁ.	19	
PA_sn_14:20.0.1	Saṁyutta Nikāya 14.20	20	
PA_sn_14:20.0.2	2. Dutiyavagga	20	
PA_sn_14:20.0.3	Anottappamūlakasutta	20	
PA_sn_14:20.1.1	Sāvatthiyaṁ viharati.	20	
PA_sn_14:20.1.2	“Dhātusova, bhikkhave, sattā saṁsandanti samenti.	20	
PA_sn_14:20.1.3	Anottappino anottappīhi saddhiṁ saṁsandanti samenti;	20	
PA_sn_14:20.1.4	appassutā appassutehi saddhiṁ saṁsandanti samenti;	20	
PA_sn_14:20.1.5	duppaññā duppaññehi saddhiṁ saṁsandanti samenti;	20	
PA_sn_14:20.1.6	ottappino ottappīhi saddhiṁ saṁsandanti samenti;	20	
PA_sn_14:20.1.7	bahussutā bahussutehi saddhiṁ saṁsandanti samenti; paññavanto paññavantehi saddhiṁ saṁsandanti samenti …pe….	20	
PA_sn_14:20.2.1	Anottappino anottappīhi saddhiṁ saṁsandanti samenti;	20	
PA_sn_14:20.2.2	kusītā kusītehi saddhiṁ saṁsandanti samenti;	20	
PA_sn_14:20.2.3	duppaññā duppaññehi saddhiṁ saṁsandanti samenti;	20	
PA_sn_14:20.2.4	ottappino ottappīhi saddhiṁ saṁsandanti samenti;	20	
PA_sn_14:20.2.5	āraddhavīriyā āraddhavīriyehi saddhiṁ saṁsandanti samenti; paññavanto paññavantehi saddhiṁ saṁsandanti samenti …pe….	20	
PA_sn_14:20.3.1	Anottappino anottappīhi saddhiṁ saṁsandanti samenti;	20	
PA_sn_14:20.3.2	muṭṭhassatino muṭṭhassatīhi saddhiṁ saṁsandanti samenti;	20	
PA_sn_14:20.3.3	duppaññā duppaññehi saddhiṁ saṁsandanti samenti;	20	
PA_sn_14:20.3.4	ottappino ottappīhi saddhiṁ saṁsandanti samenti;	20	
PA_sn_14:20.3.5	upaṭṭhitassatino upaṭṭhitassatīhi saddhiṁ saṁsandanti samenti; paññavanto paññavantehi saddhiṁ saṁsandanti samentī”ti …pe….	20	
PA_sn_14:20.3.6	Dasamaṁ.	20	
PA_sn_14:21.0.1	Saṁyutta Nikāya 14.21	21	
PA_sn_14:21.0.2	2. Dutiyavagga	21	
PA_sn_14:21.0.3	Appassutamūlakasutta	21	
PA_sn_14:21.1.1	Sāvatthiyaṁ viharati.	21	
PA_sn_14:21.1.2	“Dhātusova, bhikkhave, sattā saṁsandanti samenti.	21	
PA_sn_14:21.1.3	Appassutā appassutehi saddhiṁ saṁsandanti samenti;	21	
PA_sn_14:21.1.4	kusītā kusītehi saddhiṁ saṁsandanti samenti;	21	
PA_sn_14:21.1.5	duppaññā duppaññehi saddhiṁ saṁsandanti samenti;	21	
PA_sn_14:21.1.6	bahussutā bahussutehi saddhiṁ saṁsandanti samenti;	21	
PA_sn_14:21.1.7	āraddhavīriyā āraddhavīriyehi saddhiṁ saṁsandanti samenti; paññavanto paññavantehi saddhiṁ saṁsandanti samenti …pe….	21	
PA_sn_14:21.2.1	Appassutā appassutehi saddhiṁ saṁsandanti samenti;	21	
PA_sn_14:21.2.2	muṭṭhassatino muṭṭhassatīhi saddhiṁ saṁsandanti samenti;	21	
PA_sn_14:21.2.3	duppaññā duppaññehi saddhiṁ saṁsandanti samenti;	21	
PA_sn_14:21.2.4	bahussutā bahussutehi saddhiṁ saṁsandanti samenti;	21	
PA_sn_14:21.2.5	upaṭṭhitassatino upaṭṭhitassatīhi saddhiṁ saṁsandanti samenti; paññavanto paññavantehi saddhiṁ saṁsandanti samentī”ti …pe….	21	
PA_sn_14:21.2.6	Ekādasamaṁ.	21	
PA_sn_14:22.0.1	Saṁyutta Nikāya 14.22	22	
PA_sn_14:22.0.2	2. Dutiyavagga	22	
PA_sn_14:22.0.3	Kusītamūlakasutta	22	
PA_sn_14:22.1.1	Sāvatthiyaṁ viharati.	22	
PA_sn_14:22.1.2	“Dhātusova, bhikkhave, sattā saṁsandanti samenti.	22	
PA_sn_14:22.1.3	Kusītā kusītehi saddhiṁ saṁsandanti samenti;	22	
PA_sn_14:22.1.4	muṭṭhassatino muṭṭhassatīhi saddhiṁ saṁsandanti samenti;	22	
PA_sn_14:22.1.5	duppaññā duppaññehi saddhiṁ saṁsandanti samenti;	22	
PA_sn_14:22.1.6	āraddhavīriyā āraddhavīriyehi saddhiṁ saṁsandanti samenti;	22	
PA_sn_14:22.1.7	upaṭṭhitassatino upaṭṭhitassatīhi saddhiṁ saṁsandanti samenti; paññavanto paññavantehi saddhiṁ saṁsandanti samentī”ti …pe….	22	
PA_sn_14:22.1.8	Dvādasamaṁ.	22	
PA_sn_14:22.1.9	(Sabbattha atītānāgatapaccuppannaṁ kātabbaṁ.)	22	
PA_sn_14:22.1.10	Dutiyo vaggo.	22	
PA_sn_14:22.2.0	Tassuddānaṁ	22	
PA_sn_14:22.2.1	Sattimā sanidānañca,	22	
PA_sn_14:22.2.2	giñjakāvasathena ca;	22	
PA_sn_14:22.2.3	Hīnādhimutti caṅkamaṁ,	22	
PA_sn_14:22.2.4	sagāthā assaddhasattamaṁ.	22	
PA_sn_14:22.3.1	Assaddhamūlakā pañca,	22	
PA_sn_14:22.3.2	Cattāro ahirikamūlakā;	22	
PA_sn_14:22.3.3	Anottappamūlakā tīṇi,	22	
PA_sn_14:22.3.4	Duve appassutena ca.	22	
PA_sn_14:22.4.1	Kusītaṁ ekakaṁ vuttaṁ,	22	
PA_sn_14:22.4.2	Suttantā tīṇi pañcakā;	22	
PA_sn_14:22.4.3	Bāvīsati vuttā suttā,	22	
PA_sn_14:22.4.4	Dutiyo vaggo pavuccatīti.	22	
PA_sn_14:23.0.1	Saṁyutta Nikāya 14.23	23	
PA_sn_14:23.0.2	3. Kammapathavagga	23	
PA_sn_14:23.0.3	Asamāhitasutta	23	
PA_sn_14:23.1.1	Sāvatthiyaṁ viharati.	23	
PA_sn_14:23.1.2	“Dhātusova, bhikkhave, sattā saṁsandanti samenti.	23	
PA_sn_14:23.1.3	Assaddhā assaddhehi saddhiṁ saṁsandanti samenti;	23	
PA_sn_14:23.1.4	ahirikā ahirikehi saddhiṁ saṁsandanti samenti;	23	
PA_sn_14:23.1.5	anottappino anottappīhi saddhiṁ saṁsandanti samenti;	23	
PA_sn_14:23.1.6	asamāhitā asamāhitehi saddhiṁ saṁsandanti samenti;	23	
PA_sn_14:23.1.7	duppaññā duppaññehi saddhiṁ saṁsandanti samenti.	23	
PA_sn_14:23.2.1	Saddhā saddhehi saddhiṁ saṁsandanti samenti;	23	
PA_sn_14:23.2.2	hirimanā hirimanehi saddhiṁ saṁsandanti samenti;	23	
PA_sn_14:23.2.3	ottappino ottappīhi saddhiṁ saṁsandanti samenti;	23	
PA_sn_14:23.2.4	samāhitā samāhitehi saddhiṁ saṁsandanti samenti;	23	
PA_sn_14:23.2.5	paññavanto paññavantehi saddhiṁ saṁsandanti samentī”ti.	23	
PA_sn_14:23.2.6	Paṭhamaṁ.	23	
PA_sn_14:24.0.1	Saṁyutta Nikāya 14.24	24	
PA_sn_14:24.0.2	3. Kammapathavagga	24	
PA_sn_14:24.0.3	Dussīlasutta	24	
PA_sn_14:24.1.1	Sāvatthiyaṁ viharati.	24	
PA_sn_14:24.1.2	“Dhātusova, bhikkhave, sattā saṁsandanti samenti.	24	
PA_sn_14:24.1.3	Assaddhā assaddhehi saddhiṁ saṁsandanti samenti;	24	
PA_sn_14:24.1.4	ahirikā ahirikehi saddhiṁ saṁsandanti samenti;	24	
PA_sn_14:24.1.5	anottappino anottappīhi saddhiṁ saṁsandanti samenti;	24	
PA_sn_14:24.1.6	dussīlā dussīlehi saddhiṁ saṁsandanti samenti;	24	
PA_sn_14:24.1.7	duppaññā duppaññehi saddhiṁ saṁsandanti samenti.	24	
PA_sn_14:24.2.1	Saddhā saddhehi saddhiṁ saṁsandanti samenti;	24	
PA_sn_14:24.2.2	hirimanā hirimanehi saddhiṁ saṁsandanti samenti;	24	
PA_sn_14:24.2.3	ottappino ottappīhi saddhiṁ saṁsandanti samenti;	24	
PA_sn_14:24.2.4	sīlavanto sīlavantehi saddhiṁ saṁsandanti samenti;	24	
PA_sn_14:24.2.5	paññavanto paññavantehi saddhiṁ saṁsandanti samentī”ti.	24	
PA_sn_14:24.2.6	Dutiyaṁ.	24	
PA_sn_14:25.0.1	Saṁyutta Nikāya 14.25	25	
PA_sn_14:25.0.2	3. Kammapathavagga	25	
PA_sn_14:25.0.3	Pañcasikkhāpadasutta	25	
PA_sn_14:25.1.1	Sāvatthiyaṁ viharati.	25	
PA_sn_14:25.1.2	“Dhātusova, bhikkhave, sattā saṁsandanti samenti.	25	
PA_sn_14:25.1.3	Pāṇātipātino pāṇātipātīhi saddhiṁ saṁsandanti samenti;	25	
PA_sn_14:25.1.4	adinnādāyino adinnādāyīhi saddhiṁ saṁsandanti samenti;	25	
PA_sn_14:25.1.5	kāmesumicchācārino kāmesumicchācārīhi saddhiṁ saṁsandanti samenti;	25	
PA_sn_14:25.1.6	musāvādino musāvādīhi saddhiṁ saṁsandanti samenti;	25	
PA_sn_14:25.1.7	surāmerayamajjappamādaṭṭhāyino surāmerayamajjappamādaṭṭhāyīhi saddhiṁ saṁsandanti samenti.	25	
PA_sn_14:25.2.1	Pāṇātipātā paṭiviratā pāṇātipātā paṭiviratehi saddhiṁ saṁsandanti samenti;	25	
PA_sn_14:25.2.2	adinnādānā paṭiviratā adinnādānā paṭiviratehi saddhiṁ saṁsandanti samenti;	25	
PA_sn_14:25.2.3	kāmesumicchācārā paṭiviratā kāmesumicchācārā paṭiviratehi saddhiṁ saṁsandanti samenti;	25	
PA_sn_14:25.2.4	musāvādā paṭiviratā musāvādā paṭiviratehi saddhiṁ saṁsandanti samenti;	25	
PA_sn_14:25.2.5	surāmerayamajjappamādaṭṭhānā paṭiviratā surāmerayamajjappamādaṭṭhānā paṭiviratehi saddhiṁ saṁsandanti samentī”ti.	25	
PA_sn_14:25.2.6	Tatiyaṁ.	25	
PA_sn_14:26.0.1	Saṁyutta Nikāya 14.26	26	
PA_sn_14:26.0.2	3. Kammapathavagga	26	
PA_sn_14:26.0.3	Sattakammapathasutta	26	
PA_sn_14:26.1.1	Sāvatthiyaṁ viharati.	26	
PA_sn_14:26.1.2	“Dhātusova, bhikkhave, sattā saṁsandanti samenti.	26	
PA_sn_14:26.1.3	Pāṇātipātino pāṇātipātīhi saddhiṁ saṁsandanti samenti;	26	
PA_sn_14:26.1.4	adinnādāyino adinnādāyīhi saddhiṁ saṁsandanti samenti;	26	
PA_sn_14:26.1.5	kāmesumicchācārino kāmesumicchācārīhi saddhiṁ saṁsandanti samenti;	26	
PA_sn_14:26.1.6	musāvādino musāvādīhi saddhiṁ saṁsandanti samenti;	26	
PA_sn_14:26.1.7	pisuṇavācā pisuṇavācehi saddhiṁ saṁsandanti samenti;	26	
PA_sn_14:26.1.8	pharusavācā pharusavācehi saddhiṁ saṁsandanti samenti;	26	
PA_sn_14:26.1.9	samphappalāpino samphappalāpīhi saddhiṁ saṁsandanti samenti.	26	
PA_sn_14:26.2.1	Pāṇātipātā paṭiviratā …pe…	26	
PA_sn_14:26.2.2	adinnādānā paṭiviratā …	26	
PA_sn_14:26.2.3	kāmesumicchācārā paṭiviratā …	26	
PA_sn_14:26.2.4	musāvādā paṭiviratā …	26	
PA_sn_14:26.2.5	pisuṇāya vācāya paṭiviratā pisuṇāya vācāya paṭiviratehi saddhiṁ saṁsandanti samenti;	26	
PA_sn_14:26.2.6	pharusāya vācāya paṭiviratā pharusāya vācāya paṭiviratehi saddhiṁ saṁsandanti samenti;	26	
PA_sn_14:26.2.7	samphappalāpā paṭiviratā samphappalāpā paṭiviratehi saddhiṁ saṁsandanti samentī”ti.	26	
PA_sn_14:26.2.8	Catutthaṁ.	26	
PA_sn_14:27.0.1	Saṁyutta Nikāya 14.27	27	
PA_sn_14:27.0.2	3. Kammapathavagga	27	
PA_sn_14:27.0.3	Dasakammapathasutta	27	
PA_sn_14:27.1.1	Sāvatthiyaṁ viharati.	27	
PA_sn_14:27.1.2	“Dhātusova, bhikkhave, sattā saṁsandanti samenti.	27	
PA_sn_14:27.1.3	Pāṇātipātino pāṇātipātīhi saddhiṁ saṁsandanti samenti;	27	
PA_sn_14:27.1.4	adinnādāyino …pe…	27	
PA_sn_14:27.1.5	kāmesumicchācārino …	27	
PA_sn_14:27.1.6	musāvādino …	27	
PA_sn_14:27.1.7	pisuṇavācā …	27	
PA_sn_14:27.1.8	pharusavācā …	27	
PA_sn_14:27.1.9	samphappalāpino samphappalāpīhi saddhiṁ saṁsandanti samenti;	27	
PA_sn_14:27.1.10	abhijjhāluno abhijjhālūhi saddhiṁ saṁsandanti samenti;	27	
PA_sn_14:27.1.11	byāpannacittā byāpannacittehi saddhiṁ saṁsandanti samenti;	27	
PA_sn_14:27.1.12	micchādiṭṭhikā micchādiṭṭhikehi saddhiṁ saṁsandanti samenti.	27	
PA_sn_14:27.2.1	Pāṇātipātā paṭiviratā pāṇātipātā paṭiviratehi saddhiṁ saṁsandanti samenti;	27	
PA_sn_14:27.2.2	adinnādānā paṭiviratā …pe…	27	
PA_sn_14:27.2.3	kāmesumicchācārā paṭiviratā …	27	
PA_sn_14:27.2.4	musāvādā paṭiviratā …	27	
PA_sn_14:27.2.5	pisuṇāya vācāya …	27	
PA_sn_14:27.2.6	pharusāya vācāya …	27	
PA_sn_14:27.2.7	samphappalāpā paṭiviratā samphappalāpā paṭiviratehi saddhiṁ saṁsandanti samenti;	27	
PA_sn_14:27.2.8	anabhijjhāluno anabhijjhālūhi saddhiṁ saṁsandanti samenti;	27	
PA_sn_14:27.2.9	abyāpannacittā abyāpannacittehi saddhiṁ saṁsandanti samenti;	27	
PA_sn_14:27.2.10	sammādiṭṭhikā sammādiṭṭhikehi saddhiṁ saṁsandanti samentī”ti.	27	
PA_sn_14:27.2.11	Pañcamaṁ.	27	
PA_sn_14:28.0.1	Saṁyutta Nikāya 14.28	28	
PA_sn_14:28.0.2	3. Kammapathavagga	28	
PA_sn_14:28.0.3	Aṭṭhaṅgikasutta	28	
PA_sn_14:28.1.1	Sāvatthiyaṁ viharati.	28	
PA_sn_14:28.1.2	“Dhātusova, bhikkhave, sattā saṁsandanti samenti.	28	
PA_sn_14:28.1.3	Micchādiṭṭhikā micchādiṭṭhikehi saddhiṁ saṁsandanti samenti;	28	
PA_sn_14:28.1.4	micchāsaṅkappā …pe…	28	
PA_sn_14:28.1.5	micchāvācā …	28	
PA_sn_14:28.1.6	micchākammantā …	28	
PA_sn_14:28.1.7	micchāājīvā …	28	
PA_sn_14:28.1.8	micchāvāyāmā …	28	
PA_sn_14:28.1.9	micchāsatino …	28	
PA_sn_14:28.1.10	micchāsamādhino micchāsamādhīhi saddhiṁ saṁsandanti samenti.	28	
PA_sn_14:28.2.1	Sammādiṭṭhikā sammādiṭṭhikehi saddhiṁ saṁsandanti samenti;	28	
PA_sn_14:28.2.2	sammāsaṅkappā …pe…	28	
PA_sn_14:28.2.3	sammāvācā …	28	
PA_sn_14:28.2.4	sammākammantā …	28	
PA_sn_14:28.2.5	sammāājīvā …	28	
PA_sn_14:28.2.6	sammāvāyāmā …	28	
PA_sn_14:28.2.7	sammāsatino …	28	
PA_sn_14:28.2.8	sammāsamādhino sammāsamādhīhi saddhiṁ saṁsandanti samentī”ti.	28	
PA_sn_14:28.2.9	Chaṭṭhaṁ.	28	
PA_sn_14:29.0.1	Saṁyutta Nikāya 14.29	29	
PA_sn_14:29.0.2	3. Kammapathavagga	29	
PA_sn_14:29.0.3	Dasaṅgasutta	29	
PA_sn_14:29.1.1	Sāvatthiyaṁ viharati.	29	
PA_sn_14:29.1.2	“Dhātusova, bhikkhave, sattā saṁsandanti samenti.	29	
PA_sn_14:29.1.3	Micchādiṭṭhikā micchādiṭṭhikehi saddhiṁ saṁsandanti samenti;	29	
PA_sn_14:29.1.4	micchāsaṅkappā …pe…	29	
PA_sn_14:29.1.5	micchāvācā …	29	
PA_sn_14:29.1.6	micchākammantā …	29	
PA_sn_14:29.1.7	micchāājīvā …	29	
PA_sn_14:29.1.8	micchāvāyāmā …	29	
PA_sn_14:29.1.9	micchāsatino …	29	
PA_sn_14:29.1.10	micchāsamādhino micchāsamādhīhi saddhiṁ saṁsandanti samenti;	29	
PA_sn_14:29.1.11	micchāñāṇino micchāñāṇīhi saddhiṁ saṁsandanti samenti;	29	
PA_sn_14:29.1.12	micchāvimuttino micchāvimuttīhi saddhiṁ saṁsandanti samenti.	29	
PA_sn_14:29.2.1	Sammādiṭṭhikā sammādiṭṭhikehi saddhiṁ saṁsandanti samenti;	29	
PA_sn_14:29.2.2	sammāsaṅkappā …pe…	29	
PA_sn_14:29.2.3	sammāvācā …	29	
PA_sn_14:29.2.4	sammākammantā …	29	
PA_sn_14:29.2.5	sammāājīvā …	29	
PA_sn_14:29.2.6	sammāvāyāmā …	29	
PA_sn_14:29.2.7	sammāsatino …	29	
PA_sn_14:29.2.8	sammāsamādhino …	29	
PA_sn_14:29.2.9	sammāñāṇino sammāñāṇīhi saddhiṁ saṁsandanti samenti;	29	
PA_sn_14:29.2.10	sammāvimuttino sammāvimuttīhi saddhiṁ saṁsandanti samentī”ti.	29	
PA_sn_14:29.2.11	Sattamaṁ.	29	
PA_sn_14:29.2.12	(Sabbattha atītānāgatapaccuppannaṁ kātabbaṁ.)	29	
PA_sn_14:29.3.0	Sattannaṁ suttantānaṁ uddānaṁ	29	
PA_sn_14:29.3.1	Asamāhitaṁ dussīlaṁ,	29	
PA_sn_14:29.3.2	pañca sikkhāpadāni ca;	29	
PA_sn_14:29.3.3	Satta kammapathā vuttā,	29	
PA_sn_14:29.3.4	dasakammapathena ca;	29	
PA_sn_14:29.3.5	Chaṭṭhaṁ aṭṭhaṅgiko vutto,	29	
PA_sn_14:29.3.6	dasaṅgena ca sattamaṁ.	29	
PA_sn_14:29.3.7	Kammapathavaggo tatiyo.	29	
PA_sn_14:30.0.1	Saṁyutta Nikāya 14.30	30	
PA_sn_14:30.0.2	4. Catutthavagga	30	
PA_sn_14:30.0.3	Catudhātusutta	30	
PA_sn_14:30.1.1	Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme …	30	
PA_sn_14:30.1.2	“catasso imā, bhikkhave, dhātuyo.	30	
PA_sn_14:30.1.3	Katamā catasso?	30	
PA_sn_14:30.1.4	Pathavīdhātu, āpodhātu, tejodhātu, vāyodhātu—	30	
PA_sn_14:30.1.5	imā kho, bhikkhave, catasso dhātuyo”ti.	30	
PA_sn_14:30.1.6	Paṭhamaṁ.	30	
PA_sn_14:31.0.1	Saṁyutta Nikāya 14.31	31	
PA_sn_14:31.0.2	4. Catutthavagga	31	
PA_sn_14:31.0.3	Pubbesambodhasutta	31	
PA_sn_14:31.1.1	Sāvatthiyaṁ viharati.	31	
PA_sn_14:31.1.2	“Pubbeva me, bhikkhave, sambodhā anabhisambuddhassa bodhisattasseva sato etadahosi:	31	
PA_sn_14:31.1.3	‘ko nu kho pathavīdhātuyā assādo, ko ādīnavo, kiṁ nissaraṇaṁ;	31	
PA_sn_14:31.1.4	ko āpodhātuyā assādo, ko ādīnavo, kiṁ nissaraṇaṁ;	31	
PA_sn_14:31.1.5	ko tejodhātuyā assādo, ko ādīnavo, kiṁ nissaraṇaṁ;	31	
PA_sn_14:31.1.6	ko vāyodhātuyā assādo, ko ādīnavo, kiṁ nissaraṇan’ti?	31	
PA_sn_14:31.2.1	Tassa mayhaṁ, bhikkhave, etadahosi:	31	
PA_sn_14:31.2.2	‘yaṁ kho pathavīdhātuṁ paṭicca uppajjati sukhaṁ somanassaṁ, ayaṁ pathavīdhātuyā assādo;	31	
PA_sn_14:31.2.3	yaṁ pathavīdhātu aniccā dukkhā vipariṇāmadhammā, ayaṁ pathavīdhātuyā ādīnavo;	31	
PA_sn_14:31.2.4	yo pathavīdhātuyā chandarāgavinayo chandarāgappahānaṁ, idaṁ pathavīdhātuyā nissaraṇaṁ.	31	
PA_sn_14:31.2.5	Yaṁ āpodhātuṁ paṭicca …pe…	31	
PA_sn_14:31.2.6	yaṁ tejodhātuṁ paṭicca …pe…	31	
PA_sn_14:31.2.7	yaṁ vāyodhātuṁ paṭicca uppajjati sukhaṁ somanassaṁ, ayaṁ vāyodhātuyā assādo;	31	
PA_sn_14:31.2.8	yaṁ vāyodhātu aniccā dukkhā vipariṇāmadhammā, ayaṁ vāyodhātuyā ādīnavo;	31	
PA_sn_14:31.2.9	yo vāyodhātuyā chandarāgavinayo chandarāgappahānaṁ, idaṁ vāyodhātuyā nissaraṇaṁ’.	31	
PA_sn_14:31.3.1_0	Yāvakīvañcāhaṁ, bhikkhave, imāsaṁ catunnaṁ dhātūnaṁ evaṁ assādañca assādato ādīnavañca	31	
PA_sn_14:31.3.1_1	ādīnavato nissaraṇañca nissaraṇato yathābhūtaṁ na abbhaññāsiṁ, neva tāvāhaṁ, bhikkhave,	31	
PA_sn_14:31.3.1_2	sadevake loke samārake sabrahmake sassamaṇabrāhmaṇiyā pajāya sadevamanussāya anuttaraṁ	31	
PA_sn_14:31.3.1_3	sammāsambodhiṁ abhisambuddhoti paccaññāsiṁ.	31	
PA_sn_14:31.4.1_0	Yato ca khvāhaṁ, bhikkhave, imāsaṁ catunnaṁ dhātūnaṁ evaṁ assādañca assādato ādīnavañca	31	
PA_sn_14:31.4.1_1	ādīnavato nissaraṇañca nissaraṇato yathābhūtaṁ abbhaññāsiṁ, athāhaṁ, bhikkhave, sadevake	31	
PA_sn_14:31.4.1_2	loke samārake sabrahmake sassamaṇabrāhmaṇiyā pajāya sadevamanussāya anuttaraṁ sammāsambodhiṁ	31	
PA_sn_14:31.4.1_3	abhisambuddhoti paccaññāsiṁ.	31	
PA_sn_14:31.4.2	Ñāṇañca pana me dassanaṁ udapādi:	31	
PA_sn_14:31.4.3	‘akuppā me vimutti, ayamantimā jāti, natthi dāni punabbhavo’”ti.	31	
PA_sn_14:31.4.4	Dutiyaṁ.	31	
PA_sn_14:32.0.1	Saṁyutta Nikāya 14.32	32	
PA_sn_14:32.0.2	4. Catutthavagga	32	
PA_sn_14:32.0.3	Acariṁsutta	32	
PA_sn_14:32.1.1	Sāvatthiyaṁ viharati.	32	
PA_sn_14:32.1.2	“Pathavīdhātuyāhaṁ, bhikkhave, assādapariyesanaṁ acariṁ, yo pathavīdhātuyā assādo tadajjhagamaṁ, yāvatā pathavīdhātuyā assādo paññāya me so sudiṭṭho.	32	
PA_sn_14:32.1.3	Pathavīdhātuyāhaṁ, bhikkhave, ādīnavapariyesanaṁ acariṁ, yo pathavīdhātuyā ādīnavo tadajjhagamaṁ, yāvatā pathavīdhātuyā ādīnavo paññāya me so sudiṭṭho.	32	
PA_sn_14:32.1.4	Pathavīdhātuyāhaṁ, bhikkhave, nissaraṇapariyesanaṁ acariṁ, yaṁ pathavīdhātuyā nissaraṇaṁ tadajjhagamaṁ, yāvatā pathavīdhātuyā nissaraṇaṁ paññāya me taṁ sudiṭṭhaṁ.	32	
PA_sn_14:32.2.1	Āpodhātuyāhaṁ, bhikkhave …pe…	32	
PA_sn_14:32.2.2	tejodhātuyāhaṁ, bhikkhave …	32	
PA_sn_14:32.2.3	vāyodhātuyāhaṁ, bhikkhave, assādapariyesanaṁ acariṁ, yo vāyodhātuyā assādo tadajjhagamaṁ, yāvatā vāyodhātuyā assādo paññāya me so sudiṭṭho.	32	
PA_sn_14:32.2.4	Vāyodhātuyāhaṁ, bhikkhave, ādīnavapariyesanaṁ acariṁ, yo vāyodhātuyā ādīnavo tadajjhagamaṁ, yāvatā vāyodhātuyā ādīnavo paññāya me so sudiṭṭho.	32	
PA_sn_14:32.2.5	Vāyodhātuyāhaṁ, bhikkhave, nissaraṇapariyesanaṁ acariṁ, yaṁ vāyodhātuyā nissaraṇaṁ tadajjhagamaṁ, yāvatā vāyodhātuyā nissaraṇaṁ paññāya me taṁ sudiṭṭhaṁ.	32	
PA_sn_14:32.3.1_0	Yāvakīvañcāhaṁ, bhikkhave, imāsaṁ catunnaṁ dhātūnaṁ assādañca assādato ādīnavañca	32	
PA_sn_14:32.3.1_1	ādīnavato nissaraṇañca nissaraṇato yathābhūtaṁ na abbhaññāsiṁ, neva tāvāhaṁ, bhikkhave,	32	
PA_sn_14:32.3.1_2	sadevake loke samārake sabrahmake sassamaṇabrāhmaṇiyā pajāya sadevamanussāya anuttaraṁ	32	
PA_sn_14:32.3.1_3	sammāsambodhiṁ abhisambuddhoti paccaññāsiṁ.	32	
PA_sn_14:32.4.1_0	Yato ca khvāhaṁ, bhikkhave, imāsaṁ catunnaṁ dhātūnaṁ assādañca assādato ādīnavañca	32	
PA_sn_14:32.4.1_1	ādīnavato nissaraṇañca nissaraṇato yathābhūtaṁ abbhaññāsiṁ, athāhaṁ, bhikkhave, sadevake	32	
PA_sn_14:32.4.1_2	loke samārake sabrahmake sassamaṇabrāhmaṇiyā pajāya sadevamanussāya anuttaraṁ sammāsambodhiṁ	32	
PA_sn_14:32.4.1_3	abhisambuddhoti paccaññāsiṁ.	32	
PA_sn_14:32.4.2	Ñāṇañca pana me dassanaṁ udapādi:	32	
PA_sn_14:32.4.3	‘akuppā me vimutti, ayamantimā jāti, natthi dāni punabbhavo’”ti.	32	
PA_sn_14:32.4.4	Tatiyaṁ.	32	
PA_sn_14:33.0.1	Saṁyutta Nikāya 14.33	33	
PA_sn_14:33.0.2	4. Catutthavagga	33	
PA_sn_14:33.0.3	Nocedaṁsutta	33	
PA_sn_14:33.1.1	Sāvatthiyaṁ viharati.	33	
PA_sn_14:33.1.2	“No cedaṁ, bhikkhave, pathavīdhātuyā assādo abhavissa, nayidaṁ sattā pathavīdhātuyā sārajjeyyuṁ.	33	
PA_sn_14:33.1.3	Yasmā ca kho, bhikkhave, atthi pathavīdhātuyā assādo, tasmā sattā pathavīdhātuyā sārajjanti.	33	
PA_sn_14:33.1.4	No cedaṁ, bhikkhave, pathavīdhātuyā ādīnavo abhavissa, nayidaṁ sattā pathavīdhātuyā nibbindeyyuṁ.	33	
PA_sn_14:33.1.5	Yasmā ca kho, bhikkhave, atthi pathavīdhātuyā ādīnavo, tasmā sattā pathavīdhātuyā nibbindanti.	33	
PA_sn_14:33.1.6	No cedaṁ, bhikkhave, pathavīdhātuyā nissaraṇaṁ abhavissa, nayidaṁ sattā pathavīdhātuyā nissareyyuṁ.	33	
PA_sn_14:33.1.7	Yasmā ca kho, bhikkhave, atthi pathavīdhātuyā nissaraṇaṁ, tasmā sattā pathavīdhātuyā nissaranti.	33	
PA_sn_14:33.2.1	No cedaṁ, bhikkhave, āpodhātuyā assādo abhavissa …pe…	33	
PA_sn_14:33.2.2	no cedaṁ, bhikkhave, tejodhātuyā …pe…	33	
PA_sn_14:33.2.3	no cedaṁ, bhikkhave, vāyodhātuyā assādo abhavissa, nayidaṁ sattā vāyodhātuyā sārajjeyyuṁ.	33	
PA_sn_14:33.2.4	Yasmā ca kho, bhikkhave, atthi vāyodhātuyā assādo, tasmā sattā vāyodhātuyā sārajjanti.	33	
PA_sn_14:33.2.5	No cedaṁ, bhikkhave, vāyodhātuyā ādīnavo abhavissa, nayidaṁ sattā vāyodhātuyā nibbindeyyuṁ.	33	
PA_sn_14:33.2.6	Yasmā ca kho, bhikkhave, atthi vāyodhātuyā ādīnavo, tasmā sattā vāyodhātuyā nibbindanti.	33	
PA_sn_14:33.2.7	No cedaṁ, bhikkhave, vāyodhātuyā nissaraṇaṁ abhavissa, nayidaṁ sattā vāyodhātuyā nissareyyuṁ.	33	
PA_sn_14:33.2.8	Yasmā ca kho, bhikkhave, atthi vāyodhātuyā nissaraṇaṁ, tasmā sattā vāyodhātuyā nissaranti.	33	
PA_sn_14:33.3.1_0	Yāvakīvañcime, bhikkhave, sattā imāsaṁ catunnaṁ dhātūnaṁ assādañca assādato ādīnavañca	33	
PA_sn_14:33.3.1_1	ādīnavato nissaraṇañca nissaraṇato yathābhūtaṁ na abbhaññaṁsu, neva tāvime, bhikkhave,	33	
PA_sn_14:33.3.1_2	sattā sadevakā lokā samārakā sabrahmakā sassamaṇabrāhmaṇiyā pajāya sadevamanussāya	33	
PA_sn_14:33.3.1_3	nissaṭā visaṁyuttā vippamuttā vimariyādikatena cetasā vihariṁsu.	33	
PA_sn_14:33.4.1_0	Yato ca kho, bhikkhave, sattā imāsaṁ catunnaṁ dhātūnaṁ assādañca assādato ādīnavañca	33	
PA_sn_14:33.4.1_1	ādīnavato nissaraṇañca nissaraṇato yathābhūtaṁ abbhaññaṁsu, atha, bhikkhave, sattā	33	
PA_sn_14:33.4.1_2	sadevakā lokā samārakā sabrahmakā sassamaṇabrāhmaṇiyā pajāya sadevamanussāya nissaṭā	33	
PA_sn_14:33.4.1_3	visaṁyuttā vippamuttā vimariyādikatena cetasā viharantī”ti.	33	
PA_sn_14:33.4.2	Catutthaṁ.	33	
PA_sn_14:34.0.1	Saṁyutta Nikāya 14.34	34	
PA_sn_14:34.0.2	4. Catutthavagga	34	
PA_sn_14:34.0.3	Ekantadukkhasutta	34	
PA_sn_14:34.1.1	Sāvatthiyaṁ viharati.	34	
PA_sn_14:34.1.2	“Pathavīdhātu ce hidaṁ, bhikkhave, ekantadukkhā abhavissa dukkhānupatitā dukkhāvakkantā anavakkantā sukhena, nayidaṁ sattā pathavīdhātuyā sārajjeyyuṁ.	34	
PA_sn_14:34.1.3	Yasmā ca kho, bhikkhave, pathavīdhātu sukhā sukhānupatitā sukhāvakkantā anavakkantā dukkhena, tasmā sattā pathavīdhātuyā sārajjanti.	34	
PA_sn_14:34.2.1	Āpodhātu ce hidaṁ, bhikkhave …pe…	34	
PA_sn_14:34.2.2	tejodhātu ce hidaṁ, bhikkhave …	34	
PA_sn_14:34.2.3	vāyodhātu ce hidaṁ, bhikkhave, ekantadukkhā abhavissa dukkhānupatitā dukkhāvakkantā anavakkantā sukhena, nayidaṁ sattā vāyodhātuyā sārajjeyyuṁ.	34	
PA_sn_14:34.2.4	Yasmā ca kho, bhikkhave, vāyodhātu sukhā sukhānupatitā sukhāvakkantā anavakkantā dukkhena, tasmā sattā vāyodhātuyā sārajjanti.	34	
PA_sn_14:34.3.1	Pathavīdhātu ce hidaṁ, bhikkhave, ekantasukhā abhavissa sukhānupatitā sukhāvakkantā anavakkantā dukkhena, nayidaṁ sattā pathavīdhātuyā nibbindeyyuṁ.	34	
PA_sn_14:34.3.2	Yasmā ca kho, bhikkhave, pathavīdhātu dukkhā dukkhānupatitā dukkhāvakkantā anavakkantā sukhena, tasmā sattā pathavīdhātuyā nibbindanti.	34	
PA_sn_14:34.4.1	Āpodhātu ce hidaṁ, bhikkhave …pe…	34	
PA_sn_14:34.4.2	tejodhātu ce hidaṁ, bhikkhave …	34	
PA_sn_14:34.4.3	vāyodhātu ce hidaṁ, bhikkhave, ekantasukhā abhavissa sukhānupatitā sukhāvakkantā anavakkantā dukkhena, nayidaṁ sattā vāyodhātuyā nibbindeyyuṁ.	34	
PA_sn_14:34.4.4	Yasmā ca kho, bhikkhave, vāyodhātu dukkhā dukkhānupatitā dukkhāvakkantā anavakkantā sukhena, tasmā sattā vāyodhātuyā nibbindantī”ti.	34	
PA_sn_14:34.4.5	Pañcamaṁ.	34	
PA_sn_14:35.0.1	Saṁyutta Nikāya 14.35	35	
PA_sn_14:35.0.2	4. Catutthavagga	35	
PA_sn_14:35.0.3	Abhinandasutta	35	
PA_sn_14:35.1.1	Sāvatthiyaṁ viharati.	35	
PA_sn_14:35.1.2	“Yo, bhikkhave, pathavīdhātuṁ abhinandati, dukkhaṁ so abhinandati.	35	
PA_sn_14:35.1.3	Yo dukkhaṁ abhinandati, aparimutto so dukkhasmāti vadāmi.	35	
PA_sn_14:35.1.4	Yo āpodhātuṁ abhinandati …pe…	35	
PA_sn_14:35.1.5	yo tejodhātuṁ …	35	
PA_sn_14:35.1.6	yo vāyodhātuṁ abhinandati, dukkhaṁ so abhinandati.	35	
PA_sn_14:35.1.7	Yo dukkhaṁ abhinandati, aparimutto so dukkhasmāti vadāmi.	35	
PA_sn_14:35.2.1	Yo ca kho, bhikkhave, pathavīdhātuṁ nābhinandati, dukkhaṁ so nābhinandati.	35	
PA_sn_14:35.2.2	Yo dukkhaṁ nābhinandati, parimutto so dukkhasmāti vadāmi.	35	
PA_sn_14:35.2.3	Yo āpodhātuṁ …pe…	35	
PA_sn_14:35.2.4	yo tejodhātuṁ …	35	
PA_sn_14:35.2.5	yo vāyodhātuṁ nābhinandati, dukkhaṁ so nābhinandati.	35	
PA_sn_14:35.2.6	Yo dukkhaṁ nābhinandati, parimutto so dukkhasmāti vadāmī”ti.	35	
PA_sn_14:35.2.7	Chaṭṭhaṁ.	35	
PA_sn_14:36.0.1	Saṁyutta Nikāya 14.36	36	
PA_sn_14:36.0.2	4. Catutthavagga	36	
PA_sn_14:36.0.3	Uppādasutta	36	
PA_sn_14:36.1.1	Sāvatthiyaṁ viharati.	36	
PA_sn_14:36.1.2	“Yo, bhikkhave, pathavīdhātuyā uppādo ṭhiti abhinibbatti pātubhāvo, dukkhasseso uppādo rogānaṁ ṭhiti jarāmaraṇassa pātubhāvo.	36	
PA_sn_14:36.1.3	Yo āpodhātuyā …pe…	36	
PA_sn_14:36.1.4	yo tejodhātuyā …	36	
PA_sn_14:36.1.5	yo vāyodhātuyā uppādo ṭhiti abhinibbatti pātubhāvo, dukkhasseso uppādo rogānaṁ ṭhiti jarāmaraṇassa pātubhāvo.	36	
PA_sn_14:36.2.1	Yo ca kho, bhikkhave, pathavīdhātuyā nirodho vūpasamo atthaṅgamo, dukkhasseso nirodho rogānaṁ vūpasamo jarāmaraṇassa atthaṅgamo.	36	
PA_sn_14:36.2.2	Yo āpodhātuyā …pe…	36	
PA_sn_14:36.2.3	yo tejodhātuyā …	36	
PA_sn_14:36.2.4	yo vāyodhātuyā nirodho vūpasamo atthaṅgamo, dukkhasseso nirodho rogānaṁ vūpasamo jarāmaraṇassa atthaṅgamo”ti.	36	
PA_sn_14:36.2.5	Sattamaṁ.	36	
PA_sn_14:37.0.1	Saṁyutta Nikāya 14.37	37	
PA_sn_14:37.0.2	4. Catutthavagga	37	
PA_sn_14:37.0.3	Samaṇabrāhmaṇasutta	37	
PA_sn_14:37.1.1	Sāvatthiyaṁ viharati.	37	
PA_sn_14:37.1.2	“Catasso imā, bhikkhave, dhātuyo.	37	
PA_sn_14:37.1.3	Katamā catasso?	37	
PA_sn_14:37.1.4	Pathavīdhātu, āpodhātu, tejodhātu, vāyodhātu.	37	
PA_sn_14:37.1.5	Ye hi keci, bhikkhave, samaṇā vā brāhmaṇā vā imāsaṁ catunnaṁ dhātūnaṁ assādañca ādīnavañca nissaraṇañca yathābhūtaṁ nappajānanti,	37	
PA_sn_14:37.1.6_0	na me te, bhikkhave, samaṇā vā brāhmaṇā vā samaṇesu vā samaṇasammatā brāhmaṇesu vā	37	
PA_sn_14:37.1.6_1	brāhmaṇasammatā; na ca pana te āyasmanto sāmaññatthaṁ vā brahmaññatthaṁ vā diṭṭheva	37	
PA_sn_14:37.1.6_2	dhamme sayaṁ abhiññā sacchikatvā upasampajja viharanti.	37	
PA_sn_14:37.2.1	Ye ca kho keci, bhikkhave, samaṇā vā brāhmaṇā vā imāsaṁ catunnaṁ dhātūnaṁ assādañca ādīnavañca nissaraṇañca yathābhūtaṁ pajānanti,	37	
PA_sn_14:37.2.2_0	te ca kho me, bhikkhave, samaṇā vā brāhmaṇā vā samaṇesu ceva samaṇasammatā brāhmaṇesu	37	
PA_sn_14:37.2.2_1	ca brāhmaṇasammatā; te ca panāyasmanto sāmaññatthañca brahmaññatthañca diṭṭheva dhamme	37	
PA_sn_14:37.2.2_2	sayaṁ abhiññā sacchikatvā upasampajja viharantī”ti.	37	
PA_sn_14:37.2.3	Aṭṭhamaṁ.	37	
PA_sn_14:38.0.1	Saṁyutta Nikāya 14.38	38	
PA_sn_14:38.0.2	4. Catutthavagga	38	
PA_sn_14:38.0.3	Dutiyasamaṇabrāhmaṇasutta	38	
PA_sn_14:38.1.1	Sāvatthiyaṁ viharati.	38	
PA_sn_14:38.1.2	“Catasso imā, bhikkhave, dhātuyo.	38	
PA_sn_14:38.1.3	Katamā catasso?	38	
PA_sn_14:38.1.4	Pathavīdhātu, āpodhātu, tejodhātu, vāyodhātu.	38	
PA_sn_14:38.1.5	Ye hi keci, bhikkhave, samaṇā vā brāhmaṇā vā imāsaṁ catunnaṁ dhātūnaṁ samudayañca atthaṅgamañca assādañca ādīnavañca nissaraṇañca yathābhūtaṁ nappajānanti …pe…	38	
PA_sn_14:38.1.6	(vitthāretabbaṁ) pajānanti …pe…	38	
PA_sn_14:38.1.7	sayaṁ abhiññā sacchikatvā upasampajja viharantī”ti.	38	
PA_sn_14:38.1.8	Navamaṁ.	38	
PA_sn_14:39.0.1	Saṁyutta Nikāya 14.39	39	
PA_sn_14:39.0.2	4. Catutthavagga	39	
PA_sn_14:39.0.3	Tatiyasamaṇabrāhmaṇasutta	39	
PA_sn_14:39.1.1	Sāvatthiyaṁ viharati.	39	
PA_sn_14:39.1.2_0	“Ye hi keci, bhikkhave, samaṇā vā brāhmaṇā vā pathavīdhātuṁ nappajānanti, pathavīdhātusamudayaṁ	39	
PA_sn_14:39.1.2_1	nappajānanti, pathavīdhātunirodhaṁ nappajānanti, pathavīdhātunirodhagāminiṁ paṭipadaṁ nappajānanti …pe…	39	
PA_sn_14:39.1.3	āpodhātuṁ nappajānanti …	39	
PA_sn_14:39.1.4	tejodhātuṁ nappajānanti …	39	
PA_sn_14:39.1.5_0	vāyodhātuṁ nappajānanti, vāyodhātusamudayaṁ nappajānanti, vāyodhātunirodhaṁ nappajānanti,	39	
PA_sn_14:39.1.5_1	vāyodhātunirodhagāminiṁ paṭipadaṁ nappajānanti, na me te, bhikkhave, samaṇā vā brāhmaṇā	39	
PA_sn_14:39.1.5_2	vā samaṇesu vā samaṇasammatā brāhmaṇesu vā brāhmaṇasammatā;	39	
PA_sn_14:39.1.6	na ca pana te āyasmanto sāmaññatthaṁ vā brahmaññatthaṁ vā diṭṭheva dhamme sayaṁ abhiññā sacchikatvā upasampajja viharanti.	39	
PA_sn_14:39.2.1_0	Ye ca kho keci, bhikkhave, samaṇā vā brāhmaṇā vā pathavīdhātuṁ pajānanti, pathavīdhātusamudayaṁ	39	
PA_sn_14:39.2.1_1	pajānanti, pathavīdhātunirodhaṁ pajānanti, pathavīdhātunirodhagāminiṁ paṭipadaṁ pajānanti …	39	
PA_sn_14:39.2.2	ye ca kho keci, bhikkhave, samaṇā vā brāhmaṇā vā …pe… āpodhātuṁ pajānanti …	39	
PA_sn_14:39.2.3	tejodhātuṁ pajānanti …	39	
PA_sn_14:39.2.4_0	vāyodhātuṁ pajānanti, vāyodhātusamudayaṁ pajānanti, vāyodhātunirodhaṁ pajānanti,	39	
PA_sn_14:39.2.4_1	vāyodhātunirodhagāminiṁ paṭipadaṁ pajānanti, te ca kho me, bhikkhave, samaṇā vā brāhmaṇā	39	
PA_sn_14:39.2.4_2	vā samaṇesu ceva samaṇasammatā brāhmaṇesu ca brāhmaṇasammatā;	39	
PA_sn_14:39.2.5	te ca panāyasmanto sāmaññatthañca brahmaññatthañca diṭṭheva dhamme sayaṁ abhiññā sacchikatvā upasampajja viharantī”ti.	39	
PA_sn_14:39.2.6	Dasamaṁ.	39	
PA_sn_14:39.2.7	Catuttho vaggo.	39	
PA_sn_14:39.3.0	Tassuddānaṁ	39	
PA_sn_14:39.3.1	Catasso pubbe acariṁ,	39	
PA_sn_14:39.3.2	nocedañca dukkhena ca;	39	
PA_sn_14:39.3.3	Abhinandañca uppādo,	39	
PA_sn_14:39.3.4	tayo samaṇabrāhmaṇāti.	39	
PA_sn_14:39.3.5	Dhātusaṁyuttaṁ samattaṁ.	39	
