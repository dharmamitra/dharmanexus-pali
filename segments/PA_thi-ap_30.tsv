segmentnr	original	folio	analyzed
PA_thi-ap_30:0.1	Therīapadāna	0	
PA_thi-ap_30:0.2	Kuṇḍalakesīvagga	0	
PA_thi-ap_30:0.3	10 Yasodharāpamukhaaṭṭhārasabhikkhunīsahassaapadāna	0	
PA_thi-ap_30:1.1	Aṭṭhārasasahassāni,	1	
PA_thi-ap_30:1.2	bhikkhunī sakyasambhavā;	1	
PA_thi-ap_30:1.3	Yasodharāpamukhāni,	1	
PA_thi-ap_30:1.4	sambuddhaṁ upasaṅkamuṁ.	1	
PA_thi-ap_30:2.1	Aṭṭhārasasahassāni,	2	
PA_thi-ap_30:2.2	sabbā honti mahiddhikā;	2	
PA_thi-ap_30:2.3	Vandantī munino pāde,	2	
PA_thi-ap_30:2.4	ārocenti yathābalaṁ.	2	
PA_thi-ap_30:3.1	“Jāti khīṇā jarā byādhi,	3	
PA_thi-ap_30:3.2	maraṇañca mahāmuni;	3	
PA_thi-ap_30:3.3	Anāsavaṁ padaṁ santaṁ,	3	
PA_thi-ap_30:3.4	amataṁ yāma nāyaka.	3	
PA_thi-ap_30:4.1	Khalitañce pure atthi,	4	
PA_thi-ap_30:4.2	sabbāsampi mahāmuni;	4	
PA_thi-ap_30:4.3	Aparādhamajānantī,	4	
PA_thi-ap_30:4.4	khama amhaṁ vināyaka”.	4	
PA_thi-ap_30:5.1	“Iddhiñcāpi nidassetha,	5	
PA_thi-ap_30:5.2	mama sāsanakārikā;	5	
PA_thi-ap_30:5.3	Parisānañca sabbāsaṁ,	5	
PA_thi-ap_30:5.4	kaṅkhaṁ chindatha yāvatā”.	5	
PA_thi-ap_30:6.1	“Yasodharā mahāvīra,	6	
PA_thi-ap_30:6.2	manāpā piyadassanā;	6	
PA_thi-ap_30:6.3	Sabbā tuyhaṁ mahāvīra,	6	
PA_thi-ap_30:6.4	agārasmiṁ pajāpati.	6	
PA_thi-ap_30:7.1	Thīnaṁ satasahassānaṁ,	7	
PA_thi-ap_30:7.2	navutīnaṁ chaduttari;	7	
PA_thi-ap_30:7.3	Agāre te mayaṁ vīra,	7	
PA_thi-ap_30:7.4	pāmokkhā sabbā issarā.	7	
PA_thi-ap_30:8.1	Rūpācāraguṇūpetā,	8	
PA_thi-ap_30:8.2	yobbanaṭṭhā piyaṁvadā;	8	
PA_thi-ap_30:8.3	Sabbā no apacāyanti,	8	
PA_thi-ap_30:8.4	devatā viya mānusā.	8	
PA_thi-ap_30:9.1	Aṭṭhārasasahassāni,	9	
PA_thi-ap_30:9.2	sabbā sākiyasambhavā;	9	
PA_thi-ap_30:9.3	Yasodharāsahassāni,	9	
PA_thi-ap_30:9.4	pāmokkhā issarā tadā.	9	
PA_thi-ap_30:10.1	Kāmadhātumatikkamma,	10	
PA_thi-ap_30:10.2	saṇṭhitā rūpadhātuyā;	10	
PA_thi-ap_30:10.3	Rūpena sadisā natthi,	10	
PA_thi-ap_30:10.4	sahassānaṁ mahāmuni”.	10	
PA_thi-ap_30:11.1	Sambuddhaṁ abhivādetvā,	11	
PA_thi-ap_30:11.2	iddhiṁ dassaṁsu satthuno;	11	
PA_thi-ap_30:11.3	Nekā nānāvidhākārā,	11	
PA_thi-ap_30:11.4	mahāiddhīpi dassayuṁ.	11	
PA_thi-ap_30:12.1	Cakkavāḷasamaṁ kāyaṁ,	12	
PA_thi-ap_30:12.2	sīsaṁ uttarato kuru;	12	
PA_thi-ap_30:12.3	Ubho pakkhā duve dīpā,	12	
PA_thi-ap_30:12.4	jambudīpaṁ sarīrato.	12	
PA_thi-ap_30:13.1	Dakkhiṇañca saraṁ piñchaṁ,	13	
PA_thi-ap_30:13.2	nānāsākhā tu pattakā;	13	
PA_thi-ap_30:13.3	Candañca sūriyañcakkhi,	13	
PA_thi-ap_30:13.4	merupabbatato sikhaṁ.	13	
PA_thi-ap_30:14.1	Cakkavāḷagiriṁ tuṇḍaṁ,	14	
PA_thi-ap_30:14.2	jamburukkhaṁ samūlakaṁ;	14	
PA_thi-ap_30:14.3	Bījamānā upāgantvā,	14	
PA_thi-ap_30:14.4	vandantī lokanāyakaṁ.	14	
PA_thi-ap_30:15.1	Hatthivaṇṇaṁ tathevassaṁ,	15	
PA_thi-ap_30:15.2	pabbataṁ jaladhiṁ tathā;	15	
PA_thi-ap_30:15.3	Candañca sūriyaṁ meruṁ,	15	
PA_thi-ap_30:15.4	sakkavaṇṇañca dassayuṁ.	15	
PA_thi-ap_30:16.1	“Yasodharā mayaṁ vīra,	16	
PA_thi-ap_30:16.2	pāde vandāma cakkhuma;	16	
PA_thi-ap_30:16.3	Tava cirapabhāvena,	16	
PA_thi-ap_30:16.4	nipphannā naranāyaka.	16	
PA_thi-ap_30:17.1	Iddhīsu ca vasī homa,	17	
PA_thi-ap_30:17.2	dibbāya sotadhātuyā;	17	
PA_thi-ap_30:17.3	Cetopariyañāṇassa,	17	
PA_thi-ap_30:17.4	vasī homa mahāmune.	17	
PA_thi-ap_30:18.1	Pubbenivāsaṁ jānāmi,	18	
PA_thi-ap_30:18.2	dibbacakkhu visodhitaṁ;	18	
PA_thi-ap_30:18.3	Sabbāsavā parikkhīṇā,	18	
PA_thi-ap_30:18.4	natthi dāni punabbhavo.	18	
PA_thi-ap_30:19.1	Atthadhammaniruttīsu,	19	
PA_thi-ap_30:19.2	paṭibhāne tatheva ca;	19	
PA_thi-ap_30:19.3	Ñāṇaṁ amhaṁ mahāvīra,	19	
PA_thi-ap_30:19.4	uppannaṁ tava santike.	19	
PA_thi-ap_30:20.1	Pubbānaṁ lokanāthānaṁ,	20	
PA_thi-ap_30:20.2	saṅgamaṁ no nidassitaṁ;	20	
PA_thi-ap_30:20.3	Adhikārā bahū amhaṁ,	20	
PA_thi-ap_30:20.4	tuyhatthāya mahāmune.	20	
PA_thi-ap_30:21.1	Yaṁ amhaṁ pūritaṁ kammaṁ,	21	
PA_thi-ap_30:21.2	kusalaṁ sarase mune;	21	
PA_thi-ap_30:21.3	Tuyhatthāya mahāvīra,	21	
PA_thi-ap_30:21.4	puññānupacitāni no.	21	
PA_thi-ap_30:22.1	Abhabbaṭṭhāne vajjetvā,	22	
PA_thi-ap_30:22.2	vārayimha anācaraṁ;	22	
PA_thi-ap_30:22.3	Tuyhatthāya mahāvīra,	22	
PA_thi-ap_30:22.4	cattāni jīvitāni no.	22	
PA_thi-ap_30:23.1	Nekakoṭisahassāni,	23	
PA_thi-ap_30:23.2	bhariyatthāyadāsi no;	23	
PA_thi-ap_30:23.3	Na tattha vimanā homa,	23	
PA_thi-ap_30:23.4	tuyhatthāya mahāmune.	23	
PA_thi-ap_30:24.1	Nekakoṭisahassāni,	24	
PA_thi-ap_30:24.2	upakārāyadāsi no;	24	
PA_thi-ap_30:24.3	Na tattha vimanā homa,	24	
PA_thi-ap_30:24.4	tuyhatthāya mahāmune.	24	
PA_thi-ap_30:25.1	Nekakoṭisahassāni,	25	
PA_thi-ap_30:25.2	bhojanatthāyadāsi no;	25	
PA_thi-ap_30:25.3	Na tattha vimanā homa,	25	
PA_thi-ap_30:25.4	tuyhatthāya mahāmune.	25	
PA_thi-ap_30:26.1	Nekakoṭisahassāni,	26	
PA_thi-ap_30:26.2	jīvitāni cajimhase;	26	
PA_thi-ap_30:26.3	Bhayamokkhaṁ karissāma,	26	
PA_thi-ap_30:26.4	jīvitāni cajimhase.	26	
PA_thi-ap_30:27.1	Aṅgagate alaṅkāre,	27	
PA_thi-ap_30:27.2	vatthe nānāvidhe bahū;	27	
PA_thi-ap_30:27.3	Itthibhaṇḍe na gūhāma,	27	
PA_thi-ap_30:27.4	tuyhatthāya mahāmune.	27	
PA_thi-ap_30:28.1	Dhanadhaññapariccāgaṁ,	28	
PA_thi-ap_30:28.2	gāmāni nigamāni ca;	28	
PA_thi-ap_30:28.3	Khettaṁ puttā ca dhītā ca,	28	
PA_thi-ap_30:28.4	pariccattā mahāmune.	28	
PA_thi-ap_30:29.1	Hatthī assā gavā cāpi,	29	
PA_thi-ap_30:29.2	dāsiyo paricārikā;	29	
PA_thi-ap_30:29.3	Tuyhatthāya mahāvīra,	29	
PA_thi-ap_30:29.4	pariccattaṁ asaṅkhiyaṁ.	29	
PA_thi-ap_30:30.1	Yaṁ amhe paṭimantesi,	30	
PA_thi-ap_30:30.2	‘dānaṁ dassāma yācake’;	30	
PA_thi-ap_30:30.3	Vimanaṁ no na passāma,	30	
PA_thi-ap_30:30.4	dadato dānamuttamaṁ.	30	
PA_thi-ap_30:31.1	Nānāvidhaṁ bahuṁ dukkhaṁ,	31	
PA_thi-ap_30:31.2	saṁsāre ca bahubbidhe;	31	
PA_thi-ap_30:31.3	Tuyhatthāya mahāvīra,	31	
PA_thi-ap_30:31.4	anubhuttaṁ asaṅkhiyaṁ.	31	
PA_thi-ap_30:32.1	Sukhappattānumodāma,	32	
PA_thi-ap_30:32.2	na ca dukkhesu dummanā;	32	
PA_thi-ap_30:32.3	Sabbattha tulitā homa,	32	
PA_thi-ap_30:32.4	tuyhatthāya mahāmune.	32	
PA_thi-ap_30:33.1	Anumaggena sambuddho,	33	
PA_thi-ap_30:33.2	yaṁ dhammaṁ abhinīhari;	33	
PA_thi-ap_30:33.3	Anubhotvā sukhaṁ dukkhaṁ,	33	
PA_thi-ap_30:33.4	patto bodhiṁ mahāmune.	33	
PA_thi-ap_30:34.1	Brahmadevañca sambuddhaṁ,	34	
PA_thi-ap_30:34.2	gotamaṁ lokanāyakaṁ;	34	
PA_thi-ap_30:34.3	Aññesaṁ lokanāthānaṁ,	34	
PA_thi-ap_30:34.4	saṅgamaṁ tehi no bahū.	34	
PA_thi-ap_30:35.1	Adhikāraṁ bahuṁ amhe,	35	
PA_thi-ap_30:35.2	tuyhatthāya mahāmune;	35	
PA_thi-ap_30:35.3	Gavesato buddhadhamme,	35	
PA_thi-ap_30:35.4	mayaṁ te paricārikā.	35	
PA_thi-ap_30:36.1	Kappe ca satasahasse,	36	
PA_thi-ap_30:36.2	caturo ca asaṅkhiye;	36	
PA_thi-ap_30:36.3	Dīpaṅkaro mahāvīro,	36	
PA_thi-ap_30:36.4	uppajji lokanāyako.	36	
PA_thi-ap_30:37.1	Paccantadesavisaye,	37	
PA_thi-ap_30:37.2	nimantetvā tathāgataṁ;	37	
PA_thi-ap_30:37.3	Tassa āgamanaṁ maggaṁ,	37	
PA_thi-ap_30:37.4	sodhenti tuṭṭhamānasā.	37	
PA_thi-ap_30:38.1	Tena kālena so āsi,	38	
PA_thi-ap_30:38.2	sumedho nāma brāhmaṇo;	38	
PA_thi-ap_30:38.3	Maggañca paṭiyādesi,	38	
PA_thi-ap_30:38.4	āyato sabbadassino.	38	
PA_thi-ap_30:39.1	Tena kālena ahumha,	39	
PA_thi-ap_30:39.2	sabbā brāhmaṇasambhavā;	39	
PA_thi-ap_30:39.3	Thalūdajāni pupphāni,	39	
PA_thi-ap_30:39.4	āharimha samāgamaṁ.	39	
PA_thi-ap_30:40.1	Tasmiṁ so samaye buddho,	40	
PA_thi-ap_30:40.2	dīpaṅkaro mahāyaso;	40	
PA_thi-ap_30:40.3	Viyākāsi mahāvīro,	40	
PA_thi-ap_30:40.4	isimuggatamānasaṁ.	40	
PA_thi-ap_30:41.1	Calatī ravatī puthavī,	41	
PA_thi-ap_30:41.2	saṅkampati sadevake;	41	
PA_thi-ap_30:41.3	Tassa kammaṁ pakittente,	41	
PA_thi-ap_30:41.4	isimuggatamānasaṁ.	41	
PA_thi-ap_30:42.1	Devakaññā manussā ca,	42	
PA_thi-ap_30:42.2	mayañcāpi sadevakā;	42	
PA_thi-ap_30:42.3	Nānāpūjanīyaṁ bhaṇḍaṁ,	42	
PA_thi-ap_30:42.4	pūjayitvāna patthayuṁ.	42	
PA_thi-ap_30:43.1	Tesaṁ buddho viyākāsi,	43	
PA_thi-ap_30:43.2	jotidīpa sanāmako;	43	
PA_thi-ap_30:43.3	‘Ajja ye patthitā atthi,	43	
PA_thi-ap_30:43.4	te bhavissanti sammukhā’.	43	
PA_thi-ap_30:44.1	Aparimeyye ito kappe,	44	
PA_thi-ap_30:44.2	yaṁ no buddho viyākari;	44	
PA_thi-ap_30:44.3	Taṁ vācamanumodentā,	44	
PA_thi-ap_30:44.4	evaṅkārī ahumha no.	44	
PA_thi-ap_30:45.1	Tassa kammassa sukatassa,	45	
PA_thi-ap_30:45.2	tassa cittaṁ pasādayuṁ;	45	
PA_thi-ap_30:45.3	Devamānusikaṁ yoniṁ,	45	
PA_thi-ap_30:45.4	anubhotvā asaṅkhiyaṁ.	45	
PA_thi-ap_30:46.1	Sukhadukkhenubhotvāna,	46	
PA_thi-ap_30:46.2	devesu mānusesu ca;	46	
PA_thi-ap_30:46.3	Pacchime bhave sampatte,	46	
PA_thi-ap_30:46.4	jātāmha sākiye kule.	46	
PA_thi-ap_30:47.1	Rūpavatī bhogavatī,	47	
PA_thi-ap_30:47.2	yasasīlavatī tato;	47	
PA_thi-ap_30:47.3	Sabbaṅgasampadā homa,	47	
PA_thi-ap_30:47.4	kulesu abhisakkatā.	47	
PA_thi-ap_30:48.1	Lābhaṁ silokaṁ sakkāraṁ,	48	
PA_thi-ap_30:48.2	lokadhammasamāgamaṁ;	48	
PA_thi-ap_30:48.3	Cittañca dukkhitaṁ natthi,	48	
PA_thi-ap_30:48.4	vasāma akutobhayā.	48	
PA_thi-ap_30:49.1	Vuttañhetaṁ bhagavatā,	49	
PA_thi-ap_30:49.2	‘rañño antepure tadā;	49	
PA_thi-ap_30:49.3	Khattiyānaṁ pure vīra,	49	
PA_thi-ap_30:49.4	upakārañca niddisi.	49	
PA_thi-ap_30:50.1	Upakārā ca yā nārī,	50	
PA_thi-ap_30:50.2	yā ca nārī sukhe dukhe;	50	
PA_thi-ap_30:50.3	Atthakkhāyī ca yā nārī,	50	
PA_thi-ap_30:50.4	yā ca nārīnukampikā.	50	
PA_thi-ap_30:51.1	Dhammaṁ care sucaritaṁ,	51	
PA_thi-ap_30:51.2	na naṁ duccaritaṁ care;	51	
PA_thi-ap_30:51.3	Dhammacārī sukhaṁ seti,	51	
PA_thi-ap_30:51.4	asmiṁ loke paramhi ca’.	51	
PA_thi-ap_30:52.1	Agāraṁ vijahitvāna,	52	
PA_thi-ap_30:52.2	pabbajimhanagāriyaṁ;	52	
PA_thi-ap_30:52.3	Aḍḍhamāse asampatte,	52	
PA_thi-ap_30:52.4	catusaccaṁ phusimha no.	52	
PA_thi-ap_30:53.1	Cīvaraṁ piṇḍapātañca,	53	
PA_thi-ap_30:53.2	paccayaṁ sayanāsanaṁ;	53	
PA_thi-ap_30:53.3	Upanenti bahū amhe,	53	
PA_thi-ap_30:53.4	sāgarasseva ūmiyo.	53	
PA_thi-ap_30:54.1	Kilesā jhāpitā amhaṁ,	54	
PA_thi-ap_30:54.2	bhavā sabbe samūhatā;	54	
PA_thi-ap_30:54.3	Nāgīva bandhanaṁ chetvā,	54	
PA_thi-ap_30:54.4	viharāma anāsavā.	54	
PA_thi-ap_30:55.1	Svāgataṁ vata no āsi,	55	
PA_thi-ap_30:55.2	mama buddhassa santike;	55	
PA_thi-ap_30:55.3	Tisso vijjā anuppattā,	55	
PA_thi-ap_30:55.4	kataṁ buddhassa sāsanaṁ.	55	
PA_thi-ap_30:56.1	Paṭisambhidā catasso,	56	
PA_thi-ap_30:56.2	vimokkhāpi ca aṭṭhime;	56	
PA_thi-ap_30:56.3	Chaḷabhiññā sacchikatā,	56	
PA_thi-ap_30:56.4	kataṁ buddhassa sāsanaṁ.	56	
PA_thi-ap_30:57.1	Evaṁ bahuvidhaṁ dukkhaṁ,	57	
PA_thi-ap_30:57.2	sampattī ca bahubbidhā;	57	
PA_thi-ap_30:57.3	Visuddhabhāvaṁ sampattā,	57	
PA_thi-ap_30:57.4	labhāma sabbasampadā.	57	
PA_thi-ap_30:58.1	Yā dadanti sakattānaṁ,	58	
PA_thi-ap_30:58.2	puññatthāya mahesino;	58	
PA_thi-ap_30:58.3	Sahāyasampadā honti,	58	
PA_thi-ap_30:58.4	nibbānapadamasaṅkhataṁ.	58	
PA_thi-ap_30:59.1	Parikkhīṇaṁ atītañca,	59	
PA_thi-ap_30:59.2	paccuppannaṁ anāgataṁ;	59	
PA_thi-ap_30:59.3	Sabbakammampi no khīṇaṁ,	59	
PA_thi-ap_30:59.4	pāde vandāma cakkhuma”.	59	
PA_thi-ap_30:60.1	“Nibbānāya vadantīnaṁ,	60	
PA_thi-ap_30:60.2	Kiṁ vo vakkhāma uttari;	60	
PA_thi-ap_30:60.3	Santasaṅkhatadosañhi,	60	
PA_thi-ap_30:60.4	Pappotha amataṁ padaṁ”.	60	
PA_thi-ap_30:61.1	Itthaṁ sudaṁ yasodharāpamukhāni aṭṭhārasabhikkhunīsahassāni bhagavato sammukhā imā gāthāyo abhāsitthāti.	61	
PA_thi-ap_30:62.1	Yasodharāpamukhaaṭṭhārasabhikkhunīsahassāpadānaṁ dasamaṁ.	62	
PA_thi-ap_30:63.1	Kuṇḍalakesīvaggo tatiyo.	63	
PA_thi-ap_30:64.1	Tassuddānaṁ	64	
PA_thi-ap_30:65.1	Kuṇḍalā gotamī ceva,	65	
PA_thi-ap_30:65.2	dhammadinnā ca sakulā;	65	
PA_thi-ap_30:65.3	Varanandā ca soṇā ca,	65	
PA_thi-ap_30:65.4	kāpilānī yasodharā.	65	
PA_thi-ap_30:66.1	Dasasahassabhikkhunī,	66	
PA_thi-ap_30:66.2	aṭṭhārasasahassakā;	66	
PA_thi-ap_30:66.3	Gāthāsatāni cattāri,	66	
PA_thi-ap_30:66.4	cha ca sattatimeva ca.	66	
