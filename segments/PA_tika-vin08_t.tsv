segmentnr	original	folio	analyzed
PA_tika-vin08_t:0	Namo tassa bhagavato arahato sammāsambuddhassa	0	
PA_tika-vin08_t:1	Vinayapiṭake	0	
PA_tika-vin08_t:2	Vinayālaṅkāra-ṭīkā (paṭhamo bhāgo)	0	
PA_tika-vin08_t:3	Ganthārambhakathā	0	
PA_tika-vin08_t:4	Muttahārādinayagāthā	0	
PA_tika-vin08_t:5	Yo loke lokaloko varataraparado rājarājaggajañño;	0	
PA_tika-vin08_t:6	Ākāsākārakāro paramaratirato devadevantavajjo.	0	
PA_tika-vin08_t:7	Saṃsārāsārasāro sunaranamanato mārahārantaraṭṭho;	0	
PA_tika-vin08_t:8	Lokālaṅkārakāro atisatigatimā dhīravīrattarammo.	0	
PA_tika-vin08_t:9	Sīhanivattananayagāthā	0	
PA_tika-vin08_t:10	Saṃsāracakkaviddhaṃsaṃ, sambuddhaṃ taṃ sumānasaṃ;	1	
PA_tika-vin08_t:11	Saṃnamāmi suguṇesaṃ, saṃdesitasududdasaṃ.	1	
PA_tika-vin08_t:12	Anotattodakāvattanayagāthā	1	
PA_tika-vin08_t:13	Yena viddhaṃsitā pāpā, yena nibbāpitā darā;	1	
PA_tika-vin08_t:14	Yena lokā nissarisuṃ, yena cāhaṃ namāmi taṃ.	1	
PA_tika-vin08_t:15	Catudīpacakkavattananayagāthā	1	
PA_tika-vin08_t:16	Saṅghaṃ sasaṅghaṃ namāmi, vantantavaradhammajaṃ;	1	
PA_tika-vin08_t:17	Maggaggamanaphalaṭṭhaṃ, susaṃsaṃ subhamānasaṃ.	1	
PA_tika-vin08_t:18	Abyapetacatupādaādiyamakagāthā	1	
PA_tika-vin08_t:19	Vinayaṃ vinayaṃ sāraṃ, saṅgahaṃ saṅgahaṃ karaṃ;	1	
PA_tika-vin08_t:20	Cariyaṃ cariyaṃ vande, paramaṃ paramaṃ sutaṃ.	2	
PA_tika-vin08_t:21	Byapetacatupādaādiantayamakagāthā	2	
PA_tika-vin08_t:22	Pakāre bahupakāre, sāgare guṇasāgare;	2	
PA_tika-vin08_t:23	Garavo mama garavo, vandāmi abhivandāmi.	2	
PA_tika-vin08_t:24	Vatthuttaye ganthakāre, garūsu sādaraṃ mayā;	2	
PA_tika-vin08_t:25	Katena namakkārena, hitvā sabbe upaddave.	2	
PA_tika-vin08_t:26	Sikkhākāmehi dhīrehi, jinasāsanakāribhi;	2	
PA_tika-vin08_t:27	Bhikkhūhi vinayaññūhi, sādaraṃ abhiyācito.	2	
PA_tika-vin08_t:28	Vaṇṇayissāmi vinaya-saṅgahaṃ pītivaḍḍhanaṃ;	2	
PA_tika-vin08_t:29	Bhikkhūnaṃ venayikānaṃ, yathāsattibalaṃ ahaṃ.	2	
PA_tika-vin08_t:30	Porāṇehi katā ṭīkā, kiñcāpi atthi sā pana;	3	
PA_tika-vin08_t:31	Atisaṅkhepabhāvena, na sādheti yathicchitaṃ.	3	
PA_tika-vin08_t:32	Tasmā hi nānāsatthehi, sāramādāya sādhukaṃ;	3	
PA_tika-vin08_t:33	Nātisaṅkhepavitthāraṃ, karissaṃ atthavaṇṇanaṃ.	3	
PA_tika-vin08_t:34	Vinayālaṅkāraṃ nāma, pesalānaṃ pamodanaṃ;	3	
PA_tika-vin08_t:35	Imaṃ pakaraṇaṃ sabbe, sammā dhārentu sādhavoti.	3	
PA_tika-vin08_t:36	Ganthārambhakathāvaṇṇanā	3	
PA_tika-vin08_t:37_0	Vividhavisesanayasamannāgataṃ kāyavācāvinayanakaraṇasamatthaṃ lajjipesalabhikkhūnaṃ	37	
PA_tika-vin08_t:37_1	saṃsayavinodanakārakaṃ yogāvacarapuggalānaṃ sīlavisuddhisampāpakaṃ jinasāsanavuḍḍhihetubhūtaṃ	37	
PA_tika-vin08_t:37_2	pakaraṇamidamārabhitukāmo ayamācariyāsabho paṭhamaṃ tāva ratanattayapaṇāmapaṇāmārahabhāvaabhidheyyakaraṇahetu	37	
PA_tika-vin08_t:37_3	karaṇappakārapakaraṇābhidhānanimittapayojanāni dassetuṃ “vatthuttayaṃ namassitvā”tiādimāha.	37	
PA_tika-vin08_t:37_4	Ettha hi vatthuttayaṃ namassitvāti iminā ratanattayapaṇāmo vutto paṇāmetabbapaṇāmaatthadassanato.	37	
PA_tika-vin08_t:37_5	Saraṇaṃ sabbapāṇinanti iminā paṇāmārahabhāvo paṇāmahetudassanato. Pāḷimuttavinicchayanti	37	
PA_tika-vin08_t:37_6	abhidheyyo imassa pakaraṇassa atthabhāvato. Vippakiṇṇamanekatthāti karaṇahetu tenevakāraṇena	37	
PA_tika-vin08_t:37_7	pakaraṇassa katattā. Samāharitvā ekattha, dassayissamanākulanti karaṇappakāro tenākārena	37	
PA_tika-vin08_t:37_8	pakaraṇassa karaṇato. Pakaraṇābhidhānaṃ pana samāharitasaddassa sāmatthiyato dassitaṃ	37	
PA_tika-vin08_t:37_9	samāharitvā dassaneneva imassa pakaraṇassa vinayasaṅgahaiti nāmassa labhanato.	37	
PA_tika-vin08_t:38_0	Nimittaṃ pana ajjhattikabāhiravasena duvidhaṃ. Tattha ajjhattikaṃ nāma karuṇā, taṃ	38	
PA_tika-vin08_t:38_1	dassanakiriyāya sāmatthiyato dassitaṃ tasmiṃ asati dassanakiriyāya abhāvato. Bāhiraṃ	38	
PA_tika-vin08_t:38_2	nāma sotujanasamūho, taṃ yogāvacarabhikkhūnanti tassa karuṇārammaṇabhāvato. Payojanaṃ	38	
PA_tika-vin08_t:38_3	pana duvidhaṃ paṇāmapayojanapakaraṇapayojanavasena. Tattha paṇāmapayojanaṃ nāma antarāyavisosanapasādajananādikaṃ,	38	
PA_tika-vin08_t:38_4	taṃ saraṇaṃ sabbapāṇinanti imassa sāmatthiyato dassitaṃ hetumhi sati phalassa avinābhāvato.	38	
PA_tika-vin08_t:38_5	Vuttañhi abhidhammaṭīkācariyena “guṇavisesavā hi paṇāmāraho hoti, paṇāmārahe ca kato	38	
PA_tika-vin08_t:38_6	paṇāmo vuttappayojanasiddhikarova hotī”ti. Pakaraṇapayojanampi duvidhaṃ mukhyānusaṅgikavasena.	38	
PA_tika-vin08_t:38_7	Tesu mukhyapayojanaṃ nāma byañjanānurūpaṃ atthassa paṭivijjhanaṃ pakāsanañca atthānurūpaṃ	38	
PA_tika-vin08_t:38_8	byañjanassa uddisanaṃ uddesāpanañca, taṃ vinaye pāṭavatthāyāti iminā vuttaṃ. Anusaṅgikapayojanaṃ	38	
PA_tika-vin08_t:38_9	nāma sīlādianupādāparinibbānanto attho, taṃ samāharitvā ekattha dassayissanti imassa	38	
PA_tika-vin08_t:38_10	sāmatthiyena dassitaṃ ekattha samāharitvā dassane sati taduggahaparipucchādinā katapayogassa	381	
PA_tika-vin08_t:38_11	anantarāyena tadatthasijjhanatoti.	381	
PA_tika-vin08_t:39_0	Kimatthaṃ panettha ratanattayapaṇāmādayo ācariyena katā, nanu adhippetaganthārambhova	39	
PA_tika-vin08_t:39_1	kātabboti? Vuccate – ettha ratanattayapaṇāmakaraṇaṃ tabbihatantarāyo hutvā anāyāsena	39	
PA_tika-vin08_t:39_2	ganthaparisamāpanatthaṃ. Paṇāmārahabhāvavacanaṃ attano yuttapattakāritādassanatthaṃ,	39	
PA_tika-vin08_t:39_3	taṃ viññūnaṃ tosāpanatthaṃ, taṃ pakaraṇassa uggahaṇatthaṃ, taṃ sabbasampattinipphādanatthaṃ.	39	
PA_tika-vin08_t:39_4	Abhidheyyakathanaṃ viditābhidheyyassa ganthassa viññūnaṃ uggahadhāraṇādivasena paṭipajjanatthaṃ.	39	
PA_tika-vin08_t:39_5	Karaṇahetukathanaṃ akāraṇe katassa vāyāmassa nipphalabhāvato tappaṭikkhepanatthaṃ.	39	
PA_tika-vin08_t:39_6	Karaṇappakārakathanaṃ viditappakārassa ganthassa sotūnaṃ uggahaṇādīsu rucijananatthaṃ.	39	
PA_tika-vin08_t:39_7	Abhidhānadassanaṃ vohārasukhatthaṃ. Nimittakathanaṃ āsannakāraṇadassanatthaṃ. Payojanadassanaṃ	39	
PA_tika-vin08_t:39_8	duvidhapayojanakāmīnaṃ sotūnaṃ samussāhajananatthanti.	39	
PA_tika-vin08_t:40_0	Ratanattayapaṇāmapayojanaṃ pana bahūhi pakārehi vitthārayanti ācariyā, taṃ tattha	40	
PA_tika-vin08_t:40_1	tattha vuttanayeneva gahetabbaṃ. Idha pana ganthagarubhāvamocanatthaṃ aṭṭhakathācariyehi	40	
PA_tika-vin08_t:40_2	adhippetapayojanameva kathayimha. Vuttañhi aṭṭhakathācariyena –	40	
PA_tika-vin08_t:41	“Nipaccakārassetassa;	4	
PA_tika-vin08_t:42	Katassa ratanattaye;	4	
PA_tika-vin08_t:43	Ānubhāvena sosetvā;	4	
PA_tika-vin08_t:44	Antarāye asesato”ti. ;	4	
PA_tika-vin08_t:45_0	Ayamettha samudāyattho, ayaṃ pana avayavattho – ahaṃ sabbapāṇīnaṃ saraṇaṃ saraṇībhūtaṃ	45	
PA_tika-vin08_t:45_1	vatthuttayaṃ namassāmi, namassitvā yogāvacarabhikkhūnaṃ vinaye pāṭavatthāya anekatthavippakiṇṇaṃ	45	
PA_tika-vin08_t:45_2	pāḷimuttavinicchayaṃ ekattha samāharitvā anākulaṃ katvā dassayissaṃ dassayissāmīti yojanā.	45	
PA_tika-vin08_t:46_0	Tattha vasanti etthāti vatthu. Kiṃ taṃ? Buddhādiratanaṃ. Tañhi yasmā saraṇagatā sappurisā	46	
PA_tika-vin08_t:46_1	saraṇagamanasamaṅgino hutvā buddhādiratanaṃ ārammaṇaṃ katvā tasmiṃ ārammaṇe vasanti	46	
PA_tika-vin08_t:46_2	āvasanti nivasanti, tasmā “vatthū”ti vuccati. Ārammaṇañhi ādhāro, ārammaṇikaṃ ādheyyoti.	46	
PA_tika-vin08_t:46_3	Ito parānipi vatthusaddassa vacanatthādīni ācariyehi vuttāni, tānipi tattha tattha	46	
PA_tika-vin08_t:46_4	vuttanayeneva veditabbāni. Idha pana ganthavitthārapariharaṇatthaṃ ettakameva vuttanti	46	
PA_tika-vin08_t:46_5	veditabbanti. Tiṇṇaṃ samūhoti tayaṃ, tayo aṃsā avayavā assāti vā tayaṃ. Kiṃ taṃ?	46	
PA_tika-vin08_t:46_6	Samudāyo. Vatthūnaṃ tayanti vatthuttayaṃ. Kiṃ taṃ? Buddhādiratanattayaṃ. Namassāmīti	46	
PA_tika-vin08_t:46_7	namassitvā, anaminti namassitvā. Buddhādiratanañhi ārammaṇaṃ katvā cittassa uppajjanakāle	46	
PA_tika-vin08_t:46_8	tvā-paccayo paccuppannakāliko hoti, tasmā paṭhamo viggaho kato, pāḷimuttavinicchayaṃ	46	
PA_tika-vin08_t:46_9	ekattha dassanakāle atītakāliko, tasmā dutiyo viggaho. Teneva ca kāraṇena atthayojanāyapi	46	
PA_tika-vin08_t:46_10	paccuppannakālaatītakālavasena yojanā katā.	461	
PA_tika-vin08_t:47_0	Sarati hiṃsatīti saraṇaṃ. Kiṃ taṃ? Buddhādiratanattayaṃ. Tañhi saraṇagatānaṃ sappurisānaṃ	47	
PA_tika-vin08_t:47_1	bhayaṃ santāsaṃ dukkhaṃ duggativinipātaṃ saṃkilesaṃ sarati hiṃsati vināseti, tasmā	47	
PA_tika-vin08_t:47_2	“saraṇa”nti vuccati. Vuttañhi bhagavatā –	47	
PA_tika-vin08_t:48	“Yasmiṃ, mahānāma, samaye ariyasāvako tathāgataṃ anussarati, nevassa tasmiṃ samaye rāgapariyuṭṭhitaṃ cittaṃ hotī”tiādi,	4	
PA_tika-vin08_t:49	“Evaṃ buddhaṃ sarantānaṃ;	4	
PA_tika-vin08_t:50	Dhammaṃ saṅghañca bhikkhavo;	5	
PA_tika-vin08_t:51	Bhayaṃ vā chambhitattaṃ vā;	5	
PA_tika-vin08_t:52	Lomahaṃso na hessatī”ti ca. ;	5	
PA_tika-vin08_t:53_0	Yasmā pana “saraṇa”nti idaṃ padaṃ “nātha”nti padassa vevacanabhūtaṃ kitasuddhanāmapadaṃ	53	
PA_tika-vin08_t:53_1	hoti, na kitamattapadaṃ, tasmā dhātvattho antonīto. “Sara hiṃsāya”nti hi vuttaṃ hiṃsatthaṃ	53	
PA_tika-vin08_t:53_2	gahetvā sabbapāṇīnaṃ saraṇaṃ hiṃsakaṃ vatthuttayaṃ namassitvā viññāyamāne aniṭṭhappasaṅgato	53	
PA_tika-vin08_t:53_3	sabbapāṇīnaṃ saraṇaṃ saraṇībhūtaṃ nāthabhūtaṃ vatthuttayaṃ namassitvāti viññāyamāneyeva	53	
PA_tika-vin08_t:53_4	yujjati, teneva ca kāraṇena atthayojanāyampi tathā yojanā katā. Sabba-saddo niravasesatthavācakaṃ	53	
PA_tika-vin08_t:53_5	sabbanāmapadaṃ. Saha avena yo vattatīti sabboti kate pana sakala-saddo viya samudāyavācakaṃ	53	
PA_tika-vin08_t:53_6	samāsanāmapadaṃ hoti. Pāṇo etesaṃ atthīti pāṇino, pāṇoti cettha jīvitindriyaṃ adhippetaṃ.	53	
PA_tika-vin08_t:53_7	Sabbe pāṇino sabbapāṇino, tesaṃ sabbapāṇīnaṃ. Ettāvatā vatthuttayassa sabbalokasaraṇabhāvaṃ,	53	
PA_tika-vin08_t:53_8	tatoyeva ca namassanārahabhāvaṃ, namassanārahe ca katāyanamassanakiriyāya yathādhippetatthasiddhikarabhāvaṃ,	53	
PA_tika-vin08_t:53_9	attano kiriyāya ca khettaṅgatabhāvaṃ dasseti.	53	
PA_tika-vin08_t:54_0	Evaṃ sahetukaṃ ratanattayapaṇāmaṃ dassetvā idāni pakaraṇārambhassa sanimittaṃ mukhyapayojanaṃ	54	
PA_tika-vin08_t:54_1	dassetumāha “vinaye pāṭavatthāya, yogāvacarabhikkhūna”nti. Ettha ca vinaye pāṭavatthāyāti	54	
PA_tika-vin08_t:54_2	mukhyapayojanadassanaṃ, taṃdassanena ca anusaṅgikapayojanampi vibhāvitameva hoti	54	
PA_tika-vin08_t:54_3	kāraṇe siddhe kāriyassa sijjhanato. Yogāvacarabhikkhūnanti bāhiranimittadassanaṃ,	54	
PA_tika-vin08_t:54_4	tasmiṃ dassite ajjhattikanimittampi dīpitameva hoti ārammaṇe ñāte ārammaṇikassa ñātabbato.	54	
PA_tika-vin08_t:54_5	Tattha vividhā nayā etthāti vinayo, duvidhapātimokkhaduvidhavibhaṅgapañcavidhapātimokkhuddesapañcaāpattikkhandhasattaāpattikkhandhādayo	54	
PA_tika-vin08_t:54_6	vividhā anekappakārā nayā ettha santīti attho. Atha vā visesā nayā etthāti vinayo,	54	
PA_tika-vin08_t:54_7	daḷhīkammasithilakaraṇapayojanā anupaññattinayādayo visesā nayā ettha santīti attho.	54	
PA_tika-vin08_t:54_8	Atha vā vinetīti vinayo. Kāyo vineti kāyavācāyo, iti kāyavācānaṃ vinayanato vinayo.	54	
PA_tika-vin08_t:54_9	Vuttañhi aṭṭhakathāyaṃ –	54	
PA_tika-vin08_t:55	“Vividhavisesanayattā;	5	
PA_tika-vin08_t:56	Vinayanato ceva kāyavācānaṃ;	5	
PA_tika-vin08_t:57	Vinayatthavidūhi ayaṃ;	5	
PA_tika-vin08_t:58	Vinayo ‘vinayo’ti akkhāto”ti. ;	5	
PA_tika-vin08_t:59_0	Ko so? Vinayapiṭakaṃ. Tasmiṃ vinaye. Paṭati viyattabhāvaṃ gacchatīti paṭu. Ko so?	59	
PA_tika-vin08_t:59_1	Paṇḍito. Paṭuno bhāvo pāṭavaṃ. Kiṃ taṃ? Ñāṇaṃ. Asati kāraṇānurūpaṃ bhavatīti attho.	59	
PA_tika-vin08_t:59_2	Ko so? Payojanaṃ. Pāṭavameva attho pāṭavattho, tassa pāṭavatthāya, vinayapiṭake kosallañāṇapayojanāyāti	59	
PA_tika-vin08_t:59_3	vuttaṃ hoti. Yuñjanaṃ yogo, kammaṭṭhānamanasikāro. Avacarantīti avacarā, yoge avacarā	59	
PA_tika-vin08_t:59_4	yogāvacarā, kammaṭṭhānikā bhikkhū. Saṃsāre bhayaṃ ikkhantīti bhikkhū, yogāvacarā	59	
PA_tika-vin08_t:59_5	ca te bhikkhū cāti yogāvacarabhikkhū, tesaṃ yogāvacarabhikkhūnaṃ. Etena vinaye paṭubhāvo	59	
PA_tika-vin08_t:59_6	nāma bhikkhūnaṃyeva attho hoti, na gahaṭṭhatāpasaparibbājakādīnaṃ. Bhikkhūsu ca kammaṭṭhāne	59	
PA_tika-vin08_t:59_7	niyuttānaṃ lajjipesalabhikkhūnaṃyeva, na vissaṭṭhakammaṭṭhānānaṃ alajjibhikkhūnanti imamatthaṃ dasseti.	59	
PA_tika-vin08_t:60_0	Evaṃ pakaraṇārambhassa sanimittaṃ payojanaṃ dassetvā idāni sahetukaṃ abhidheyyaṃ	60	
PA_tika-vin08_t:60_1	dassetuṃ “vippakiṇṇamanekattha, pāḷimuttavinicchaya”nti āha. Tattha vippakiṇṇaṃ anekatthāti	60	
PA_tika-vin08_t:60_2	iminā pakaraṇārambhassa hetuṃ dasseti hetumantavisesanattā, imassa anekatthavippakiṇṇattāyeva	60	
PA_tika-vin08_t:60_3	ācariyassa ārambho hoti, na avippakiṇṇe sati. Vakkhati hi “samāharitvā ekattha dassayissa”nti.	60	
PA_tika-vin08_t:60_4	Pāḷimuttavinicchayanti iminā pakaraṇābhidheyyaṃ. Tattha kirati vikkhipatīti kiṇṇo,	60	
PA_tika-vin08_t:60_5	pakārena kiṇṇo pakiṇṇo, vividhena pakiṇṇo vippakiṇṇo. Ko so? Pāḷimuttavinicchayo, taṃ vippakiṇṇaṃ.	60	
PA_tika-vin08_t:61_0	Anekatthāti ettha saṅkhyāvācako sabbanāmiko eka-saddo, na eko aneke. Bahvatthavācako	61	
PA_tika-vin08_t:61_1	anekasaddo. Ekantaekavacanantopi eka-saddo na-itinipātena yuttattā bahuvacananto	61	
PA_tika-vin08_t:61_2	jātoti. Tattha anekattha bahūsūti attho, pārājikakaṇḍaṭṭhakathādīsu anekesu pakaraṇesūti	61	
PA_tika-vin08_t:61_3	vuttaṃ hoti. Porāṇaṭīkāyaṃ pana anekatthāti anekesu sikkhāpadapadesesūti attho dassito,	61	
PA_tika-vin08_t:61_4	evañca sati upari “samāharitvā ekatthā”ti vakkhamānattā “anekatthavippakiṇṇaṃ ekattha	61	
PA_tika-vin08_t:61_5	samāharitvā”ti imesaṃ padānaṃ sahayogībhūtattā anekesu sikkhāpadapadesesu vippakiṇṇaṃ	61	
PA_tika-vin08_t:61_6	ekasmiṃ sikkhāpadapadese samāharitvāti attho bhaveyya, so ca attho ayutto. Kasmā?	61	
PA_tika-vin08_t:61_7	Anekesu pakaraṇesu vippakiṇṇaṃ ekasmiṃ pakaraṇe samāharitvāti attho amhehi vutto.	61	
PA_tika-vin08_t:61_8	Atha pana “ekatthā”ti imassa “ekato”ti atthaṃ vikappetvā anekesu sikkhāpadapadesesu	61	
PA_tika-vin08_t:61_9	vippakiṇṇaṃ ekato samāharitvāti atthaṃ gaṇheyya, so attho yutto bhaveyya.	61	
PA_tika-vin08_t:62_0	Pakaṭṭhānaṃ āḷīti pāḷi, uttamānaṃ vacanānaṃ anukkamoti attho. Atha vā attatthaparatthādibhedaṃ	62	
PA_tika-vin08_t:62_1	atthaṃ pāleti rakkhatīti pāḷi, laḷānamaviseso. Kā sā? Vinayatanti. Muccatīti mutto,	62	
PA_tika-vin08_t:62_2	pāḷito mutto pāḷimutto. Chindiyate anenāti chayo, nīharitvā chayo nicchayo, visesena	62	
PA_tika-vin08_t:62_3	nicchayo vinicchayo, khilamaddanākārena pavatto saddanayo atthanayo ca. Pāḷimutto	62	
PA_tika-vin08_t:62_4	ca so vinicchayo cāti pāḷimuttavinicchayo, taṃ pāḷimuttavinicchayaṃ. Idañca “ānagarā	62	
PA_tika-vin08_t:62_5	khadiravana”ntiādīsu viya yebhuyyanayavasena vuttaṃ katthaci pāḷivinicchayassapi	62	
PA_tika-vin08_t:62_6	dissanato. Porāṇaṭīkāyaṃ pana pāḷivinicchayo ca pāḷimuttavinicchayo ca pāḷimuttavinicchayoti	62	
PA_tika-vin08_t:62_7	evaṃ ekadesasarūpekasesavasena vā etaṃ vuttanti daṭṭhabbanti dutiyanayopi vutto,	62	
PA_tika-vin08_t:62_8	evañca sati pāḷivinicchayapāḷimuttavinicchayehi aññassa vinicchayassa abhāvā kimetena	62	
PA_tika-vin08_t:62_9	ganthagarukarena pāḷimuttaggahaṇena. Visesanañhi sambhavabyabhicāre ca sati sātthakaṃ	62	
PA_tika-vin08_t:62_10	siyāti paṭhamanayova ārādhanīyo hoti.	621	
PA_tika-vin08_t:63_0	Evaṃ sahetukaṃ abhidheyyaṃ dassetvā idāni karaṇappakāraṃ dasseti “samāharitvā”tiādinā.	63	
PA_tika-vin08_t:63_1	Duvidho hettha karaṇappakāro ekatthasamāharaṇaanākulakaraṇavasena. So duvidhopi tena	63	
PA_tika-vin08_t:63_2	pakārena pakaraṇassa katattā “karaṇappakāro”ti vuccati. Tattha samāharissāmīti samāharitvā,	63	
PA_tika-vin08_t:63_3	saṃ-saddo saṅkhepattho, tasmā saṅkhipiya āharissāmīti attho. Anāgatakālikavasena	63	
PA_tika-vin08_t:63_4	paccamānena “dassayissa”nti padena samānakālattā anāgatakāliko idha tvā-paccayo vutto.	63	
PA_tika-vin08_t:63_5	Ekatthāti ekasmiṃ idha vinayasaṅgahappakaraṇe. Ekatthāti vā ekato. Dassayissanti	63	
PA_tika-vin08_t:63_6	dassayissāmi, ñāpayissāmīti attho. Ākulati byākulatīti ākulo, na ākulo anākulo, pubbāparabyākiṇṇavirahito	63	
PA_tika-vin08_t:63_7	pāḷimuttavinicchayo. Anākulanti pana bhāvanapuṃsakaṃ, tasmā karadhātumayena katvāsaddena	63	
PA_tika-vin08_t:63_8	yojetvā dassanakiriyāya sambandhitabbaṃ.	63	
PA_tika-vin08_t:64_0	Evaṃ ratanattayapaṇāmādikaṃ pubbakaraṇaṃ dassetvā idāni ye pāḷimuttavinicchaye dassetukāmo,	64	
PA_tika-vin08_t:64_1	tesaṃ anukkamakaraṇatthaṃ mātikaṃ ṭhapento “tatrāyaṃ mātikā”tiādimāha. Mātikāya hi	64	
PA_tika-vin08_t:64_2	asati dassitavinicchayā vikiranti vidhaṃsenti yathā taṃ suttena asaṅgahitāni pupphāni.	64	
PA_tika-vin08_t:64_3	Santiyā pana mātikāya dassitavinicchayā na vikiranti na vidhaṃsenti yathā taṃ suttena	64	
PA_tika-vin08_t:64_4	saṅgahitāni pupphāni. Taṃ taṃ atthaṃ jānitukāmehi mātikānusārena gantvā icchiticchitavinicchayaṃ	64	
PA_tika-vin08_t:64_5	patvā so so attho jānitabbo hoti, tasmā sukhaggahaṇatthaṃ mātikā ṭhapitā. Tattha	64	
PA_tika-vin08_t:64_6	tatrāti tasmiṃ pāḷimuttavinicchaye. Ayanti ayaṃ mayā vakkhamānā. Mātā viyāti mātikā.	64	
PA_tika-vin08_t:64_7	Yathā hi puttā mātito pabhavanti, evaṃ niddesapadāni uddesato pabhavanti, tasmā uddeso	64	
PA_tika-vin08_t:64_8	mātikā viyāti “mātikā”ti vuccati.	64	
PA_tika-vin08_t:65_0	Divāseyyātiādīsu divāseyyā divāseyyavinicchayakathā. Parikkhāro parikkhāravinicchayakathā…pe…	65	
PA_tika-vin08_t:65_1	pakiṇṇakaṃ pakiṇṇakavinicchayakathāti yojanā. Teneva vakkhati “divāsayanavinicchayakathā	65	
PA_tika-vin08_t:65_2	samattā”tiādi. Iti-saddo idamattho vā nidassanattho vā parisamāpanattho vā. Tesu	65	
PA_tika-vin08_t:65_3	idamatthe kā sā? Divāseyyā…pe… pakiṇṇakaṃ iti ayanti. Nidassanatthe kathaṃ sā? Divāseyyā…pe…	65	
PA_tika-vin08_t:65_4	pakiṇṇakaṃ iti daṭṭhabbāti. Parisamāpanatthe sā kittakena parisamattā? Divāseyyā…pe…	65	
PA_tika-vin08_t:65_5	pakiṇṇakaṃ iti ettakena parisamattāti attho. Imesaṃ pana divāseyyādipadānaṃ vākyaviggahaṃ	65	
PA_tika-vin08_t:65_6	katvā atthe idha vuccamāne atipapañco bhavissati, sotūnañca dussallakkhaṇīyo, tasmā	65	
PA_tika-vin08_t:65_7	tassa tassa niddesassa ādimhiyeva yathānurūpaṃ vakkhāma.	65	
PA_tika-vin08_t:66	Ganthārambhakathāvaṇṇanā niṭṭhitā.	6	
PA_tika-vin08_t:67	1. Divāseyyavinicchayakathā	6	
PA_tika-vin08_t:68_0	1. Evaṃ pāḷimuttavinicchayakathānaṃ mātikaṃ ṭhapetvā idāni yathāṭhapitamātikānukkamena	68	
PA_tika-vin08_t:68_1	niddisanto “tattha divāseyyāti divānipajjana”ntiādimāha. Tattha tatthāti tesu mātikāpadesu	68	
PA_tika-vin08_t:68_2	samabhiniviṭṭhassa “divāseyyā”ti padassa “divānipajjana”nti attho daṭṭhabboti yojanā.	68	
PA_tika-vin08_t:68_3	Tattha divā-saddo ahavācako ākāranto nipāto. Vuttañhi abhidhānappadīpikāyaṃ “ānukūlyetu	68	
PA_tika-vin08_t:68_4	saddhañca, nattaṃ doso divā tvahe”ti. Sayanaṃ seyyā, karajakāyagatarūpānaṃ uddhaṃ	68	
PA_tika-vin08_t:68_5	anuggantvā dīghavasena vitthārato pavattanasaṅkhāto iriyāpathaviseso. Divākālasmiṃ	68	
PA_tika-vin08_t:68_6	seyyā divāseyyā. Aruṇuggamanato paṭṭhāya yāva sūriyatthaṅgamanā, etasmiṃ kāle sayanairiyāpathakaraṇanti.	68	
PA_tika-vin08_t:68_7	Tenāha “divānipajjananti attho”ti.	68	
PA_tika-vin08_t:69_0	Tatrāti tasmiṃ divāsayane ayaṃ vakkhamāno vinicchayo veditabboti yojanā. “Anujānāmi…pe…	69	
PA_tika-vin08_t:69_1	vacanato”ti ayaṃ paṭhamapārājikasikkhāpadassa vinītavatthūsu āgato bhagavatā āhaccabhāsito	69	
PA_tika-vin08_t:69_2	ñāpakapāṭho. Tattha divā paṭisallīyantenāti divā nipajjantena. Dvāraṃ saṃvaritvā	69	
PA_tika-vin08_t:69_3	paṭisallīyitunti dvāraṃ pidahitvā nipajjituṃ. “Divā…pe… nipajjitabbanti ñāpyaṃ. Nanu	69	
PA_tika-vin08_t:69_4	pāḷiyaṃ “ayaṃ nāma āpattī”ti na vuttā, atha kathamettha āpatti viññāyatīti codanaṃ	69	
PA_tika-vin08_t:69_5	sandhāyāha “ettha ca kiñcāpī”tiādi. Tattha etthāti etasmiṃ divānipajjane. Ca-saddo	69	
PA_tika-vin08_t:69_6	vākyārambhajotako, kiñcāpi-saddo nipātasamudāyo, yadipītyattho. Pāḷiyaṃ ayaṃ nāma	69	
PA_tika-vin08_t:69_7	āpattīti kiñcāpi na vuttā, pana tathāpi asaṃvaritvā nipajjantassa aṭṭhakathāyaṃ dukkaṭaṃ	69	
PA_tika-vin08_t:69_8	yasmā vuttaṃ, tasmā ettha āpatti viññāyatīti yojanā. Evaṃ santepi asati bhagavato	69	
PA_tika-vin08_t:69_9	vacane kathaṃ aṭṭhakathāyaṃ vuttaṃ siyāti āha “vivaritvā…pe… anuññātattā”ti. Etena	69	
PA_tika-vin08_t:69_10	bhagavato anujānanampi taṃ akarontassa āpattikāraṇaṃ hotīti dasseti.	691	
PA_tika-vin08_t:70_0	Tattha “uppanne vatthumhīti itthiyā kataajjhācāravatthusmi”nti vimativinodaniyaṃ	70	
PA_tika-vin08_t:70_1	vuttaṃ, sāratthadīpaniyaṃ pana “methunavatthusmiṃ uppanne”ti vuttaṃ, porāṇaṭīkāyampi	70	
PA_tika-vin08_t:70_2	tameva gahetvā “uppanne methunavatthusmi”nti vuttaṃ, tadetaṃ vicāretabbaṃ methunalakkhaṇassa	70	
PA_tika-vin08_t:70_3	abhāvā. Nanu sikkhāpadapaññāpanaṃ nāma buddhavisayo, atha kasmā aṭṭhakathāyaṃ dukkaṭaṃ	70	
PA_tika-vin08_t:70_4	vuttanti āha “bhagavato”tiādi. Na kevalaṃ upālittherādīhi eva aṭṭhakathā ṭhapitā,	70	
PA_tika-vin08_t:70_5	atha kho pāḷito ca atthato ca buddhena bhagavatā vutto. Na hi bhagavatā abyākataṃ	70	
PA_tika-vin08_t:70_6	tantipadaṃ nāma atthi, sabbesaṃyeva attho kathito, tasmā sambuddheneva tiṇṇaṃ piṭakānaṃ	70	
PA_tika-vin08_t:70_7	atthavaṇṇanakkamopi bhāsitoti daṭṭhabbaṃ. Tattha tattha hi bhagavatā pavattitā pakiṇṇakadesanāyeva aṭṭhakathāti.	70	
PA_tika-vin08_t:71_0	Kiṃ panettha etaṃ divā dvāraṃ asaṃvaritvā nipajjantassa dukkaṭāpattiāpajjanaṃ aṭṭhakathāyaṃ	71	
PA_tika-vin08_t:71_1	vuttattā eva siddhaṃ, udāhu aññenapīti āha “atthāpattī”tiādi. Etaṃ dukkaṭāpattiāpajjanaṃ	71	
PA_tika-vin08_t:71_2	na kevalaṃ aṭṭhakathāyaṃ vuttattā eva siddhaṃ, atha kho “atthāpatti divā āpajjati,	71	
PA_tika-vin08_t:71_3	no ratti”nti iminā parivārapāṭhenapi siddhaṃ hotīti yojanā. Katarasmiṃ pana vatthusmiṃ	71	
PA_tika-vin08_t:71_4	idaṃ sikkhāpadaṃ vuttanti? “Tena kho pana samayena aññataro bhikkhu vesāliyaṃ mahāvane	71	
PA_tika-vin08_t:71_5	kūṭāgārasālāyaṃ divā vihāragato dvāraṃ vivaritvā nipanno ahosi. Tassa aṅgamaṅgāni	71	
PA_tika-vin08_t:71_6	vātupatthaddhāni ahesuṃ. Tena kho pana samayena sambahulā itthiyo gandhañca mālañca	71	
PA_tika-vin08_t:71_7	ādāya vihāraṃ āgamiṃsu vihārapekkhikāyo. Atha kho tā itthiyo taṃ bhikkhuṃ passitvā	71	
PA_tika-vin08_t:71_8	aṅgajāte abhinisīditvā yāvadatthaṃ katvā ‘purisusabho vatāya’nti vatvā gandhañca	71	
PA_tika-vin08_t:71_9	mālañca āropetvā pakkamiṃsu. Bhikkhū kilinnaṃ passitvā bhagavato etamatthaṃ ārocesuṃ.	71	
PA_tika-vin08_t:71_10	Pañcahi, bhikkhave, ākārehi aṅgajātaṃ kammaniyaṃ hoti rāgena, vaccena, passāvena,	711	
PA_tika-vin08_t:71_11	vātena, uccāliṅgapāṇakadaṭṭhena. Imehi kho, bhikkhave, pañcahākārehi aṅgajātaṃ kammaniyaṃ	711	
PA_tika-vin08_t:71_12	hoti. Aṭṭhānametaṃ, bhikkhave, anavakāso, yaṃ tassa bhikkhuno rāgena aṅgajātaṃ kammaniyaṃ	711	
PA_tika-vin08_t:71_13	assa, arahaṃ so, bhikkhave, bhikkhu, anāpatti bhikkhave tassa bhikkhuno. Anujānāmi	711	
PA_tika-vin08_t:71_14	bhikkhave divā paṭisallīyantena dvāraṃ saṃvaritvā paṭisallīyitu”nti etasmiṃ vatthusmiṃ	711	
PA_tika-vin08_t:71_15	idaṃ vuttanti daṭṭhabbaṃ.	711	
PA_tika-vin08_t:72_0	2. Idāni dvāravisesaṃ dassetuṃ “kīdisa”ntiādimāha. Tattha parivattakadvāramevāti	72	
PA_tika-vin08_t:72_1	saṃvaraṇavivaraṇavasena ito cito ca parivattanayoggadvārameva. Rukkhasūcikaṇṭakadvāranti	72	
PA_tika-vin08_t:72_2	rukkhasūcidvāraṃ kaṇṭakadvārañca. “Rukkhasūcidvārakaṇṭakadvāra”micceva vā pāṭho.	72	
PA_tika-vin08_t:72_3	Yaṃ ubhosu passesu rukkhatthambhe nikhanitvā tattha vijjhitvā majjhe dve tisso rukkhasūciyo	72	
PA_tika-vin08_t:72_4	pavesetvā karonti, taṃ rukkhasūcidvāraṃ nāma. Pavesananikkhamanakāle apanetvā thakanayoggaṃ	72	
PA_tika-vin08_t:72_5	ekāya, bahūhi vā kaṇṭakasākhāhi kataṃ kaṇṭakadvāraṃ nāma. Gāmadvārassa pidhānatthaṃ	72	
PA_tika-vin08_t:72_6	padarena vā kaṇṭakasākhādīhi vā katassa kavāṭassa udukkhalapāsakarahitatāya ekena	72	
PA_tika-vin08_t:72_7	saṃvarituṃ vivarituñca asakkuṇeyyassa heṭṭhā ekaṃ cakkaṃ yojenti, yena parivattamānakakavāṭaṃ	72	
PA_tika-vin08_t:72_8	sukhathakanakaṃ hoti, taṃ sandhāya vuttaṃ “cakkalakayuttadvāra”nti. Cakkameva hi	72	
PA_tika-vin08_t:72_9	lātabbatthena saṃvaraṇavivaraṇatthāya gahetabbatthena cakkalakaṃ, tena yuttakavāṭampi	72	
PA_tika-vin08_t:72_10	cakkalakaṃ nāma, tena yuttadvāraṃ cakkalakayuttadvāraṃ.	721	
PA_tika-vin08_t:73_0	Mahādvāresu pana dve tīṇi cakkalakāni yojetīti āha “phalakesū”tiādi. Kiṭikāsūti veḷupesikādīhi	73	
PA_tika-vin08_t:73_1	kaṇṭakasākhādīhi ca katathakanakesu. Saṃsaraṇakiṭikadvāranti cakkalakayantena saṃsaraṇakiṭikāyuttamahādvāraṃ.	73	
PA_tika-vin08_t:73_2	Gopphetvāti āvuṇitvā, rajjūhi ganthetvā vā. Ekaṃ dussasāṇidvāramevāti ettha kilañjasāṇidvārampi	73	
PA_tika-vin08_t:73_3	saṅgahaṃ gacchati. Vajirabuddhiṭīkāyaṃ pana “dussadvāraṃ sāṇidvārañca dussasāṇidvāraṃ.	73	
PA_tika-vin08_t:73_4	Dussasāṇi kilañjasāṇītiādinā vuttaṃ sabbampi dussasāṇiyameva saṅgahetvā vuttaṃ, ekasadisattā	73	
PA_tika-vin08_t:73_5	ekanti vutta”nti vuttaṃ.	73	
PA_tika-vin08_t:74_0	3. Evaṃ dvāravisesaṃ dassetvā idāni yattakena dvāraṃ saṃvutaṃ hoti, taṃ pamāṇaṃ dassetuṃ	74	
PA_tika-vin08_t:74_1	“kittakena”tyādimāha. Tattha sūcīti majjhe chiddaṃ katvā pavesitā. Ghaṭikāti upari	74	
PA_tika-vin08_t:74_2	yojitā. Idāni yattha dvāraṃ saṃvaritvā nipajjituṃ na sakkā hoti, tattha kātabbavidhiṃ	74	
PA_tika-vin08_t:74_3	dassetuṃ “sace bahūnaṃ vaḷañjanaṭṭhānaṃ hotī”tiādi vuttaṃ. Bahūnaṃ avaḷañjanaṭṭhānepi	74	
PA_tika-vin08_t:74_4	ekaṃ āpucchitvā nipajjituṃ vaṭṭatiyeva. Atha bhikkhū…pe… nisinnā hontīti idaṃ tattha	74	
PA_tika-vin08_t:74_5	bhikkhūnaṃ sannihitabhāvadassanatthaṃ vuttaṃ, na sesairiyāpathasamaṅgitānivattanatthaṃ,	74	
PA_tika-vin08_t:74_6	tasmā nipannepi ābhogaṃ kātuṃ vaṭṭati. Nipajjitvā niddāyante pana ābhogaṃ kātuṃ na	74	
PA_tika-vin08_t:74_7	vaṭṭati. Asantapakkhe ṭhitattā raho nisajjāya viya dvārasaṃvaraṇaṃ nāma mātugāmānaṃ	74	
PA_tika-vin08_t:74_8	pavesanivāraṇatthaṃ anuññātanti āha “kevalaṃ bhikkhuniṃ vā”tiādi.	74	
PA_tika-vin08_t:75_0	Ettha ca taṃ yuttaṃ, evaṃ sabbatthapi yo yo theravādo vā aṭṭhakathāvādo vā pacchā	75	
PA_tika-vin08_t:75_1	vuccati, so sova pamāṇanti gahetabbanti idaṃ aṭṭhakathāvacanato atirekaṃ ācariyassa	75	
PA_tika-vin08_t:75_2	vacanaṃ. Ito pubbāparavacanaṃ aṭṭhakathāvacanameva. Tattha taṃ yuttanti “kurundaṭṭhakathāyaṃ	75	
PA_tika-vin08_t:75_3	pana…pe… na vattatī”ti yaṃ vacanaṃ aṭṭhakathācariyehi vuttaṃ, taṃ vacanaṃ yuttanti	75	
PA_tika-vin08_t:75_4	attho. Evaṃ…pe… gahetabbanti yathā cettha kurundiyaṃ vuttavacanaṃ yuttaṃ, evaṃ sabbatthapi	75	
PA_tika-vin08_t:75_5	vinicchaye yo yo theravādo vā aṭṭhakathāvādo vā pacchā vuccati, so sova pamāṇanti	75	
PA_tika-vin08_t:75_6	gahetabbaṃ, pure vutto theravādo vā aṭṭhakathāvādo vā pamāṇanti na gahetabbanti adhippāyo.	75	
PA_tika-vin08_t:75_7	Idaṃ vacanaṃ aṭṭhāne vuttaṃ viya dissati. Kathaṃ? Yaṃ tāva vuttaṃ, taṃ yuttanti.	75	
PA_tika-vin08_t:75_8	Taṃ imasmiṃ āpucchanaābhogakaraṇavinicchaye aññassa ayuttassa aṭṭhakathāvādassa vā	75	
PA_tika-vin08_t:75_9	theravādassa vā abhāvā vattuṃ na sakkā. Na hi pubbavākye “bhikkhū evā”ti avadhāraṇaṃ	75	
PA_tika-vin08_t:75_10	kataṃ, atha kho āsannavasena vā paṭṭhānavasena vā “bhikkhū cīvarakammaṃ”iccādikaṃyeva	751	
PA_tika-vin08_t:75_11	vuttaṃ. Yampi vuttaṃ “evaṃ sabbatthapī”tyādi, tampi anokāsaṃ. Imasmiṃ vinicchaye	751	
PA_tika-vin08_t:75_12	aññassa aṭṭhakathāvādassa vā ācariyavādassa vā avacanato pure pacchābhāvo ca na dissati,	751	
PA_tika-vin08_t:75_13	ayaṃ “pamāṇa”nti gahetabbo, ayaṃ “na gahetabbo”ti vattabbabhāvo ca.	751	
PA_tika-vin08_t:76_0	Upari pana “ko muccati, ko na muccatī”ti imassa pañhassa vissajjane mahāpaccarivādo	76	
PA_tika-vin08_t:76_1	ca kurundivādo ca mahāaṭṭhakathāvādo cāti tayo aṭṭhakathāvādā āgatā, eko mahāpadumattheravādo,	76	
PA_tika-vin08_t:76_2	tasmā tattheva yuttāyuttabhāvo ca pamāṇāpamāṇabhāvo ca gahetabbāgahetabbabhāvo ca	76	
PA_tika-vin08_t:76_3	dissati, tasmā tasmiṃyeva ṭhāne vattabbaṃ siyā, suvimalavipulapaññāveyyattiyasamannāgatena	76	
PA_tika-vin08_t:76_4	pana ācariyāsabhena avattabbaṭṭhāne vuttaṃ na siyā, tasmā upari aṭṭhakathāvādasaṃsandanāvasāne	76	
PA_tika-vin08_t:76_5	mahāpadumattherena vuttanti imassa vacanassa pacchato vuttaṃ siyā, taṃ pacchā lekhakehi	76	
PA_tika-vin08_t:76_6	parivattetvā likhitaṃ bhaveyya, pārājikakaṇḍaṭṭhakathāyañca idaṃ vacanaṃ vuttaṃ.	76	
PA_tika-vin08_t:76_7	Ṭīkāyañca imasmiṃ ṭhāne na vuttaṃ, upariyeva vuttaṃ, “yo ca yakkhagahitako, yo ca	76	
PA_tika-vin08_t:76_8	bandhitvā nipajjāpito”ti imassa aṭṭhakathāvādassa pacchimattā soyeva pamāṇato gahetabbo.	76	
PA_tika-vin08_t:76_9	Tathā ca vakkhati “sabbattha yo yo aṭṭhakathāvādo vā theravādo vā pacchā vuccati,	76	
PA_tika-vin08_t:76_10	so soyeva pamāṇato daṭṭhabbo”ti, tasmā idamettha vicāretvā gahetabbaṃ.	761	
PA_tika-vin08_t:77_0	4. Idāni dvāraṃ saṃvaraṇassa antarāye sati asaṃvaritvāpi nipajjituṃ vaṭṭatīti dassetuṃ	77	
PA_tika-vin08_t:77_1	“atha dvārassa”tyādimāha. Nisseṇiṃ āropetvāti uparimatalaṃ āropetvā visaṅkharitvā	77	
PA_tika-vin08_t:77_2	bhūmiyaṃ pātetvā, chaḍḍetvā vā nipajjituṃ vaṭṭati. Idaṃ ekābaddhatāya vuttaṃ. Dvepi	77	
PA_tika-vin08_t:77_3	dvārāni jaggitabbānīti ettha sace ekasmiṃ dvāre kavāṭaṃ vā natthi, heṭṭhā vuttanayena	77	
PA_tika-vin08_t:77_4	saṃvarituṃ vā na sakkā, itaraṃ dvāraṃ asaṃvaritvā nipajjituṃ vaṭṭati. Dvārapālassāti	77	
PA_tika-vin08_t:77_5	dvārakoṭṭhake mahādvāre, nisseṇimūle vā ṭhatvā dvārajagganakassa. Pacchimānaṃ bhāroti	77	
PA_tika-vin08_t:77_6	ekābaddhavasena āgacchante sandhāya vuttaṃ. Asaṃvutadvāre antogabbhe vāti yojetabbaṃ.	77	
PA_tika-vin08_t:77_7	Bahi vāti gabbhato bahi. Nipajjanakālepi…pe… vaṭṭatiyevāti ettha dvārajagganakassa	77	
PA_tika-vin08_t:77_8	tadadhīnattā tadā tassa tattha sannihitāsannihitabhāvaṃ anupadhāretvāpi ābhogaṃ kātuṃ	77	
PA_tika-vin08_t:77_9	vaṭṭatiyevāti vadanti.	77	
PA_tika-vin08_t:78_0	Yena kenaci parikkhitteti ettha parikkhepassa ubbedhato pamāṇaṃ sahaseyyappahonake	78	
PA_tika-vin08_t:78_1	vuttasadisameva. Vuttañhi samantapāsādikāyaṃ “yañhi senāsanaṃ upari pañcahi chadanehi	78	
PA_tika-vin08_t:78_2	aññena vā kenaci sabbameva paṭicchannaṃ, ayaṃ sabbacchannā nāma seyyā…pe… yaṃ pana	78	
PA_tika-vin08_t:78_3	senāsanaṃ bhūmito paṭṭhāya yāva chadanaṃ āhacca pākārena vā aññena vā kenaci antamaso	78	
PA_tika-vin08_t:78_4	vatthenapi parikkhittaṃ, ayaṃ sabbaparicchannā nāma seyyā. Chadanaṃ anāhacca sabbantimena	78	
PA_tika-vin08_t:78_5	pariyāyena diyaḍḍhahatthubbedhena pākārādinā parikkhittāpi sabbaparicchannāyevāti	78	
PA_tika-vin08_t:78_6	kurundaṭṭhakathāyaṃ vutta”nti. “Diyaḍḍhahatthubbedho vaḍḍhakihatthena gahetabbo”ti	78	
PA_tika-vin08_t:78_7	sāratthadīpaniyaṃ vimativinodaniyañca vuttaṃ. Mahāpariveṇanti mahantaṃ aṅgaṇaṃ. Tena	78	
PA_tika-vin08_t:78_8	bahujanasañcaraṇaṭṭhānaṃ dasseti. Tenāha “mahābodhī”tiādi.	78	
PA_tika-vin08_t:79_0	Aruṇe uggate vuṭṭhāti, anāpatti anāpattikhettabhūtāya rattiyā suddhacittena nipannattā.	79	
PA_tika-vin08_t:79_1	Pabujjhitvā puna supati, āpattīti aruṇe uggate pabujjhitvā aruṇuggamanaṃ ñatvā vā	79	
PA_tika-vin08_t:79_2	añatvā vā anuṭṭhahitvā sayitasantānena supati, uṭṭhahitvā kattabbassa dvārasaṃvaraṇādino	79	
PA_tika-vin08_t:79_3	akatattā akiriyasamuṭṭhānā āpatti hoti anāpattikhette katanipajjanakiriyāya anaṅgattā.	79	
PA_tika-vin08_t:79_4	Ayañhi āpatti īdise ṭhāne akiriyā, divā dvāraṃ asaṃvaritvā nipajjanakkhaṇe kiriyākiriyā	79	
PA_tika-vin08_t:79_5	ca acittakā cāti veditabbā. Purāruṇā pabujjhitvāpi yāva aruṇuggamanā sayantassapi	79	
PA_tika-vin08_t:79_6	purimanayena āpattiyeva.	79	
PA_tika-vin08_t:80_0	Aruṇe uggate vuṭṭhahissāmīti…pe… āpattiyevāti ettha kadā assa āpattīti? Vuccate –	80	
PA_tika-vin08_t:80_1	na tāva rattiyaṃ, “divā āpajjati, no ratti”nti vuttattā anādariyadukkaṭā na muccatīti	80	
PA_tika-vin08_t:80_2	vuttadukkaṭaṃ pana divāsayanadukkaṭameva na hoti anādariyadukkaṭattā eva. “Aruṇuggamane	80	
PA_tika-vin08_t:80_3	pana acittakaṃ akiriyasamuṭṭhānaṃ āpattiṃ āpajjatīti veditabba”nti vimativinodaniyaṃ	80	
PA_tika-vin08_t:80_4	vuttaṃ, sāratthadīpaniyampi “yathāparicchedameva vuṭṭhātīti aruṇe uggateyeva uṭṭhahati.	80	
PA_tika-vin08_t:80_5	Tassa āpattīti asuddhacitteneva nipannattā niddāyantassapi aruṇe uggate divāpaṭisallānamūlikā	80	
PA_tika-vin08_t:80_6	āpatti. ‘Evaṃ nipajjanto anādariyadukkaṭāpi na muccatī’ti vuttattā asuddhacittena	80	
PA_tika-vin08_t:80_7	nipajjanto aruṇuggamanato puretaraṃ uṭṭhahantopi anuṭṭhahantopi nipajjanakāleyeva	80	
PA_tika-vin08_t:80_8	anādariyadukkaṭaṃ āpajjati, divāpaṭisallānamūlikaṃ pana dukkaṭaṃ aruṇeyeva āpajjatī”ti	80	
PA_tika-vin08_t:80_9	vuttaṃ, tasmā evaṃ nipajjantassa dve dukkaṭāni āpajjantīti veditabbaṃ.	80	
PA_tika-vin08_t:81_0	Sace dvāraṃ saṃvaritvā aruṇe uggate uṭṭhahissāmīti nipajjati, dvāre ca aññehi aruṇuggamanakāle	81	
PA_tika-vin08_t:81_1	vivaṭepi tassa anāpattiyeva dvārapidahanassa rattidivābhāgesu visesābhāvā. Āpattiāpajjanasseva	81	
PA_tika-vin08_t:81_2	kālaviseso icchitabbo, na tapparihārassāti gahetabbaṃ. “Dvāraṃ saṃvaritvā rattiṃ	81	
PA_tika-vin08_t:81_3	nipajjatī”ti hi vuttaṃ. Divā saṃvaritvā nipannassa kenaci vivaṭepi dvāre anāpattiyeva,	81	
PA_tika-vin08_t:81_4	attanāpi anuṭṭhahitvāva sati paccaye vivaṭepi anāpattīti vadanti, idampi vimativinodaniyameva vuttaṃ.	81	
PA_tika-vin08_t:82_0	Yathāparicchedameva vuṭṭhātīti aruṇe uggateyeva vuṭṭhāti, āpattiyevāti mūlāpattiṃ	82	
PA_tika-vin08_t:82_1	sandhāya vuttaṃ. Anādariyaāpatti pana purāruṇā uṭṭhitassapi tassa hoteva “dukkaṭā	82	
PA_tika-vin08_t:82_2	na muccatī”ti vuttattā. Dukkaṭā na muccatīti ca purāruṇā uṭṭhahitvā mūlāpattiyā muttopi	82	
PA_tika-vin08_t:82_3	anādariyadukkaṭā na muccatīti adhippāyo.	82	
PA_tika-vin08_t:83_0	5. Niddāvasena nipajjatīti niddābhibhūtatāya ekapassena nipajjati. “Niddāvasena nipajjatī”ti	83	
PA_tika-vin08_t:83_1	vohāravasena vuttaṃ, pādānaṃ pana bhūmito amocitattā ayaṃ nipanno nāma hotīti teneva	83	
PA_tika-vin08_t:83_2	anāpatti vuttā. Apassāya supantassāti kaṭiṭṭhito uddhaṃ piṭṭhikaṇṭake appamattakaṃ	83	
PA_tika-vin08_t:83_3	padesaṃ bhūmiṃ aphusāpetvā supantassa. Kaṭiṭṭhiṃ pana bhūmiṃ phusāpentassa sayanaṃ	83	
PA_tika-vin08_t:83_4	nāma na hoti. Piṭṭhipasāraṇalakkhaṇā hi seyyā dīghā, vandanādīsupi tiriyaṃ piṭṭhikaṇṭakānaṃ	83	
PA_tika-vin08_t:83_5	pasāritattā nipajjanamevāti āpatti pariharitabbāva. Vandanāpi hi pādamūle nipajjatītiādīsu	83	
PA_tika-vin08_t:83_6	nipajjanameva vuttā. Sahasā vuṭṭhātīti pakkhalitā patito viya sahasā vuṭṭhāti, tassapi	83	
PA_tika-vin08_t:83_7	anāpatti patanakkhaṇe avisayattā, visaye jāte sahasā vuṭṭhitattā ca. Yassa pana visaññitāya	83	
PA_tika-vin08_t:83_8	pacchāpi avisayo eva, tassa anāpattiyeva patanakkhaṇe viya. Tattheva sayati, na vuṭṭhātīti	83	
PA_tika-vin08_t:83_9	iminā visayepi akaraṇaṃ dasseti, teneva tassa āpattīti vuttaṃ.	83	
PA_tika-vin08_t:84_0	Idāni aṭṭhakathāvādasaṃsandanaṃ kātuṃ “ko muccati, ko na muccatī”tiādimāha. Tattha	84	
PA_tika-vin08_t:84_1	mahāpaccariyantiādīsu paccarīti uḷumpaṃ vuccati, tasmiṃ nisīditvā katattā tameva	84	
PA_tika-vin08_t:84_2	nāmaṃ jātaṃ. Kurundivallivihāro nāma atthi, tattha katattā kurundīti nāmaṃ jātaṃ.	84	
PA_tika-vin08_t:84_3	Mahāaṭṭhakathā nāma saṅgītittayamāruḷhā tepiṭakassa buddhavacanassa aṭṭhakathā. Yā	84	
PA_tika-vin08_t:84_4	mahāmahindattherena tambapaṇṇidīpaṃ ābhatā, tambapaṇṇiyehi therehi pacchā sīhaḷabhāsāya	84	
PA_tika-vin08_t:84_5	abhisaṅkhatā ca hoti. Ekabhaṅgenāti ekapassabhañjanena pāde bhūmito amocetvā ekapassena	84	
PA_tika-vin08_t:84_6	sarīraṃ bhañjitvā nipannoti vuttaṃ hoti. Mahāaṭṭhakathāyaṃ pana mahāpadumattherena	84	
PA_tika-vin08_t:84_7	vuttanti sambandho. Tena mahāaṭṭhakathāya likhitamahāpadumattheravāde “aya”nti dasseti.	84	
PA_tika-vin08_t:84_8	“Mucchitvā patitattā avisayattā āpatti na dissatī”ti therena vuttaṃ. Ācariyā pana	84	
PA_tika-vin08_t:84_9	yathā yakkhagahitako bandhitvā nipajjāpito ca paravaso hoti, evaṃ aparavasattā mucchitvā	84	
PA_tika-vin08_t:84_10	patito kañcikālaṃ jānitvā nipajjatīti anāpattiṃ na vadanti, visaññite pana sati anāpattiyeva.	841	
PA_tika-vin08_t:85_0	Dve janātiādi mahāaṭṭhakathāyameva vacanaṃ, tadeva pacchā vuttattā pamāṇaṃ. Yakkhagahitaggahaṇeneva	85	
PA_tika-vin08_t:85_1	cettha visaññibhūtopi saṅgahito, ekabhaṅgena nipanno pana anipannattā āpattito muccatiyevāti	85	
PA_tika-vin08_t:85_2	gahetabbaṃ. Sāratthadīpaniyañca “yo ca yakkhagahitako, yo ca bandhitvā nipajjāpito”ti	85	
PA_tika-vin08_t:85_3	imassa aṭṭhakathāvādassa pacchimattā soyeva pamāṇato gahetabbo, tathā ca vakkhati	85	
PA_tika-vin08_t:85_4	“sabbattha yo yo aṭṭhakathāvādo vā pacchā vuccati, so soyeva pamāṇato gahetabbo”ti.	85	
PA_tika-vin08_t:85_5	Imasmiṃ ṭhāne imassa aṭṭhakathāpāṭhassa ānītattā imasmiṃ vinayasaṅgahappakaraṇepi	85	
PA_tika-vin08_t:85_6	imasmiṃyeva ṭhāne so pāṭho vattabboti no khanti. Ettha ca “rattiṃ dvāraṃ vivaritvā	85	
PA_tika-vin08_t:85_7	nipanno aruṇe uggate uṭṭhāti, anāpattī”tiādivacanato aruṇuggamane saṃsayavinodanatthaṃ	85	
PA_tika-vin08_t:85_8	aruṇakathā vattabbā. Tatridaṃ vuccati –	85	
PA_tika-vin08_t:86	“Ko esa aruṇo nāma;	8	
PA_tika-vin08_t:87	Kena so aruṇo bhave;	8	
PA_tika-vin08_t:88	Kīdiso tassa vaṇṇā tu;	8	
PA_tika-vin08_t:89	Saṇṭhānaṃ kīdisaṃ bhave.	8	
PA_tika-vin08_t:90	“Kismiṃ kāle ca dese ca, aruṇo samugacchati;	9	
PA_tika-vin08_t:91	Kiṃ paccakkhasiddho eso, udāhu anumānato”ti.	9	
PA_tika-vin08_t:92	Tattha ko esa aruṇo nāmāti ettha esa aruṇo nāma sūriyassa pabhāviseso. Vuttañhetaṃ abhidhānappadīpikāyaṃ –	9	
PA_tika-vin08_t:93	“Sūrassodayato pubbuṭṭhitaraṃsi siyāruṇo”ti;	9	
PA_tika-vin08_t:94_0	Taṭṭīkāyañca “sūrassa udayato pubbe uṭṭhitaraṃsi aruṇo nāma siyā”ti. Vimativinodanīnāmikāyaṃ	94	
PA_tika-vin08_t:94_1	vinayaṭīkāyañca “aruṇoti cettha sūriyuggamanassa purecaro vaḍḍhanaghanaratto pabhāvisesoti	94	
PA_tika-vin08_t:94_2	daṭṭhabbo”ti vuttaṃ, tasmā sūriyappabhāyeva aruṇo nāma, na aññoti daṭṭhabbaṃ. Kena	94	
PA_tika-vin08_t:94_3	so aruṇo bhaveti ettha aruṇo vaṇṇo assāti aruṇo, kiñcirattavaṇṇasamannāgatoti attho.	94	
PA_tika-vin08_t:94_4	Atha vā arati gacchati rattavaṇṇabhāvena pavattatīti aruṇo. Vuttañhetaṃ abhidhānappadīpikāṭīkāyaṃ	94	
PA_tika-vin08_t:94_5	“aruṇavaṇṇatāya arati gacchatīti aruṇo”ti. Kīdiso tassa vaṇṇoti ettha abyattarattavaṇṇo	94	
PA_tika-vin08_t:94_6	tassa vaṇṇo bhave. Vuttañhi abhidhānappadīpikāyaṃ “aruṇo kiñcirattothā”ti. Taṭṭīkāyañca	94	
PA_tika-vin08_t:94_7	“kiñciratto abyattarattavaṇṇo aruṇo nāma yathā macchassa akkhī”ti. Vimativinodaniyañca	94	
PA_tika-vin08_t:94_8	“vaḍḍhanaghanaratto pabhāviseso”ti, tasmā sūriyassa rattappabhāyeva aruṇo nāma, na	94	
PA_tika-vin08_t:94_9	setappabhādayoti daṭṭhabbaṃ. Yadi evaṃ pātimokkhaṭṭhapanakkhandhakavaṇṇanāya vimativinodaniyaṃ	94	
PA_tika-vin08_t:94_10	“pāḷiyaṃ pana nandimukhiyāti odātadisāmukhatāya tuṭṭhamukhiyā”ti vuttaṃ, taṃ kathaṃ	941	
PA_tika-vin08_t:94_11	yujjeyyāti, no na yujjeyya. Tattha hi aruṇuggatakāle aruṇobhāsena odātadisāmukhabhāvo	941	
PA_tika-vin08_t:94_12	vutto, na aruṇobhāsassa odātabhāvo. Vuttañhetaṃ udānaṭṭhakathāyaṃ “nandimukhiyāti	941	
PA_tika-vin08_t:94_13	aruṇassa uggatattā eva aruṇobhāya sūriyālokūpajīvino satte nandāpanamukhiyā rattiyā	941	
PA_tika-vin08_t:94_14	jātāya vibhāyamānāyāti attho”ti.	941	
PA_tika-vin08_t:95	Jātakaṭṭhakathāyañca –	9	
PA_tika-vin08_t:96	“Jighaññarattiṃ aruṇasmimuhate;	9	
PA_tika-vin08_t:97	Yā dissati uttamarūpavaṇṇinī;	9	
PA_tika-vin08_t:98	Tathūpamā maṃ paṭibhāsi devate;	9	
PA_tika-vin08_t:99	Ācikkha me taṃ katamāsi accharā”ti. ;	9	
PA_tika-vin08_t:100_0	Imassa gāthāya atthavaṇṇanāyaṃ “tattha jighaññarattinti pacchimarattiṃ, rattipariyosāneti	100	
PA_tika-vin08_t:100_1	attho. Uhateti aruṇe uggate. Yāti yā puratthimā disā rattavaṇṇatāya uttamarūpadharā	100	
PA_tika-vin08_t:100_2	hutvā dissatī”ti. Evaṃ aruṇuggatasamaye puratthimadisāya rattavaṇṇatā vuttā, tasmā	100	
PA_tika-vin08_t:100_3	tasmiṃ samaye aruṇassa uṭṭhitattā puratthimāya disāya rattabhāgo sūriyālokassa patthaṭattā	100	
PA_tika-vin08_t:100_4	sesadisānaṃ odātabhāvo viññāyati.	100	
PA_tika-vin08_t:101_0	Saṇṭhānaṃ kīdisaṃ bhaveti ettha aruṇassa pāṭekkaṃ saṇṭhānaṃ nāma natthi rasmimattattā.	101	
PA_tika-vin08_t:101_1	Yattakaṃ padesaṃ pharati, tattakaṃ tassa saṇṭhānanti daṭṭhabbaṃ. Atha vā puratthimadisāsaṇṭhānaṃ.	101	
PA_tika-vin08_t:101_2	Vuttañhi jātakaṭṭhakathāyaṃ “puratthimadisā rattavaṇṇatāya uttamarūpadharā hutvā dissatī”ti.	101	
PA_tika-vin08_t:102_0	Kismiṃ kāle ca dese ca, aruṇo samugacchatīti ettha esa aruṇo sūriyuggamanassa pure	102	
PA_tika-vin08_t:102_1	kāle puratthimadisāyaṃ uggacchati. Vuttañhetaṃ udānaṭṭhakathāyaṃ “uddhaste aruṇeti	102	
PA_tika-vin08_t:102_2	uggate aruṇe, aruṇo nāma puratthimadisāyaṃ sūriyodayato puretarameva uṭṭhitobhāso”ti.	102	
PA_tika-vin08_t:102_3	Abhidhānappadīpikāyañca “sūrassodayato pubbuṭṭhitaraṃsī”ti.	102	
PA_tika-vin08_t:103_0	Kiṃ paccakkhasiddho eso, udāhu anumānatoti ettha ayaṃ aruṇo nāma paccakkhasiddho	103	
PA_tika-vin08_t:103_1	eva, na anumānasiddho. Kasmā viññāyatīti ce? Cakkhuviññāṇagocaravaṇṇāyatanabhāvato.	103	
PA_tika-vin08_t:103_2	Akkhassa patīti paccakkhaṃ, cakkhurūpānaṃ abhimukhabhāvena āpāthagatattā cakkhuviññāṇaṃ	103	
PA_tika-vin08_t:103_3	hoti. Vuttañhetaṃ bhagavatā “cakkhuñca paṭicca rūpe ca uppajjati cakkhuviññāṇa”nti,	103	
PA_tika-vin08_t:103_4	tasmā ayaṃ aruṇavaṇṇo cakkhunā disvā jānitabbato paccakkhasiddhoyeva hoti, na evaṃ	103	
PA_tika-vin08_t:103_5	sati evaṃ bhaveyyāti anumānena punappunaṃ cintanena siddhoti. Imaṃ pañhavissajjanaṃ	103	
PA_tika-vin08_t:103_6	sādhukaṃ manasi karitvā paṇḍitehi rattobhāsoyeva aruṇoti paccetabbo sallakkhetabboti.	103	
PA_tika-vin08_t:104_0	Kasmā pana imasmiṃ ṭhāne aruṇakathā vuttāti? Imissā aruṇakathāya mahāvisayabhāvato.	104	
PA_tika-vin08_t:104_1	Kathaṃ? Uposathikā upāsakā ca upāsikāyo ca aruṇuggamanaṃ tathato ajānantā anuggateyeva	104	
PA_tika-vin08_t:104_2	aruṇe uggatasaññāya khādanīyaṃ vā khādanti, bhojanīyaṃ vā bhuñjanti, mālāgandhādīni	104	
PA_tika-vin08_t:104_3	vā dhārenti, tato tesaṃ sīlaṃ bhijjati. Sāmaṇerā tatheva vikālabhojanaṃ bhuñjitvā	104	
PA_tika-vin08_t:104_4	sīlavināsaṃ pāpuṇanti. Nissayapaṭipannakā bhikkhū ācariyupajjhāyehi vinā bahisīme	104	
PA_tika-vin08_t:104_5	carantā nissayappassambhanaṃ pāpuṇanti, antovasse bhikkhū upacārasīmato bahigacchantā	104	
PA_tika-vin08_t:104_6	vassacchedaṃ, tecīvarikā bhikkhū abaddhasīmāyaṃ cīvarena vippavasantā nissaggiyapācittiyaṃ,	104	
PA_tika-vin08_t:104_7	tathā sattabbhantarasīmāyaṃ, sahaseyyappahonakaṭṭhāne anupasampannamātugāmehi saha	104	
PA_tika-vin08_t:104_8	sayantā pācittiyaṃ, tathā yāvakālikaṃ bhuñjantā bhikkhū, pārivāsikādayo vattaṃ nikkhipantā	104	
PA_tika-vin08_t:104_9	ratticchedaṃ. Evamādianekādīnavasambhavato lajjipesalānaṃ bhikkhūnaṃ tathato aruṇuggamanassa	104	
PA_tika-vin08_t:104_10	jānanatthaṃ vuttāti daṭṭhabbā.	1041	
PA_tika-vin08_t:105_0	Keci pana bhikkhū aḍḍharattisamaye ghaṭisuññattā aḍḍharattikālaṃ atikkamma aññadivaso	105	
PA_tika-vin08_t:105_1	hoti, tasmā tasmiṃ kāle aruṇaṃ uṭṭhitaṃ nāma hotīti maññamānā aḍḍharattiṃ atikkamma	105	
PA_tika-vin08_t:105_2	khādanīyabhojanīyādīni bhuñjanti, te pana buddhasamayaṃ ajānantā vedasamayameva manasi	105	
PA_tika-vin08_t:105_3	karontā evaṃ karonti, tasmā tesaṃ taṃkaraṇaṃ pamāṇaṃ na hoti. Bahavo pana bhikkhū	105	
PA_tika-vin08_t:105_4	aruṇassa paccakkhabhāvaṃ ajānantā anumānavasena cintituñca asakkontā anussavavaseneva	105	
PA_tika-vin08_t:105_5	paravacanaṃ saddahantā amhākaṃ ācariyā aruṇuggamanavelāyaṃ uṭṭhāya gacchantā sūriyuggamanavelāyaṃ	105	
PA_tika-vin08_t:105_6	dvisahassadaṇḍappamāṇaṃ ṭhānaṃ pāpuṇanti, tisahassadaṇḍappamāṇaṃ ṭhānaṃ pāpuṇantīti	105	
PA_tika-vin08_t:105_7	ca vadanti. Imamhā vihārā asukaṃ nāma vihāraṃ asukaṃ nāma cetiyaṃ asukaṃ nāma gāmaṃ	105	
PA_tika-vin08_t:105_8	pāpuṇantītiādīni ca vadantīti evaṃ anussavavacanaṃ vadanti, tampi appamāṇaṃ. Kasmā?	105	
PA_tika-vin08_t:105_9	Addhānaṃ nāma balavantassa javasampannassa ca rassaṃ hoti, dubbalassa santassa ca	105	
PA_tika-vin08_t:105_10	dīghaṃ hoti. Vuttañhi bhagavatā –	1051	
PA_tika-vin08_t:106	“Dīghā jāgarato ratti, dīghaṃ santassa yojanaṃ;	10	
PA_tika-vin08_t:107	Dīgho bālāna saṃsāro, saddhammaṃ avijānata”nti. ;	10	
PA_tika-vin08_t:108_0	Tasmā addhānaṃ nāma sabbesaṃ ekasadisaṃ na hotīti aruṇuggamanassa lakkhaṇaṃ bhavituṃ	108	
PA_tika-vin08_t:108_1	na sakkā, na ca te āyasmanto piṭakattayato kiñci sādhakabhūtaṃ vacanaṃ āharanti,	108	
PA_tika-vin08_t:108_2	asakkhikaṃ aḍḍaṃ karonti viya yathājjhāsayameva vadantīti pamāṇaṃ na hoti.	108	
PA_tika-vin08_t:109	Aññe pana –	10	
PA_tika-vin08_t:110	“Atītarattiyā yāmo;	11	
PA_tika-vin08_t:111	Pacchimoḍḍhamamussa vā;	11	
PA_tika-vin08_t:112	Bhāviniyādippahāro;	11	
PA_tika-vin08_t:113	Tadaḍḍhaṃ vājjatehya hoti –	11	
PA_tika-vin08_t:114_0	Kaccāyanasārappakaraṇāgataṃ gāthaṃ vatvā atītarattiyā pacchimo yāmo ajja pariyāpanno,	114	
PA_tika-vin08_t:114_1	tasmā pacchimayāmassa ādito paṭṭhāya aruṇaṃ uggacchatī”ti vadanti. Ayaṃ vādo sakāraṇasaññāpakattā	114	
PA_tika-vin08_t:114_2	purimehi balavā hoti, evaṃ santepi ayuttoyeva. Kasmā? Ayañhi gāthā bāhirasaddasatthe	114	
PA_tika-vin08_t:114_3	jaṅgadāsappakaraṇe vuttanayena ajja bhavā ajjatanīti vuttaajjavohārassa pavattanakālaṃ	114	
PA_tika-vin08_t:114_4	dassetuṃ vuttā, na piṭakattaye vuttassa aruṇuggamanassa kālaṃ dassetuṃ, tasmā aññasādhyassa	114	
PA_tika-vin08_t:114_5	aññasādhakena sādhitattā ayuttoyeva.	114	
PA_tika-vin08_t:115_0	Apare pana “pahāro yāmasaññito”ti abhidhānappadīpikāyaṃ vuttattā pahārayāmasaddānaṃ	115	
PA_tika-vin08_t:115_1	ekatthattā tattheva “tiyāmā saṃvarī bhave”ti vuttattā rattiyā ca tiyāmabhāvato pāḷiyañca	115	
PA_tika-vin08_t:115_2	“abhikkantā, bhante, ratti, nikkhanto pacchimo yāmo, uddhasto aruṇo”ti āgatattā idāni	115	
PA_tika-vin08_t:115_3	rattiyā catūsu pahāresu tatiyappahārassa avasāne aruṇo uggato, tasmā avasesaekappahāramatto	115	
PA_tika-vin08_t:115_4	kālo divasabhāgaṃ bhajatīti vadeyyuṃ, ayaṃ vādo tatiyavādatopi balavataro. Kasmā?	115	
PA_tika-vin08_t:115_5	Ñāpakañāpyānaṃ anurūpabhāvato. Tathā hi “pahāro yāmasaññito”ti ayaṃ ñāpako pahārayāmānaṃ	115	
PA_tika-vin08_t:115_6	ekatthabhāvassa anurūpo, “tiyāmā saṃvarībhave”ti ayaṃ rattiyā tiyāmabhāvassa, “pāḷiyañcā”tiādi	115	
PA_tika-vin08_t:115_7	tatiyappahārassa avasāne aruṇuggamanassa, tathāpi ayuttoyeva hoti. Kasmā? “Avasesaekappahāramatto	115	
PA_tika-vin08_t:115_8	kālo divasabhāgaṃ bhajatī”ti vacanassa viruddhattā. Majjhimadese hi dasaghaṭikāpamāṇassa	115	
PA_tika-vin08_t:115_9	kālassa ekappahārattā sabbā ratti tiyāmāva hoti, na catuyāmā, idāni pana paccantavisayesu	115	
PA_tika-vin08_t:115_10	sattaṭṭhaghaṭikāmattassa kālassa ekappahārakatattā catuppahārā bhavati, tasmā majjhimadesavohāraṃ	1151	
PA_tika-vin08_t:115_11	gahetvā abhidhānappadīpikāyañca “tiyāmā saṃvarī bhave”ti vuttaṃ, pāḷiyañca “nikkhanto	1151	
PA_tika-vin08_t:115_12	pacchimo yāmo, uddhasto aruṇo”ti, tasmā rattipariyosāneyeva aruṇo uggatoti daṭṭhabbo.	1151	
PA_tika-vin08_t:115_13	Tathā hi vuttaṃ vimativinodaniyaṃ “tathā pārivāsikādīnampi aruṇaṃ anuṭṭhāpetvā vattaṃ	1151	
PA_tika-vin08_t:115_14	nikkhipantānaṃ ratticchedo vutto, uggate aruṇe nikkhipitabbanti hi vutta”nti.	1151	
PA_tika-vin08_t:116_0	Sahaseyyasikkhāpadepi “anupasampannehi saha nivutthabhāvaparimocanatthaṃ purāruṇā	116	
PA_tika-vin08_t:116_1	nikkhamitvā”tiādi vuttaṃ. Evaṃ cīvaravippavāsādīsu ca sabbattha rattipariyosāne āgamanavasena	116	
PA_tika-vin08_t:116_2	aruṇuggamanaṃ dassitaṃ, na atītāruṇavasenāti. Jātakaṭṭhakathāyampi “rattipariyosāneti	116	
PA_tika-vin08_t:116_3	attho”ti. Na kevalaṃ majjhimadesesu rattiyāyeva tippahārabhāvo hoti, atha kho divasassapi.	116	
PA_tika-vin08_t:116_4	Tathā hi vuttaṃ aṭṭhasāliniyaṃ “sammāsambuddhassa abhidhammadesanāpariyosānañca tesaṃ	116	
PA_tika-vin08_t:116_5	bhikkhūnaṃ sattappakaraṇauggahaṇañca ekappahāreneva hotī”ti, mūlaṭīkāyañca “ekappahārenāti	116	
PA_tika-vin08_t:116_6	ettha pahāroti divasassa tatiyabhāgo vuccatī”ti, tasmā eko rattidivo chappahāro hotīti	116	
PA_tika-vin08_t:116_7	viññāyati. Evaṃ majjhimadesavohārena tiyāmasaṅkhātassa tippahārassa avasāne sabbarattipariyosāne	116	
PA_tika-vin08_t:116_8	uṭṭhitaṃ aruṇaṃ paccantadesavohārena tippahārassa avasāneti gahetvā ekappahārāvasesakāle	116	
PA_tika-vin08_t:116_9	aruṇo uggatoti vuttattā ayampi vādo ayuttoyeva hotīti daṭṭhabbo.	116	
PA_tika-vin08_t:117	Bahavo pana paṇḍitā “khuddasikkhānissaye vuttaṃ –	11	
PA_tika-vin08_t:118	‘Setaruṇañca paṭhamaṃ, dutiyaṃ nandiyāvaṭṭaṃ;	11	
PA_tika-vin08_t:119	Tatiyaṃ tambavaṇṇañca, catutthaṃ gadrabhaṃ mukha’nti. –	11	
PA_tika-vin08_t:120_0	Imaṃ gāthaṃ nissāya ekarattiyaṃ aruṇo catukkhattuṃ uṭṭhahati, tattha paṭhamaṃ setavaṇṇaṃ	120	
PA_tika-vin08_t:120_1	hoti, dutiyaṃ nandiyāvaṭṭapupphavaṇṇaṃ hoti, tatiyaṃ tambavaṇṇaṃ hoti, catutthaṃ	120	
PA_tika-vin08_t:120_2	gadrabhamukhavaṇṇaṃ hotī”ti vatvā rattobhāsato puretaraṃ atītarattikāleyeva vattanikkhipanādikammaṃ	120	
PA_tika-vin08_t:120_3	karonti. Tesaṃ taṃ karaṇaṃ anisammakāritaṃ āpajjati. Ayañhi gāthā neva pāḷiyaṃ dissati,	120	
PA_tika-vin08_t:120_4	na aṭṭhakathāyaṃ, na ṭīkāsu, kevalaṃ nissaye eva, nissayesu ca ekasmiṃyeva khuddasikkhānissaye	120	
PA_tika-vin08_t:120_5	dissati, na aññanissayesu, tatthāpi neva pubbāparasambandho dissati, na hetuphalādibhāvo,	120	
PA_tika-vin08_t:120_6	na ca liṅganiyamoti na nissayakārācariyena ṭhapitā bhaveyya, atha kho pacchā aññehi	120	
PA_tika-vin08_t:120_7	lekhakehi vā attano icchānurūpaṃ likhitā bhaveyya, tasmā ayaṃ gāthā kuto ābhatā pāḷito	120	
PA_tika-vin08_t:120_8	vā aṭṭhakathāto vā ṭīkāto vā vinayato vā suttantato vā abhidhammato vāti pabhavaṃ	120	
PA_tika-vin08_t:120_9	apariyesitvā nissaye diṭṭhamattameva sārato gahetvā pāḷiyaṭṭhakathāṭīkāsu vuttavacanaṃ	120	
PA_tika-vin08_t:120_10	anisāmetvā katattā anisammakāritaṃ āpajjati.	1201	
PA_tika-vin08_t:121_0	Tatrāyaṃ pāḷi “tena kho pana samayena buddho bhagavā sītāsu hemantikāsu rattīsu antaraṭṭhakāsu	121	
PA_tika-vin08_t:121_1	himapātasamaye rattiṃ ajjhokāse ekacīvaro nisīdi, na bhagavantaṃ sītaṃ ahosi. Nikkhante	121	
PA_tika-vin08_t:121_2	paṭhame yāme sītaṃ bhagavantaṃ ahosi, dutiyaṃ bhagavā cīvaraṃ pārupi, na bhagavantaṃ	121	
PA_tika-vin08_t:121_3	sītaṃ ahosi. Nikkhante majjhime yāme sītaṃ bhagavantaṃ ahosi, tatiyaṃ bhagavā cīvaraṃ	121	
PA_tika-vin08_t:121_4	pārupi, na bhagavantaṃ sītaṃ ahosi. Nikkhante pacchime yāme uddhaste aruṇe nandimukhiyā	121	
PA_tika-vin08_t:121_5	rattiyā sītaṃ bhagavantaṃ ahosi, catutthaṃ bhagavā cīvaraṃ pārupi, na bhagavantaṃ	121	
PA_tika-vin08_t:121_6	sītaṃ ahosī”ti. Ayaṃ mahāvagge cīvarakkhandhakāgatā vinayapāḷi. Pāḷiyaṃ nandimukhiyāti	121	
PA_tika-vin08_t:121_7	tuṭṭhimukhiyā, pasannadisāmukhāyāti attho. Ayaṃ taṃsaṃvaṇṇanāya vimativinodanīpāṭho.	121	
PA_tika-vin08_t:122_0	“Tena kho pana samayena buddho bhagavā sāvatthiyaṃ viharati pubbārāme migāramātupāsāde.	122	
PA_tika-vin08_t:122_1	Tena kho pana samayena bhagavā tadahuposathe bhikkhusaṅghaparivuto nisinno hoti.	122	
PA_tika-vin08_t:122_2	Atha kho āyasmā ānando abhikkantāya rattiyā nikkhante paṭhame yāme uṭṭhāyāsanā ekaṃsaṃ	122	
PA_tika-vin08_t:122_3	uttarāsaṅgaṃ karitvā yena bhagavā tenañjaliṃ paṇāmetvā bhagavantaṃ etadavoca – abhikkantā,	122	
PA_tika-vin08_t:122_4	bhante ratti, nikkhanto paṭhamo yāmo, ciranisinno bhikkhusaṅgho, uddisatu, bhante,	122	
PA_tika-vin08_t:122_5	bhagavā bhikkhūnaṃ pātimokkhanti. Evaṃ vutte bhagavā tuṇhī ahosi. Dutiyampi kho āyasmā	122	
PA_tika-vin08_t:122_6	ānando abhikkantāya rattiyā nikkhante majjhime yāme uṭṭhāyāsanā ekaṃsaṃ uttarāsaṅgaṃ	122	
PA_tika-vin08_t:122_7	karitvā yena bhagavā tenañjaliṃ paṇāmetvā bhagavantaṃ etadavoca – abhikkantā, bhante,	122	
PA_tika-vin08_t:122_8	ratti, nikkhanto majjhimo yāmo, ciranisinno bhikkhusaṅgho, uddisatu, bhante, bhagavā	122	
PA_tika-vin08_t:122_9	bhikkhūnaṃ pātimokkhanti. Dutiyampi bhagavā tuṇhī ahosi. Tatiyampi kho āyasmā ānando	122	
PA_tika-vin08_t:122_10	abhikkantāya rattiyā nikkhante pacchime yāme uddhaste aruṇe nandimukhiyā rattiyā	1221	
PA_tika-vin08_t:122_11	uṭṭhāyāsanā ekaṃsaṃ uttarāsaṅgaṃ karitvā yena bhagavā tenañjaliṃ paṇāmetvā bhagavantaṃ	1221	
PA_tika-vin08_t:122_12	etadavoca – abhikkantā, bhante, ratti, nikkhanto pacchimo yāmo, uddhastaṃ aruṇaṃ,	1221	
PA_tika-vin08_t:122_13	nandimukhī ratti, ciranisinno bhikkhusaṅgho, uddisatu bhante bhagavā bhikkhūnaṃ pātimokkhanti.	1221	
PA_tika-vin08_t:122_14	Aparisuddhā, ānanda, parisā”ti. Ayaṃ cūḷavagge pātimokkhaṭṭhapanakkhandhakāgatā aparāpi vinayapāḷi.	1221	
PA_tika-vin08_t:123_0	Nandimukhiyā rattiyāti aruṇuṭṭhitakāle pītimukhā viya ratti khāyati. Tenāha “nandimukhiyā”ti	123	
PA_tika-vin08_t:123_1	ayaṃ taṃsaṃvaṇṇanābhūtasamantapāsādikaṭṭhakathāpāṭho. Abhikkantāti parikkhīṇā. Uddhaste	123	
PA_tika-vin08_t:123_2	aruṇeti uggate aruṇasīse. Nandimukhiyāti tuṭṭhimukhiyā. Ayaṃ taṃsaṃvaṇṇanābhūtasāratthadīpanīpāṭho.	123	
PA_tika-vin08_t:123_3	Pāḷiyaṃ nandimukhiyāti odātadisāmukhitāya tuṭṭhamukhiyā. Ayaṃ taṃsaṃvaṇṇanāya vimativinodanīpāṭho.	123	
PA_tika-vin08_t:124_0	“Tatiyampi kho āyasmā ānando abhikkantāyarattiyā nikkhante pacchime yāme uddhaste	124	
PA_tika-vin08_t:124_1	aruṇe nandimukhiyā rattiyā uṭṭhāyāsanā ekaṃsaṃ cīvaraṃ katvā yena bhagavā tenañjaliṃ	124	
PA_tika-vin08_t:124_2	paṇāmetvā bhagavantaṃ etadavoca – abhikkantā, bhante, ratti, nikkhanto pacchimo yāmo,	124	
PA_tika-vin08_t:124_3	uddhasto aruṇo, nandimukhī ratti, ciranisinnā āgantukā bhikkhū, paṭisammodatu, bhante,	124	
PA_tika-vin08_t:124_4	bhagavā āgantuke bhikkhū”ti. Ayaṃ udānāgatā suttantapāḷi. Uddhaste aruṇeti uggate	124	
PA_tika-vin08_t:124_5	aruṇe. Aruṇo nāma puratthimadisāyaṃ sūriyodayato puretarameva uṭṭhitobhāso. Nandimukhiyā	124	
PA_tika-vin08_t:124_6	rattiyāti aruṇassa uggatattā eva aruṇobhāya sūriyālokūpajīvino satte nandāpanamukhiyā	124	
PA_tika-vin08_t:124_7	rattiyā jātāya, vibhāyamānāyāti attho. Ayaṃ taṃsaṃvaṇṇanābhūtā udānaṭṭhakathā.	124	
PA_tika-vin08_t:125_0	Iti ettakāsu vinayasuttantāgatāsu pāḷiyaṭṭhakathāṭīkāsu ekasmimpiṭhāne aruṇo catukkhattuṃ	125	
PA_tika-vin08_t:125_1	uggatoti natthi, ekavārameva vutto. Catubbidhavaṇṇasamannāgatotipi natthi, ekavaṇṇo	125	
PA_tika-vin08_t:125_2	eva vutto. Jātakaṭṭhakathāyampi rattavaṇṇo eva vutto, na setavaṇṇādiko. Nandimukhīti	125	
PA_tika-vin08_t:125_3	ca satte nandāpanadisāmukhī ratti eva vuttā, na aruṇassa nandiyāvaṭṭapupphasadisavaṇṇatā.	125	
PA_tika-vin08_t:125_4	Tenāha “satte nandāpanamukhiyā rattiyā”ti. Evaṃ abhidhānappadīpikāpakaraṇavacanena	125	
PA_tika-vin08_t:125_5	viruddhattā pāḷiyaṭṭhakathādīhi asaṃsandanato dubbalasādhakattā ca ayampi vādo ayuttoyevāti	125	
PA_tika-vin08_t:125_6	daṭṭhabbo, tasmā sammāsambuddhassa āṇaṃ anatikkantena lajjibhikkhunā yadi kenaci	125	
PA_tika-vin08_t:125_7	appaṭicchanne vivaṭokāse hoti, macchakkhisamānaabyattarattobhāsassa paññāyamānakālato	125	
PA_tika-vin08_t:125_8	paṭṭhāya vattanikkhipanādikammaṃ kātabbaṃ.	125	
PA_tika-vin08_t:126_0	Yadi pana pabbatādinā paṭicchannaṭṭhānaṃ hoti, yattakena kālena vivaṭaṭṭhāne rattobhāso	126	
PA_tika-vin08_t:126_1	paññāyati, sūriyamaṇḍalassa dissanakālato ekaghaṭikāmattena vā dvighaṭikāmattena	126	
PA_tika-vin08_t:126_2	vā tattakaṃ kālaṃ sallakkhetvā imasmiṃ kāle aruṇo uggato bhaveyyāti takketvā kātabbaṃ,	126	
PA_tika-vin08_t:126_3	saṃsayaṃ anicchantena tatopi kañcikālaṃ adhivāsetvā nissaṃsayakāle kattabbaṃ, ayaṃ	126	
PA_tika-vin08_t:126_4	tattha sāmīci. Ayaṃ pana vādo yathāvuttappakaraṇavacanehi suṭṭhu saṃsandati yathā	126	
PA_tika-vin08_t:126_5	gaṅgodakena yamunodakaṃ, tasmā paṇḍitehi punappunaṃ pubbāparaṃ āloḷentena manasi	126	
PA_tika-vin08_t:126_6	kātabbo. Evaṃ manasi karitvā aruṇapaṭisaṃyuttesu ṭhānesu saṃsayo chinditabbo, saṃsayaṃ	126	
PA_tika-vin08_t:126_7	chinditvā visāradena hutvā taṃ taṃ kammaṃ kātabbanti.	126	
PA_tika-vin08_t:127	Visuddhatthāya sīlassa, bhikkhūnaṃ piyasīlinaṃ;	12	
PA_tika-vin08_t:128	Katāruṇakathā esā, na sārambhādikāraṇā.	12	
PA_tika-vin08_t:129	Tasmā suṭṭhūpadhāretvā, yuttaṃ gaṇhantu sādhavo;	12	
PA_tika-vin08_t:130	Ayuttañce chaḍḍayantu, mā hontu dummanādayoti.	13	
PA_tika-vin08_t:131	Iti vinayasaṅgahasaṃvaṇṇanābhūte vinayālaṅkāre	13	
PA_tika-vin08_t:132	Divāseyyavinicchayakathālaṅkāro nāma	13	
PA_tika-vin08_t:133	Paṭhamo paricchedo.	13	
PA_tika-vin08_t:134	2. Parikkhāravinicchayakathā	13	
PA_tika-vin08_t:135_0	6. Evaṃ divāseyyavinicchayaṃ kathetvā idāni parikkhāravinicchayaṃ kathetuṃ “parikkhāroti	135	
PA_tika-vin08_t:135_1	samaṇaparikkhāro”tiādimāha. Tattha divāseyyavinicchayakathāya ādimhi vuttaṃ “tatthā”ti	135	
PA_tika-vin08_t:135_2	padaṃ ānetvā tattha tesu mātikāpadesu samabhiniviṭṭhassa “parikkhāro”ti padassa “samaṇaparikkhāro”ti	135	
PA_tika-vin08_t:135_3	attho daṭṭhabboti yojanā, esa nayo ito parepi. Samaṇaparikkhāro vutto, na gihiparikkhāroti	135	
PA_tika-vin08_t:135_4	adhippāyo. Parisamantato kariyateti parikkhāro, chattādiko. Tatrāti samaṇaparikkhāre.	135	
PA_tika-vin08_t:135_5	Kappatīti kappiyo, na kappiyo akappiyo, kappiyo ca akappiyo ca kappiyākappiyo, samāhāradvandepi	135	
PA_tika-vin08_t:135_6	pulliṅgamicchanti paṇḍitā. Kappiyākappiyo ca so parikkhāro ceti tathā, tassa vinicchayo	135	
PA_tika-vin08_t:135_7	kappiyākappiyaparikkhāravinicchayo.	135	
PA_tika-vin08_t:136_0	Keci tālapaṇṇacchattanti idaṃ upalakkhaṇamattaṃ. Sabbampi hi chattaṃ tathākariyamānaṃ	136	
PA_tika-vin08_t:136_1	na vaṭṭati. Tenevāha vajirabuddhiṭīkāyaṃ “sabbaparikkhāresu vaṇṇamaṭṭhavikāraṃ karontassa	136	
PA_tika-vin08_t:136_2	dukkaṭanti dīpentena na vaṭṭatīti vuttanti veditabba”nti. Na vaṇṇamaṭṭhatthāyāti	136	
PA_tika-vin08_t:136_3	iminā thirakaraṇatthaṃ ekavaṇṇasuttena vinandhiyamānaṃ yadi vaṇṇamaṭṭhaṃ hoti, tattha	136	
PA_tika-vin08_t:136_4	na dosoti dasseti. Āraggenāti nikhādanamukhena. Yadi na vaṭṭati, tādisaṃ chattadaṇḍaṃ	136	
PA_tika-vin08_t:136_5	labhitvā kiṃ kātabbanti āha “ghaṭakaṃ vā”tiādi. Suttakena vā daṇḍo veṭhetabboti yathā	136	
PA_tika-vin08_t:136_6	lekhā na paññāyati, tathā veṭhetabbo. Daṇḍabundeti daṇḍamūle, chattadaṇḍassa heṭṭhimakoṭiyanti	136	
PA_tika-vin08_t:136_7	attho. Chattamaṇḍalikanti chattassa anto khuddakamaṇḍalaṃ, chattapañjare maṇḍalākārena	136	
PA_tika-vin08_t:136_8	baddhadaṇḍavalayaṃ vā. Ukkiritvāti ninnaṃ, unnataṃ vā katvā uṭṭhāpetvā. Sā vaṭṭatīti	136	
PA_tika-vin08_t:136_9	sā lekhā rajjukehi bandhantu vā mā vā, bandhituṃ yuttaṭṭhānattā vaṭṭati. Tena vuttaṃ	136	
PA_tika-vin08_t:136_10	ācariyabuddhadattamahātherena –	1361	
PA_tika-vin08_t:137	“Chattaṃ paṇṇamayaṃ kiñci, bahi anto ca sabbaso;	13	
PA_tika-vin08_t:138	Pañcavaṇṇena suttena, sibbituṃ na ca vaṭṭati.	13	
PA_tika-vin08_t:139	“Chindituṃ aḍḍhacandaṃ vā, paṇṇe makaradantakaṃ;	13	
PA_tika-vin08_t:140	Ghaṭakaṃ vāḷarūpaṃ vā, lekhā daṇḍe na vaṭṭati.	14	
PA_tika-vin08_t:141	“Sibbituṃ ekavaṇṇena, chattaṃ suttena vaṭṭati;	14	
PA_tika-vin08_t:142	Thiratthaṃ pañcavaṇṇena, pañjaraṃ vā vinandhituṃ.	14	
PA_tika-vin08_t:143	“Ghaṭakaṃ vāḷarūpaṃ vā, lekhā vā pana kevalā;	14	
PA_tika-vin08_t:144	Chinditvā vāpi ghaṃsitvā, dhāretuṃ pana vaṭṭati.	14	
PA_tika-vin08_t:145	“Ahicchattakasaṇṭhānaṃ, daṇḍabundamhi vaṭṭati;	14	
PA_tika-vin08_t:146	Ukkiritvā katā lekhā, bandhanatthāya vaṭṭatī”ti.	14	
PA_tika-vin08_t:147_0	Tassa vaṇṇanāyampi chattaṃ paṇṇamayaṃ kiñcīti tālapaṇṇādipaṇṇacchadanaṃ yaṃ kiñci	147	
PA_tika-vin08_t:147_1	chattaṃ. Bahīti upari. Antoti heṭṭhā. Sibbitunti rūpaṃ dassetvā sūcikammaṃ kātuṃ.	147	
PA_tika-vin08_t:147_2	Paṇṇeti chadanapaṇṇe. Aḍḍhacandanti aḍḍhacandākāraṃ. Makaradantakanti makaradantākāraṃ,	147	
PA_tika-vin08_t:147_3	yaṃ “girikūṭa”nti vuccati. Chindituṃ na vaṭṭatīti sambandho. Mukhavaṭṭiyā nāmetvā	147	
PA_tika-vin08_t:147_4	baddhapaṇṇakoṭiyā vā matthakamaṇḍalakoṭiyā vā girikūṭādiṃ karonti, iminā taṃ paṭikkhittaṃ.	147	
PA_tika-vin08_t:147_5	Daṇḍeti chattadaṇḍe. Ghaṭakanti ghaṭākāro. Vāḷarūpaṃ vāti byagghādivāḷānaṃ rūpakaṃ	147	
PA_tika-vin08_t:147_6	vā. Lekhāti ukkiritvā vā chinditvā vā cittakammavasena vā katarāji. Pañcavaṇṇānaṃ	147	
PA_tika-vin08_t:147_7	suttānaṃ antare nīlādiekavaṇṇena suttena thiratthaṃ chattaṃ anto ca bahi ca sibbituṃ	147	
PA_tika-vin08_t:147_8	vā chattadaṇḍaggāhakasalākapañjaraṃ thiratthaṃ vinandhituṃ vā vaṭṭatīti yojanā. Pañcavaṇṇānaṃ	147	
PA_tika-vin08_t:147_9	ekavaṇṇena thiratthanti iminā anekavaṇṇehi suttehi vaṇṇamaṭṭhatthāya sibbituñca vinandhituñca	147	
PA_tika-vin08_t:147_10	na vaṭṭatīti dīpeti. Potthakesu pana “pañcavaṇṇenā”ti pāṭho dissati, tassa ekavaṇṇena	1471	
PA_tika-vin08_t:147_11	pañcavaṇṇena vā suttena thiratthaṃ sibbituṃ vinandhituṃ vā vaṭṭatīti yojanā kātabbā hoti.	1471	
PA_tika-vin08_t:148_0	Ettha ca heṭṭhā vuttena “pañcavaṇṇena suttena sibbituṃ na ca vaṭṭatī”ti pāṭhena ca	148	
PA_tika-vin08_t:148_1	“keci tālapaṇṇacchattaṃ anto vā bahi vā pañcavaṇṇena suttena sibbetvā vaṇṇamaṭṭhaṃ	148	
PA_tika-vin08_t:148_2	karonti, taṃ na vaṭṭati, ekavaṇṇe pana nīlena vā pītakena vā yena kenaci suttena	148	
PA_tika-vin08_t:148_3	anto vā bahi vā sibbituṃ, chattadaṇḍaggāhakaṃ salākapañjaraṃ vā vinandhituṃ vaṭṭati,	148	
PA_tika-vin08_t:148_4	tañca kho thirakaraṇatthaṃ, na vaṇṇamaṭṭhatthāyā”ti aṭṭhakathāpāṭhena ca virujjhati,	148	
PA_tika-vin08_t:148_5	tasmā so na gahetabbo.	148	
PA_tika-vin08_t:149_0	Lekhā vā pana kevalāti yathāvuttappakārā sakalā lekhā vā. Chinditvāti ukkiritvā kataṃ	149	
PA_tika-vin08_t:149_1	chinditvā. Ghaṃsitvāti cittakammādivasena kataṃ ghaṃsitvā. Daṇḍabundamhīti chattadaṇḍassa	149	
PA_tika-vin08_t:149_2	pañjare gāhaṇatthāya phālitabundamhi, mūleti attho. Ayamettha nissandehe vuttanayo.	149	
PA_tika-vin08_t:149_3	Khuddasikkhāgaṇṭhipade pana “chattapiṇḍiyā mūle”ti vuttaṃ. Ahicchattakasaṇṭhānanti	149	
PA_tika-vin08_t:149_4	phullaahicchattakākāraṃ. Rajjukehi gāhāpetvā daṇḍe bandhanti, tasmiṃ bandhanaṭṭhāne	149	
PA_tika-vin08_t:149_5	valayamiva ukkiritvāti valayaṃ viya upaṭṭhāpetvā. Bandhanatthāyāti vātena yathā na	149	
PA_tika-vin08_t:149_6	calati, evaṃ rajjūhi daṇḍe pañjarassa bandhanatthāya. Ukkiritvā katā lekhā vaṭṭatīti	149	
PA_tika-vin08_t:149_7	yojanā. Yathā vātappahārena acalanatthaṃ chattamaṇḍalikaṃ rajjukehi gāhāpetvā daṇḍe	149	
PA_tika-vin08_t:149_8	bandhanti, tasmiṃ bandhanaṭṭhāne valayamiva ukkiritvā lekhaṃ ṭhapenti, sā vaṭṭatīti.	149	
PA_tika-vin08_t:149_9	Sacepi na bandhati, bandhanārahaṭṭhānattā valayaṃ ukkiritvā vaṭṭatīti gaṇṭhipade	149	
PA_tika-vin08_t:149_10	vattantīti āgataṃ, tasmā pakkharaṇesu āgatanayeneva chatte paṭipajjitabbanti.	1491	
PA_tika-vin08_t:150_0	7. Cīvare pana nānāsuttakehīti nānāvaṇṇehi suttehi. Idañca tathā karontānaṃ vasena	150	
PA_tika-vin08_t:150_1	vuttaṃ, ekavaṇṇasuttakenapi na vaṭṭatiyeva. “Pakatisūcikammameva vaṭṭatī”ti hi vuttaṃ.	150	
PA_tika-vin08_t:150_2	Paṭṭamukheti dvinnaṃ paṭṭānaṃ saṅghaṭitaṭṭhānaṃ sandhāyetaṃ vuttaṃ. Pariyanteti cīvarapariyante.	150	
PA_tika-vin08_t:150_3	Anuvātaṃ sandhāyetaṃ vuttaṃ. Veṇīti varakasīsākārena sibbanaṃ. Saṅkhalikanti dviguṇasaṅkhalikākārena	150	
PA_tika-vin08_t:150_4	sibbanaṃ, biḷālasaṅkhalikākārena sibbanaṃ vā. Veṇiṃ vā saṅkhalikaṃ vā karontīti karaṇakiriyāya	150	
PA_tika-vin08_t:150_5	sambandho. Agghiyaṃ nāma cetiyasaṇṭhānaṃ, yaṃ “agghiyatthambho”ti vadanti. Gayā nāma	150	
PA_tika-vin08_t:150_6	mūle tanukaṃ agge mahantaṃ katvā gadākārena sibbanaṃ. Muggaro nāma mūle ca agge ca	150	
PA_tika-vin08_t:150_7	ekasadisaṃ katvā muggarākārena sibbanaṃ. Kakkaṭakkhīni ukkirantīti gaṇṭhikapaṭṭapāsakapaṭṭānaṃ	150	
PA_tika-vin08_t:150_8	ante pāḷibaddhaṃ katvā kakkaṭakānaṃ akkhisaṇṭhānaṃ paṭṭhapenti, karontīti attho.	150	
PA_tika-vin08_t:150_9	“Koṇasuttapiḷakāti gaṇṭhikapāsakapaṭṭānaṃ koṇehi nīhaṭasuttānaṃ koṭiyo”ti tīsupi	150	
PA_tika-vin08_t:150_10	gaṇṭhipadesu vuttaṃ. Kathaṃ pana tā piḷakā duviññeyyarūpā kātabbāti? Koṇehi nīhaṭasuttānaṃ	1501	
PA_tika-vin08_t:150_11	antesu ekavāraṃ gaṇṭhikakaraṇena vā puna nivattetvā sibbanena vā duviññeyyasabhāvaṃ	1501	
PA_tika-vin08_t:150_12	katvā suttakoṭiyo rassaṃ katvā chinditabbā. Dhammasirittherena pana “koṇasuttā ca	1501	
PA_tika-vin08_t:150_13	piḷakā, duviññeyyāva kappare”ti vuttaṃ, tathā ācariyabuddhadattattherenapi “suttā	1501	
PA_tika-vin08_t:150_14	ca piḷakā tattha, duviññeyyāva dīpitā”ti vuttaṃ, tasmā tesaṃ matena koṇasuttā ca	1501	
PA_tika-vin08_t:150_15	piḷakā ca koṇasuttapiḷakāti evamettha attho daṭṭhabbo.	1501	
PA_tika-vin08_t:151_0	Vimativinodaniyampi koṇasuttapiḷakāti gaṇṭhikapāsakapaṭṭānaṃ koṇehi bahi niggatasuttānaṃ	151	
PA_tika-vin08_t:151_1	piḷakākārena ṭhapitakoṭiyoti keci vadanti, te piḷake chinditvā duviññeyyā kātabbāti	151	
PA_tika-vin08_t:151_2	tesaṃ adhippāyo. Keci pana “koṇasuttā ca piḷakā cāti dveyevā”ti vadanti, tesaṃ matena	151	
PA_tika-vin08_t:151_3	gaṇṭhikapāsakapaṭṭānaṃ koṇato koṇaṃ nīhaṭasuttā koṇasuttā nāma. Samantato pana pariyantena	151	
PA_tika-vin08_t:151_4	gatā caturassasuttā piḷakā nāma. Taṃ duvidhampi keci cīvarato visuṃ paññānatthāya	151	
PA_tika-vin08_t:151_5	vikārayuttaṃ karonti, taṃ nisedhāya “duviññeyyarūpā vaṭṭatī”ti vuttaṃ, na pana sabbathā	151	
PA_tika-vin08_t:151_6	acakkhugocarabhāvena sibbanatthāya tathāsibbanassa asakkuṇeyyattā, yathā pakaticīvarato	151	
PA_tika-vin08_t:151_7	vikāro na paññāyati, evaṃ sibbitabbanti adhippāyo. Rajanakammato pubbe paññāyamānopi	151	
PA_tika-vin08_t:151_8	viseso cīvare ratte ekavaṇṇato na paññāyatīti āha “cīvare ratte”ti.	151	
PA_tika-vin08_t:152_0	8. Maṇināti nīlamaṇiādipāsāṇena, aṃsabaddhakakāyabandhanādikaṃ acīvarattā saṅkhādīhi	152	
PA_tika-vin08_t:152_1	ghaṃsituṃ vaṭṭatīti vadanti. Kaṇṇasuttakanti cīvarassa dīghato tiriyañca sibbitānaṃ	152	
PA_tika-vin08_t:152_2	catūsu kaṇṇesu koṇesu ca nikkhantānaṃ suttasīsānametaṃ nāmaṃ, taṃ chinditvāva pārupitabbaṃ.	152	
PA_tika-vin08_t:152_3	Tenāha “rajitakāle chinditabba”nti. Bhagavatā anuññātaṃ ekaṃ kaṇṇasuttampi atthi,	152	
PA_tika-vin08_t:152_4	taṃ pana nāmena sadisampi ito aññamevāti dassetuṃ “yaṃ panā”tiādi vuttaṃ. Lagganatthāyāti	152	
PA_tika-vin08_t:152_5	cīvararajjuyaṃ cīvarabandhanatthāya. Vimativinodaniyaṃ ettakameva vuttaṃ.	152	
PA_tika-vin08_t:153_0	Sāratthadīpaniyaṃ pana “pāsakaṃ katvā bandhitabbanti rajanakāle bandhitabbaṃ, sesakāle	153	
PA_tika-vin08_t:153_1	mocetvā ṭhapetabba”nti vuttaṃ. Vinayasaṅgahappakaraṇassa porāṇaṭīkāyampi idameva	153	
PA_tika-vin08_t:153_2	gahetvā vuttaṃ, taṃ pana cīvarakkhandhake “majjhena laggenti, ubhato galati, bhagavato	153	
PA_tika-vin08_t:153_3	etamatthaṃ ārocesuṃ. Anujānāmi, bhikkhave, kaṇṇe bandhitunti. Kaṇṇo jīrati. Bhagavato	153	
PA_tika-vin08_t:153_4	etamatthaṃ ārocesuṃ. Anujānāmi, bhikkhave, kaṇṇasuttaka”nti evaṃ anuññātacīvararajjuyaṃ	153	
PA_tika-vin08_t:153_5	rajitvā pasāritacīvarassa olambakasuttaṃ sandhāya vuttanti daṭṭhabbaṃ.	153	
PA_tika-vin08_t:154	Gaṇṭhiketi cīvarapārupanakāle pāsake laggāpanatthaṃ kate dantādimaye gaṇṭhike. Piḷakāti binduṃ binduṃ katvā uṭṭhāpetabbapiḷakā. Vuttañhetaṃ vinayavinicchayappakaraṇe –	15	
PA_tika-vin08_t:155	“Nānāvaṇṇehi suttehi, maṇḍanatthāya cīvaraṃ;	15	
PA_tika-vin08_t:156	Samaṃ satapadādīnaṃ, sibbituṃ na ca vaṭṭati.	15	
PA_tika-vin08_t:157	“Pattassa pariyante vā, tathā pattamukhepi ca;	15	
PA_tika-vin08_t:158	Veṇiṃ saṅkhalikaṃ vāpi, karoto hoti dukkaṭaṃ.	15	
PA_tika-vin08_t:159	“Paṭṭampi gaṇṭhipāsānaṃ, aṭṭhakoṇādikaṃ vidhiṃ;	15	
PA_tika-vin08_t:160	Tatthagghiyagadārūpaṃ, muggarādiṃ karonti ca.	16	
PA_tika-vin08_t:161	“Tattha kakkaṭakakkhīni, uṭṭhāpenti na vaṭṭati;	16	
PA_tika-vin08_t:162	Suttā ca piḷakā tattha, duviññeyyāva dīpitā.	16	
PA_tika-vin08_t:163	“Catukoṇāva vaṭṭanti, gaṇṭhipāsakapaṭṭakā;	16	
PA_tika-vin08_t:164	Kaṇṇakoṇesu suttāni, ratte chindeyya cīvare.	16	
PA_tika-vin08_t:165	“Sūcikammavikāraṃ vā, aññaṃ vā pana kiñcipi;	16	
PA_tika-vin08_t:166	Cīvare bhikkhunā kātuṃ, kārāpetuṃ na vaṭṭati.	16	
PA_tika-vin08_t:167	“Yo ca pakkhipati bhikkhu cīvaraṃ,	16	
PA_tika-vin08_t:168	Kañjipiṭṭhakhaliallikādisu;	16	
PA_tika-vin08_t:169	Vaṇṇamaṭṭhamabhipatthayaṃ paraṃ;	16	
PA_tika-vin08_t:170	Tassa natthi pana mutti dukkaṭā.	17	
PA_tika-vin08_t:171	“Sūcihatthamalādīnaṃ, karaṇe cīvarassa ca;	17	
PA_tika-vin08_t:172	Tathā kiliṭṭhakāle ca, dhovanatthaṃ tu vaṭṭati.	17	
PA_tika-vin08_t:173	“Rajane pana gandhaṃ vā, telaṃ vā lākhameva vā;	17	
PA_tika-vin08_t:174	Kiñci pakkhipituṃ tattha, bhikkhuno na ca vaṭṭati.	17	
PA_tika-vin08_t:175	“Saṅkhena maṇinā vāpi, aññenapi ca kenaci;	17	
PA_tika-vin08_t:176	Cīvaraṃ na ca ghaṭṭeyya, ghaṃsitabbaṃ na doṇiyā.	17	
PA_tika-vin08_t:177	“Cīvaraṃ doṇiyaṃ katvā, nātighaṭṭeyya muṭṭhinā;	17	
PA_tika-vin08_t:178	Rattaṃ paharituṃ kiñci, hattheheva ca vaṭṭati.	17	
PA_tika-vin08_t:179	“Gaṇṭhike pana lekhā vā, piḷakā vā na vaṭṭati;	17	
PA_tika-vin08_t:180	Kappabinduvikāro vā, pāḷikaṇṇikabhedato”ti.	18	
PA_tika-vin08_t:181_0	Vinayasāratthasandīpaniyampi samaṃ satapadādīnanti satapadādīhi sadisaṃ. Tulyatthe	181	
PA_tika-vin08_t:181_1	karaṇavacanappasaṅge sāmivacanaṃ. Paṭṭassa pariyante vāti anuvātassa ubhayapariyante	181	
PA_tika-vin08_t:181_2	vā. Paṭṭamukhepi vāti dvinnaṃ āyāmavitthārapaṭṭānaṃ saṅghaṭitaṭṭhāne, kaṇṇepi vā	181	
PA_tika-vin08_t:181_3	ekasseva vā paṭṭassa ūnapūraṇatthaṃ ghaṭitaṭṭhānepi vā. Veṇīti kudrūsasīsākārena	181	
PA_tika-vin08_t:181_4	sibbanaṃ. Keci “varakasīsākārenā”ti vadanti. Saṅkhalikanti biḷāladāmasadisasibbanaṃ.	181	
PA_tika-vin08_t:181_5	Keci “satapadisadisa”nti vadanti.	181	
PA_tika-vin08_t:182_0	Paṭṭampīti pattampi. Aṭṭhakoṇādiko vidhi pakāro etassāti aṭṭhakoṇādikavidhi, taṃ.	182	
PA_tika-vin08_t:182_1	Aṭṭhakoṇādikanti vā gāthābandhavasena niggahitāgamo. “Aṭṭhakoṇādikaṃ vidhi”nti etaṃ	182	
PA_tika-vin08_t:182_2	“paṭṭa”nti etassa samānādhikaraṇavisesanaṃ, kiriyāvisesanaṃ vā. “Karontī”ti iminā	182	
PA_tika-vin08_t:182_3	sambandho. Atha vā paṭṭanti ettha bhummatthe upayogavacanaṃ, paṭṭeti attho. Imasmiṃ	182	
PA_tika-vin08_t:182_4	pakkhe aṭṭhakoṇādikanti upayogavacanaṃ. Vidhinti etassa visesanaṃ. Idha vakkhamānacatukoṇasaṇṭhānato	182	
PA_tika-vin08_t:182_5	aññaṃ aṭṭhakoṇādikaṃ nāma. Tatthāti tasmiṃ paṭṭadvaye. Agghiyagadārūpanti agghiyasaṇṭhānañceva	182	
PA_tika-vin08_t:182_6	gadāsaṇṭhānañca sibbanaṃ. Muggaranti laguḷasaṇṭhānasibbanaṃ. Ādi-saddena cetiyādisaṇṭhānānaṃ gahaṇaṃ.	182	
PA_tika-vin08_t:183_0	Tatthāti paṭṭadvaye tasmiṃ ṭhāne. Kakkaṭakakkhīnīti kuḷīrakacchisadisāni sibbanavikārāni.	183	
PA_tika-vin08_t:183_1	Uṭṭhāpentīti karonti. Tatthāti tasmiṃ gaṇṭhikapāsakapaṭṭake. Suttāti koṇato koṇaṃ	183	
PA_tika-vin08_t:183_2	sibbitasuttā ceva caturasse sibbitasuttā ca. Piḷakāti tesameva suttānaṃ nivattetvā	183	
PA_tika-vin08_t:183_3	sibbitakoṭiyo ca. Duviññeyyāvāti rajanakāle duviññeyyarūpā anoḷārikā dīpitā vaṭṭantīti.	183	
PA_tika-vin08_t:183_4	Yathāha “koṇasuttapiḷakā ca cīvare ratte duviññeyyarūpā vaṭṭantī”ti.	183	
PA_tika-vin08_t:184_0	Gaṇṭhikapaṭṭikā pāsapaṭṭikāti yojanā. Kaṇṇakoṇesu suttānīti cīvarakaṇṇe suttā ceva	184	
PA_tika-vin08_t:184_1	pāsakapaṭṭānaṃ koṇesu suttāni ca acchindati. Ettha ca cīvare āyāmato vitthārato ca	184	
PA_tika-vin08_t:184_2	sibbitvā anuvātato bahi nikkhamitasuttaṃ cīvaraṃ rajitvā sukkhāpanakāle rajjuyā vā	184	
PA_tika-vin08_t:184_3	cīvaravaṃse vā bandhitvā olambituṃ anuvāte bandhasuttāni ca kaṇṇasuttāni nāma. Yathāha	184	
PA_tika-vin08_t:184_4	“cīvarassa kaṇṇasuttakaṃ na ca vaṭṭati, rajitakāle chinditabbaṃ, yaṃ pana ‘anujānāmi	184	
PA_tika-vin08_t:184_5	bhikkhave kaṇṇasuttaka’nti evaṃ anuññātaṃ, taṃ anuvāte pāsakaṃ katvā bandhitabbaṃ	184	
PA_tika-vin08_t:184_6	rajanakāle lagganatthāyā”ti.	184	
PA_tika-vin08_t:185_0	Sūcikammavikāraṃ vāti cīvaramaṇḍanatthāya nānāsuttakehi satapadisadisaṃ sibbantā	185	
PA_tika-vin08_t:185_1	āgantukapaṭṭaṃ ṭhapenti, evarūpaṃ sūcikammavikāraṃ vā. Aññaṃ vā pana kiñcipīti aññampi	185	
PA_tika-vin08_t:185_2	yaṃ kiñci mālākammamigapakkhipadādikaṃ sibbanavikāraṃ. Kātunti sayaṃ kātuṃ. Kārāpetunti	185	
PA_tika-vin08_t:185_3	aññena vā kārāpetuṃ.	185	
PA_tika-vin08_t:186_0	Yo bhikkhu paraṃ uttamaṃ vaṇṇamaṭṭhamabhipatthayanto kañjikapiṭṭhakhaliallikādīsu	186	
PA_tika-vin08_t:186_1	cīvaraṃ pakkhipati, tassa pana bhikkhuno dukkaṭā mokkho na vijjatīti yojanā. Kañjikanti	186	
PA_tika-vin08_t:186_2	vāyanatantamakkhanaṃ kañjikasadisā sulākañjikaṃ. Piṭṭhanti taṇḍulapiṭṭhaṃ. Taṇḍulapiṭṭhehi	186	
PA_tika-vin08_t:186_3	pakkā khali. Allikāti niyyāso. Ādi-saddena lākhādīnaṃ gahaṇaṃ. Cīvarassa karaṇe karaṇakāle	186	
PA_tika-vin08_t:186_4	samuṭṭhitānaṃ sūcihatthamalādīnaṃ kiliṭṭhakāle dhovanatthañca kañjikapiṭṭhakhaliallikādīsu	186	
PA_tika-vin08_t:186_5	pakkhipati, vaṭṭatīti yojanā.	186	
PA_tika-vin08_t:187_0	Tatthāti yena kasāvena cīvaraṃ rajati, tasmiṃ rajane cīvarassa sugandhabhāvatthāya	187	
PA_tika-vin08_t:187_1	gandhaṃ vā ujjalabhāvatthāya telaṃ vā vaṇṇatthāya lākhaṃ vā. Kiñcīti evarūpaṃ yaṃ	187	
PA_tika-vin08_t:187_2	kiñci. Maṇināti pāsāṇena. Aññenapi ca kenacīti yena ujjalaṃ hoti, evarūpena muggarādinā	187	
PA_tika-vin08_t:187_3	aññenapi kenaci vatthunā. Doṇiyāti rajanambaṇe na ghaṃsitabbaṃ hatthena gāhāpetvā	187	
PA_tika-vin08_t:187_4	na gahetabbaṃ. Rattaṃ cīvaraṃ hatthehi kiñci thokaṃ paharituṃ vaṭṭatīti yojanā. Yattha	187	
PA_tika-vin08_t:187_5	pakkarajanaṃ pakkhipanti, sā rajanadoṇī. Tattha aṃsabaddhakakāyabandhanādiṃ ghaṭṭetuṃ	187	
PA_tika-vin08_t:187_6	vaṭṭatīti gaṇṭhipade vuttaṃ.	187	
PA_tika-vin08_t:188_0	Gaṇṭhiketi veḷudantavisāṇādimayagaṇṭhike. Lekhā vāti vaṭṭādibhedā lekhā vā. Piḷakāti	188	
PA_tika-vin08_t:188_1	sāsapabījasadisā khuddakabubbuḷā. Pāḷikaṇṇikabhedatoti maṇikāvaḷirūpapupphakaṇṇikarūpabhedato.	188	
PA_tika-vin08_t:188_2	“Kappabinduvikāro vā na vaṭṭatīti yojanā”ti vuttaṃ, tasmā tatheva cīvare paṭipajjitabbaṃ.	188	
PA_tika-vin08_t:189_0	9. Patte vā thālake vātiādīsu thālaketi tambādimaye puggalike tividhepi kappiyathālake.	189	
PA_tika-vin08_t:189_1	Na vaṭṭatīti maṇivaṇṇakaraṇapayogo na vaṭṭati, telavaṇṇapayogo pana vaṭṭati. Telavaṇṇoti	189	
PA_tika-vin08_t:189_2	samaṇasāruppavaṇṇaṃ sandhāya vuttaṃ, maṇivaṇṇaṃ pana pattaṃ aññena kataṃ labhitvā	189	
PA_tika-vin08_t:189_3	paribhuñjituṃ vaṭṭatīti vadanti. Pattamaṇḍaleti tipusīsādimaye pattaṭṭhapanakamaṇḍale.	189	
PA_tika-vin08_t:189_4	“Na bhikkhave vicitrāni pattamaṇḍalāni dhāretabbāni rūpakākiṇṇāni bhittikammakatānī”ti	189	
PA_tika-vin08_t:189_5	vuttattā “bhittikammaṃ na vaṭṭatī”ti vuttaṃ. “Anujānāmi, bhikkhave, makaradantakaṃ	189	
PA_tika-vin08_t:189_6	chinditu”nti vuttattā “makaradantakaṃ pana vaṭṭatī”ti vuttaṃ. Tenāhu porāṇā –	189	
PA_tika-vin08_t:190	“Thālakassa ca pattassa, bahi antopi vā pana;	19	
PA_tika-vin08_t:191	Āraggena katā lekhā, na ca vaṭṭati kācipi.	19	
PA_tika-vin08_t:192	“Āropetvā bhamaṃ pattaṃ, majjitvā ce pacanti ca;	19	
PA_tika-vin08_t:193	‘Maṇivaṇṇaṃ karissāma’, iti kātuṃ na vaṭṭati.	19	
PA_tika-vin08_t:194	“Pattamaṇḍalake kiñci;	19	
PA_tika-vin08_t:195	Bhittikammaṃ na vaṭṭati;	19	
PA_tika-vin08_t:196	Na doso koci tatthassa;	19	
PA_tika-vin08_t:197	Kātuṃ makaradantaka”nti.	19	
PA_tika-vin08_t:198_0	Vinayasāratthasandīpaniyampi āraggenāti ārakaṇṭakaggena, sūcimukhena vā. Kācipi lekhāti	198	
PA_tika-vin08_t:198_1	vaṭṭakagomuttādisaṇṭhānā yā kācipi rāji. Bhamaṃ āropetvāti bhame allīyāpetvā. Pattamaṇḍalaketi	198	
PA_tika-vin08_t:198_2	patte chavirakkhaṇatthāya tipusīsādīhi kate pattassa heṭṭhā ādhārādīnaṃ upari kātabbe	198	
PA_tika-vin08_t:198_3	pattamaṇḍalake. Bhittikammanti nānākārarūpakakammavicittaṃ. Yathāha “na, bhikkhave,	198	
PA_tika-vin08_t:198_4	vicitrāni pattamaṇḍalāni dhāretabbāni rūpakākiṇṇāni bhittikammakatānī”ti. Tatthāti	198	
PA_tika-vin08_t:198_5	tasmiṃ pattamaṇḍale. Assāti bhikkhussa. Makaradantakanti girikūṭanti vuttaṃ, tasmā	198	
PA_tika-vin08_t:198_6	evaṃ pattathālakādīsu paṭipajjitabbaṃ.	198	
PA_tika-vin08_t:199_0	Dhamakaraṇa…pe… lekhā na vaṭṭatīti āraggena dinnalekhā na vaṭṭati, jātihiṅgulikādivaṇṇehi	199	
PA_tika-vin08_t:199_1	katalekhā pana vaṭṭati. Chattamukhavaṭṭiyanti dhamakaraṇassa hatthena gahaṇatthaṃ	199	
PA_tika-vin08_t:199_2	katassa chattākārassa mukhavaṭṭiyaṃ. “Parissāvanabandhaṭṭhāne”ti keci. Vinayavinicchayepi –	199	
PA_tika-vin08_t:200	“Na dhammakaraṇacchatte, lekhā kācipi vaṭṭati;	20	
PA_tika-vin08_t:201	Kucchiyaṃ vā ṭhapetvā taṃ, lekhaṃ tu mukhavaṭṭiya”nti. –	20	
PA_tika-vin08_t:202_0	Vuttaṃ. Taṭṭīkāyaṃ pana “mukhavaṭṭiyā yā lekhā parissāvanabandhanatthāya anuññātā,	202	
PA_tika-vin08_t:202_1	taṃ lekhaṃ ṭhapetvā dhamakaraṇacchatte vā kucchiyaṃ vā kāci lekhā na vaṭṭatīti yojanā”ti	202	
PA_tika-vin08_t:202_2	vuttaṃ, tasmā tattha vuttanayeneva dhamakaraṇe paṭipajjitabbaṃ.	202	
PA_tika-vin08_t:203_0	10. Kāyabandhane pana kakkaṭakkhīnīti kakkaṭakassa akkhisadisāni. Makaramukhanti	203	
PA_tika-vin08_t:203_1	makaramukhasaṇṭhānaṃ. Deḍḍubhasīsanti udakasappasīsasadisasaṇṭhānāni. Acchīnīti kuñjaracchisaṇṭhānāni.	203	
PA_tika-vin08_t:203_2	Ekameva vaṭṭatīti ettha ekarajjukaṃ dviguṇatiguṇaṃ katvā bandhituṃ na vaṭṭati, ekameva	203	
PA_tika-vin08_t:203_3	pana satavārampi sarīraṃ parikkhipitvā bandhituṃ vaṭṭati. “Bahurajjuke ekato katvā	203	
PA_tika-vin08_t:203_4	ekena nirantaraṃ veṭhetvā kataṃ bahurajjukanti na vattabbaṃ, taṃ vaṭṭatī”ti vuttattā	203	
PA_tika-vin08_t:203_5	taṃ murajasaṅkhaṃ na gacchatīti veditabbaṃ. Murajañhi nānāvaṇṇehi suttehi murajavaṭṭisaṇṭhānaṃ	203	
PA_tika-vin08_t:203_6	veṭhetvā karonti. Idaṃ pana murajaṃ maddavīṇasaṅkhātaṃ pāmaṅgasaṇṭhānañca dasāsu	203	
PA_tika-vin08_t:203_7	vaṭṭati “kāyabandhanassa dasā jīranti. Anujānāmi, bhikkhave, murajaṃ maddavīṇa”nti vuttattā.	203	
PA_tika-vin08_t:204_0	Vidheti dasāpariyosāne thirabhāvāya dantavisāṇasuttādīhi kate vidhe. Sāratthadīpaniyaṃ	204	
PA_tika-vin08_t:204_1	pana “kāyabandhanassa pāsante dasāmūle tassa thirabhāvatthaṃ kattabbe dantavisāṇādimaye	204	
PA_tika-vin08_t:204_2	vidhe”ti vuttaṃ. Aṭṭhamaṅgalāni nāma saṅkho, cakkaṃ, puṇṇakumbho, gayā, sirīvaccho,	204	
PA_tika-vin08_t:204_3	aṅkuso, dhajaṃ, sovatthikanti. Macchayugaḷachattanandiyāvaṭṭādivasenapi vadanti.	204	
PA_tika-vin08_t:204_4	Paricchedalekhāmattanti dantādīhi katassa vidhassa ubhosu koṭīsu kātabbaparicchedarājimattaṃ.	204	
PA_tika-vin08_t:204_5	Vinayavinicchayappakaraṇepi –	204	
PA_tika-vin08_t:205	“Suttaṃ vā diguṇaṃ katvā, koṭṭenti ca tahiṃ tahiṃ;	20	
PA_tika-vin08_t:206	Kāyabandhanasobhatthaṃ, taṃ na vaṭṭati bhikkhuno.	20	
PA_tika-vin08_t:207	“Dasāmukhe daḷhatthāya, dvīsu antesu vaṭṭati;	20	
PA_tika-vin08_t:208	Mālākammalatākamma-cittikampi na vaṭṭati.	20	
PA_tika-vin08_t:209	“Akkhīni tattha dassetvā;	20	
PA_tika-vin08_t:210	Koṭṭite pana kā kathā.	21	
PA_tika-vin08_t:211	Kakkaṭakkhīni vā tattha;	21	
PA_tika-vin08_t:212	Uṭṭhāpetuṃ na vaṭṭati.	21	
PA_tika-vin08_t:213	“Ghaṭaṃ deḍḍubhasīsaṃ vā, makarassa mukhampi vā;	21	
PA_tika-vin08_t:214	Vikārarūpaṃ yaṃ kiñci, na vaṭṭati dasāmukhe.	21	
PA_tika-vin08_t:215	“Ujukaṃ macchakaṇṭaṃ vā, maṭṭhaṃ vā pana paṭṭikaṃ;	21	
PA_tika-vin08_t:216	Khajjūripattakākāraṃ, katvā vaṭṭati koṭṭitaṃ.	21	
PA_tika-vin08_t:217	“Paṭṭikā sūkarantanti, duvidhaṃ kāyabandhanaṃ;	21	
PA_tika-vin08_t:218	Rajjukā dussapaṭṭādi, sabbaṃ tassānulomikaṃ.	21	
PA_tika-vin08_t:219	“Murajaṃ maddavīṇañca, deḍḍubhañca kalābukaṃ;	21	
PA_tika-vin08_t:220	Rajjuyo ca na vaṭṭanti, purimā dvedasā siyuṃ.	22	
PA_tika-vin08_t:221	“Dasā pāmaṅgasaṇṭhānā, niddiṭṭhā kāyabandhane;	22	
PA_tika-vin08_t:222	Ekā dviticatasso vā, vaṭṭanti na tato paraṃ.	22	
PA_tika-vin08_t:223	“Ekarajjumayaṃ vuttaṃ, muninā kāyabandhanaṃ;	22	
PA_tika-vin08_t:224	Tañca pāmaṅgasaṇṭhānaṃ, ekampi ca na vaṭṭati.	22	
PA_tika-vin08_t:225	“Rajjuke ekato katvā, bahū ekāya rajjuyā;	22	
PA_tika-vin08_t:226	Nirantarañhi veṭhetvā, kataṃ vaṭṭati bandhituṃ.	22	
PA_tika-vin08_t:227	“Dantakaṭṭhavisāṇaṭṭhi-lohaveḷunaḷabbhavā;	22	
PA_tika-vin08_t:228	Jatusaṅkhamayā sutta-phalajā vidhakā matā.	22	
PA_tika-vin08_t:229	“Kāyabandhanavidhepi, vikāro na ca vaṭṭati;	22	
PA_tika-vin08_t:230	Tattha tattha pariccheda-lekhāmattaṃ tu vaṭṭatī”ti. –	23	
PA_tika-vin08_t:231	Vuttaṃ.	23	
PA_tika-vin08_t:232_0	Vinayasāratthasandīpaniyampi tahiṃ tahinti paṭṭikāya tattha tattha. Tanti tathākoṭṭitadiguṇasuttakāyabandhanaṃ.	232	
PA_tika-vin08_t:232_1	Antesu daḷhatthāya dasāmukhe diguṇaṃ katvā koṭṭenti, vaṭṭatīti yojanā. Cittakampīti	232	
PA_tika-vin08_t:232_2	mālākammalatākammacittayuttampi kāyabandhanaṃ. Akkhīnīti kuñjarakkhīni. Tatthāti	232	
PA_tika-vin08_t:232_3	kāyabandhane na vaṭṭatīti kā kathā. Uṭṭhāpetunti ukkirituṃ.	232	
PA_tika-vin08_t:233_0	Ghaṭanti ghaṭasaṇṭhānaṃ. Deḍḍubhasīsaṃ vāti udakasappasīsaṃ mukhasaṇṭhānaṃ vā. Yaṃ	233	
PA_tika-vin08_t:233_1	kiñci vikārarūpaṃ dasāmukhe na vaṭṭatīti yojanā. Ettha ca ubhayapassesu macchakaṇṭakayuttaṃ	233	
PA_tika-vin08_t:233_2	macchassa piṭṭhikaṇṭakaṃ viya yassā paṭṭikāya vāyanaṃ hoti, idaṃ kāyabandhanaṃ macchakaṇṭakaṃ	233	
PA_tika-vin08_t:233_3	nāma. Yassa khajjūripattasaṇṭhānamiva vāyanaṃ hoti, taṃ khajjūripattakākāraṃ nāma.	233	
PA_tika-vin08_t:234_0	Pakativikārā paṭṭikā sūkarantaṃ nāma kuñcikākosasaṇṭhānaṃ. Tassa duvidhassa kāyabandhanassa.	234	
PA_tika-vin08_t:234_1	Tattha rajjukā sūkarantānulomikā, dussapaṭṭaṃ paṭṭikānulomikaṃ. Ādi-saddena muddikakāyabandhanaṃ	234	
PA_tika-vin08_t:234_2	gahitaṃ, tañca sūkarantānulomikaṃ. Yathāha “ekarajjukaṃ pana muddikakāyabandhanañca	234	
PA_tika-vin08_t:234_3	sūkarantaṃ anulometī”ti. Tattha rajjukā nāma ekāvaṭṭā, bahurajjukassa akappiyabhāvaṃ	234	
PA_tika-vin08_t:234_4	vakkhati. Muddikakāyabandhanaṃ nāma caturassaṃ akatvā sajjitanti gaṇṭhipade vuttaṃ.	234	
PA_tika-vin08_t:235_0	Murajaṃ nāma murajavaṭṭisaṇṭhānaṃ veṭhetvā kataṃ. Veṭhetvāti nānāsuttehi veṭhetvā.	235	
PA_tika-vin08_t:235_1	Sikkhābhājanavinicchaye pana “bahukā rajjuyo ekato katvā ekāya rajjuyā veṭhita”nti	235	
PA_tika-vin08_t:235_2	vuttaṃ. Maddavīṇaṃ nāma pāmaṅgasaṇṭhānaṃ. Deḍḍubhakaṃ nāma udakasappasadisaṃ. Kalābukaṃ	235	
PA_tika-vin08_t:235_3	nāma bahurajjukaṃ. Rajjuyoti ubhayakoṭiyaṃ ekato abandhā bahurajjuyo, tathābandhā	235	
PA_tika-vin08_t:235_4	kalābukaṃ nāma hoti. Na vaṭṭantīti murajādīni imāni sabbāni kāyabandhanāni na vaṭṭanti.	235	
PA_tika-vin08_t:235_5	Purimā dveti murajaṃ maddavīṇanāmañcāti dve. “Dasāsu siyu”nti vattabbe gāthābandhavasena	235	
PA_tika-vin08_t:235_6	vaṇṇalopena “dasā siyu”nti vuttaṃ. Yathāha “murajaṃ maddavīṇanti idaṃ dasāsuyeva anuññāta”nti.	235	
PA_tika-vin08_t:236_0	Pāmaṅgasaṇṭhānāti pāmaṅgadāmaṃ viya caturassasaṇṭhānā. Ekarajjumayanti nānāvaṭṭe	236	
PA_tika-vin08_t:236_1	ekato vaṭṭetvā kataṃ rajjumayaṃ kāyabandhanaṃ vattuṃ vaṭṭatīti “rajjukā dussapaṭṭādī”ti	236	
PA_tika-vin08_t:236_2	ettha ekavaṭṭarajjukā gahitā. Idha pana nānāvaṭṭe ekato vaṭṭetvā katā ekāva rajju	236	
PA_tika-vin08_t:236_3	gahitā. Tañcāti taṃ vā nayampi ekarajjukakāyabandhanaṃ pāmaṅgasaṇṭhānena ganthitaṃ.	236	
PA_tika-vin08_t:236_4	Ekampi ca na vaṭṭatīti kevalampi na vaṭṭati.	236	
PA_tika-vin08_t:237_0	Bahū rajjuke ekato katvāti yojanā. Vaṭṭati bandhitunti murajaṃ kalābukañca na hoti,	237	
PA_tika-vin08_t:237_1	rajjukakāyabandhanameva hotīti adhippāyo. Ayaṃ pana vinicchayo “bahurajjuke ekato	237	
PA_tika-vin08_t:237_2	katvā ekena nirantaraṃ veṭhetvā kataṃ bahurajjukanti na vattabbaṃ, taṃ vaṭṭatī”ti	237	
PA_tika-vin08_t:237_3	aṭṭhakathāgato idha vutto. Sikkhābhājanavinicchaye “bahurajjuyo ekato katvā ekāya	237	
PA_tika-vin08_t:237_4	veṭhitaṃ murajaṃ nāmā”ti yaṃ vuttaṃ, taṃ iminā virujjhanato na gahetabbaṃ.	237	
PA_tika-vin08_t:238_0	Danta-saddena hatthidantā vuttā. Jatūti lākhā. Saṅkhamayanti saṅkhanābhimayaṃ. Vidhakā	238	
PA_tika-vin08_t:238_1	matāti ettha vedhikātipi pāṭho, vidhapariyāyo. Kāyabandhanavidheti kāyabandhanassa	238	
PA_tika-vin08_t:238_2	dasāya thirabhāvatthaṃ kaṭṭhadantādīhi kate vidhe. Vikāro aṭṭhamaṅgalādiko. Tattha	238	
PA_tika-vin08_t:238_3	tatthāti tasmiṃ tasmiṃ ṭhāne. Tu-saddena ghaṭākāropi vaṭṭatīti dīpetīti attho pakāsito,	238	
PA_tika-vin08_t:238_4	tasmā tena nayena kāyabandhanavicāro kātabboti.	238	
PA_tika-vin08_t:239	11. Añjaniyaṃ “ujukamevā”ti vuttattā caturassādisaṇṭhānāpi vaṅkagatikā na vaṭṭati. Sipāṭikāyāti vāsiādibhaṇḍapakkhipane. Vinayavinicchayappakaraṇe pana –	23	
PA_tika-vin08_t:240	“Mālākammalatākamma-nānārūpavicittitā;	24	
PA_tika-vin08_t:241	Na ca vaṭṭati bhikkhūnaṃ, añjanī janarañjanī.	24	
PA_tika-vin08_t:242	“Tādisaṃ pana ghaṃsitvā, veṭhetvā suttakena vā;	24	
PA_tika-vin08_t:243	Vaḷañjantassa bhikkhussa, na doso koci vijjati.	24	
PA_tika-vin08_t:244	“Vaṭṭā vā caturassā vā, aṭṭhaṃsā vāpi añjanī;	24	
PA_tika-vin08_t:245	Vaṭṭatevāti niddiṭṭhā, vaṇṇamaṭṭhā na vaṭṭati.	24	
PA_tika-vin08_t:246	“Tathāñjanisalākāpi, añjanithavikāya ca;	24	
PA_tika-vin08_t:247	Nānāvaṇṇehi suttehi, cittakammaṃ na vaṭṭati.	24	
PA_tika-vin08_t:248	“Ekavaṇṇena suttena, sipāṭiṃ yena kenaci;	24	
PA_tika-vin08_t:249	Yaṃ kiñci pana sibbetvā, vaḷañjantassa vaṭṭatī”ti. –	24	
PA_tika-vin08_t:250	Āgataṃ.	25	
PA_tika-vin08_t:251_0	Taṭṭīkāyampi mālā…pe… cittitāti mālākammalatākammehi ca migapakkhirūpādinānārūpehi	251	
PA_tika-vin08_t:251_1	ca vicittitā. Janarañjanīti bālajanapalobhinī. Aṭṭhaṃsā vāpīti ettha api-saddena	251	
PA_tika-vin08_t:251_2	soḷasaṃsādīnaṃ gahaṇaṃ. Vaṇṇamaṭṭhāti mālākammādivaṇṇamaṭṭhā. Añjanīsalākāpi tathā	251	
PA_tika-vin08_t:251_3	vaṇṇamaṭṭhā na vaṭṭatīti yojanā. Añjanīthavikāya ca nānāvaṇṇehi suttehi cittakammaṃ	251	
PA_tika-vin08_t:251_4	na vaṭṭatīti pāṭho yujjati, “thavikāpi vā”ti pāṭho dissati, so na gahetabbo. “Pītādinā	251	
PA_tika-vin08_t:251_5	yena kenaci ekavaṇṇena suttena pilotikādimayaṃ kiñcipi sipāṭikaṃ sibbetvā vaḷañjantassa	251	
PA_tika-vin08_t:251_6	vaṭṭatīti yojanā”ti āgataṃ.	251	
PA_tika-vin08_t:252_0	12. Ārakaṇṭakādīsu ārakaṇṭaketi potthakādiabhisaṅkharaṇatthaṃ kate dīghamukhasatthake.	252	
PA_tika-vin08_t:252_1	Bhamakārānaṃ dāruādilikhanasatthakanti keci. Vaṭṭamaṇikanti vaṭṭaṃ katvā uṭṭhāpetabbabubbuḷakaṃ.	252	
PA_tika-vin08_t:252_2	Aññanti iminā piḷakādiṃ saṅgaṇhāti. Pipphaliketi yaṃ kiñci chedanake khuddakasatthe.	252	
PA_tika-vin08_t:252_3	Maṇikanti ekavaṭṭamaṇi. Piḷakanti sāsapamattikāmuttarājisadisā bahuvaṭṭalekhā. Imasmiṃ	252	
PA_tika-vin08_t:252_4	adhikāre avuttattā lekhaniyaṃ yaṃ kiñci vaṇṇamaṭṭhaṃ vaṭṭatīti vadanti. Vajirabuddhiṭīkāyaṃ	252	
PA_tika-vin08_t:252_5	pana “kuñcikāya senāsanaparikkhārattā suvaṇṇarūpiyamayāpi vaṭṭatīti chāyā dissati.	252	
PA_tika-vin08_t:252_6	‘Kuñcikāya vaṇṇamaṭṭhakammaṃ na vaṭṭatī’ti vacanato aññe kappiyalohādimayāva kuñcikā	252	
PA_tika-vin08_t:252_7	kappanti pariharaṇīyaparikkhārattā”ti vuttaṃ. Ārakaṇṭako potthakādikaraṇasatthakajāti,	252	
PA_tika-vin08_t:252_8	āmaṇḍasārako āmalakaphalamayoti vadanti.	252	
PA_tika-vin08_t:253_0	Valitakanti nakhacchedanakāle daḷhaggahaṇatthaṃ valiyuttameva karonti. Tasmā taṃ	253	
PA_tika-vin08_t:253_1	vaṭṭatīti iminā aññampi vikāraṃ daḷhīkammādiatthāya karonti, na vaṇṇamaṭṭhatthāya,	253	
PA_tika-vin08_t:253_2	taṃ vaṭṭatīti dīpitaṃ, tena ca kattaradaṇḍakoṭiyaṃ aññamaññaṃ saṅghaṭṭanena saddaniccharaṇatthāya	253	
PA_tika-vin08_t:253_3	katavalayādikaṃ avuttampi yato upapannaṃ hoti. Ettha ca daḷhīkammādīti ādi-saddena	253	
PA_tika-vin08_t:253_4	parissayavinodanādiṃ saṅgaṇhāti, tena kattarayaṭṭhikoṭiyaṃ katavalayānaṃ aññamaññasaṅghaṭṭanena	253	
PA_tika-vin08_t:253_5	saddaniccharaṇaṃ dīghajātikādiparissayavinodanatthaṃ hoti, tasmā vaṭṭatīti dīpeti.	253	
PA_tika-vin08_t:253_6	Tenāha ācariyavaro –	253	
PA_tika-vin08_t:254	“Maṇikaṃ piḷakaṃ vāpi, pipphale ārakaṇṭake;	25	
PA_tika-vin08_t:255	Ṭhapetuṃ pana yaṃ kiñci, na ca vaṭṭati bhikkhuno.	25	
PA_tika-vin08_t:256	“Daṇḍakepi pariccheda-lekhāmattaṃ tu vaṭṭati;	25	
PA_tika-vin08_t:257	Valitvā ca nakhacchedaṃ, karontīti hi vaṭṭatī”ti.	25	
PA_tika-vin08_t:258_0	Tassa vaṇṇanāyampi maṇikanti thūlabubbuḷaṃ. Pīḷakanti sukhumabubbuḷaṃ. Pipphaleti	258	
PA_tika-vin08_t:258_1	vatthacchedanasatthe. Ārakaṇṭaketi pattadhāravalayānaṃ vijjhanakaṇṭake. Ṭhapetunti	258	
PA_tika-vin08_t:258_2	uṭṭhāpetuṃ. Yaṃ kiñcīti sesavaṇṇamaṭṭhampi ca. Daṇḍaketi pipphalidaṇḍake. Yathāha	258	
PA_tika-vin08_t:258_3	“pipphalikepi maṇikaṃ vā piḷakaṃ vā yaṃ kiñci ṭhapetuṃ na vaṭṭati, daṇḍake pana paricchedalekhā	258	
PA_tika-vin08_t:258_4	vaṭṭatī”ti. Paricchedalekhāmattanti āṇibandhanaṭṭhānaṃ patvā paricchindanatthaṃ ekāva	258	
PA_tika-vin08_t:258_5	lekhā vaṭṭatīti. Valitvāti ubhayakoṭimukhaṃ katvā majjhe valiyo gāhetvā nakhacchedaṃ	258	
PA_tika-vin08_t:258_6	yasmā karonti, tasmā vaṭṭatīti yojanāti āgatā.	258	
PA_tika-vin08_t:259_0	Uttarāraṇiyaṃ maṇḍalanti uttarāraṇiyā pavesanatthaṃ āvāṭamaṇḍalaṃ hoti. Dantakaṭṭhacchedanavāsiyaṃ	259	
PA_tika-vin08_t:259_1	ujukameva bandhitunti sambandho. Ettha ca ujukamevāti iminā vaṅkaṃ katvā bandhituṃ	259	
PA_tika-vin08_t:259_2	na vaṭṭatīti dasseti, teneva añjaniyampi tathā dassitaṃ. Ubhosu passesu ekapasse	259	
PA_tika-vin08_t:259_3	vāti vacanaseso, vāsidaṇḍassa ubhosu passesu daṇḍakoṭīnaṃ acalanatthaṃ bandhitunti	259	
PA_tika-vin08_t:259_4	attho. Kappiyalohena caturassaṃ vā aṭṭhaṃsaṃ vā kātuṃ vaṭṭatīti yojanā.	259	
PA_tika-vin08_t:260	13. Āmaṇḍasāraketi āmalakaphalāni pisitvā tena kakkena katatelabhājane. Tattha kira pakkhittaṃ telaṃ sītaṃ hoti. Tathā hi vuttaṃ ācariyena –	26	
PA_tika-vin08_t:261	“Uttarāraṇiyaṃ vāpi, dhanuke pelladaṇḍake;	26	
PA_tika-vin08_t:262	Mālākammādi yaṃ kiñci, vaṇṇamaṭṭhaṃ na vaṭṭati.	26	
PA_tika-vin08_t:263	“Saṇḍāse dantakaṭṭhānaṃ, tathā chedanavāsiyā;	26	
PA_tika-vin08_t:264	Dvīsu passesu lohena, bandhituṃ pana vaṭṭati.	26	
PA_tika-vin08_t:265	“Tathā kattaradaṇḍepi, cittakammaṃ na vaṭṭati;	26	
PA_tika-vin08_t:266	Vaṭṭalekhāva vaṭṭanti, ekā vā dvepi heṭṭhato.	26	
PA_tika-vin08_t:267	“Visāṇe nāḷiyaṃ vāpi, tathevāmaṇḍasārake;	26	
PA_tika-vin08_t:268	Telabhājanake sabbaṃ, vaṇṇamaṭṭhaṃ tu vaṭṭatī”ti.	26	
PA_tika-vin08_t:269_0	Ṭīkāyampi araṇisahite bhantakiccakaro daṇḍo uttarāraṇī nāma. Vāpīti pi-saddena adharāraṇiṃ	269	
PA_tika-vin08_t:269_1	saṅgaṇhāti. Udukkhaladaṇḍassetaṃ adhivacanaṃ. Añchanakayantadhanu dhanukaṃ nāma.	269	
PA_tika-vin08_t:269_2	Musalamatthakapīḷanadaṇḍako pelladaṇḍako nāma. Saṇḍāseti aggisaṇḍāse. Dantakaṭṭhānaṃ	269	
PA_tika-vin08_t:269_3	chedanavāsiyā tathā yaṃ kiñci vaṇṇamaṭṭhaṃ na vaṭṭatīti sambandho. Dvīsu passesūti	269	
PA_tika-vin08_t:269_4	vāsiyā ubhosu passesu. Lohenāti kappiyalohena. Bandhituṃ vaṭṭatīti ujukameva vā caturassaṃ	269	
PA_tika-vin08_t:269_5	vā aṭṭhaṃsaṃ vā bandhituṃ vaṭṭati. Saṇḍāseti aggisaṇḍāseti nissandehe vuttaṃ. Aṭṭhakathāyaṃ	269	
PA_tika-vin08_t:269_6	panettha sūcisaṇḍāso dassito. Heṭṭhāti heṭṭhā ayopaṭṭavalaye. “Upari ahicchattakamakuḷamatta”nti	269	
PA_tika-vin08_t:269_7	aṭṭhakathāyaṃ vuttaṃ. Visāṇeti telāsiñcanakagavayamahiṃsādisiṅge. Nāḷiyaṃ vāpīti	269	
PA_tika-vin08_t:269_8	veḷunāḷikādināḷiyaṃ. Api-saddena alābuṃ saṅgaṇhāti. Āmaṇḍasāraketi āmalakacuṇṇamayatelaghaṭe.	269	
PA_tika-vin08_t:269_9	Telabhājanaketi vuttappakāreyeva telabhājane. Sabbaṃ vaṇṇamaṭṭhaṃ vaṭṭatīti pumitthirūparahitaṃ	269	
PA_tika-vin08_t:269_10	mālākammādi sabbaṃ vaṇṇamaṭṭhaṃ vaṭṭatīti āgataṃ.	2691	
PA_tika-vin08_t:270_0	Bhūmattharaṇeti kaṭasārādimaye parikammakatāya bhūmiyā attharitabbaattharaṇe. Pānīyaghaṭeti	270	
PA_tika-vin08_t:270_1	iminā sabbabhājane saṅgaṇhāti. Sabbaṃ…pe… vaṭṭatīti yathāvuttesu mañcādīsu itthipurisarūpampi	270	
PA_tika-vin08_t:270_2	vaṭṭati. Telabhājanesuyeva itthipurisarūpānaṃ paṭikkhipitattā telabhājanena saha	270	
PA_tika-vin08_t:270_3	agaṇetvā visuṃ mañcādīnaṃ gahitattā cāti vadanti. Kiñcāpi vadanti, etesaṃ pana mañcādīnaṃ	270	
PA_tika-vin08_t:270_4	hatthena āmasitabbabhaṇḍattā itthirūpamettha na vaṭṭatīti gahetabbaṃ. Vajirabuddhiṭīkāyaṃ	270	
PA_tika-vin08_t:270_5	pana “tālavaṇṭabījaniādīsu vaṇṇamaṭṭhakammaṃ vaṭṭatī”ti vuttaṃ. Kiñcāpi tāni kuñcikā	270	
PA_tika-vin08_t:270_6	viya pariharaṇīyāni, atha kho uccāvacāni na dhāretabbānīti paṭikkhepābhāvato vuttaṃ.	270	
PA_tika-vin08_t:270_7	Kevalañhi tāni “anujānāmi bhikkhave vidhūpanañca tālavaṇṭañcā”tiādinā vuttāni. Gaṇṭhipade	270	
PA_tika-vin08_t:270_8	pana “telabhājanesu vaṇṇamaṭṭhakammaṃ vaṭṭati, senāsanaparikkhārattā vutta”nti vuttaṃ.	270	
PA_tika-vin08_t:270_9	Ācariyabuddhadattattherenapi vuttameva –	270	
PA_tika-vin08_t:271	“Pānīyassa uḷuṅkepi, doṇiyaṃ rajanassapi;	27	
PA_tika-vin08_t:272	Ghaṭe phalakapīṭhepi, valayādhārakādike.	27	
PA_tika-vin08_t:273	“Tathā pattapidhāne ca, tālavaṇṭe ca bījane;	27	
PA_tika-vin08_t:274	Pādapuñchaniyaṃ vāpi, sammuñjaniyameva ca.	27	
PA_tika-vin08_t:275	“Mañce bhūmatthare pīṭhe, bhisibimbohanesu ca;	27	
PA_tika-vin08_t:276	Mālākammādikaṃ cittaṃ, sabbameva ca vaṭṭatī”ti.	27	
PA_tika-vin08_t:277_0	14. Evaṃ samaṇaparikkhāresu kappiyākappiyaṃ kathetvā idāni senāsane kathetuṃ “senāsane	277	
PA_tika-vin08_t:277_1	panā”tyādimāha. Ettha pana-saddo visesajotako. Tena sabbaratanamayampi vaṇṇamaṭṭhakammaṃ	277	
PA_tika-vin08_t:277_2	vaṭṭati, kimaṅgaṃ pana aññavaṇṇamaṭṭhakammanti atthaṃ joteti. Yadi evaṃ kismiñci	277	
PA_tika-vin08_t:277_3	paṭisedhetabbe santepi tathā vattabbaṃ siyāti āha “senāsane kiñci paṭisedhetabbaṃ	277	
PA_tika-vin08_t:277_4	natthī”ti. Vuttampi cetaṃ ācariyabuddhadattattherena –	277	
PA_tika-vin08_t:278	“Nānāmaṇimayatthambha-kavāṭadvārabhittikaṃ;	27	
PA_tika-vin08_t:279	Senāsanamanuññātaṃ, kā kathā vaṇṇamaṭṭhake.	27	
PA_tika-vin08_t:280	“Sovaṇṇiyaṃ dvārakavāṭabaddhaṃ;	28	
PA_tika-vin08_t:281	Suvaṇṇanānāmaṇibhittibhūmiṃ;	28	
PA_tika-vin08_t:282	Na kiñci ekampi nisedhanīyaṃ;	28	
PA_tika-vin08_t:283	Senāsanaṃ vaṭṭati sabbamevā”ti.	28	
PA_tika-vin08_t:284_0	Samantapāsādikāyampi paṭhamasaṅghādisesavaṇṇanāyaṃ “senāsanaparibhogo pana sabbakappiyo,	284	
PA_tika-vin08_t:284_1	tasmā jātarūparajatamayā sabbepi senāsanaparikkhārā āmāsā. Bhikkhūnaṃ dhammavinayavaṇṇanaṭṭhāne	284	
PA_tika-vin08_t:284_2	ratanamaṇḍape karonti phalikatthambhe ratanadāmapaṭimaṇḍite. Tattha sabbupakaraṇāni	284	
PA_tika-vin08_t:284_3	bhikkhūnaṃ paṭijaggituṃ vaṭṭantī”ti āgataṃ. Tassā vaṇṇanāyaṃ pana vimativinodaniyaṃ	284	
PA_tika-vin08_t:284_4	“sabbakappiyoti yathāvuttasuvaṇṇādimayānaṃ senāsanaparikkhārānaṃ āmasanagopanādivasena	284	
PA_tika-vin08_t:284_5	paribhogo sabbathā kappiyoti adhippāyo. Tenāha ‘tasmā’tiādi. ‘Bhikkhūnaṃ dhammavinayavaṇṇanaṭṭhāne’ti	284	
PA_tika-vin08_t:284_6	vuttattā saṅghikameva suvaṇṇamayaṃ senāsanaṃ senāsanaparikkhārā ca vaṭṭanti, na puggalikānīti	284	
PA_tika-vin08_t:284_7	veditabba”nti vaṇṇitaṃ.	284	
PA_tika-vin08_t:285_0	Senāsanakkhandhakavaṇṇanāyampi samantapāsādikāyaṃ ‘sabbaṃ pāsādaparibhoganti suvaṇṇarajatādivicitrāni	285	
PA_tika-vin08_t:285_1	kavāṭāni mañcapīṭhāni tālavaṇṭāni suvaṇṇarajatamayapānīyaghaṭapānīyasarāvāni yaṃ	285	
PA_tika-vin08_t:285_2	kiñci cittakammakataṃ, sabbaṃ vaṭṭati. Pāsādassa dāsidāsaṃ khettaṃ vatthuṃ gomahiṃsaṃ	285	
PA_tika-vin08_t:285_3	demāti vadanti, pāṭekkaṃ gahaṇakiccaṃ natthi, pāsāde paṭiggahite paṭiggahitameva	285	
PA_tika-vin08_t:285_4	hoti. Gonakādīni saṅghikavihāre vā puggalikavihāre vā mañcapīṭhesu attharitvā paribhuñjituṃ	285	
PA_tika-vin08_t:285_5	na vaṭṭanti, dhammāsane pana gihivikatanīhārena labbhanti, tatrāpi nipajjituṃ na	285	
PA_tika-vin08_t:285_6	vaṭṭatī”ti āgataṃ. Tassā vaṇṇanāyaṃ pana vimativinodaniyaṃ “suvaṇṇarajatādivicitrānīti	285	
PA_tika-vin08_t:285_7	saṅghikasenāsanaṃ sandhāya vuttaṃ, puggalikaṃ pana suvaṇṇādivicitraṃ bhikkhussa sampaṭicchitumeva	285	
PA_tika-vin08_t:285_8	na vaṭṭati ‘na tvevāhaṃ bhikkhave kenaci pariyāyena jātarūparajataṃ sāditabba’nti	285	
PA_tika-vin08_t:285_9	vuttattā, tenevettha aṭṭhakathāyaṃ ‘saṅghikavihāre vā puggalikavihāre vā’ti na vuttaṃ,	285	
PA_tika-vin08_t:285_10	gonakādiakappiyabhaṇḍavisayeva evaṃ vuttaṃ, ekabhikkhussapi tesaṃ gahaṇe dosābhāvā”ti vaṇṇitaṃ.	2851	
PA_tika-vin08_t:286_0	Tasmiṃyeva khandhake aṭṭhakathāyaṃ “sacepi rājarājamahāmattādayo ekappahāreneva mañcasataṃ	286	
PA_tika-vin08_t:286_1	vā mañcasahassaṃ vā denti, sabbe kappiyamañcā sampaṭicchitabbā, sampaṭicchitvā vuḍḍhapaṭipāṭiyā	286	
PA_tika-vin08_t:286_2	saṅghikaparibhogena paribhuñjathāti dātabbā, puggalikavasena na dātabbā”ti āgataṃ.	286	
PA_tika-vin08_t:286_3	Tassā vaṇṇanāyaṃyeva vimativinodaniyaṃ “kappiyamañcā sampaṭicchitabbāti iminā suvaṇṇādivicittaṃ	286	
PA_tika-vin08_t:286_4	akappiyamañcaṃ ‘saṅghassā’ti vuttepi sampaṭicchituṃ na vaṭṭatīti dasseti, ‘vihārassa	286	
PA_tika-vin08_t:286_5	demā’ti vutte saṅghasseva vaṭṭati, na puggalassa khettādi viyāti daṭṭhabba”nti vaṇṇitaṃ,	286	
PA_tika-vin08_t:286_6	tasmā bhagavato āṇaṃ sampaṭicchantehi lajjipesalabahussutasikkhākāmabhūtehi bhikkhūhi	286	
PA_tika-vin08_t:286_7	suṭṭhu manasikātabbamidaṃ ṭhānaṃ.	286	
PA_tika-vin08_t:287_0	Nanu ca senāsane viruddhasenāsanaṃ nāma paṭisedhetabbaṃ atthi, atha kasmā “senāsane	287	
PA_tika-vin08_t:287_1	kiñci paṭisedhetabbaṃ natthī”ti vuttanti codanaṃ sandhāyāha “aññatra viruddhasenāsanā”ti.	287	
PA_tika-vin08_t:287_2	Tassattho – viruddhasenāsanā viruddhasenāsanaṃ aññatra ṭhapetvā aññaṃ vaṇṇamaṭṭhakammādikammaṃ	287	
PA_tika-vin08_t:287_3	sandhāya senāsane kiñci paṭisedhetabbaṃ natthīti vuttaṃ, na tadabhāvoti. Yadi evaṃ	287	
PA_tika-vin08_t:287_4	taṃ viruddhasenāsanaṃ ācariyena vattabbaṃ, katamaṃ viruddhasenāsanaṃ nāmāti pucchāyamāha	287	
PA_tika-vin08_t:287_5	“viruddha…pe… vuccatī”ti. Tattha aññesanti sīmassāmikānaṃ. Rājavallabhehīti lajjipesalānaṃ	287	
PA_tika-vin08_t:287_6	uposathādiantarāyakarā alajjino bhinnaladdhikā ca bhikkhū adhippetā tehi saha uposathādikaraṇāyogato.	287	
PA_tika-vin08_t:287_7	Tena ca “sīmāyā”ti vuttaṃ. Tesaṃ lajjiparisāti tesaṃ sīmassāmikānaṃ anubalaṃ dātuṃ	287	
PA_tika-vin08_t:287_8	samatthā lajjiparisā. Bhikkhūhi katanti yaṃ alajjīnaṃ senāsanabhedanādikaṃ lajjibhikkhūhi	287	
PA_tika-vin08_t:287_9	kataṃ, taṃ sabbaṃ sukatameva alajjiniggahatthāya pavattetabbato.	287	
PA_tika-vin08_t:288_0	Ettha ca siyā – “aññesaṃ sīmāyā”ti aṭṭhakathāyaṃ vuttaṃ, sīmā nāma bahuvidhā, katarasīmaṃ	288	
PA_tika-vin08_t:288_1	sandhāyāti? Baddhasīmaṃ sandhāyāti daṭṭhabbaṃ. Kathaṃ viññāyatīti ce? “Mā amhākaṃ	288	
PA_tika-vin08_t:288_2	uposathapavāraṇānaṃ antarāyamakatthā”ti aṭṭhakathāyameva vuttattā, sāratthadīpaniyampi	288	
PA_tika-vin08_t:288_3	(sārattha.ṭī. 2.85) “uposathapavāraṇānaṃ antarāyakarā alajjino rājakulūpakā vuccantī”ti	288	
PA_tika-vin08_t:288_4	vuttattā, uposathādivinayakammakhettabhūtāya eva sīmāya idha adhippetattā. Yadi evaṃ	288	
PA_tika-vin08_t:288_5	gāmasīmasattabbhantarasīmaudakukkhepasīmāyopi taṃkhettabhūtā eva, tasmā tāpi sandhāyāti	288	
PA_tika-vin08_t:288_6	vattabbanti? Na vattabbaṃ tāsaṃ abaddhasīmattā, na te tāsaṃ sāmikā, baddhasīmāyeva	288	
PA_tika-vin08_t:288_7	bhikkhūnaṃ kiriyāya siddhattā tāsaṃyeva te sāmikā. Tena vuttaṃ “yaṃ pana sīmassāmikehi	288	
PA_tika-vin08_t:288_8	bhikkhūhī”ti. Yaṃ pana vadanti “upacārasīmāpi taṃkhettabhūtā”ti, taṃ na gahetabbaṃ,	288	
PA_tika-vin08_t:288_9	tassā tadakkhettabhāvaṃ upari sīmāvinicchayakathādīsu kathayissāma. Apica gāmasīmāya	288	
PA_tika-vin08_t:288_10	aññesaṃ senāsanakaraṇassa paṭisedhitumayuttattā sattabbhantaraudakukkhepasīmānañca	2881	
PA_tika-vin08_t:288_11	sabbadā atiṭṭhanato baddhasīmāyeva adhippetāti viññāyatīti.	2881	
PA_tika-vin08_t:289_0	Chindāpeyya vā bhindāpeyya vā, anupavajjoti idaṃ sabbamattikāmayakuṭī viya sabbathā	289	
PA_tika-vin08_t:289_1	anupayogārahaṃ sandhāya vuttaṃ. Yaṃ pana pañcavaṇṇasuttehi vinaddhachattādikaṃ, tattha	289	
PA_tika-vin08_t:289_2	akappiyabhāgova chinditabbo, na tadavaseso, tassa kappiyattāti chindanto upavajjova	289	
PA_tika-vin08_t:289_3	hoti. Teneva vuttaṃ “ghaṭakampi vāḷarūpampi chinditvā dhāretabba”ntiādi.	289	
PA_tika-vin08_t:290	Iti vinayasaṅgahasaṃvaṇṇanābhūte vinayālaṅkāre	29	
PA_tika-vin08_t:291	Parikkhāravinicchayakathālaṅkāro nāma	29	
PA_tika-vin08_t:292	Dutiyo paricchedo.	29	
PA_tika-vin08_t:293	3. Bhesajjādikaraṇavinicchayakathā	29	
PA_tika-vin08_t:294_0	15. Evaṃ parikkhāravinicchayaṃ kathetvā idāni bhesajjakaraṇaparittapaṭisanthārānaṃ	294	
PA_tika-vin08_t:294_1	vinicchayaṃ kathetuṃ “bhesajjā”tiādimāha. Tattha bhisakkassa idaṃ kammaṃ bhesajjaṃ.	294	
PA_tika-vin08_t:294_2	Kiṃ taṃ? Tikicchanaṃ. Kariyate karaṇaṃ, bhesajjassa karaṇaṃ bhesajjakaraṇaṃ, vejjakammakaraṇanti	294	
PA_tika-vin08_t:294_3	vuttaṃ hoti. Parisamantato tāyati rakkhatīti parittaṃ, ārakkhāti attho. Paṭisantharaṇaṃ	294	
PA_tika-vin08_t:294_4	paṭisanthāro, attanā saddhiṃ aññesaṃ sambandhakaraṇanti attho. Tattha yo vinicchayo	294	
PA_tika-vin08_t:294_5	mātikāyaṃ “bhesajjakaraṇampi ca parittaṃ, paṭisanthāro”ti mayā vutto, tasmiṃ samabhiniviṭṭhe	294	
PA_tika-vin08_t:294_6	bhesajjakaraṇavinicchaye. Sahadhammo etesanti sahadhammikā, tesaṃ, ekassa satthuno	294	
PA_tika-vin08_t:294_7	sāsane sahasikkhamānadhammānanti attho. Atha vā sahadhamme niyuttā sahadhammikā,	294	
PA_tika-vin08_t:294_8	tesaṃ, sahadhammasaṅkhāte sikkhāpade sikkhamānabhāvena niyuttānanti attho. Vivaṭṭanissitasīlādiyuttabhāvena	294	
PA_tika-vin08_t:294_9	samattā samasīlasaddhāpaññānaṃ. Etena dussīlānaṃ bhinnaladdhikānañca akātumpi labbhatīti dasseti.	294	
PA_tika-vin08_t:295_0	Ñātakapavāritaṭṭhānato vāti attano vā tesaṃ vā ñātakapavāritaṭṭhānato. Na kariyitthāti	295	
PA_tika-vin08_t:295_1	akatā, ayuttavasena akatapubbā viññatti akataviññatti. Vajirabuddhiṭīkāyaṃ pana “akataviññattiyāti	295	
PA_tika-vin08_t:295_2	na viññattiyā. Sā hi ananuññātattā katāpi akatā viyāti akataviññatti, ‘vadeyyātha	295	
PA_tika-vin08_t:295_3	bhante yenattho’ti evaṃ akataṭṭhāne viññatti akataviññattīti likhita”nti vuttaṃ.	295	
PA_tika-vin08_t:295_4	Sāratthadīpaniyaṃ “gilānassa atthāya appavāritaṭṭhānato viññattiyā anuññātattā katāpi	295	
PA_tika-vin08_t:295_5	akatā viyāti akataviññatti, ‘vada bhante paccayenā’ti evaṃ akatapavāraṇaṭṭhāne ca	295	
PA_tika-vin08_t:295_6	viññatti akataviññattī”ti.	295	
PA_tika-vin08_t:296_0	16. Paṭiyādiyatīti sampādeti. Akātuṃ na vaṭṭatīti ettha dukkaṭanti vadanti, ayuttatāvasena	296	
PA_tika-vin08_t:296_1	panettha akaraṇappaṭikkhepo vutto, na āpattivasenāti gahetabbaṃ. Sabbaṃ parikammaṃ	296	
PA_tika-vin08_t:296_2	anāmasantenāti mātugāmasarīrādīnaṃ anāmāsattā vuttaṃ. Yāva ñātakā na passantīti yāva	296	
PA_tika-vin08_t:296_3	tassa ñātakā na passanti. “Titthiyabhūtānaṃ mātāpitūnaṃ sahatthā dātuṃ na vaṭṭatī”ti	296	
PA_tika-vin08_t:296_4	vajirabuddhiṭīkāyaṃ vuttaṃ.	296	
PA_tika-vin08_t:297_0	17. Pitu bhaginī pitucchā. Mātu bhātā mātulo. Nappahontīti kātuṃ na sakkontīti ṭīkāsu	297	
PA_tika-vin08_t:297_1	vuttaṃ. “Tesaṃyeva santakaṃ bhesajjaṃ gahetvā kevalaṃ yojetvā dātabba”nti vatvā “sace	297	
PA_tika-vin08_t:297_2	pana nappahonti yācanti ca, detha no bhante, tumhākaṃ paṭidassāmā”ti vuttattā pana	297	
PA_tika-vin08_t:297_3	tesaṃ bhesajjassa appahonakattā bhesajjameva yācantīti aṭṭhakathādhippāyo dissati,	297	
PA_tika-vin08_t:297_4	vīmaṃsitabbo. Na yācantīti lajjāya na yācanti, gāravena vā. “Ābhogaṃ katvā”ti vuttattā	297	
PA_tika-vin08_t:297_5	aññathā dentassa āpattiyeva. Sāratthadīpaniyaṃ pana “ābhogaṃ katvāti idaṃ kattabbakaraṇadassanavasena	297	
PA_tika-vin08_t:297_6	vuttaṃ, ābhogaṃ pana akatvāpi dātuṃ vaṭṭatīti tīsu gaṇṭhipadesu likhita”nti vuttaṃ.	297	
PA_tika-vin08_t:297_7	Porāṇaṭīkāyampi tadeva gahetvā likhitaṃ. Vimativinodaniyaṃ pana taṃ vacanaṃ paṭikkhittaṃ.	297	
PA_tika-vin08_t:297_8	Vuttañhi tattha keci pana “ābhogaṃ akatvāpi dātuṃ vaṭṭatīti vadanti, taṃ na yuttaṃ	297	
PA_tika-vin08_t:297_9	bhesajjakaraṇassa, pāḷiyaṃ ‘anāpatti bhikkhu pārājikassa, āpatti dukkaṭassā’ti evaṃ	297	
PA_tika-vin08_t:297_10	antarāpattidassanavasena sāmaññato paṭikkhittattā, aṭṭhakathāyaṃ avuttappakārena	2971	
PA_tika-vin08_t:297_11	karontassa sutteneva āpattisiddhāti daṭṭhabbā. Teneva aṭṭhakathāyampi ‘tesaññeva	2971	
PA_tika-vin08_t:297_12	santaka’ntiādi vutta”nti.	2971	
PA_tika-vin08_t:298_0	Ete dasa ñātake ṭhapetvāti tesaṃ puttanattādayopi tappaṭibaddhattā ñātakā evāti tepi	298	
PA_tika-vin08_t:298_1	ettheva saṅgahitā. Tena aññesanti iminā aññātakānaṃ gahaṇaṃ veditabbaṃ. Tenevāha	298	
PA_tika-vin08_t:298_2	“etesaṃ puttaparamparāyā”tiādi. Kulaparivaṭṭāti kulānaṃ paṭipāṭi, kulaparamparāti	298	
PA_tika-vin08_t:298_3	vuttaṃ hoti. Bhesajjaṃ karontassāti yathāvuttavidhinā karontassa, “tāvakālikaṃ dassāmī”ti	298	
PA_tika-vin08_t:298_4	ābhogaṃ akatvā dentassapi pana antarāpattidukkaṭaṃ vinā micchājīvanaṃ vā kuladūsanaṃ	298	
PA_tika-vin08_t:298_5	vā na hotiyeva. Tenāha “vejjakammaṃ vā kuladūsakāpatti vā na hotī”ti. Ñātakānañhi	298	
PA_tika-vin08_t:298_6	santakaṃ yācitvāpi gahetuṃ vaṭṭati, tasmā tattha kuladūsanādi na siyā. Sāratthadīpaniyampi	298	
PA_tika-vin08_t:298_7	“mayhaṃ dassanti karissantīti paccāsāya karontassapi yācitvā gahetabbaṭṭhānatāya	298	
PA_tika-vin08_t:298_8	ñātakesu vejjakammaṃ vā kuladūsakāpatti vā na hotīti vadantī”ti vuttaṃ. Vajirabuddhiṭīkāyaṃ	298	
PA_tika-vin08_t:298_9	pana “vejjakammaṃ vā kuladūsakāpatti vā na hotīti vacanato yāva sattamo kulaparivaṭṭo,	298	
PA_tika-vin08_t:298_10	tāva bhesajjaṃ kātuṃ vaṭṭatīti vadantī”ti ettakameva vuttaṃ. Sabbapadesu vinicchayo	2981	
PA_tika-vin08_t:298_11	veditabboti “cūḷamātuyā”tiādīsu sabbapadesu cūḷamātuyā sāmikotiādinā yojetvā heṭṭhā	2981	
PA_tika-vin08_t:298_12	vuttanayeneva vinicchayo veditabbo.	2981	
PA_tika-vin08_t:299_0	Upajjhāyassa āharāmāti idaṃ upajjhāyena mama ñātakānaṃ bhesajjaṃ āharathāti āṇattehi	299	
PA_tika-vin08_t:299_1	kattabbavidhidassanatthaṃ vuttaṃ. Iminā ca sāmaṇerādīnaṃ apaccāsāyapi parajanassa	299	
PA_tika-vin08_t:299_2	bhesajjakaraṇaṃ na vaṭṭatīti dasseti. Vuttanayeneva pariyesitvāti iminā “bhikkhācāravattena	299	
PA_tika-vin08_t:299_3	vā”tiādinā, “ñātisāmaṇerehi vā”tiādinā ca vuttamatthaṃ atidisati. Apaccāsīsantenāti	299	
PA_tika-vin08_t:299_4	āgantukacorādīnaṃ karontenapi manussā nāma upakārakā hontīti attano tehi lābhaṃ apatthayantena,	299	
PA_tika-vin08_t:299_5	paccāsāya karontassa pana vejjakammakuladūsanādinā doso hotīti adhippāyo. Evañhi	299	
PA_tika-vin08_t:299_6	upakāre kate sāsanassa guṇaṃ ñatvā pasīdanti, saṅghassa vā upakārakā hontīti karaṇe	299	
PA_tika-vin08_t:299_7	pana doso natthi. Keci pana “apaccāsīsantena āgantukādīnaṃ paṭikkhittapuggalānampi	299	
PA_tika-vin08_t:299_8	dātuṃ vaṭṭatī”ti vadanti, taṃ na yuttaṃ kattabbākattabbaṭṭhānavibhāgassa niratthakattappasaṅgato	299	
PA_tika-vin08_t:299_9	apaccāsīsantena “sabbesampi dātuṃ kātuñca vaṭṭatī”ti ettakamattasseva vattabbato.	299	
PA_tika-vin08_t:299_10	Apaccāsīsanañca micchājīvakuladūsanādidosanisedhanatthameva vuttaṃ na bhesajjakaraṇasaṅkhātāya	2991	
PA_tika-vin08_t:299_11	imissā antarāpattiyā muccanatthaṃ āgantukacorādīnaṃ anuññātānaṃ dāneneva tāya āpattiyā	2991	
PA_tika-vin08_t:299_12	muccanatoti gahetabbaṃ.	2991	
PA_tika-vin08_t:300_0	18. Teneva apaccāsīsantenapi akātabbaṭṭhānaṃ dassetuṃ “saddhaṃ kula”ntiādi vuttaṃ.	300	
PA_tika-vin08_t:300_1	“Bhesajjaṃ ācikkhathā”ti vuttepi “aññamaññaṃ pana kathā kātabbā”ti idaṃ pariyāyattā	300	
PA_tika-vin08_t:300_2	vaṭṭati. Evaṃ heṭṭhā vuttanayena idañcidañca gahetvā karontīti iminā pariyāyena kathentassapi	300	
PA_tika-vin08_t:300_3	nevatthi dosoti ācariyā. Pucchantīti iminā diṭṭhadiṭṭharogīnaṃ pariyāyenapi vatvā	300	
PA_tika-vin08_t:300_4	vicaraṇaṃ ayuttanti dasseti. Pucchitassapi pana paccāsīsantassa pariyāyakathāpi na	300	
PA_tika-vin08_t:300_5	vaṭṭatīti vadanti. Samullapesīti apaccāsīsanto eva aññamaññaṃ kathaṃ samuṭṭhāpesi.	300	
PA_tika-vin08_t:300_6	Ācariyabhāgoti vinayācāraṃ akopetvā bhesajjācikkhaṇena vejjācariyabhāgo ayanti atthoti	300	
PA_tika-vin08_t:300_7	vimativinodaniyaṃ vuttaṃ.	300	
PA_tika-vin08_t:301_0	Sāratthadīpaniyaṃ pana “vinayalakkhaṇaṃ ajānantassa anācariyassa tadanurūpavohārāsambhavato	301	
PA_tika-vin08_t:301_1	īdisassa lābhassa uppatti nāma natthīti ‘ācariyabhāgo nāma aya’nti vuttaṃ. Vinaye	301	
PA_tika-vin08_t:301_2	pakataññunā ācariyena labhitabbabhāgo ayanti vuttaṃ hotī”ti vuttaṃ. “Pupphapūjanatthāya	301	
PA_tika-vin08_t:301_3	dinnepi akappiyavohārena vidhānassa ayuttattā ‘kappiyavasenā’ti vuttaṃ, ‘pupphaṃ	301	
PA_tika-vin08_t:301_4	āharathā’tiādinā kappiyavohāravasenāti attho”ti sāratthadīpaniyaṃ vuttaṃ. Vimativinodaniyaṃ	301	
PA_tika-vin08_t:301_5	pana “pupphapūjanatthāyapi sampaṭicchiyamānaṃ rūpiyaṃ attano santakattabhajanena	301	
PA_tika-vin08_t:301_6	nissaggiyamevāti āha ‘kappiyavasena gāhāpetvā’ti. ‘Amhākaṃ rūpiyaṃ na vaṭṭati, pupphapūjanatthaṃ	301	
PA_tika-vin08_t:301_7	pupphaṃ vaṭṭatī’tiādinā paṭikkhipitvā kappiyena kammena gāhāpetvāti attho”ti vuttaṃ.	301	
PA_tika-vin08_t:301_8	Vajirabuddhiṭīkāyaṃ pana “kappiyavasenāti amhākaṃ pupphaṃ ānethātiādinā. ‘Pūjaṃ akāsī’ti	301	
PA_tika-vin08_t:301_9	vuttattā sayaṃ gahetuṃ na vaṭṭatīti vadantī”ti ettakameva vuttaṃ. Ayamettha bhesajjakaraṇavinicchayakathālaṅkāro.	301	
PA_tika-vin08_t:302_0	19. Evaṃ bhesajjakaraṇavinicchayaṃ kathetvā idāni parittakaraṇavinicchayaṃ kathetumāha	302	
PA_tika-vin08_t:302_1	“paritte panā”tiādi. Tattha yadi “parittaṃ karothā”ti vutte karonti, bhesajjakaraṇaṃ	302	
PA_tika-vin08_t:302_2	viya gihikammaṃ viya ca hotīti “na kātabba”nti vuttaṃ. “Parittaṃ bhaṇathā”ti vutte	302	
PA_tika-vin08_t:302_3	pana dhammajjhesanattā anajjhiṭṭhenapi bhaṇitabbo dhammo, pageva ajjhiṭṭhenāti “kātabba”nti	302	
PA_tika-vin08_t:302_4	vuttaṃ, cāletvā suttaṃ parimajjitvāti parittaṃ karontena kātabbavidhiṃ dasseti. Cāletvā	302	
PA_tika-vin08_t:302_5	suttaṃ parimajjitvāti idaṃ vā “parittāṇaṃ ettha pavesemī”ti cittena evaṃ kate parittāṇā	302	
PA_tika-vin08_t:302_6	ettha pavesitā nāma hotīti vuttaṃ. Vihārato…pe… dukkaṭanti idaṃ aññātake gahaṭṭhe	302	
PA_tika-vin08_t:302_7	sandhāya vuttanti vadanti. Pādesu udakaṃ ākiritvāti idaṃ tasmiṃ dese cārittavasena	302	
PA_tika-vin08_t:302_8	vuttaṃ. Tattha hi pāḷiyā nisinnānaṃ bhikkhūnaṃ pādesu rogavūpasamanādiatthāya udakaṃ	302	
PA_tika-vin08_t:302_9	siñcitvā parittaṃ kātuṃ suttañca ṭhapetvā “parittaṃ bhaṇathā”ti vatvā gacchanti.	302	
PA_tika-vin08_t:302_10	Evañhi kariyamāne yadi pāde apanenti, manussā taṃ “avamaṅgala”nti maññanti “rogo	3021	
PA_tika-vin08_t:302_11	na vūpasamessatī”ti. Tenāha “na pādā apanetabbā”ti.	3021	
PA_tika-vin08_t:303_0	Matasarīradassane viya kevale susānadassanepi idaṃ jātānaṃ sattānaṃ vayagamanaṭṭhānanti	303	
PA_tika-vin08_t:303_1	maraṇasaññā uppajjatīti āha “sīvathikadassane…pe… maraṇassatiṃ paṭilabhissāmāti gantuṃ	303	
PA_tika-vin08_t:303_2	vaṭṭatī”ti. Lesakappaṃ akatvā samuppannasuddhacittena “parivāratthāya āgacchantū”ti	303	
PA_tika-vin08_t:303_3	vuttepi gantuṃ vaṭṭatīti vimativinodaniyaṃ vuttaṃ. Etena asubhadassananti vacanamattena	303	
PA_tika-vin08_t:303_4	lesakappaṃ katvā evaṃ gate matassa ñātakā pasīdissanti, dānaṃ dassanti, mayaṃ lābhaṃ	303	
PA_tika-vin08_t:303_5	labhissāma, upaṭṭhākaṃ labhissāmāti asuddhacittena gantuṃ na vaṭṭatīti dasseti. Kammaṭṭhānasīsena	303	
PA_tika-vin08_t:303_6	pana “maraṇassatiṃ labhissāmā”tiādinā suddhacittena pakkositepi apakkositepi gantuṃ	303	
PA_tika-vin08_t:303_7	vaṭṭatīti dīpeti. Tālapaṇṇassa parittalekhanaṭṭhānattā parittasuttassa parittakaraṇasaññāṇattā	303	
PA_tika-vin08_t:303_8	tāni disvā amanussā parittasaññāya apakkamantīti āha “tālapaṇṇaṃ pana parittasuttaṃ	303	
PA_tika-vin08_t:303_9	vā hatthe vā pāde vā bandhitabba”nti.	303	
PA_tika-vin08_t:304_0	Ettha ca ādito paṭṭhāya yāva “āṭānāṭiyaparittaṃ vā bhaṇitabba”nti ettakoyeva vinayaṭṭhakathābhato	304	
PA_tika-vin08_t:304_1	pāḷimuttaparittakaraṇavinicchayo, na pana tato paraṃ vutto, tasmā “idha panā”tiādiko	304	
PA_tika-vin08_t:304_2	kathāmaggo samantapāsādikāyaṃ natthi, tīsu ṭīkāsupi taṃsaṃvaṇṇanānayo natthi, tathāpi	304	
PA_tika-vin08_t:304_3	so suttaṭṭhakathāyaṃ āgatovāti taṃ dassetuṃ “idha pana āṭānāṭiyasuttassa parikammaṃ	304	
PA_tika-vin08_t:304_4	veditabba”ntiādimāha. Tattha idhāti “āṭānāṭiyaparittaṃ vā bhaṇitabba”nti vacane.	304	
PA_tika-vin08_t:304_5	Panāti visesatthe nipāto. Dīghanikāye pāthikavagge āgatassa āṭānāṭiyaparittassa parikammaṃ	304	
PA_tika-vin08_t:304_6	evaṃ veditabbanti yojanā. Yadi paṭhamameva na vattabbaṃ, atha kiṃ kātabbanti āha	304	
PA_tika-vin08_t:304_7	“mettasutta”ntiādi. Evañhi laddhāsevanaṃ hutvā atiojavantaṃ hoti.	304	
PA_tika-vin08_t:305_0	Piṭṭhaṃ vā maṃsaṃ vāti vā-saddo aniyamattho, tena macchakhaṇḍapūvakhajjakādayo saṅgaṇhāti.	305	
PA_tika-vin08_t:305_1	Otāraṃ labhantīti attanā piyāyitakhādanīyanibaddhavasanaṭṭhānalābhatāya avatāraṇaṃ	305	
PA_tika-vin08_t:305_2	labhanti. Haritūpalittanti allagomayalittaṃ. Idañhi porāṇakacārittaṃ bhūmivisuddhakaraṇaṃ.	305	
PA_tika-vin08_t:305_3	Parisuddhaṃ…pe… nisīditabbanti iminā parittakārakassa bhikkhuno mettākaruṇāvasena	305	
PA_tika-vin08_t:305_4	cittavisuddhipi icchitabbāti dasseti. Evañhi sati upari vakkhamānaubhayato rakkhāsaṃvidhānena	305	
PA_tika-vin08_t:305_5	sameti. Ṭīkāyaṃ pana “sarīrasuddhipi icchitabbāti dassetī”ti vuttaṃ. Tadetaṃ vicāretabbaṃ.	305	
PA_tika-vin08_t:305_6	Na hi “kāyasuddhimattena amanussānaṃ piyo hotī”ti vuttaṃ, mettāvaseneva pana vuttaṃ.	305	
PA_tika-vin08_t:305_7	Vuttañhetaṃ bhagavatā “mettāya, bhikkhave, cetovimuttiyā…pe… ekādasānisaṃsā pāṭikaṅkhā.	305	
PA_tika-vin08_t:305_8	Katame ekādasa? Sukhaṃ supati, sukhaṃ paṭibujjhati, na pāpakaṃ supinaṃ passati, manussānaṃ	305	
PA_tika-vin08_t:305_9	piyo hoti, amanussānaṃ piyo hotī”tiādi.	305	
PA_tika-vin08_t:306_0	Parittakārako…pe… samparivāritenāti idaṃ parittakaraṇo bāhirato ārakkhāsaṃvidhānaṃ,	306	
PA_tika-vin08_t:306_1	“metta…pe… vattabba”nti abbhantarato ārakkhāsaṃvidhānaṃ, evaṃ ubhayato rakkhāsaṃvidhānaṃ	306	
PA_tika-vin08_t:306_2	hoti. Evañhi amanussā parittakārakassa antarāyaṃ kātuṃ na visahanti. Maṅgalakathā	306	
PA_tika-vin08_t:306_3	vattabbāti amanussānaṃ tosanatthāya paṇṇākāraṃ katvā mahāmaṅgalakathā kathetabbā.	306	
PA_tika-vin08_t:306_4	Evaṃ upari vakkhamānena “tuyhaṃ paṇṇākāratthāya mahāmaṅgalakathā vuttā”ti vacanena	306	
PA_tika-vin08_t:306_5	sameti. Ṭīkāyaṃ pana “pubbupacāravasena vattabbā”ti vuttaṃ. Sabbasannipātoti tasmiṃ	306	
PA_tika-vin08_t:306_6	vihāre tasmiṃ gāmakkhette sabbesaṃ bhikkhūnaṃ sannipāto ghosetabbo “cetiyaṅgaṇe sabbehi	306	
PA_tika-vin08_t:306_7	sannipatitabba”nti. Anāgantuṃnāma na labhatīti amanusso buddhāṇābhayena rājāṇābhayena	306	
PA_tika-vin08_t:306_8	anāgantuṃ na labhati catunnaṃ mahārājūnaṃ āṇāṭṭhāniyattā. Gahitakāpadesena amanussova	306	
PA_tika-vin08_t:306_9	pucchito hotīti “amanussagahitako ‘tvaṃ ko nāmo’ti pucchitabbo”ti vuttaṃ. Mālāgandhādīsūti	306	
PA_tika-vin08_t:306_10	mālāgandhādipūjāsu. Āsanapūjāyāti cetiye buddhāsanapūjāya. Piṇḍapāteti bhikkhusaṅghassa	3061	
PA_tika-vin08_t:306_11	piṇḍapātadāne. Evaṃ vatthuppadesena cetanā vuttā, tasmā pattidānaṃ sambhavati.	3061	
PA_tika-vin08_t:307_0	Devatānanti yakkhasenāpatīnaṃ. Vuttañhi āṭānāṭiyasutte “imesaṃ yakkhānaṃ mahāyakkhānaṃ	307	
PA_tika-vin08_t:307_1	senāpatīnaṃ mahāsenāpatīnaṃ ujjhāpetabba”ntiādi. Āṭāti dabbimukhasakuṇā. Te āṭā nadanti	307	
PA_tika-vin08_t:307_2	etthāti āṭānādaṃ, devanagaraṃ, āṭānāde kataṃ āṭānādiyaṃ, suttaṃ. Ṭīkāyaṃ “parittaṃ	307	
PA_tika-vin08_t:307_3	bhaṇitabbanti etthāpi ‘mettacittaṃ purecārikaṃ katvā’ti ca ‘maṅgalakathā vattabbā’ti	307	
PA_tika-vin08_t:307_4	ca ‘vihārassa upavane’ti ca evamādi sabbaṃ gihīnaṃ parittakaraṇe vuttaṃ parikammaṃ	307	
PA_tika-vin08_t:307_5	kātabbamevā”ti vuttaṃ, evaṃ sati aṭṭhakathāyaṃ “etaṃ tāva gihīnaṃ parikamma”nti vatvā	307	
PA_tika-vin08_t:307_6	“sace pana bhikkhū”tiādinā visesatthajotakena pana-saddena saha vuccamānaṃ “idaṃ	307	
PA_tika-vin08_t:307_7	bhikkhūnaṃ parikamma”nti vacanaṃ niratthakaṃ viya hoti. Avisese hi sati bhedo kātabbo	307	
PA_tika-vin08_t:307_8	na siyā. Bhikkhūnañca yathāvuttāva bāhirārakkhā dukkarā hoti, tasmā gihīnaṃ parittakaraṇe	307	
PA_tika-vin08_t:307_9	vuttaparikamme asampajjamānepi aṭṭhakathāyaṃ vuttanayeneva kātuṃ vaṭṭatīti no mati.	307	
PA_tika-vin08_t:308_0	Idaṃ pana idha āgataṃ āṭānāṭiyasuttaparikammaṃ sutvā “idaṃ suttaṃ amanussānaṃ amanāpaṃ,	308	
PA_tika-vin08_t:308_1	sajjhāyantassa parittaṃ karontassa amanussā antarāyaṃ kareyyu”nti maññamānā porāṇā	308	
PA_tika-vin08_t:308_2	catūhi mahārājehi ārocitaṃ sabbaññubuddhena desitaṃ mūlabhūtaṃ dīghanikāye āgataṃ	308	
PA_tika-vin08_t:308_3	āṭānāṭiyasuttaṃ pahāya mūlasuttato gāthāchakkameva gahetvā avasesaṃ sabbaṃ suttaṃ	308	
PA_tika-vin08_t:308_4	ṭhapetvā aññagāthāyo pakkhipitvā “āṭānāṭiyaparitta”nti ṭhapesuṃ, tampi parittaṃ amūlabhūtattā	308	
PA_tika-vin08_t:308_5	ekenākārena dhāretuṃ asakkontā keci saṃkhittena dhārenti, keci vitthārena, keci ekaccā	308	
PA_tika-vin08_t:308_6	gāthāyo pakkhipanti, keci nikkhipanti, keci bhikkhū taṃmissakaparittampi maṅgalakaraṇakālādīsu	308	
PA_tika-vin08_t:308_7	vattumavisahantā taṃ ṭhapetvā aññasuttāniyeva bhaṇanti, sabbametaṃ ayuttaṃ viya dissati.	308	
PA_tika-vin08_t:308_8	Kasmā? Cattāropi mahārājāno imaṃ āṭānāṭiyaṃ rakkhaṃ saṃvidahamānā buddhasāsane amanussānaṃ	308	
PA_tika-vin08_t:308_9	pasādāya, catassannaṃ parisānaṃ aviheṭhanāya eva saṃvidahiṃsu, na aññena kāraṇena.	308	
PA_tika-vin08_t:308_10	Vuttañhi tattha “tattha santi uḷārā yakkhānivāsino, ye imasmiṃ bhagavato pāvacane	3081	
PA_tika-vin08_t:308_11	appasannā, tesaṃ pasādāya uggaṇhātu bhante bhagavā āṭānāṭiyaṃ rakkhaṃ bhikkhūnaṃ	3081	
PA_tika-vin08_t:308_12	bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāyā”ti.	3081	
PA_tika-vin08_t:309_0	Sammāsambuddhenapi imassa suttassa nigamane “uggaṇhātha bhikkhave āṭānāṭiyaṃ rakkhaṃ,	309	
PA_tika-vin08_t:309_1	pariyāpuṇātha bhikkhave āṭānāṭiyaṃ rakkhaṃ, dhāretha bhikkhave āṭānāṭiyaṃ rakkhaṃ,	309	
PA_tika-vin08_t:309_2	atthasaṃhitā bhikkhave āṭānāṭiyā rakkhā bhikkhūnaṃ bhikkhunīnaṃ upāsakānaṃ upāsikānaṃ	309	
PA_tika-vin08_t:309_3	guttiyā rakkhāya avihiṃsāya phāsuvihārāyā”ti bhikkhūnaṃ dhāraṇaṃ uyyojitaṃ ānisaṃsañca	309	
PA_tika-vin08_t:309_4	pakāsitaṃ. Aṭṭhakathācariyehi ca “buddhabhāsite ekakkharampi ekapadampi apanetabbaṃ	309	
PA_tika-vin08_t:309_5	nāma natthī”ti vuttaṃ, tasmā catūhi mahārājehi saṃvidahitaṃ sammāsambuddhena āhaccabhāsitaṃ	309	
PA_tika-vin08_t:309_6	tisso saṅgītiyo āruḷhaṃ pakatiāṭānāṭiyasuttameva dhāretuṃ sajjhāyituñca yuttaṃ, na	309	
PA_tika-vin08_t:309_7	bhagavatā abhāsitaṃ tisso saṅgītiyo anāruḷhaṃ missakasuttanti. Dīghanikāyaṭṭhakathāyaṃ	309	
PA_tika-vin08_t:309_8	āgataṃ idaṃ āṭānāṭiyaparittaparikammaṃ pana pakatisajjhāyanavācanādiṃ sandhāya aṭṭhakathācariyehi	309	
PA_tika-vin08_t:309_9	na vuttaṃ, atha kho gahaṭṭhaṃ vā pabbajitaṃ vā amanussehi gahitakāle mocāpanatthāya	309	
PA_tika-vin08_t:309_10	lokiyehi mantaṃ viya bhaṇanaṃ sandhāya vuttaṃ. Vuttañhi tattha “amanussagahitako	3091	
PA_tika-vin08_t:309_11	tvaṃ ko nāmosīti pucchitabbo”tiādi.	3091	
PA_tika-vin08_t:310_0	Āṭānāṭiyā rakkhā ca nāma na sakalasuttaṃ, atha kho “vipassissa ca namatthū”ti padaṃ	310	
PA_tika-vin08_t:310_1	ādiṃ katvā catunnaṃ mahārājūnaṃ vasena catukkhattuṃ āgataṃ “jinaṃ vandāma gotama”nti	310	
PA_tika-vin08_t:310_2	padaṃ pariyosānaṃ katvā vuttasuttekadesoyeva. Kathaṃ viññāyatīti ce? “Atha kho vessavaṇo	310	
PA_tika-vin08_t:310_3	mahārājā bhagavato adhivāsanaṃ viditvā imaṃ āṭānāṭiyaṃ rakkhaṃ abhāsī”ti ārabhitvā	310	
PA_tika-vin08_t:310_4	yathāvuttasuttekadesassa avasāne “ayaṃ kho mārisā āṭānāṭiyā rakkhā”ti niyyātitattā.	310	
PA_tika-vin08_t:310_5	Tasmā yathā nāma byagghādayo attano bhakkhaṃ vilumpantānaṃ balavaduṭṭhacittā bhavanti,	310	
PA_tika-vin08_t:310_6	evaṃ attanā gahitamanussaṃ mocāpentānaṃ amanussā paduṭṭhacittā honti. Iti tathā mocāpetuṃ	310	
PA_tika-vin08_t:310_7	āraddhakāle bhikkhūnaṃ parissayavinodanatthaṃ imaṃ āṭānāṭiyaparittaparikammaṃ aṭṭhakathācariyehi	310	
PA_tika-vin08_t:310_8	vuttanti daṭṭhabbaṃ. Ayaṃ parittakaraṇavinicchayakathālaṅkāro.	310	
PA_tika-vin08_t:311_0	20. Anāmaṭṭhapiṇḍapātoti ettha amasiyitthāti āmaṭṭho, na āmaṭṭho anāmaṭṭho. Piṇḍaṃ	311	
PA_tika-vin08_t:311_1	piṇḍaṃ hutvā patatīti piṇḍapāto. Anāmaṭṭho ca so piṇḍapāto cāti tathā, aggahitaaggo,	311	
PA_tika-vin08_t:311_2	aparibhutto piṇḍapātoti attho. Sacepi kahāpaṇagghanako hotīti iminā dāyakehi bahubyañjanena	311	
PA_tika-vin08_t:311_3	sampādetvā sakkaccaṃ dinnabhāvaṃ dīpeti. Tena vuttaṃ “saddhādeyyavinipātanaṃ natthī”ti,	311	
PA_tika-vin08_t:311_4	evaṃ sakkaccaṃ saddhāya dinnaṃ mahagghabhojanampi mātāpitūnaṃ datvā saddhādeyyavinipātanaṃ	311	
PA_tika-vin08_t:311_5	nāma na hoti, pageva appagghabhojaneti adhippāyo. Mātādipañcakaṃyeva vatvā bhesajjakaraṇe	311	
PA_tika-vin08_t:311_6	viya aparesampi dasannaṃ dātuṃ vaṭṭatīti avuttattā aññesaṃ ñātakānampi pesetvā dātuṃ	311	
PA_tika-vin08_t:311_7	na vaṭṭatīti siddhaṃ, “vihāraṃ sampattassa pana yassa kassaci āgantukassa vā”iccādivakkhamānattā	311	
PA_tika-vin08_t:311_8	vihāraṃ sampattānaṃ ñātakānampi āgantukasāmaññena dātuṃ vaṭṭatīti ca. Thālaketi saṅghike	311	
PA_tika-vin08_t:311_9	kaṃsādimaye thālake. Pattopi ettha saṅgayhati. Na vaṭṭatīti iminā dukkaṭanti dasseti.	311	
PA_tika-vin08_t:311_10	Dāmarikacorassāti rajjaṃ patthentassa pākaṭacorassa. Adīyamānepi “na dentī”ti kujjhantīti sambandho.	3111	
PA_tika-vin08_t:312_0	Āmisassa dhammassa ca alābhena attano parassa ca antare sambhavantassa chiddassa	312	
PA_tika-vin08_t:312_1	vivarassa paṭisantharaṇaṃ pidahanaṃ paṭisanthāro. So pana dhammāmisavasena duvidho.	312	
PA_tika-vin08_t:312_2	Tattha āmisapaṭisanthāraṃ sandhāya “kassa kātabbo, kassa na kātabbo”ti vuttaṃ. Āgantukassa	312	
PA_tika-vin08_t:312_3	vā…pe… kātabboyevāti vuttamatthaṃ pākaṭaṃ kātuṃ “āgantukaṃ tāvā”tiādimāha. Khīṇaparibbayanti	312	
PA_tika-vin08_t:312_4	iminā agatibhāvaṃ karuṇāṭṭhānatañca dasseti. Tena ca tabbidhurānaṃ samiddhānaṃ āgantukattepi	312	
PA_tika-vin08_t:312_5	dātuṃ na vaṭṭatīti siddhaṃ hoti. “Apaccāsīsantenā”ti vatvā paccāsīsanappakāraṃ dassetuṃ	312	
PA_tika-vin08_t:312_6	“manussā nāmā”tiādi vuttaṃ. Ananuññātānaṃ pana apaccāsīsantenapi dātuṃ na vaṭṭati	312	
PA_tika-vin08_t:312_7	saddhādeyyavinipātattā, paccāsāya pana sati kuladūsanampi hoti. Ubbāsetvāti samantato	312	
PA_tika-vin08_t:312_8	tiyojanaṃ vilumpante manusse palāpetvā. Varapotthakacittattharaṇanti anekappakāraṃ	312	
PA_tika-vin08_t:312_9	itthipurisādiuttamarūpavicittaṃ attharaṇaṃ. Ayaṃ paṭisanthāravinicchayakathālaṅkāro.	312	
PA_tika-vin08_t:313	Iti vinayasaṅgahasaṃvaṇṇanābhūte vinayālaṅkāre	31	
PA_tika-vin08_t:314	Bhesajjādivinicchayakathālaṅkāro nāma	31	
PA_tika-vin08_t:315	Tatiyo paricchedo.	31	
PA_tika-vin08_t:316	4. Viññattivinicchayakathā	31	
PA_tika-vin08_t:317_0	21. Evaṃ bhesajjādivinicchayaṃ kathetvā idāni viññattivinicchayaṃ kathetuṃ “viññattīti	317	
PA_tika-vin08_t:317_1	yācanā”tiādimāha. Tattha viññāpanā viññatti, “iminā no attho”ti viññāpanā, yācanāti	317	
PA_tika-vin08_t:317_2	vuttaṃ hoti. Tenāha “viññattīti yācanā”ti. Tatra viññattiyaṃ ayaṃ mayā vakkhamāno	317	
PA_tika-vin08_t:317_3	vinicchayo veditabboti yojanā. Mūlacchejjāyāti parasantakabhāvato mocetvā attano	317	
PA_tika-vin08_t:317_4	eva santakakaraṇavasena. Evaṃ yācato aññātakaviññattidukkaṭañceva dāsapaṭiggahadukkaṭañca	317	
PA_tika-vin08_t:317_5	hoti “dāsidāsapaṭiggahaṇā paṭivirato hotī”ti vacanaṃ nissāya aṭṭhakathāyaṃ paṭikkhittattā.	317	
PA_tika-vin08_t:317_6	Ñātakapavāritaṭṭhānato pana dāsaṃ mūlacchejjāya yācantassa sādiyanavaseneva dukkaṭaṃ.	317	
PA_tika-vin08_t:317_7	Sakakammanti pāṇavadhakammaṃ. Idañca pāṇātipātadosaparihārāya vuttaṃ, na viññattiparihārāya.	317	
PA_tika-vin08_t:317_8	Aniyametvāpi na yācitabbāti sāmīcidassanatthaṃ vuttaṃ, suddhacittena pana hatthakammaṃ	317	
PA_tika-vin08_t:317_9	yācantassa āpatti nāma natthi. Yadicchakaṃ kārāpetuṃ vaṭṭatīti “hatthakammaṃ yācāmi,	317	
PA_tika-vin08_t:317_10	dethā”tiādinā ayācitvāpi vaṭṭati, sakiccapasutampi evaṃ kārāpentassa viññatti natthi	3171	
PA_tika-vin08_t:317_11	eva, sāmīcidassanatthaṃ pana vibhajitvā vuttaṃ.	3171	
PA_tika-vin08_t:318_0	Sabbakappiyabhāvadīpanatthanti sabbaso kappiyabhāvadassanatthaṃ. Mūlaṃ dethāti vattuṃ	318	
PA_tika-vin08_t:318_1	vaṭṭatīti “mūlaṃ dassāmā”ti paṭhamaṃ vuttattā viññatti vā “mūla”nti vacanassa kappiyākappiyavatthusāmaññavacanattā	318	
PA_tika-vin08_t:318_2	akappiyavacanaṃ vā niṭṭhitabhatikiccānaṃ dāpanato akappiyavatthusādiyanaṃ vā na hotīti	318	
PA_tika-vin08_t:318_3	katvā vuttaṃ. Mūlacchejjāya vāti idaṃ idha thambhādīnaṃ dāsidāsādibhāvābhāvato vuttaṃ.	318	
PA_tika-vin08_t:318_4	Anajjhāvutthakanti apariggahitaṃ, assāmikanti attho.	318	
PA_tika-vin08_t:319_0	22. Na kevalañca…pe… cīvarādīni kārāpetukāmenātiādīsu cīvaraṃ kārāpetukāmassa aññātakaappavāritatantavāyehi	319	
PA_tika-vin08_t:319_1	hatthakammayācanavasena vāyāpane viññattipaccayā dukkaṭābhāvepi cīvaravāyāpanasikkhāpadena	319	
PA_tika-vin08_t:319_2	yathārahaṃ pācittiyadukkaṭāni hontīti veditabbaṃ. Akappiyakahāpaṇādi na dātabbanti	319	
PA_tika-vin08_t:319_3	kappiyamukhena laddhampi tattha kammakaraṇatthāya imassa kahāpaṇaṃ dehīti vatvā “dātuṃ	319	
PA_tika-vin08_t:319_4	vaṭṭatī”ti vuttaṃ. Pubbe katakammassa dāpane kiñcāpi doso na dissati, tathāpi asāruppamevāti	319	
PA_tika-vin08_t:319_5	vadanti. Katakammatthāyapi kappiyavohārena pariyāyato bhatiṃ dāpentassa natthi doso,	319	
PA_tika-vin08_t:319_6	sāratthadīpaniyaṃ pana “akappiyakahāpaṇādi na dātabbanti kiñcāpi akappiyakahāpaṇādiṃ	319	
PA_tika-vin08_t:319_7	asādiyantena kappiyavohārato dātuṃ vaṭṭati, tathāpi sāruppaṃ na hoti, manussā ca	319	
PA_tika-vin08_t:319_8	etassa santakaṃ kiñci atthīti viheṭhetabbaṃ maññantīti akappiyakahāpaṇādidānaṃ paṭikkhitta”nti	319	
PA_tika-vin08_t:319_9	vuttaṃ. Tatheva pācetvāti hatthakammavaseneva pācetvā. “Kiṃ bhante”ti ettakepi pucchite	319	
PA_tika-vin08_t:319_10	yadatthāya paviṭṭho, taṃ kathetuṃ labhati pucchitapañhattā.	3191	
PA_tika-vin08_t:320_0	23. Vattanti cārittaṃ, āpatti pana na hotīti adhippāyo. Kappiyaṃ kārāpetvā paṭiggahetabbānīti	320	
PA_tika-vin08_t:320_1	sākhāya makkhikabījanena paṇṇādichede bījagāmakopanassa ceva tattha laggarajādiappaṭiggahitakassa	320	
PA_tika-vin08_t:320_2	ca parihāratthāya vuttaṃ, tadubhayāsaṅkāya asati tathā akaraṇe doso natthi. Sāratthadīpaniyaṃ	320	
PA_tika-vin08_t:320_3	pana “kappiyaṃ kārāpetvā paṭiggahetabbānīti sākhāya laggarajasmiṃ patte patitepi	320	
PA_tika-vin08_t:320_4	sākhaṃ chinditvā khāditukāmatāyapi sati sukhaparibhogatthaṃ vutta”nti vuttaṃ. Nadiyādīsu	320	
PA_tika-vin08_t:320_5	udakassa apariggahitattā “āharāti vattuṃ vaṭṭatī”ti vuttaṃ. Gehato…pe… neva vaṭṭatīti	320	
PA_tika-vin08_t:320_6	pariggahitudakattā viññattiyā dukkaṭaṃ hotīti adhippāyo. “Na āhaṭaṃ paribhuñjitu”nti	320	
PA_tika-vin08_t:320_7	vacanato viññattiyā āpannaṃ dukkaṭaṃ desetvāpi taṃ vatthuṃ paribhuñjantassa paribhoge	320	
PA_tika-vin08_t:320_8	paribhoge dukkaṭameva, pañcannampi sahadhammikānaṃ na vaṭṭati.	320	
PA_tika-vin08_t:321_0	“Alajjīhi pana bhikkhūhi vā sāmaṇerehi vā hatthakammaṃ na kāretabba”nti sāmaññato	321	
PA_tika-vin08_t:321_1	vuttattā attano atthāya yaṃ kiñci hatthakammaṃ kāretuṃ na vaṭṭati. Yaṃ pana alajjī	321	
PA_tika-vin08_t:321_2	nivāriyamānopi bījanādiṃ karoti, tattha doso natthi, cetiyakammādīni pana tehi kārāpetuṃ	321	
PA_tika-vin08_t:321_3	vaṭṭatīti vimativinodaniyaṃ vuttaṃ. Sāratthadīpaniyaṃ pana “alajjīhi…pe… na kāretabbanti	321	
PA_tika-vin08_t:321_4	idaṃ uttaribhaṅgādhikārattā ajjhoharaṇīyaṃ sandhāya vuttaṃ, bāhiraparibhogesu pana	321	
PA_tika-vin08_t:321_5	alajjīhipi hatthakammaṃ kāretuṃ vaṭṭatī”ti vuttaṃ. Ettha ca “alajjīhi sāmaṇerehī”ti	321	
PA_tika-vin08_t:321_6	vuttattā “sañcicca āpattiṃ āpajjatī”ti alajjilakkhaṇaṃ ukkaṭṭhavasena upasampanne	321	
PA_tika-vin08_t:321_7	paṭicca upalakkhaṇato vuttanti taṃlakkhaṇavirahitānaṃ sāmaṇerādīnaṃ liṅgatthenagotrabhupariyosānānaṃ	321	
PA_tika-vin08_t:321_8	bhikkhupaṭiññānaṃ dussīlānampi sādhāraṇavasena alajjilakkhaṇaṃ yathāṭhapitapaṭipattiyā	321	
PA_tika-vin08_t:321_9	atiṭṭhanamevāti gahetabbaṃ.	321	
PA_tika-vin08_t:322_0	24. Goṇaṃ pana…pe… āharāpentassa dukkaṭanti viññattikkhaṇe viññattipaccayā, paṭilābhakkhaṇe	322	
PA_tika-vin08_t:322_1	goṇānaṃ sādiyanapaccayā ca dukkaṭaṃ. Goṇañhi attano atthāya aviññattiyā laddhampi	322	
PA_tika-vin08_t:322_2	sādituṃ na vaṭṭati “hatthigavāssavaḷavapaṭiggahaṇā paṭivirato hotī”ti vuttattā. Tenevāha	322	
PA_tika-vin08_t:322_3	“ñātakapavāritaṭṭhānatopi mūlacchejjāya yācituṃ na vaṭṭatī”ti. Ettha ca viññattidukkaṭābhāvepi	322	
PA_tika-vin08_t:322_4	akappiyavatthuyācanepi paṭiggahaṇepi dukkaṭameva. Rakkhitvāti corādiupaddavato rakkhitvā.	322	
PA_tika-vin08_t:322_5	Jaggitvāti tiṇaannādīhi posetvā. Na sampaṭicchitabbanti attano atthāya gosādiyanassa	322	
PA_tika-vin08_t:322_6	paṭikkhittattā vuttaṃ.	322	
PA_tika-vin08_t:323_0	25. Ñātakapavāritaṭṭhāne pana vaṭṭatīti sakaṭassa sampaṭicchitabbattā mūlacchejjavasena	323	
PA_tika-vin08_t:323_1	yācituṃ vaṭṭati. Tāvakālikaṃ vaṭṭatīti ubhayatthāpi vaṭṭatīti atthoti vimativinodaniyaṃ	323	
PA_tika-vin08_t:323_2	vuttaṃ. Sāratthadīpaniyaṃ pana “sakaṭaṃ dethāti…pe… na vaṭṭatīti mūlacchejjavasena	323	
PA_tika-vin08_t:323_3	sakaṭaṃ dethāti vattuṃ na vaṭṭati. Tāvakālikaṃ vaṭṭatīti tāvakālikaṃ katvā sabbattha	323	
PA_tika-vin08_t:323_4	yācituṃ vaṭṭatī”ti vuttaṃ. Vāsiādīni puggalikānipi vaṭṭantīti āha “esa nayo vāsī”tiādi.	323	
PA_tika-vin08_t:323_5	Valliādīsu ca parapariggahitesu esa nayoti yojetabbaṃ. Garubhaṇḍappahonakesuyevāti	323	
PA_tika-vin08_t:323_6	idaṃ viññattiṃ sandhāya vuttaṃ, adinnādāne pana tiṇasalākaṃ upādāya parapariggahitaṃ	323	
PA_tika-vin08_t:323_7	theyyacittena gaṇhato avahāro eva, bhaṇḍagghena kāretabbo. Valliādīsūti ettha ādi-saddena	323	
PA_tika-vin08_t:323_8	pāḷiāgatānaṃ veḷumuñjapabbajatiṇamattikānaṃ saṅgaho daṭṭhabbo. Tattha ca yasmiṃ padese	323	
PA_tika-vin08_t:323_9	haritālajātihiṅgulikādi appakampi mahagghaṃ hoti, tattha taṃ tālapakkappamāṇato ūnampi	323	
PA_tika-vin08_t:323_10	garubhaṇḍameva, viññāpetuñca na vaṭṭati.	3231	
PA_tika-vin08_t:324_0	26. Sāti viññatti. Parikathādīsu “senāsanaṃ sambādha”ntiādinā pariyāyena kathanaṃ	324	
PA_tika-vin08_t:324_1	parikathā nāma. Ujukameva akathetvā “bhikkhūnaṃ kiṃ pāsādo na vaṭṭatī”tiādinā adhippāyo	324	
PA_tika-vin08_t:324_2	yathā vibhūto hoti, evaṃ kathanaṃ obhāso nāma. Senāsanādiatthaṃ bhūmiparikammādikaraṇavasena	324	
PA_tika-vin08_t:324_3	paccayuppādāya nimittakaraṇaṃ nimittakammaṃ nāma. Tīsu paccayesu viññattiādayo dassitā,	324	
PA_tika-vin08_t:324_4	gilānapaccaye pana kathanti āha “gilānapaccaye panā”tiādi. Tathā uppannaṃ pana bhesajjaṃ	324	
PA_tika-vin08_t:324_5	roge vūpasante bhuñjituṃ vaṭṭati, na vaṭṭatīti? Tattha vinayadharā “bhagavatā rogasīsena	324	
PA_tika-vin08_t:324_6	paribhogassa dvāraṃ dinnaṃ, tasmā arogakālepi bhuñjituṃ vaṭṭati, āpatti na hotī”ti	324	
PA_tika-vin08_t:324_7	vadanti, suttantikā pana “kiñcāpi āpatti na hoti, ājīvaṃ pana kopeti, tasmā sallekhapaṭipattiyaṃ	324	
PA_tika-vin08_t:324_8	ṭhitassa na vaṭṭati, sallekhaṃ kopetī”ti vadantīti.	324	
PA_tika-vin08_t:325	Iti vinayasaṅgahasaṃvaṇṇanābhūte vinayālaṅkāre	32	
PA_tika-vin08_t:326	Viññattivinicchayakathālaṅkāro nāma	32	
PA_tika-vin08_t:327	Catuttho paricchedo.	32	
PA_tika-vin08_t:328	5. Kulasaṅgahavinicchayakathā	32	
PA_tika-vin08_t:329_0	27. Evaṃ viññattivinicchayaṃ kathetvā idāni kulasaṅgahavinicchayaṃ kathetuṃ “kulasaṅgaho”tiādimāha.	329	
PA_tika-vin08_t:329_1	Tattha saṅgaṇhanaṃ saṅgaho, kulānaṃ saṅgaho kulasaṅgaho, paccayadāyakādīnaṃ gihīnaṃ	329	
PA_tika-vin08_t:329_2	anuggahakaraṇaṃ. Anuggahattho hettha saṅgaha-saddo yathā “puttadārassa saṅgaho”ti.	329	
PA_tika-vin08_t:330_0	28. Tattha koṭṭananti sayaṃ chindanaṃ. Koṭṭāpananti “imaṃ chindā”ti aññesaṃ chedāpanaṃ.	330	
PA_tika-vin08_t:330_1	Āḷiyā bandhananti yathā gacchamūle udakaṃ santiṭṭhati, tathā samantato bandhanaṃ.	330	
PA_tika-vin08_t:330_2	Udakassāti akappiyaudakassa “kappiyaudakasiñcana”nti visuṃ vakkhamānattā, tañca ārāmādiatthaṃ	330	
PA_tika-vin08_t:330_3	ropane akappiyavohāresupi kappiyavohāresupi kappiyaudakasiñcanādi vaṭṭatīti vakkhamānattā	330	
PA_tika-vin08_t:330_4	idhāpi vibhāgaṃ katvā kappiyaudakasiñcanādi visuṃ dassitaṃ. Ettha ca katamaṃ akappiyaudakaṃ,	330	
PA_tika-vin08_t:330_5	katamaṃ pana kappiyaudakanti? Sappāṇakaṃ akappiyaudakaṃ, appāṇakaṃ kappiyaudakanti.	330	
PA_tika-vin08_t:330_6	Kathaṃ viññāyatīti ce, “yo pana bhikkhu jānaṃ sappāṇakaṃ udakaṃ tiṇaṃ vā mattikaṃ	330	
PA_tika-vin08_t:330_7	vā siñceyya vā siñcāpeyya vā pācittiya”nti vacanato. Yathā koṭṭanakhaṇanādikāyikakiriyāpi	330	
PA_tika-vin08_t:330_8	akappiyavohāre saṅgahitā, evaṃ mātikāujukaraṇādikappiyavohārepīti āha “sukkhamātikāya	330	
PA_tika-vin08_t:330_9	ujukaraṇa”nti. Hatthapādamukhadhovananahaānodakasiñcananti imināpi pakārantarena	330	
PA_tika-vin08_t:330_10	kappiyaudakasiñcanameva dasseti. Akappiyavohāre koṭṭanakhaṇanādivasena sayaṃ karaṇassapi	3301	
PA_tika-vin08_t:330_11	kathaṃ saṅgahoti? Akappiyanti vohariyatīti akappiyavohāroti akappiyabhūtaṃ karaṇakārāpanādi	3301	
PA_tika-vin08_t:330_12	sabbameva saṅgahitaṃ, na pana akappiyavacanamattanti daṭṭhabbaṃ. Kappiyavohārepi	3301	
PA_tika-vin08_t:330_13	eseva nayo. Sukkhamātikāya ujukaraṇanti iminā purāṇapaṇṇādīnaṃ haraṇampi saṅgahitanti	3301	
PA_tika-vin08_t:330_14	daṭṭhabbaṃ. Kudālādīni bhūmiyaṃ ṭhapetvā ṭhānato hatthena gahetvā ṭhānameva pākaṭataranti “obhāso”ti vuttaṃ.	3301	
PA_tika-vin08_t:331_0	29. Mahāpaccarivādaṃ patiṭṭhāpetukāmo pacchā vadati. Vanatthāyāti idaṃ keci “vatatthāyā”ti	331	
PA_tika-vin08_t:331_1	paṭhanti, tesaṃ vatiatthāyāti attho. Vajirabuddhiṭīkāyampi tatheva vuttaṃ, “ārāmaropā	331	
PA_tika-vin08_t:331_2	vanaropā, ye narā setukārakā”ti vacanato pana taṃ vicāretabbaṃ. Akappiyavohārepi	331	
PA_tika-vin08_t:331_3	ekaccaṃ vaṭṭatīti dassetuṃ “na kevalañca sesa”ntiādimāha. Yaṃ kiñci mātikanti sukkhamātikaṃ	331	
PA_tika-vin08_t:331_4	vā asukkhamātikaṃ vā. Kappiyaudakaṃ siñcitunti iminā “kappiyaudakaṃ siñcathā”ti vattumpi	331	
PA_tika-vin08_t:331_5	vaṭṭatīti dasseti. Sayaṃ ropetumpi vaṭṭatīti iminā “ropehī”ti vattumpi vaṭṭatītipi siddhaṃ.	331	
PA_tika-vin08_t:332_0	30. Pācittiyañceva dukkaṭañcāti pathavīkhaṇanapaccayā pācittiyaṃ, kulasaṅgahapaccayā	332	
PA_tika-vin08_t:332_1	dukkaṭaṃ. Akappiyavohārenāti “idaṃ khaṇa, idaṃ ropehī”ti akappiyavohārena. Dukkaṭamevāti	332	
PA_tika-vin08_t:332_2	kulasaṅgahapaccayā dukkaṭaṃ. Ubhayatrāti kappiyākappiyapathaviyaṃ.	332	
PA_tika-vin08_t:333_0	Sabbatthāti kulasaṅgahaparibhogaārāmādiatthāya ropite. Dukkaṭampīti na kevalaṃ pācittiyameva.	333	
PA_tika-vin08_t:333_1	Kappiyenāti kappiyaudakena. Tesaṃyeva dvinnanti kulasaṅgahaparibhogānaṃ. Dukkaṭanti	333	
PA_tika-vin08_t:333_2	kulasaṅgahatthāya sayaṃ siñcane, kappiyavohārena vā akappiyavohārena vā siñcāpane	333	
PA_tika-vin08_t:333_3	dukkaṭaṃ, paribhogatthāya sayaṃ siñcane, akappiyavohārena siñcāpane ca dukkaṭaṃ.	333	
PA_tika-vin08_t:333_4	Payogabahulatāyāti sayaṃ karaṇe, kāyapayogassa kārāpane vacīpayogassa bahuttena.	333	
PA_tika-vin08_t:333_5	Āpattibahulatā veditabbāti ettha sayaṃ siñcane dhārāpacchedagaṇanāya āpattigaṇanā	333	
PA_tika-vin08_t:333_6	veditabbā. Siñcāpane pana punappunaṃ āṇāpentassa vācāya vācāya āpatti, sakiṃ āṇattassa bahusiñcane ekāva.	333	
PA_tika-vin08_t:334_0	Ocinane dukkaṭapācittiyānīti kulasaṅgahapaccayā dukkaṭaṃ, bhūtagāmapātabyatāya pācittiyaṃ.	334	
PA_tika-vin08_t:334_1	Aññatthāti vatthupūjādiatthāya ocinane. Sakiṃ āṇattoti akappiyavohārena āṇatto. Pācittiyamevāti	334	
PA_tika-vin08_t:334_2	akappiyavohārena āṇattattā bhūtagāmasikkhāpadena pācittiyaṃ. Kappiyavacanena pana	334	
PA_tika-vin08_t:334_3	vatthupūjādiatthāya ocināpentassa anāpattiyeva.	334	
PA_tika-vin08_t:335_0	31. Ganthanena nibbattaṃ dāmaṃ ganthimaṃ. Esa nayo sesesupi. Na vaṭṭatīti kulasaṅgahatthāya,	335	
PA_tika-vin08_t:335_1	vatthupūjādiatthāya vā vuttanayena karontassa kārāpentassa ca dukkaṭanti attho. Vaṭṭatīti	335	
PA_tika-vin08_t:335_2	vatthupūjādiatthāya vaṭṭati, kulasaṅgahatthāya pana kappiyavohārena kārāpentassapi	335	
PA_tika-vin08_t:335_3	dukkaṭameva. Purimanayenevāti “bhikkhussa vā”tiādinā vuttanayena. Dhammāsanavitāne	335	
PA_tika-vin08_t:335_4	baddhakaṇṭakesu pupphāni vinivijjhitvā ṭhapentīti sambandho. Uparūpari vijjhitvā	335	
PA_tika-vin08_t:335_5	chattasadisaṃ katvā āvuṇanato “chattādhichattaṃ viyā”ti vuttaṃ. “Kadalikkhandhamhī”tiādinā	335	
PA_tika-vin08_t:335_6	vuttaṃ sabbameva sandhāya “taṃ atioḷārikamevā”ti vuttaṃ, sabbattha karaṇe, akappiyavohārena	335	
PA_tika-vin08_t:335_7	kārāpane ca dukkaṭamevāti attho. Pupphavijjhanatthaṃ kaṇṭakampi bandhituṃ na vaṭṭatīti	335	
PA_tika-vin08_t:335_8	imassa upalakkhaṇattā pupphadāmolambakādiatthāya rajjubandhanādipi na vaṭṭatīti keci	335	
PA_tika-vin08_t:335_9	vadanti. Aññe pana “pupphavijjhanatthaṃ kaṇṭakanti visesitattā tadatthaṃ kaṇṭakameva	335	
PA_tika-vin08_t:335_10	bandhituṃ na vaṭṭati, tañca aṭṭhakathāpamāṇenā”ti vadanti, vīmaṃsitvā gahetabbaṃ.	3351	
PA_tika-vin08_t:335_11	Pupphapaṭicchakaṃ nāma dantādīhi kataṃ pupphādhānaṃ. Etampi nāgadantakampi sachiddameva	3351	
PA_tika-vin08_t:335_12	gahetabbaṃ. Asokapiṇḍiyāti asokasākhānaṃ, pupphānaṃ vā samūhe. Sāratthadīpaniyaṃ	3351	
PA_tika-vin08_t:335_13	pana “asokapiṇḍiyāti asokapupphamañjarikāyā”ti vuttaṃ. Dhammarajju nāma cetiyaṃ vā	3351	
PA_tika-vin08_t:335_14	bodhiṃ vā pupphappavesanatthaṃ āvijjhitvā bandharajju. Vimativinodaniyaṃ pana “dhammarajju	3351	
PA_tika-vin08_t:335_15	nāma cetiyādīni parikkhipitvā tesañca rajjuyā ca antarā pupphappavesanatthāya bandharajju.	3351	
PA_tika-vin08_t:335_16	Sithilavaṭṭitāya vā vaṭṭiyā abbhantare pupphappavesanatthāya evaṃ bandhātipi vadantī”ti vuttaṃ.	3351	
PA_tika-vin08_t:336_0	Matthakadāmanti dhammāsanādimatthake palambakadāmaṃ. Tesaṃyevāti uppalādīnaṃ eva.	336	
PA_tika-vin08_t:336_1	Vākena vāti pupphanāḷaṃ phāletvā pupphena ekābaddhaṭṭhitavākena daṇḍena ca ekābaddheneva.	336	
PA_tika-vin08_t:336_2	Etena pupphaṃ bījagāmasaṅgahaṃ na gacchati pañcasu bījesu apaviṭṭhattā paṇṇaṃ viya,	336	
PA_tika-vin08_t:336_3	tasmā kappiyaṃ akārāpetvāpi vikopane doso natthi. Yañca chinnassapi makuḷassa vikasanaṃ,	336	
PA_tika-vin08_t:336_4	tampi atitaruṇassa abhāvā vuḍḍhilakkhaṇaṃ na hoti, pariṇatassa pana makuḷassa pattānaṃ	336	
PA_tika-vin08_t:336_5	sinehe pariyādānaṃ gate visuṃbhāvo eva vikāso, teneva chinnamakuḷavikāso achinnamakuḷavikāsato	336	
PA_tika-vin08_t:336_6	parihīno, milātaniyutto vā dissati. Yañca milātassa udakasaññoge amilānatāpajjanaṃ,	336	
PA_tika-vin08_t:336_7	tampi tambulapaṇṇādīsu samānaṃ vuḍḍhilakkhaṇaṃ na hoti. Pāḷiaṭṭhakathāsu ca na katthaci	336	
PA_tika-vin08_t:336_8	pupphānaṃ kappiyakaraṇaṃ āgataṃ, tasmā pupphaṃ sabbathā abījamevāti viññāyati, vīmaṃsitvā gahetabbaṃ.	336	
PA_tika-vin08_t:337_0	“Pasibbake viyā”ti vuttattā pupphaṃ pasibbake vā pasibbakasadisaṃ bandhe yattha katthaci	337	
PA_tika-vin08_t:337_1	cīvare vā pakkhipituṃ vaṭṭatīti siddhaṃ. Sāratthadīpaniyaṃ pana “khandhe ṭhapitakāsāvassāti	337	
PA_tika-vin08_t:337_2	khandhe ṭhapitasaṅghāṭiṃ sandhāya vuttaṃ. Tañhi tathābandhituṃ sakkā bhaveyya. Iminā	337	
PA_tika-vin08_t:337_3	ca aññampi tādisaṃ kāsāvaṃ vā vatthaṃ vā vuttanayena bandhitvā tattha pupphāni pakkhipituṃ	337	
PA_tika-vin08_t:337_4	vaṭṭatīti siddhaṃ. Aṃsabhaṇḍikapasibbake pakkhittasadisattā veṭhimaṃ nāma na jātaṃ,	337	
PA_tika-vin08_t:337_5	tasmā sithilabandhassa antarantarā pakkhipitumpi vaṭṭatīti vadantī”ti vuttaṃ. Heṭṭhā	337	
PA_tika-vin08_t:337_6	daṇḍakaṃ pana bandhituṃ na vaṭṭatīti rajjuādīhi bandhanaṃ sandhāya vuttaṃ, pupphasseva	337	
PA_tika-vin08_t:337_7	pana acchinnadaṇḍakehi bandhituṃ vaṭṭati eva.	337	
PA_tika-vin08_t:338_0	Pupphapaṭe ca daṭṭhabbanti pupphapaṭaṃ karontassa dīghato pupphadāmassa haraṇapaccāharaṇavasena	338	
PA_tika-vin08_t:338_1	pūraṇaṃ sandhāya vuttaṃ, tiriyato haraṇaṃ pana vāyimaṃ nāma hoti, na purimaṃ. “Purimaṭṭhānaṃ	338	
PA_tika-vin08_t:338_2	atikkāmetī”ti sāmaññato vuttattā purimaṃ pupphakoṭiṃ phusāpetvā vā aphusāpetvā vā	338	
PA_tika-vin08_t:338_3	parikkhipanavasena atikkāmentassa āpattiyeva. Bandhituṃ vaṭṭatīti puppharahitāya	338	
PA_tika-vin08_t:338_4	suttavākakoṭiyā bandhituṃ vaṭṭati. Ekavāraṃ haritvā parikkhipitvāti idaṃ pubbe vuttacetiyādiparikkhepaṃ	338	
PA_tika-vin08_t:338_5	pupphapaṭakaraṇañca sandhāya vuttaṃ, tasmā cetiyaṃ vā bodhiṃ vā parikkhipantena ekavāraṃ	338	
PA_tika-vin08_t:338_6	parikkhipitvā purimaṭṭhānaṃ sampatte aññassa dātabbaṃ, tenapi ekavāraṃ parikkhipitvā	338	
PA_tika-vin08_t:338_7	tatheva kātabbaṃ. Pupphapaṭaṃ karontena ca haritvā aññassa dātabbaṃ, tenapi tatheva	338	
PA_tika-vin08_t:338_8	kātabbaṃ. Sacepi dveyeva bhikkhū ubhosu passesu ṭhatvā pariyāyena haranti, vaṭṭatiyevāti vadanti.	338	
PA_tika-vin08_t:339_0	Parehi pūritanti dīghato pasāritaṃ. Vāyitunti tiriyato harituṃ, taṃ pana ekavārampi	339	
PA_tika-vin08_t:339_1	na labhati. Pupphāni ṭhapentenāti aganthitāni pākatikapupphāni aññamaññaṃ phusāpetvāpi	339	
PA_tika-vin08_t:339_2	ṭhapentena. Pupphadāmaṃ pana pūjanatthāya bhūmiyaṃ ṭhapentena phusāpetvā vā aphusāpetvā	339	
PA_tika-vin08_t:339_3	vā diguṇaṃ katvā ṭhapetuṃ na vaṭṭatīti vadanti.	339	
PA_tika-vin08_t:340_0	32. Ghaṭikadāmaolambakoti heṭṭhābhāge ghaṭikākārayutto, dārughaṭikākāro vā olambako.	340	
PA_tika-vin08_t:340_1	Sāratthadīpaniyaṃ pana “ghaṭikadāmaolambakoti ante ghaṭikākārayutto yamakadāmaolambako”ti	340	
PA_tika-vin08_t:340_2	vuttaṃ. Vajirabuddhiṭīkāyaṃ pana “ghaṭikadāmaolambakoti yamakadāmaolambakoti likhita”nti	340	
PA_tika-vin08_t:340_3	vuttaṃ, ekekaṃ pana dāmaṃ nikkhantasuttakoṭiyāva bandhitvā olambituṃ vaṭṭati, pupphadāmadvayaṃ	340	
PA_tika-vin08_t:340_4	saṅghaṭitukāmenapi nikkhantasuttakoṭiyāva suttakoṭiṃ saṅghaṭituṃ vaṭṭati. Aḍḍhacandākārena	340	
PA_tika-vin08_t:340_5	mālāguṇaparikkhepoti aḍḍhacandākārena mālāguṇassa punappunaṃ haraṇapaccāharaṇavasena	340	
PA_tika-vin08_t:340_6	pūretvā parikkhipanaṃ, teneva taṃ purime paviṭṭhaṃ, tasmā etampi aḍḍhacandākāraṃ	340	
PA_tika-vin08_t:340_7	punappunaṃ haraṇapaccāharaṇavasena pūretuṃ na vaṭṭati. Ekavāraṃ pana aḍḍhacandākārakaraṇe	340	
PA_tika-vin08_t:340_8	mālāguṇaṃ harituṃ vaṭṭatīti vadanti. Pupphadāmakaraṇanti ettha suttakoṭiyaṃ gahetvāpi	340	
PA_tika-vin08_t:340_9	ekato kātuṃ na vaṭṭatīti vadanti. Suttamayaṃ geṇḍukaṃ nāma, geṇḍukakharapattadāmānaṃ	340	
PA_tika-vin08_t:340_10	paṭikkhittattā celādīhi katadāmampi na vaṭṭati akappiyānulomattāti vadanti. Parasantakaṃ	3401	
PA_tika-vin08_t:340_11	deti, dukkaṭamevāti vissāsaggāhena parasantakaṃ gahetvā dentaṃ sandhāya vuttaṃ. Thullaccayanti	3401	
PA_tika-vin08_t:340_12	ettha bhaṇḍadeyyampi hoti.	3401	
PA_tika-vin08_t:341_0	33. Tañca kho vatthupūjanatthāyāti mātāpitūnampi pupphaṃ dentena vatthupūjanatthāyeva	341	
PA_tika-vin08_t:341_1	dātabbanti dasseti. “Maṇḍanatthāya pana sivaliṅgādipūjanatthāyā”ti ettakameva vuttattā	341	
PA_tika-vin08_t:341_2	“imaṃ vikkiṇitvā jīvissantī”ti mātāpitūnaṃ vaṭṭati, sesañātakānaṃ tāvakālikameva	341	
PA_tika-vin08_t:341_3	dātuṃ vaṭṭati. Kassacipīti ñātakassa vā aññātakassa vā kassacipi. Ñātisāmaṇerehevāti	341	
PA_tika-vin08_t:341_4	tesaṃ gihiparikammamocanatthaṃ vuttaṃ. Itareti aññātakā. Tehipi sāmaṇerehi ācariyupajjhāyānaṃ	341	
PA_tika-vin08_t:341_5	vattasīsena haritabbaṃ. Sampattānaṃ sāmaṇerānaṃ upaḍḍhabhāgaṃ dātuṃ vaṭṭatīti saṅghikassa	341	
PA_tika-vin08_t:341_6	lābhassa upacārasīmaṭṭhasāmaṇerānampi santakattā tesampi upaḍḍhabhāgo labbhatevāti	341	
PA_tika-vin08_t:341_7	katvā vuttaṃ. Cūḷakanti upaḍḍhabhāgatopi upaḍḍhaṃ. Catutthabhāgassetaṃ adhivacanaṃ.	341	
PA_tika-vin08_t:341_8	Sāmaṇerā…pe… ṭhapentīti idaṃ arakkhitaagopitaṃ sandhāya vuttaṃ. Sāratthadīpaniyaṃ	341	
PA_tika-vin08_t:341_9	pana “vassaggena abhājanīyaṃ sandhāya vutta”nti vuttaṃ. Tattha tatthāti magge vā cetiyaṅgaṇe vā.	341	
PA_tika-vin08_t:342_0	34. Sāmaṇerehi dāpetuṃ na labhantīti idaṃ sāmaṇerehi gihikammaṃ kāritaṃ viya hotīti	342	
PA_tika-vin08_t:342_1	vuttaṃ, na pana pupphadānaṃ hotīti sāmaṇerānampi na vaṭṭanato. Vuttañca “sayamevā”tiādi.	342	
PA_tika-vin08_t:342_2	Na hi taṃ pupphadānaṃ nāma siyā. Yadi hi tathā āgatānaṃ tesaṃ dānaṃ pupphadānaṃ nāma	342	
PA_tika-vin08_t:342_3	bhaveyya, sāmaṇerehipi dātuṃ na labbheyya. Sayamevāti sāmaṇerā sayameva. Yāgubhattādīni	342	
PA_tika-vin08_t:342_4	ādāyāti idaṃ bhikkhūnaṃ atthāya yāgubhattādisampādanaṃ sandhāya vuttattā “na vaṭṭatī”ti	342	
PA_tika-vin08_t:342_5	avisesena vuttaṃ. Avisesena vuttanti iminā sabbesampi na vaṭṭatīti dasseti.	342	
PA_tika-vin08_t:343_0	35. Vuttanayenevāti “mātāpitūnaṃ tāva haritvāpi harāpetvāpi pakkositvāpi pakkosāpetvāpi	343	
PA_tika-vin08_t:343_1	dātuṃ vaṭṭati, sesañātakānaṃ pakkosāpetvāva. Mātāpitūnañca harāpentena ñātisāmaṇereheva	343	
PA_tika-vin08_t:343_2	harāpetabbaṃ. Itare pana yadi sayameva icchanti, vaṭṭatī”ti imaṃ pupphadāne vuttanayaṃ	343	
PA_tika-vin08_t:343_3	phaladānepi atidisati, tasmā phalampi mātāpitūnaṃ haraṇaharāpanādinā dātuṃ vaṭṭati,	343	
PA_tika-vin08_t:343_4	sesañātīnaṃ pakkosāpetvāva. Idāni “yo haritvā vā harāpetvā vā…pe… issaravatāya dadato	343	
PA_tika-vin08_t:343_5	thullaccaya”nti imaṃ pupphadāne vuttanayaṃ phaladāne saṅkhipitvā dassento “kulasaṅgahatthāya	343	
PA_tika-vin08_t:343_6	panā”tiādimāha. Khīṇaparibbayānanti āgantuke sandhāya vuttaṃ. Phalaparicchedenāti	343	
PA_tika-vin08_t:343_7	“ettakāni phalāni dātabbānī”ti evaṃ phalaparicchedena vā. Rukkhaparicchedena vāti	343	
PA_tika-vin08_t:343_8	“imehi rukkhehi dātabbānī”ti evaṃ rukkhaparicchedena vā. Paricchinnesupi pana rukkhesu	343	
PA_tika-vin08_t:343_9	“idha phalāni sundarāni, ito gaṇhathā”ti vadantena kulasaṅgaho kato nāma hotīti āha	343	
PA_tika-vin08_t:343_10	“evaṃ pana na vattabba”nti. Rukkhacchallīti rukkhattaco, sā “bhājanīyabhaṇḍa”nti	3431	
PA_tika-vin08_t:343_11	vuttā. Vuttanayenāti pupphaphalādīsu vuttanayena kulasaṅgaho hotīti dasseti.	3431	
PA_tika-vin08_t:344_0	36. Tesaṃ tesaṃ gihīnaṃ gāmantaradesantarādīsu sāsanapaṭisāsanaharaṇaṃ jaṅghapesaniyaṃ.	344	
PA_tika-vin08_t:344_1	Tenāha “gihīnaṃ dūteyyaṃ sāsanaharaṇakamma”nti. Dūtassa kammaṃ dūteyyaṃ. Paṭhamaṃ	344	
PA_tika-vin08_t:344_2	sāsanaṃ aggahetvāpi…pe… pade pade dukkaṭanti idaṃ “tassa sāsanaṃ ārocessāmī”ti iminā	344	
PA_tika-vin08_t:344_3	adhippāyena gamanaṃ sandhāya vuttaṃ. Tassa pana sāsanaṃ paṭikkhipitvā sayameva kāruññe	344	
PA_tika-vin08_t:344_4	ṭhito gantvā attano patirūpaṃ sāsanaṃ āroceti, anāpatti. Gihīnañca kappiyasāsanaṃ	344	
PA_tika-vin08_t:344_5	harituṃ vaṭṭatīti sambandho. Imehi pana aṭṭhahi kuladūsakakammehīti pupphadānaṃ phaladānaṃ	344	
PA_tika-vin08_t:344_6	cuṇṇadānaṃ mattikadānaṃ dantakaṭṭhadānaṃ veḷudānaṃ paṇṇadānaṃ jaṅghapesanikanti imehi	344	
PA_tika-vin08_t:344_7	yathāvuttehi. Pabbājanīyakammakatoti kuladūsanapaccayā katapabbājanīyakammo.	344	
PA_tika-vin08_t:345_0	37. Sekkhabhūmiyaṃ vāti iminā jhānabhūmimpi saṅgaṇhāti. Tiṇṇaṃ vivekānanti kāyacittaupadhivivekabhūtānaṃ	345	
PA_tika-vin08_t:345_1	tiṇṇaṃ vivekānaṃ. Piṇḍāya caraṇassa bhojanapariyosānattā vuttaṃ “yāva bhojanapariyosāna”nti.	345	
PA_tika-vin08_t:345_2	Bhutvā āgacchantassapi puna vuttanayeneva paṇidhāya cīvarasaṇṭhāpanādīni karontassa	345	
PA_tika-vin08_t:345_3	dukkaṭamevāti daṭṭhabbaṃ.	345	
PA_tika-vin08_t:346	Iti vinayasaṅgahasaṃvaṇṇanābhūte vinayālaṅkāre	34	
PA_tika-vin08_t:347	Kulasaṅgahavinicchayakathālaṅkāro nāma	34	
PA_tika-vin08_t:348	Pañcamo paricchedo.	34	
PA_tika-vin08_t:349	6. Macchamaṃsavinicchayakathā	34	
PA_tika-vin08_t:350_0	38. Evaṃ kulasaṅgahavinicchayaṃ kathetvā idāni macchamaṃsavinicchayaṃ kathetuṃ “macchamaṃsesu	350	
PA_tika-vin08_t:350_1	panā”tiādi vuttaṃ. Tattha thale ṭhapitamatte marati, kevaṭṭādīhi vā māriyatīti maccho.	350	
PA_tika-vin08_t:350_2	Macchassa idanti macchaṃ, masiyate āmasiyateti maṃsaṃ, macchañca maṃsañca macchamaṃsāni,	350	
PA_tika-vin08_t:350_3	tesu. Macchamaṃsesu pana vinicchayo evaṃ veditabboti yojanā. Macchaggahaṇenāti ettha	350	
PA_tika-vin08_t:350_4	niddhāraṇaṃ na kātabbaṃ. Pana-saddo pakkhantarattho, divāseyyādīsu vinicchayato aparo	350	
PA_tika-vin08_t:350_5	macchamaṃsesu vinicchayo veditabboti attho. Gayhate anenāti gahaṇaṃ. Kiṃ taṃ? Saddo,	350	
PA_tika-vin08_t:350_6	macchaiti gahaṇaṃ macchaggahaṇaṃ, tena macchaggahaṇena, macchasaddenāti attho. Maṃsesu	350	
PA_tika-vin08_t:350_7	pana…pe… akappiyānīti ettha manussamaṃsaṃ samānajātimaṃsato paṭikkhittaṃ. Hatthiassānaṃ	350	
PA_tika-vin08_t:350_8	maṃsāni rājaṅgato, sunakhaahīnaṃ jegucchabhāvato, sesānaṃ vāḷamigattā bhikkhūnaṃ	350	
PA_tika-vin08_t:350_9	paribandhavimocanatthaṃ paṭikkhittanti daṭṭhabbaṃ.	350	
PA_tika-vin08_t:351_0	Tikoṭiparisuddhanti diṭṭhasutaparisaṅkitasaṅkhātāhi tīhi koṭīhi tīhi ākārehi tīhi	351	
PA_tika-vin08_t:351_1	kāraṇehi parisuddhaṃ, vimuttanti attho. Tattha adiṭṭhaasutāni cakkhuviññāṇasotaviññāṇānaṃ	351	
PA_tika-vin08_t:351_2	anārammaṇabhāvato jānitabbāni. Aparisaṅkitaṃ pana kathaṃ jānitabbanti āha “aparisaṅkitaṃ	351	
PA_tika-vin08_t:351_3	panā”tiādi, tīṇi parisaṅkitāni ñatvā tesaṃ paṭipakkhavasena aparisaṅkitaṃ jānitabbanti	351	
PA_tika-vin08_t:351_4	attho. Idāni tāni tīṇi parisaṅkitāni ca evaṃ parisaṅkite sati bhikkhūhi kattabbavidhiñca	351	
PA_tika-vin08_t:351_5	tena vidhinā aparisaṅkite sati kattabbabhāvañca vitthārato dassetuṃ “katha”ntiādimāha.	351	
PA_tika-vin08_t:351_6	Tattha disvā parisaṅkitaṃ diṭṭhaparisaṅkitaṃ nāma. Sutvā parisaṅkitaṃ sutaparisaṅkitaṃ	351	
PA_tika-vin08_t:351_7	nāma. Adisvā asutvā takkena anumānena parisaṅkitaṃ tadubhayavinimuttaparisaṅkitaṃ	351	
PA_tika-vin08_t:351_8	nāma. Taṃ tividhampi parisaṅkitasāmaññena ekā koṭi hoti, tato vimuttaṃ aparisaṅkitaṃ	351	
PA_tika-vin08_t:351_9	nāma. Evaṃ adiṭṭhaṃ asutaṃ aparisaṅkitaṃ macchamaṃsaṃ tikoṭiparisuddhaṃ hoti.	351	
PA_tika-vin08_t:352_0	Jālaṃ macchabandhanaṃ. Vāgurā migabandhinī. Kappatīti yadi tesaṃ vacanena saṅkā nivattati,	352	
PA_tika-vin08_t:352_1	vaṭṭati, na taṃ vacanaṃ lesakappaṃ kātuṃ vaṭṭati. Teneva vakkhati “yattha ca nibbematiko	352	
PA_tika-vin08_t:352_2	hoti, taṃ sabbaṃ kappatī”ti. Pavattamaṃsanti āpaṇādīsu pavattaṃ vikkāyikaṃ vā matamaṃsaṃ	352	
PA_tika-vin08_t:352_3	vā. Maṅgalādīnanti ādi-saddena āhunapāhunādike saṅgaṇhāti. Bhikkhūnaṃyeva atthāya	352	
PA_tika-vin08_t:352_4	akatanti ettha aṭṭhānappayutto eva-saddo, bhikkhūnaṃ atthāya akatamevāti sambandhitabbaṃ,	352	
PA_tika-vin08_t:352_5	tasmā bhikkhūnañca maṅgalādīnañcāti missetvā katampi na vattatīti veditabbaṃ. Keci	352	
PA_tika-vin08_t:352_6	pana “yathāṭhitavasena avadhāraṇaṃ gahetvā vaṭṭatī”ti vadanti, taṃ na sundaraṃ. Yattha	352	
PA_tika-vin08_t:352_7	ca nibbematiko hotīti bhikkhūnaṃ atthāya katepi sabbena sabbaṃ parisaṅkitābhāvamāha.	352	
PA_tika-vin08_t:353_0	39. Tamevatthaṃ āvikātuṃ “sace panā”tiādi vuttaṃ. Itaresaṃ vaṭṭatīti ajānantānaṃ	353	
PA_tika-vin08_t:353_1	vaṭṭati, jānatovettha āpatti hotīti. Teyevāti ye uddissa kataṃ, teyeva. Uddissa katamaṃsaparibhogato	353	
PA_tika-vin08_t:353_2	akappiyamaṃsaparibhoge visesaṃ dassetuṃ “akappiyamaṃsaṃ panā”tiādi vuttaṃ. Purimasmiṃ	353	
PA_tika-vin08_t:353_3	sacittakāpatti, itarasmiṃ acittakā. Tenāha “akappiyamaṃsaṃ ajānitvā bhuñjantassapi	353	
PA_tika-vin08_t:353_4	āpattiyevā”ti. “Paribhogakāle pucchitvā paribhuñjissāmīti vā gahetvā pucchitvāva	353	
PA_tika-vin08_t:353_5	paribhuñjitabba”nti vacanato akappiyamaṃsaṃ ajānitvā paṭiggaṇhantassa paṭiggahaṇe	353	
PA_tika-vin08_t:353_6	anāpatti siddhā. Ajānitvā paribhuñjantasseva hi āpatti vuttā. Vattanti vadantīti	353	
PA_tika-vin08_t:353_7	iminā āpatti natthīti dasseti.	353	
PA_tika-vin08_t:354	Iti vinayasaṅgahasaṃvaṇṇanābhūte vinayālaṅkāre	35	
PA_tika-vin08_t:355	Macchamaṃsavinicchayakathālaṅkāro nāma	35	
PA_tika-vin08_t:356	Chaṭṭho paricchedo.	35	
PA_tika-vin08_t:357	7. Anāmāsavinicchayakathā	35	
PA_tika-vin08_t:358_0	40. Evaṃ macchamaṃsavinicchayaṃ kathetvā idāni anāmāsavinicchayaṃ kathetuṃ “anāmāsa”ntiādimāha.	358	
PA_tika-vin08_t:358_1	Tattha āmasiyateti āmāsaṃ, na āmāsaṃ anāmāsaṃ, aparāmasitabbanti attho. Pāripanthikāti	358	
PA_tika-vin08_t:358_2	vikuppanikā, antarāyikāti vuttaṃ hoti. Nadīsotena vuyhamānaṃ mātaranti etaṃ ukkaṭṭhaparicchedadassanatthaṃ	358	
PA_tika-vin08_t:358_3	vuttaṃ. Aññāsu pana itthīsu kāruññādhippāyena mātari vuttanayena paṭipajjantassa	358	
PA_tika-vin08_t:358_4	nevatthi dosoti vadanti. “Mātara”nti vuttattā aññāsu na vaṭṭatīti vadantāpi atthi.	358	
PA_tika-vin08_t:358_5	Ettha gaṇhāhīti na vattabbāti gehassitapemena kāyappaṭibaddhena phusane dukkaṭaṃ	358	
PA_tika-vin08_t:358_6	sandhāya vuttaṃ. Kāruññena pana vatthādiṃ gahetuṃ asakkontiṃ “gaṇhāhī”ti vadantassapi	358	
PA_tika-vin08_t:358_7	avasabhāvappattito udake nimujjantiṃ kāruññena sahasā anāmāsanti acintetvā kesādīsu	358	
PA_tika-vin08_t:358_8	gahetvā mokkhādhippāyena ākaḍḍhatopi anāpattiyeva. Na hi mīyamānaṃ mātaraṃ upekkhituṃ	358	
PA_tika-vin08_t:358_9	vaṭṭati. Aññātikāya itthiyāpi eseva nayo. Ukkaṭṭhāya mātuyāpi āmāso na vaṭṭatīti	358	
PA_tika-vin08_t:358_10	dassanatthaṃ “mātara”nti vuttaṃ. Tassa kātabbaṃ pana aññāsampi itthīnaṃ karontassapi	3581	
PA_tika-vin08_t:358_11	anāpattiyeva anāmāsatte visesābhāvā.	3581	
PA_tika-vin08_t:359_0	Tiṇaṇḍupakanti hiriverādimūlehi kesālaṅkāratthāya katacumbaṭakaṃ. Tālapaṇṇamuddikanti	359	
PA_tika-vin08_t:359_1	tālapaṇṇehi kataṃ aṅgulimuddikaṃ. Tena tālapaṇṇādimayaṃ kaṭisuttakaṇṇapiḷandhanādi	359	
PA_tika-vin08_t:359_2	sabbaṃ na vaṭṭatīti siddhaṃ. Parivattetvāti attano nivāsanapārupanabhāvato apanetvā,	359	
PA_tika-vin08_t:359_3	cīvaratthāya pariṇāmetvāti vuttaṃ hoti. Cīvaratthāya pādamūle ṭhapetīti idaṃ nidassanamattaṃ.	359	
PA_tika-vin08_t:359_4	Paccattharaṇavitānādiatthampi vaṭṭatiyeva, pūjādiatthaṃ tāvakālikampi āmasituṃ vaṭṭati.	359	
PA_tika-vin08_t:359_5	Sīsapasādhanadantasūcīti idaṃ sīsālaṅkāratthāya paṭapilotikāhi katasīsapasādhanakañceva	359	
PA_tika-vin08_t:359_6	dantasūciādi cāti dve tayo. Sīsapasādhanaṃ sipāṭikopakaraṇatthāya ceva dantasūciṃ	359	
PA_tika-vin08_t:359_7	sūciupakaraṇatthāya ca gahetabbanti yathākkamaṃ atthaṃ dasseti. Kesakalāpaṃ bandhitvā	359	
PA_tika-vin08_t:359_8	tattha tiriyaṃ pavesanatthāya katā sūci eva sīsapasādhanakadantasūcīti ekameva katvā	359	
PA_tika-vin08_t:359_9	sipāṭikāya pakkhipitvā pariharitabbasūciyeva tassa tassa kiccassa upakaraṇanti sipāṭikasūciupakaraṇaṃ,	359	
PA_tika-vin08_t:359_10	evaṃ vā yojanā kātabbā.	3591	
PA_tika-vin08_t:360_0	Potthakarūpanti sudhādīhi kataṃ pārājikavatthubhūtānaṃ tiracchānagatitthīnaṃ saṇṭhānena	360	
PA_tika-vin08_t:360_1	katampi anāmāsameva. Itthirūpāni dassetvā kataṃ vatthubhittiādiñca itthirūpaṃ anāmasitvā	360	
PA_tika-vin08_t:360_2	vaḷañjetuṃ vaṭṭati. Evarūpe hi anāmāse kāyasaṃsaggarāge asati kāyappaṭibaddhena āmasato	360	
PA_tika-vin08_t:360_3	doso natthi. Bhinditvāti ettha hatthena aggahetvāva kenaci daṇḍādinā bhinditabbaṃ.	360	
PA_tika-vin08_t:360_4	Ettha ca anāmāsampi daṇḍapāsāṇādīhi bhedanassa aṭṭhakathāyaṃ vuttattā, pāḷiyampi	360	
PA_tika-vin08_t:360_5	āpadāsu mokkhādhippāyassa āmasanepi anāpattiyā vuttattā ca sappiniādivāḷamigīhi gahitapāṇakānaṃ	360	
PA_tika-vin08_t:360_6	mocanatthāya taṃ taṃ sappiniādivatthuṃ daṇḍādīhi paṭikkhipitvā gahetuṃ, mātuādiṃ	360	
PA_tika-vin08_t:360_7	udake mīyamānaṃ vatthādīhi gahetuṃ, asakkontiṃ kesādīsu gahetvā kāruññena ukkhipituñca	360	
PA_tika-vin08_t:360_8	vaṭṭatīti ayamattho gahetabbova. “Aṭṭhakathāyaṃ ‘na tveva āmasitabbā’ti idaṃ pana	360	
PA_tika-vin08_t:360_9	vacanaṃ amīyamānaṃ vatthuṃ sandhāya vuttanti ayaṃ amhākaṃ khantī”ti vimativinodaniyaṃ vuttaṃ.	360	
PA_tika-vin08_t:361_0	41. Maggaṃ adhiṭṭhāyāti “maggo aya”nti maggasaññaṃ uppādetvāti attho. Paññapetvā	361	
PA_tika-vin08_t:361_1	dentīti idaṃ sāmīcivasena vuttaṃ, tehi pana “āsanaṃ paññapetvāva nisīdathā”ti vutte	361	
PA_tika-vin08_t:361_2	sayameva paññapetvā nisīdituṃ vaṭṭati. Tattha jātakānīti acchinditvā bhūtagāmabhāveneva	361	
PA_tika-vin08_t:361_3	ṭhitāni. “Kīḷantenā”ti vuttattā sati paccaye āmasantassa anāpatti, idañca gihisantakaṃ	361	
PA_tika-vin08_t:361_4	sandhāya vuttaṃ, bhikkhusantakaṃ pana paribhogārahaṃ sabbathā āmasituṃ na vaṭṭati	361	
PA_tika-vin08_t:361_5	durūpaciṇṇattā. Tālapanasādīnīti cettha ādi-saddena nāḷikeralabujatipusaalābukumbhaṇḍapussaphalaeḷālukaphalānaṃ	361	
PA_tika-vin08_t:361_6	saṅgaho daṭṭhabbo. “Yathāvuttaphalānaṃyeva cettha kīḷādhippāyena āmasanaṃ na vaṭṭatī”ti	361	
PA_tika-vin08_t:361_7	vuttattā pāsāṇasakkharādīni kīḷādhippāyenapi āmasituṃ vaṭṭati. Anupasampannānaṃ dassāmīti	361	
PA_tika-vin08_t:361_8	idaṃ apaṭiggahetvā gahaṇaṃ sandhāya vuttaṃ. Attanopi atthāya paṭiggahetvā gahaṇe	361	
PA_tika-vin08_t:361_9	doso natthi anāmāsattābhāvā.	361	
PA_tika-vin08_t:362_0	42. Muttāti hatthikumbhajātikā aṭṭhavidhā muttā. Tathā hi hatthikumbhaṃ, varāhadāṭhaṃ,	362	
PA_tika-vin08_t:362_1	bhujagasīsaṃ, valāhakaṃ, veḷu, macchasiro, saṅkho, sippīti aṭṭha muttāyoniyo. Tattha	362	
PA_tika-vin08_t:362_2	hatthikumbhajā pītavaṇṇā pabhāhīnā. Varāhadāṭhā varāhadāṭhāvaṇṇāva. Bhujagasīsajā	362	
PA_tika-vin08_t:362_3	nīlādivaṇṇā suvisuddhā vaṭṭalā ca. Valāhakajā bhāsurā dubbibhāgā rattibhāge andhakāraṃ	362	
PA_tika-vin08_t:362_4	vidhamentiyo tiṭṭhanti, devūpabhogā eva ca honti. Veḷujā karakaphalasamānavaṇṇā na	362	
PA_tika-vin08_t:362_5	bhāsurā, te ca veḷū amanussagocareyeva padese jāyanti. Macchasirajā pāṭhīnapiṭṭhisamānavaṇṇā	362	
PA_tika-vin08_t:362_6	vaṭṭalā laghavo ca tejavantā honti pabhāvihīnā ca, te ca macchā samuddamajjheyeva	362	
PA_tika-vin08_t:362_7	jāyanti. Saṅkhajā saṅkhaudaracchavivaṇṇā kolaphalappamāṇāpi honti pabhāvihīnāva.	362	
PA_tika-vin08_t:362_8	Sippijā pabhāvisesayuttā honti nānāsaṇṭhānā. Evaṃ jātito aṭṭhavidhāsu muttāsu yā	362	
PA_tika-vin08_t:362_9	macchasaṅkhasippijā, tā sāmuddikā. Bhujagajāpi kāci sāmuddikā honti, itarā asāmuddikā.	362	
PA_tika-vin08_t:362_10	Yasmā bahulaṃ sāmuddikāva muttā loke dissanti, tatthāpi sippijāva, itarā kadāci kāci,	3621	
PA_tika-vin08_t:362_11	tasmā sammohavinodaniyaṃ “muttāti sāmuddikā muttā”ti vuttaṃ.	3621	
PA_tika-vin08_t:363_0	Maṇīti veḷuriyādito añño jotirasādibhedo sabbo maṇi. Veḷuriyoti allaveḷuvaṇṇo maṇi,	363	
PA_tika-vin08_t:363_1	“majjārakkhimaṇḍalavaṇṇo”tipi vadanti. Saṅkhoti sāmuddikasaṅkho. Silāti muggavaṇṇā	363	
PA_tika-vin08_t:363_2	atisiniddhā kāḷasilā. Maṇivohāraṃ agatā rattasetādivaṇṇā sumaṭṭhāpi silā anāmāsā	363	
PA_tika-vin08_t:363_3	evāti vadanti. Sāratthadīpaniyaṃ pana “saṅkhoti sāmuddikasaṅkho. Silāti kāḷasilāpaṇḍusilāsetasilādibhedā	363	
PA_tika-vin08_t:363_4	sabbāpi silā”ti vuttaṃ. Pavāḷaṃ samuddato jātanātirattamaṇi. Rajatanti kahāpaṇamāsādibhedaṃ	363	
PA_tika-vin08_t:363_5	jatumāsādiṃ upādāya sabbaṃ vuttāvasesarūpiyaṃ gahitaṃ. Jātarūpanti suvaṇṇaṃ. Lohitaṅkoti	363	
PA_tika-vin08_t:363_6	rattamaṇi. Masāragallanti kabaravaṇṇo maṇi. “Marakata”ntipi vadanti.	363	
PA_tika-vin08_t:364_0	Bhaṇḍamūlatthāyāti pattacīvarādimūlatthāya. Kuṭṭharogassāti nidassanamattaṃ. Tāya	364	
PA_tika-vin08_t:364_1	vūpasametabbassa yassa kassaci rogassa atthāya vaṭṭatiyeva. “Bhesajjatthañca aviddhāyeva	364	
PA_tika-vin08_t:364_2	muttā vaṭṭatī”ti tīsupi gaṇṭhipadesu vuttā. Bhesajjatthāya pisitvā yojitānaṃ muttānaṃ	364	
PA_tika-vin08_t:364_3	ratanabhāvavijahanato gahaṇakkhaṇepi ratanākārena apekkhābhāvā “bhesajjatthāya pana	364	
PA_tika-vin08_t:364_4	vaṭṭatī”ti vuttaṃ. Yāva pana tā muttā ratanarūpena tiṭṭhanti, tāva āmasituṃ na vaṭṭanti.	364	
PA_tika-vin08_t:364_5	Evaṃ aññampi ratanapāsāṇaṃ pisitvā bhesajje yojanatthāya gahetuṃ vaṭṭati eva. Jātarūparajataṃ	364	
PA_tika-vin08_t:364_6	pana missetvā yojanabhesajjatthāyapi sampaṭicchituṃ na vaṭṭati. Gahaṭṭhehi yojetvā	364	
PA_tika-vin08_t:364_7	dinnampi yadi bhesajje suvaṇṇādirūpena tiṭṭhati, viyojetuñca sakkā, tādisaṃ bhesajjampi	364	
PA_tika-vin08_t:364_8	na vaṭṭati. Taṃ abbohārikattagatañce vaṭṭati. “Jātiphalikaṃ upādāyā”ti vuttattā sūriyakantacandakantādikaṃ	364	
PA_tika-vin08_t:364_9	jātipāsāṇaṃ maṇimhi eva saṅgahitanti daṭṭhabbaṃ. Ākaramuttoti ākarato muttamatto.	364	
PA_tika-vin08_t:364_10	Bhaṇḍamūlatthaṃ sampaṭicchituṃ vaṭṭatīti imināva āmasitumpi vaṭṭatīti dasseti. Pacitvā	3641	
PA_tika-vin08_t:364_11	katoti kācakārehi pacitvā kato.	3641	
PA_tika-vin08_t:365_0	Dhamanasaṅkho ca dhotaviddho ca ratanamisso cāti yojetabbaṃ. Viddhotiādibhāvena katachiddo.	365	
PA_tika-vin08_t:365_1	Ratanamissoti kañcanalatādivicitto muttādiratanakhacito ca. Etena dhamanasaṅkhato	365	
PA_tika-vin08_t:365_2	añño ratanasammisso anāmāsoti dasseti. Silāyampi eseva nayo. Pānīyasaṅkhoti iminā	365	
PA_tika-vin08_t:365_3	thālakādiākārena katasaṅkhamayabhājanāni bhikkhūnaṃ sampaṭicchituṃ vaṭṭantīti siddhaṃ.	365	
PA_tika-vin08_t:365_4	Sesanti ratanamissaṃ ṭhapetvā avasesaṃ. Muggavaṇṇaṃyeva ratanasammissaṃ karonti,	365	
PA_tika-vin08_t:365_5	na aññanti āha “muggavaṇṇāvā”ti, muggavaṇṇā ratanasammissāva na vaṭṭatīti vuttaṃ	365	
PA_tika-vin08_t:365_6	hoti. Sesāti ratanasammissaṃ ṭhapetvā avasesā silā.	365	
PA_tika-vin08_t:366_0	Bījato paṭṭhāyāti dhātupāsāṇato paṭṭhāya. Suvaṇṇacetiyanti dhātukaraṇḍakaṃ. Paṭikkhipīti	366	
PA_tika-vin08_t:366_1	“dhātuṭṭhapanatthāya gaṇhathā”ti avatvā “tumhākaṃ gaṇhathā”ti pesitattā paṭikkhipi.	366	
PA_tika-vin08_t:366_2	Vimativinodaniyaṃ pana “paṭikkhipīti suvaṇṇamayassa dhātukaraṇḍakassa buddhādirūpassa	366	
PA_tika-vin08_t:366_3	ca attano santakakaraṇe nissaggiyattā vutta”nti vuttaṃ. Suvaṇṇabubbuḷakanti suvaṇṇatārakaṃ.	366	
PA_tika-vin08_t:366_4	“Rūpiyachaḍḍakaṭṭhāne”ti vuttattā rūpiyachaḍḍakassa jātarūparajataṃ āmasitvā chaḍḍetuṃ	366	
PA_tika-vin08_t:366_5	vaṭṭatīti vuttaṃ. Keḷāpayitunti āmasitvā ito cito ca sañcāretuṃ. Vuttanti mahāaṭṭhakathāyaṃ	366	
PA_tika-vin08_t:366_6	vuttaṃ. Kacavarameva harituṃ vaṭṭatīti gopakā vā hontu aññe vā, hatthenapi puñchitvā	366	
PA_tika-vin08_t:366_7	kacavaraṃ apanetuṃ vaṭṭati, “malampi pamajjituṃ vaṭṭatiyevā”ti sāratthadīpaniyaṃ	366	
PA_tika-vin08_t:366_8	vuttaṃ. Vimativinodaniyaṃ pana “kacavarameva harituṃ vaṭṭatīti gopakā vā hontu aññe	366	
PA_tika-vin08_t:366_9	vā, hatthenapi puñchitvā kacavaraṃ apanetuṃ vaṭṭati, malampi majjituṃ vaṭṭati evāti	366	
PA_tika-vin08_t:366_10	vadanti, taṃ aṭṭhakathāya na sameti keḷāyanasadisattā”ti vuttaṃ. Kathaṃ na sameti?	3661	
PA_tika-vin08_t:366_11	Mahāaṭṭhakathāyaṃ cetiyagharagopakā rūpiyachaḍḍakaṭṭhāne ṭhitāti tesaṃyeva keḷāyanaṃ	3661	
PA_tika-vin08_t:366_12	anuññātaṃ, na aññesaṃ, tasmā “gopakā vā hontu aññe vā”ti vacanaṃ mahāaṭṭhakathāya na sameti.	3661	
PA_tika-vin08_t:367_0	Kurundiyaṃ pana tampi paṭikkhittaṃ, suvaṇṇacetiye kacavarameva harituṃ vaṭṭatīti	367	
PA_tika-vin08_t:367_1	ettakameva anuññātaṃ, tasmā sāvadhāraṇaṃ katvā vuttattā “hatthenapi puñchitvā”ti	367	
PA_tika-vin08_t:367_2	ca “malampi pamajjituṃ vaṭṭati evā”ti ca vacanaṃ kurundaṭṭhakathāya na sameti, tasmā	367	
PA_tika-vin08_t:367_3	vicāretabbametanti. Ārakūṭalohanti suvaṇṇavaṇṇo kittimalohaviseso. Tividhañhi kittimalohaṃ	367	
PA_tika-vin08_t:367_4	– kaṃsalohaṃ vaṭṭalohaṃ ārakūṭalohanti. Tattha tiputambe missetvā kataṃ kaṃsalohaṃ	367	
PA_tika-vin08_t:367_5	nāma, sīsatambe missetvā kataṃ vaṭṭalohaṃ, rasatutthehi rañjitaṃ tambaṃ ārakūṭalohaṃ	367	
PA_tika-vin08_t:367_6	nāma. “Pakatirasatambe missetvā kataṃ ārakūṭa”nti ca sāratthadīpaniyaṃ vuttaṃ. Taṃ	367	
PA_tika-vin08_t:367_7	pana “jātarūpagatika”nti vuttattā uggaṇhato nissaggiyampi hotīti keci vadanti, rūpiyesu	367	
PA_tika-vin08_t:367_8	pana agaṇitattā nissaggiyaṃ na hoti, āmasane sampaṭicchane ca dukkaṭamevāti veditabbaṃ.	367	
PA_tika-vin08_t:367_9	Sabbopi kappiyoti yathāvuttasuvaṇṇādimayānaṃ senāsanaparikkhārānaṃ āmasanagopanādivasena	367	
PA_tika-vin08_t:367_10	paribhogo sabbathā kappiyoti adhippāyo. Tenāha “tasmā”tiādi. “Bhikkhūnaṃ dhammavinayavaṇṇanaṭṭhāne”ti	3671	
PA_tika-vin08_t:367_11	vuttattā saṅghikameva suvaṇṇādimayaṃ senāsanaṃ senāsanaparikkhārā ca vaṭṭanti, na	3671	
PA_tika-vin08_t:367_12	puggalikānīti gahetabbaṃ. Paṭijaggituṃ vaṭṭantīti senāsanapaṭibandhato vuttaṃ.	3671	
PA_tika-vin08_t:368_0	43. Sāmikānaṃ pesetabbanti sāmikānaṃ sāsanaṃ pesetabbaṃ. Bhinditvāti paṭhamameva	368	
PA_tika-vin08_t:368_1	anāmasitvā pāsāṇādinā kiñcimattaṃ bhedaṃ katvā pacchā kappiyabhaṇḍatthāya adhiṭṭhahitvā	368	
PA_tika-vin08_t:368_2	hatthena gahetuṃ vaṭṭati. Tenāha “kappiyabhaṇḍaṃ karissāmīti sampaṭicchituṃ vaṭṭatī”ti.	368	
PA_tika-vin08_t:368_3	Etthāpi tañca viyojetvā āmasitabbaṃ. Phalakajālikādīnīti ettha saraparittāṇāya hatthena	368	
PA_tika-vin08_t:368_4	gahetabbaṃ. Kiṭikāphalakaṃ akkhirakkhaṇatthāya ayalohādīhi jālākārena katvā sīsādīsu	368	
PA_tika-vin08_t:368_5	paṭimuñcitabbaṃ jālikaṃ nāma. Ādi-saddena kavacādikaṃ saṅgaṇhāti. Anāmāsānīti macchajālādiparūparodhaṃ	368	
PA_tika-vin08_t:368_6	sandhāya vuttaṃ, na saraparittāṇaṃ tassa āvudhabhaṇḍattābhāvā. Tena vakkhati “parūparodhanivāraṇañhī”tiādi.	368	
PA_tika-vin08_t:368_7	Āsanassāti cetiyassasamantā kataparibhaṇḍassa. Bandhissāmīti kākādīnaṃ adūsanatthāya bandhissāmi.	368	
PA_tika-vin08_t:369_0	“Bherisaṅghāṭoti saṅghaṭitacammabherī. Vīṇāsaṅghāṭoti saṅghaṭitacammavīṇā”ti sāratthadīpaniyaṃ	369	
PA_tika-vin08_t:369_1	vuttaṃ. “Cammavinaddhā vīṇābheriādīnī”ti mahāaṭṭhakathāyaṃ vuttavacanato visesābhāvā	369	
PA_tika-vin08_t:369_2	“kurundiyaṃ panā”tiādinā tato visesassa vattumāraddhattā ca bheriādīnaṃ vinaddhopakaraṇasamūho	369	
PA_tika-vin08_t:369_3	bherivīṇāsaṅghāṭoti veditabbo “saṅghaṭitabboti saṅghāṭo”ti katvā. Tucchapokkharanti	369	
PA_tika-vin08_t:369_4	avinaddhacammabherivīṇānaṃ pokkharaṃ. Āropitacammanti pubbe āropitaṃ hutvā pacchā	369	
PA_tika-vin08_t:369_5	tato apanetvā visuṃ ṭhapitamukhacammamattaṃ, na sesopakaraṇasahitaṃ, taṃ pana saṅghātoti	369	
PA_tika-vin08_t:369_6	ayaṃ viseso. Onahitunti bheripokkharādīni cammaṃ āropetvā cammavaddhiādīhi sabbehi	369	
PA_tika-vin08_t:369_7	upakaraṇehi vinandhituṃ. Onahāpetunti tatheva aññehi vinandhāpetuṃ.	369	
PA_tika-vin08_t:370	Iti vinayasaṅgahasaṃvaṇṇanābhūte vinayālaṅkāre	37	
PA_tika-vin08_t:371	Anāmāsavinicchayakathālaṅkāro nāma	37	
PA_tika-vin08_t:372	Sattamo paricchedo.	37	
PA_tika-vin08_t:373	8. Adhiṭṭhānavikappanavinicchayakathā	37	
PA_tika-vin08_t:374_0	44. Evaṃ anāmāsavinicchayakathaṃ kathetvā idāni adhiṭṭhānavikappanavinicchayaṃ kathetuṃ	374	
PA_tika-vin08_t:374_1	“adhiṭṭhānavikappanesu panā”tiādimāha. Tattha adhiṭṭhiyate adhiṭṭhānaṃ, gahaṇaṃ sallakkhaṇanti	374	
PA_tika-vin08_t:374_2	attho. Vikappiyate vikappanā, saṅkappanaṃ cintananti attho. Tattha “ticīvaraṃ adhiṭṭhātunti	374	
PA_tika-vin08_t:374_3	nāmaṃ vatvā adhiṭṭhātuṃ. Na vikappetunti nāmaṃ vatvā na vikappetuṃ. Esa nayo sabbattha.	374	
PA_tika-vin08_t:374_4	Tasmā ticīvaraṃ adhiṭṭhahantena ‘imaṃ saṅghāṭiṃ adhiṭṭhāmī’tiādinā nāmaṃ vatvā adhiṭṭhātabbaṃ.	374	
PA_tika-vin08_t:374_5	Vikappentena pana ‘imaṃ saṅghāṭi’ntiādinā tassa tassa cīvarassa nāmaṃ aggahetvāva	374	
PA_tika-vin08_t:374_6	‘imaṃ cīvaraṃ tuyhaṃ vikappemī’ti vikappetabbaṃ. Ticīvaraṃ vā hotu aññaṃ vā, yadi	374	
PA_tika-vin08_t:374_7	taṃ taṃ nāmaṃ gahetvā vikappeti, avikappitaṃ hoti, atirekacīvaraṭṭhāne tiṭṭhatī”ti	374	
PA_tika-vin08_t:374_8	sāratthadīpaniyaṃ vuttaṃ.	374	
PA_tika-vin08_t:375_0	Vimativinodaniyaṃ pana “ticīvaraṃ adhiṭṭhātunti saṅghāṭiādināmena adhiṭṭhātuṃ. Na	375	
PA_tika-vin08_t:375_1	vikappetunti iminā nāmena na vikappetuṃ, etena vikappitaticīvaro tecīvariko na hoti,	375	
PA_tika-vin08_t:375_2	tassa tasmiṃ adhiṭṭhitaticīvare viya avippavāsādinā kātabbavidhi na kātabboti dasseti,	375	
PA_tika-vin08_t:375_3	na pana vikappane doso”ti vuttaṃ. Vajirabuddhiṭīkāyaṃ pana “ticīvaraṃ adhiṭṭhātunti	375	
PA_tika-vin08_t:375_4	ettha ticīvaraṃ ticīvarādhiṭṭhānena adhiṭṭhātabbayuttakaṃ, yaṃ vā ticīvarādhiṭṭhānena	375	
PA_tika-vin08_t:375_5	adhiṭṭhātuṃ na vikappetuṃ anujānāmi, tassa adhiṭṭhānakālaparicchedābhāvato sabbakālaṃ	375	
PA_tika-vin08_t:375_6	icchantassa adhiṭṭhātuṃyeva anujānāmi, taṃ kālaparicchedaṃ katvā vikappetuṃ nānujānāmi,	375	
PA_tika-vin08_t:375_7	sati pana paccaye yadā tadā vā paccuddharitvā vikappetuṃ vaṭṭatīti ‘anāpatti antodasāhaṃ	375	
PA_tika-vin08_t:375_8	adhiṭṭheti vikappetī’ti vacanato siddhaṃ hotī”ti vuttaṃ.	375	
PA_tika-vin08_t:376_0	Imesu pana tīsu ṭīkāvādesu tatiyavādo yuttataro viya dissati. Kasmā? Pāḷiyā aṭṭhakathāya	376	
PA_tika-vin08_t:376_1	ca saṃsandanato. Kathaṃ? Pāḷiyañhi kataparicchedāsuyeva dvīsu vassikasāṭikakaṇḍupaṭicchādīsu	376	
PA_tika-vin08_t:376_2	tato paraṃ vikappetunti vuttaṃ, tato aññesu na vikappetuṃ icceva, tasmā tesu asati	376	
PA_tika-vin08_t:376_3	paccaye niccaṃ adhiṭṭhātabbameva hoti, na vikappetabbanti ayaṃ pāḷiyā adhippāyo dissati,	376	
PA_tika-vin08_t:376_4	itarāsu pana dvīsu anuññātakāleyeva adhiṭṭhātabbaṃ, “tato paraṃ vikappetu”nti evaṃ	376	
PA_tika-vin08_t:376_5	pāḷiyā saṃsandati, aṭṭhakathāyaṃ ticīvaraṃ ticīvarasaṅkhepena pariharato adhiṭṭhātumeva	376	
PA_tika-vin08_t:376_6	anujānāmi, na vikappetuṃ. Vassikasāṭikaṃ pana cātumāsato paraṃ vikappetumeva, na	376	
PA_tika-vin08_t:376_7	adhiṭṭhātuṃ, evañca sati yo ticīvare ekena cīvarena vippavasitukāmo hoti, tassa cīvarādhiṭṭhānaṃ	376	
PA_tika-vin08_t:376_8	paccuddharitvā vippavāsasukhatthaṃ vikappanāya okāso dinno hotīti.	376	
PA_tika-vin08_t:377_0	Paṭhamavāde “na vikappetu”nti nāmaṃ vatvā “na vikappetu”nti attho vutto, evaṃ sante	377	
PA_tika-vin08_t:377_1	“tato paraṃ vikappetu”nti ettha tato paraṃ nāmaṃ vatvā vikappetunti attho bhaveyya,	377	
PA_tika-vin08_t:377_2	so ca attho vikappanādhikārena vutto, “nāmaṃ vatvā”ti ca visesane kattabbe sati “na	377	
PA_tika-vin08_t:377_3	vikappetu”nti ca “tato paraṃ vikappetu”nti ca bhedavacanaṃ na siyā, sabbesupi cīvaresu	377	
PA_tika-vin08_t:377_4	nāmaṃ avatvāva vikappetabbato, dutiyavāde ca “na vikappetu”nti iminā nāmena na vikappetunti	377	
PA_tika-vin08_t:377_5	vuttaṃ, na anujānāmīti pāṭhaseso. Paṭhame ca “ticīvaraṃ vā hotu aññaṃ vā, yadi taṃ	377	
PA_tika-vin08_t:377_6	taṃ nāmaṃ gahetvā vikappeti, avikappitaṃ hoti, atirekacīvaraṭṭhāne tiṭṭhatī”ti. Dutiye	377	
PA_tika-vin08_t:377_7	ca “na pana vikappane doso”ti, tañca aññamaññaviruddhaṃ viya dissati, tasmā vicāretabbametaṃ.	377	
PA_tika-vin08_t:378_0	Tato paraṃ vikappetunti cātumāsato paraṃ vikappetvā paribhuñjitunti tīsu gaṇṭhipadesu	378	
PA_tika-vin08_t:378_1	vuttaṃ. Keci pana “tato paraṃ vikappetvā yāva āgāmisaṃvacchare vassānaṃ cātumāsaṃ,	378	
PA_tika-vin08_t:378_2	tāva ṭhapetuṃ anuññāta”ntipi vadanti. “Tato paraṃ vikappetuṃ anujānāmīti ettāvatā	378	
PA_tika-vin08_t:378_3	vassikasāṭikaṃ kaṇḍupaṭicchādiñca taṃ taṃ nāmaṃ gahetvā vikappetuṃ anuññātanti evamattho	378	
PA_tika-vin08_t:378_4	na gahetabbo. Tato paraṃ vassikasāṭikādināmasseva abhāvato, kasmā tato paraṃ vikappentenapi	378	
PA_tika-vin08_t:378_5	nāmaṃ gahetvā na vikappetabbaṃ. Ubhinnampi tato paraṃ vikappetvā paribhogassa anuññātattā	378	
PA_tika-vin08_t:378_6	tathāvikappitaṃ aññanāmena adhiṭṭhahitvā paribhuñjitabbanti tīsupi gaṇṭhipadesu vutta”nti	378	
PA_tika-vin08_t:378_7	sāratthadīpaniyaṃ vuttaṃ. Vimativinodaniyampi “tato paranti cātumāsato paraṃ vikappetvā	378	
PA_tika-vin08_t:378_8	paribhuñjituṃ anuññātanti keci vadanti. Aññe pana ‘vikappetvā yāva āgāmivassānaṃ	378	
PA_tika-vin08_t:378_9	tāva ṭhapetuṃ vaṭṭatī’ti vadanti. Apare pana ‘vikappane na doso, tathā vikappitaṃ	378	
PA_tika-vin08_t:378_10	parikkhārādināmena adhiṭṭhahitvā paribhuñjitabba’nti vadantī”ti vuttaṃ.	3781	
PA_tika-vin08_t:379_0	Vajirabuddhiṭīkāyaṃ pana “vassikasāṭikaṃ tato paraṃ vikappetuṃyeva, nādhiṭṭhātuṃ.	379	
PA_tika-vin08_t:379_1	Vatthañhi katapariyositaṃ antocātumāse vassānadivasaṃ ādiṃ katvā antodasāhe adhiṭṭhātuṃ	379	
PA_tika-vin08_t:379_2	anujānāmi, cātumāsato uddhaṃ attano santakaṃ katvā ṭhapetukāmena vikappetuṃ anujānāmīti	379	
PA_tika-vin08_t:379_3	attho”ti vuttaṃ. Idhāpi pacchimavādo pasatthataroti dissati, kasmā? Suviññeyyattā,	379	
PA_tika-vin08_t:379_4	purimesu pana ācariyānaṃ adhippāyoyeva duviññeyyo hoti nānāvādasseva kathitattā.	379	
PA_tika-vin08_t:379_5	Muṭṭhipañcakanti muṭṭhiyā upalakkhitaṃ pañcakaṃ muṭṭhipañcakaṃ, catuhatthe minitvā	379	
PA_tika-vin08_t:379_6	pañcamaṃ hatthamuṭṭhiṃ katvā minitabbanti adhippāyo. Keci pana “muṭṭhihatthānaṃ pañcakaṃ	379	
PA_tika-vin08_t:379_7	muṭṭhipañcakaṃ. Pañcapi hatthā muṭṭhī katvāva minitabbā”ti vadanti. Muṭṭhittikanti	379	
PA_tika-vin08_t:379_8	etthāpi eseva nayo. Dvihatthena antaravāsakena timaṇḍalaṃ paṭicchādetuṃ sakkāti āha	379	
PA_tika-vin08_t:379_9	“pārupanenapī”tiādi. Atirekanti sugatacīvarato atirekaṃ. Ūnakanti muṭṭhipañcakādito	379	
PA_tika-vin08_t:379_10	ūnakaṃ. Tena ca tesu ticīvarādhiṭṭhānaṃ na ruhatīti dasseti.	3791	
PA_tika-vin08_t:380_0	Imaṃ saṅghāṭiṃ paccuddharāmīti imaṃ saṅghāṭiadhiṭṭhānaṃ ukkhipāmi, pariccajāmīti	380	
PA_tika-vin08_t:380_1	attho. Sāratthadīpaniyaṃ pana “paccuddharāmīti ṭhapemi, pariccajāmīti vā attho”icceva	380	
PA_tika-vin08_t:380_2	vuttaṃ. Kāyavikāraṃ karontenāti hatthena cīvaraṃ parāmasantena, cālentena vā. Vācāya	380	
PA_tika-vin08_t:380_3	adhiṭṭhātabbāti ettha kāyenapi cāletvā vācampi bhinditvā kāyavācāhi adhiṭṭhānampi	380	
PA_tika-vin08_t:380_4	saṅgahitanti veditabbaṃ, “kāyena aphusitvā”ti vattabbattā ahatthapāsahatthapāsavasena	380	
PA_tika-vin08_t:380_5	duvidhaṃ adhiṭṭhānaṃ. Tattha “hatthapāso nāma aḍḍhateyyahattho vuccati. ‘Dvādasahattha’nti	380	
PA_tika-vin08_t:380_6	keci vadanti, taṃ idha na sametī”ti vimativinodaniyaṃ vuttaṃ. “Idāni sammukhāparammukhābhedena	380	
PA_tika-vin08_t:380_7	duvidhaṃ adhiṭṭhānaṃ dassetuṃ “sace hatthapāsetiādi vuttaṃ. Sāratthadīpaniyaṃ pana	380	
PA_tika-vin08_t:380_8	“hatthapāseti ca idaṃ dvādasahatthaṃ sandhāya vuttaṃ, tasmā dvādasahatthabbhantare	380	
PA_tika-vin08_t:380_9	ṭhitaṃ ‘ima’nti vatvā adhiṭṭhātabbaṃ, tato paraṃ ‘eta’nti vatvā adhiṭṭhātabbanti	380	
PA_tika-vin08_t:380_10	keci vadanti, gaṇṭhipadesu panettha na kiñci vuttaṃ, pāḷiyaṃ aṭṭhakathāyañca sabbattha	3801	
PA_tika-vin08_t:380_11	‘hatthapāso’ti aḍḍhateyyahattho vuccati, tasmā idha visesavikappanāya kāraṇaṃ gavesitabba”nti	3801	
PA_tika-vin08_t:380_12	vuttaṃ. Evaṃ pāḷiyaṭṭhakathāsupi aḍḍhateyyahatthameva hatthapāso vutto, ṭīkācariyehi	3801	
PA_tika-vin08_t:380_13	ca tadeva sampaṭicchito, tasmā aḍḍhateyyahatthabbhantare ṭhitaṃ cīvaraṃ “ima”nti,	3801	
PA_tika-vin08_t:380_14	tato bahibhūtaṃ “eta”nti vatvā adhiṭṭhātabbaṃ.	3801	
PA_tika-vin08_t:381_0	“Sāmantavihāreti idaṃ ṭhapitaṭṭhānasallakkhaṇayogge ṭhitaṃ sandhāya vuttaṃ, tato	381	
PA_tika-vin08_t:381_1	dūre ṭhitampi ṭhapitaṭṭhānaṃ sallakkhentena adhiṭṭhātabbameva. Tatthāpi cīvarassa	381	
PA_tika-vin08_t:381_2	ṭhapitabhāvasallakkhaṇameva pamāṇaṃ. Na hi sakkā niccassa ṭhānaṃ sallakkhetuṃ, ekasmiṃ	381	
PA_tika-vin08_t:381_3	vihāre ṭhapetvā tato aññasmiṃ ṭhapitanti adhiṭṭhātuṃ na vaṭṭati. Keci pana ‘tathāpi	381	
PA_tika-vin08_t:381_4	adhiṭṭhite na doso’ti vadanti, taṃ aṭṭhakathāya na sameti, vīmaṃsitabba”nti vimativinodaniyaṃ	381	
PA_tika-vin08_t:381_5	vuttaṃ. Sāratthadīpaniyaṃ pana “sāmantavihāro nāma yattha tadaheva gantvā nivattetuṃ	381	
PA_tika-vin08_t:381_6	sakkā. Sāmantavihāreti idaṃ desanāsīsamattaṃ, tasmā ṭhapitaṭṭhānaṃ sallakkhetvā dūre	381	
PA_tika-vin08_t:381_7	ṭhitampi adhiṭṭhātabbanti vadanti. Ṭhapitaṭṭhānaṃ sallakkhetvāti ca idaṃ ṭhapitaṭṭhānasallakkhaṇaṃ	381	
PA_tika-vin08_t:381_8	anucchavikanti katvā vuttaṃ, cīvarasallakkhaṇamevettha pamāṇa”nti vuttaṃ. Vajirabuddhiṭīkāyañca	381	
PA_tika-vin08_t:381_9	“saṅghāṭi uttarāsaṅgo antaravāsakanti adhiṭṭhitānadhiṭṭhitānaṃ samānameva nāmaṃ.	381	
PA_tika-vin08_t:381_10	‘Ayaṃ saṅghāṭī’tiādīsu anadhiṭṭhitā vuttā. ‘Ticīvarena vippavaseyyā’ti ettha adhiṭṭhitā	3811	
PA_tika-vin08_t:381_11	vuttā. Sāmantavihāreti gocaragāmato vihāreti dhammasiritthero. Dūratarepi labbhatevāti	3811	
PA_tika-vin08_t:381_12	ācariyā. Anugaṇṭhipadepi ‘sāmantavihāreti desanāsīsamattaṃ, tasmā ṭhapitaṭṭhānaṃ	3811	
PA_tika-vin08_t:381_13	sallakkhetvā dūre ṭhitampi adhiṭṭhātabba’nti vuttaṃ. Sāmantavihāro nāma yattha tadaheva	3811	
PA_tika-vin08_t:381_14	gantvā nivattituṃ sakkā. Rattivippavāsaṃ rakkhantena tato dūre ṭhitaṃ adhiṭṭhātuṃ	3811	
PA_tika-vin08_t:381_15	na vaṭṭati, evaṃ kira mahāaṭṭhakathāyaṃ vuttanti. Keci ‘cīvaravaṃse ṭhapitaṃ añño	3811	
PA_tika-vin08_t:381_16	parivattetvā nāgadante ṭhapeti, taṃ ajānitvā adhiṭṭhahantassapi ruhati cīvarassa	3811	
PA_tika-vin08_t:381_17	sallakkhitattā’ti vadantī”ti, tasmā ācariyānaṃ matabhedaṃ saṃsanditvā gahetabbaṃ.	3811	
PA_tika-vin08_t:382_0	Adhiṭṭhahitvā ṭhapitavatthehīti parikkhāracoḷanāmena adhiṭṭhahitvā ṭhapitavatthehi.	382	
PA_tika-vin08_t:382_1	Teneva “imaṃ paccuddharāmī”ti parikkhāracoḷassa paccuddhāraṃ dasseti, etena ca tecīvarikadhutaṅgaṃ	382	
PA_tika-vin08_t:382_2	pariharantena paṃsukūlādivasena laddhaṃ vatthaṃ dasāhabbhantare katvā rajitvā pārupitumasakkontena	382	
PA_tika-vin08_t:382_3	parikkhāracoḷavasena adhiṭṭhahitvāva dasāhamatikkamāpetabbaṃ, itarathā nissaggiyaṃ	382	
PA_tika-vin08_t:382_4	hotīti dasseti, teneva “rajitakālato pana paṭṭhāya nikkhipituṃ na vaṭṭati, dhutaṅgacoro	382	
PA_tika-vin08_t:382_5	nāma hotī”ti visuddhimagge vuttaṃ. Puna adhiṭṭhātabbānīti idañca saṅghāṭiāditicīvaranāmena	382	
PA_tika-vin08_t:382_6	adhiṭṭhahitvā paribhuñjitukāmassa vasena vuttaṃ, itarassa pana purimādhiṭṭhānameva	382	
PA_tika-vin08_t:382_7	alanti veditabbaṃ. Puna adhiṭṭhātabbanti iminā kappabindupi dātabbanti dasseti. Adhiṭṭhānakiccaṃ	382	
PA_tika-vin08_t:382_8	natthīti iminā kappabindudānakiccampi natthīti dasseti, mahantataramevātiādi sabbādhiṭṭhānasādhāraṇalakkhaṇaṃ.	382	
PA_tika-vin08_t:382_9	Tattha puna adhiṭṭhātabbanti anadhiṭṭhitacīvarassa ekadesabhūtattā anadhiṭṭhitañce,	382	
PA_tika-vin08_t:382_10	adhiṭṭhitassa appabhāvena ekadesabhūtaṃ adhiṭṭhitasaṅkhameva gacchati, tathā adhiṭṭhitañce,	3821	
PA_tika-vin08_t:382_11	anadhiṭṭhitassa ekadesabhūtaṃ anadhiṭṭhitasaṅkhaṃ gacchatīti lakkhaṇaṃ. Na kevalañcettha	3821	
PA_tika-vin08_t:382_12	dutiyapaṭṭameva, atha kho tatiyapaṭṭādikampi. Yathāha “anujānāmi bhikkhave…pe… utuddhaṭānaṃ	3821	
PA_tika-vin08_t:382_13	dussānaṃ catugguṇaṃ saṅghāṭiṃ…pe… paṃsukūle yāvadattha”nti.	3821	
PA_tika-vin08_t:383_0	Muṭṭhipañcakāditicīvarappamāṇayuttaṃ sandhāya “ticīvaraṃ panā”tiādi vuttaṃ. Parikkhāracoḷaṃ	383	
PA_tika-vin08_t:383_1	adhiṭṭhātunti parikkhāracoḷaṃ katvā adhiṭṭhātuṃ. Avasesā bhikkhūti vakkhamānakāle	383	
PA_tika-vin08_t:383_2	nisinnā bhikkhū. Tasmā vaṭṭatīti yathā “anujānāmi, bhikkhave, ticīvaraṃ adhiṭṭhātuṃ,	383	
PA_tika-vin08_t:383_3	na vikappetu”nti vuttaṃ, evaṃ parikkhāracoḷampi vuttaṃ, na cassa ukkaṭṭhaparicchedo	383	
PA_tika-vin08_t:383_4	vutto, na ca saṅkhāparicchedo, tasmā tīṇipi cīvarāni paccuddharitvā imāni cīvarāni	383	
PA_tika-vin08_t:383_5	parikkhāracoḷāni adhiṭṭhahitvā paribhuñjituṃ vaṭṭatīti attho. Nidhānamukhametanti	383	
PA_tika-vin08_t:383_6	etaṃ parikkhāracoḷādhiṭṭhānaṃ nidhānamukhaṃ ṭhapanamukhaṃ, atirekacīvaraṭṭhapanakāraṇanti	383	
PA_tika-vin08_t:383_7	attho. Kathaṃ ñāyatīti ce, tena kho pana samayena bhikkhūnaṃ paripuṇṇaṃ hoti ticīvaraṃ,	383	
PA_tika-vin08_t:383_8	attho ca hoti parissāvanehipi thavikāhipi. Etasmiṃ vatthusmiṃ “anujānāmi, bhikkhave,	383	
PA_tika-vin08_t:383_9	parikkhāracoḷaka”nti anuññātattā bhikkhūnañca ekameva parissāvanaṃ, thavikā vā vaṭṭati,	383	
PA_tika-vin08_t:383_10	na dve vā tīṇi vāti paṭikkhepābhāvato vikappanūpagapacchimappamāṇāni, atirekappamāṇāni	3831	
PA_tika-vin08_t:383_11	vā parissāvanādīni parikkhārāni kappantīti siddhaṃ. Paṭhamaṃ ticīvarādhiṭṭhānena	3831	
PA_tika-vin08_t:383_12	adhiṭṭhātabbaṃ, puna pariharituṃ asakkontena paccuddharitvā parikkhāracoḷaṃ adhiṭṭhātabbaṃ,	3831	
PA_tika-vin08_t:383_13	na tveva āditova idaṃ vuttaṃ. Baddhasīmāya avippavāsasīmāsammutisambhavato cīvaravippavāse	3831	
PA_tika-vin08_t:383_14	nevatthi dosoti na tattha dupparihāroti āha “abaddhasīmāya dupparihāra”nti.	3831	
PA_tika-vin08_t:384_0	45. Atirittappamāṇāya chedanakaṃ pācittiyanti āha “anatirittappamāṇā”ti. Tato paraṃ	384	
PA_tika-vin08_t:384_1	paccuddharitvā vikappetabbāti vassikamāsato paraṃ adhiṭṭhānaṃ paccuddharitvā vikappetabbā,	384	
PA_tika-vin08_t:384_2	iminā catunnaṃ vassikamāsānaṃ upari adhiṭṭhānaṃ tiṭṭhatīti viññāyati, asato paccuddharāyogā,	384	
PA_tika-vin08_t:384_3	yañca mātikāṭṭhakathāyaṃ “vassikasāṭikā vassānamāsātikkamenāpi kaṇḍupaṭicchādi ābādhavūpasamenāpi	384	
PA_tika-vin08_t:384_4	adhiṭṭhānaṃ vijahantī”ti vuttaṃ, taṃ samantapāsādikāyaṃ natthi, parivāraṭṭhakathāyañca	384	
PA_tika-vin08_t:384_5	“atthāpatti hemante āpajjati, no gimhe”ti ettha na taṃ vuttaṃ, kattikapuṇṇamāsiyā	384	
PA_tika-vin08_t:384_6	pacchime pāṭipadadivase vikappetvā ṭhapitaṃ vassikasāṭikaṃ nivāsento hemante āpajjati.	384	
PA_tika-vin08_t:384_7	Kurundiyaṃ pana “kattikapuṇṇamadivase apaccuddharitvā hemante āpajjatī”ti vuttaṃ,	384	
PA_tika-vin08_t:384_8	tampi suvuttaṃ. “Cātumāsaṃ adhiṭṭhātuṃ, tato paraṃ vikappetu”nti hi vuttaṃ. Tattha	384	
PA_tika-vin08_t:384_9	mahāaṭṭhakathāyaṃ nivāsanapaccayā dukkaṭaṃ vuttaṃ, kurundaṭṭhakathāyaṃ pana apaccuddhārapaccayā,	384	
PA_tika-vin08_t:384_10	tasmā kurundiyaṃ vuttanayenapi vassikasāṭikā vassānātikkamepi adhiṭṭhānaṃ na vijahatīti	3841	
PA_tika-vin08_t:384_11	paññāyati. Adhiṭṭhānavijahanesu ca vassānamāsaābādhānaṃ vigame vijahanaṃ mātikāṭṭhakathāyampi	3841	
PA_tika-vin08_t:384_12	na uddhaṭaṃ, tasmā samantapāsādikāyaṃ āgatanayena yāva paccuddhārā adhiṭṭhānaṃ tiṭṭhatīti gahetabbaṃ.	3841	
PA_tika-vin08_t:385_0	Nahānatthāya anuññātattā “vaṇṇabhedamattarattāpi cesā vaṭṭatī”ti vuttaṃ. Dve pana	385	
PA_tika-vin08_t:385_1	na vaṭṭantīti iminā saṅghāṭiādīsupi dutiyaadhiṭṭhānaṃ na ruhati, taṃ atirekacīvaraṃ	385	
PA_tika-vin08_t:385_2	hotīti dasseti. Mahāpaccariyaṃ cīvaravasena paribhogakiccassa abhāvaṃ sandhāya “anāpattī”ti	385	
PA_tika-vin08_t:385_3	vuttā senāsanaparibhogatthāya dinnapaccattharaṇe viya. Yaṃ pana “paccattharaṇampi	385	
PA_tika-vin08_t:385_4	adhiṭṭhātabba”nti vuttaṃ, taṃ senāsanatthāyevāti niyamitaṃ na hoti navasu cīvaresu	385	
PA_tika-vin08_t:385_5	gahitattā, tasmā attano nāmena adhiṭṭhahitvā nidahitvā parikkhāracoḷaṃ viya yathā	385	
PA_tika-vin08_t:385_6	tathā viniyujjitamevāti gahetabbaṃ, pāvārokojavoti imesampi paccattharaṇādinā lokepi	385	
PA_tika-vin08_t:385_7	voharaṇato senāsanaparikkhāratthāya dinnapaccattharaṇato visuṃ gahaṇaṃ kataṃ. Sace	385	
PA_tika-vin08_t:385_8	avasāne aparāvassikasāṭikā uppannā hoti, purimavassikasāṭikaṃ paccuddharitvā vikappetvā	385	
PA_tika-vin08_t:385_9	adhiṭṭhātabbāti vadanti.	385	
PA_tika-vin08_t:386_0	Nisīdanamhi pamāṇayuttanti “dīghato sugatavidatthiyā dve vidatthiyo, vitthārato diyaḍḍhaṃ,	386	
PA_tika-vin08_t:386_1	dasā vidatthī”tiiminā pamāṇena yuttaṃ, taṃ pana majjhimapurisahatthasaṅkhātena vaḍḍhakīhatthena	386	
PA_tika-vin08_t:386_2	dīghato tihatthaṃ hoti, vitthārato chaḷaṅgulādhikadvihatthaṃ, dasā vidatthādhikahatthaṃ,	386	
PA_tika-vin08_t:386_3	idāni manussānaṃ pakatihatthena dīghato vidatthādhikacatuhatthaṃ hoti, vitthārato	386	
PA_tika-vin08_t:386_4	navaṅgulādhikatihatthaṃ, dasā chaḷaṅgulādhikadvihatthā, tato ūnaṃ vaṭṭati, na adhikaṃ	386	
PA_tika-vin08_t:386_5	“taṃ atikkāmayato chedanakaṃ pācittiya”nti vuttattā. Kaṇḍupaṭicchādiyā pamāṇikāti	386	
PA_tika-vin08_t:386_6	“dīghato catasso vidatthiyo sugatavidatthiyā, tiriyaṃ dve vidatthiyo”ti vuttattā	386	
PA_tika-vin08_t:386_7	evaṃ vuttappamāṇayuttā, sā pana vaḍḍhakīhatthena dīghato chahatthā hoti, vitthārato	386	
PA_tika-vin08_t:386_8	tihatthā, idāni pakatihatthena pana dīghato navahatthā hoti, tiriyato vidatthādhikacatuhatthāti	386	
PA_tika-vin08_t:386_9	veditabbā. Vikappanūpagapacchimacīvarappamāṇaṃ parikkhāracoḷanti ettha pana vikappanūpagapacchimacīvarappamāṇaṃ	386	
PA_tika-vin08_t:386_10	nāma sugataṅgulena dīghato aṭṭhaṅgulaṃ hoti, tiriyato caturaṅgulaṃ, vaḍḍhakīhatthena	3861	
PA_tika-vin08_t:386_11	dīghato ekahatthaṃ hoti, tiriyato vidatthippamāṇaṃ, idāni pakatihatthena pana dīghato	3861	
PA_tika-vin08_t:386_12	vidatthādhikahatthaṃ hoti, tiriyato chaḷaṅgulādhikavidatthippamāṇaṃ. Tenāha “tassa pamāṇa”ntiādi.	3861	
PA_tika-vin08_t:387_0	Bhesajjatthāyātiādīsu attano santakabhāvato mocetvā ṭhapitaṃ sandhāya “anadhiṭṭhitepi	387	
PA_tika-vin08_t:387_1	natthi āpattī”ti vuttaṃ, “idaṃ bhesajjatthāya, idaṃ mātuyā”ti vibhajitvā sakasantakabhāvato	387	
PA_tika-vin08_t:387_2	mocetvā ṭhapentena adhiṭṭhānakiccaṃ natthīti adhippāyo. “Iminā bhesajjaṃ cetāpessāmi,	387	
PA_tika-vin08_t:387_3	idaṃ mātuyā dassāmī”ti ṭhapentena pana adhiṭṭhātabbamevāti vadanti. Senāsanaparikkhāratthāya	387	
PA_tika-vin08_t:387_4	dinnapaccattharaṇeti ettha anivāsetvā apārupitvā kevalaṃ mañcapīṭhesuyeva attharitvā	387	
PA_tika-vin08_t:387_5	paribhuñjiyamānaṃ paccattharaṇaṃ attano santakampi anadhiṭṭhātuṃ vaṭṭatīti vadanti,	387	
PA_tika-vin08_t:387_6	heṭṭhā pana paccattharaṇampi adhiṭṭhātabbamevāti avisesena vuttattā attano santakaṃ	387	
PA_tika-vin08_t:387_7	adhiṭṭhātabbamevāti amhākaṃ khanti, vīmaṃsitvā gahetabbaṃ. Tante ṭhitaṃyeva adhiṭṭhātabbanti	387	
PA_tika-vin08_t:387_8	ettha pacchā vītaṭṭhānaṃ adhiṭṭhitameva hoti, puna adhiṭṭhānakiccaṃ natthi. Sace	387	
PA_tika-vin08_t:387_9	pana paricchedaṃ dassetvā antarantarā vītaṃ hoti, puna adhiṭṭhātabbanti vadanti.	387	
PA_tika-vin08_t:387_10	Eseva nayoti vikappanūpagappamāṇamatte vīte tante ṭhitaṃyeva adhiṭṭhātabbanti attho.	3871	
PA_tika-vin08_t:388_0	46. “Hīnāyāvattanenāti ‘sikkhaṃ appaccakkhāya gihibhāvūpagamanenā’ti tīsupi gaṇṭhipadesu	388	
PA_tika-vin08_t:388_1	vuttaṃ, taṃ yuttaṃ aññassa dāne viya cīvare nirālayabhāveneva pariccattattā. Keci	388	
PA_tika-vin08_t:388_2	pana ‘hīnāyāvattanenāti bhikkhuniyā gihibhāvūpagamanenevāti etamatthaṃ gahetvā bhikkhu	388	
PA_tika-vin08_t:388_3	pana vibbhamantopi yāva sikkhaṃ na paccakkhāti, tāva bhikkhuyevāti adhiṭṭhānaṃ na	388	
PA_tika-vin08_t:388_4	vijahatī’ti vadanti, taṃ na gahetabbaṃ ‘bhikkhuniyā hīnāyāvattanenā’ti visesetvā	388	
PA_tika-vin08_t:388_5	avuttattā. Bhikkhuniyā hi gihibhāvūpagamanena adhiṭṭhānavijahanaṃ visuṃ vattabbaṃ	388	
PA_tika-vin08_t:388_6	natthi tassā vibbhamaneneva assamaṇībhāvato. Sikkhāpaccakkhānenāti pana idaṃ sace	388	
PA_tika-vin08_t:388_7	bhikkhuliṅge ṭhitova sikkhaṃ paccakkhāti, tassa kāyalaggampi cīvaraṃ adhiṭṭhānaṃ	388	
PA_tika-vin08_t:388_8	vijahatīti dassanatthaṃ vutta”nti sāratthadīpaniyaṃ vuttaṃ. Vimativinodaniyaṃ pana	388	
PA_tika-vin08_t:388_9	“hīnāyāvattanenāti idaṃ antimavatthuṃ ajjhāpajjitvā bhikkhupaṭiññāya ṭhitassa ceva	388	
PA_tika-vin08_t:388_10	titthiyapakkantassa ca bhikkhuniyā ca bhikkhunibhāve nirapekkhatāya gihiliṅgatitthiyaliṅgaggahaṇaṃ	3881	
PA_tika-vin08_t:388_11	sandhāya vuttaṃ. Sikkhaṃ appaccakkhāya gihibhāvūpagamanaṃ sandhāya vuttanti keci	3881	
PA_tika-vin08_t:388_12	vadanti, taṃ na yuttaṃ, tadāpi tassa upasampannattā cīvarassa ca tassa santakattā	3881	
PA_tika-vin08_t:388_13	vijahanato”ti vuttaṃ, iti imāni dve vacanāni aññamaññaviruddhāni hutvā dissanti.	3881	
PA_tika-vin08_t:389_0	Aṭṭhakathāyaṃ pana “hīnāyāvattanena sikkhāpaccakkhānenā”ti visuṃ vuttattā hīnāyāvattante	389	
PA_tika-vin08_t:389_1	sati sikkhaṃ appaccakkhantepi cīvaraṃ adhiṭṭhānaṃ vijahati, sikkhaṃ paccakkhante	389	
PA_tika-vin08_t:389_2	sati hīnāya anāvattantepīti adhippāyo dissati, tasmā sikkhaṃ appaccakkhāya kevalaṃ	389	
PA_tika-vin08_t:389_3	gihibhāvaṃ upagacchantassa kiñcāpi bhikkhubhāvo atthi, cīvarassa ca tassa santakattā	389	
PA_tika-vin08_t:389_4	vijahanaṃ, tathāpi “hīnāyāvattanenā”ti vuttattā gihibhāvūpagamaneneva adhiṭṭhānavijahanaṃ	389	
PA_tika-vin08_t:389_5	siyā yathā taṃ liṅgaparivattanena. Gihibhāvaṃ anupagantvā ca kevalaṃ sikkhāpaccakkhānaṃ	389	
PA_tika-vin08_t:389_6	karontassa kiñcāpi bhikkhuliṅgaṃ atthi, cīvarassa ca tassa santakattā vijahanaṃ,	389	
PA_tika-vin08_t:389_7	tathāpi “sikkhāpaccakkhānenā”ti vuttattā sikkhāpaccakkhāneneva adhiṭṭhānavijahanaṃ	389	
PA_tika-vin08_t:389_8	siyā yathā taṃ paccuddharaṇe, tasmā bhikkhu vā hotu bhikkhunī vā, hīnāyāvattissāmīti	389	
PA_tika-vin08_t:389_9	cittena gihiliṅgaggahaṇena cīvaraṃ adhiṭṭhānaṃ vijahati. Sikkhāpaccakkhānena pana	389	
PA_tika-vin08_t:389_10	bhikkhusseva cīvaraṃ bhikkhuniyā sikkhāpaccakkhānābhāvāti ayamamhākaṃ khanti. Antimavatthuajjhāpannakatitthiyapakkantakānaṃ	3891	
PA_tika-vin08_t:389_11	pana cīvarassa adhiṭṭhānavijahanaṃ aṭṭhakathāyaṃ anāgatattā tesañca hīnāyāvattānavohārābhāvā vicāretabbaṃ.	3891	
PA_tika-vin08_t:390_0	Kaniṭṭhaṅgulinakhavasenāti heṭṭhimaparicchedaṃ dasseti. Orato paratoti ettha ca “orato	390	
PA_tika-vin08_t:390_1	chiddaṃ adhiṭṭhānaṃ bhindati, parato na bhindatī”ti vuttaṃ. Kathaṃ oraparabhāvo veditabboti?	390	
PA_tika-vin08_t:390_2	Yathā nadīparicchinne padese manussānaṃ vasanadisābhāge tīraṃ orimaṃ nāma hoti, itaradisābhāge	390	
PA_tika-vin08_t:390_3	tīraṃ pārimaṃ nāma, tathā bhikkhūnaṃ nivāsanapārupanaṭṭhānabhūtaṃ cīvarassa majjhaṭṭhānaṃ	390	
PA_tika-vin08_t:390_4	yathāvuttavidatthiādippamāṇassa padesassa oraṃ nāma, cīvarapariyantaṭṭhānaṃ paraṃ	390	
PA_tika-vin08_t:390_5	nāma, iti lokato vā yathā ca orato bhogaṃ parato antaṃ katvā cīvaraṃ ṭhapetabbanti	390	
PA_tika-vin08_t:390_6	vutte bhikkhuno abhimukhaṭṭhānaṃ oraṃ nāma, itaraṭṭhānaṃ paraṃ nāma, evaṃ bhikkhūnaṃ	390	
PA_tika-vin08_t:390_7	nivāsanapārupanaṭṭhānaṃ oraṃ nāma, itaraṃ paraṃ nāma. Evaṃ sāsanato vā oraparabhāvo	390	
PA_tika-vin08_t:390_8	veditabbo. Teneva yo pana dubbalaṭṭhāne paṭhamaṃ aggaḷaṃ datvā pacchā dubbalaṭṭhānaṃ	390	
PA_tika-vin08_t:390_9	chinditvā apaneti, adhiṭṭhānaṃ na bhijjati. Maṇḍalaparivattanepi eseva nayoti sakalasmiṃ	390	
PA_tika-vin08_t:390_10	cīvare adhiṭṭhānabhijjanābhijjanabhāvo dassito. Tena vuttaṃ vimativinodaniyaṃ “esa	3901	
PA_tika-vin08_t:390_11	nayoti iminā pamāṇayuttesu yattha katthaci chidde adhiṭṭhānaṃ vijahatītiādiatthaṃ saṅgaṇhātī”ti.	3901	
PA_tika-vin08_t:391_0	Khuddakaṃ cīvaranti muṭṭhipañcakādibhedappamāṇato anūnameva khuddakacīvaraṃ. Mahantaṃ	391	
PA_tika-vin08_t:391_1	vā khuddakaṃ karotīti ettha tiṇṇaṃ cīvarānaṃ catūsu passesu yasmiṃ padese chiddaṃ	391	
PA_tika-vin08_t:391_2	adhiṭṭhānaṃ na vijahati, tasmiṃ padese samantato chinditvā khuddakaṃ karontassa adhiṭṭhānaṃ	391	
PA_tika-vin08_t:391_3	na vijahatīti adhippāyo. Vimativinodaniyaṃ pana vuttaṃ “mahantaṃ vā khuddakaṃ vā	391	
PA_tika-vin08_t:391_4	karotīti ettha atimahantaṃ cīvaraṃ muṭṭhipañcakādipacchimappamāṇayuttaṃ katvā samantato	391	
PA_tika-vin08_t:391_5	chindanenapi vicchindanakāle chijjamānaṭṭhānaṃ chiddasaṅkhaṃ na gacchati, adhiṭṭhānaṃ	391	
PA_tika-vin08_t:391_6	na vijahati evāti sijjhati, ‘ghaṭetvā chindati na bhijjatī’ti vacanena ca sameti.	391	
PA_tika-vin08_t:391_7	Parikkhāracoḷaṃ pana vikappanūpagapacchimappamāṇato ūnaṃ katvā chiddaṃ adhiṭṭhānaṃ	391	
PA_tika-vin08_t:391_8	vijahati adhiṭṭhānassa anissayattā, tāni puna baddhāni ghaṭitāni puna adhiṭṭhātabbamevāti	391	
PA_tika-vin08_t:391_9	veditabbaṃ. Keci pana ‘vassikasāṭikacīvare dvidhā chinne yadipi ekekaṃ khaṇḍaṃ pacchimappamāṇaṃ	391	
PA_tika-vin08_t:391_10	hoti, ekasmiṃyeva khaṇḍe adhiṭṭhānaṃ tiṭṭhati, na itarasmiṃ, dve pana na vaṭṭantī’ti	3911	
PA_tika-vin08_t:391_11	vuttattā nisīdanakaṇḍupaṭicchādīsupi eseva nayoti vadantī”ti.	3911	
PA_tika-vin08_t:392_0	47. Sammukhe pavattā sammukhāti paccattavacanaṃ, tañca vikappanāvisesanaṃ, tasmā	392	
PA_tika-vin08_t:392_1	“sammukhe”ti bhummatthe nissakkavacanaṃ katvāpi atthaṃ vadanti, abhimukheti attho.	392	
PA_tika-vin08_t:392_2	Atha vā sammukhena attano vācāya eva vikappanā sammukhāvikappanā. Parammukhena vikappanā	392	
PA_tika-vin08_t:392_3	parammukhāvikappanāti karaṇatthenapi attho daṭṭhabbo. Ayameva pāḷiyā sameti. Sannihitāsannihitabhāvanti	392	
PA_tika-vin08_t:392_4	āsannadūrabhāvaṃ. Ettāvatā nidhetuṃ vaṭṭatīti ettakeneva vikappanākiccassa niṭṭhitattā	392	
PA_tika-vin08_t:392_5	atirekacīvaraṃ na hotīti dasāhātikkame nissaggiyaṃ na janetīti adhippāyo. Paribhuñjituṃ…pe…	392	
PA_tika-vin08_t:392_6	na vaṭṭatīti sayaṃ apaccuddhāraṇaparibhuñjane pācittiyaṃ, adhiṭṭhahane paresaṃ vissajjane	392	
PA_tika-vin08_t:392_7	ca dukkaṭañca sandhāya vuttaṃ. Paribhogādayopi vaṭṭantīti paribhogavissajjanaadhiṭṭhānāni	392	
PA_tika-vin08_t:392_8	vaṭṭanti. Api-saddena nidhetumpi vaṭṭatīti attho. Etena paccuddhārepi kate cīvaraṃ	392	
PA_tika-vin08_t:392_9	adhiṭṭhātukāmena vikappitacīvarameva hoti, na atirekacīvaraṃ, taṃ pana ticīvarādināmena	392	
PA_tika-vin08_t:392_10	adhiṭṭhātukāmena adhiṭṭhahitabbaṃ, itarena vikappitacīvarameva katvā paribhuñjitabbanti dasseti.	3921	
PA_tika-vin08_t:393_0	Keci pana “yaṃ vikappitacīvaraṃ, taṃ yāva paribhogakālā apaccuddharāpetvā nidahetabbaṃ,	393	
PA_tika-vin08_t:393_1	paribhogakāle pana sampatte paccuddharāpetvā adhiṭṭhahitvā paribhuñjitabbaṃ. Yadi	393	
PA_tika-vin08_t:393_2	hi tato pubbepi paccuddharāpeyya, paccuddhāreneva vikappanāya vigatattā atirekacīvaraṃ	393	
PA_tika-vin08_t:393_3	nāma hoti, dasāhātikkame patteva nissaggiyaṃ, tasmā yaṃ aparibhuñjitvā ṭhapetabbaṃ,	393	
PA_tika-vin08_t:393_4	tadeva vikappetabbaṃ. Paccuddhāre ca kate antodasāheyeva adhiṭṭhātabbaṃ. Yañca aṭṭhakathāyaṃ	393	
PA_tika-vin08_t:393_5	‘tato paraṃ paribhogādi vaṭṭatī’tiādi vuttaṃ, taṃ pāḷiyā virujjhatī”ti vadanti, taṃ	393	
PA_tika-vin08_t:393_6	tesaṃ matimattameva. Pāḷiyañhi “antodasāhaṃ adhiṭṭheti vikappetī”ti ca “sāmaṃ cīvaraṃ	393	
PA_tika-vin08_t:393_7	vikappetvā apaccuddhāraṇaṃ paribhuñjeyya pācittiya”nti ca “anāpatti so vā deti, tassa	393	
PA_tika-vin08_t:393_8	vā vissāsanto paribhuñjatī”ti ca sāmaññato vuttattā, aṭṭhakathāyañca “imaṃ cīvaraṃ	393	
PA_tika-vin08_t:393_9	vā vikappanaṃ vā paccuddharāmī”tiādinā paccuddhāraṃ adassetvā “mayhaṃ santakaṃ paribhuñja	393	
PA_tika-vin08_t:393_10	vā vissajjehi vā yathāpaccayaṃ karohī”ti evaṃ attano santakattaṃ amocetvāva paribhogādivasena	3931	
PA_tika-vin08_t:393_11	paccuddhārassa vuttattā, “tato pabhuti paribhogādayopi vaṭṭantī”ti adhiṭṭhānaṃ vināpi	3931	
PA_tika-vin08_t:393_12	visuṃ paribhogassa nidhānassa ca vuttattā vikappanānantarameva paccuddharāpetvā anadhiṭṭhahitvā	3931	
PA_tika-vin08_t:393_13	eva ca ticīvararahitaṃ vikappanārahaṃ cīvaraṃ paribhuñjituñca nidahituñca idaṃ pāṭekkaṃ	3931	
PA_tika-vin08_t:393_14	vinayakammanti khāyati. Apica bahūnaṃ pattānaṃ vikappetuṃ paccuddharetuñca vuttattā	3931	
PA_tika-vin08_t:393_15	paccuddhāre tesaṃ atirekapattatā dassitāti sijjhati tesu ekasseva adhiṭṭhātabbato,	3931	
PA_tika-vin08_t:393_16	tasmā aṭṭhakathāyaṃ āgatanayeneva gahetabbaṃ.	3931	
PA_tika-vin08_t:394_0	Mittoti daḷhamitto. Sandiṭṭhoti diṭṭhamatto, na daḷhamitto. Paññattikovido na hotīti	394	
PA_tika-vin08_t:394_1	evaṃ vikappite anantarameva evaṃ paccuddharitabbanti vinayakammaṃ na jānāti. Tenāha	394	
PA_tika-vin08_t:394_2	“na jānāti paccuddharitu”nti. Imināpi cetaṃ veditabbaṃ “vikappanāsamanantarameva	394	
PA_tika-vin08_t:394_3	paccuddhāro kātabbo”ti. Vikappitavikappanā nāmesā vaṭṭatīti adhiṭṭhitaadhiṭṭhānaṃ viyāti adhippāyo.	394	
PA_tika-vin08_t:395_0	48. Evaṃ cīvare adhiṭṭhānavikappanānayaṃ dassetvā idāni patte adhiṭṭhānavikappanānayaṃ	395	
PA_tika-vin08_t:395_1	dassento “patte panā”tiādimāha. Tattha patati piṇḍapāto etthāti patto, jinasāsanabhāvo	395	
PA_tika-vin08_t:395_2	bhikkhābhājanaviseso. Vuttañhi “pattaṃ pakkhe dale patto, bhājane so gate tisū”ti,	395	
PA_tika-vin08_t:395_3	tasmiṃ patte. Panāti pakkhantaratthe nipāto. Nayoti adhiṭṭhānavikappanānayo. Cīvare	395	
PA_tika-vin08_t:395_4	vuttaadhiṭṭhānavikappanānayato aññabhūto ayaṃ vakkhamāno patte adhiṭṭhānavikappanānayo	395	
PA_tika-vin08_t:395_5	veditabboti yojanā. Pattaṃ adhiṭṭhahantena pamāṇayuttova adhiṭṭhātabbo, na appamāṇayuttoti	395	
PA_tika-vin08_t:395_6	sambandho. Tena pamāṇato ūnādhike patte adhiṭṭhānaṃ na ruhati, tasmā tādisaṃ pattaṃ	395	
PA_tika-vin08_t:395_7	bhājanaparibhogena paribhuñjitabbanti dasseti. Vakkhati hi “ete bhājanaparibhogena	395	
PA_tika-vin08_t:395_8	paribhuñjitabbā, na adhiṭṭhānūpagā na vikappanūpagā”ti.	395	
PA_tika-vin08_t:396_0	Dve magadhanāḷiyoti ettha magadhanāḷi nāma yā māgadhikāya tulāya aḍḍhaterasapalaparimitaṃ	396	
PA_tika-vin08_t:396_1	udakaṃ gaṇhāti. Sīhaḷadīpe pakatināḷito khuddakā hoti, damiḷanāḷito pana mahantā.	396	
PA_tika-vin08_t:396_2	Vuttañhetaṃ samantapāsādikāyaṃ “magadhanāḷi nāma aḍḍhaterasapalā hotīti andhakaṭṭhakathāyaṃ	396	
PA_tika-vin08_t:396_3	vuttaṃ. Sīhaḷadīpe pakatināḷi mahantā, damiḷanāḷi khuddakā, magadhanāḷipamāṇayuttā,	396	
PA_tika-vin08_t:396_4	tāya magadhanāḷiyā diyaḍḍhanāḷi ekā sīhaḷanāḷi hotīti mahāaṭṭhakathāyaṃ vutta”nti.	396	
PA_tika-vin08_t:396_5	Atha vā magadhanāḷi nāma yā pañca kuḍuvāni ekañca muṭṭhiṃ ekāya ca muṭṭhiyā tatiyabhāgaṃ	396	
PA_tika-vin08_t:396_6	gaṇhāti. Vuttañhetaṃ sāratthadīpaniyaṃ “magadhanāḷi nāma chapasatā nāḷīti keci. ‘Aṭṭhapasatā’ti	396	
PA_tika-vin08_t:396_7	apare. Tattha purimānaṃ matena tipasatāya nāḷiyā dve nāḷiyo ekā magadhanāḷi hoti.	396	
PA_tika-vin08_t:396_8	Pacchimānaṃ catupasatāya nāḷiyā dve nāḷiyo ekā magadhanāḷi. Ācariyadhammapālattherena	396	
PA_tika-vin08_t:396_9	pana pakatiyā catumuṭṭhikaṃ kuḍuvaṃ, catukuḍuvaṃ nāḷikaṃ, tāya nāḷiyā soḷasa nāḷiyo	396	
PA_tika-vin08_t:396_10	doṇaṃ, taṃ pana magadhanāḷiyā dvādasa nāḷiyo hontīti vuttaṃ, tasmā tena nayena magadhanāḷi	3961	
PA_tika-vin08_t:396_11	nāma pañca kuḍuvāni ekañca muṭṭhiṃ ekāya muṭṭhiyā tatiyabhāgañca gaṇhātīti veditabba”nti.	3961	
PA_tika-vin08_t:396_12	Tattha kuḍuvoti pasato. Vuttañhi abhidhānappadīpikāyaṃ –	3961	
PA_tika-vin08_t:397	“Kuḍuvo pasato eko;	39	
PA_tika-vin08_t:398	Pattho te caturo siyuṃ;	39	
PA_tika-vin08_t:399	Āḷhako caturo patthā;	39	
PA_tika-vin08_t:400	Doṇaṃ vā caturāḷhaka”nti.	40	
PA_tika-vin08_t:401_0	Atha vā magadhanāḷi nāma yā catukuḍuvāya nāḷiyā catasso nāḷiyo gaṇhāti. Vuttañhetaṃ	401	
PA_tika-vin08_t:401_1	vimativinodaniyaṃ “damiḷanāḷīti purāṇakanāḷiṃ sandhāya vuttaṃ. Sā ca catumuṭṭhikehi	401	
PA_tika-vin08_t:401_2	kuḍuvehi aṭṭhakuḍuvā, tāya nāḷiyā dve nāḷiyo magadhanāḷi gaṇhāti, purāṇā pana sīhaḷanāḷi	401	
PA_tika-vin08_t:401_3	tisso nāḷiyo gaṇhātīti vadanti, tesaṃ matena magadhanāḷi idāni vattamānāya catukuḍuvāya	401	
PA_tika-vin08_t:401_4	damiḷanāḷiyā catunāḷikā hoti, tato magadhanāḷito upaḍḍhañca purāṇadamiḷanāḷisaṅkhātaṃ	401	
PA_tika-vin08_t:401_5	patthaṃ nāma hoti, etena ca omako nāma patto patthodanaṃ gaṇhātīti pāḷivacanaṃ sameti. Lokiyehipi –	401	
PA_tika-vin08_t:402	‘Lokiyaṃ magadhañceti, patthadvayamudāhaṭaṃ;	40	
PA_tika-vin08_t:403	Lokiyaṃ soḷasapalaṃ, māgadhaṃ diguṇaṃ mata’nti. –	40	
PA_tika-vin08_t:404_0	Evaṃ loke nāḷiyā magadhanāḷi diguṇāti dassitā. Evañca gayhamāne omakapattassa ca	404	
PA_tika-vin08_t:404_1	yāpanamattodanagāhikā ca siddhā hoti. Na hi sakkā aṭṭhakuḍuvato ūnodanagāhinā pattena	404	
PA_tika-vin08_t:404_2	athūpīkataṃ piṇḍapātaṃ pariyesitvā yāpetuṃ. Teneva vuttaṃ verañjakaṇḍaṭṭhakathāyaṃ	404	
PA_tika-vin08_t:404_3	‘pattho nāma nāḷimattaṃ hoti, ekassa purisassa alaṃ yāpanāyā’ti”. Vuttampi hetaṃ	404	
PA_tika-vin08_t:404_4	jātakaṭṭhakathāyaṃ “patthodano nālamayaṃ duvinna”nti, “ekassa dinnaṃ dvinnaṃ tiṇṇaṃ	404	
PA_tika-vin08_t:404_5	pahotī”ti ca, tasmā idha vuttanayānusārena gahetabbanti. Ālopassa ālopassa anurūpanti	404	
PA_tika-vin08_t:404_6	odanassa catubhāgamattaṃ. Vuttañhetaṃ majjhimanikāye brahmāyusuttasaṃvaṇṇanāyaṃ “byañjanassa	404	
PA_tika-vin08_t:404_7	mattā nāma odanacatutthabhāgo”ti. Odanagatikānīti odanassa gati gati yesaṃ tāni odanagatikāni.	404	
PA_tika-vin08_t:404_8	Gatīti ca okāso odanassa antopavisanasīlattā odanassa okāsoyeva tesaṃ okāso hoti,	404	
PA_tika-vin08_t:404_9	na aññaṃ attano okāsaṃ gavesantīti attho. Bhājanaparibhogenāti udakāharaṇādinā bhājanaparibhogena.	404	
PA_tika-vin08_t:405_0	Evaṃ pamāṇato adhiṭṭhānūpagavikappanūpagapattaṃ dassetvā idāni pākato mūlato ca taṃ	405	
PA_tika-vin08_t:405_1	dassetuṃ “pamāṇayuttānampī”tiādimāha. Tattha ayopatto pañcahi pākehi pattoti kammārapakkaṃyeva	405	
PA_tika-vin08_t:405_2	anadhiṭṭhahitvā samaṇasāruppanīlavaṇṇakaraṇatthāya punappunaṃ nānāsambhārehi pacitabbo,	405	
PA_tika-vin08_t:405_3	ayopattassa atikakkhaḷattā kammārapākena saddhiṃ pañcavārapakkoyeva samaṇasāruppanīlavaṇṇo	405	
PA_tika-vin08_t:405_4	hoti. Mattikāpatto dvīhi pākehi pakkoti etthāpi eseva nayo. Tassa pana mudukattā	405	
PA_tika-vin08_t:405_5	kumbhakārakapākena saddhiṃ dvivārapakkopi samaṇasāruppanīlavaṇṇo hoti. Evaṃ katoyeva	405	
PA_tika-vin08_t:405_6	hi patto adhiṭṭhānūpago vikappanūpago ca hoti, nākato. Tena vakkhati “pāke ca mūle	405	
PA_tika-vin08_t:405_7	ca suniṭṭhiteyeva adhiṭṭhānūpago hoti. Yo adhiṭṭhānūpago, sveva vikappanūpago”ti.	405	
PA_tika-vin08_t:405_8	So hatthaṃ āgatopi anāgatopi adhiṭṭhātabbo vikappetabboti etena dūre ṭhitampi adhiṭṭhātuṃ	405	
PA_tika-vin08_t:405_9	vikappetuñca labhati, ṭhapitaṭṭhānasallakkhaṇameva pamāṇanti dasseti. Idāni tamevatthaṃ	405	
PA_tika-vin08_t:405_10	vitthāretumāha “yadi hī”tiādi. Hi-saddo vitthārajotako. Tattha pacitvā ṭhapessāmīti	4051	
PA_tika-vin08_t:405_11	kāḷavaṇṇapākaṃ sandhāya vuttaṃ.	4051	
PA_tika-vin08_t:406_0	Idāni pattādhiṭṭhānaṃ dassetumāha “tattha dve pattassa adhiṭṭhānā”tiādi. Tattha sāmantavihāreti	406	
PA_tika-vin08_t:406_1	idaṃ upalakkhaṇavasena vuttaṃ, tato dūre ṭhitampi adhiṭṭhātabbameva. Ṭhapitaṭṭhānaṃ	406	
PA_tika-vin08_t:406_2	sallakkhetvāti idampi upacāramattaṃ, pattasallakkhaṇamevettha pamāṇaṃ.	406	
PA_tika-vin08_t:407	Idāni adhiṭṭhānavijahanaṃ dassetuṃ “evaṃ appamattassa”tyādimāha. Tattha patte vā chiddaṃ hotīti mukhavaṭṭito heṭṭhā dvaṅgulamattokāsato paṭṭhāya yattha katthaci chiddaṃ hoti.	40	
PA_tika-vin08_t:408	Sattannaṃ dhaññānanti –	40	
PA_tika-vin08_t:409	“Sāli vīhi ca kudrūso;	40	
PA_tika-vin08_t:410	Godhūmo varako yavo;	41	
PA_tika-vin08_t:411	Kaṅgūti satta dhaññāni;	41	
PA_tika-vin08_t:412	Nīvārādī tu tabbhidā”ti. –	41	
PA_tika-vin08_t:413	Vuttānaṃ sattavidhānaṃ dhaññānaṃ.	41	
PA_tika-vin08_t:414	49. Evaṃ pattādhiṭṭhānaṃ dassetvā idāni pattavikappanaṃ dassetuṃ “vikappane panā”tiādimāha. Taṃ cīvaravikappane vuttanayeneva veditabbaṃ.	41	
PA_tika-vin08_t:415_0	50. Evaṃ vikappanānayaṃ dassetvā idāni patte bhinne kattabbavidhiṃ dassetumāha “evaṃ	415	
PA_tika-vin08_t:415_1	adhiṭṭhahitvā”iccādi. Tattha apattoti iminā adhiṭṭhānavijahanampi dasseti. Pañcabandhanepi	415	
PA_tika-vin08_t:415_2	patte aparipuṇṇapāke patte viya adhiṭṭhānaṃ na ruhati. “Tipupaṭṭena vā”ti vuttattā	415	
PA_tika-vin08_t:415_3	tambalohādikappiyalohehi ayopattassa chiddaṃ chādetuṃ vaṭṭati. Teneva “lohamaṇḍalakenā”ti	415	
PA_tika-vin08_t:415_4	vuttaṃ. Suddhehi…pe… na vaṭṭatīti idaṃ uṇhabhojane pakkhitte vilīyamānattā vuttaṃ.	415	
PA_tika-vin08_t:415_5	Phāṇitaṃ jhāpetvā pāsāṇacuṇṇena bandhituṃ vaṭṭatīti pāsāṇacuṇṇena saddhiṃ phāṇitaṃ	415	
PA_tika-vin08_t:415_6	pacitvā tathāpakkena pāsāṇacuṇṇena bandhituṃ vaṭṭati. Aparibhogenāti ayuttaparibhogena.	415	
PA_tika-vin08_t:415_7	“Anujānāmi bhikkhave ādhāraka”nti vuttattā mañcapīṭhādīsu yattha katthaci ādhārakaṃ	415	
PA_tika-vin08_t:415_8	ṭhapetvā tattha pattaṃ ṭhapetuṃ vaṭṭati ādhārakaṭṭhapanokāsassa aniyamitattāti vadanti.	415	
PA_tika-vin08_t:416	Iti vinayasaṅgahasaṃvaṇṇanābhūte vinayālaṅkāre	41	
PA_tika-vin08_t:417	Adhiṭṭhānavikappanavinicchayakathālaṅkāro nāma	41	
PA_tika-vin08_t:418	Aṭṭhamo paricchedo.	41	
PA_tika-vin08_t:419	9. Cīvaravippavāsavinicchayakathā	41	
PA_tika-vin08_t:420_0	51. Evaṃ adhiṭṭhānavikappanavinicchayakathaṃ dassetvā idāni cīvarena vināvāsavinicchayakaraṇaṃ	420	
PA_tika-vin08_t:420_1	dassetuṃ “cīvarenavināvāso”tyādimāha. Tattha cīyatīti cīvaraṃ, cayaṃ sañcayaṃ karīyatīti	420	
PA_tika-vin08_t:420_2	attho, ariyaddhajo vatthaviseso. Idha pana ticīvarādhiṭṭhānena adhiṭṭhahitvā dhāritaṃ	420	
PA_tika-vin08_t:420_3	cīvarattayameva. Vināti vajjanatthe nipāto. Vasanaṃ vāso, vinā vāso vināvāso, cīvarena	420	
PA_tika-vin08_t:420_4	vināvāso cīvaravināvāso, “cīvaravippavāso”ti vattabbe vatticchāvasena, gāthāpādapūraṇatthāya	420	
PA_tika-vin08_t:420_5	vā aluttasamāsaṃ katvā evaṃ vuttanti daṭṭhabbaṃ. Tathā ca vakkhati “ticīvarādhiṭṭhānena…pe…	420	
PA_tika-vin08_t:420_6	vippavāso”ti, “imaṃ saṅghāṭiṃ adhiṭṭhāmi, imaṃ uttarāsaṅgaṃ adhiṭṭhāmi, imaṃ antaravāsakaṃ	420	
PA_tika-vin08_t:420_7	adhiṭṭhāmī”ti evaṃ nāmena adhiṭṭhitānaṃ tiṇṇaṃ cīvarānaṃ ekekena vippavāsoti attho,	420	
PA_tika-vin08_t:420_8	ekenapi vinā vasituṃ na vaṭṭati, vasantassa bhikkhuno saha aruṇuggamanā cīvaraṃ nissaggiyaṃ	420	
PA_tika-vin08_t:420_9	hoti, pācittiyañca āpajjatīti sambandho. Vasitabbanti ettha vasanakiriyā catuiriyāpathasādhāraṇā,	420	
PA_tika-vin08_t:420_10	tasmā kāyalaggaṃ vā hotu alaggaṃ vā, aḍḍhateyyaratanassa padesassa anto katvā tiṭṭhantopi	4201	
PA_tika-vin08_t:420_11	carantopi nisinnopi nipannopi hatthapāse katvā vasanto nāma hoti.	4201	
PA_tika-vin08_t:421_0	Evaṃ sāmaññato avippavāsalakkhaṇaṃ dassetvā idāni gāmādipannarasokāsavasena visesato	421	
PA_tika-vin08_t:421_1	dassetumāha “gāmi”ccādi. Tattha gāmanivesanāni pākaṭāneva. Udosito nāma yānādīnaṃ	421	
PA_tika-vin08_t:421_2	bhaṇḍānaṃ sālā. Aṭṭo nāma paṭirājādipaṭibāhanatthaṃ iṭṭhakāhi kato bahalabhittiko	421	
PA_tika-vin08_t:421_3	catupañcabhūmiko patissayaviseso. Māḷo nāma ekakūṭasaṅgahito caturassapāsādo. Pāsādo	421	
PA_tika-vin08_t:421_4	nāma dīghapāsādo. Hammiyaṃ nāma muṇḍacchadanapāsādo, muṇḍacchadanapāsādoti ca candikaṅgaṇayutto	421	
PA_tika-vin08_t:421_5	pāsādoti vuccati. Sattho nāma jaṅghasattho vā sakaṭasattho vā. Khettaṃ nāma pubbaṇṇāparaṇṇānaṃ	421	
PA_tika-vin08_t:421_6	viruhanaṭṭhānaṃ. Dhaññakaraṇaṃ nāma khalamaṇḍalaṃ. Ārāmo nāma pupphārāmo phalārāmo.	421	
PA_tika-vin08_t:421_7	Vihārādayo pākaṭā eva. Tattha nivesanādīni gāmato bahi sanniviṭṭhāni gahitānīti veditabbaṃ.	421	
PA_tika-vin08_t:421_8	Antogāme ṭhitānañhi gāmaggahaṇena gahitattā gāmaparihāroyevāti. Gāmaggahaṇena ca	421	
PA_tika-vin08_t:421_9	nigamanagarānipi gahitāneva honti.	421	
PA_tika-vin08_t:422_0	Parikhāya vā parikkhittoti iminā samantā nadītaḷākādiudakena parikkhittopi parikkhittoyevāti	422	
PA_tika-vin08_t:422_1	dasseti. Taṃ pamāṇaṃ atikkamitvāti gharassa upari ākāse aḍḍhateyyaratanappamāṇaṃ	422	
PA_tika-vin08_t:422_2	atikkamitvā. Sabhāye vā vatthabbanti iminā sabhāsaddassa pariyāyo sabhāyasaddo napuṃsakaliṅgo	422	
PA_tika-vin08_t:422_3	atthīti dasseti. Sabhāsaddo hi itthiliṅgo, sabhāyasaddo napuṃsakaliṅgoti. Dvāramūle	422	
PA_tika-vin08_t:422_4	vāti nagarassa dvāramūle vā. Tesanti sabhāyanagaradvāramūlānaṃ. Tassā vīthiyā sabhāyadvārānaṃ	422	
PA_tika-vin08_t:422_5	gahaṇeneva tattha sabbānipi gehāni, sā ca antaravīthi gahitāyeva hoti. Ettha ca dvāravīthigharesu	422	
PA_tika-vin08_t:422_6	vasantena gāmappavesanasahaseyyādidosaṃ pariharitvā suppaṭicchannatādiyutteneva bhavitabbaṃ.	422	
PA_tika-vin08_t:422_7	Sabhā pana yadi sabbesaṃ vasanatthāya papāsadisā katā, antarārāme viya yathāsukhaṃ	422	
PA_tika-vin08_t:422_8	vasituṃ vaṭṭatīti veditabbaṃ. Atiharitvā ghare nikkhipatīti vīthiṃ muñcitvā ṭhite	422	
PA_tika-vin08_t:422_9	aññasmiṃ ghare nikkhipati. Tenāha “vīthihatthapāso na rakkhatī”ti. Purato vā pacchato	422	
PA_tika-vin08_t:422_10	vā hatthapāseti gharassa hatthapāsaṃ sandhāya vadati.	4221	
PA_tika-vin08_t:423_0	Evaṃ gāmavasena vippavāsāvippavāsaṃ dassetvā idāni nivesanavasena dassento “sace	423	
PA_tika-vin08_t:423_1	ekakulassa santakaṃ nivesanaṃ hotī”tiādimāha. Tattha ovarako nāma gabbhassa abbhantare	423	
PA_tika-vin08_t:423_2	añño gabbhoti vadanti, gabbhassa vā pariyāyavacanametaṃ. Idāni udositādivasena dassento	423	
PA_tika-vin08_t:423_3	“udositi”ccādimāha. Tattha vuttanayenevāti “ekakulassa santako udosito hoti parikkhitto	423	
PA_tika-vin08_t:423_4	cā”tiādinā nivesane vuttanayena. Eva-saddo visesanivatti attho. Tena viseso natthīti dasseti.	423	
PA_tika-vin08_t:424_0	Idāni yesu viseso atthi, te dassento “sace ekakulassa nāvā”tiādimāha. Tattha pariyādiyitvāti	424	
PA_tika-vin08_t:424_1	vinivijjhitvā, ajjhottharitvā vā. Vuttamevatthaṃ vibhāveti “antopaviṭṭhenā”tiādinā.	424	
PA_tika-vin08_t:424_2	Tattha antopaviṭṭhenāti gāmassa, nadiyā vā antopaviṭṭhena. “Satthenā”ti pāṭhaseso.	424	
PA_tika-vin08_t:424_3	Nadīparihāro labbhatīti ettha “visuṃ nadīparihārassa avuttattā gāmādīhi aññattha	424	
PA_tika-vin08_t:424_4	viya cīvarahatthapāsoyeva nadīparihāro”ti tīsupi gaṇṭhipadesu vuttaṃ. Aññe pana “iminā	424	
PA_tika-vin08_t:424_5	aṭṭhakathāvacanena nadīparihāropi visuṃ siddhoti nadīhatthapāso na vijahitabbo”ti	424	
PA_tika-vin08_t:424_6	vadanti. Yathā pana ajjhokāse sattabbhantaravasena araññaparihāro labbhati, evaṃ	424	
PA_tika-vin08_t:424_7	nadiyaṃ udakukkhepavasena nadīparihāro labbhatīti katvā aṭṭhakathāyaṃ nadīparihāro	424	
PA_tika-vin08_t:424_8	visuṃ avutto siyā sattabbhantaraudakukkhepasīmānaṃ araññanadīsu abaddhasīmāvasena	424	
PA_tika-vin08_t:424_9	labbhamānattā. Evañca sati samuddajātassaresupi parihāro avuttasiddho hoti nadiyā	424	
PA_tika-vin08_t:424_10	samānalakkhaṇattā, nadīhatthapāso na vijahitabboti pana atthe sati nadiyā ativitthārattā	4241	
PA_tika-vin08_t:424_11	bahusādhāraṇattā ca antonadiyaṃ cīvaraṃ ṭhapetvā nadīhatthapāse ṭhitena cīvarassa	4241	
PA_tika-vin08_t:424_12	pavattiṃ jānituṃ na sakkā bhaveyya. Esa nayo samuddajātassaresupi. Antoudakukkhepe	4241	
PA_tika-vin08_t:424_13	vā tassa hatthapāse vā ṭhitena pana sakkāti ayaṃ amhākaṃ attanomati, vicāretvā gahetabbaṃ.	4241	
PA_tika-vin08_t:424_14	Vihārasīmanti avippavāsasīmaṃ sandhāyāha. Ettha ca vihārassa nānākulasantakabhāvepi	4241	
PA_tika-vin08_t:424_15	avippavāsasīmāparicchedabbhantare sabbattha cīvaraavippavāsasambhavato padhānattā	4241	
PA_tika-vin08_t:424_16	tattha satthaparihāro na labbhatīti “vihāraṃ gantvā vasitabba”nti vuttaṃ. Satthasamīpeti	4241	
PA_tika-vin08_t:424_17	idaṃ yathāvuttaabbhantaraparicchedavasena vuttaṃ.	4241	
PA_tika-vin08_t:425_0	Yasmā “nānākulassa parikkhitte khette cīvaraṃ nikkhipitvā khettadvāramūle vā tassa	425	
PA_tika-vin08_t:425_1	hatthapāse vā vatthabba”nti vuttaṃ, tasmā dvāramūlato aññattha khettepi vasantena	425	
PA_tika-vin08_t:425_2	cīvaraṃ nikkhipitvā hatthapāse katvāyeva vasitabbaṃ.	425	
PA_tika-vin08_t:426_0	Vihāro nāma saparikkhitto vā aparikkhitto vā sakalo āvāsoti vadanti. Yasmiṃ vihāreti	426	
PA_tika-vin08_t:426_1	ettha pana ekagehameva vuttaṃ. Vimativinodaniyaṃ pana “vihāro nāma upacārasīmā. Yasmiṃ	426	
PA_tika-vin08_t:426_2	vihāreti tassa antopariveṇādiṃ sandhāya vutta”nti vuttaṃ. Ekakulādisantakatā cettha	426	
PA_tika-vin08_t:426_3	kārāpakānaṃ vasena veditabbā.	426	
PA_tika-vin08_t:427_0	Yaṃ majjhanhike kāle samantā chāyā pharatīti yadā mahāvīthiyaṃ ujukameva gacchantaṃ	427	
PA_tika-vin08_t:427_1	sūriyamaṇḍalaṃ majjhanhikaṃ pāpuṇāti, tadā yaṃ okāsaṃ chāyā pharati, taṃ sandhāya	427	
PA_tika-vin08_t:427_2	vuttaṃ. Vimativinodaniyaṃ pana “chāyāya phuṭṭhokāsassāti ujukaṃ avikkhittaleḍḍupātabbhantaraṃ	427	
PA_tika-vin08_t:427_3	sandhāya vadatī”ti vuttaṃ. Agamanapatheti tadaheva gantvā nivattetuṃ asakkuṇeyyake	427	
PA_tika-vin08_t:427_4	samuddamajjhe ye dīpakā, tesūti yojanā. Itarasminti puratthimadisāya cīvare.	427	
PA_tika-vin08_t:428_0	52. Nadiṃ otaratīti hatthapāsaṃ muñcitvā otarati. Nāpajjatīti paribhogapaccayā dukkaṭaṃ	428	
PA_tika-vin08_t:428_1	nāpajjati. Tenāha “so hī”tiādi. Aparibhogārahattāti iminā nissaggiyacīvaraṃ anissajjitvā	428	
PA_tika-vin08_t:428_2	paribhuñjantassa dukkaṭaṃ acittakanti siddhaṃ. Ekaṃ pārupitvā ekaṃ aṃsakūṭe ṭhapetvā	428	
PA_tika-vin08_t:428_3	gantabbanti idaṃ bahūnaṃ sañcaraṇaṭṭhāne evaṃ akatvā gamanaṃ na sāruppanti katvā	428	
PA_tika-vin08_t:428_4	vuttaṃ, na āpattiaṅgattā. Bahigāme ṭhapetvāpi apārupitabbatāya vuttaṃ “vinayakammaṃ	428	
PA_tika-vin08_t:428_5	kātabba”nti. Atha vā vihāre sabhāgaṃ bhikkhuṃ na passati, evaṃ sati āsanasālaṃ gantvā	428	
PA_tika-vin08_t:428_6	vinayakammaṃ kātabbanti yojanā. Āsanasālaṃ gacchantena kiṃ tīhi cīvarehi gantabbanti	428	
PA_tika-vin08_t:428_7	āha “santaruttarenā”ti naṭṭhacīvarassa santaruttarasādiyanato. Saṅghāṭi pana kiṃ	428	
PA_tika-vin08_t:428_8	kātabbāti āha “saṅghāṭiṃ bahigāme ṭhapetvā”ti. Uttarāsaṅge ca bahigāme ṭhapitasaṅghāṭiyañca	428	
PA_tika-vin08_t:428_9	paṭhamaṃ vinayakammaṃ katvā pacchā uttarāsaṅgaṃ nivāsetvā antaravāsake kātabbaṃ.	428	
PA_tika-vin08_t:428_10	Ettha ca bahigāme ṭhapitassapi vinayakammavacanato parammukhāpi ṭhitaṃ nissajjituṃ,	4281	
PA_tika-vin08_t:428_11	nissaṭṭhaṃ dātuñca vaṭṭatīti veditabbaṃ.	4281	
PA_tika-vin08_t:429_0	Daharānaṃ gamane saussāhattā “nissayo pana na paṭippassambhatī”ti vuttaṃ. Muhuttaṃ…pe…	429	
PA_tika-vin08_t:429_1	paṭippassambhatīti saussāhatte gamanassa upacchinnattā vuttaṃ, tesaṃ pana purāruṇā	429	
PA_tika-vin08_t:429_2	uṭṭhahitvā saussāhena gacchantānaṃ aruṇe antarā uṭṭhitepi na paṭippassambhati “yāva	429	
PA_tika-vin08_t:429_3	aruṇuggamanā sayantī”ti vuttattā. Teneva “gāmaṃ pavisitvā…pe… na paṭippassambhatī”ti	429	
PA_tika-vin08_t:429_4	vuttaṃ. Aññamaññassa vacanaṃ aggahetvātiādimhi saussāhattā gamanakkhaṇe paṭippassaddhi	429	
PA_tika-vin08_t:429_5	na vuttā. Dhenubhayenāti taruṇavacchagāvīnaṃ ādhāvitvā siṅgena paharaṇabhayena. Nissayo	429	
PA_tika-vin08_t:429_6	ca paṭippassambhatīti ettha dhenubhayādīhi ṭhitānaṃ yāva bhayavūpasamā ṭhātabbato	429	
PA_tika-vin08_t:429_7	“antoaruṇeyeva gamissāmī”ti niyametuṃ asakkuṇeyyattā vuttaṃ. Yattha pana evaṃ niyametuṃ	429	
PA_tika-vin08_t:429_8	sakkā, tattha antarā aruṇe uggatepi nissayo na paṭippassambhati bhesajjatthāya gāmaṃ	429	
PA_tika-vin08_t:429_9	paviṭṭhadaharānaṃ viya.	429	
PA_tika-vin08_t:430_0	Antosīmāyaṃ gāmanti avippavāsasīmāsammutito pacchā patiṭṭhāpitagāmaṃ sandhāya vadati	430	
PA_tika-vin08_t:430_1	gāmañca gāmūpacārañca ṭhapetvā sammannitabbato. Paviṭṭhānanti ācariyantevāsikānaṃ	430	
PA_tika-vin08_t:430_2	visuṃ visuṃ gatānaṃ avippavāsasīmattā neva cīvarāni nissaggiyāni honti, saussāhatāya	430	
PA_tika-vin08_t:430_3	na nissayo paṭippassambhati. Antarāmaggeti dhammaṃ sutvā āgacchantānaṃ antarāmagge.	430	
PA_tika-vin08_t:431	Iti vinayasaṅgahasaṃvaṇṇanābhūte vinayālaṅkāre	43	
PA_tika-vin08_t:432	Cīvaravippavāsavinicchayakathālaṅkāro nāma	43	
PA_tika-vin08_t:433	Navamo paricchedo.	43	
PA_tika-vin08_t:434	10. Bhaṇḍapaṭisāmanavinicchayakathā	43	
PA_tika-vin08_t:435_0	53. Evaṃ cīvaravippavāsavinicchayaṃ kathetvā idāni bhaṇḍapaṭisāmanavinicchayaṃ kathetuṃ	435	
PA_tika-vin08_t:435_1	“bhaṇḍassa paṭisāmana”ntiādimāha. Tattha bhaḍitabbaṃ bhājetabbanti bhaṇḍaṃ, bhaḍitabbaṃ	435	
PA_tika-vin08_t:435_2	icchitabbanti vā bhaṇḍaṃ, bhaṇḍanti paribhaṇḍanti sattā etenāti vā bhaṇḍaṃ, mūladhanaṃ,	435	
PA_tika-vin08_t:435_3	parikkhāro vā. Vuttañhi abhidhānappadīpikāyaṃ –	435	
PA_tika-vin08_t:436	“Bhājanādiparikkhāre, bhaṇḍaṃ mūladhanepi cā”ti.	43	
PA_tika-vin08_t:437_0	Tassa bhaṇḍassa, paṭisāmiyate paṭisāmanaṃ, rakkhaṇaṃ gopananti attho. Tenāha “paresaṃ	437	
PA_tika-vin08_t:437_1	bhaṇḍassa gopana”nti. Mātu kaṇṇapiḷandhanaṃ tālapaṇṇampīti pi-saddo sambhāvanattho.	437	
PA_tika-vin08_t:437_2	Tena pageva aññātakānaṃ santakanti dasseti. Gihisantakanti iminā pañcannaṃ sahadhammikānaṃ	437	
PA_tika-vin08_t:437_3	santakaṃ paṭisāmetuṃ vaṭṭatīti dīpeti. Bhaṇḍāgārikasīsenāti etena vissāsaggāhādinā	437	
PA_tika-vin08_t:437_4	gahetvā paṭisāmentassa anāpattīti dasseti. Tena vakkhati “attano atthāya gahetvā	437	
PA_tika-vin08_t:437_5	paṭisāmetabba”nti. Chandenapi bhayenapīti vaḍḍhakīādīsu chandena, rājavallabhādīsu	437	
PA_tika-vin08_t:437_6	bhayena balakkārena pātetvā gatesu ca paṭisāmetuṃ vaṭṭatīti yojetabbaṃ.	437	
PA_tika-vin08_t:438_0	Saṅgopanatthāya attano hatthe nikkhittassa bhaṇḍassa guttaṭṭhāne paṭisāmanapayogaṃ	438	
PA_tika-vin08_t:438_1	vinā “nāhaṃ gaṇhāmī”tiādinā aññasmiṃ payoge akate rajjasaṅkhobhādikāle “na dāni tassa	438	
PA_tika-vin08_t:438_2	dassāmi, na mayhaṃ dāni dassatī”ti ubhohipi sakasakaṭṭhāne nisīditvā dhuranikkhepe	438	
PA_tika-vin08_t:438_3	katepi avahāro natthi. Keci panettha “pārājikameva paṭisāmanapayogassa katattā”ti	438	
PA_tika-vin08_t:438_4	vadanti, taṃ tesaṃ matimattaṃ, na sārato paccetabbaṃ. Paṭisāmanakāle hissa theyyacittaṃ	438	
PA_tika-vin08_t:438_5	natthi, “na dāni tassa dassāmī”ti theyyacittuppattikkhaṇe ca sāmino dhuranikkhepacittappavattiyā	438	
PA_tika-vin08_t:438_6	hetubhūto kāyavacīpayogo natthi, yena so āpattiṃ āpajjeyya. Na hi akiriyasamuṭṭhānā	438	
PA_tika-vin08_t:438_7	ayaṃ āpattīti. Dāne saussāho, rakkhati tāvāti avahāraṃ sandhāya avuttattā “nāhaṃ	438	
PA_tika-vin08_t:438_8	gaṇhāmī”tiādinā musāvādakaraṇe pācittiyameva hoti, na dukkaṭaṃ theyyacittābhāvena	438	
PA_tika-vin08_t:438_9	sahapayogassapi abhāvatoti gahetabbaṃ.	438	
PA_tika-vin08_t:439_0	Yadipi mukhena dassāmīti vadati…pe… pārājikanti ettha katarapayogena āpatti, na tāva	439	
PA_tika-vin08_t:439_1	paṭhamena bhaṇḍapaṭisāmanapayogena tadā theyyacittabhāvā, nāpi “dassāmī”ti kathanapayogena	439	
PA_tika-vin08_t:439_2	tadā theyyacitte vijjamānepi payogassa kappiyattāti? Vuccate – sāminā “dehī”ti bahuso	439	
PA_tika-vin08_t:439_3	yāciyamānopi adatvā yena payogena attano adātukāmataṃ sāmikassa ñāpesi, yena ca so	439	
PA_tika-vin08_t:439_4	adātukāmo ayaṃ vikkhipatīti ñatvā dhuraṃ nikkhipati, teneva payogenassa āpatti. Na	439	
PA_tika-vin08_t:439_5	hettha upanikkhittabhaṇḍe pariyāyena mutti atthi. Adātukāmatāya hi “kadā te dinnaṃ,	439	
PA_tika-vin08_t:439_6	kattha te dinna”ntiādipariyāyavacanenapi sāmikassa dhurenikkhipāpite āpattiyeva.	439	
PA_tika-vin08_t:439_7	Teneva aṭṭhakathāyaṃ vuttaṃ “kiṃ tumhe bhaṇatha…pe… ubhinnaṃ dhuranikkhepena bhikkhuno	439	
PA_tika-vin08_t:439_8	pārājika”nti. Parasantakassa parehi gaṇhāpane eva hi pariyāyato mutti, na sabbatthāti	439	
PA_tika-vin08_t:439_9	gahetabbaṃ. Attano hatthe nikkhittattāti ettha attano hatthe sāminā dinnatāya bhaṇḍāgārikaṭṭhāne	439	
PA_tika-vin08_t:439_10	ṭhitattā ca ṭhānācāvanepi natthi avahāro, theyyacittena pana gahaṇe dukkaṭato na	4391	
PA_tika-vin08_t:439_11	muccatīti veditabbaṃ. Eseva nayoti avahāro natthi, bhaṇḍadeyyaṃ pana hotīti adhippāyo.	4391	
PA_tika-vin08_t:440_0	54. Pañcannaṃ sahadhammikānanti bhikkhubhikkhunīsikkhamānasāmaṇerasāmaṇerīnaṃ. Etena	440	
PA_tika-vin08_t:440_1	na kevalaṃ gihīnaṃ eva, atha kho tāpasaparibbājakādīnampi santakaṃ paṭisāmetuṃ na	440	
PA_tika-vin08_t:440_2	vaṭṭatīti dasseti. Naṭṭhepi gīvā na hoti, kasmā? Asampaṭicchāpitattāti attho. Dutiye	440	
PA_tika-vin08_t:440_3	eseva nayoti gīvā na hoti, kasmā? Ajānitattā. Tatiye ca eseva nayoti gīvā na hoti,	440	
PA_tika-vin08_t:440_4	kasmā? Paṭikkhipitattā. Ettha ca kāyena vā vācāya vā cittena vā paṭikkhittopi paṭikkhittoyeva nāma hoti.	440	
PA_tika-vin08_t:441_0	Tasseva gīvā hoti, na sesabhikkhūnaṃ, kasmā? Tasseva bhaṇḍāgārikassa bhaṇḍāgāre issarabhāvato.	441	
PA_tika-vin08_t:441_1	Bhaṇḍāgārikassa gīvā na hoti alasajātikasseva pamādena haritattā. Dutiye bhaṇḍāgārikassa	441	
PA_tika-vin08_t:441_2	gīvā na hoti tassa anārocitattā. Naṭṭhe tassa gīvā tena ṭhapitattā. Tasseva gīvā,	441	
PA_tika-vin08_t:441_3	na aññesaṃ tena bhaṇḍāgārikena sampaṭicchitattā ṭhapitattā ca. Natthi gīvā tena paṭikkhipitattā.	441	
PA_tika-vin08_t:441_4	Naṭṭhaṃ sunaṭṭhameva bhaṇḍāgārikassa asampaṭicchāpanato. Naṭṭhe gīvā tena ṭhapitattā.	441	
PA_tika-vin08_t:441_5	Sabbaṃ tassa gīvā tassa bhaṇḍāgārikassa pamādena haraṇato. Tattheva upacāre vijjamāneti	441	
PA_tika-vin08_t:441_6	bhaṇḍāgārikassa samīpeyeva uccārapassāvaṭṭhāne vijjamāne.	441	
PA_tika-vin08_t:442_0	55. Mayi ca mate saṅghassa ca senāsane vinaṭṭheti ettha kevalaṃ saṅghassa senāsanaṃ	442	
PA_tika-vin08_t:442_1	mā vinassīti iminā adhippāyena vivaritumpi vaṭṭatiyevāti vadanti. “Taṃ māressāmī”ti	442	
PA_tika-vin08_t:442_2	ettake vuttepi vivarituṃ vaṭṭati “gilānapakkhe ṭhitattā avisayo”ti vuttattā. Maraṇato	442	
PA_tika-vin08_t:442_3	hi paraṃ gelaññaṃ avisayattañca natthi. “Dvāraṃ chinditvā harissāmā”ti ettake vuttepi	442	
PA_tika-vin08_t:442_4	vivarituṃ vaṭṭatiyeva. Sahāyehi bhavitabbanti tehipi bhikkhācārādīhi pariyesitvā	442	
PA_tika-vin08_t:442_5	attano santakampi kiñci kiñci dātabbanti vuttaṃ hoti. Ayañhi sāmīcīti bhaṇḍāgāre	442	
PA_tika-vin08_t:442_6	vasantānaṃ idaṃ vattaṃ. Lolamahātheroti mando momūho ākiṇṇavihārī sadā kīḷāpasuto vā mahāthero.	442	
PA_tika-vin08_t:443_0	56. Itarehīti tasmiṃyeva gabbhe vasantehi bhikkhūhi. Vihārarakkhaṇavāre niyutto vihāravāriko,	443	
PA_tika-vin08_t:443_1	vuḍḍhapaṭipāṭiyā attano vāre vihārarakkhaṇako. Nivāpanti bhattavetanaṃ. Corānaṃ paṭipathaṃ	443	
PA_tika-vin08_t:443_2	gatesūti corānaṃ āgamanaṃ ñatvā “paṭhamataraṃyeva gantvā saddaṃ karissāmā”ti corānaṃ	443	
PA_tika-vin08_t:443_3	abhimukhaṃ gatesu. “Corehi haṭabhaṇḍaṃ āharissāmā”ti tesaṃ anupathaṃ gatesupi eseva	443	
PA_tika-vin08_t:443_4	nayo. Nibaddhaṃ katvāti “asukakule yāgubhattaṃ vihāravārikānaṃyevā”ti evaṃ niyamanaṃ	443	
PA_tika-vin08_t:443_5	katvā. Dve tisso yāgusalākā ca cattāri pañca salākabhattāni ca labhamānovāti idaṃ	443	
PA_tika-vin08_t:443_6	nidassanamattaṃ, tato ūnaṃ vā hotu adhikaṃ vā, attano ca veyyāvaccakarassa ca yāpanamattaṃ	443	
PA_tika-vin08_t:443_7	labhanameva pamāṇanti gahetabbaṃ. Nissitake jaggāpentīti attano attano nissitake	443	
PA_tika-vin08_t:443_8	bhikkhācariyāya posentā nissitakehi vihāraṃ jaggāpenti. Asahāyassāti sahāyarahitassa.	443	
PA_tika-vin08_t:443_9	“Asahāyassa adutiyassā”ti pāṭho yutto. Pacchimaṃ purimasseva vevacanaṃ. Asahāyassa	443	
PA_tika-vin08_t:443_10	vā attadutiyassa vāti imasmiṃ pana pāṭhe ekena ānītaṃ dvinnaṃ nappahotīti attadutiyassapi	4431	
PA_tika-vin08_t:443_11	vāro nivāritoti vadanti, taṃ “yassa sabhāgo bhikkhu bhattaṃ ānetvā dātā natthī”ti	4431	
PA_tika-vin08_t:443_12	iminā na sameti, vīmaṃsitabbaṃ. Vimativinodaniyaṃ pana “attadutiyassāti appicchassa.	4431	
PA_tika-vin08_t:443_13	Attāsarīrameva dutiyo, na aññoti hi attadutiyo, tadubhayassapi atthassa vibhāvanaṃ	4431	
PA_tika-vin08_t:443_14	‘yassā’tiādi. Etena sabbena ekekassa vāro na pāpetabboti dassetī”ti vuttaṃ.	4431	
PA_tika-vin08_t:444_0	Pākavattatthāyāti niccaṃ pacitabbayāgubhattasaṅkhātavattatthāya. Ṭhapentīti dāyakā	444	
PA_tika-vin08_t:444_1	ṭhapenti. Taṃ gahetvāti taṃ ārāmikādīhi dīyamānaṃ bhāgaṃ gahetvā. Upajīvantena ṭhātabbanti	444	
PA_tika-vin08_t:444_2	abbhokāsikarukkhamūlikenapi pākavattaṃ upanissāya jīvantena attano pattacīvararakkhaṇatthāya	444	
PA_tika-vin08_t:444_3	vihāravāre sampatte ṭhātabbaṃ. Na gāhāpetabboti ettha yassa abbhokāsikassapi attano	444	
PA_tika-vin08_t:444_4	adhikaparikkhāro ce ṭhapito atthi, cīvarādisaṅghikabhāgepi ālayo atthi, sopi gāhāpetabbo.	444	
PA_tika-vin08_t:444_5	Paripucchanti pucchitapañhavissajjanaṃ, aṭṭhakathaṃ vā. Diguṇanti aññehi labbhamānato	444	
PA_tika-vin08_t:444_6	dviguṇaṃ. Pakkhavārenāti aḍḍhamāsavārena.	444	
PA_tika-vin08_t:445	Iti vinayasaṅgahasaṃvaṇṇanābhūte vinayālaṅkāre	44	
PA_tika-vin08_t:446	Bhaṇḍapaṭisāmanavinicchayakathālaṅkāro nāma	44	
PA_tika-vin08_t:447	Dasamo paricchedo.	44	
PA_tika-vin08_t:448	11. Kayavikkayasamāpattivinicchayakathā	44	
PA_tika-vin08_t:449_0	57. Evaṃ bhaṇḍapaṭisāmanavinicchayaṃ kathetvā idāni kayavikkayavinicchayaṃ kathento	449	
PA_tika-vin08_t:449_1	“kayavikkayasamāpattī”tiādimāha. Tattha kayanaṃ kayo, parabhaṇḍassa gahaṇaṃ, vikkayanaṃ	449	
PA_tika-vin08_t:449_2	vikkayo, sakabhaṇḍassa dānaṃ, kayo ca vikkayo ca kayavikkayaṃ. Samāpajjanaṃ samāpatti,	449	
PA_tika-vin08_t:449_3	tassa duvidhassa kiriyassa karaṇaṃ. Tassarūpaṃ dasseti “iminā”tiādinā.	449	
PA_tika-vin08_t:450_0	Sesañātakesu saddhādeyyavinipātasambhavato tadabhāvaṭṭhānampi dassetuṃ “mātaraṃ vā	450	
PA_tika-vin08_t:450_1	pana pitaraṃ vā”tiādi vuttaṃ. Tena viññattisaddhādeyyavinipātanañca na hoti “iminā	450	
PA_tika-vin08_t:450_2	idaṃ dehī”ti vadantoti dasseti, kayavikkayaṃ pana āpajjati “iminā idaṃ dehī”ti vadantoti	450	
PA_tika-vin08_t:450_3	dasseti. Iminā ca upari aññātakantyādinā ca sesañātakaṃ “imaṃ dehī”ti vadato viññatti	450	
PA_tika-vin08_t:450_4	na hoti, “imaṃ gaṇhāhī”ti pana dadato saddhādeyyavinipātanaṃ, “iminā imaṃ dehī”ti	450	
PA_tika-vin08_t:450_5	kayavikkayaṃ āpajjato nissaggiyanti ayampi attho dassito hoti migapadavalañjananyāyena.	450	
PA_tika-vin08_t:450_6	Tasmāiccādikepi “mātāpitūhi saddhiṃ kayavikkayaṃ, sesañātakehi saddhiṃ dve āpattiyo,	450	
PA_tika-vin08_t:450_7	aññātakehi saddhiṃ tisso āpattiyo”ti vattabbe teneva nyāyena ñātuṃ sakkāti katvā	450	
PA_tika-vin08_t:450_8	na vuttanti daṭṭhabbaṃ, aññathā abyāpitadoso siyā.	450	
PA_tika-vin08_t:451_0	“Idaṃ bhattaṃ bhuñjitvā idaṃ karothā”ti vutte pubbāparasambandhāya kiriyāya vuttattā	451	
PA_tika-vin08_t:451_1	“iminā idaṃ dehī”ti vuttasadisaṃ hoti. Idaṃ bhattaṃ bhuñja, idaṃ nāma karohī”ti vā,	451	
PA_tika-vin08_t:451_2	“idaṃ bhattaṃ bhuttosi, idaṃ nāma karohi, idaṃ bhattaṃ bhuñjissasi, idaṃ nāma karohī”ti	451	
PA_tika-vin08_t:451_3	pana vutte asambandhāya kiriyāya vuttattā kayavikkayo na hoti. Vighāsādānaṃ bhattadāne	451	
PA_tika-vin08_t:451_4	ca anapekkhattā saddhādeyyavinipātanaṃ na hoti, kārāpane hatthakammamattattā viññatti	451	
PA_tika-vin08_t:451_5	na hoti, tasmā vaṭṭati. “Ettha cā”tiādinā asatipi nissaggiyavatthumhi pācittiyaṃ	451	
PA_tika-vin08_t:451_6	desetabbanti dasseti.	451	
PA_tika-vin08_t:452_0	Agghaṃ pucchituṃ vaṭṭati, ettāvatā kayavikkayo na hotīti attho. Gaṇhituṃ vaṭṭatīti	452	
PA_tika-vin08_t:452_1	“iminā idaṃ dehī”ti avuttattā kayavikkayo na hoti, mūlassa atthitāya viññattipi na	452	
PA_tika-vin08_t:452_2	hoti. Patto na gahetabbo parabhaṇḍassa mahagghatāya. Evaṃ sati kathaṃ kātabboti āha	452	
PA_tika-vin08_t:452_3	“mama vatthu appagghanti ācikkhitabba”nti. Bhaṇḍaṃ agghāpetvā kāretabbataṃ āpajjati	452	
PA_tika-vin08_t:452_4	theyyāvahārasambhavato, ūnamāsakaṃ ce agghati, dukkaṭaṃ. Māsakato paṭṭhāya yāva ūnapañcamāsakaṃ	452	
PA_tika-vin08_t:452_5	ce agghati, thullaccayaṃ. Pañcamāsakaṃ ce agghati, pārājikanti vuttaṃ hoti. Deti,	452	
PA_tika-vin08_t:452_6	vaṭṭati puññatthāya dinnattā adhikassa. Kappiyakārakassa pana…pe… vaṭṭati ubhato	452	
PA_tika-vin08_t:452_7	kappiyabhaṇḍattā. Ekato ubhato vā ce akappiyabhaṇḍaṃ hoti, na vaṭṭati. “Mā gaṇhāhī”ti	452	
PA_tika-vin08_t:452_8	vattabbo, kasmā? Kappiyakārakassa achekattā.	452	
PA_tika-vin08_t:453_0	Aññena appaṭiggahitena attho, kasmā? Sattāhakālikattā telassa. Paṭiggahitatelaṃ sattāhaparamaṃ	453	
PA_tika-vin08_t:453_1	eva ṭhapetabbaṃ, tasmā tato paraṃ ṭhapitukāmassa appaṭiggahitatelena attho hoti.	453	
PA_tika-vin08_t:453_2	Appaṭiggahitaṃ dūseyya, aniyamitakālaṃ appaṭiggahitatelaṃ nāḷiyaṃ avasiṭṭhapaṭiggahitatelaṃ	453	
PA_tika-vin08_t:453_3	attano kālaṃ vattāpeyya.	453	
PA_tika-vin08_t:454_0	58. Idaṃ pattacatukkaṃ veditabbanti akappiyapattacatukkaṃ vuttaṃ, pañcamo pana kappiyo.	454	
PA_tika-vin08_t:454_1	Tena vakkhati “ayaṃ patto sabbakappiyo buddhānampi paribhogāraho”ti. Ayaṃ patto mahāakappiyo	454	
PA_tika-vin08_t:454_2	nāma, kasmā? Rūpiyaṃ uggaṇhitvā ayabījaṃ samuṭṭhāpetvā tena lohena pattassa kāritattā,	454	
PA_tika-vin08_t:454_3	evaṃ bījato paṭṭhāya dūsitattā. Yathā ca tatiyapārājikavisaye thāvarapayogesu pāsasūlādīsu	454	
PA_tika-vin08_t:454_4	mūlato paṭṭhāya kāritesu kismiñci daṇḍamatte vā vākamatte vā avasiṭṭhe sati na muccati,	454	
PA_tika-vin08_t:454_5	sabbasmiṃ naṭṭheyeva muccati, evamidhāpi bījato paṭṭhāya katattā tasmiṃ patte kismiñci	454	
PA_tika-vin08_t:454_6	patte avasiṭṭhepi kappiyo bhavituṃ na sakkā. Tathā ca vakkhati “sacepi taṃ vināsetvā	454	
PA_tika-vin08_t:454_7	thālakaṃ kāreti, tampi akappiya”ntyādi. Evaṃ santepi dutiyapatte viya mūle ca mūlassāmikānaṃ,	454	
PA_tika-vin08_t:454_8	patte ca pattassāmikānaṃ dinne kappiyo kātuṃ sakkā bhaveyya nu khoti āsaṅkāyamāha	454	
PA_tika-vin08_t:454_9	“na sakkā kenaci upāyena kappiyo kātu”nti. Tassattho – dutiyapattaṃ rūpiyaṃ paṭiggaṇhitvā	454	
PA_tika-vin08_t:454_10	gihīhi pariniṭṭhāpitameva kiṇāti, na bījato paṭṭhāya dūseti, tasmā dutiyapatto kappiyo	4541	
PA_tika-vin08_t:454_11	kātuṃ sakkā, idha pana bījato paṭṭhāya dūsitattā tena bhikkhunā taṃ pattaṃ puna ayapāsāṇabījaṃ	4541	
PA_tika-vin08_t:454_12	kātuṃ asakkuṇeyyattā, paṭiggahitarūpiyassa ca vaḷañjitattā puna sāmikānaṃ dātuṃ asakkuṇeyyattā	4541	
PA_tika-vin08_t:454_13	na sakkā kenaci upāyena kappiyo kātunti.	4541	
PA_tika-vin08_t:455_0	Idāni taṃ asakkuṇeyyattaṃ aññena pakārena vitthāretuṃ “sacepī”tiādimāha. Iminā kiñcipi	455	
PA_tika-vin08_t:455_1	ayavatthumhi avasiṭṭhe sati akappiyova hotīti dasseti. Tena vuttaṃ vimativinodaniyaṃ	455	
PA_tika-vin08_t:455_2	“rūpiyaṃ uggaṇhitvāti idaṃ ukkaṭṭhavasena vuttaṃ, muttādidukkaṭavatthumpi uggaṇhitvā	455	
PA_tika-vin08_t:455_3	kāritampi pañcannaṃ na vaṭṭati eva. Samuṭṭhāpetīti sayaṃ gantvā vā ‘imaṃ kahāpaṇādiṃ	455	
PA_tika-vin08_t:455_4	kammakārānaṃ datvā bījaṃ samuṭṭhāpehī’ti aññaṃ āṇāpetvā vā samuṭṭhāpeti. Mahāakappiyoti	455	
PA_tika-vin08_t:455_5	attanāva bījato paṭṭhāya dūsitattā aññassa mūlassāmikassa abhāvato vuttaṃ. So hi	455	
PA_tika-vin08_t:455_6	corehi acchinnopi puna laddho jānantassa kassacīpi na vaṭṭati. Yadi hi vaṭṭeyya,	455	
PA_tika-vin08_t:455_7	taḷākādīsu viya ‘acchinno vaṭṭatī’ti ācariyā vadeyyuṃ. Na sakkā kenaci upāyenāti	455	
PA_tika-vin08_t:455_8	saṅghassa vissajjanena corādiacchindanenapi kappiyo kātuṃ na sakkā, idañca tena rūpena	455	
PA_tika-vin08_t:455_9	ṭhitaṃ tammūlakena vatthamuttādirūpena ṭhitañca sandhāya vuttaṃ. Dukkaṭavatthumpi	455	
PA_tika-vin08_t:455_10	hi tammūlakakappiyavatthu ca na sakkā kenaci tena rūpena kappiyaṃ kātuṃ. Yadi pana	4551	
PA_tika-vin08_t:455_11	so bhikkhu tena kappiyavatthunā, dukkaṭavatthunā vā puna rūpiyaṃ cetāpeyya, taṃ rūpiyaṃ	4551	
PA_tika-vin08_t:455_12	nissajjāpetvā aññesaṃ kappiyaṃ kātumpi sakkā bhaveyyāti daṭṭhabba”nti. Yaṃ pana sāratthadīpaniyaṃ	4551	
PA_tika-vin08_t:455_13	papañcitaṃ, yañca tameva gahetvā porāṇaṭīkāyaṃ papañcitaṃ, taṃ vitthāretvā vuccamānaṃ	4551	
PA_tika-vin08_t:455_14	ativitthāritañca bhavissati, sotūnañca dubbiññeyyaṃ, tasmā ettakameva vadimha, atthikehi	4551	
PA_tika-vin08_t:455_15	pana tesu tesu pakaraṇesu oloketvā gahetabbanti.	4551	
PA_tika-vin08_t:456_0	Dutiyapatte pañcannampi sahadhammikānaṃ na kappatīti rūpiyassa paṭiggahitattā, kayavikkayassa	456	
PA_tika-vin08_t:456_1	ca katattā. Sakkā pana kappiyo kātunti gihīhi pariniṭṭhāpitapattasseva kiṇitattā,	456	
PA_tika-vin08_t:456_2	bījato paṭṭhāya adūsitattā, mūlamūlassāmikānañca pattapattassāmikānañca vijjamānattā.	456	
PA_tika-vin08_t:456_3	Yathā pana sakkā hoti, taṃ dassetuṃ “mūle”tiādimāha.	456	
PA_tika-vin08_t:457_0	Tatiyapatte sadisoyevāti “pañcannampi sahadhammikānaṃ na vaṭṭati, sakkā pana kappiyo	457	
PA_tika-vin08_t:457_1	kātu”nti imaṃ nayaṃ niddisati. Nanu tatiyapatto kappiyavohārena gahito, atha kasmā	457	
PA_tika-vin08_t:457_2	akappiyoti codanaṃ sandhāyāha “kappiyavohārena gahitopi dutiyapattasadisoyeva, mūlassa	457	
PA_tika-vin08_t:457_3	sampaṭicchitattā akappiyo”ti. Dutiyacodanaṃ pana sayameva vadati. Ettha ca “dutiyapattasadisoyevā”ti	457	
PA_tika-vin08_t:457_4	vuttattā mūle ca mūlassāmikānaṃ, patte ca pattassāmikānaṃ dinne kappiyo hoti, kappiyabhaṇḍaṃ	457	
PA_tika-vin08_t:457_5	datvā gahetvā paribhuñjituṃ vaṭṭatīti daṭṭhabbo. Mūlassa anissaṭṭhattāti yena uggahitamūlena	457	
PA_tika-vin08_t:457_6	patto kīto, tassa mūlassa saṅghamajjhe anissaṭṭhattā. Etena rūpiyameva nissajjitabbaṃ,	457	
PA_tika-vin08_t:457_7	na tammūlakaṃ arūpiyanti dasseti. Yadi hi tena sampaṭicchitamūlaṃ saṅghamajjhe nissaṭṭhaṃ	457	
PA_tika-vin08_t:457_8	siyā, tena kappiyena kammena ārāmikādīhi gahetvā dinnapatto rūpiyapaṭiggāhakaṃ ṭhapetvā sesānaṃ vaṭṭeyya.	457	
PA_tika-vin08_t:458_0	Catutthapatte dubbicāritattāti “ime kahāpaṇe datvā idaṃ dehī”ti gahitattā gihisantakānaṃ	458	
PA_tika-vin08_t:458_1	kahāpaṇānaṃ duṭṭhuvicāritattā etassa vicāraṇakassa bhikkhuno eva na vaṭṭatīti attho.	458	
PA_tika-vin08_t:458_2	Mūlassa asampaṭicchitattāti etena mūlassa gihisantakattaṃ dasseti, teneva pattassa	458	
PA_tika-vin08_t:458_3	rūpiyasaṃvohārena anuppannatañca dasseti, tena ca tassa pattassa nissajjiyābhāvaṃ,	458	
PA_tika-vin08_t:458_4	bhikkhussa ca pācittiyābhāvaṃ dīpeti, tena ca dubbicāritamattena dukkaṭamattabhāvaṃ	458	
PA_tika-vin08_t:458_5	pakāseti. Nissajjīti idañca dānavasena vuttaṃ, na vinayakammavasena. Teneva ca “sappissa	458	
PA_tika-vin08_t:458_6	pūrāpetvā”ti vuttaṃ.	458	
PA_tika-vin08_t:459	Pañcamapatte sabbakappiyoti attano ca pañcannaṃ sahadhammikānañca buddhapaccekabuddhānañca kappiyo. Tenāha “buddhānampi paribhogāraho”ti.	45	
PA_tika-vin08_t:460	Iti vinayasaṅgahasaṃvaṇṇanābhūte vinayālaṅkāre	46	
PA_tika-vin08_t:461	Kayavikkayasamāpattivinicchayakathālaṅkāro nāma	46	
PA_tika-vin08_t:462	Ekādasamo paricchedo.	46	
PA_tika-vin08_t:463	12. Rūpiyādipaṭiggahaṇavinicchayakathā	46	
PA_tika-vin08_t:464_0	59. Evaṃ kayavikkayasamāpattivinicchayaṃ kathetvā idāni rūpiyādipaṭiggahaṇavinicchayaṃ	464	
PA_tika-vin08_t:464_1	kathento “rūpiyādipaṭiggaho”tiādimāha. Tattha saññāṇatthāya kataṃ rūpaṃ ettha atthīti	464	
PA_tika-vin08_t:464_2	rūpiyaṃ, yaṃ kiñci vohārūpagaṃ dhanaṃ. Tena vuttaṃ samantapāsādikāyaṃ “idha pana	464	
PA_tika-vin08_t:464_3	yaṃ kiñci vohāragamanīyaṃ kahāpaṇādi adhippeta”nti. Paṭhamaṃ ādīyatītiādi, kiṃ taṃ?	464	
PA_tika-vin08_t:464_4	Rūpiyaṃ, rūpiyaṃ ādi yesaṃ teti rūpiyādayo, dāsidāsakhettavatthuādayo, paṭiggahaṇaṃ	464	
PA_tika-vin08_t:464_5	paṭiggaho, sampaṭicchananti attho. Rūpiyādīnaṃ paṭiggaho rūpiyādipaṭiggaho. Jātasamaye	464	
PA_tika-vin08_t:464_6	uppannaṃ rūpameva rūpaṃ assa bhavati, na vikāramāpajjatīti jātarūpaṃ, suvaṇṇaṃ. Dhavalasabhāvatāya	464	
PA_tika-vin08_t:464_7	sattehi rañjiyateti rajataṃ, sajjhu. Jātarūpena kato māsako jātarūpamāsako. Rajatena	464	
PA_tika-vin08_t:464_8	kato māsako rajatamāsakoti idaṃ catubbidhameva nissaggiyavatthu hoti, na lohamāsakādayoti	464	
PA_tika-vin08_t:464_9	āha “tambalohādīhi…pe… saṅgahito”ti. Tambalohādīhīti ādi-saddena kaṃsalohavaṭṭalohatipusīsādīhi	464	
PA_tika-vin08_t:464_10	katopi lohamāsakoyevāti dasseti. Kiṃ idameva nissaggiyavatthu hoti, udāhu muttādayopīti	4641	
PA_tika-vin08_t:464_11	āha “muttā…pe… dukkaṭavatthū”ti. Imesaṃ dvinnaṃ vatthūnaṃ ko visesoti āha “tattha	4641	
PA_tika-vin08_t:464_12	nissaggiyavatthuṃ…pe… dukkaṭamevā”ti. Tattha nissaggiyavatthu attano atthāya nissaggiyaṃ	4641	
PA_tika-vin08_t:464_13	pācittiyaṃ, sesānaṃ atthāya dukkaṭaṃ, dukkaṭavatthu sabbesaṃ atthāya dukkaṭamevāti yojanā.	4641	
PA_tika-vin08_t:465_0	Idāni tesu vatthūsu kappiyākappiyavinicchayaṃ vitthārato dassetuṃ āha “tatrāyaṃ vinicchayo”ti.	465	
PA_tika-vin08_t:465_1	Tattha sampaṭicchituṃ na vaṭṭati, kasmā? “Idaṃ saṅghassa dammī”ti akappiyavohārena	465	
PA_tika-vin08_t:465_2	dinnattā. Datvā pakkamati, vaṭṭati, kasmā? Saṅghassa hatthe adatvā vaḍḍhakīādīnaṃ	465	
PA_tika-vin08_t:465_3	hatthe dinnattā. Evampi vaṭṭati gihīnaṃ hatthe ṭhapitattā. Paṭikkhipituṃ na vaṭṭati	465	
PA_tika-vin08_t:465_4	saṅghagaṇapuggalānaṃ anāmasitattā. “Na vaṭṭatī”ti paṭikkhipitabbaṃ “tumhe gahetvā	465	
PA_tika-vin08_t:465_5	ṭhapethā”ti vuttattā. Paṭiggahaṇepi paribhogepi āpattīti “saṅghassa dammī”ti vuttattā	465	
PA_tika-vin08_t:465_6	paṭiggahaṇe pācittiyaṃ, paribhoge dukkaṭaṃ. Sveva sāpattikoti dukkaṭāpattiṃ sandhāya	465	
PA_tika-vin08_t:465_7	vadati. Vadati, vaṭṭati “tumhe paccaye paribhuñjathā”ti kappiyavohārena vuttattā.	465	
PA_tika-vin08_t:465_8	Cīvaratthāya dinnaṃ cīvareyeva upanetabbaṃ, kasmā? Yathā dāyakā vadanti, tathā paṭipajjitabbattā.	465	
PA_tika-vin08_t:465_9	Senāsanapaccayassa itarapaccayattayato visesaṃ dassento “senāsanatthāyā”tiādimāha.	465	
PA_tika-vin08_t:465_10	Iminā avissajjiyaavebhaṅgiyabhāvaṃ dasseti. Evaṃ santepi āpadāsu kattabbavidhiṃ dassento	4651	
PA_tika-vin08_t:465_11	“sace panā”tiādimāha.	4651	
PA_tika-vin08_t:466_0	60. Evaṃ nissaggiyavatthūsu kattabbavidhiṃ dassetvā idāni dukkaṭavatthūsu kattabbavidhiṃ	466	
PA_tika-vin08_t:466_1	dassento “sace koci mayha”ntyādimāha. Ettha pana paṭiggahaṇepi paribhogepi āpattīti	466	
PA_tika-vin08_t:466_2	dukkaṭameva sandhāya vuttaṃ. Taḷākassapi khettasaṅgahitattā tassa paṭiggahaṇepi āpatti	466	
PA_tika-vin08_t:466_3	vuttā. “Cattāro paccaye paribhuñjathāti detīti ettha ‘bhikkhusaṅghassa cattāro paccaye	466	
PA_tika-vin08_t:466_4	paribhuñjituṃ taḷākaṃ dammī’ti vā ‘catupaccayaparibhogatthaṃ taḷākaṃ dammī’ti vā	466	
PA_tika-vin08_t:466_5	vadati, vaṭṭatiyeva. ‘Ito taḷākato uppanne paccaye dammī’ti vutte pana vattabbameva	466	
PA_tika-vin08_t:466_6	natthī”ti sāratthadīpaniyaṃ vuttaṃ. Vimativinodaniyampi tatheva vatvā “idañca saṅghassa	466	
PA_tika-vin08_t:466_7	dīyamānaññeva sandhāya vuttaṃ, puggalassa pana evampi dinnaṃ taḷākakhettādi na vaṭṭati.	466	
PA_tika-vin08_t:466_8	Suddhacittassa pana udakaparibhogatthaṃ kūpapokkharaṇiādayo vaṭṭanti. ‘Saṅghassa	466	
PA_tika-vin08_t:466_9	taḷākaṃ atthi, taṃ katha’nti hi ādinā sabbattha saṅghavaseneva vutta”nti vuttaṃ.	466	
PA_tika-vin08_t:466_10	Hatthe bhavissatīti vase bhavissati.	4661	
PA_tika-vin08_t:467_0	Kappiyakārakaṃ ṭhapethāti vutteti sāmīcivasena vuttaṃ, avuttepi ṭhapentassa na doso	467	
PA_tika-vin08_t:467_1	atthi. Tenāha “udakaṃ vāretuṃ labbhatī”ti. Yasmā parasantakaṃ bhikkhūnaṃ nāsetuṃ	467	
PA_tika-vin08_t:467_2	na vaṭṭati, tasmā “na sassakāle”ti vuttaṃ. Sassakālepi tāsetvā muñcituṃ vaṭṭati,	467	
PA_tika-vin08_t:467_3	amuñcato pana bhaṇḍadeyyaṃ. Janapadassa sāmikoti imināva yo taṃ janapadaṃ vicāreti,	467	
PA_tika-vin08_t:467_4	tenapi acchinditvā dinnaṃ vaṭṭatiyevāti vadanti. Puna detīti acchinditvā puna deti,	467	
PA_tika-vin08_t:467_5	evampi vaṭṭatīti sambandho. Iminā yena kenaci issarena “pariccattamidaṃ bhikkhūhi	467	
PA_tika-vin08_t:467_6	assāmika”nti saññāya attano gahetvā dinnaṃ vaṭṭatīti dasseti. Udakavāhakanti udakamātikaṃ.	467	
PA_tika-vin08_t:467_7	Kappiyavohārepi vinicchayaṃ vakkhāmīti pāṭhaseso. Udakavasenāti udakaparibhogatthaṃ.	467	
PA_tika-vin08_t:467_8	Suddhacittānanti udakaparibhogatthameva. Idaṃ sahatthena ca akappiyavohārena ca karonte	467	
PA_tika-vin08_t:467_9	sandhāya vuttaṃ. “Sassasampādanattha”nti evaṃ asuddhacittānampi pana sayaṃ akatvā	467	
PA_tika-vin08_t:467_10	kappiyavohārena āṇāpetuṃ vaṭṭati eva. Kappiyakārakaṃ ṭhapetuṃ na vaṭṭatīti idaṃ sahatthādinā	4671	
PA_tika-vin08_t:467_11	katataḷākattā assāruppanti vuttaṃ. Ṭhapentassa pana taṃ paccayaṃ paribhuñjantassa	4671	
PA_tika-vin08_t:467_12	vā saṅghassa āpatti na paññāyati, aṭṭhakathāpamāṇena vā ettha āpatti gahetabbā. Alajjinā	4671	
PA_tika-vin08_t:467_13	kārāpite vattabbameva natthīti āha “lajjibhikkhunā”ti, mattikuddharaṇādīsu kārāpitesūti adhippāyo.	4671	
PA_tika-vin08_t:468_0	61. Navasasseti akatapubbe kedāre. Kahāpaṇeti iminā dhaññuṭṭhāpane tasseva akappiyanti	468	
PA_tika-vin08_t:468_1	dasseti. Aparicchinnabhāgeti “ettake bhūmibhāge ettako bhāgo dātabbo”ti evaṃ aparicchinnabhāge.	468	
PA_tika-vin08_t:468_2	Dhaññuṭṭhāpane kasati, payogepi dukkaṭameva, na kahāpaṇuṭṭhāpane viya. “Kasatha vapathā”ti	468	
PA_tika-vin08_t:468_3	vacanena sabbesampi akappiyaṃ siyāti āha “avatvā”ti. Ettako nāma bhāgoti ettha ettako	468	
PA_tika-vin08_t:468_4	kahāpaṇoti idampi sandhāya vadati. Tathāvuttepi hi tadā kahāpaṇānaṃ avijjamānattā	468	
PA_tika-vin08_t:468_5	āyatiṃ uppajjamānaṃ aññesaṃ vaṭṭati eva. Tenāha “tasseva taṃ akappiya”nti. Tassa	468	
PA_tika-vin08_t:468_6	pana sabbapayogesu paribhoge ca dukkaṭaṃ. Keci pana dhaññaparibhoge eva āpatti, na	468	
PA_tika-vin08_t:468_7	pubbabhāgeti vadanti, taṃ na yuttaṃ, yena minanarakkhaṇādinā payogena pacchā dhaññaparibhoge	468	
PA_tika-vin08_t:468_8	āpatti hoti tassa payogassa karaṇe anāpattiyā ayuttattā. Pariyāyakathāya pana sabbattha	468	
PA_tika-vin08_t:468_9	anāpatti. Teneva “ettakehi vīhīhi idañcidañca āharathā”ti niyamavacane akappiyaṃ	468	
PA_tika-vin08_t:468_10	vuttaṃ. Kahāpaṇavicāraṇepi eseva nayo. “Vatthu ca evarūpaṃ nāma saṃvijjati, kappiyakārako	4681	
PA_tika-vin08_t:468_11	natthīti vattabba”ntiādivacanañcettha sādhakaṃ. Rajjuyā vā daṇḍena vāti ettha “pādehipi	4681	
PA_tika-vin08_t:468_12	minituṃ na vaṭṭatī”ti vadanti. Khale vā ṭhatvā rakkhatīti ettha pana thenetvā gaṇhante	4681	
PA_tika-vin08_t:468_13	disvā “mā gaṇhathā”ti nivārento rakkhati nāma, sace pana avicāretvā kevalaṃ tuṇhībhūtova	4681	
PA_tika-vin08_t:468_14	rakkhaṇatthāya olokento tiṭṭhati, vaṭṭati. “Sacepi tasmiṃ tuṇhībhūte corikāya haranti,	4681	
PA_tika-vin08_t:468_15	‘mayaṃ bhikkhusaṅghassa ārocessāmā’ti evaṃ vattumpi vaṭṭatī”ti vadanti. Nīharāpeti	4681	
PA_tika-vin08_t:468_16	paṭisāmetīti etthāpi “sace pariyāyena vadati, vaṭṭatī”ti vadanti. Apubbassa anuppāditattā	4681	
PA_tika-vin08_t:468_17	aññesaṃ vaṭṭatīti āha “tassevetaṃ akappiya”nti.	4681	
PA_tika-vin08_t:469_0	Sabbesaṃ akappiyaṃ, kasmā? Kahāpaṇānaṃ vicāritattāti ettha sāratthadīpaniyaṃ evaṃ	469	
PA_tika-vin08_t:469_1	vicāraṇā katā – nanu ca dubbicāritamattena tassevetaṃ akappiyaṃ, na sabbesaṃ rūpiyasaṃvohāre	469	
PA_tika-vin08_t:469_2	catutthapatto viya. Vuttañhi tattha “yo pana rūpiyaṃ asampaṭicchitvā ‘therassa pattaṃ	469	
PA_tika-vin08_t:469_3	kiṇitvā dehī’ti pahitakappiyakārakena saddhiṃ kammārakulaṃ gantvā pattaṃ disvā ‘ime	469	
PA_tika-vin08_t:469_4	kahāpaṇe gahetvā imaṃ dehī’ti kahāpaṇe dāpetvā gahito, ayaṃ patto etasseva bhikkhuno	469	
PA_tika-vin08_t:469_5	na vaṭṭati dubbicāritattā, aññesaṃ pana vaṭṭati mūlassa asampaṭicchitattā”ti, tasmā	469	
PA_tika-vin08_t:469_6	yaṃ te āharanti, sabbesaṃ akappiyaṃ. Kasmā? Kahāpaṇānaṃ vicāritattāti idaṃ kasmā	469	
PA_tika-vin08_t:469_7	vuttanti? Ettha keci vadanti “kahāpaṇe sādiyitvā vicāritaṃ sandhāya evaṃ vutta”nti,	469	
PA_tika-vin08_t:469_8	saṅghikattā ca nissajjituṃ na sakkā, tasmā sabbesaṃ na kappatīti tesaṃ adhippāyo.	469	
PA_tika-vin08_t:469_9	Keci pana “asādiyitvāpi kahāpaṇānaṃ vicāritattā rūpiyasaṃvohāro kato hoti, saṅghikattā	469	
PA_tika-vin08_t:469_10	ca nissajjituṃ na sakkā, tasmā sabbesaṃ na kappatī”ti vadanti. Gaṇṭhipadesu pana	4691	
PA_tika-vin08_t:469_11	tīsupi idaṃ vuttaṃ “catutthapatto gihisantakānaṃyeva kahāpaṇānaṃ vicāritattā aññesaṃ	4691	
PA_tika-vin08_t:469_12	kappati, idha pana saṅghikānaṃ vicāritattā sabbesaṃ na kappatī”ti. Sabbesampi vādo	4691	
PA_tika-vin08_t:469_13	tena tena pariyāyena yuttoyevāti.	4691	
PA_tika-vin08_t:470	62. Catusāladvāreti bhojanasālaṃ sandhāya vuttaṃ.	47	
PA_tika-vin08_t:471_0	63. “Vanaṃ dammi, araññaṃ dammī”ti vutte pana vaṭṭatīti ettha nivāsaṭṭhānattā puggalassapi	471	
PA_tika-vin08_t:471_1	suddhacittena gahetuṃ vaṭṭati. Sīmaṃ demāti vihārasīmādisādhāraṇavacanena vuttattā	471	
PA_tika-vin08_t:471_2	“vaṭṭatī”ti vuttaṃ. Pariyāyena kathitattāti “gaṇhāhī”ti avatvā “sīmā gatā”ti pariyāyena	471	
PA_tika-vin08_t:471_3	kathitattā. Pakatibhūmikaraṇatthaṃ “heṭṭhā gahitaṃ paṃsu”ntiādi vuttaṃ. Dāsaṃ dammīti	471	
PA_tika-vin08_t:471_4	ettha “manussaṃ dammīti vutte vaṭṭatī”ti vadanti. Veyyāvaccakarantiādinā vutte puggalassapi	471	
PA_tika-vin08_t:471_5	dāsaṃ gahetuṃ vaṭṭati “anujānāmi bhikkhave ārāmika”nti visesetvā anuññātattā. Tañca	471	
PA_tika-vin08_t:471_6	kho pilindavacchena gahitaparibhuttakkamena, na gahaṭṭhānaṃ dāsaparibhogakkamena.	471	
PA_tika-vin08_t:471_7	Khettādayo pana sabbe saṅghasseva vaṭṭanti pāḷiyaṃ puggalikavasena gahetuṃ ananuññātattāti	471	
PA_tika-vin08_t:471_8	daṭṭhabbaṃ. Kukkuṭasūkare…pe… vaṭṭatīti ettha kukkuṭasūkaresu dīyamānesu “imehi amhākaṃ	471	
PA_tika-vin08_t:471_9	attho natthi, sukhaṃ jīvantu, araññe vissajjethā”ti vattuṃ vaṭṭati. Vihārassa demāti	471	
PA_tika-vin08_t:471_10	saṅghikavihāraṃ sandhāya vuttaṃ. “Khettavatthupaṭiggahaṇā paṭivirato hotī”tiādinā	4711	
PA_tika-vin08_t:471_11	suttantesu āgatapaṭikkhepo bhagavatā āpattiyāpi hetubhāvena katoti bhagavato adhippāyaṃ	4711	
PA_tika-vin08_t:471_12	jānantehi saṅgītikārakamahātherehi khettapaṭiggahaṇādinissito ayaṃ sabbopi pāḷimuttavinicchayo vuttoti gahetabbo.	4711	
PA_tika-vin08_t:472_0	64. Cīvaracetāpannanti cīvaramūlaṃ. Pahiṇeyyāti peseyya. Cetāpetvāti parivattetvā.	472	
PA_tika-vin08_t:472_1	Acchādehīti vohāravacanametaṃ, itthannāmassa bhikkhuno dehīti ayaṃ panettha attho. Ābhatanti ānītaṃ.	472	
PA_tika-vin08_t:473_0	Imasmiṃ ṭhāne sāratthadīpaniyaṃ evaṃ vicāraṇā katā – ettha ca yaṃ vuttaṃ mātikāṭṭhakathāyaṃ	473	
PA_tika-vin08_t:473_1	“iminā cīvaracetāpannena cīvaraṃ cetāpetvā itthannāmaṃ bhikkhuṃ cīvarena acchādehīti	473	
PA_tika-vin08_t:473_2	idaṃ āgamanasuddhiṃ dassetuṃ vuttaṃ. Sace hi ‘idaṃ itthannāmassa bhikkhuno dehī’ti	473	
PA_tika-vin08_t:473_3	peseyya, āgamanassa asuddhattā akappiyavatthuṃ ārabbha bhikkhunā kappiyakārakopi	473	
PA_tika-vin08_t:473_4	niddisitabbo na bhaveyyā”ti, tattha āgamanassa suddhiyā vā asuddhiyā vā visesappayojanaṃ	473	
PA_tika-vin08_t:473_5	na dissati. Satipi hi āgamanassa asuddhabhāve dūto attano kusalatāya kappiyavohārena	473	
PA_tika-vin08_t:473_6	vadati, kappiyakārako na niddisitabboti idaṃ natthi, na ca dūtena kappiyavohāravasena	473	
PA_tika-vin08_t:473_7	vutte dāyakena “idaṃ kathaṃ pesita”nti īdisī vicāraṇā upalabbhati, avicāretvā ca	473	
PA_tika-vin08_t:473_8	taṃ na sakkā jānituṃ. Yadi pana āgamanassa asuddhattā kappiyakārako niddisitabbo	473	
PA_tika-vin08_t:473_9	na bhaveyya, cīvarānaṃ atthāya dūtassa hatthe akappiyavatthumhi pesite sabbattha	473	
PA_tika-vin08_t:473_10	dāyakena kathaṃ pesitanti pucchitvāva kappiyakārako niddisitabbo bhaveyya, tasmā	4731	
PA_tika-vin08_t:473_11	asatipi āgamanasuddhiyaṃ sace so dūto attano kusalatāya kappiyavohāravasena vadati,	4731	
PA_tika-vin08_t:473_12	dūtasseva vacanaṃ gahetabbaṃ. Yadi hi āgamanasuddhiyevettha pamāṇaṃ, mūlassāmikena	4731	
PA_tika-vin08_t:473_13	kappiyavohāravasena pesitassa dūtassa akappiyavohāravasena vadatopi kappiyakārako	4731	
PA_tika-vin08_t:473_14	niddisitabbo bhaveyya, tasmā sabbattha dūtavacanameva pamāṇanti gahetabbaṃ. Iminā	4731	
PA_tika-vin08_t:473_15	cīvaracetāpannenātiādinā pana imamatthaṃ dasseti “kappiyavasena ābhatampi cīvaramūlaṃ	4731	
PA_tika-vin08_t:473_16	īdisena dūtavacanena akappiyaṃ hoti, tasmā taṃ paṭikkhipitabba”nti. Tenevāha “tena	4731	
PA_tika-vin08_t:473_17	bhikkhunā so dūto evamassa vacanīyotiādī”ti.	4731	
PA_tika-vin08_t:474_0	Vimativinodaniyaṃ pana evaṃ vuttaṃ – yaṃ vuttaṃ mātikāṭṭhakathāyaṃ “iminā cīvaracetāpannena	474	
PA_tika-vin08_t:474_1	cīvaraṃ cetāpetvā itthannāmaṃ bhikkhuṃ cīvarena acchādehīti idaṃ āgamanasuddhiṃ dassetuṃ	474	
PA_tika-vin08_t:474_2	vuttaṃ. Sace hi ‘idaṃ itthannāmassa bhikkhuno dehī’ti peseyya, āgamanassa asuddhattā	474	
PA_tika-vin08_t:474_3	akappiyavatthuṃ ārabbha bhikkhunā kappiyakārakopi niddisitabbo na bhaveyyā”ti, taṃ	474	
PA_tika-vin08_t:474_4	nissaggiyavatthudukkaṭavatthubhūtaṃ akappiyacīvaracetāpannaṃ “asukassa bhikkhuno	474	
PA_tika-vin08_t:474_5	dehī”ti evaṃ āgamanasuddhiyā asati, sikkhāpade āgatanayena dūtavacane ca asuddhe	474	
PA_tika-vin08_t:474_6	sabbathā paṭikkhepoyeva kātuṃ vaṭṭati, na pana “cīvarañca kho mayaṃ paṭiggaṇhāmā”ti	474	
PA_tika-vin08_t:474_7	vattuṃ, tadanusārena veyyāvaccakarañca niddisituṃ āgamanadūtavacanānaṃ ubhinnaṃ asuddhattā,	474	
PA_tika-vin08_t:474_8	pāḷiyaṃ āgatanayena pana āgamanasuddhiyā sati dūtavacane asuddhepi sikkhāpade āgatanayena	474	
PA_tika-vin08_t:474_9	sabbaṃ kātuṃ vaṭṭatīti dassanatthaṃ vuttaṃ. Tena ca yathā dūtavacanāsuddhiyampi āgamane	474	
PA_tika-vin08_t:474_10	suddhe veyyāvaccakaraṃ niddisituṃ vaṭṭati, evaṃ āgamanāsuddhiyampi dūtavacane suddhe	4741	
PA_tika-vin08_t:474_11	vaṭṭati evāti ayamattho atthato siddhova hoti. Ubhayasuddhiyaṃ vattabbameva natthīti	4741	
PA_tika-vin08_t:474_12	ubhayāsuddhipakkhameva sandhāya mātikāṭṭhakathāyaṃ “kappiyakārakopi niddisitabbo	4741	
PA_tika-vin08_t:474_13	na bhaveyyā”ti vuttanti veditabbaṃ.	4741	
PA_tika-vin08_t:475_0	Yaṃ panettha sāratthadīpaniyaṃ “āgamanassa suddhiyā vā asuddhiyā vā visesappayojanaṃ	475	
PA_tika-vin08_t:475_1	na dissatī”tiādi vuttaṃ, taṃ mātikāṭṭhakathāvacanassa adhippāyaṃ asallakkhetvā vuttaṃ	475	
PA_tika-vin08_t:475_2	yathāvuttanayena āgamanasuddhiādinā sappayojanattā. Yo panettha “mūlassāmikena kappiyavohāravasena,	475	
PA_tika-vin08_t:475_3	pesitadūtassa akappiyavohārena vadatopi kappiyakārako niddisitabbo bhaveyyā”ti aniṭṭhappasaṅgo	475	
PA_tika-vin08_t:475_4	vutto, so aniṭṭhappasaṅgo eva na hoti abhimatattā. Tathā hi sikkhāpade eva “paṭiggaṇhatu	475	
PA_tika-vin08_t:475_5	āyasmā cīvaracetāpanna”nti akappiyavohārena vadato dūtassa kappiyena kammena veyyāvaccakaro	475	
PA_tika-vin08_t:475_6	niddisitabbo vutto āgamanassa suddhattā, āgamanassapi asuddhiyaṃ pana kappiyenapi	475	
PA_tika-vin08_t:475_7	kammena veyyāvaccakaro na niddisitabbovāti attheva āgamanassa suddhiasuddhiyā payojanaṃ.	475	
PA_tika-vin08_t:475_8	Kathaṃ pana dūtavacanena āgamanasuddhi viññāyatīti? Nāyaṃ bhāro. Dūtena hi akappiyavohārena	475	
PA_tika-vin08_t:475_9	vutte eva āgamanasuddhi gavesitabbā, na itarattha. Tattha ca tassa vacanakkamena	475	
PA_tika-vin08_t:475_10	pucchitvā ca yuttiādīhi ca sakkā viññātuṃ. Idhāpi hi sikkhāpade “cīvaracetāpannaṃ	4751	
PA_tika-vin08_t:475_11	ābhata”nti dūtavacaneneva cīvaraṃ kiṇitvā dātuṃ pesitabhāvo viññāyati. Yadi hi sabbathā	4751	
PA_tika-vin08_t:475_12	āgamanasuddhi na viññāyati, paṭikkhepo eva kattabboti.	4751	
PA_tika-vin08_t:476_0	Suvaṇṇaṃ rajataṃ kahāpaṇo māsakoti imāni hi cattāri nissaggiyavatthūni, muttā maṇi	476	
PA_tika-vin08_t:476_1	veḷuriyo saṅkho silā pavāḷaṃ lohitaṅko masāragallaṃ satta dhaññāni dāsidāsaṃ khettaṃ	476	
PA_tika-vin08_t:476_2	vatthu pupphārāmaphalārāmādayoti imāni dukkaṭavatthūni ca attano vā cetiyasaṅghagaṇapuggalānaṃ	476	
PA_tika-vin08_t:476_3	vā atthāya sampaṭicchituṃ na vaṭṭanti, tasmā taṃ sādituṃ na vaṭṭatīti dassanatthaṃ	476	
PA_tika-vin08_t:476_4	“na kho mayaṃ āvuso cīvaracetāpannaṃ paṭiggaṇhāmā”ti vuttaṃ. Cīvarañca kho mayaṃ	476	
PA_tika-vin08_t:476_5	paṭiggaṇhāmā”tiādi dūtavacanassa akappiyattepi āgamanasuddhiyā paṭipajjanavidhidassanatthaṃ	476	
PA_tika-vin08_t:476_6	vuttaṃ. Kālena kappiyanti yuttapattakālena yadā no attho hoti, tadā kappiyaṃ cīvaraṃ	476	
PA_tika-vin08_t:476_7	paṭiggaṇhāmāti attho. Veyyāvaccakaroti kiccakaro, kappiyakārakoti attho. “Veyyāvaccakaro	476	
PA_tika-vin08_t:476_8	niddisitabbo”ti idaṃ “atthi panāyasmato koci veyyāvaccakaro”ti kappiyavacanena vuttattā	476	
PA_tika-vin08_t:476_9	anuññātaṃ. Sace pana dūto “ko imaṃ gaṇhāti, kassa vā demī”ti vadati, na niddisitabbo.	476	
PA_tika-vin08_t:476_10	Ārāmiko vā upāsako vāti idaṃ sāruppatāya vuttaṃ, ṭhapetvā pana pañca sahadhammike	4761	
PA_tika-vin08_t:476_11	yo koci kappiyakārako vaṭṭati. Eso kho āvuso bhikkhūnaṃ veyyāvaccakaroti idaṃ dūtena	4761	
PA_tika-vin08_t:476_12	“atthi panāyasmato koci veyyāvaccakaro”ti pucchitattā pucchāsabhāgena bhikkhussa	4761	
PA_tika-vin08_t:476_13	kappiyavacanadassanatthaṃ vuttaṃ. Evameva hi bhikkhunā vattabbaṃ, na vattabbaṃ “tassa	4761	
PA_tika-vin08_t:476_14	dehī”tiādi. Teneva pāḷiyaṃ “na vattabbo tassa dehī”tiādimāha. Vimativinodaniyaṃ pana	4761	
PA_tika-vin08_t:476_15	“eso kho…pe… na vattabbo tassa dehītiādi akappiyavatthusādiyanaparimocanatthaṃ vutta”nti vuttaṃ.	4761	
PA_tika-vin08_t:477_0	Āṇatto so mayāti yathā tumhākaṃ cīvarena atthe sati cīvaraṃ dassati, evaṃ vuttoti	477	
PA_tika-vin08_t:477_1	attho. Vimativinodaniyaṃ pana “saññattotiādi evaṃ dūtena puna vutte eva codetuṃ vaṭṭati,	477	
PA_tika-vin08_t:477_2	na itarathāti dassanatthaṃ vutta”nti vuttaṃ. Ettha pana pāḷiyaṃ “saññatto so mayā”ti	477	
PA_tika-vin08_t:477_3	āgatattā evaṃ vutto, purimavākye pana vinayasaṅgahappakaraṇe “āṇatto so mayā”ti pariyāyavacanena	477	
PA_tika-vin08_t:477_4	parivattitvā ṭhapitattā tathā vutto, tena ca kappiyakārakassa saññāpitabhāve dūtena	477	
PA_tika-vin08_t:477_5	bhikkhussa puna ārocite eva bhikkhunā kappiyakārako codetabbo hoti, na anārociteti dasseti.	477	
PA_tika-vin08_t:478_0	Attho me āvuso cīvarenāti codanālakkhaṇanidassanametaṃ. Idaṃ vā hi vacanaṃ vattabbaṃ,	478	
PA_tika-vin08_t:478_1	tassa vā attho yāya kāyaci bhāsāya vattabbo. Dehi me cīvarantiādīni pana na vattabbākāradassanatthaṃ	478	
PA_tika-vin08_t:478_2	vuttāni. Etāni hi vacanāni, etesaṃ vā attho yāya kāyaci bhāsāya na vattabbo. “Evaṃ	478	
PA_tika-vin08_t:478_3	vadanto ca paṭikkhittattā vattabhede dukkaṭaṃ āpajjati, codanā pana hotiyevā”ti mahāgaṇṭhipade	478	
PA_tika-vin08_t:478_4	majjhimagaṇṭhipade ca vuttaṃ. Vimativinodaniyaṃ pana “na vattabbo ‘dehi me cīvaraṃ…pe…	478	
PA_tika-vin08_t:478_5	cetāpehi me cīvara’nti idaṃ dūtenābhatarūpiyaṃ paṭiggahetuṃ attanā niddiṭṭhakappiyakārakattāva	478	
PA_tika-vin08_t:478_6	‘dehi me cīvaraṃ…pe… cetāpehi me cīvara’nti vadanto rūpiyassa pakatattā tena rūpiyena	478	
PA_tika-vin08_t:478_7	parivattetvā ‘dehi cetāpehī’ti rūpiyasaṃvohāraṃ samāpajjanto nāma hotīti taṃ dosaṃ	478	
PA_tika-vin08_t:478_8	dūrato parivajjetuṃ vuttaṃ rūpiyapaṭiggāhakena saṅghamajjhe nissaṭṭharūpiye viya.	478	
PA_tika-vin08_t:478_9	Vuttañhi tattha ‘na vattabbo imaṃ vā imaṃ vā āharā’ti, tasmā na idaṃ viññattidose	478	
PA_tika-vin08_t:478_10	parivajjetuṃ vuttanti veditabbaṃ ‘attho me āvuso cīvarenā’tipi avattabbatāppasaṅgato.	4781	
PA_tika-vin08_t:478_11	Teneva dūtaniddiṭṭhesu rūpiyasaṃvohārasaṅkābhāvato aññaṃ kappiyakārakaṃ ṭhapetvāpi	4781	
PA_tika-vin08_t:478_12	āharāpetabba”nti vuttaṃ. Tatthāpi “dūtena ṭhapitarūpiyena cetāpetvā cīvaraṃ āharāpehī”ti	4781	
PA_tika-vin08_t:478_13	avatvā kevalaṃ “cīvaraṃ āharāpehī”ti evaṃ āharāpetabbanti adhippāyo gahetabboti vuttaṃ.	4781	
PA_tika-vin08_t:479_0	Iccetaṃ kusalanti evaṃ yāvatatiyaṃ codento taṃ cīvaraṃ abhinipphādetuṃ sakkoti attano	479	
PA_tika-vin08_t:479_1	paṭilābhavasena, iccetaṃ kusalaṃ sādhu suṭṭhu sundaraṃ. Catukkhattuṃ pañcakkhattuṃ	479	
PA_tika-vin08_t:479_2	chakkhattuparamaṃ tuṇhībhūtena uddissa ṭhātabbanti ṭhānalakkhaṇanidassanametaṃ. Chakkhattuparamanti	479	
PA_tika-vin08_t:479_3	ca bhāvanapuṃsakavacanametaṃ. Chakkhattuparamanti etena cīvaraṃ uddissa tuṇhībhūteneva	479	
PA_tika-vin08_t:479_4	ṭhātabbaṃ, na aññaṃ kiñci kātabbanti idaṃ ṭhānalakkhaṇaṃ. Teneva “na āsanetiādī”ti	479	
PA_tika-vin08_t:479_5	aṭṭhakathāyaṃ vuttaṃ. Saddasatthe pana –	479	
PA_tika-vin08_t:480	“Kiriyāvisesanaṃ satthe, vuttaṃ dhātuvisesanaṃ;	48	
PA_tika-vin08_t:481	Bhāvanapuṃsakantyeva, sāsane samudīrita”nti. –	48	
PA_tika-vin08_t:482	Vacanato kiriyāvisesanameva sāsanavohārena bhāvanapuṃsakaṃ nāma jātaṃ;	48	
PA_tika-vin08_t:483	“Muduṃ pacatiiccatra, pacanaṃ bhavatīti ca;	48	
PA_tika-vin08_t:484	Sukhaṃ sayatiiccatra, karoti sayananti cā”ti. –	48	
PA_tika-vin08_t:485_0	Vacanato kiriyāvisesanapadena tulyādhikaraṇabhūtaṃ kiriyāvisesyapadaṃ akammakampi	485	
PA_tika-vin08_t:485_1	sakammakampi bhūdhātukaradhātūhi sambandhitabbaṃ hotīti iminā ñāyena chakkhattuparamaṃ	485	
PA_tika-vin08_t:485_2	ṭhānaṃ bhavitabbaṃ, chakkhattuparamaṃ ṭhānaṃ kātabbanti attho. Etena chakkhattuparamaṃ	485	
PA_tika-vin08_t:485_3	evaṃ ṭhānaṃ bhavitabbaṃ, na tato adhikaṃ, chakkhattuparamaṃ eva ṭhānaṃ kātabbaṃ,	485	
PA_tika-vin08_t:485_4	na tato uddhanti imamatthaṃ dasseti. Na āsane nisīditabbanti “idha bhante nisīdathā”ti	485	
PA_tika-vin08_t:485_5	vuttepi na nisīditabbaṃ. Na āmisaṃ paṭiggahetabbanti “yāgukhajjakādibhedaṃ kiñci	485	
PA_tika-vin08_t:485_6	āmisaṃ gaṇhatha bhante”ti yāciyamānenapi na gaṇhitabbaṃ. Na dhammo bhāsitabboti “maṅgalaṃ	485	
PA_tika-vin08_t:485_7	vā anumodanaṃ vā bhāsathā”ti yāciyamānenapi kiñci na bhāsitabbaṃ, kevalaṃ “kiṃkāraṇā	485	
PA_tika-vin08_t:485_8	āgatosī”ti pucchiyamānena “jānāhi āvuso”ti vattabbo.	485	
PA_tika-vin08_t:486_0	Ṭhānaṃ bhañjatīti āgatakāraṇaṃ bhañjati kopeti. Ṭhānanti ṭhitiyā ca kāraṇassa ca	486	
PA_tika-vin08_t:486_1	nāmaṃ, tasmā āsane nisīdanena ṭhānaṃ kuppati, āgatakāraṇampi, āmisapaṭiggahaṇādīsu	486	
PA_tika-vin08_t:486_2	pana āgatakāraṇameva bhañjati, na ṭhānaṃ. Tenāha “āgatakāraṇaṃ bhañjatī”ti. Keci	486	
PA_tika-vin08_t:486_3	pana “āmisapaṭiggahaṇādinā ṭhānampi bhañjatī”ti vadanti, taṃ aṭṭhakathāya na sameti,	486	
PA_tika-vin08_t:486_4	ṭīkāyampi nānāvāde dassetvā ṭhānabhañjanaṃ vuttaṃ, taṃ aṭṭhakathāvacanena asaṃsandanato	486	
PA_tika-vin08_t:486_5	ganthagarubhayena na vadimha. Idāni yā tisso codanā, cha ca ṭhānāni vuttāni, tattha	486	
PA_tika-vin08_t:486_6	vuddhihāniṃ dassento “sace catukkhattuṃ codetī”tiādimāha. Yasmā ca ekacodanāvuddhiyā	486	
PA_tika-vin08_t:486_7	dvinnaṃ ṭhānānaṃ hāni vuttā, tasmā codanā dviguṇaṃ ṭhānanti lakkhaṇaṃ dassitaṃ hoti.	486	
PA_tika-vin08_t:486_8	Iti iminā lakkhaṇena tikkhattuṃ codetvā chakkhattuṃ ṭhātabbaṃ, dvikkhattuṃ codetvā	486	
PA_tika-vin08_t:486_9	aṭṭhakkhattuṃ ṭhātabbaṃ, sakiṃ codetvā dasakkhattuṃ ṭhātabbaṃ.	486	
PA_tika-vin08_t:487_0	Tatra tatra ṭhāne tiṭṭhatīti idaṃ codakassa ṭhitaṭṭhānato apakkamma tatra tatra uddissa	487	
PA_tika-vin08_t:487_1	ṭhānaṃyeva sandhāya vuttaṃ. Ko pana vādo nānādivasesūti nānādivasesu evaṃ karontassa	487	
PA_tika-vin08_t:487_2	ko pana vādo, vattabbameva natthīti adhippāyo. “Sāmaṃ vā gantabbaṃ, dūto vā pāhetabboti	487	
PA_tika-vin08_t:487_3	idaṃ sabhāvato codetuṃ anicchantenapi kātabbamevā”ti vadanti. Na taṃ tassa bhikkhuno	487	
PA_tika-vin08_t:487_4	kiñci atthaṃ anubhotīti taṃ cīvaracetāpannaṃ assa bhikkhuno kiñci appamattakampi	487	
PA_tika-vin08_t:487_5	kammaṃ na nipphādeti. Yuñjantāyasmanto sakanti āyasmanto attano santakaṃ dhanaṃ pāpuṇantu.	487	
PA_tika-vin08_t:487_6	Vimativinodaniyaṃ pana “yatassa cīvaracetāpannantiādi yena attanā veyyāvaccakaro	487	
PA_tika-vin08_t:487_7	niddiṭṭho, cīvarañca anipphāditaṃ, tassa kattabbadassanaṃ. Evaṃ bhikkhunā vatthusāmikānaṃ	487	
PA_tika-vin08_t:487_8	vutte codetvā denti, vaṭṭati ‘sāmikā codetvā dentī’ti anāpattiyaṃ vuttattā. Teneva	487	
PA_tika-vin08_t:487_9	so sayaṃ acodetvā upāsakādīhi pariyāyena vatvā codāpeti, tesu satakkhattumpi codetvā	487	
PA_tika-vin08_t:487_10	cīvaraṃ dāpentesu tassa anāpatti siddhā hoti sikkhāpadassa anāṇattikattā”ti vuttaṃ.	4871	
PA_tika-vin08_t:488_0	65. Kenaci aniddiṭṭho attano mukheneva byāvaṭabhāvaṃ veyyāvaccakarattaṃ patto mukhavevaṭiko,	488	
PA_tika-vin08_t:488_1	avicāretukāmatāyāti iminā vijjamānampi dātuṃ anicchantā ariyāpi vañcanādhippāyaṃ	488	
PA_tika-vin08_t:488_2	vinā vohārato natthīti vadantīti dasseti. Sāratthadīpaniyaṃ pana “avicāretukāmatāyāti	488	
PA_tika-vin08_t:488_3	imasmiṃ pakkhe ‘natthamhākaṃ kappiyakārako’ti idaṃ tādisaṃ karonto kappiyakārako	488	
PA_tika-vin08_t:488_4	natthīti iminā adhippāyena vutta”nti vuttaṃ. Bhesajjakkhandhake meṇḍakaseṭṭhivatthumhi	488	
PA_tika-vin08_t:488_5	vuttaṃ “santi bhikkhave”tiādivacanameva meṇḍakasikkhāpadaṃ nāma. Tattha hi meṇḍakena	488	
PA_tika-vin08_t:488_6	nāma seṭṭhinā “santi hi bhante maggā kantārā appodakā appabhakkhā na sukarā apātheyyena	488	
PA_tika-vin08_t:488_7	gantuṃ, sādhu bhante bhagavā bhikkhūnaṃ pātheyyaṃ anujānātū”ti yācitena bhagavatā	488	
PA_tika-vin08_t:488_8	“anujānāmi bhikkhave pātheyyaṃ pariyesituṃ. Taṇḍulo taṇḍulatthikena, muggo muggatthikena,	488	
PA_tika-vin08_t:488_9	māso māsatthikena, loṇaṃ loṇatthikena, guḷo guḷatthikena, telaṃ telatthikena, sappi	488	
PA_tika-vin08_t:488_10	sappitthikenā”ti vatvā idaṃ vuttaṃ “santi, bhikkhave, manussā saddhā pasannā, te	4881	
PA_tika-vin08_t:488_11	kappiyakārakānaṃ hatthe hiraññaṃ upanikkhipanti ‘iminā yaṃ ayyassa kappiyaṃ, taṃ	4881	
PA_tika-vin08_t:488_12	dethā’ti. Anujānāmi, bhikkhave, yaṃ tato kappiyaṃ, taṃ sādituṃ, na tvevāhaṃ, bhikkhave,	4881	
PA_tika-vin08_t:488_13	kenaci pariyāyena jātarūparajataṃ sāditabbaṃ pariyesitabbanti vadāmī”ti. “Kappiyakārakānaṃ	4881	
PA_tika-vin08_t:488_14	hatthe hiraññaṃ nikkhipantī”ti etthāpi bhikkhussa ārocanaṃ atthiyeva, aññathā aniddiṭṭhakappiyakārakapakkhaṃ	4881	
PA_tika-vin08_t:488_15	bhajatīti na codetabbo siyā, idaṃ pana dūtena niddiṭṭhakappiyakārake sandhāya vuttaṃ,	4881	
PA_tika-vin08_t:488_16	na pana bhikkhunā niddiṭṭhe vā aniddiṭṭhe vā. Tenevāha “ettha codanāya parimāṇaṃ	4881	
PA_tika-vin08_t:488_17	natthī”tiādi. Yadi mūlaṃ sandhāya codeti, taṃ sāditameva siyāti āha “mūlaṃ asādiyantenā”ti.	4881	
PA_tika-vin08_t:489_0	Aññātakaappavāritesu viya paṭipajjitabbanti idaṃ attanā codanāṭṭhānañca na kātabbanti	489	
PA_tika-vin08_t:489_1	dassanatthaṃ vuttaṃ. Piṇḍapātādīnaṃ atthāyāti iminā cīvaratthāyeva na hotīti dasseti.	489	
PA_tika-vin08_t:489_2	Eseva nayoti iminā vatthusāminā niddiṭṭhakappiyakārakesupi piṇḍapātādīnampi atthāya	489	
PA_tika-vin08_t:489_3	dinne ca ṭhānacodanādisabbaṃ heṭṭhā vuttanayeneva kātabbanti dasseti.	489	
PA_tika-vin08_t:490_0	66. Upanikkhittasādiyane panātiādīsu “idaṃ ayyassa hotū”ti evaṃ sammukhā vā “amukasmiṃ	490	
PA_tika-vin08_t:490_1	nāma ṭhāne mama hiraññasuvaṇṇaṃ atthi, taṃ tuyhaṃ hotū”ti evaṃ parammukhā vā ṭhitassa	490	
PA_tika-vin08_t:490_2	kevalaṃ vācāya vā hatthamuddāya vā “tuyha”nti vatvā pariccattassa kāyavācāhi appaṭikkhipitvā	490	
PA_tika-vin08_t:490_3	cittena sādiyanaṃ upanikkhittasādiyanaṃ nāma. Sādiyatīti vuttamevatthaṃ vibhāveti	490	
PA_tika-vin08_t:490_4	“gaṇhitukāmo hotī”ti.	490	
PA_tika-vin08_t:491_0	Idaṃ guttaṭṭhānanti ācikkhitabbanti paccayaparibhogaṃyeva sandhāya ācikkhitabbaṃ.	491	
PA_tika-vin08_t:491_1	“Idha nikkhipā”ti vutte “uggaṇhāpeyya vā”ti vuttalakkhaṇena nissaggiyaṃ hotīti āha	491	
PA_tika-vin08_t:491_2	“idha nikkhipāhīti na vattabba”nti. Atha vā “idaṃ guttaṭṭhāna”nti ācikkhanto ṭhānassa	491	
PA_tika-vin08_t:491_3	guttabhāvameva dasseti, na vatthuṃ parāmasati, tasmā ācikkhitabbaṃ. “Idha nikkhipāhī”ti	491	
PA_tika-vin08_t:491_4	pana vadanto nikkhipitabbaṃ vatthuṃ nikkhipāhīti vatthuṃ parāmasati nāma, tasmā na	491	
PA_tika-vin08_t:491_5	vattabbaṃ. Parato idaṃ gaṇhāti etthāpi eseva nayo. Kappiyañca akappiyañca nissāya	491	
PA_tika-vin08_t:491_6	ṭhitaṃ hotīti yasmā tato uppannapaccayaparibhogo kappati, tasmā kappiyaṃ nissāya	491	
PA_tika-vin08_t:491_7	ṭhitaṃ, yasmā pana dubbicāraṇāya tato uppannapaccayaparibhogo na kappati, tasmā akappiyaṃ	491	
PA_tika-vin08_t:491_8	nissāya ṭhitanti veditabbaṃ. Atha vā idaṃ dhanaṃ yasmā “nayidaṃ kappatī”ti paṭikkhittaṃ,	491	
PA_tika-vin08_t:491_9	tasmā kappiyaṃ nissāya ṭhitaṃ, yasmā pana sabbaso avissajjitaṃ, tasmā akappiyaṃ nissāya	491	
PA_tika-vin08_t:491_10	ṭhitaṃ. Atha vā taṃ dhanaṃ yasmā pacchā suṭṭhuvicāraṇāya satiyā kappiyaṃ bhavissati,	4911	
PA_tika-vin08_t:491_11	dubbicāraṇāya satiyā akappiyaṃ bhavissati, tasmā kappiyañca akappiyañca nissāya ṭhitaṃ	4911	
PA_tika-vin08_t:491_12	hotīti. Vimativinodaniyaṃ pana “eko sataṃ vā sahassaṃ vātiādi rūpiye heṭṭhimakoṭiyā	4911	
PA_tika-vin08_t:491_13	pavattanākāraṃ dassetuṃ vutta”nti ca “na pana evaṃ paṭipajjitabbamevāti dassetuṃ,	4911	
PA_tika-vin08_t:491_14	‘idha nikkhipāhī’ti vutte uggaṇhāpanaṃ hotīti āha ‘idha nikkhipāhī’ti na vattabba”nti	4911	
PA_tika-vin08_t:491_15	ca “kappiyañca…pe… hotīti yasmā asāditattā tato uppannapaccayā vaṭṭanti, tasmā kappiyaṃ	4911	
PA_tika-vin08_t:491_16	nissāya ṭhitaṃ, yasmā pana dubbicāraṇāya sati tato uppannaṃ na kappati, tasmā akappiyaṃ	4911	
PA_tika-vin08_t:491_17	nissāya ṭhitanti veditabba”nti ca vuttaṃ.	4911	
PA_tika-vin08_t:492_0	67. Saṅghamajjhe nissajjitabbanti yasmā rūpiyaṃ nāma akappiyaṃ, tasmā saṅghassa vā	492	
PA_tika-vin08_t:492_1	gaṇassa vā puggalassa vā nissajjitabbanti na vuttaṃ. Yasmā pana taṃ paṭiggahitamattameva	492	
PA_tika-vin08_t:492_2	hoti, na tena kiñci kappiyabhaṇḍaṃ cetāpitaṃ, tasmā upāyena paribhogadassanatthaṃ	492	
PA_tika-vin08_t:492_3	“saṅghamajjhe nissajjitabba”nti vuttaṃ. Na tena kiñci kappiyabhaṇḍaṃ cetāpitanti	492	
PA_tika-vin08_t:492_4	iminā cetāpitañce, natthi paribhogūpāyo uggahetvā anissaṭṭharūpiyena cetāpitattā.	492	
PA_tika-vin08_t:492_5	Īdisañhi saṅghamajjhe nissajjanaṃ katvāva chaḍḍetvā pācittiyaṃ desāpetabbanti dasseti.	492	
PA_tika-vin08_t:492_6	Keci pana “yasmā nissaggiyavatthuṃ paṭiggahetvāpi cetāpitaṃ kappiyabhaṇḍaṃ saṅghe	492	
PA_tika-vin08_t:492_7	nissaṭṭhaṃ kappiyakārakehi nissaṭṭharūpiyena parivattetvā ānītakappiyabhaṇḍasadisaṃ	492	
PA_tika-vin08_t:492_8	hoti, tasmā vināva upāyaṃ bhājetvā paribhuñjituṃ vaṭṭatī”ti vadanti, taṃ pattacatukkādikathāya	492	
PA_tika-vin08_t:492_9	na sameti. Tattha hi rūpiyena parivattitapattassa aparibhogova dassito, na nissajjanavicāroti.	492	
PA_tika-vin08_t:492_10	Kappiyaṃ ācikkhitabbanti pabbajitānaṃ sappi vā telaṃ vā vaṭṭati upāsakāti evaṃ ācikkhitabbaṃ.	4921	
PA_tika-vin08_t:493_0	Ārāmikānaṃ vā pattabhāganti idaṃ gihīnaṃ hatthagatopi soyeva bhāgoti katvā vuttaṃ.	493	
PA_tika-vin08_t:493_1	Sace pana tena aññaṃ parivattetvā ārāmikā denti, paribhuñjituṃ vaṭṭatīti majjhimagaṇṭhipade	493	
PA_tika-vin08_t:493_2	cūḷagaṇṭhipade ca vuttaṃ. Tato haritvāti aññesaṃ pattabhāgato haritvā. Kasiṇaparikammanti	493	
PA_tika-vin08_t:493_3	ālokakasiṇaparikammaṃ. Mañcapīṭhādīni vāti ettha tato gahitamañcapīṭhādīni parivattetvā	493	
PA_tika-vin08_t:493_4	aññaṃ ce gahitaṃ, vaṭṭatīti vadanti. Chāyāpīti bhojanasālādīnaṃ chāyāpi. Paricchedātikkantāti	493	
PA_tika-vin08_t:493_5	gehaparicchedaṃ atikkantā, chāyāya gatagataṭṭhānaṃ gehaṃ na hotīti adhippāyo. Maggenapīti	493	
PA_tika-vin08_t:493_6	ettha sace añño maggo natthi, maggaṃ adhiṭṭhahitvā gantuṃ vaṭṭatīti vadanti. Kītāyāti	493	
PA_tika-vin08_t:493_7	tena vatthunā kītāya. Upanikkhepaṃ ṭhapetvā saṅgho paccaye paribhuñjatīti sace upāsako	493	
PA_tika-vin08_t:493_8	“atibahu etaṃ hiraññaṃ, idaṃ bhante ajjeva na vināsetabba”nti vatvā sayaṃ upanikkhepaṃ	493	
PA_tika-vin08_t:493_9	ṭhapeti, aññena vā ṭhapāpeti, evaṃ upanikkhepaṃ ṭhapetvā tato uppannapaccayaṃ paribhuñjanto	493	
PA_tika-vin08_t:493_10	saṅgho paccaye paribhuñjati, tena vatthunā gahitattā “akappiya”nti vuttaṃ. Vimativinodaniyaṃ	4931	
PA_tika-vin08_t:493_11	pana “upanikkhepaṃ ṭhapetvāti kappiyakārakehi vaḍḍhiyā payojanaṃ sandhāya vuttaṃ.	4931	
PA_tika-vin08_t:493_12	Akappiyanti tena vatthunā gahitattā vutta”nti vuttaṃ.	4931	
PA_tika-vin08_t:494_0	Sace so chaḍḍetīti yattha katthaci khipati, athāpi na chaḍḍeti, sayaṃ gahetvā gacchati,	494	
PA_tika-vin08_t:494_1	na vāretabbo. No ce chaḍḍetīti atha neva gahetvā gacchati, na chaḍḍeti, “kiṃ mayhaṃ	494	
PA_tika-vin08_t:494_2	iminā byāpārenā”ti yenakāmaṃ pakkamati, tato yathāvuttalakkhaṇo rūpiyachaḍḍako samannitabbo.	494	
PA_tika-vin08_t:494_3	Yo na chandāgatintiādīsu lobhavasena taṃ vatthuṃ attano vā karonto attānaṃ vā ukkaṃsento	494	
PA_tika-vin08_t:494_4	chandāgatiṃ nāma gacchati. Dosavasena “nevāyaṃ mātikaṃ jānāti, na vinaya”nti paraṃ	494	
PA_tika-vin08_t:494_5	apasādento dosāgatiṃ nāma gacchati. Mohavasena pamuṭṭho pamuṭṭhassatibhāvaṃ āpajjanto	494	
PA_tika-vin08_t:494_6	mohāgatiṃ nāma gacchati. Rūpiyapaṭiggāhakassa bhayena chaḍḍetuṃ avisahanto bhayāgatiṃ	494	
PA_tika-vin08_t:494_7	nāma gacchati. Evaṃ akaronto na chandāgatiṃ gacchati, na dosāgatiṃ gacchati, na mohāgatiṃ	494	
PA_tika-vin08_t:494_8	gacchati, na bhayāgatiṃ gacchati nāmāti veditabbo.	494	
PA_tika-vin08_t:495_0	68. Patitokāsaṃ asamannārahantena chaḍḍetabbanti idaṃ nirapekkhabhāvadassanaparanti	495	
PA_tika-vin08_t:495_1	veditabbaṃ, tasmā patitaṭṭhāne ñātepi tassa gūthaṃ chaḍḍentassa viya nirapekkhabhāvoyevettha	495	
PA_tika-vin08_t:495_2	pamāṇanti veditabbaṃ. Asantasambhāvanāyāti attani avijjamānauttarimanussadhammārocanaṃ	495	
PA_tika-vin08_t:495_3	sandhāya vuttaṃ. Theyyaparibhogo nāma anarahassa paribhogo. Bhagavatā hi attano sāsane	495	
PA_tika-vin08_t:495_4	sīlavato paccayā anuññātā, na dussīlassa. Dāyakānampi sīlavato eva pariccāgo, na	495	
PA_tika-vin08_t:495_5	dussīlassa attano kārānaṃ mahapphalabhāvassa paccāsīsanato. Iti satthārā ananuññātattā	495	
PA_tika-vin08_t:495_6	dāyakehi ca apariccattattā dussīlassa paribhogo theyyaparibhogo. Iṇavasena paribhogo	495	
PA_tika-vin08_t:495_7	iṇaparibhogo, paṭiggāhakato dakkhiṇāvisuddhiyā abhāvato iṇaṃ gahetvā paribhogo viyāti	495	
PA_tika-vin08_t:495_8	attho. Tasmāti “sīlavato”tiādinā vuttamevatthaṃ kāraṇabhāvena paccāmasati. Cīvaraṃ	495	
PA_tika-vin08_t:495_9	paribhoge paribhogeti kāyato mocetvā paribhoge paribhoge. Purebhatta…pe… pacchimayāmesu	495	
PA_tika-vin08_t:495_10	paccavekkhitabbanti sambandho. Tathā asakkontena yathāvuttakālavisesavasena ekasmiṃ	4951	
PA_tika-vin08_t:495_11	divase catukkhattuṃ tikkhattuṃ dvikkhattuṃ sakiṃyeva vā paccavekkhitabbaṃ.	4951	
PA_tika-vin08_t:496_0	Sacassa appaccavekkhatova aruṇo uggacchati, iṇaparibhogaṭṭhāne tiṭṭhatīti ettha hiyyo	496	
PA_tika-vin08_t:496_1	yaṃ mayā cīvaraṃ paribhuttaṃ, taṃ yāvadeva sītassa paṭighātāya…pe… hirikopinapaṭicchādanatthaṃ.	496	
PA_tika-vin08_t:496_2	Hiyyo yo mayā piṇḍapāto paribhutto, so neva davāyātiādinā sace atītaparibhogapaccavekkhaṇaṃ	496	
PA_tika-vin08_t:496_3	na kareyya, iṇaparibhogaṭṭhāne tiṭṭhatīti vadanti, taṃ vīmaṃsitabbaṃ. Senāsanampi	496	
PA_tika-vin08_t:496_4	paribhoge paribhogeti pavese pavese. Evaṃ pana asakkontena purebhattādīsu paccavekkhitabbaṃ,	496	
PA_tika-vin08_t:496_5	taṃ heṭṭhā vuttanayeneva sakkā viññātunti idha visuṃ na vuttaṃ. Satipaccayatāti satiyā	496	
PA_tika-vin08_t:496_6	paccayabhāvo. Paṭiggahaṇassa paribhogassa ca paccavekkhaṇasatiyā paccayabhāvo yujjati,	496	
PA_tika-vin08_t:496_7	paccavekkhitvāva paṭiggahetabbaṃ paribhuñjitabbañcāti attho. Tenevāha “satiṃ katvā”tiādi.	496	
PA_tika-vin08_t:496_8	Evaṃ santepīti yadipi dvīsupi ṭhānesu paccavekkhaṇā yuttā, evaṃ santepi. Apare panāhu	496	
PA_tika-vin08_t:496_9	“satipaccayatāti sati bhesajjaparibhogassa paccayabhāve, paccayeti attho. Evaṃ santepīti	496	
PA_tika-vin08_t:496_10	paccaye satipī”ti, taṃ tesaṃ matimattaṃ. Tathā hi paccayasannissitasīlaṃ paccavekkhaṇāya	4961	
PA_tika-vin08_t:496_11	visujjhati, na paccayasabbhāvamattena.	4961	
PA_tika-vin08_t:497_0	Nanu ca “paribhoge karontassa anāpattī”ti iminā pātimokkhasaṃvarasīlaṃ vuttaṃ, tasmā	497	
PA_tika-vin08_t:497_1	paccayasannissitasīlassa pātimokkhasaṃvarasīlassa ca ko visesoti? Vuccate – purimesu	497	
PA_tika-vin08_t:497_2	tāva tīsu paccayesu viseso pākaṭoyeva, gilānapaccaye pana yathā vatiṃ katvā rukkhamūle	497	
PA_tika-vin08_t:497_3	gopite tassa phalānipi rakkhitāneva honti, evameva paccavekkhaṇāya paccayasannissitasīle	497	
PA_tika-vin08_t:497_4	rakkhite tappaṭibaddhaṃ pātimokkhasaṃvarasīlampi nipphannaṃ nāma hoti. Gilānapaccayaṃ	497	
PA_tika-vin08_t:497_5	appaccavekkhitvā paribhuñjantassa sīlaṃ bhijjamānaṃ pātimokkhasaṃvarasīlameva bhijjati,	497	
PA_tika-vin08_t:497_6	paccayasannissitasīlaṃ pana pacchābhattapurimayāmādīsu yāva aruṇuggamanā appaccavekkhantasseva	497	
PA_tika-vin08_t:497_7	bhijjati. Purebhattañhi appaccavekkhitvāpi gilānapaccayaṃ paribhuñjantassa anāpatti,	497	
PA_tika-vin08_t:497_8	idametesaṃ nānākaraṇanti sāratthadīpaniyaṃ āgataṃ.	497	
PA_tika-vin08_t:498_0	Vimativinodaniyaṃ pana “theyyaparibhogoti paccayassāminā bhagavatā ananuññātattā	498	
PA_tika-vin08_t:498_1	vuttaṃ. Iṇaparibhogoti bhagavatā anuññātampi kattabbaṃ akatvā paribhuñjanato vuttaṃ.	498	
PA_tika-vin08_t:498_2	Tena ca paccayasannissitasīlaṃ vipajjatīti dasseti. Paribhoge paribhogeti kāyato	498	
PA_tika-vin08_t:498_3	mocetvā mocetvā paribhoge. Pacchimayāmesu paccavekkhitabbanti yojanā. Iṇaparibhogaṭṭhāne	498	
PA_tika-vin08_t:498_4	tiṭṭhatīti ettha ‘hiyyo yaṃ mayā cīvaraṃ paribhutta’ntiādināpi atītapaccavekkhaṇā	498	
PA_tika-vin08_t:498_5	vaṭṭatīti vadanti. Paribhoge paribhogeti udakapatanaṭṭhānato antopavesanesu nisīdanasayanesu	498	
PA_tika-vin08_t:498_6	ca. Satipaccayatā vaṭṭatīti paccavekkhaṇasatiyā paccayattaṃ laddhuṃ vaṭṭati. Paṭiggahaṇe	498	
PA_tika-vin08_t:498_7	ca paribhoge ca paccavekkhaṇāsati avassaṃ laddhabbāti dasseti. Tenāha ‘satiṃ katvā’tiādi.	498	
PA_tika-vin08_t:498_8	Keci pana ‘satipaccayatā paccaye sati bhesajjaparibhogassa kāraṇe satī’ti evampi	498	
PA_tika-vin08_t:498_9	atthaṃ vadanti, tesampi paccaye satīti paccayasabbhāvasallakkhaṇe satīti evamattho	498	
PA_tika-vin08_t:498_10	gahetabbo paccayasabbhāvamattena sīlassa asujjhanato. Paribhoge akarontasseva āpattīti	4981	
PA_tika-vin08_t:498_11	iminā pātimokkhasaṃvarasīlassa bhedo dassito, na paccayasannissitasīlassa tassa atītapaccavekkhaṇāya	4981	
PA_tika-vin08_t:498_12	visujjhanato. Etasmiṃ pana sesapaccayesu ca iṇaparibhogādivacanena paccayasannissitasīlasseva	4981	
PA_tika-vin08_t:498_13	bhedoti evamimesaṃ nānākaraṇaṃ veditabba”nti āgataṃ.	4981	
PA_tika-vin08_t:499_0	Etesu dvīsu pakaraṇesu “iṇaparibhogaṭṭhāne tiṭṭhatī”ti ettha hiyyo yaṃ mayā cīvaraṃ	499	
PA_tika-vin08_t:499_1	paribhuttanti…pe… vadantīti āgataṃ. Imaṃ pana nayaṃ nissāya idāni ekacce paṇḍitā	499	
PA_tika-vin08_t:499_2	“ajjapāto paribhuttaṃ sāyaṃ paccavekkhantena ajja yaṃ mayā cīvaraṃ paribhuttantiādinā	499	
PA_tika-vin08_t:499_3	atītavasena paccavekkhaṇā kātabbā”ti vadanti. Keci “hiyyo paribhuttameva atītavasena	499	
PA_tika-vin08_t:499_4	paccavekkhaṇā kātabbā, na ajja paribhuttaṃ, taṃ pana paccuppannavasena paccavekkhaṇāyevā”ti	499	
PA_tika-vin08_t:499_5	vadanti. Tattha mūlavacane evaṃ vicāraṇā kātabbā. Kathaṃ? Idaṃ hiyyotyādivacanaṃ	499	
PA_tika-vin08_t:499_6	suttaṃ vā suttānulomaṃ vā ācariyavādo vā attanomati vāti. Tattha na tāva suttaṃ hoti	499	
PA_tika-vin08_t:499_7	“suttaṃ nāma sakale vinayapiṭake pāḷī”ti vuttattā imassa ca vacanassa na pāḷibhūtattā.	499	
PA_tika-vin08_t:499_8	Na ca suttānulomaṃ “suttānulomaṃ nāma cattāro mahāpadesā”ti vuttattā imassa ca mahāpadesabhāvābhāvato.	499	
PA_tika-vin08_t:499_9	Na ca ācariyavādo “ācariyavādo nāma dhammasaṅgāhakehi pañcahi arahantasatehi ṭhapitā	499	
PA_tika-vin08_t:499_10	pāḷivinimuttā okkantavinicchayappavattā aṭṭhakathātantī”ti vacanato imassa ca aṭṭhakathāpāṭhabhāvābhāvato.	4991	
PA_tika-vin08_t:499_11	Na ca attanomati “attanomati nāma suttasuttānulomaācariyavāde muñcitvā anumānena	4991	
PA_tika-vin08_t:499_12	attano buddhiyā nayaggāhena upaṭṭhitākārakathanaṃ, apica suttantābhidhammavinayaṭṭhakathāsu	4991	
PA_tika-vin08_t:499_13	āgato sabbopi theravādo attanomati nāmā”ti vuttattā imassa ca aṭṭhakathāsu āgatattheravādabhāvābhāvato.	4991	
PA_tika-vin08_t:500	Iti –	50	
PA_tika-vin08_t:501	“Catubbidhañhi vinayaṃ, mahātherā mahiddhikā;	50	
PA_tika-vin08_t:502	Nīharitvā pakāsesuṃ, dhammasaṅgāhakā purā”ti. –	50	
PA_tika-vin08_t:503_0	Vuttesu catubbidhavinayesu anantogadhattā idaṃ vacanaṃ vicāretabbaṃ. Tena vuttaṃ	503	
PA_tika-vin08_t:503_1	sāratthadīpaniyaṃ ṭīkācariyena “taṃ vīmaṃsitabba”nti. Atha vā “nayaggāhena upaṭṭhitākārakathana”nti	503	
PA_tika-vin08_t:503_2	iminā lakkhaṇena tesaṃ tesaṃ ācariyānaṃ upaṭṭhitākāravasena kathanaṃ attanomati siyā,	503	
PA_tika-vin08_t:503_3	evampi vicāretabbameva. “Attanomati ācariyavāde otāretabbā. Sace tattha otarati ceva	503	
PA_tika-vin08_t:503_4	sameti ca, gahetabbā. Sace neva otarati na sameti, na gahetabbā. Ayañhi attanomati	503	
PA_tika-vin08_t:503_5	nāma sabbadubbalā”ti vacanato imassa ca vacanassa aṭṭhakathāvacane anotaraṇato appavisanato.	503	
PA_tika-vin08_t:503_6	Vuttañhi aṭṭhakathāyaṃ “sacassa appaccavekkhatova aruṇo uggacchati, iṇaparibhogaṭṭhāne tiṭṭhatī”ti.	503	
PA_tika-vin08_t:504_0	Aparo nayo – kiṃ idaṃ vacanaṃ pāḷivacanaṃ vā aṭṭhakathāvacanaṃ vā ṭīkāvacanaṃ vā	504	
PA_tika-vin08_t:504_1	ganthantaravacanaṃ vāti. Tattha na tāva pāḷivacanaṃ, na aṭṭhakathāvacanaṃ, na ganthantaravacanaṃ,	504	
PA_tika-vin08_t:504_2	atha kho ṭīkāvacananti. Hotu ṭīkāvacanaṃ, sakavacanaṃ vā paravacanaṃ vā adhippetavacanaṃ	504	
PA_tika-vin08_t:504_3	vā anadhippetavacanaṃ vāti. Tattha na sakavacanaṃ hoti, atha kho paravacanaṃ. Tenāha	504	
PA_tika-vin08_t:504_4	“vadantī”ti. Na ṭīkācariyena adhippetavacanaṃ hoti, atha kho anadhippetavacanaṃ.	504	
PA_tika-vin08_t:504_5	Tenāha “taṃ vīmaṃsitabba”nti. Tehi pana ācariyehi atītaparibhogapaccavekkhaṇāti idaṃ	504	
PA_tika-vin08_t:504_6	atītapaabhogavasena paccavekkhaṇā atītaparibhogapaccavekkhaṇāti parikappetvā atītavācakena	504	
PA_tika-vin08_t:504_7	saddena yojetvā kataṃ bhaveyya. Atīte paribhogo atītaparibhogo, atītaparibhogassa	504	
PA_tika-vin08_t:504_8	paccavekkhaṇā atītaparibhogapaccavekkhaṇāti evaṃ pana kate atītaparibhogassa paccuppannasamīpattā	504	
PA_tika-vin08_t:504_9	paccuppannavācakena saddena kathanaṃ hoti yathā taṃ nagarato āgantvā nisinnaṃ purisaṃ	504	
PA_tika-vin08_t:504_10	“kuto āgacchasī”ti vutte “nagarato āgacchāmī”ti paccuppannavācakasaddena kathanaṃ.	5041	
PA_tika-vin08_t:505_0	Vinayasuttantavisuddhimaggādīsu ca “paṭisaṅkhā yoniso cīvaraṃ paṭisevatī”ti vattamānavacaneneva	505	
PA_tika-vin08_t:505_1	pāṭho hoti, na atītavacanena, atītaparibhogoti ca imasmiṃyeva divase pacchābhattādikālaṃ	505	
PA_tika-vin08_t:505_2	upādāya purebhattādīsu paribhogo icchitabbo, na hiyyo paribhogo. Kathaṃ viññāyatīti	505	
PA_tika-vin08_t:505_3	ce? Aṭṭhakathāpamāṇena. Vuttañhi aṭṭhakathāyaṃ “piṇḍapāto ālope ālope, tathā asakkontena	505	
PA_tika-vin08_t:505_4	purebhattapacchābhattapurimayāmapacchimayāmesu. Sacassa appaccavekkhatova aruṇo uggacchati,	505	
PA_tika-vin08_t:505_5	iṇaparibhogaṭṭhāne tiṭṭhatī”ti. Etena piṇḍapātaṃ ālope ālope paccavekkhanto bhojanakiriyāya	505	
PA_tika-vin08_t:505_6	apariniṭṭhitattā mukhyato paccuppannapaccavekkhaṇā hoti, purebhattādīsu catūsu koṭṭhāsesu	505	
PA_tika-vin08_t:505_7	paccavekkhanto bhojanakiriyāya pariniṭṭhitattā atītapaccavekkhaṇā hotīti dasseti.	505	
PA_tika-vin08_t:505_8	Sā pana paccuppannasamīpattā vattamānavacanena vidhīyati. Yadi hi hiyyo paribhuttāni	505	
PA_tika-vin08_t:505_9	atītapaccavekkhaṇena paccavekkhitabbāni siyuṃ, atītadutiyadivasatatiyadivasādimāsasaṃvaccharādiparibhuttānipi	505	
PA_tika-vin08_t:505_10	paccavekkhitabbāni siyuṃ, evañca sati yathāvuttaaṭṭhakathāvacanaṃ niratthakaṃ siyā,	5051	
PA_tika-vin08_t:505_11	tasmā aṭṭhakathāvacanameva pamāṇaṃ kātabbaṃ. Yathāha –	5051	
PA_tika-vin08_t:506	“Buddhena dhammo vinayo ca vutto;	50	
PA_tika-vin08_t:507	Yo tassa puttehi tatheva ñāto;	50	
PA_tika-vin08_t:508	So yehi tesaṃ matimaccajantā;	50	
PA_tika-vin08_t:509	Yasmā pure aṭṭhakathā akaṃsu.	50	
PA_tika-vin08_t:510	“Tasmā hi yaṃ aṭṭhakathāsu vuttaṃ;	51	
PA_tika-vin08_t:511	Taṃ vajjayitvāna pamādalekhaṃ;	51	
PA_tika-vin08_t:512	Sabbampi sikkhāsu sagāravānaṃ;	51	
PA_tika-vin08_t:513	Yasmā pamāṇaṃ idha paṇḍitāna”nti. ;	51	
PA_tika-vin08_t:514_0	Yasmā ca sabbāsavasuttādīsu bhagavatā desitakāle bhikkhukattukattā nāmayogattā vattamānapaṭhamapurisavasena	514	
PA_tika-vin08_t:514_1	“paṭisaṅkhā yoniso cīvaraṃ paṭisevatī”ti desitā, tadanukaraṇena bhikkhūnaṃ paccavekkhaṇakāle	514	
PA_tika-vin08_t:514_2	attakattukattā amhayogattā vattamānauttamapurisavasena “paṭisaṅkhā yoniso cīvaraṃ	514	
PA_tika-vin08_t:514_3	paṭisevāmī”ti paccavekkhitabbā hoti, “sītassa paṭighātāyā”tiādīni tadatthasampadānapadāni	514	
PA_tika-vin08_t:514_4	ca “paṭisevati, paṭisevāmī”ti vuttapaṭisevanakiriyāyameva sambandhitabbāni honti,	514	
PA_tika-vin08_t:514_5	tāni ca kiriyāpadāni paccuppannavasena vā paccuppannasamīpaatītavasena vā vattamānavibhattiyuttāni	514	
PA_tika-vin08_t:514_6	honti, tasmā paccuppannaparibhuttānaṃ vā atītaparibhuttānaṃ vā paccayānaṃ paccavekkhaṇakāle	514	
PA_tika-vin08_t:514_7	“paṭisevāmī”ti vacanaṃ bhagavato vacanassa anugatattā upapannamevāti daṭṭhabbaṃ.	514	
PA_tika-vin08_t:515_0	Anuvacanepi evaṃ vicāraṇā kātabbā – “ajja pāto paribhuttaṃ sāyaṃ paccavekkhantena	515	
PA_tika-vin08_t:515_1	ajja yaṃ mayā cīvaraṃ paribhuttantiādinā atītavasena paccavekkhaṇā kātabbā”ti ye	515	
PA_tika-vin08_t:515_2	vadanti, te evaṃ pucchitabbā – kiṃ bhavanto bhagavatā atītaparibhuttesu atītavasena	515	
PA_tika-vin08_t:515_3	paccavekkhaṇā desitāti? Na desitā. Kathaṃ desitāti? “Paccavekkhatī”ti paccuppannavaseneva	515	
PA_tika-vin08_t:515_4	desitāti. Kiṃ bhonto bhagavato kāle atītaparibhuttesu paccavekkhaṇā natthīti? Atthi.	515	
PA_tika-vin08_t:515_5	Atha kasmā bhagavatā paccuppannavaseneva paccavekkhaṇā desitāti? Paccuppannasamīpavasena	515	
PA_tika-vin08_t:515_6	vā sāmaññavasena vā desitāti. Evaṃ sante bhagavato anukaraṇena idānipi atītaparibhuttānaṃ	515	
PA_tika-vin08_t:515_7	paccayānaṃ paccuppannavasena paccavekkhaṇā kātabbāti. Ye pana evaṃ vadanti “hiyyo	515	
PA_tika-vin08_t:515_8	paribhuttānameva atītapaccavekkhaṇā kātabbā, na ajja paribhuttānaṃ, tesaṃ pana paccuppannapaccavekkhaṇāyevā”ti,	515	
PA_tika-vin08_t:515_9	te evaṃ vattabbā – kiṃ bhonto yathā tumhe vadanti, evaṃ pāḷiyaṃ atthīti? Natthi.	515	
PA_tika-vin08_t:515_10	Aṭṭhakathāyaṃ atthīti? Natthi. Evaṃ sante sāṭṭhakathesu tepiṭakesu buddhavacanesu	5151	
PA_tika-vin08_t:515_11	asaṃvijjamānaṃ tumhākaṃ vacanaṃ kathaṃ paccetabbanti? Ācariyaparamparāvasena. Hotu	5151	
PA_tika-vin08_t:515_12	tumhākaṃ ācariyaladdhivasena kathanaṃ, kālo nāma tividho atīto anāgato paccuppannoti.	5151	
PA_tika-vin08_t:515_13	Tattha pariniṭṭhitakiriyā atīto nāma, abhimukhakiriyā anāgato nāma, āraddhaaniṭṭhitakiriyā	5151	
PA_tika-vin08_t:515_14	paccuppanno nāma. Tenāhu porāṇā –	5151	
PA_tika-vin08_t:516	“Āraddhāniṭṭhito bhāvo, paccuppanno suniṭṭhito;	51	
PA_tika-vin08_t:517	Atītānāgatuppāda-mappattābhimukhā kiriyā”ti.	51	
PA_tika-vin08_t:518_0	Tattha ajja vā hotu hiyyo vā tato pubbe vā, paribhuttapaccayo supariniṭṭhitabhuñjanakiriyattā	518	
PA_tika-vin08_t:518_1	atīto nāma. Tattha hiyyo vā tato pubbe vā paribhuttapaccayo atikkantaaruṇuggamanattā	518	
PA_tika-vin08_t:518_2	na paccavekkhaṇāraho, paccavekkhitopi appaccavekkhitoyeva hoti, iṇaparibhogaṭṭhāne	518	
PA_tika-vin08_t:518_3	tiṭṭhati. Vuttañhi aṭṭhakathāyaṃ “sacassa appaccavekkhatova aruṇo uggacchati, iṇaparibhogaṭṭhāne	518	
PA_tika-vin08_t:518_4	tiṭṭhatī”ti. Ajjeva pana cīvarañca senāsanañca paribhoge paribhoge, piṇḍapātaṃ ālope	518	
PA_tika-vin08_t:518_5	ālope, bhesajjaṃ paṭiggahaṇe paribhoge ca paccavekkhato apariniṭṭhitabhuñjanakiriyattā	518	
PA_tika-vin08_t:518_6	paccuppannaparibhuttapaccavekkhaṇā nāma hoti. Pure paribhuttaṃ tato pacchā catūsu	518	
PA_tika-vin08_t:518_7	koṭṭhāsesu paccavekkhato supariniṭṭhitabhuñjanakiriyattā atītaparibhuttapaccavekkhaṇā	518	
PA_tika-vin08_t:518_8	nāma hoti. Ettakaṃ paccavekkhaṇāya khettaṃ, na tato pubbe pacchā vā. Yathāha aṭṭhakathāyaṃ	518	
PA_tika-vin08_t:518_9	“sīlavato appaccavekkhitaparibhogo iṇaparibhogo nāma. Tasmā cīvaraṃ paribhoge paribhoge…pe…	518	
PA_tika-vin08_t:518_10	bhesajjassa paṭiggahaṇepi paribhogepi satipaccayatā vaṭṭatī”ti, tasmā hiyyo paribhuttassa	5181	
PA_tika-vin08_t:518_11	iṇaparibhogattā taṃ anāmasitvā ajja paribhuttesu atītapaccuppannesu bhagavato vacanassa	5181	
PA_tika-vin08_t:518_12	anukaraṇena vattamānavibhattiyuttena “paṭisevāmī”ti kiriyāpadena paccavekkhaṇā sūpapannā	5181	
PA_tika-vin08_t:518_13	hotīti daṭṭhabbā. Īdisapaccavekkhaṇameva sandhāya vimativinodaniyādīsu “paccayasannissitasīlassa	5181	
PA_tika-vin08_t:518_14	atītapaccavekkhaṇāya visujjhanato”ti vuttaṃ.	5181	
PA_tika-vin08_t:519_0	Evaṃ paccayasannissitasīlassa suddhiṃ dassetvā idāni teneva pasaṅgena sabbāpi suddhiyo	519	
PA_tika-vin08_t:519_1	dassetuṃ “catubbidhā hi suddhī”tiādimāha. Tattha sujjhati etāyāti suddhi, yathādhammaṃ	519	
PA_tika-vin08_t:519_2	desanāva suddhi desanāsuddhi. Vuṭṭhānassapi cettha desanāya eva saṅgaho daṭṭhabbo.	519	
PA_tika-vin08_t:519_3	Chinnamūlāpattīnaṃ pana abhikkhutāpaṭiññāyeva desanā. Adhiṭṭhānavisiṭṭho saṃvarova	519	
PA_tika-vin08_t:519_4	suddhi saṃvarasuddhi. Dhammena samena paccayānaṃ pariyeṭṭhi eva suddhi pariyeṭṭhisuddhi.	519	
PA_tika-vin08_t:519_5	Catūsu paccayesu vuttavidhinā paccavekkhaṇāva suddhi paccavekkhaṇasuddhi. Esa tāva	519	
PA_tika-vin08_t:519_6	suddhīsu samāsanayo. Suddhimantesu sīlesu pana desanā suddhi etassāti desanāsuddhi.	519	
PA_tika-vin08_t:519_7	Sesesupi eseva nayo. Na punevaṃ karissāmīti ettha evanti saṃvarabhedaṃ sandhāyāha.	519	
PA_tika-vin08_t:519_8	Pahāyāti vajjetvā, akatvāti attho. Vimativinodaniyaṃ pana “sujjhati desanādīhi, sodhīyatīti	519	
PA_tika-vin08_t:519_9	vā suddhi, catubbidhasīlaṃ. Tenāha ‘desanāya sujjhanato’tiādi. Ettha desanāggahaṇena	519	
PA_tika-vin08_t:519_10	vuṭṭhānampi chinnamūlānaṃ abhikkhutāpaṭiññāpi saṅgahitā. Chinnamūlāpattīnampi hi	5191	
PA_tika-vin08_t:519_11	pārājikāpattivuṭṭhānena heṭṭhāparirakkhitaṃ bhikkhusīlaṃ visuddhaṃ nāma hoti. Tena	5191	
PA_tika-vin08_t:519_12	tesaṃ maggapaṭilābhopi sampajjatī”ti vuttaṃ.	5191	
PA_tika-vin08_t:520_0	Tattha desīyati uccārīyatīti desanā, disī uccāraṇeti dhātu, desīyati ñāpīyati etāyāti	520	
PA_tika-vin08_t:520_1	vā desanā, disa pekkhaneti dhātu. Ubhayathāpi viratipadhānakusalacittasamuṭṭhito	520	
PA_tika-vin08_t:520_2	desanāvacībhedasaddo. Saṃvaraṇaṃ saṃvaro, saṃ-pubba vara saṃvaraṇeti dhātu, satipadhāno	520	
PA_tika-vin08_t:520_3	cittuppādo. Pariyesanā pariyeṭṭhi, pari-pubba isa pariyesaneti dhātu, vīriyapadhāno	520	
PA_tika-vin08_t:520_4	cittuppādo. Paṭi punappunaṃ ogāhetvā ikkhanā paccavekkhaṇā, paṭi-pubba ava-pubba	520	
PA_tika-vin08_t:520_5	ikkha dassanaṅkesūti dhātu, paññāpadhāno cittuppādo. Tesu desanāya vacībhedasaddabhāvato	520	
PA_tika-vin08_t:520_6	vacībhedaṃ kātuṃ asakkontassa ca dutiyakaṃ alabhantassa ca na sampajjati, sesā pana	520	
PA_tika-vin08_t:520_7	cittuppādamattabhāvato vacībhedaṃ kātuṃ asakkontassapi dutiyakaṃ alabhantassapi sampajjanti	520	
PA_tika-vin08_t:520_8	eva, tasmā gilānādikālesu paccavekkhaṇāpāṭhaṃ paṭhitumasakkontenapi atthaṃ manasi	520	
PA_tika-vin08_t:520_9	katvā citteneva paccavekkhaṇā kātabbāti.	520	
PA_tika-vin08_t:521_0	Dātabbaṭṭhena dāyaṃ, taṃ ādiyantīti dāyādā, ananuññātesu sabbena sabbaṃ paribhogābhāvato	521	
PA_tika-vin08_t:521_1	anuññātesuyeva ca paribhogasabbhāvabhāvato bhikkhūhi paribhuñjitabbapaccayā bhagavato	521	
PA_tika-vin08_t:521_2	santakā. Dhammadāyādasuttañcettha sādhakanti “dhammadāyādā me, bhikkhave, bhavatha,	521	
PA_tika-vin08_t:521_3	mā āmisadāyādā, atthi me tumhesu anukampā, kinti me sāvakā dhammadāyādā bhaveyyuṃ,	521	
PA_tika-vin08_t:521_4	no āmisadāyādā”ti evaṃ pavattaṃ dhammadāyādasuttañca ettha etasmiṃ atthe sādhakaṃ.	521	
PA_tika-vin08_t:521_5	Avītarāgānaṃ taṇhāvasīkatāya paccayaparibhoge sāmibhāvo natthi, tadabhāvena vītarāgānaṃ	521	
PA_tika-vin08_t:521_6	tattha sāmibhāvo yathāruci paribhogasabbhāvato. Tathā hi te paṭikūlampi appaṭikūlākārena	521	
PA_tika-vin08_t:521_7	appaṭikūlampi paṭikūlākārena tadubhayampi vajjetvā ajjhupekkhaṇākārena paccaye paribhuñjanti,	521	
PA_tika-vin08_t:521_8	dāyakānañca manorathaṃ paripūrenti. Tenāha “te hi taṇhāya dāsabyaṃ atītattā sāmino	521	
PA_tika-vin08_t:521_9	hutvā paribhuñjantī”ti. Yo panāyaṃ sīlavato puthujjanassa paccavekkhitaparibhogo,	521	
PA_tika-vin08_t:521_10	so iṇaparibhogassa paccanīkattā ānaṇyaparibhogo nāma hoti. Yathā pana iṇāyiko attano	5211	
PA_tika-vin08_t:521_11	ruciyā icchitaṃ desaṃ gantuṃ na labhati, evaṃ iṇaparibhogayutto lokato nissarituṃ	5211	
PA_tika-vin08_t:521_12	na labhatīti tappaṭipakkhattā sīlavato paccavekkhitaparibhogo ānaṇyaparibhogoti vuccati,	5211	
PA_tika-vin08_t:521_13	tasmā nippariyāyato catuparibhogavinimutto visuṃyevāyaṃ paribhogoti veditabbo, so	5211	
PA_tika-vin08_t:521_14	idha visuṃ na vutto, dāyajjaparibhogeyeva vā saṅgahaṃ gacchatīti. Sīlavāpi hi imāya	5211	
PA_tika-vin08_t:521_15	sikkhāya samannāgatattā sekkhotveva vuccati.	5211	
PA_tika-vin08_t:522_0	Sabbesanti ariyānaṃ puthujjanānañca. Kathaṃ puthujjanānaṃ ime paribhogā sambhavantīti?	522	
PA_tika-vin08_t:522_1	Upacāravasena. Yo hi puthujjanassapi sallekhapaṭipattiyaṃ ṭhitassa paccayagedhaṃ	522	
PA_tika-vin08_t:522_2	pahāya tattha anupalittena cittena paribhogo, so sāmiparibhogo viya hoti. Sīlavato	522	
PA_tika-vin08_t:522_3	pana paccavekkhitaparibhogo dāyajjaparibhogo viya hoti dāyakānaṃ manorathassāvirādhanato.	522	
PA_tika-vin08_t:522_4	Tena vuttaṃ “dāyajjaparibhogeyeva vā saṅgahaṃ gacchatī”ti. Kalyāṇaputhujjanassa paribhoge	522	
PA_tika-vin08_t:522_5	vattabbameva natthi tassa sekkhasaṅgahato. Sekkhasutta ñhetassa atthassa sādhakaṃ.	522	
PA_tika-vin08_t:523_0	Vimativinodaniyaṃ pana “dātabbaṭṭhena dāyaṃ, taṃ ādiyantīti dāyādā. Sattannaṃ sekkhānanti	523	
PA_tika-vin08_t:523_1	ettha kalyāṇaputhujjanāpi saṅgahitā tesaṃ ānaṇyaparibhogassa dāyajjaparibhoge saṅgahitattāti	523	
PA_tika-vin08_t:523_2	veditabbaṃ. Dhammadāyādasuttanti “dhammadāyādā me, bhikkhave, bhavatha, mā āmisadāyādā”tiādinā	523	
PA_tika-vin08_t:523_3	pavattaṃ suttaṃ. Tattha “mā me āmisadāyādāti evaṃ me-saddaṃ ānetvā attho veditabbo.	523	
PA_tika-vin08_t:523_4	Evañhi yathāvuttatthasādhakaṃ hotī”ti vuttaṃ. Tattha me mama āmisadāyādā catupaccayabhuñjakāti	523	
PA_tika-vin08_t:523_5	bhagavato sambandhabhūtassa sambandhībhūtā paccayā vuttā, tasmā dāyakehi dinnāpi	523	
PA_tika-vin08_t:523_6	paccayā bhagavatā anuññātattā bhagavato paccayāyeva hontīti etassa atthassa dhammadāyādasuttaṃ	523	
PA_tika-vin08_t:523_7	sādhakaṃ hotīti atthoti vuttaṃ.	523	
PA_tika-vin08_t:524_0	Lajjinā saddhiṃ paribhogo nāma lajjissa santakaṃ gahetvā paribhogo. Alajjinā saddhinti	524	
PA_tika-vin08_t:524_1	etthāpi eseva nayo. Ādito paṭṭhāya hi alajjī nāma natthīti iminā diṭṭhadiṭṭhesuyeva	524	
PA_tika-vin08_t:524_2	āsaṅkā na kātabbāti dasseti. Attano bhārabhūtā saddhivihārikādayo. Tepi nivāretabbāti	524	
PA_tika-vin08_t:524_3	yo passati, tena nivāretabbāti pāṭho. Aṭṭhakathāyaṃ pana “yopi attano bhārabhūtena	524	
PA_tika-vin08_t:524_4	alajjinā saddhiṃ paribhogaṃ karoti, sopi nivāretabbo”ti pāṭho dissati, tathāpi atthato	524	
PA_tika-vin08_t:524_5	ubhayathāpi yujjati. Attano saddhivihārikādayopi alajjibhāvato nivāretabbā. Alajjīhi	524	
PA_tika-vin08_t:524_6	saddhivihārikādīhi ekasambhogaṃ karontā aññepi nivāretabbāva. Sace na oramati, ayampi	524	
PA_tika-vin08_t:524_7	alajjīyeva hotīti ettha evaṃ nivārito so puggalo alajjinā saddhiṃ paribhogato oramati	524	
PA_tika-vin08_t:524_8	viramati, iccetaṃ kusalaṃ. No ce oramati, ayampi alajjīyeva hoti, tena saddhiṃ paribhogaṃ	524	
PA_tika-vin08_t:524_9	karonto sopi alajjīyeva hotīti attho. Tena vuttaṃ “evaṃ eko alajjī alajjisatampi	524	
PA_tika-vin08_t:524_10	karotī”ti. Adhammiyoti anesanādīhi uppanno. Dhammiyoti bhikkhācariyādīhi uppanno.	5241	
PA_tika-vin08_t:524_11	Saṅghasseva detīti bhattaṃ aggahetvā attanā laddhasalākaṃyeva deti.	5241	
PA_tika-vin08_t:525_0	Vimativinodaniyaṃ pana “lajjinā saddhiṃ paribhogoti dhammāmisavasena missībhāvo.	525	
PA_tika-vin08_t:525_1	Alajjinā saddhinti etthāpi eseva nayo. Ādito paṭṭhāya hi alajjī nāma natthīti iminā	525	
PA_tika-vin08_t:525_2	diṭṭhadiṭṭhesu āsaṅkā nāma na kātabbā, diṭṭhasutādikāraṇe sati eva kātabbāti dasseti.	525	
PA_tika-vin08_t:525_3	Attano bhārabhūtā saddhivihārikādayo. Sace na oramatīti agatigamanavasena dhammāmisaparibhogato	525	
PA_tika-vin08_t:525_4	na oramati. Āpatti nāma natthīti idaṃ alajjīnaṃ dhammenuppannapaccayaṃ dhammakammañca	525	
PA_tika-vin08_t:525_5	sandhāya vuttaṃ. Tesampi hi kuladūsanādisamuppannaṃ paccayaṃ paribhuñjantānaṃ vaggakammādīni	525	
PA_tika-vin08_t:525_6	karontānañca āpatti eva. ‘Dhammiyādhammiyaparibhogo paccayavaseneva veditabbo’ti	525	
PA_tika-vin08_t:525_7	vuttattā heṭṭhā lajjiparibhogālajjiparibhogā paccayavasena ekakammādivasena ca vuttā	525	
PA_tika-vin08_t:525_8	evāti veditabbaṃ. Teneva duṭṭhadosasikkhāpadaṭṭhakathāyaṃ codakacuditakabhāve ṭhitā	525	
PA_tika-vin08_t:525_9	dve alajjino dhammaparibhogampi sandhāya ‘ekasambhogaparibhogā hutvā jīvathā’ti vuttā	525	
PA_tika-vin08_t:525_10	tesaṃ aññamaññaṃ dhammāmisāparibhoge virodhābhāvā. Lajjīnameva hi alajjinā saha tadubhayaparibhogo	5251	
PA_tika-vin08_t:525_11	na vaṭṭatī”ti vuttaṃ.	5251	
PA_tika-vin08_t:526_0	Sace pana lajjī alajjiṃ paggaṇhāti…pe… antaradhāpetīti ettha kevalaṃ paggaṇhitukāmatāya	526	
PA_tika-vin08_t:526_1	evaṃ kātuṃ na vaṭṭati, dhammassa pana sāsanassa sotūnañca anuggahatthāya vaṭṭatīti	526	
PA_tika-vin08_t:526_2	veditabbaṃ. Purimanayena “so āpattiyā kāretabbo”ti vuttattā imassa āpattiyevāti vadanti.	526	
PA_tika-vin08_t:526_3	Uddesaggahaṇādinā dhammassa paribhogo dhammaparibhogo. Dhammānuggahena gaṇhantassa	526	
PA_tika-vin08_t:526_4	āpattiyā abhāvepi thero tassa alajjibhāvaṃyeva sandhāya “pāpo kirāya”ntiādimāha.	526	
PA_tika-vin08_t:526_5	Tassa pana santiketi mahārakkhitattherassa santike.	526	
PA_tika-vin08_t:527_0	Vimativinodaniyaṃ pana imasmiṃ ṭhāne vitthārato vinicchitaṃ. Kathaṃ? Dhammaparibhogoti	527	
PA_tika-vin08_t:527_1	“ekakammaṃ ekuddeso”tiādinā vuttasaṃvāso ceva nissayaggahaṇādiko sabbo nirāmisaparibhogo	527	
PA_tika-vin08_t:527_2	ca veditabbo. “Na so āpattiyā kāretabbo”ti vuttattā lajjino alajjipaggahe āpattīti	527	
PA_tika-vin08_t:527_3	veditabbaṃ. Itaropīti lajjīpi. Tassāpi attānaṃ paggaṇhantassa alajjino, iminā ca	527	
PA_tika-vin08_t:527_4	lajjino vaṇṇabhaṇanādilābhaṃ paṭicca āmisagarukatāya vā gehassitapemena vā taṃ alajjiṃ	527	
PA_tika-vin08_t:527_5	paggaṇhanto lajjī sāsanaṃ antaradhāpeti nāmāti dasseti. Evaṃ gahaṭṭhādīsu upatthambhito	527	
PA_tika-vin08_t:527_6	alajjī balaṃ labhitvā pesale abhibhavitvā na cirasseva sāsanaṃ uddhammaṃ ubbinayaṃ karotīti.	527	
PA_tika-vin08_t:528_0	Dhammaparibhogopi tattha vaṭṭatīti iminā āmisaparibhogato dhammaparibhogova garuko,	528	
PA_tika-vin08_t:528_1	tasmā ativiya alajjīvivekena kātabboti dasseti. “Dhammānuggahena uggaṇhituṃ vaṭṭatī”ti	528	
PA_tika-vin08_t:528_2	vuttattā alajjussannatāyasāsane osakkante, lajjīsu ca appahontesu alajjiṃ pakatattaṃ	528	
PA_tika-vin08_t:528_3	gaṇapūrakaṃ gahetvā upasampadādikaraṇena ceva keci alajjino dhammāmisaparibhogena	528	
PA_tika-vin08_t:528_4	saṅgahetvā sesālajjigaṇassa niggahena ca sāsanaṃ paggaṇhitumpi vaṭṭati eva.	528	
PA_tika-vin08_t:529_0	Keci pana “koṭiyaṃ ṭhito ganthoti vuttattā ganthapariyāpuṇanameva dhammaparibhogo,	529	
PA_tika-vin08_t:529_1	na ekakammādi, tasmā alajjīhi saddhiṃ uposathādikaṃ kammaṃ kātuṃ vaṭṭati, āpatti	529	
PA_tika-vin08_t:529_2	natthī”ti vadanti, taṃ na yuttaṃ, ekakammādīsu bahūsu dhammaparibhogesu alajjināpi	529	
PA_tika-vin08_t:529_3	saddhiṃ kattabbāvatthāyattaṃ dhammaparibhogaṃ dassetuṃ idha nidassanavasena ganthasseva	529	
PA_tika-vin08_t:529_4	samuddhaṭattā. Na hi ekakammādiko vidhi dhammaparibhogo na hotīti sakkā vattuṃ anāmisattā	529	
PA_tika-vin08_t:529_5	dhammāmisesu apariyāpannassa ca kassaci abhāvā. Teneva aṭṭhasāliniyaṃ dhammapaṭisanthārakathāyaṃ	529	
PA_tika-vin08_t:529_6	“kammaṭṭhānaṃ kathetabbaṃ, dhammo vācetabbo…pe… abbhānavuṭṭhānamānattaparivāsā dātabbā,	529	
PA_tika-vin08_t:529_7	pabbajjāraho pabbājetabbo, upasampadāraho upasampādetabbo…pe… ayaṃ dhammapaṭisanthāro	529	
PA_tika-vin08_t:529_8	nāmā”ti evaṃ saṅghakammādipi dhammakoṭṭhāse dassitaṃ. Tesu pana dhammakoṭṭhāsesu	529	
PA_tika-vin08_t:529_9	yaṃ gaṇapūrakādivasena alajjino apekkhitvā uposathādi vā tesaṃ santikā dhammuggahaṇanissayaggahaṇādi	529	
PA_tika-vin08_t:529_10	vā karīyati, taṃ dhammo ceva paribhogo cāti dhammaparibhogoti vuccati, etaṃ tathārūpapaccayaṃ	5291	
PA_tika-vin08_t:529_11	vinā kātuṃ na vaṭṭati, karontassa alajjiparibhogo ca hoti dukkaṭañca. Yaṃ pana alajjisataṃ	5291	
PA_tika-vin08_t:529_12	anapekkhitvā tajjanīyādiniggahakammaṃ vā parivāsādiupakārakammaṃ vā uggahaparipucchādānādi	5291	
PA_tika-vin08_t:529_13	vā karīyati, taṃ dhammo eva, no paribhogo, etaṃ anurūpānaṃ kātuṃ vaṭṭati, āmisadāne	5291	
PA_tika-vin08_t:529_14	viya āpatti natthi. Nissayadānampi terasasammutidānādi ca vattapaṭipattisādiyanādiparibhogassapi hetuttā na vaṭṭati.	5291	
PA_tika-vin08_t:530_0	Yo pana mahāalajjī uddhammaṃ ubbinayaṃ satthusāsanaṃ karoti, tassa saddhivihārikādīnaṃ	530	
PA_tika-vin08_t:530_1	upasampadādi upakārakammampi uggahaparipucchādānādi ca kātuṃ na vaṭṭati, āpatti eva	530	
PA_tika-vin08_t:530_2	hoti, niggahakammameva kātabbaṃ. Teneva alajjipaggahopi paṭikkhitto. Dhammāmisaparibhogavivajjanenapi	530	
PA_tika-vin08_t:530_3	hi dummaṅkūnaṃ puggalānaṃ niggahova adhippeto, so ca pesalānaṃ phāsuvihārasaddhammaṭṭhitivinayānuggahādiatthāya	530	
PA_tika-vin08_t:530_4	etadatthattā sikkhāpadapaññattiyā, tasmā yaṃ yaṃ dummaṅkūnaṃ upatthambhāya, pesalānaṃ	530	
PA_tika-vin08_t:530_5	aphāsuvihārāya, saddhammaparihānādiatthāya hoti, taṃ sabbampi paribhogo vā hotu aparibhogo	530	
PA_tika-vin08_t:530_6	vā kātuṃ na vaṭṭati, evaṃ karontā sāsanaṃ antaradhāpenti, āpattiñca āpajjanti, dhammāmisaparibhogesu	530	
PA_tika-vin08_t:530_7	cettha alajjīhi ekakammādidhammaparibhogo eva pesalānaṃ aphāsuvihārāya saddhammaparihānādiatthāya	530	
PA_tika-vin08_t:530_8	hoti, na tathā āmisaparibhogo. Na hi alajjīnaṃ paccayaparibhogamattena pesalānaṃ	530	
PA_tika-vin08_t:530_9	aphāsuvihārādi hoti, yathāvuttadhammaparibhogena pana hoti. Tapparivajjanena ca phāsuvihārādayo.	530	
PA_tika-vin08_t:530_10	Tathā hi katasikkhāpadavītikkamā alajjipuggalā uposathādīsu paviṭṭhā “tumhe kāyadvāre	5301	
PA_tika-vin08_t:530_11	ceva vacīdvāre ca vītikkamaṃ karothā”tiādinā bhikkhūhi vattabbā honti. Yathā vinayañca	5301	
PA_tika-vin08_t:530_12	atiṭṭhantā saṅghato bahikaraṇādivasena suṭṭhu niggahetabbā, tathā akatvā tehi saha	5301	
PA_tika-vin08_t:530_13	saṃvasantāpi alajjinova honti “ekopi alajjī alajjisatampi karotī”tiādivacanato. Yadi	5301	
PA_tika-vin08_t:530_14	hi te evaṃ aniggahitā siyuṃ, saṅghe kalahādiṃ vaḍḍhetvā uposathādisāmaggikammapaṭibāhanādinā	5301	
PA_tika-vin08_t:530_15	pesalānaṃ aphāsuṃ katvā kamena te devadattavajjiputtakādayo viya parisaṃ vaḍḍhetvā	5301	
PA_tika-vin08_t:530_16	attano vippaṭipattiṃ dhammato vinayato dīpentā saṅghabhedādimpi katvā na cirasseva	5301	
PA_tika-vin08_t:530_17	sāsanaṃ antaradhāpeyyuṃ. Tesu pana saṅghato bahikaraṇādivasena niggahitesu sabbopi	5301	
PA_tika-vin08_t:530_18	ayaṃ upaddavo na hoti. Vuttañhi “dussīlapuggale nissāya uposatho na tiṭṭhati, pavāraṇā	5301	
PA_tika-vin08_t:530_19	na tiṭṭhati, saṅghakammāni na pavattanti, sāmaggī na hoti…pe… dussīlesu pana niggahitesu	5301	
PA_tika-vin08_t:530_20	sabbopi ayaṃ upaddavo na hoti, tato pesalā bhikkhū phāsu viharantī”ti, tasmā ekakammādidhammaparibhogova	5302	
PA_tika-vin08_t:530_21	āmisaparibhogatopi ativiya alajjīvivekena kātabbo, āpattikaro ca saddhammaparihānihetuttāti veditabbaṃ.	5302	
PA_tika-vin08_t:531_0	Apica “uposatho na tiṭṭhati, pavāraṇā na tiṭṭhati, saṅghakammāni na pavattantī”ti	531	
PA_tika-vin08_t:531_1	evaṃ alajjīhi saddhiṃ saṅghakammākaraṇassa aṭṭhakathāyaṃ pakāsitattāpi cetaṃ sijjhati.	531	
PA_tika-vin08_t:531_2	Tathā parivattaliṅgassa bhikkhuno bhikkhunupassayaṃ gacchantassa paṭipattikathāyaṃ	531	
PA_tika-vin08_t:531_3	“ārādhikā ca honti saṅgāhikā lajjiniyo, tā kopetvā aññattha na gantabbaṃ. Gacchati	531	
PA_tika-vin08_t:531_4	ce, gāmantaranadīpārarattivippavāsagaṇamhā ohīyanāpattīhi na muccati…pe… alajjiniyo	531	
PA_tika-vin08_t:531_5	honti, saṅgahaṃ pana karonti, tāpi pariccajitvā aññattha gantuṃ labhatī”ti evaṃ alajjinīsu	531	
PA_tika-vin08_t:531_6	dutiyikāgahaṇādīsu saṃvāsāpattiparihārāya nadīpārāgamanādigarukāpattiṭṭhānānaṃ anuññātattā	531	
PA_tika-vin08_t:531_7	tatopi alajjisaṃvāsāpatti eva saddhammaparihāniyā hetubhūto garukatarāti viññāyati.	531	
PA_tika-vin08_t:531_8	Na hi lahukāpattiṭṭhānaṃ vā anāpattiṭṭhānaṃ vā pariharituṃ garukāpattiṭṭhānavītikkamaṃ	531	
PA_tika-vin08_t:531_9	ācariyā anujānanti. Tathā asaṃvāsapadassa aṭṭhakathāyaṃ “sabbehipi lajjipuggalehi	531	
PA_tika-vin08_t:531_10	samaṃ sikkhitabbabhāvato samasikkhātā nāma. Ettha yasmā sabbepi lajjino etesu kammādīsu	5311	
PA_tika-vin08_t:531_11	saha vasanti, na ekopi tato bahiddhā sandissati, tasmā tāni sabbānipi gahetvā eso	5311	
PA_tika-vin08_t:531_12	saṃvāso nāmā”ti evaṃ lajjīheva ekakammādisaṃvāso vaṭṭatīti pakāsito.	5311	
PA_tika-vin08_t:532_0	Yadi evaṃ kasmā asaṃvāsikesu alajjī na gahitoti? Nāyaṃ virodho, ye gaṇapūrake katvā	532	
PA_tika-vin08_t:532_1	kataṃ kammaṃ kuppati, tesaṃ pārājikādiapakatattānaññeva asaṃvāsikattena gahitattā.	532	
PA_tika-vin08_t:532_2	Alajjino pana pakatattabhūtāpi santi, te ce gaṇapūrakā hutvā kammaṃ sādhenti, kevalaṃ	532	
PA_tika-vin08_t:532_3	katvā agatigamanena karontānaṃ āpattikarā honti sabhāgāpattiāpannā viya aññamaññaṃ.	532	
PA_tika-vin08_t:532_4	Yasmā alajjitañca lajjitañca puthujjanānaṃ cittakkhaṇapaṭibaddhaṃ, na sabbakālikaṃ.	532	
PA_tika-vin08_t:532_5	Sañcicca hi vītikkamacitte uppanne alajjino “na puna īdisaṃ karissāmī”ti cittena lajjino honti.	532	
PA_tika-vin08_t:533_0	Tesu ca ye pesalehi ovadiyamānāpi na oramanti, punappunaṃ karonti, te eva asaṃvasitabbā,	533	
PA_tika-vin08_t:533_1	na itare lajjidhamme okkantattā, tasmāpi alajjino asaṃvāsikesu agaṇetvā tapparivajjanatthaṃ	533	
PA_tika-vin08_t:533_2	sodhetvāva uposathādikaraṇaṃ anaññātaṃ. Tathā hi “pārisuddhiṃ āyasmanto ārocetha,	533	
PA_tika-vin08_t:533_3	pātimokkhaṃ uddisissāmī”tiādinā aparisuddhāya parisāya uposathakaraṇassa ayuttatā	533	
PA_tika-vin08_t:533_4	pakāsitā, “yassa siyā āpatti, so āvikareyya…pe… phāsu hotī”ti evaṃ alajjimpi lajjidhamme	533	
PA_tika-vin08_t:533_5	patiṭṭhāpetvā uposathakaraṇappakāro ca vutto, “kaccittha parisuddhā…pe… parisuddhetthāyasmanto”ti	533	
PA_tika-vin08_t:533_6	ca pārisuddhiuposathe “parisuddho ahaṃ, bhante, parisuddhoti maṃ dhārethā”ti ca evaṃ	533	
PA_tika-vin08_t:533_7	uposathaṃ karontānaṃ parisuddhatā ca pakāsitā, vacanamattena anoramantānañca uposathapavāraṇaṭṭhapanavidhi	533	
PA_tika-vin08_t:533_8	ca vutto, sabbathā lajjidhammaṃ anokkamantehi saṃvāsassa ayuttatāya nissayadānaggahaṇapaṭikkhepo,	533	
PA_tika-vin08_t:533_9	tajjanīyādiniggahakammakaraṇaukkhepanīyakammakaraṇena sānuvattakaparisassa alajjissa	533	
PA_tika-vin08_t:533_10	asaṃvāsikattapāpanavidhi ca vutto, tasmā yathāvuttehi suttantanayehi, aṭṭhakathāvacanehi	5331	
PA_tika-vin08_t:533_11	ca pakatattehipi apakatattehipi sabbehi alajjīhi ekakammādisaṃvāso na vaṭṭati, karontānaṃ	5331	
PA_tika-vin08_t:533_12	āpatti eva dummaṅkūnaṃ puggalānaṃ niggahatthāyeva sabbasikkhāpadānaṃ paññattattāti	5331	
PA_tika-vin08_t:533_13	niṭṭhamettha gantabbaṃ. Teneva dutiyasaṅgītiyaṃ pakatattāpi alajjino vajjiputtakā	5331	
PA_tika-vin08_t:533_14	yasattherādīhi mahantena vāyāmena saṅghato viyojitā. Na hi tesu pārājikādiasaṃvāsikāpatti	5331	
PA_tika-vin08_t:533_15	atthi, tehi dīpitānaṃ dasannaṃ vatthūnaṃ lahukāpattivisayattāti vuttaṃ.	5331	
PA_tika-vin08_t:534	Tassa santiketi mahārakkhitattherassa santike.	53	
PA_tika-vin08_t:535	Iti vinayasaṅgahasaṃvaṇṇanābhūte vinayālaṅkāre	53	
PA_tika-vin08_t:536	Rūpiyādipaṭiggahaṇavinicchayakathālaṅkāro nāma	53	
PA_tika-vin08_t:537	Dvādasamo paricchedo.	53	
PA_tika-vin08_t:538	13. Dānalakkhaṇādivinicchayakathā	53	
PA_tika-vin08_t:539_0	69. Evaṃ rūpiyādipaṭiggahaṇavinicchayaṃ kathetvā idāni dānavissāsaggāhalābhapariṇāmanavinicchayaṃ	539	
PA_tika-vin08_t:539_1	kathetuṃ “dānavissāsaggāhehī”tiādimāha. Tattha dīyate dānaṃ, cīvarādivatthuṃ ārammaṇaṃ	539	
PA_tika-vin08_t:539_2	katvā pavatto alobhappadhāno kāmāvacarakusalakiriyacittuppādo. Sasanaṃ sāso, sasu	539	
PA_tika-vin08_t:539_3	hiṃsāyanti dhātu, hiṃsananti attho, vigato sāso etasmā gāhāti vissāso. Gahaṇaṃ gāho,	539	
PA_tika-vin08_t:539_4	vissāsena gāho vissāsaggāho. Visesane cettha karaṇavacanaṃ, vissāsavasena gāho, na	539	
PA_tika-vin08_t:539_5	theyyacittavasenāti attho. Lacchateti lābho, cīvarādivatthu, tassa lābhassa. Pariṇamiyate	539	
PA_tika-vin08_t:539_6	pariṇāmanaṃ, aññesaṃ atthāya pariṇatassa attano, aññassa vā pariṇāmanaṃ, dāpananti	539	
PA_tika-vin08_t:539_7	attho. Dānavissāsaggāhehi lābhassa pariṇāmananti ettha uddese samabhiniviṭṭhassa	539	
PA_tika-vin08_t:539_8	“dāna”nti padassa atthavinicchayo tāva paṭhamaṃ evaṃ veditabboti yojanā. Attano santakassa	539	
PA_tika-vin08_t:539_9	cīvarādiparikkhārassa dānanti sambandho. Yassa kassacīti sampadānaniddeso, yassa	539	
PA_tika-vin08_t:539_10	kassaci paṭiggāhakassāti attho.	5391	
PA_tika-vin08_t:540_0	Yadidaṃ “dāna”nti vuttaṃ, tattha kiṃ lakkhaṇanti āha “tatridaṃ dānalakkhaṇa”nti.	540	
PA_tika-vin08_t:540_1	“Idaṃ tuyhaṃ demī”ti vadatīti idaṃ tivaṅgasampannaṃ dānalakkhaṇaṃ hotīti yojanā.	540	
PA_tika-vin08_t:540_2	Tattha idanti deyyadhammanidassanaṃ. Tuyhanti paṭiggāhakanidassanaṃ. Demīti dāyakanidassanaṃ.	540	
PA_tika-vin08_t:540_3	Dadāmītiādīni pana pariyāyavacanāni. Vuttañhi “deyyadāyakapaṭiggāhakā viya dānassā”ti,	540	
PA_tika-vin08_t:540_4	“tiṇṇaṃ sammukhībhāvā kusalaṃ hotī”ti ca. “Vatthupariccāgalakkhaṇattā dānassā”ti	540	
PA_tika-vin08_t:540_5	idaṃ pana ekadesalakkhaṇakathanameva, kiṃ evaṃ dīyamānaṃ sammukhāyeva dinnaṃ hoti,	540	
PA_tika-vin08_t:540_6	udāhu parammukhāpīti āha “sammukhāpi parammukhāpi dinnaṃyeva hotī”ti. Tuyhaṃ gaṇhāhītiādīsu	540	
PA_tika-vin08_t:540_7	ayamattho – “gaṇhāhī”ti vutte “demī”ti vuttasadisaṃ hoti, tasmā mukhyato dinnattā	540	
PA_tika-vin08_t:540_8	sudinnaṃ hoti, “gaṇhāmī”ti ca vutte mukhyato gahaṇaṃ hoti, tasmā suggahitaṃ hoti.	540	
PA_tika-vin08_t:540_9	“Tuyhaṃ mayha”nti imāni pana paṭiggāhakapaṭibandhatākaraṇe vacanāni. Tava santakaṃ	540	
PA_tika-vin08_t:540_10	karohītiādīni pana pariyāyato dānaggahaṇāni, tasmā dudinnaṃ duggahitañca hoti. Loke	5401	
PA_tika-vin08_t:540_11	hi apariccajitukāmāpi puna gaṇhitukāmāpi “tava santakaṃ hotū”ti niyyātenti yathā	5401	
PA_tika-vin08_t:540_12	taṃ kusarañño mātu rajjaniyyātanaṃ. Tenāha “neva dātā dātuṃ jānāti, na itaro gahetu”nti.	5401	
PA_tika-vin08_t:540_13	Sace panātiādīsu pana dāyakena paññattiyaṃ akovidatāya pariyāyavacane vuttepi paṭiggāhako	5401	
PA_tika-vin08_t:540_14	attano paññattiyaṃ kovidatāya mukhyavacanena gaṇhāti, tasmā “suggahita”nti vuttaṃ.	5401	
PA_tika-vin08_t:541_0	Sace pana ekotiādīsu pana dāyako mukhyavacanena deti, paṭiggāhakopi mukhyavacanena	541	
PA_tika-vin08_t:541_1	paṭikkhipati, tasmā dāyakassa pubbe adhiṭṭhitampi cīvaraṃ dānavasena adhiṭṭhānaṃ	541	
PA_tika-vin08_t:541_2	vijahati, pariccattattā attano asantakattā atirekacīvarampi na hoti, tasmā dasāhātikkamepi	541	
PA_tika-vin08_t:541_3	āpatti na hoti. Paṭiggāhakassapi na paṭikkhipitattā attano santakaṃ na hoti, tasmā	541	
PA_tika-vin08_t:541_4	atirekacīvaraṃ na hotīti dasāhātikkamepi āpatti natthi. Yassa pana ruccatīti ettha	541	
PA_tika-vin08_t:541_5	pana imassa cīvarassa assāmikattā paṃsukūlaṭṭhāne ṭhitattā yassa ruccati, tena paṃsukūlabhāvena	541	
PA_tika-vin08_t:541_6	gahetvā paribhuñjitabbaṃ, paribhuñjantena pana dāyakena pubbaadhiṭṭhitampi dānavasena	541	
PA_tika-vin08_t:541_7	adhiṭṭhānassa vijahitattā puna adhiṭṭhahitvā paribhuñjitabbaṃ itarena pubbe anadhiṭṭhitattāti daṭṭhabbaṃ.	541	
PA_tika-vin08_t:542_0	Itthannāmassa dehītiādīsu pana āṇatyatthe pavattāya pañcamīvibhattiyā vuttattā āṇattena	542	
PA_tika-vin08_t:542_1	paṭiggāhakassa dinnakāleyeva paṭiggāhakassa santakaṃ hoti, na tato pubbe, pubbe pana	542	
PA_tika-vin08_t:542_2	āṇāpakasseva, tasmā “yo pahiṇati, tasseva santaka”nti vuttaṃ. Itthannāmassa dammīti	542	
PA_tika-vin08_t:542_3	pana paccuppannatthe pavattāya vattamānavibhattiyā vuttattā tato paṭṭhāya paṭiggāhakasseva	542	
PA_tika-vin08_t:542_4	santakaṃ hoti, tasmā “yassa pahīyati, tassa santaka”nti vuttaṃ. Tasmāti iminā āyasmatā	542	
PA_tika-vin08_t:542_5	revatattherena āyasmato sāriputtassa cīvarapesanavatthusmiṃ bhagavatā desitesu adhiṭṭhānesu	542	
PA_tika-vin08_t:542_6	idha vuttalakkhaṇena asammohato jānitabbanti dasseti.	542	
PA_tika-vin08_t:543_0	Tattha dvādhiṭṭhitaṃ, svādhiṭṭhitanti ca na ticīvarādhiṭṭhānaṃ sandhāya vuttaṃ, atha	543	
PA_tika-vin08_t:543_1	kho sāmike jīvante vissāsaggāhacīvarabhāvena ca sāmike mate matakacīvarabhāvena ca	543	
PA_tika-vin08_t:543_2	gahaṇaṃ sandhāya vuttaṃ, tato pana dasāhe anatikkanteyeva ticīvarādhiṭṭhānaṃ vā parikkhāracoḷādhiṭṭhānaṃ	543	
PA_tika-vin08_t:543_3	vā vikappanaṃ vā kātabbaṃ. Yo pahiṇatīti dāyakaṃ sandhāyāha, yassa pahīyatīti paṭiggāhakaṃ.	543	
PA_tika-vin08_t:544_0	Pariccajitvā…pe… na labhati, āharāpento bhaṇḍagghena kāretabboti attho. Attanā…pe…	544	
PA_tika-vin08_t:544_1	nissaggiyanti iminā parasantakabhūtattaṃ jānanto theyyapasayhavasena acchindanto	544	
PA_tika-vin08_t:544_2	pārājiko hotīti dasseti. Porāṇaṭīkāyaṃ pana “sakasaññāya vinā gaṇhanto bhaṇḍaṃ agghāpetvā	544	
PA_tika-vin08_t:544_3	āpattiyā kāretabbo”ti vuttaṃ. Sakasaññāya vināpi tāvakālikapaṃsukūlasaññādivasena	544	
PA_tika-vin08_t:544_4	gaṇhanto āpattiyā na kāretabbo. Aṭṭhakathāyaṃ pana pasayhākāraṃ sandhāya vadati.	544	
PA_tika-vin08_t:544_5	Tenāha “acchindato nissaggiya”nti. Sace pana…pe… vaṭṭatīti tuṭṭhadānaṃ āha, atha	544	
PA_tika-vin08_t:544_6	panātiādinā kupitadānaṃ. Ubhayathāpi sayaṃ dinnattā vaṭṭati, gahaṇe āpatti natthīti attho.	544	
PA_tika-vin08_t:545_0	Mama santike…pe… evaṃ pana dātuṃ na vaṭṭatīti vatthupariccāgalakkhaṇattā dānassa	545	
PA_tika-vin08_t:545_1	evaṃ dadanto apariccajitvā dinnattā dānaṃ na hotīti na vaṭṭati, tato eva dukkaṭaṃ	545	
PA_tika-vin08_t:545_2	hoti. Āharāpetuṃ pana vaṭṭatīti pubbe “akarontassa na demī”ti vuttattā yathāvuttaupajjhāyaggahaṇādīni	545	
PA_tika-vin08_t:545_3	akaronte ācariyasseva santakaṃ hotīti katvā vuttaṃ. Karonte pana antevāsikassa santakaṃ	545	
PA_tika-vin08_t:545_4	bhaveyya sabbaso apariccajitvā dinnattā. Sakasaññāya vijjamānattā “āharāpetuṃ vaṭṭatī”ti	545	
PA_tika-vin08_t:545_5	vuttaṃ siyā. Ṭīkāyaṃ pana “evaṃ dinnaṃ bhatisadisattā āharāpetuṃ vaṭṭatī”ti vuttaṃ.	545	
PA_tika-vin08_t:545_6	Bhatisadise satipi kamme kate bhati laddhabbā hoti, tasmā āropetuṃ na vaṭṭeyya. Vimativinodaniyaṃ	545	
PA_tika-vin08_t:545_7	pana “āharāpetuṃ vaṭṭatīti kamme akate bhatisadisattā vutta”nti vuttaṃ, tena kamme	545	
PA_tika-vin08_t:545_8	kate āharāpetuṃ na vaṭṭatīti siddhaṃ. Upajjhaṃ gaṇhissatīti sāmaṇerassa dānaṃ dīpeti,	545	
PA_tika-vin08_t:545_9	tena ca sāmaṇerakāle datvā upasampannakāle acchindatopi pācittiyaṃ dīpeti. Ayaṃ tāva	545	
PA_tika-vin08_t:545_10	dāne vinicchayoti iminā dānavinicchayādīnaṃ tiṇṇaṃ vinicchayānaṃ ekaparicchedakatabhāvaṃ dīpeti.	5451	
PA_tika-vin08_t:546	Vissāsaggāhalakkhaṇavinicchayakathā	54	
PA_tika-vin08_t:547_0	70. Anuṭṭhānaseyyā nāma yāya seyyāya sayito yāva jīvitindriyupacchedaṃ na pāpuṇāti,	547	
PA_tika-vin08_t:547_1	tāva vuccati. Dadamānena ca matakadhanaṃ tāva ye tassa dhane issarā gahaṭṭhā vā pabbajitā	547	
PA_tika-vin08_t:547_2	vā, tesaṃ dātabbanti ettha ke gahaṭṭhā ke pabbajitā kena kāraṇena tassa dhane issarāti?	547	
PA_tika-vin08_t:547_3	Gahaṭṭhā tāva gilānupaṭṭhākabhūtā tena kāraṇena gilānupaṭṭhākabhāgabhūte tassa dhane	547	
PA_tika-vin08_t:547_4	issarā, yesañca vāṇijānaṃ hatthato kappiyakārakena pattādiparikkhāro gāhāpito, tesaṃ	547	
PA_tika-vin08_t:547_5	yaṃ dātabbamūlaṃ, te ca tassa dhane issarā, yesañca mātāpitūnaṃ atthāya paricchinditvā	547	
PA_tika-vin08_t:547_6	vatthāni ṭhapitāni, tepi tassa dhanassa issarā. Evamādinā yena yena kāraṇena yaṃ	547	
PA_tika-vin08_t:547_7	yaṃ parikkhāradhanaṃ yehi yehi gahaṭṭhehi labhitabbaṃ hoti, tena tena kāraṇena te	547	
PA_tika-vin08_t:547_8	te gahaṭṭhā tassa tassa dhanassa issarā.	547	
PA_tika-vin08_t:548_0	Pabbajitā pana bāhirakā tatheva sati kāraṇe issarā. Pañcasu pana sahadhammikesu bhikkhū	548	
PA_tika-vin08_t:548_1	sāmaṇerā ca matānaṃ bhikkhusāmaṇerānaṃ dhanaṃ vināpi kāraṇena dāyādabhāvena labhanti,	548	
PA_tika-vin08_t:548_2	na itarā. Bhikkhunīsikkhamānasāmaṇerīnampi dhanaṃ tāyeva labhanti, na itare. Taṃ	548	
PA_tika-vin08_t:548_3	pana matakadhanabhājanaṃ catupaccayabhājanavinicchaye āvi bhavissati, bahū pana vinayadharattherā	548	
PA_tika-vin08_t:548_4	“ye tassa dhanassa issarā gahaṭṭhā vā pabbajitā vā”ti pāṭhaṃ nissāya “matabhikkhussa	548	
PA_tika-vin08_t:548_5	dhanaṃ gahaṭṭhabhūtā ñātakā labhantī”ti vinicchinanti, tampi vinicchayaṃ tassa ca	548	
PA_tika-vin08_t:548_6	yuttāyuttabhāvaṃ tattheva vakkhāma.	548	
PA_tika-vin08_t:549_0	Anattamanassa santakanti “duṭṭhu kataṃ tayā mayā adinnaṃ mama santakaṃ gaṇhantenā”ti	549	
PA_tika-vin08_t:549_1	vacībhedena vā cittuppādamattena vā domanassappattassa santakaṃ. Yo pana paṭhamaṃyeva	549	
PA_tika-vin08_t:549_2	“suṭṭhu kataṃ tayā mama santakaṃ gaṇhantenā”ti vacībhedena vā cittuppādamattena vā	549	
PA_tika-vin08_t:549_3	anumoditvā pacchā kenaci kāraṇena kupito, paccāharāpetuṃ na labhati. Yopi adātukāmo,	549	
PA_tika-vin08_t:549_4	cittena pana adhivāseti, na kiñci vadatīti ettha tu porāṇaṭīkāyaṃ “cittena pana adhivāsetīti	549	
PA_tika-vin08_t:549_5	vuttamevatthaṃ vibhāvetuṃ ‘na kiñci vadatī’ti vutta”nti vuttaṃ. Evaṃ sati “cittenā”ti	549	
PA_tika-vin08_t:549_6	idaṃ adhivāsanakiriyāya karaṇaṃ hoti. Adātukāmoti etthāpi tameva karaṇaṃ siyā, tato	549	
PA_tika-vin08_t:549_7	“cittena adātukāmo, cittena adhivāsetī”tivacanaṃ ocityasamposakaṃ na bhaveyya. Taṃ	549	
PA_tika-vin08_t:549_8	ṭhapetvā “adātukāmo”ti ettha kāyenāti vā vācāyāti vā aññaṃ karaṇampi na sambhavati,	549	
PA_tika-vin08_t:549_9	tadasambhave sati visesatthavācako pana-saddopi niratthako. Na kiñci vadatīti ettha	549	
PA_tika-vin08_t:549_10	tu vadanakiriyāya karaṇaṃ “vācāyā”ti padaṃ icchitabbaṃ, tathā ca sati aññaṃ adhivāsanakiriyāya	5491	
PA_tika-vin08_t:549_11	karaṇaṃ, aññaṃ vadanakiriyāya karaṇaṃ, aññā adhivāsanakiriyā, aññā vadanakiriyā,	5491	
PA_tika-vin08_t:549_12	tasmā “vuttamevatthaṃ vibhāvetu”nti vattuṃ na arahati, tasmā yopi cittena adātukāmo	5491	
PA_tika-vin08_t:549_13	hoti, pana tathāpi vācāya adhivāseti, na kiñci vadatīti yojanaṃ katvā pana “adhivāsetīti	5491	
PA_tika-vin08_t:549_14	vuttamevatthaṃ pakāsetuṃ na kiñci vadatīti vutta”nti vattumarahati. Ettha tu pana-saddo	5491	
PA_tika-vin08_t:549_15	arucilakkhaṇasūcanattho. “Cittenā”ti idaṃ adātukāmakiriyāya karaṇaṃ, “vācāyā”ti adhivāsanakiriyāya	5491	
PA_tika-vin08_t:549_16	avadanakiriyāya ca karaṇaṃ. Adhivāsanakiriyā ca avadanakiriyāyeva. “Adhivāsetī”ti	5491	
PA_tika-vin08_t:549_17	vutte avadanakiriyāya apākaṭabhāvato taṃ pakāsetuṃ “na kiñci vadatī”ti vuttaṃ, evaṃ	5491	
PA_tika-vin08_t:549_18	gayhamāne pubbāparavacanattho ocityasamposako siyā, tasmā ettakavivarehi vicāretvā gahetabboti.	5491	
PA_tika-vin08_t:550	Lābhapariṇāmanavinicchayakathā	55	
PA_tika-vin08_t:551_0	71. Lābhapariṇāmanavinicchaye tumhākaṃ sappiādīni ābhatānīti tumhākaṃ atthāya ābhatāni	551	
PA_tika-vin08_t:551_1	sappiādīni. Pariṇatabhāvaṃ jānitvāpi vuttavidhinā viññāpentena tesaṃ santakameva	551	
PA_tika-vin08_t:551_2	viññāpitaṃ nāma hotīti āha “mayhampi dethāti vadati, vaṭṭatī”ti.	551	
PA_tika-vin08_t:552_0	“Pupphampi āropetuṃ na vaṭṭatīti idaṃ pariṇataṃ sandhāya vuttaṃ, sace pana ekasmiṃ	552	
PA_tika-vin08_t:552_1	cetiye pūjitaṃ pupphaṃ gahetvā aññasmiṃ cetiye pūjeti, vaṭṭatī”ti sāratthadīpaniyaṃ	552	
PA_tika-vin08_t:552_2	vuttaṃ. Aṭṭhakathāyaṃ pana niyametvā “aññassa cetiyassa atthāya ropitamālāvacchato”ti	552	
PA_tika-vin08_t:552_3	vuttattā na kevalaṃ pariṇatabhāvoyeva kathito, atha kho niyametvā ropitabhāvopi.	552	
PA_tika-vin08_t:552_4	Pupphampīti pi-saddena kuto mālāvacchanti dasseti. Vimativinodaniyaṃ pana “ropitamālāvacchatoti	552	
PA_tika-vin08_t:552_5	kenaci niyametvā ropitaṃ sandhāya vuttaṃ, anocitaṃ milāyamānaṃ ocinitvā yattha katthaci	552	
PA_tika-vin08_t:552_6	pūjetuṃ vaṭṭatī”ti vuttaṃ. Ṭhitaṃ disvāti sesakaṃ gahetvā ṭhitaṃ disvā. Imassa sunakhassa	552	
PA_tika-vin08_t:552_7	mā dehi, etassa dehīti idaṃ pariṇateyeva, tiracchānagatassa pariccajitvā dinne pana	552	
PA_tika-vin08_t:552_8	taṃ palāpetvā aññaṃ bhuñjāpetuṃ vaṭṭati, tasmā “kattha demātiādinā ekenākārena anāpatti	552	
PA_tika-vin08_t:552_9	dassitā. Evaṃ pana apucchitepi ‘apariṇataṃ ida’nti jānantena attano ruciyā yattha	552	
PA_tika-vin08_t:552_10	icchati, tattha dāpetuṃ vaṭṭatī”ti tīsupi gaṇṭhipadesu vuttaṃ. Yattha icchatha, tattha	5521	
PA_tika-vin08_t:552_11	dethāti etthāpi “tumhākaṃ ruciyā”ti vuttattā yattha icchati, tattha dāpetuṃ labhati.	5521	
PA_tika-vin08_t:553_0	Parivāre pana nava adhammikāni dānānīti saṅghassa pariṇataṃ aññasaṅghassa vā cetiyassa	553	
PA_tika-vin08_t:553_1	vā puggalassa vā pariṇāmeti, cetiyassa pariṇataṃ aññacetiyassa vā saṅghassa vā puggalassa	553	
PA_tika-vin08_t:553_2	vā pariṇāmeti, puggalassa pariṇataṃ aññapuggalassa vā saṅghassa vā cetiyassa vā pariṇāmetīti	553	
PA_tika-vin08_t:553_3	evaṃ vuttāni. Nava paṭiggahā paribhogā cāti etesaṃyeva dānānaṃ paṭiggahā ca paribhogā	553	
PA_tika-vin08_t:553_4	ca. Tīṇi dhammikāni dānānīti saṅghassa ninnaṃ saṅghasseva deti, cetiyassa ninnaṃ	553	
PA_tika-vin08_t:553_5	cetiyasseva deti, puggalassa ninnaṃ puggalasseva detīti imāni tīṇi. Paṭiggahapaṭibhogāpi	553	
PA_tika-vin08_t:553_6	tesaṃyeva paṭiggahā ca paribhogā cāti āgataṃ.	553	
PA_tika-vin08_t:554	Iti vinayasaṅgahasaṃvaṇṇanābhūte vinayālaṅkāre	55	
PA_tika-vin08_t:555	Dānalakkhaṇādivinicchayakathālaṅkāro nāma	55	
PA_tika-vin08_t:556	Terasamo paricchedo.	55	
PA_tika-vin08_t:557	14. Pathavīkhaṇanavinicchayakathā	55	
PA_tika-vin08_t:558_0	72. Evaṃ dānavissāsaggāhalābhapariṇāmanavinicchayaṃ kathetvā idāni pathavīvinicchayaṃ	558	
PA_tika-vin08_t:558_1	kathetuṃ “pathavī”tyādimāha. Tattha pattharatīti pathavī, pa-pubba thara santharaṇeti	558	
PA_tika-vin08_t:558_2	dhātu, ra-kārassa va-kāro, sasambhārapathavī. Tappabhedamāha “dve pathavī, jātā ca	558	
PA_tika-vin08_t:558_3	pathavī ajātā ca pathavī”ti. Tāsaṃ visesaṃ dassetuṃ “tattha jātā nāma pathavī”tyādimāha.	558	
PA_tika-vin08_t:558_4	Tattha suddhapaṃsukā…pe… yebhuyyenamattikāpathavī jātā nāma pathavī hoti. Na kevalaṃ	558	
PA_tika-vin08_t:558_5	sāyeva, adaḍḍhā pathavīpi “jātā pathavī”ti vuccati. Na kevalaṃ imā dveyeva, yopi	558	
PA_tika-vin08_t:558_6	paṃsupuñjo vā…pe… cātumāsaṃ ovaṭṭho, sopi “jātā pathavī”ti vuccatīti yojanā. Itaratrapi eseva nayo.	558	
PA_tika-vin08_t:559_0	Tattha suddhā paṃsukāyeva ettha pathaviyā atthi, na pāsāṇādayoti suddhapaṃsukā. Tathā	559	
PA_tika-vin08_t:559_1	suddhamattikā. Appā pāsāṇā etthāti appapāsāṇā. Itaresupi eseva nayo. Yebhuyyena paṃsukā	559	
PA_tika-vin08_t:559_2	etthāti yebhuyyenapaṃsukā, aluttasamāsoyaṃ, tathā yebhuyyenamattikā. Tattha muṭṭhippamāṇato	559	
PA_tika-vin08_t:559_3	upari pāsāṇā. Muṭṭhippamāṇā sakkharā. Kathalāti kapālakhaṇḍādi. Marumpāti kaṭasakkharā.	559	
PA_tika-vin08_t:559_4	Vālukā vālukāyeva. Yebhuyyenapaṃsukāti ettha tīsu koṭṭhāsesu dve koṭṭhāsā paṃsu,	559	
PA_tika-vin08_t:559_5	eko pāsāṇādīsu aññatarakoṭṭhāso. Adaḍḍhāpīti uddhanapattapacanakumbhakārātapādivasena	559	
PA_tika-vin08_t:559_6	tathā tathā adaḍḍhā, sā pana visuṃ natthi, suddhapaṃsuādīsu aññatarāvāti veditabbā.	559	
PA_tika-vin08_t:559_7	Yebhuyyenasakkharāti bahutarasakkharā. Hatthikucchiyaṃ kira ekaṃ pacchipūraṃ āharāpetvā	559	
PA_tika-vin08_t:559_8	doṇiyaṃ dhovitvā pathaviyā yebhuyyenasakkharabhāvaṃ ñatvā sayaṃ bhikkhū pokkharaṇiṃ	559	
PA_tika-vin08_t:559_9	khaṇiṃsūti. Yāni pana majjhe “appapaṃsuappamattikā”ti dve padāni, tāni yebhuyyenapāsāṇādipañcakameva	559	
PA_tika-vin08_t:559_10	pavisanti. Tesaññeva hi dvinnaṃ pabhedavacanametaṃ, yadidaṃ suddhapāsāṇādiādi.	5591	
PA_tika-vin08_t:560_0	Ettha ca kiñcāpi yebhuyyenapaṃsuṃ appapaṃsuñca pathaviṃ vatvā upaḍḍhapaṃsukāpathavī	560	
PA_tika-vin08_t:560_1	na vuttā, tathāpi paṇṇattivajjasikkhāpadesu sāvasesapaññattiyāpi sambhavato upaḍḍhapaṃsukāyapi	560	
PA_tika-vin08_t:560_2	pathaviyā pācittiyamevāti gahetabbaṃ. Keci pana “sabbacchannādīsu upaḍḍhacchanne	560	
PA_tika-vin08_t:560_3	dukkaṭassa vuttattā idhāpi dukkaṭaṃ yujjatī”ti vadanti, taṃ na yuttaṃ pācittiyavatthukañca	560	
PA_tika-vin08_t:560_4	anāpattivatthukañca duvidhaṃ pathaviṃ ṭhapetvā aññissā dukkaṭavatthukāya tatiyāya	560	
PA_tika-vin08_t:560_5	pathaviyā abhāvato. Dveyeva hi pathaviyo vuttā “jātā ca pathavī ajātā ca pathavī”ti,	560	
PA_tika-vin08_t:560_6	tasmā dvīsu aññatarāya pathaviyā bhavitabbaṃ. Vinayavinicchaye ca sampatte garukalahukesu	560	
PA_tika-vin08_t:560_7	garukeyeva ṭhātabbattā na sakkā ettha anāpattiyā bhavituṃ. Sabbacchannādīsu pana	560	
PA_tika-vin08_t:560_8	upaḍḍhe dukkaṭaṃ yuttaṃ tattha tādisassa dukkaṭavatthuno sambhavato. Vimativinodaniyampi	560	
PA_tika-vin08_t:560_9	“appapaṃsumattikāya pathaviyā anāpattivatthubhāvena vuttattā upaḍḍhapaṃsumattikāyapi	560	
PA_tika-vin08_t:560_10	pācittiyamevāti gahetabbaṃ. Na hetaṃ dukkaṭavatthūti sakkā vattuṃ jātājātavinimuttāya	5601	
PA_tika-vin08_t:560_11	tatiyāya pathaviyā abhāvato”ti vuttaṃ.	5601	
PA_tika-vin08_t:561_0	Khaṇantassa khaṇāpentassa vāti antamaso pādaṅguṭṭhakenapi sammajjanisalākāyapi sayaṃ	561	
PA_tika-vin08_t:561_1	vā khaṇantassa aññena vā khaṇāpentassa. “Pokkharaṇiṃ khaṇā”ti vadati, vaṭṭatīti “imasmiṃ	561	
PA_tika-vin08_t:561_2	okāse”ti aniyametvā vuttattā vaṭṭati. “Imaṃ valliṃ khaṇā”ti vuttepi pathavikhaṇanaṃ	561	
PA_tika-vin08_t:561_3	sandhāya pavattavohārattā imināva sikkhāpadena pācittiyaṃ, na bhūtagāmasikkhāpadena,	561	
PA_tika-vin08_t:561_4	ubhayampi sandhāya vutte pana dvepi pācittiyāni honti.	561	
PA_tika-vin08_t:562_0	73. Kuṭehīti ghaṭehi. Tanukakaddamoti udakamissakakaddamo, so ca udakagatikattā vaṭṭati.	562	
PA_tika-vin08_t:562_1	Udakapappaṭakoti udake antobhūmiyaṃ paviṭṭhe tassa uparibhāgaṃ chādetvā tanukapaṃsu	562	
PA_tika-vin08_t:562_2	vā mattikā vā paṭalaṃ hutvā palavamānā uṭṭhāti, tasmiṃ udake sukkhepi taṃ paṭalaṃ	562	
PA_tika-vin08_t:562_3	vātena calamānaṃ tiṭṭhati, taṃ udakapappaṭako nāma. Omakacātumāsanti ūnacātumāsaṃ.	562	
PA_tika-vin08_t:562_4	Ovaṭṭhanti devena ovaṭṭhaṃ. Akatapabbhāreti avalañjanaṭṭhānadassanatthaṃ vuttaṃ.	562	
PA_tika-vin08_t:562_5	Tādise hi vammikassa sabbhāvoti. Mūsikukkuraṃ nāma mūsikāhi khaṇitvā bahi katapaṃsurāsi.	562	
PA_tika-vin08_t:563_0	Eseva nayoti omakacātumāsaṃ ovaṭṭhoyeva vaṭṭatīti attho. Ekadivasampi na vaṭṭatīti	563	
PA_tika-vin08_t:563_1	ovaṭṭhacātumāsato ekadivasātikkantopi vikopetuṃ na vaṭṭati. Heṭṭhabhūmisambandhepi	563	
PA_tika-vin08_t:563_2	ca gokaṇṭake bhūmito chinditvā chinditvā uggatattā accuggataṃ matthakato chindituṃ	563	
PA_tika-vin08_t:563_3	gahetuñca vaṭṭatīti vadanti. Sakaṭṭhāne atiṭṭhamānaṃ katvā pādehi madditvā āloḷitakaddamampi gahetuṃ vaṭṭati.	563	
PA_tika-vin08_t:564_0	Acchadanantiādinā vuttattā ujukaṃ ākāsato patitavassodakena ovaṭṭhameva jātapathavī	564	
PA_tika-vin08_t:564_1	hoti, na chadanādīsu patitvā tato pavattaudakena tintanti veditabbaṃ. Tatoti purāṇasenāsanato.	564	
PA_tika-vin08_t:564_2	Iṭṭhakaṃ gaṇhāmītiādi suddhacittaṃ sandhāya vuttaṃ. “Udakenāti ujukaṃ ākāsatoyeva	564	
PA_tika-vin08_t:564_3	patitaudakena. Sace pana aññattha paharitvā patitena udakena temitaṃ hoti, vaṭṭatī”ti	564	
PA_tika-vin08_t:564_4	vadanti. Maṇḍapatthambhanti sākhāmaṇḍapatthambhaṃ.	564	
PA_tika-vin08_t:565_0	74. Uccāletvāti ukkhipitvā. Tena apadesenāti tena lesena. Avisayattā anāpattīti ettha	565	
PA_tika-vin08_t:565_1	sacepi nibbāpetuṃ sakkā hoti, paṭhamaṃ suddhacittena dinnattā dahatūti sallakkhetvāpi	565	
PA_tika-vin08_t:565_2	tiṭṭhati, anāpatti. Mahāmattikanti bhittilepanaṃ.	565	
PA_tika-vin08_t:566	Iti vinayasaṅgahasaṃvaṇṇanābhūte vinayālaṅkāre	56	
PA_tika-vin08_t:567	Pathavīkhaṇanavinicchayakathālaṅkāro nāma	56	
PA_tika-vin08_t:568	Cuddasamo paricchedo.	56	
PA_tika-vin08_t:569	15. Bhūtagāmavinicchayakathā	56	
PA_tika-vin08_t:570_0	75. Evaṃ pathavivinicchayaṃ kathetvā idāni bhūtagāmavinicchayaṃ kathetuṃ “bhūtagāmo”tiādimāha.	570	
PA_tika-vin08_t:570_1	Tattha bhavanti ahuvuñcāti bhūtā, jāyanti vaḍḍhanti jātā vaḍḍhitā cāti attho. Gāmoti	570	
PA_tika-vin08_t:570_2	rāsi, bhūtānaṃ gāmoti bhūtagāmo, bhūtā eva vā gāmo bhūtagāmo, patiṭṭhitaharitatiṇarukkhādīnametaṃ	570	
PA_tika-vin08_t:570_3	adhivacanaṃ. Tattha “bhavantī”ti imassa vivaraṇaṃ “jāyanti vaḍḍhantī”ti, “ahuvu”nti	570	
PA_tika-vin08_t:570_4	imassa “jātā vaḍḍhitā”ti. Evaṃ bhūta-saddo paccuppannātītavisayo hoti. Tenāha vimativinodaniyaṃ	570	
PA_tika-vin08_t:570_5	“bhavantīti vaḍḍhanti, ahuvunti babhuvū”ti. Idāni taṃ bhūtagāmaṃ dassento “bhūtagāmoti	570	
PA_tika-vin08_t:570_6	pañcahi bījehi jātānaṃ rukkhalatādīnametaṃ adhivacana”nti āha. Latādīnanti ādi-saddena	570	
PA_tika-vin08_t:570_7	osadhigacchādayo veditabbā.	570	
PA_tika-vin08_t:571_0	Idāni tāni bījāni sarūpato dassento “tatrimāni pañca bījānī”tiādimāha. Tattha mūlameva	571	
PA_tika-vin08_t:571_1	bījaṃ mūlabījaṃ. Evaṃ sesesupi. Atha vā mūlaṃ bījaṃ etassāti mūlabījaṃ, mūlabījato	571	
PA_tika-vin08_t:571_2	vā nibbattaṃ mūlabījaṃ. Evaṃ sesesupi. Tattha paṭhamena viggahena bījagāmo eva labbhati,	571	
PA_tika-vin08_t:571_3	dutiyatatiyehi bhūtagāmo. Idāni te bhūtagāme sarūpato dassento “tattha mūlabījaṃ	571	
PA_tika-vin08_t:571_4	nāmā”tyādimāha. Tattha tesu pañcasu mūlabījādīsu haliddi…pe… bhaddamuttakaṃ mūlabījaṃ	571	
PA_tika-vin08_t:571_5	nāma. Na kevalaṃ imāniyeva mūlabījāni, atha kho ito aññānipi yāni vā pana bhūtagāmajātāni	571	
PA_tika-vin08_t:571_6	atthi santi, mūle jāyanti, mūle sañjāyanti, etaṃ bhūtagāmajātaṃ mūlabījaṃ nāma hotīti	571	
PA_tika-vin08_t:571_7	yojanā. Sesesupi eseva nayo. Vuttañhi aṭṭhakathāyaṃ “idāni taṃ bhūtagāmaṃ vibhajitvā	571	
PA_tika-vin08_t:571_8	dassento ‘bhūtagāmo nāma pañca bījajātānī’tiādimāhā”ti. Tattha bhūtagāmo nāmāti bhūtagāmaṃ	571	
PA_tika-vin08_t:571_9	uddharitvā yasmiṃ sati bhūtagāmo hoti, taṃ dassetuṃ “pañca bījajātānīti āhā”ti aṭṭhakathāsu	571	
PA_tika-vin08_t:571_10	vuttaṃ. Evaṃ santepi “yāni vā panaññānipi atthi, mūle jāyantī”tiādīni na samenti.	5711	
PA_tika-vin08_t:571_11	Na hi mūlabījādīni mūlādīsu jāyanti. Mūlādīsu jāyamānāni pana tāni bījajātāni, tasmā	5711	
PA_tika-vin08_t:571_12	evamatthavaṇṇanā veditabbā – bhūtagāmo nāmāti vibhajitabbapadaṃ. Pañcāti tassa vibhāgaparicchedo.	5711	
PA_tika-vin08_t:571_13	Bījajātānīti paricchinnadhammanidassanaṃ, yato bījehi jātāni bījajātāni, rukkhādīnaṃ	5711	
PA_tika-vin08_t:571_14	etaṃ adhivacananti ca. Yathā “sālīnaṃ cepi odanaṃ bhuñjatī”tiādīsu sālitaṇḍulānaṃ	5711	
PA_tika-vin08_t:571_15	odano sāliodanoti vuccati, evaṃ bījato sambhūto bhūtagāmo “bīja”nti vuttoti veditabboti ca.	5711	
PA_tika-vin08_t:572_0	Phaḷubījanti pabbabījaṃ. Paccayantarasamavāye sadisaphaluppattiyā visesakāraṇabhāvato	572	
PA_tika-vin08_t:572_1	viruhaṇasamatthe sāraphale niruḷho bīja-saddo tadatthasaṃsiddhiyā mūlādīsupi kesuci	572	
PA_tika-vin08_t:572_2	pavattatīti mūlādito nivattanatthaṃ ekena bījasaddena visesetvā vuttaṃ “bīja”nti	572	
PA_tika-vin08_t:572_3	“rūparūpaṃ, dukkhadukkha”nti ca yathā. Niddese “yāni vā panaññānipi atthi, mūle jāyanti	572	
PA_tika-vin08_t:572_4	mūle sañjāyantī”ti ettha bījato nibbattena bījaṃ dassitaṃ, tasmā evamettha attho	572	
PA_tika-vin08_t:572_5	daṭṭhabbo – yāni vā panaññānipi atthi, āluvakaserukamalanīluppalapuṇḍarīkakuvalayakundapāṭalimūlādibhede	572	
PA_tika-vin08_t:572_6	mūle gacchavallirukkhādīni jāyanti sañjāyanti, tāni, yamhi mūle jāyanti ceva sañjāyanti	572	
PA_tika-vin08_t:572_7	ca, tañca pāḷiyaṃ vuttahaliddādi ca, sabbampi etaṃ mūlabījaṃ nāma, etena kāriyopacārena	572	
PA_tika-vin08_t:572_8	kāraṇaṃ dassitanti dasseti. Esa nayo khandhabījādīsu. Yevāpanakakhandhabījesu panettha	572	
PA_tika-vin08_t:572_9	ambāṭakaindasālanuhipālibhaddakakaṇikārādīni khandhabījāni. Ambilāvallicaturassavallikaṇaverādīni	572	
PA_tika-vin08_t:572_10	phaḷubījāni. Makacimallikāsumanajayasumanādīni aggabījāni. Ambajambupanasaṭṭhiādīni	5721	
PA_tika-vin08_t:572_11	bījabījānīti daṭṭhabbāni. Bhūtagāme bhūtagāmasaññī chindati vā chedāpeti vāti satthakāni	5721	
PA_tika-vin08_t:572_12	gahetvā sayaṃ vā chindati, aññena vā chedāpeti. Bhindati vā bhedāpeti vāti pāsāṇādīni	5721	
PA_tika-vin08_t:572_13	gahetvā sayaṃ vā bhindati, aññena vā bhedāpeti. Pacati vā pacāpeti vāti aggiṃ upasaṃharitvā	5721	
PA_tika-vin08_t:572_14	sayaṃ vā pacati, aññena vā pacāpeti, pācittiyaṃ hotīti sambandho. Tattha āpattibhedaṃ	5721	
PA_tika-vin08_t:572_15	dassento “bhūtagāmañhī”tiādimāha. Tattha bhūtagāmaparimocitanti bhūtagāmato viyojitaṃ.	5721	
PA_tika-vin08_t:573_0	76. Sañcicca ukkhipituṃ na vaṭṭatīti ettha “sañciccā”ti vuttattā sarīre laggabhāvaṃ	573	
PA_tika-vin08_t:573_1	ñatvāpi uṭṭhahati, “taṃ uddharissāmī”ti saññāya abhāvato vaṭṭati. Anantakaggahaṇena	573	
PA_tika-vin08_t:573_2	sāsapamattikā gahitā. Nāmañhetaṃ tassā sevālajātiyā. Mūlapaṇṇānaṃ abhāvena “asampuṇṇabhūtagāmo	573	
PA_tika-vin08_t:573_3	nāmā”ti vuttaṃ. Abhūtagāmamūlattāti ettha bhūtagāmo mūlaṃ kāraṇaṃ etassāti bhūtagāmamūlo,	573	
PA_tika-vin08_t:573_4	bhūtagāmassa vā mūlaṃ kāraṇanti bhūtagāmamūlaṃ. Bījagāmo hi nāma bhūtagāmato sambhavati,	573	
PA_tika-vin08_t:573_5	bhūtagāmassa ca kāraṇaṃ hoti. Ayaṃ pana tādiso na hotīti “abhūtagāmamūlattā”ti vuttaṃ.	573	
PA_tika-vin08_t:574_0	Kiñcāpi hi tālanāḷikerādīnaṃ khāṇu uddhaṃ avaḍḍhanato bhūtagāmassa kāraṇaṃ na hoti,	574	
PA_tika-vin08_t:574_1	tathāpi bhūtagāmasaṅkhyūpagatanibbattapaṇṇamūlabījato sambhūtattā bhūtagāmato uppanno	574	
PA_tika-vin08_t:574_2	nāma hotīti bījagāmena saṅgahaṃ gacchati. So bījagāmena saṅgahitoti avaḍḍhamānepi	574	
PA_tika-vin08_t:574_3	bhūtagāmamūlattā vuttaṃ.	574	
PA_tika-vin08_t:575_0	“Aṅkure harite”ti vatvā tamevatthaṃ vibhāveti “nīlavaṇṇe jāte”ti, nīlapaṇṇassa vaṇṇasadise	575	
PA_tika-vin08_t:575_1	paṇṇe jāteti attho, “nīlavaṇṇe jāte”ti vā pāṭho gahetabbo. Amūlakabhūtagāme saṅgahaṃ	575	
PA_tika-vin08_t:575_2	gacchatīti idaṃ nāḷikerassa āveṇikaṃ katvā vadati. “Pānīyaghaṭādīnaṃ bahi sevālo	575	
PA_tika-vin08_t:575_3	udake aṭṭhitattā bījagāmānulomattā ca dukkaṭavatthū”ti vadanti. Kaṇṇakampi abbohārikamevāti	575	
PA_tika-vin08_t:575_4	nīlavaṇṇampi abbohārikameva.	575	
PA_tika-vin08_t:576_0	77. Seleyyakaṃ nāma silāya sambhūtā ekā gandhajāti. Pupphitakālato paṭṭhāyāti vikasitakālato	576	
PA_tika-vin08_t:576_1	pabhuti. Ahicchattakaṃ gaṇhantoti vikasitaṃ gaṇhanto. Makuḷaṃ pana rukkhattacaṃ akopentenapi	576	
PA_tika-vin08_t:576_2	gahetuṃ na vaṭṭati. “Rukkhattacaṃ vikopetīti vuttattā rukkhe jātaṃ yaṃ kiñci ahicchattakaṃ	576	
PA_tika-vin08_t:576_3	rukkhattacaṃ avikopetvā matthakato chinditvā gahetuṃ vaṭṭatī”ti vadanti, tadayuttaṃ	576	
PA_tika-vin08_t:576_4	“ahicchattakaṃ yāva makuḷaṃ hoti, tāva dukkaṭavatthū”ti vuttattā. Rukkhato muccitvāti	576	
PA_tika-vin08_t:576_5	ettha “yadipi kiñcimattaṃ rukkhe allīnā hutvā tiṭṭhati, rukkhato gayhamānā pana rukkhacchaviṃ	576	
PA_tika-vin08_t:576_6	na vikopeti, vaṭṭatī”ti vadanti. Allarukkhato na vaṭṭatīti etthāpi rukkhattacaṃ avikopetvā	576	
PA_tika-vin08_t:576_7	matthakato tacchetvā gahetuṃ vaṭṭatīti veditabbaṃ. Hatthakukkuccenāti hatthacāpallena.	576	
PA_tika-vin08_t:576_8	Pānīyaṃ na vāsetabbanti idaṃ attano atthāya nāmitaṃ sandhāya vuttaṃ. Kevalaṃ anupasampannassa	576	
PA_tika-vin08_t:576_9	atthāya nāmite pana pacchā tato labhitvā na vāsetabbanti natthi. Vimativinodaniyaṃ	576	
PA_tika-vin08_t:576_10	pana “pānīyaṃ na vāsetabbanti idaṃ attano pivanapānīyaṃ sandhāya vuttaṃ, aññesaṃ	5761	
PA_tika-vin08_t:576_11	pana vaṭṭati anuggahitattā. Tenāha attanā khāditukāmenā”ti vuttaṃ. “Yesaṃ rukkhānaṃ	5761	
PA_tika-vin08_t:576_12	sākhā ruhatīti vuttattā yesaṃ sākhā na ruhati, tattha kappiyakaraṇakiccaṃ natthī”ti	5761	
PA_tika-vin08_t:576_13	vadanti. Vimativinodaniyampi “yesaṃ rukkhānaṃ sākhā ruhatīti mūlaṃ anotāretvā paṇṇamattaniggamanamattenāpi	5761	
PA_tika-vin08_t:576_14	vaḍḍhati, tattha kappiyampi akaronto chinnanāḷikeraveḷudaṇḍādayo kopetuṃ vaṭṭatī”ti	5761	
PA_tika-vin08_t:576_15	vuttaṃ. “Caṅkamitaṭṭhānaṃ dassessāmī”ti vuttattā kevalaṃ caṅkamanādhippāyena vā maggagamanādhippāyena	5761	
PA_tika-vin08_t:576_16	vā akkamantassa, tiṇānaṃ upari nisīdanādhippāyena nisīdantassa ca doso natthi.	5761	
PA_tika-vin08_t:577_0	78. Samaṇakappehīti samaṇānaṃ kappiyavohārehi. Kiñcāpi bījādīnaṃ agginā phuṭṭhamattena,	577	
PA_tika-vin08_t:577_1	nakhādīhi vilikhanamattena ca aviruḷhidhammatā na hoti, tathāpi evaṃ kateyeva samaṇānaṃ	577	
PA_tika-vin08_t:577_2	kappatīti aggiparijitādayo samaṇavohārā nāma jātā, tasmā tehi samaṇavohārehi karaṇabhūtehi	577	
PA_tika-vin08_t:577_3	phalaṃ paribhuñjituṃ anujānāmīti adhippāyo. Abījanibbaṭṭabījānipi samaṇānaṃ kappantīti	577	
PA_tika-vin08_t:577_4	paññattapaṇṇattibhāvato samaṇavohārāicceva saṅkhaṃ gatāni. Atha vā aggiparijitādīnaṃ	577	
PA_tika-vin08_t:577_5	pañcannaṃ kappiyabhāvatoyeva pañcahi samaṇakappiyabhāvasaṅkhātehi kāraṇehi phalaṃ	577	
PA_tika-vin08_t:577_6	paribhuñjituṃ anujānāmīti evamettha adhippāyo veditabbo. Aggiparijitantiādīsu “paricita”ntipi	577	
PA_tika-vin08_t:577_7	paṭhanti. Abījaṃ nāma taruṇaambaphalādi. Nibbaṭṭabījaṃ nāma ambapanasādi, yaṃ bījaṃ	577	
PA_tika-vin08_t:577_8	nibbaṭṭetvā visuṃ katvā paribhuñjituṃ sakkā hoti. Nibbaṭṭetabbaṃ viyojetabbaṃ bījaṃ	577	
PA_tika-vin08_t:577_9	yasmiṃ, taṃ panasādi nibbaṭṭabījaṃ nāma. “Kappiya”nti vatvāva kātabbanti yo kappiyaṃ	577	
PA_tika-vin08_t:577_10	karoti, tena kattabbapakārasseva vuttattā bhikkhunā avuttepi kātuṃ vaṭṭatīti na gahetabbaṃ.	5771	
PA_tika-vin08_t:577_11	Puna “kappiyaṃ kāretabba”nti kārāpanassa paṭhamameva kathitattā bhikkhunā “kappiyaṃ	5771	
PA_tika-vin08_t:577_12	karohī”ti vutteyeva anupasampannena “kappiya”nti vatvā aggiparijitādi kātabbanti	5771	
PA_tika-vin08_t:577_13	gahetabbaṃ. “Kappiyanti vacanaṃ pana yāya kāyaci bhāsāya vattuṃ vaṭṭatī”ti vadanti.	5771	
PA_tika-vin08_t:577_14	“Kappiyanti vatvāva kātabba”nti vacanato paṭhamaṃ “kappiya”nti vatvā pacchā aggiādinā	5771	
PA_tika-vin08_t:577_15	phusanādi kātabbanti veditabbaṃ. “Paṭhamaṃ aggimhi nikkhipitvā, nakhādinā vā vijjhitvā	5771	
PA_tika-vin08_t:577_16	taṃ anuddharitvāva kappiyanti vattuṃ vaṭṭatī”tipi vadanti.	5771	
PA_tika-vin08_t:578_0	Vimativinodaniyaṃ pana “kappiyanti vatvāvāti pubbakālakiriyāvasena vuttepi vacanakkhaṇeva	578	
PA_tika-vin08_t:578_1	aggisatthādinā bījagāme vaṇaṃ kātabbanti vacanato pana pubbe kātuṃ na vaṭṭati, tañca	578	
PA_tika-vin08_t:578_2	dvidhā akatvā chedanabhedanameva dassetabbaṃ. Karontena ca bhikkhunā ‘kappiyaṃ karohī’ti	578	
PA_tika-vin08_t:578_3	yāya kāyaci bhāsāya vutteyeva kātabbaṃ. Bījagāmaparimocanatthaṃ puna kappiyaṃ kāretabbanti	578	
PA_tika-vin08_t:578_4	kārāpanassa paṭhamameva adhikatattā”ti vuttaṃ.	578	
PA_tika-vin08_t:579_0	Ekasmiṃ bīje vātiādīsu “ekaṃyeva kāremīti adhippāye satipi ekābaddhattā sabbaṃ katameva	579	
PA_tika-vin08_t:579_1	hotī”ti vadanti. Dāruṃ vijjhatīti ettha “jānitvāpi vijjhati vā vijjhāpeti vā, vaṭṭatiyevā”ti	579	
PA_tika-vin08_t:579_2	vadanti. Bhattasitthe vijjhatīti etthāpi eseva nayo. “Taṃ vijjhati, na vaṭṭatīti	579	
PA_tika-vin08_t:579_3	rajjuādīnaṃ bhājanagatikattā”ti vadanti. Marīcapakkādīhi ca missetvāti ettha bhattasitthasambandhavasena	579	
PA_tika-vin08_t:579_4	ekābaddhatā veditabbā, na phalānaṃyeva aññamaññasambandhavasena. “Kaṭāhepi kātuṃ	579	
PA_tika-vin08_t:579_5	vaṭṭatī”ti vuttattā kaṭāhato nīhaṭāya miñjāya vā bīje vā yattha katthaci vijjhituṃ	579	
PA_tika-vin08_t:579_6	vaṭṭati eva. Bhindāpetvā kappiyaṃ kārāpetabbanti bījato muttassa kaṭāhassa bhājanagatikattā vuttaṃ.	579	
PA_tika-vin08_t:580	Iti vinayasaṅgahasaṃvaṇṇanābhūte vinayālaṅkāre	58	
PA_tika-vin08_t:581	Bhūtagāmavinicchayakathālaṅkāro nāma	58	
PA_tika-vin08_t:582	Pannarasamo paricchedo.	58	
PA_tika-vin08_t:583	16. Sahaseyyavinicchayakathā	58	
PA_tika-vin08_t:584_0	79. Evaṃ bhūtagāmavinicchayaṃ kathetvā idāni sahaseyyavinicchayaṃ kathetuṃ “duvidhaṃ	584	
PA_tika-vin08_t:584_1	sahaseyyaka”ntiādimāha. Tattha dve vidhā pakārā yassa sahaseyyakassa taṃ duvidhaṃ,	584	
PA_tika-vin08_t:584_2	saha sayanaṃ, saha vā sayati etthāti sahaseyyā, sahaseyyā eva sahaseyyakaṃ sakatthe	584	
PA_tika-vin08_t:584_3	ka-paccayavasena. Taṃ pana anupasampannenasahaseyyāmātugāmenasahaseyyāvasena duvidhaṃ.	584	
PA_tika-vin08_t:584_4	Tenāha “duvidhaṃ sahaseyyaka”nti. Dirattatirattanti ettha vacanasiliṭṭhatāmattena	584	
PA_tika-vin08_t:584_5	dirattaggahaṇaṃ katanti veditabbaṃ. Tirattañhi sahavāse labbhamāne diratte vattabbameva	584	
PA_tika-vin08_t:584_6	natthīti dirattaggahaṇaṃ visuṃ na payojeti. Tenevāha “uttaridirattatirattanti bhagavā	584	
PA_tika-vin08_t:584_7	sāmaṇerānaṃ saṅgahakaraṇatthāya tirattaparihāraṃ adāsī”ti. Nirantaraṃ tirattaggahaṇatthaṃ	584	
PA_tika-vin08_t:584_8	vā dirattaggahaṇaṃ kataṃ. Kevalañhi “tiratta”nti vutte aññattha vāsena antarikampi	584	
PA_tika-vin08_t:584_9	tirattaṃ gaṇheyya. Dirattavisiṭṭhaṃ pana tirattaṃ vuccamānaṃ tena anantarikameva	584	
PA_tika-vin08_t:584_10	tirattaṃ dīpeti. Vimativinodaniyampi “dirattaggahaṇaṃ vacanālaṅkāratthaṃ. Nirantaraṃ	5841	
PA_tika-vin08_t:584_11	tissova rattiyo sayitvā catutthadivasādīsu sayantasseva āpatti, na ekantarikādivasena	5841	
PA_tika-vin08_t:584_12	sayantassāti dassanatthampīti daṭṭhabba”nti vuttaṃ. Sahaseyyaṃ ekato seyyaṃ. Seyyanti	5841	
PA_tika-vin08_t:584_13	cettha kāyappasāraṇasaṅkhātaṃ sayanampi vuccati, yasmiṃ senāsane sayanti, tampi,	5841	
PA_tika-vin08_t:584_14	tasmā seyyaṃ kappeyyāti ettha senāsanasaṅkhātaṃ seyyaṃ pavisitvā kāyappasāraṇasaṅkhātaṃ	5841	
PA_tika-vin08_t:584_15	seyyaṃ kappeyya sampādeyyāti attho. Diyaḍḍhahatthubbedhenāti ettha diyaḍḍhahattho	5841	
PA_tika-vin08_t:584_16	vaḍḍhakihatthena gahetabbo. Pañcahi chadanehīti iṭṭhakāsilāsudhātiṇapaṇṇasaṅkhātehi	5841	
PA_tika-vin08_t:584_17	pañcahi chadanehi. Vācuggatavasenāti paguṇavasena.	5841	
PA_tika-vin08_t:585_0	Ekūpacāroti vaḷañjanadvārassa ekattaṃ sandhāya vuttaṃ. Vimativinodaniyaṃ pana “ekūpacāro	585	
PA_tika-vin08_t:585_1	ekena maggena pavisitvā abbhokāsaṃ anokkamitvā sabbattha anuparigamanayoggo, etaṃ	585	
PA_tika-vin08_t:585_2	bahudvārampi ekūpacārova. Yattha pana kuṭṭādīhi rundhitvā visuṃ dvāraṃ yojenti, nānūpacāro	585	
PA_tika-vin08_t:585_3	hoti. Sace pana rundhati eva, visuṃ dvāraṃ na yojenti, etampi ekūpacārameva mattikādīhi	585	
PA_tika-vin08_t:585_4	pihitadvāro viya gabbhoti gahetabbaṃ. Aññathā gabbhe pavisitvā pamukhādīsu nipannānupasampannehi	585	
PA_tika-vin08_t:585_5	sahaseyyāparimuttiyā gabbhadvāraṃ mattikādīhi pidahāpetvā uṭṭhite aruṇe vivarāpentassapi	585	
PA_tika-vin08_t:585_6	anāpatti bhaveyyā”ti vuttaṃ. Catusālaṃ ekūpacāraṃ hotīti sambandho. Tesaṃ payoge	585	
PA_tika-vin08_t:585_7	payoge bhikkhussa āpattīti ettha keci “anuṭṭhahanena akiriyasamuṭṭhānā āpatti vuttā,	585	
PA_tika-vin08_t:585_8	tasmiṃ khaṇe niddāyantassa kiriyābhāvā. Idañhi sikkhāpadaṃ siyā kiriyāya, siyā akiriyāya	585	
PA_tika-vin08_t:585_9	samuṭṭhāti. Kiriyāya samuṭṭhānatā cassa tabbahulavasena vuttā”ti vadanti. “Yathā	585	
PA_tika-vin08_t:585_10	cetaṃ, evaṃ divāsayanampi. Anuṭṭhahanena, hi dvārāsaṃvaraṇena cetaṃ akiriyasamuṭṭhānampi	5851	
PA_tika-vin08_t:585_11	hotī”ti vadanti, idañca yuttaṃ viya dissati, vīmaṃsitvā gahetabbaṃ.	5851	
PA_tika-vin08_t:586_0	80. Uparimatalena saddhiṃ asambaddhabhittikassāti idaṃ sambaddhabhittike vattabbameva	586	
PA_tika-vin08_t:586_1	natthīti dassanatthaṃ vuttaṃ. Uparimatale sayitassa saṅkā eva natthīti “heṭṭhāpāsāde”tiādi	586	
PA_tika-vin08_t:586_2	vuttaṃ. Nānūpacāreti yattha bahi nisseṇiṃ katvā uparimatalaṃ ārohanti, tādisaṃ sandhāya	586	
PA_tika-vin08_t:586_3	vuttaṃ “uparimatalepī”ti. Ākāsaṅgaṇe nipajjantassa āpattiabhāvato “chadanabbhantare”ti	586	
PA_tika-vin08_t:586_4	vuttaṃ. Sabhāsaṅkhepenāti sabhākārena. Aḍḍhakuṭṭake senāsaneti ettha “aḍḍhakuṭṭakaṃ	586	
PA_tika-vin08_t:586_5	nāma yattha upaḍḍhaṃ muñcitvā tīsu passesu bhittiyo baddhā honti, yattha vā ekasmiṃ	586	
PA_tika-vin08_t:586_6	passe bhittiṃ uṭṭhāpetvā ubhosu passesu upaḍḍhaṃ upaḍḍhaṃ katvā bhittiyo uṭṭhāpenti,	586	
PA_tika-vin08_t:586_7	tādisaṃ senāsana”nti tīsupi gaṇṭhipadesu vuttaṃ, gaṇṭhipade pana “aḍḍhakuṭṭaketi	586	
PA_tika-vin08_t:586_8	chadanaṃ aḍḍhena asampattakuṭṭake”ti vuttaṃ, tampi no na yuttaṃ. Vimativinodaniyaṃ	586	
PA_tika-vin08_t:586_9	pana “sabhāsaṅkhepenāti vuttasseva aḍḍhakuṭṭaketi iminā saṇṭhānaṃ dasseti. Yattha	586	
PA_tika-vin08_t:586_10	tīsu, dvīsu vā passesu bhittiyo baddhā, chadanaṃ vā asampattā aḍḍhabhitti, idaṃ aḍḍhakuṭṭakaṃ	5861	
PA_tika-vin08_t:586_11	nāmā”ti vuttaṃ. Vāḷasaṅghāṭo nāma parikkhepassa anto thambhādīnaṃ upari vāḷarūpehi katasaṅghāṭo.	5861	
PA_tika-vin08_t:587_0	Parikkhepassa bahi gateti ettha yattha yasmiṃ passe parikkhepo natthi, tatthāpi parikkhepārahapadesato	587	
PA_tika-vin08_t:587_1	bahi gate anāpattiyevāti daṭṭhabbaṃ. Vimativinodaniyaṃ pana “parikkhepassa bahi gateti	587	
PA_tika-vin08_t:587_2	ettha yasmiṃ passe parikkhepo natthi, tattha sace bhūmito vatthu uccaṃ hoti, ubhato	587	
PA_tika-vin08_t:587_3	uccavatthuto heṭṭhā bhūmiyaṃ nibbakosabbhantarepi anāpatti eva tattha senāsanavohārābhāvato.	587	
PA_tika-vin08_t:587_4	Atha vatthu nīcaṃ bhūmisamameva senāsanassa heṭṭhimatale tiṭṭhati, tattha parikkheparahitadisāya	587	
PA_tika-vin08_t:587_5	nibbakosabbhantare sabbattha āpatti hoti, paricchedābhāvato parikkhepassa bahi eva	587	
PA_tika-vin08_t:587_6	anāpattīti daṭṭhabba”nti vuttaṃ. Aparicchinnagabbhūpacāreti ettha majjhe vivaṭaṅgaṇavantāsu	587	
PA_tika-vin08_t:587_7	mahācatusālāsu yathā ākāsaṅgaṇaṃ anotaritvā pamukheneva gantvā sabbagabbhe pavisituṃ	587	
PA_tika-vin08_t:587_8	na sakkā hoti, evaṃ ekekagabbhassa dvīsu passesu kuṭṭaṃ nīharitvā kataṃ paricchinnagabbhūpacāraṃ	587	
PA_tika-vin08_t:587_9	nāma, idaṃ pana tādisaṃ na hotīti “aparicchinnagabbhūpacāre”ti vuttaṃ. Sabbagabbhepi	587	
PA_tika-vin08_t:587_10	pavisantīti gabbhūpacārassa aparicchinnattā ākāsaṅgaṇaṃ anotaritvāpi pamukheneva	5871	
PA_tika-vin08_t:587_11	gantvā taṃ taṃ gabbhaṃ pavisanti. Atha kuto tassa parikkhepoyeva sabbaparicchinnattāti	5871	
PA_tika-vin08_t:587_12	vuttanti āha “gabbhaparikkhepoyeva hissa parikkhepo”ti, idañca samantā gabbhabhittiyo	5871	
PA_tika-vin08_t:587_13	sandhāya vuttaṃ. Catusālavasena hi sanniviṭṭhe senāsane gabbhapamukhaṃ visuṃ aparikkhittampi	5871	
PA_tika-vin08_t:587_14	samantā ṭhitaṃ gabbhabhittīnaṃ vasena parikkhittaṃ nāma hoti.	5871	
PA_tika-vin08_t:588_0	81. Ekadisāya ujukameva dīghaṃ katvā sannivesito pāsādo ekasālasanniveso. Dvīsu tīsu	588	
PA_tika-vin08_t:588_1	catūsu vā disāsu siṅghāṭakasaṇṭhānādivasena katā dvisālādisannivesā veditabbā. Sālappabhedadīpanameva	588	
PA_tika-vin08_t:588_2	cettha purimato visesoti. Aṭṭha pācittiyānīti upaḍḍhacchannaṃ upaḍḍhaparicchannaṃ	588	
PA_tika-vin08_t:588_3	senāsanaṃ dukkaṭavatthussa ādiṃ katvā pāḷiyaṃ dassitattā tato adhikaṃ sabbacchannaupaḍḍhaparicchannādikampi	588	
PA_tika-vin08_t:588_4	sabbaṃ pāḷiyaṃ avuttampi pācittiyasseva vatthubhāvena dassitaṃ sikkhāpadassa paṇṇattivajjattā,	588	
PA_tika-vin08_t:588_5	garuke ṭhātabbato cāti veditabbaṃ. “Satta pācittiyānī”ti pāḷiyaṃ vuttapācittiyadvayaṃ	588	
PA_tika-vin08_t:588_6	sāmaññato ekattena gahetvā vuttaṃ. Pāḷiyaṃ “tatiyāya rattiyā purāruṇā nikkhamitvā	588	
PA_tika-vin08_t:588_7	puna sayatī”ti idaṃ ukkaṭṭhavasena vuttaṃ, anikkhamitvā purāruṇā uṭṭhahitvā antochadane	588	
PA_tika-vin08_t:588_8	nisinnassāpi puna divase sahaseyyena anāpatti eva. Ettha catubhāgo cūḷakaṃ, dvebhāgā	588	
PA_tika-vin08_t:588_9	upaḍḍhaṃ, tīsu bhāgesu dve bhāgā yebhuyyanti iminā lakkhaṇena cūḷakacchannaparicchannādīni	588	
PA_tika-vin08_t:588_10	veditabbāni. Idāni dutiyasikkhāpadepi yathāvuttanayaṃ atidisanto “mātugāmena…pe…	5881	
PA_tika-vin08_t:588_11	ayameva vinicchayo”ti āha. “Matitthiyā pārājikavatthubhūtāyapi anupādinnapakkhe ṭhitattā	5881	
PA_tika-vin08_t:588_12	sahaseyyāpattiṃ na janetī”ti vadanti. “Atthaṅgate sūriye mātugāme nipanne nipajjati,	5881	
PA_tika-vin08_t:588_13	āpatti pācittiyassā”ti vacanato divā tassa sayantassa sahaseyyāpatti na hotiyevāti daṭṭhabbaṃ.	5881	
PA_tika-vin08_t:589	Iti vinayasaṅgahasaṃvaṇṇanābhūte vinayālaṅkāre	58	
PA_tika-vin08_t:590	Sahaseyyavinicchayakathālaṅkāro nāma	59	
PA_tika-vin08_t:591	Soḷasamo paricchedo.	59	
PA_tika-vin08_t:592	17. Mañcapīṭhādisaṅghikasenāsanesupaṭipajjitabbavinicchayakathā	59	
PA_tika-vin08_t:593_0	82. Evaṃ sahaseyyavinicchayaṃ kathetvā idāni saṅghike vihāre seyyāsu kattabbavinicchayaṃ	593	
PA_tika-vin08_t:593_1	kathetuṃ “vihāre saṅghike seyya”ntyādimāha. Tattha samaggaṃ kammaṃ samupagacchatīti	593	
PA_tika-vin08_t:593_2	saṅgho, ayameva vacanattho sabbasaṅghasādhāraṇo. Saṅghassa dinno saṅghiko, viharati	593	
PA_tika-vin08_t:593_3	etthāti vihāro, tasmiṃ. Sayanti etthāti seyyā, taṃ. Asantharīti santharitvāna. Pakkamanaṃ	593	
PA_tika-vin08_t:593_4	pakkamo, gamananti attho. “Vihāre saṅghike seyyaṃ, santharitvāna pakkamo”ti imassa	593	
PA_tika-vin08_t:593_5	uddesapāṭhassa saṅghike vihāre…pe… pakkamananti attho daṭṭhabboti yojanā. Tatrāti	593	
PA_tika-vin08_t:593_6	tasmiṃ pakkamane ayaṃ īdiso mayā vuccamāno vinicchayo veditabboti attho. Katamo so	593	
PA_tika-vin08_t:593_7	vinicchayoti āha “saṅghike…pe… pācittiya”nti. Aparikkhittassa upacāro nāma senāsanato	593	
PA_tika-vin08_t:593_8	dve leḍḍupātā. Pācittiyanti paṭhamaṃ pādaṃ atikkāmentassa dukkaṭaṃ, dutiyātikkame	593	
PA_tika-vin08_t:593_9	pācittiyaṃ. Kathaṃ viññāyaticcāha “yo pana bhikkhu…pe… vacanato”ti.	593	
PA_tika-vin08_t:594_0	Tattha saṅghiko vihāro pākaṭo, seyyā apākaṭā, sā katividhāiccāha “seyyā nāma…pe…	594	
PA_tika-vin08_t:594_1	dasavidhā”ti. Tatthāpi katamā bhisi, katamā cimilikādayoti āha “tattha bhisīti…pe…	594	
PA_tika-vin08_t:594_2	esa nayo paṇṇasanthāre”ti. Tattha mañce attharitabbāti mañcakabhisi, evaṃ itaratra,	594	
PA_tika-vin08_t:594_3	vaṇṇānurakkhaṇatthaṃ katāti paṭakhaṇḍādīhi sibbitvā katā. Bhūmiyaṃ attharitabbāti	594	
PA_tika-vin08_t:594_4	cimilikāya sati tassā upari, asati suddhabhūmiyaṃ attharitabbā. Sīhadhammādīnaṃ pariharaṇe	594	
PA_tika-vin08_t:594_5	eva paṭikkhepoti iminā mañcapīṭhādīsu attharitvā puna saṃharitvā ṭhapanādivasena	594	
PA_tika-vin08_t:594_6	attano atthāya pariharaṇameva na vaṭṭati, bhūmattharaṇādivasena paribhogo pana attano	594	
PA_tika-vin08_t:594_7	pariharaṇaṃ na hotīti dasseti. Khandhake hi “antopi mañce paññattāni honti, bahipi	594	
PA_tika-vin08_t:594_8	mañce paññattāni hontī”ti evaṃ attano atthāya mañcādīsu paññapetvā pariharaṇavatthusmiṃ	594	
PA_tika-vin08_t:594_9	“na, bhikkhave, mahācammāni dhāretabbāni sīhacammaṃ byagghacammaṃ dīpicammaṃ, yo	594	
PA_tika-vin08_t:594_10	dhāreyya, āpatti dukkaṭassā”ti paṭikkhepo kato, tasmā vuttanayenevettha adhippāyo	5941	
PA_tika-vin08_t:594_11	daṭṭhabbo. Sāratthadīpaniyaṃ pana “yadi evaṃ ‘pariharaṇeyeva paṭikkhepo’ti idaṃ kasmā	5941	
PA_tika-vin08_t:594_12	vuttanti codanaṃ katvā ‘anujānāmi, bhikkhave, sabbaṃ pāsādaparibhoga’nti vacanato	5941	
PA_tika-vin08_t:594_13	puggalikepi senāsane senāsanaparibhogavasena niyamitaṃ suvaṇṇaghaṭādikaṃ paribhuñjituṃ	5941	
PA_tika-vin08_t:594_14	vaṭṭamānampi kevalaṃ attano santakaṃ katvā paribhuñjituṃ na vaṭṭati. Evamidaṃ bhūmattharaṇavasena	5941	
PA_tika-vin08_t:594_15	paribhuñjituṃ vaṭṭamānampi attano santakaṃ katvā taṃ taṃ vihāraṃ haritvā paribhuñjituṃ	5941	
PA_tika-vin08_t:594_16	na vaṭṭatīti dassanatthaṃ pariharaṇeyeva paṭikkhepo veditabbo”ti vuttaṃ.	5941	
PA_tika-vin08_t:595_0	Pāvāro kojavoti paccattharaṇatthāyeva ṭhapitā uggatalomā attharaṇavisesā. Ettakameva	595	
PA_tika-vin08_t:595_1	vuttanti aṭṭhakathāsu vuttaṃ. “Idaṃ aṭṭhakathāsu tathāvuttabhāvadassanatthaṃ vuttaṃ,	595	
PA_tika-vin08_t:595_2	aññampi tādisaṃ mañcapīṭhesu attharitabbaṃ attharaṇamevā”ti tīsupi gaṇṭhipadesu vuttaṃ.	595	
PA_tika-vin08_t:595_3	Mātikāṭṭhakathāyaṃ pana “paccattharaṇaṃ nāma pāvāro kojavo”ti niyametvā vuttaṃ, tasmā	595	
PA_tika-vin08_t:595_4	gaṇṭhipadesu vuttaṃ iminā na sameti, “vīmaṃsitvā gahetabba”nti sāratthadīpaniyaṃ	595	
PA_tika-vin08_t:595_5	vuttaṃ. Vīmaṃsite pana evamadhippāyo paññāyati – mātikāṭṭhakathāpi aṭṭhakathāyeva,	595	
PA_tika-vin08_t:595_6	tasmā mahāaṭṭhakathādīsu vuttanayena “pāvāro kojavo”ti niyametvā vuttaṃ, evaṃ niyamane	595	
PA_tika-vin08_t:595_7	satipi yathā “laddhātapatto rājakumāro”ti ātapattassa laddhabhāveyeva niyametvā vuttepi	595	
PA_tika-vin08_t:595_8	nidassananayavasena rājakakudhabhaṇḍasāmaññena samānā vālabījanādayopi vuttāyeva	595	
PA_tika-vin08_t:595_9	honti, evaṃ “pāvāro kojavo”ti niyametvā vuttepi nidassananayavasena tehi mañcapīṭhesu	595	
PA_tika-vin08_t:595_10	attharitabbabhāvasāmaññena samānā aññe attharaṇāpi vuttāyeva honti, tasmā gaṇṭhipadesu	5951	
PA_tika-vin08_t:595_11	vuttavacanaṃ aṭṭhakathāvacanassa paṭilomaṃ na hoti, anulomamevāti daṭṭhabbaṃ.	5951	
PA_tika-vin08_t:596_0	Imasmiṃ pana ṭhāne “yena vihāro kārito, so vihārassāmiko”ti pāṭhaṃ nissāya ekacce	596	
PA_tika-vin08_t:596_1	vinayadharā “saṅghikavihārassa vā puggalikavihārassa vā vihāradāyakoyeva sāmiko,	596	
PA_tika-vin08_t:596_2	soyeva issaro, tassa ruciyā eva vasituṃ labhati, na saṅghagaṇapuggalānaṃ ruciyā”ti	596	
PA_tika-vin08_t:596_3	vinicchayaṃ karonti, so vīmaṃsitabbo, kathaṃ ayaṃ pāṭho kimatthaṃ sādheti issaratthaṃ	596	
PA_tika-vin08_t:596_4	vā āpucchitabbatthaṃ vāti? Evaṃ vīmaṃsite “bhikkhumhi sati bhikkhu āpucchitabbo”tiādivacanato	596	
PA_tika-vin08_t:596_5	āpucchitabbatthameva sādheti, na issaratthanti viññāyati.	596	
PA_tika-vin08_t:597_0	Atha siyā “āpucchitabbatthe siddhe issarattho siddhoyeva hoti. Issarabhāvatoyeva	597	
PA_tika-vin08_t:597_1	hi so āpucchitabbo”ti. Tatthevaṃ vattabbaṃ – “āpucchantena ca bhikkhumhi sati bhikkhu	597	
PA_tika-vin08_t:597_2	āpucchitabbo, tasmiṃ asati sāmaṇero, tasmiṃ asati ārāmiko”tiādivacanato āyasmantānaṃ	597	
PA_tika-vin08_t:597_3	matena bhikkhupi sāmaṇeropi ārāmikopi vihārakārakopi tassa kule yo koci puggalopi	597	
PA_tika-vin08_t:597_4	issaroti āpajjeyya, evaṃ viññāyamānepi bhikkhumhi vā sāmaṇere vā ārāmike vā sati	597	
PA_tika-vin08_t:597_5	teyeva issarā, na vihārakārako. Tesu ekasmimpi asatiyeva vihārakārako issaro siyāti.	597	
PA_tika-vin08_t:597_6	Imasmiṃ pana adhikāre saṅghikaṃ senāsanaṃ rakkhaṇatthāya āpucchitabbaṃyeva vadati,	597	
PA_tika-vin08_t:597_7	na issarabhāvato āpucchitabbaṃ. Vuttañhi aṭṭhakathāyaṃ “anāpucchaṃ vā gaccheyyāti	597	
PA_tika-vin08_t:597_8	ettha bhikkhumhi sati bhikkhu āpucchitabbo”tiādi.	597	
PA_tika-vin08_t:598_0	Athāpi evaṃ vadeyya “na sakalassa vākyapāṭhassa adhippāyatthaṃ sandhāya amhehi vuttaṃ,	598	
PA_tika-vin08_t:598_1	atha kho ‘vihārassāmiko’ti etassa padatthaṃyeva sandhāya vuttaṃ. Kathaṃ? Saṃ etassa	598	
PA_tika-vin08_t:598_2	atthīti sāmiko, vihārassa sāmiko vihārassāmiko. ‘Ko vihārassāmiko nāmā’ti vutte ‘yena	598	
PA_tika-vin08_t:598_3	vihāro kārito, so vihārassāmiko nāmā’ti vattabbo, tasmā vihārakārako dāyako vihārassāmiko	598	
PA_tika-vin08_t:598_4	nāmāti viññāyati, evaṃ viññāyamāne sati sāmiko nāma sassa dhanassa issaro, tassa	598	
PA_tika-vin08_t:598_5	ruciyā eva aññe labhanti, tasmā vihārassāmikabhūtassa dāyakassa ruciyā eva bhikkhū	598	
PA_tika-vin08_t:598_6	vasituṃ labhanti, na saṅghagaṇapuggalānaṃ ruciyāti imamatthaṃ sandhāya vutta”nti.	598	
PA_tika-vin08_t:598_7	Te evaṃ vattabbā – mā āyasmanto evaṃ avacuttha, yathā nāma “ghaṭikāro brahmā”ti vutto	598	
PA_tika-vin08_t:598_8	so brahmā idāni ghaṭaṃ na karoti, purimattabhāve pana karoti, tasmā “ghaṭaṃ karotī”ti	598	
PA_tika-vin08_t:598_9	vacanatthena “ghaṭikāro”ti nāmaṃ labhati. Iti pubbe laddhanāmattā pubbavohāravasena	598	
PA_tika-vin08_t:598_10	brahmabhūtopi “ghaṭikāro”icceva vuccati, evaṃ so vihārakārako bhikkhūnaṃ pariccattakālato	5981	
PA_tika-vin08_t:598_11	paṭṭhāya vihārassāmiko na hoti vatthupariccāgalakkhaṇattā dānassa, pubbe pana apariccattakāle	5981	
PA_tika-vin08_t:598_12	vihārassa kārakattā vihārassāmiko nāma hoti, so evaṃ pubbe laddhanāmattā pubbavohāravasena	5981	
PA_tika-vin08_t:598_13	“vihārassāmiko”ti vuccati, na, pariccattassa vihārassa issarabhāvato. Teneva sammāsambuddhena	5981	
PA_tika-vin08_t:598_14	“vihāradāyakānaṃ ruciyā bhikkhū vasantū”ti avatvā senāsanapaññāpako anuññātoti daṭṭhabbo.	5981	
PA_tika-vin08_t:598_15	Tathā hi vuttaṃ vimativinodaniyaṃ “tesaṃ gehānīti ettha bhikkhūnaṃ vāsatthāya katampi	5981	
PA_tika-vin08_t:598_16	yāva na denti, tāva tesaṃ santakaṃyeva bhavissatīti daṭṭhabba”nti, tena dinnakālato	5981	
PA_tika-vin08_t:598_17	paṭṭhāya tesaṃ santakāni na hontīti dasseti. Ayaṃ pana kathā pāṭhassa sammukhībhūtattā	5981	
PA_tika-vin08_t:598_18	imasmiṃ ṭhāne kathitā. Vihāravinicchayo pana catupaccayabhājanavinicchaye āvi bhavissati.	5981	
PA_tika-vin08_t:598_19	Yo kocīti ñātako vā aññātako vā yo koci. Yena mañcaṃ pīṭhaṃ vā vinanti, taṃ mañcapīṭhakavānaṃ.	5981	
PA_tika-vin08_t:599_0	83. Siluccayaleṇanti siluccaye leṇaṃ, pabbataguhāti attho. “Senāsanaṃ upacikāhi khāyita”nti	599	
PA_tika-vin08_t:599_1	imasmiṃ vatthusmiṃ paññattattā vatthuanurūpavasena aṭṭhakathāyaṃ upacikāsaṅkāya abhāvena	599	
PA_tika-vin08_t:599_2	anāpatti vuttā. Vattakkhandhake gamikavattaṃ paññāpentena “senāsanaṃ āpucchitabba”nti	599	
PA_tika-vin08_t:599_3	vuttattā kevalaṃ itikattabbatāmattadassanatthaṃ “āpucchanaṃ pana vatta”nti vuttaṃ,	599	
PA_tika-vin08_t:599_4	na pana vattabhede dukkaṭanti dassanatthaṃ, teneva andhakaṭṭhakathāyaṃ “senāsanaṃ	599	
PA_tika-vin08_t:599_5	āpucchitabba”nti ettha “yaṃ pāsāṇapiṭṭhiyaṃ vā pāsāṇatthambhesu vā katasenāsanaṃ	599	
PA_tika-vin08_t:599_6	yattha upacikā nārohanti, taṃ anāpucchantassapi anāpattī”ti vuttaṃ. Tasmā yaṃ vuttaṃ	599	
PA_tika-vin08_t:599_7	gaṇṭhipade “tādise senāsane anāpucchā gacchantassa pācittiyaṃ natthi, gamikavatte	599	
PA_tika-vin08_t:599_8	senāsanaṃ anāpucchā gacchanto vattabhedo hoti, tasmā dukkaṭaṃ āpajjatī”ti, taṃ na gahetabbaṃ.	599	
PA_tika-vin08_t:600_0	Pacchimassa ābhogena mutti natthīti tassa pacchato gacchantassa aññassa abhāvato	600	
PA_tika-vin08_t:600_1	vuttaṃ. Ekaṃ vā pesetvā āpucchitabbanti ettha gamanacittassa uppannaṭṭhānato anāpucchitvā	600	
PA_tika-vin08_t:600_2	gacchante dutiyapāduddhāre pācittiyaṃ. Maṇḍape vāti sākhāmaṇḍape vā padaramaṇḍape	600	
PA_tika-vin08_t:600_3	vā. Rukkhamūleti yassa kassaci rukkhassa heṭṭhā. Palujjatīti vinassati.	600	
PA_tika-vin08_t:601_0	84. Majjhe saṃkhittaṃ paṇavasaṇṭhānaṃ katvā baddhanti erakapattādīhi veṇiṃ katvā	601	
PA_tika-vin08_t:601_1	tāya veṇiyā ubhosu passesu vitthataṭṭhāne bahuṃ veṭhetvā tato paṭṭhāya yāva majjhaṭṭhānaṃ,	601	
PA_tika-vin08_t:601_2	tāva antoākaḍḍhanavasena veṭhetvā majjhe saṃkhipitvā tattha tattha bandhitvā kataṃ.	601	
PA_tika-vin08_t:601_3	Yattha kākā vā kulalā vā na ūhadantīti yattha dhuvanivāsena kulāvake katvā vasamānā	601	
PA_tika-vin08_t:601_4	ete kākakulalā, aññe vā sakuṇā taṃ senāsanaṃ na ūhadanti, tādise rukkhamūle nikkhipituṃ anujānāmīti attho.	601	
PA_tika-vin08_t:602_0	85. Navavāyimoti adhunā suttena vītakacchena paliveṭhitamañco. Onaddhoti kappiyacammena	602	
PA_tika-vin08_t:602_1	onaddho, sova onaddhako sakatthe ka-paccayavasena. Tena hi vassena sīghaṃ na nassati.	602	
PA_tika-vin08_t:602_2	Ukkaṭṭhaabbhokāsikoti idaṃ tassa sukhapaṭipattidassanamattaṃ, ukkaṭṭhassāpi pana	602	
PA_tika-vin08_t:602_3	cīvarakuṭi vaṭṭateva. Kāyānugatikattāti bhikkhuno tattheva nisinnabhāvaṃ dīpeti,	602	
PA_tika-vin08_t:602_4	tena ca vassabhayena sayaṃ aññattha gacchantassa āpattiṃ dasseti. Abbhokāsikānaṃ	602	
PA_tika-vin08_t:602_5	atemanatthāya niyametvā dāyakehi dinnampi attānaṃ rakkhantena rakkhitabbameva. “Yasmā	602	
PA_tika-vin08_t:602_6	pana dāyakehi dānakāleyeva satasahassagghanakampi kambalaṃ ‘pādapuñchaniṃ katvā paribhuñjathā’ti	602	
PA_tika-vin08_t:602_7	dinnaṃ tatheva paribhuñjituṃ vaṭṭati, tasmā idampi mañcapīṭhādisenāsanaṃ ‘ajjhokāsepi	602	
PA_tika-vin08_t:602_8	yathāsukhaṃ paribhuñjathā’ti dāyakehi dinnaṃ ce, sabbasmimpi kāle ajjhokāse nikkhipituṃ	602	
PA_tika-vin08_t:602_9	vaṭṭatīti vadantī”ti sāratthadīpaniyaṃ vuttaṃ. Pesetvā gantabbanti ettha “yo bhikkhu	602	
PA_tika-vin08_t:602_10	imaṃ ṭhānaṃ āgantvā vasati, tassa dethā”ti vatvā pesetabbaṃ.	6021	
PA_tika-vin08_t:603_0	Valāhakānaṃ anuṭṭhitabhāvaṃ sallakkhetvāti iminā gimhānepi meghe uṭṭhite abbhokāse	603	
PA_tika-vin08_t:603_1	nikkhipituṃ na vaṭṭatīti dīpeti. Tatra tatrāti cetiyaṅgaṇādike tasmiṃ tasmiṃ abbhokāse	603	
PA_tika-vin08_t:603_2	niyametvā nikkhittā. Majjhato paṭṭhāya pādaṭṭhānābhimukhāti yattha samantato sammajjitvā	603	
PA_tika-vin08_t:603_3	aṅgaṇamajjhe sabbadā kacavarassa saṅkaḍḍhanena majjhe vālikā sañcitā hoti, tattha	603	
PA_tika-vin08_t:603_4	kattabbavidhidassanatthaṃ vuttaṃ, uccavatthupādaṭṭhānābhimukhaṃ, bhittipādaṭṭhānābhimukhaṃ	603	
PA_tika-vin08_t:603_5	vā vālikā haritabbāti attho. “Yattha vā pana koṇesu vālikā sañcitā, tattha tato paṭṭhāya	603	
PA_tika-vin08_t:603_6	aparadisābhimukhā haritabbā”ti keci atthaṃ vadanti. Keci pana “sammaṭṭhaṭṭhānassa	603	
PA_tika-vin08_t:603_7	padavalañjena avikopanatthāya sayaṃ asammaṭṭhaṭṭhāne ṭhatvā attano pādābhimukhaṃ	603	
PA_tika-vin08_t:603_8	vālikā haritabbāti vutta”nti vadanti. Tattha “majjhato paṭṭhāyā”ti vacanassa payojanaṃ	603	
PA_tika-vin08_t:603_9	na dissati. Sāratthadīpaniyaṃ pana “pādaṭṭhānābhimukhāti nisīdantānaṃ pādaṭṭhānābhimukhanti	603	
PA_tika-vin08_t:603_10	keci, sammajjantassa pādaṭṭhānābhimukhanti apare, bahivālikāya agamananimittaṃ pādaṭṭhānābhimukhā	6031	
PA_tika-vin08_t:603_11	haritabbāti vuttanti eke”ti vuttaṃ. Kacavaraṃ hatthehi gahetvā bahi chaḍḍetabbanti	6031	
PA_tika-vin08_t:603_12	iminā “kacavaraṃ chaḍḍessāmī”ti vālikā na chaḍḍetabbāti dīpeti.	6031	
PA_tika-vin08_t:604	86. Kappaṃ labhitvāti “gacchā”ti vuttavacanena kappaṃ labhitvā. Therassa hi āṇattiyā gacchantassa anāpatti. Purimanayenevāti “nisīditvā sayaṃ gacchanto”tiādinā pubbe vuttanayeneva.	60	
PA_tika-vin08_t:605_0	Aññattha gacchatīti taṃ maggaṃ atikkamitvā aññattha gacchati. Leḍḍupātupacārato bahi	605	
PA_tika-vin08_t:605_1	ṭhitattā “pāduddhārena kāretabbo”ti vuttaṃ, aññattha gacchantassa paṭhamapāduddhāre	605	
PA_tika-vin08_t:605_2	dukkaṭaṃ, dutiyapāduddhāre pācittiyanti attho. Pākatikaṃ akatvāti apaṭisāmetvā. Antarasannipāteti	605	
PA_tika-vin08_t:605_3	antarantarā sannipāte.	605	
PA_tika-vin08_t:606_0	87. Āvāsikānaṃyeva palibodhoti ettha āgantukesu āgantvā kiñci avatvā tattha nisinnesupi	606	
PA_tika-vin08_t:606_1	nisīditvā “āvāsikāyeva uddharissantī”ti gatesupi āvāsikānameva palibodho. Mahāpaccarivāde	606	
PA_tika-vin08_t:606_2	pana “idaṃ amhāka”nti vatvāpi avatvāpi nisinnānamevāti adhippāyo. Mahāaṭṭhakathāvāde	606	
PA_tika-vin08_t:606_3	“āpattī”ti pācittiyameva vuttaṃ. Mahāpaccariyaṃ pana santharāpane pācittiyena bhavitabbanti	606	
PA_tika-vin08_t:606_4	anāṇattiyā paññattattā dukkaṭaṃ vuttaṃ. Ussārakoti sarabhāṇako. So hi uddhaṃuddhaṃ	606	
PA_tika-vin08_t:606_5	pāḷipāṭhaṃ sāreti pavattetīti “ussārako”ti vuccati. “Idaṃ ussārakassa, idaṃ dhammakathikassā”ti	606	
PA_tika-vin08_t:606_6	visuṃ paññattattā anāṇattiyā paññattepi pācittiyeneva bhavitabbanti adhippāyena “tasmiṃ	606	
PA_tika-vin08_t:606_7	āgantvā nisinne tassa palibodho”ti vuttaṃ. Keci pana vadanti “anāṇattiyā paññattepi	606	
PA_tika-vin08_t:606_8	dhammakathikassa anuṭṭhāpanīyattā pācittiyena bhavitabbaṃ, āgantukassa pana pacchā	606	
PA_tika-vin08_t:606_9	āgatehi vuḍḍhatarehi uṭṭhāpanīyattā dukkaṭaṃ vutta”nti.	606	
PA_tika-vin08_t:607_0	88. Pādapuñchanī nāma rajjukehi vā pilotikāya vā pādapuñchanatthaṃ katā. Phalakapīṭhaṃ	607	
PA_tika-vin08_t:607_1	nāma phalakamayaṃ pīṭhaṃ. Atha vā phalakañceva dārumayapīṭhañca. Dārumayapīṭhanti	607	
PA_tika-vin08_t:607_2	ca phalakamayameva pīṭhaṃ veditabbaṃ. Pādakaṭhalikanti adhotapādaṭṭhāpanakaṃ. Ajjhokāse	607	
PA_tika-vin08_t:607_3	rajanaṃ pacitvā …pe… paṭisāmetabbanti ettha theve asati rajanakamme niṭṭhite paṭisāmetabbaṃ.	607	
PA_tika-vin08_t:607_4	“Bhikkhu vā sāmaṇero vā ārāmiko vā lajjī hotīti vuttattā alajjiṃ āpucchitvā gantuṃ	607	
PA_tika-vin08_t:607_5	na vaṭṭatī”ti vadanti. Otāpento…pe… gacchatīti ettha “kiñcāpi ‘ettakaṃ dūraṃ gantabba’nti	607	
PA_tika-vin08_t:607_6	paricchedo natthi, tathāpi leḍḍupātaṃ atikkamma nātidūraṃ gantabba”nti vadanti.	607	
PA_tika-vin08_t:608	Iti vinayasaṅgahasaṃvaṇṇanābhūte vinayālaṅkāre	60	
PA_tika-vin08_t:609	Mañcapīṭhādisaṅghikasenāsanesupaṭipajjitabba-	60	
PA_tika-vin08_t:610	Vinicchayakathālaṅkāro nāma	61	
PA_tika-vin08_t:611	Sattarasamo paricchedo.	61	
PA_tika-vin08_t:612	18. Kālikavinicchayakathā	61	
PA_tika-vin08_t:613_0	89. Evaṃ saṅghikasenāsanesu kattabbavinicchayaṃ kathetvā idāni catukālikavinicchayaṃ	613	
PA_tika-vin08_t:613_1	kathetuṃ “kālikānipi cattārī”tiādimāha. Tattha karaṇaṃ kāro, kiriyā. Kāro eva kālo	613	
PA_tika-vin08_t:613_2	ra-kārassa la-kāro yathā “mahāsālo”ti. Kāloti cettha paccuppannādikiriyā. Vuttañhi –	613	
PA_tika-vin08_t:614	“Āraddhāniṭṭhito bhāvo, paccuppanno suniṭṭhito;	61	
PA_tika-vin08_t:615	Atītānāgatuppāda-mappattābhimukhā kiriyā”ti.	61	
PA_tika-vin08_t:616_0	Ettha pana tassa tassa kiriyāsaṅkhātassa kālassa pabhedabhūto purebhattaekaahorattasattāhajīvikapariyantasaṅkhāto	616	
PA_tika-vin08_t:616_1	kālaviseso adhippeto. Kāle tasmiṃ tasmiṃ kālavisese paribhuñjitabbānīti kālikāni.	616	
PA_tika-vin08_t:616_2	Pi-saddo samuccayattho, tena kappiyā catubhūmiyoti samucceti. Cattārīti saṅkhyāniddeso,	616	
PA_tika-vin08_t:616_3	tena kālikāni nāma cattāri eva honti, na tīṇi na pañcāti dasseti, idaṃ mātikāpadassa	616	
PA_tika-vin08_t:616_4	atthavivaraṇaṃ. Tattha uddese yaṃ mātikāyaṃ “kālikānipi cattārī”ti evaṃ vuttaṃ, ettha	616	
PA_tika-vin08_t:616_5	etasmiṃ mātikāpade cattāri kālikāni veditabbānīti yojanā. Katamāni tānīti āha “yāvakālika”ntiādi.	616	
PA_tika-vin08_t:616_6	Yāvakālikaṃ…pe… yāvajīvikaṃ iti imāni vatthūni cattāri kālikāni nāmāti attho.	616	
PA_tika-vin08_t:617_0	Idāni tesaṃ vatthuñca visesanañca nāmalābhahetuñca dassento “tattha purebhatta”ntiādimāha.	617	
PA_tika-vin08_t:617_1	Tattha tesu catūsu kālikesu yaṃ kiñci khādanīyaṃ bhojanīyaṃ yāvakālikaṃ, aṭṭhavidhapānaṃ	617	
PA_tika-vin08_t:617_2	yāmakālikaṃ, sappiādipañcavidhabhesajjaṃ sattāhakālikaṃ, sabbampi paṭiggahitaṃ yāvajīvikaṃ	617	
PA_tika-vin08_t:617_3	iti vuccatīti sambandho. Yaṃ kiñci khādanīyabhojanīyanti ettha atibyāpitaṃ pariharituṃ	617	
PA_tika-vin08_t:617_4	visesanamāha “purebhatta”ntyādi. Purebhattaṃ paṭiggahetvā paribhuñjitabbameva yāvakālikaṃ,	617	
PA_tika-vin08_t:617_5	na aññaṃ khādanīyaṃ bhojanīyantyattho. Yāva…pe… paribhuñjitabbatoti nāmalābhahetuṃ,	617	
PA_tika-vin08_t:617_6	etena yāva kālo assāti yāvakālikanti vacanatthaṃ dasseti. Aṭṭhavidhaṃ pānanti ettha	617	
PA_tika-vin08_t:617_7	abyāpitaṃ pariharitumāha “saddhiṃ anulomapānehī”ti. Yāva…pe… tabbatoti nāmalābhahetuṃ,	617	
PA_tika-vin08_t:617_8	etena yāmo kālo assāti yāmakālikanti vacanatthaṃ dasseti. Sattāhaṃ nidhetabbatoti	617	
PA_tika-vin08_t:617_9	nāmalābhahetuṃ, etena sattāho kālo assāti sattāhakālikanti vacanatthaṃ dasseti. Sabbampi	617	
PA_tika-vin08_t:617_10	paṭiggahitanti ettha atibyāpitaṃ pariharituṃ “ṭhapetvā udaka”ntyāha. Yāva…pe… paribhuñjitabbatoti	6171	
PA_tika-vin08_t:617_11	nāmalābhahetuṃ, tena yāvajīvaṃ kālo assāti yāvajīvikanti vacanatthaṃ dasseti.	6171	
PA_tika-vin08_t:618_0	Etthāha – “yo pana bhikkhu adinnaṃ mukhadvāraṃ āhāraṃ āhareyya aññatra udakadantaponā,	618	
PA_tika-vin08_t:618_1	pācittiya”nti vacanato nanu udakaṃ appaṭiggahitabbaṃ, atha kasmā “ṭhapetvā udakaṃ	618	
PA_tika-vin08_t:618_2	avasesaṃ sabbampi paṭiggahita”nti vuttanti? Saccaṃ, parisuddhaudakaṃ appaṭiggahitabbaṃ,	618	
PA_tika-vin08_t:618_3	kaddamādisahitaṃ pana paṭiggahetabbaṃ hoti, tasmā paṭiggahitesu antogadhabhāvato	618	
PA_tika-vin08_t:618_4	“ṭhapetvā udaka”nti vuttanti. Evamapi “sabbampi paṭiggahita”nti imināva siddhaṃ paṭiggahetabbassa	618	
PA_tika-vin08_t:618_5	udakassapi gahaṇatoti? Saccaṃ, tathāpi udakabhāvena sāmaññato “sabbampi paṭiggahita”nti	618	
PA_tika-vin08_t:618_6	ettake vutte ekaccassa udakassa paṭiggahetabbabhāvato udakampi yāvajīvikaṃ nāmāti	618	
PA_tika-vin08_t:618_7	ñāyeyya, na pana udakaṃ yāvajīvikaṃ suddhassa paṭiggahetabbābhāvato, tasmā idaṃ vuttaṃ	618	
PA_tika-vin08_t:618_8	hoti – ekaccassa udakassa paṭiggahetabbabhāve satipi suddhassa appaṭiggahitabbattā	618	
PA_tika-vin08_t:618_9	taṃ udakaṃ ṭhapetvā sabbampi paṭiggahitaṃ yāvajīvikanti vuccatīti.	618	
PA_tika-vin08_t:619_0	90. Mūlakamūlādīni upadesatoyeva veditabbāni, tāni pariyāyato vuccamānānipi na sakkā	619	
PA_tika-vin08_t:619_1	viññātuṃ. Pariyāyantarena hi vuccamāne taṃ taṃ nāmaṃ ajānantānaṃ sammohoyeva siyā,	619	
PA_tika-vin08_t:619_2	tasmā tattha na kiñci vakkhāma. Khādanīye khādanīyatthanti pūvādikhādanīye vijjamānaṃ	619	
PA_tika-vin08_t:619_3	khādanīyakiccaṃ khādanīyehi kātabbaṃ jighacchāharaṇasaṅkhātaṃ atthaṃ payojanaṃ neva	619	
PA_tika-vin08_t:619_4	pharanti na nipphādenti. Ekasmiṃ dese āhārakiccaṃ sādhentaṃ vā asādhentaṃ vā aparasmiṃ	619	
PA_tika-vin08_t:619_5	dese uṭṭhitabhūmirasādibhedena āhārajighacchāharaṇakiccaṃ asādhentampi vā sambhaveyyāti	619	
PA_tika-vin08_t:619_6	āha “tesu tesu janapadesū”tiādi. Keci pana “ekasmiṃ janapade āhārakiccaṃ sādhentaṃ	619	
PA_tika-vin08_t:619_7	sesajanapadesupi vikāle na kappati evāti dassanatthaṃ idaṃ vutta”ntipi vadanti. Pakatiāhāravasenāti	619	
PA_tika-vin08_t:619_8	aññehi yāvakālikehi ayojitaṃ attano pakatiyāva āhārakiccakaraṇavasena. Sammohoyeva	619	
PA_tika-vin08_t:619_9	hotīti anekatthānaṃ nāmānaṃ appasiddhānañca sambhavato sammoho eva siyā. Tenevettha	619	
PA_tika-vin08_t:619_10	mayampi mūlakamūlādīnaṃ pariyāyantaradassane ādaraṃ na karimha upadesatova gahetabbato.	6191	
PA_tika-vin08_t:620	Yanti vaṭṭakandaṃ.	62	
PA_tika-vin08_t:621	Muḷālanti thūlataruṇamūlameva.	62	
PA_tika-vin08_t:622	Rukkhavalliādīnanti heṭṭhā vuttameva sampiṇḍetvā vuttaṃ.	62	
PA_tika-vin08_t:623	Antopathavīgatoti sālakalyāṇikkhandhaṃ sandhāya vuttaṃ.	62	
PA_tika-vin08_t:624	Sabbakappiyānīti mūlatacapattādīnaṃ vasena sabbaso kappiyāni, tesampi nāmavasena na sakkā pariyantaṃ dassetunti sambandho.	62	
PA_tika-vin08_t:625	Acchivādīnaṃ aparipakkāneva phalāni yāvajīvikānīti dassetuṃ “aparipakkānī”ti vuttaṃ.	62	
PA_tika-vin08_t:626_0	Harītakādīnaṃ aṭṭhīnīti ettha miñjaṃ paṭicchādetvā ṭhitāni kapālāni yāvajīvikānīti	626	
PA_tika-vin08_t:626_1	ācariyā. Miñjampi yāvajīvikanti eke. Vimativinodaniyaṃ pana “harītakādīnaṃ aṭṭhīnīti	626	
PA_tika-vin08_t:626_2	ettha ‘miñjaṃ yāvakālika’nti keci vadanti, taṃ na yuttaṃ aṭṭhakathāyaṃ avuttattā”ti vuttaṃ.	626	
PA_tika-vin08_t:627_0	Hiṅgūti hiṅgurukkhato paggharitaniyyāso. Hiṅgujatuādayopi hiṅguvikatiyo eva. Tattha	627	
PA_tika-vin08_t:627_1	hiṅgujatu nāma hiṅgurukkhassa daṇḍapattāni pacitvā kataniyyāso. Hiṅgusipāṭikaṃ nāma	627	
PA_tika-vin08_t:627_2	hiṅgupattāni pacitvā kataniyyāso. “Aññena missetvā kato”tipi vadanti. Takanti aggakoṭiyā	627	
PA_tika-vin08_t:627_3	nikkhantasileso. Takapattīti pattato nikkhantasileso. Takapaṇṇīti palāse bhajjitvā	627	
PA_tika-vin08_t:627_4	katasileso. “Daṇḍato nikkhantasileso”tipi vadanti.	627	
PA_tika-vin08_t:628_0	91. Yāmakālikesu panāti ettha kiñcāpi pāḷiyaṃ khādanīyabhojanīyapadehi yāvakālikameva	628	
PA_tika-vin08_t:628_1	saṅgahitaṃ, na yāmakālikaṃ, tathāpi “anāpatti yāmakālikaṃ yāme nidahitvā bhuñjatī”ti	628	
PA_tika-vin08_t:628_2	idha ceva “yāmakālikena bhikkhave sattāhakālikaṃ…pe… yāvajīvikaṃ tadahupaṭiggahitaṃ	628	
PA_tika-vin08_t:628_3	yāme kappati, yāmātikkante na kappatī”ti aññattha ca vuttattā “yāmakālika”ntivacanasāmatthiyato	628	
PA_tika-vin08_t:628_4	ca bhagavato adhippāyaññūhi aṭṭhakathācariyehi yāmakālikaṃ sannidhikārakaṃ pācittiyavatthumeva	628	
PA_tika-vin08_t:628_5	vuttanti daṭṭhabbaṃ.	628	
PA_tika-vin08_t:629	Ṭhapetvā dhaññaphalarasanti ettha “taṇḍuladhovanodakampi dhaññaphalarasoyevā”ti vadanti.	62	
PA_tika-vin08_t:630_0	92. Sattāhakālike pañca bhesajjānīti bhesajjakiccaṃ karontu vā mā vā, evaṃladdhavohārāni	630	
PA_tika-vin08_t:630_1	pañca. “Gosappī”tiādinā loke pākaṭaṃ dassetvā “yesaṃ maṃsaṃ kappatī”ti iminā aññesampi	630	
PA_tika-vin08_t:630_2	rohitamigādīnaṃ sappiṃ gahetvā dasseti. Yesañhi khīraṃ atthi, sappimpi tesaṃ atthiyeva,	630	
PA_tika-vin08_t:630_3	taṃ pana sulabhaṃ vā dullabhaṃ vā asammohatthaṃ vuttaṃ. Evaṃ navanītampi. “Yesaṃ	630	
PA_tika-vin08_t:630_4	maṃsaṃ kappatī”ti ca idaṃ nissaggiyavatthudassanatthaṃ vuttaṃ, na pana yesaṃ maṃsaṃ	630	
PA_tika-vin08_t:630_5	na kappati, tesaṃ sappiādi na kappatīti dassanatthaṃ. Manussakhīrādīnipi hi no na kappanti.	630	
PA_tika-vin08_t:631_0	93. Yāva kālo nātikkamati, tāva paribhuñjituṃ vaṭṭatīti ettha kāloti bhikkhūnaṃ bhojanakālo	631	
PA_tika-vin08_t:631_1	adhippeto, so ca sabbantimena paricchedena ṭhitamajjhanhiko. Ṭhitamajjhanhikopi hi	631	
PA_tika-vin08_t:631_2	kālasaṅgahaṃ gacchati, tato paṭṭhāya pana khādituṃ vā bhuñjituṃ vā na sakkā, sahasā	631	
PA_tika-vin08_t:631_3	pivituṃ sakkā bhaveyya, kukkuccakena pana na kattabbaṃ. Kālaparicchedajānanatthañca	631	
PA_tika-vin08_t:631_4	kālatthambho yojetabbo. Kālantare vā bhattakiccaṃ kātabbaṃ. Paṭiggahaṇeti gahaṇameva	631	
PA_tika-vin08_t:631_5	sandhāya vuttaṃ. Paṭiggahitameva hi taṃ, sannihitaṃ na kappatīti puna paṭiggahaṇakiccaṃ	631	
PA_tika-vin08_t:631_6	natthi, teneva “ajjhoharitukāmatāya gaṇhantassa paṭiggahaṇe”ti vuttaṃ. Mātikāṭṭhakathāyaṃ	631	
PA_tika-vin08_t:631_7	pana “ajjhoharissāmīti gaṇhantassa gahaṇe”icceva vuttaṃ.	631	
PA_tika-vin08_t:632_0	Yanti yaṃ pattaṃ. Sandissatīti yāguyā upari sandissati. Telavaṇṇe patte satipi nisnehabhāve	632	
PA_tika-vin08_t:632_1	aṅguliyā ghaṃsantassa vaṇṇavaseneva lekhā paññāyati, tasmā tattha anāpattīti dassanatthaṃ	632	
PA_tika-vin08_t:632_2	“sā abbohārikā”ti vuttaṃ. Sayaṃ paṭiggahetvā apariccattameva hi dutiyadivase na vaṭṭatīti	632	
PA_tika-vin08_t:632_3	ettha paṭiggahaṇe anapekkhavissajjanena, anupasampannassa nirapekkhadānena vā vijahitapaṭiggahaṇaṃ	632	
PA_tika-vin08_t:632_4	pariccattameva hotīti “apariccatta”nti iminā ubhayathāpi avijahitapaṭiggahaṇameva	632	
PA_tika-vin08_t:632_5	vuttaṃ, tasmā yaṃ parassa pariccajitvā adinnampi sace paṭiggahaṇe nirapekkhavissajjanena	632	
PA_tika-vin08_t:632_6	vijahitapaṭiggahaṇaṃ hoti, tampi dutiyadivase vaṭṭatīti veditabbaṃ. Yadi evaṃ “patto	632	
PA_tika-vin08_t:632_7	duddhoto hotī”tiādīsu kasmā āpatti vuttāti? “Paṭiggahaṇaṃ avissajjetvāva sayaṃ vā	632	
PA_tika-vin08_t:632_8	aññena vā tucchaṃ katvā na sammā dhovitvā niṭṭhāpite patte laggampi avijahitapaṭiggahaṇameva	632	
PA_tika-vin08_t:632_9	hotīti tattha āpattī”ti tīsupi gaṇṭhipadesu vuttaṃ. Keci pana “sāmaṇerānaṃ pariccajantīti	632	
PA_tika-vin08_t:632_10	imasmiṃ adhikāre ṭhatvā ‘apariccattamevā’ti vuttattā anupasampannassa pariccattameva	6321	
PA_tika-vin08_t:632_11	vaṭṭati, apariccattaṃ na vaṭṭatīti āpannaṃ, tasmā nirālayabhāvena paṭiggahaṇe vijahitepi	6321	
PA_tika-vin08_t:632_12	anupasampannassa apariccattaṃ na vaṭṭatī”ti vadanti. Taṃ yuttaṃ viya na dissati.	6321	
PA_tika-vin08_t:632_13	Yadaggena hi paṭiggahaṇaṃ vijahati, tadaggena sannidhimpi na karoti vijahitapaṭiggahaṇassa	6321	
PA_tika-vin08_t:632_14	appaṭiggahitasadisattā. Paṭiggahetvā nidahiteyeva ca sannidhipaccayā āpatti vuttā.	6321	
PA_tika-vin08_t:633_0	Vimativinodaniyaṃ pana “apariccattamevāti nirapekkhatāya anupasampannassa adinnaṃ	633	
PA_tika-vin08_t:633_1	apariccattañca yāvakālikādivatthumeva sandhāya vadati, na pana taggatapaṭiggahaṇaṃ.	633	
PA_tika-vin08_t:633_2	Na hi vatthuṃ apariccajitvā tatthagatapaṭiggahaṇaṃ pariccajituṃ sakkā, na ca tādisaṃ	633	
PA_tika-vin08_t:633_3	vacanaṃ atthi, yadi bhaveyya, ‘sace patto duddhoto hoti…pe… bhuñjantassa pācittiya’nti	633	
PA_tika-vin08_t:633_4	vacanaṃ virujjheyya. Na hi dhovanena āmisaṃ apanetuṃ vāyamantassa paṭiggahaṇe apekkhā	633	
PA_tika-vin08_t:633_5	vattati. Yena punadivase bhuñjato pācittiyaṃ janeyya, patte pana vattamānā apekkhā	633	
PA_tika-vin08_t:633_6	taggatike āmisepi vattati eva nāmāti āmise anapekkhatā ettha na labbhati, tato āmise	633	
PA_tika-vin08_t:633_7	avijahitapaṭiggahaṇaṃ punadivase pācittiyaṃ janetīti idaṃ vuttaṃ. Atha mataṃ ‘yadaggenettha	633	
PA_tika-vin08_t:633_8	āmisānapekkhatā na labbhati, tadaggena paṭiggahaṇānapekkhatāpi na labbhatī’ti. Tathā	633	
PA_tika-vin08_t:633_9	sati yattha āmisāpekkhā atthi, tattha paṭiggahaṇāpekkhāpi na vigacchatīti āpannaṃ,	633	
PA_tika-vin08_t:633_10	evañca paṭiggahaṇe anapekkhavissajjanaṃ visuṃ na vattabbaṃ siyā, aṭṭhakathāyañcetampi	6331	
PA_tika-vin08_t:633_11	paṭiggahaṇavijahanaṃ kāraṇattena abhimataṃ siyā. Idaṃ suṭṭhutaraṃ katvā visuṃ vattabbaṃ	6331	
PA_tika-vin08_t:633_12	cīvarāpekkhāya vattamānāyapi paccuddhārena adhiṭṭhānavijahanaṃ viya. Etasmiñca upāye	6331	
PA_tika-vin08_t:633_13	sati gaṇṭhikāhatapattesu avaṭṭanatā nāma na siyāti vuttovāyamattho, tasmā yaṃ vuttaṃ	6331	
PA_tika-vin08_t:633_14	sāratthadīpaniyaṃ ‘yaṃ parassa pariccajitvā adinnampi sace paṭiggahaṇe nirapekkhavissajjanena	6331	
PA_tika-vin08_t:633_15	vijahitapaṭiggahaṇaṃ hoti, tampi dutiyadivase vaṭṭatī’tiādi, taṃ na sārato paccetabba”nti vuttaṃ.	6331	
PA_tika-vin08_t:634_0	Pāḷiyaṃ “sattāhakālikaṃ yāvajīvikaṃ āhāratthāya paṭiggaṇhāti, āpatti dukkaṭassā”tiādinā	634	
PA_tika-vin08_t:634_1	sannihitesu sattāhakālikayāvajīvikesu purebhattampi āhāratthāya ajjhoharaṇepi dukkaṭassa	634	
PA_tika-vin08_t:634_2	vuttattā yāmakālikepi ajjhohāre visuṃ dukkaṭena bhavitabbanti āha “āhāratthāya ajjhoharato	634	
PA_tika-vin08_t:634_3	dukkaṭena saddhiṃ pācittiya”nti. Pakatiāmiseti odanādikappiyāmise. Dveti purebhattaṃ	634	
PA_tika-vin08_t:634_4	paṭiggahitaṃ yāmakālikaṃ purebhattaṃ sāmisena mukhena bhuñjato sannidhipaccayā ekaṃ,	634	
PA_tika-vin08_t:634_5	yāvakālikasaṃsaṭṭhatāya yāvakālikattabhajanena anatirittapaccayā ekanti dve pācittiyāni.	634	
PA_tika-vin08_t:634_6	Vikappadvayeti sāmisanirāmisapakkhadvaye. Thullaccayaṃ dukkaṭañca vaḍḍhatīti manussamaṃse	634	
PA_tika-vin08_t:634_7	thullaccayaṃ, sesaakappiyamaṃse dukkaṭaṃ vaḍḍhati.	634	
PA_tika-vin08_t:635_0	Paṭiggahaṇapaccayā tāva dukkaṭanti ettha sannihitattā purebhattampi dukkaṭameva.	635	
PA_tika-vin08_t:635_1	Sati paccaye pana sannihitampi sattāhakālikaṃ yāvajīvikañca bhesajjatthāya gaṇhantassa	635	
PA_tika-vin08_t:635_2	paribhuñjantassa ca anāpattiyeva.	635	
PA_tika-vin08_t:636_0	94. Uggahitakaṃ katvā nikkhittanti apaṭiggahitaṃ sayameva gahetvā nikkhittaṃ. Vimativinodaniyaṃ	636	
PA_tika-vin08_t:636_1	“uggahitakanti paribhogatthāya sayaṃ gahita”nti vuttaṃ. Sayaṃ karotīti pacitvā karoti.	636	
PA_tika-vin08_t:636_2	Purebhattanti tadahupurebhattameva vaṭṭati savatthukapaṭiggahitattā. Sayaṃkatanti	636	
PA_tika-vin08_t:636_3	navanītaṃ pacitvā kataṃ. Nirāmisamevāti tadahupurebhattaṃ sandhāya vuttaṃ.	636	
PA_tika-vin08_t:637_0	95. Ajja sayaṃkataṃ nirāmisameva bhuñjantassa kasmā sāmaṃpāko na hotīti āha “navanītaṃ	637	
PA_tika-vin08_t:637_1	tāpentassā”tiādi. Pacchābhattaṃ paṭiggahitakehīti khīradadhīni sandhāya vuttaṃ. Uggahitakehi	637	
PA_tika-vin08_t:637_2	kataṃ abbhañjanādīsu upanetabbanti yojanā. Ubhayesampīti pacchābhattaṃ paṭiggahitakhīradadhīhi	637	
PA_tika-vin08_t:637_3	ca purebhattaṃ uggahitakehi ca katānaṃ. Esa nayoti nissaggiyaṃ na hotīti attho. Akappiyamaṃsasappimhīti	637	
PA_tika-vin08_t:637_4	hatthiādīnaṃ sappimhi. Kāraṇapatirūpakaṃ vatvāti “sajātikānaṃ sappibhāvato”ti kāraṇapatirūpakaṃ	637	
PA_tika-vin08_t:637_5	vatvā. Sappinayena veditabbanti nirāmisameva sattāhaṃ vaṭṭatīti attho. Etthāti navanīte.	637	
PA_tika-vin08_t:637_6	Dhotaṃ vaṭṭatīti adhotañce, savatthukapaṭiggahitaṃ hoti, tasmā dhotaṃ paṭiggahetvā	637	
PA_tika-vin08_t:637_7	sattāhaṃ nikkhipituṃ vaṭṭatīti therānaṃ adhippāyo.	637	
PA_tika-vin08_t:638_0	Mahāsīvattherassa pana vatthuno viyojitattā dadhiguḷikādīhi yuttatāmattena savatthukapaṭiggahitaṃ	638	
PA_tika-vin08_t:638_1	nāma na hoti, tasmā takkato uddhaṭamattameva paṭiggahetvā dhovitvā, pacitvā vā nirāmisameva	638	
PA_tika-vin08_t:638_2	katvā bhuñjiṃsūti adhippāyo, na pana dadhiguḷikādīhi saha vikāle bhuñjiṃsūti. Tenāha	638	
PA_tika-vin08_t:638_3	“tasmā navanītaṃ paribhuñjantena…pe… savatthukapaṭiggahaṃ nāma na hotī”ti. Tattha	638	
PA_tika-vin08_t:638_4	adhotaṃ paṭiggahetvāpi taṃ navanītaṃ paribhuñjantena dadhiādīni apanetvā paribhuñjitabbanti	638	
PA_tika-vin08_t:638_5	attho. Keci pana “takkato uddhaṭamattameva khādiṃsū”ti vacanassa adhippāyaṃ ajānantā	638	
PA_tika-vin08_t:638_6	“takkato uddhaṭamattaṃ adhotampi dadhiguḷikādisahitaṃ vikāle paribhuñjituṃ vaṭṭatī”ti	638	
PA_tika-vin08_t:638_7	vadanti, taṃ na gahetabbaṃ. Na hi dadhiguḷikādiāmisena saṃsaṭṭharasaṃ navanītaṃ paribhuñjituṃ	638	
PA_tika-vin08_t:638_8	vaṭṭatīti sakkā vattuṃ. Navanītaṃ paribhuñjantenāti adhovitvā paṭiggahitanavanītaṃ	638	
PA_tika-vin08_t:638_9	paribhuñjantena. Dadhi eva dadhigataṃ yathā “gūthagataṃ muttagata”nti. “Khayaṃ gamissatī”ti	638	
PA_tika-vin08_t:638_10	vacanato khīraṃ pakkhipitvā pakkasappiādipi vikāle kappatīti veditabbaṃ. Khayaṃ gamissatīti	6381	
PA_tika-vin08_t:638_11	nirāmisaṃ hoti, tasmā vikālepi vaṭṭatīti attho. Ettāvatāti navanīte laggamattena	6381	
PA_tika-vin08_t:638_12	visuṃ dadhiādivohāraṃ aladdhena appamattena dadhiādināti attho, etena visuṃ paṭiggahitadadhiādīhi	6381	
PA_tika-vin08_t:638_13	saha pakkaṃ savatthukapaṭiggahitasaṅkhameva gacchatīti dasseti. Tasmimpīti nirāmisabhūtepi.	6381	
PA_tika-vin08_t:638_14	Kukkuccakānaṃ pana ayaṃ adhippāyo – paṭiggahaṇe tāva dadhiādīhi asambhinnarasattā	6381	
PA_tika-vin08_t:638_15	bhattena sahitaguḷapiṇḍādi viya savatthukapaṭiggahitaṃ nāma hoti. Taṃ pana pacantena	6381	
PA_tika-vin08_t:638_16	dhovitvāva pacitabbaṃ. Itarathā pacanakkhaṇe paccamānadadhiguḷikādīhi sambhinnarasatāya	6381	
PA_tika-vin08_t:638_17	sāmaṃpakkaṃ jātaṃ, tesu khīṇesupi sāmaṃpakkameva hoti, tasmā nirāmisameva pacitabbanti.	6381	
PA_tika-vin08_t:638_18	Teneva “āmisena saddhiṃ pakkattā”ti kāraṇaṃ vuttaṃ.	6381	
PA_tika-vin08_t:639_0	Ettha cāyaṃ vicāraṇā – savatthukapaṭiggahitattābhāve āmisena saha bhikkhunā pakkassa	639	
PA_tika-vin08_t:639_1	sayaṃpākadoso vā parisaṅkīyati, yāvakālikatā vā. Tattha na tāva sayaṃpākadoso ettha	639	
PA_tika-vin08_t:639_2	sambhavati sattāhakālikattā. Yañhi tattha dadhiādi āmisagataṃ, taṃ parikkhīṇanti.	639	
PA_tika-vin08_t:639_3	Atha paṭiggahitadadhiguḷikādinā saha attanā pakkattā savatthukapakkaṃ viya bhaveyyāti	639	
PA_tika-vin08_t:639_4	parisaṅkīyati, tadā “āmisena saha paṭiggahitattā”ti kāraṇaṃ vattabbaṃ, na pana “pakkattā”ti,	639	
PA_tika-vin08_t:639_5	tathā ca upaḍḍhattherānaṃ matameva aṅgīkataṃ siyā. Tattha ca sāmaṇerādīhi pakkampi	639	
PA_tika-vin08_t:639_6	yāvakālikameva siyā paṭiggahitakhīrādiṃ pacitvā anupasampannehi katasappiādi viya,	639	
PA_tika-vin08_t:639_7	na ca taṃ yuttaṃ bhikkhācārena laddhanavanītādīnaṃ takkādiāmisasaṃsaṭṭhasambhavena	639	
PA_tika-vin08_t:639_8	aparibhuñjitabbattāppasaṅgato. Na hi gahaṭṭhā dhovitvā, sodhetvā vā patte ākirantīti niyamo atthi.	639	
PA_tika-vin08_t:640_0	Aṭṭhakathāyañca “yathā tattha patitataṇḍulakaṇādayo na paccanti, evaṃ…pe… puna pacitvā	640	
PA_tika-vin08_t:640_1	deti, purimanayeneva sattāhaṃ vaṭṭatī”ti iminā vacanenapetaṃ virujjhati, tasmā idha	640	
PA_tika-vin08_t:640_2	kukkuccakānaṃ kukkuccuppattiyā nimittameva na dissati. Yathā cettha, evaṃ “lajjī	640	
PA_tika-vin08_t:640_3	sāmaṇero yathā tattha taṇḍulakaṇādayo na paccanti, evaṃ aggimhi vilīyāpetvā…pe… detī”ti	640	
PA_tika-vin08_t:640_4	vacanassāpi nimittaṃ na dissati. Yadi hi etaṃ yāvakālikasaṃsaggaparihārāya vuttaṃ	640	
PA_tika-vin08_t:640_5	siyā. Attanāpi tathā kātabbaṃ bhaveyya. Gahaṭṭhehi dinnasappiādīsu ca āmisasaṃsaggasaṅkā	640	
PA_tika-vin08_t:640_6	na vigaccheyya. Na hi gahaṭṭhā evaṃ vilīyāpetvā parissāvetvā kaṇataṇḍulādiṃ apanetvā	640	
PA_tika-vin08_t:640_7	puna pacanti. Apica bhesajjehi saddhiṃ khīrādiṃ pakkhipitvā yathā khīrādi khayaṃ	640	
PA_tika-vin08_t:640_8	gacchati, evaṃ parehi pakkabhesajjatelādipi yāvakālikameva siyā, na ca tampi yuttaṃ	640	
PA_tika-vin08_t:640_9	dadhiādikhayakaraṇatthaṃ “puna pacitvā detī”ti vuttattā, tasmā mahāsīvattheravāde	640	
PA_tika-vin08_t:640_10	kukkuccaṃ akatvā adhotampi navanītaṃ tadahupi punadivasādīsupi pacituṃ, taṇḍulādimissaṃ	6401	
PA_tika-vin08_t:640_11	sappiādiṃ attanāpi aggimhi vilīyāpetvā puna takkādikhayatthaṃ pacituñca vaṭṭati.	6401	
PA_tika-vin08_t:641_0	Tattha vijjamānassāpi paccamānakkhaṇe sambhinnarasassa yāvakālikassa abbohārikattena	641	
PA_tika-vin08_t:641_1	savatthukapaṭiggahitapurepaṭiggahitakānampi abbohārikatoti niṭṭhamettha gantabbanti.	641	
PA_tika-vin08_t:641_2	Teneva “ettāvatā hi savatthukapaṭiggahitaṃ nāma na hotī”ti vuttaṃ. Visuṃ paṭiggahitena	641	
PA_tika-vin08_t:641_3	pana khīrādinā āmisena navanītādiṃ missetvā bhikkhunā vā aññehi vā pakkatelādibhesajjaṃ	641	
PA_tika-vin08_t:641_4	savatthukapaṭiggahitasaṅkhameva gacchati tattha paviṭṭhayāvakālikassa abbohārikattābhāvā.	641	
PA_tika-vin08_t:641_5	Yaṃ pana purepaṭiggahitabhesajjehi saddhiṃ appaṭiggahitaṃ khīrādiṃ pakkhipitvā pakkatelādikaṃ	641	
PA_tika-vin08_t:641_6	anupasampanneheva pakkampi savatthukapaṭiggahitampi sannidhipi na hoti tattha pakkhittakhīrādimissāpi	641	
PA_tika-vin08_t:641_7	tasmiṃ khaṇe sambhinnarasatāya purepaṭiggahitattāpattito, sace pana appaṭiggahiteheva,	641	
PA_tika-vin08_t:641_8	aññehi vā pakkatelādīsupi āmisaraso paññāyati, taṃ yāvakālikaṃva hotīti veditabbaṃ.	641	
PA_tika-vin08_t:641_9	Ayaṃ kathāmaggo vimativinodaniyaṃ āgato. Sāratthadīpaniyaṃ pana “kukkuccāyanti kukkuccakāti	641	
PA_tika-vin08_t:641_10	iminā attanopi tattha kukkuccasabbhāvampi dīpeti. Teneva mātikāṭṭhakathāyaṃ ‘nibbaṭṭitasappi	6411	
PA_tika-vin08_t:641_11	vā navanītaṃ vā pacituṃ vaṭṭatī’ti vutta”nti ettakameva āgato.	6411	
PA_tika-vin08_t:642_0	Uggahetvāti sayameva gahetvā. Tāni paṭiggahetvāti tāni khīradadhīni paṭiggahetvā.	642	
PA_tika-vin08_t:642_1	Gahitanti taṇḍulādivigamatthaṃ puna pacitvā gahitanti attho. Paṭiggahetvā ca ṭhapitabhesajjehīti	642	
PA_tika-vin08_t:642_2	atirekasattāhapaṭiggahitehi yāvajīvikabhesajjehi, etena tehi yuttampi sappiādi atirekasattāhapaṭiggahitaṃ	642	
PA_tika-vin08_t:642_3	na hotīti dasseti. Vaddalisamayeti vassakālasamaye, anātapakāleti attho. Vuttanayena	642	
PA_tika-vin08_t:642_4	yathā taṇḍulādīni na paccanti, tathā lajjīyeva sampādetvā detīti lajjisāmaṇeraggahaṇaṃ.	642	
PA_tika-vin08_t:642_5	Apica alajjinā ajjhoharitabbaṃ yaṃ kiñci abhisaṅkharāpetuṃ na vaṭṭati, tasmāpi evamāha.	642	
PA_tika-vin08_t:643_0	96. Tile paṭiggahetvā katatelanti attanā bhajjādīni akatvā katatelaṃ. Teneva “sāmisampi	643	
PA_tika-vin08_t:643_1	vaṭṭatī”ti vuttaṃ. Nibbaṭṭītattāti yāvakālikato vivecitattā, etena elāabhāvato yāvakālikattābhāvaṃ,	643	
PA_tika-vin08_t:643_2	bhikkhuno savatthukapaṭiggahaṇena yāvakālikattupagamanañca dasseti. Ubhayampīti attanā aññehi ca kataṃ.	643	
PA_tika-vin08_t:644	Yāva aruṇuggamanā tiṭṭhati, nissaggiyanti sattame divase katatelaṃ sace yāva aruṇuggamanā tiṭṭhati, nissaggiyaṃ.	64	
PA_tika-vin08_t:645_0	Acchavasanti dukkaṭavatthuno vasāya anuññātattā taṃsadisānaṃ dukkaṭavatthūnaṃyeva	645	
PA_tika-vin08_t:645_1	akappiyamaṃsasattānaṃ vasā anuññātā, na thullaccayavatthu manussānaṃ vasāti āha “ṭhapetvā	645	
PA_tika-vin08_t:645_2	manussavasa”nti. Saṃsaṭṭhanti parissāvitaṃ. Tiṇṇaṃ dukkaṭānanti ajjhohāre ajjhohāre	645	
PA_tika-vin08_t:645_3	tīṇi dukkaṭāni sandhāya vuttaṃ. Kiñcāpi paribhogatthāya vikāle paṭiggahaṇapacanaparissāvanādīsu	645	
PA_tika-vin08_t:645_4	pubbapayogesu pāḷiyaṃ, aṭṭhakathāyañca āpatti na vuttā, tathāpi ettha āpattiyā eva	645	
PA_tika-vin08_t:645_5	bhavitabbaṃ paṭikkhittassa karaṇato āhāratthāya vikāle yāmakālikādīnaṃ paṭiggahaṇe	645	
PA_tika-vin08_t:645_6	viya. “Kāle paṭiggahitaṃ vikāle anupasampannenāpi nipakkaṃ saṃsaṭṭhañca paribhuñjantassa	645	
PA_tika-vin08_t:645_7	dvepi dukkaṭāni hontiyevā”ti vadanti.	645	
PA_tika-vin08_t:646_0	Yasmā khīrādīni pakkhipitvā pakkabhesajjatele kasaṭaṃ āmisagatikaṃ, tena saha telaṃ	646	
PA_tika-vin08_t:646_1	paṭiggahetuṃ, pacituṃ vā bhikkhuno na vaṭṭati, tasmā vuttaṃ “pakkatelakasaṭe viya	646	
PA_tika-vin08_t:646_2	kukkuccāyatī”ti. “Sace vasāya saha pakkattā na vaṭṭati, idaṃ kasmā vaṭṭatī”ti pucchantā	646	
PA_tika-vin08_t:646_3	“bhante…pe… vaṭṭatī”ti āhaṃsu, thero atikukkuccakatāya “etampi āvuso na vaṭṭatī”ti	646	
PA_tika-vin08_t:646_4	āha, roganiggahatthāya eva vasāya anuññātattaṃ sallakkhetvā pacchā “sādhū”ti sampaṭicchi.	646	
PA_tika-vin08_t:647_0	97. “Madhukarīhi madhumakkhikāhīti idaṃ khuddakabhamarānaṃ dvinnaṃ eva visesana”nti	647	
PA_tika-vin08_t:647_1	keci vadanti. Aññe pana “daṇḍakesu madhukārikā madhukarimakkhikā nāma, tāhi saha	647	
PA_tika-vin08_t:647_2	tisso madhumakkhikajātiyo”ti vadanti. Bhamaramakkhikāti mahāpaṭalakārikā. Silesasadisanti	647	
PA_tika-vin08_t:647_3	sukkhatāya vā pakkatāya vā ghanībhūtaṃ. Itaranti tanukamadhu. Madhupaṭalanti madhurahitaṃ	647	
PA_tika-vin08_t:647_4	kevalaṃ madhupaṭalaṃ. “Sace madhusahitaṃ paṭalaṃ paṭiggahetvā nikkhipanti. Paṭalassa	647	
PA_tika-vin08_t:647_5	bhājanaṭṭhāniyattā madhuno vasena sattāhātikkame nissaggiyaṃ hotī”ti vadanti, “madhumakkhitaṃ	647	
PA_tika-vin08_t:647_6	pana madhugatikamevā”ti iminā taṃ sameti.	647	
PA_tika-vin08_t:648_0	98. “Phāṇitaṃ nāma ucchumhā nibbatta”nti pāḷiyaṃ avisesena vuttattā, aṭṭhakathāyañca	648	
PA_tika-vin08_t:648_1	“ucchurasaṃ upādāya…pe… avatthukā ucchuvikati ‘phāṇita’nti veditabbā”ti vacanato	648	
PA_tika-vin08_t:648_2	ucchurasopi nikkasaṭo sattāhakālikoti veditabbaṃ. Kenaci pana “madhumhi cattāro kālikā	648	
PA_tika-vin08_t:648_3	yathāsambhavaṃ yojetabbā, ucchumhi cā”ti vatvā “samakkhikaṇḍaṃ selakaṃ madhu yāvakālikaṃ,	648	
PA_tika-vin08_t:648_4	anelakaṃ udakasambhinnaṃ yāmakālikaṃ, asambhinnaṃ sattāhakālikaṃ, madhusitthaṃ parisuddhaṃ	648	
PA_tika-vin08_t:648_5	yāvajīvikaṃ, tathā ucchuraso sakasaṭo yāvakāliko, nikkasaṭo udakasambhinno yāmakāliko,	648	
PA_tika-vin08_t:648_6	asambhinno sattāhakāliko, suddhakasaṭaṃ yāvajīvika”nti ca vatvā uttaripi bahudhā	648	
PA_tika-vin08_t:648_7	papañcitaṃ. Tattha “udakasambhinnaṃ madhu vā ucchuraso vā sakasaṭo yāvakāliko, nikkasaṭo	648	
PA_tika-vin08_t:648_8	udakasambhinno yāmakāliko”ti idaṃ neva pāḷiyaṃ, na aṭṭhakathāyaṃ dissati, “yāvakālikaṃ	648	
PA_tika-vin08_t:648_9	samānaṃ garutarampi muddikājātirasaṃ attanā saṃsaṭṭhaṃ lahukaṃ yāmakālikabhāvaṃ upanentaṃ	648	
PA_tika-vin08_t:648_10	udakaṃ lahutaraṃ sattāhakālikaṃ attanā saṃsaṭṭhaṃ garutaraṃ yāmakālikabhāvaṃ upanetī”ti	6481	
PA_tika-vin08_t:648_11	ettha kāraṇaṃ soyeva pucchitabbo. Sabbattha pāḷiyaṃ aṭṭhakathāyañca udakasambhinnena	6481	
PA_tika-vin08_t:648_12	garutarassāpi lahubhāvopagamanaṃyeva dassitaṃ. Pāḷiyampi hi “anujānāmi, bhikkhave,	6481	
PA_tika-vin08_t:648_13	gilānassa guḷaṃ, agilānassa guḷodaka”nti vadantena agilānena paribhuñjituṃ ayuttopi	6481	
PA_tika-vin08_t:648_14	guḷo udakasambhinno agilānassapi vaṭṭatīti anuññāto.	6481	
PA_tika-vin08_t:649_0	Yampi ca “ucchu ce, yāvakāliko, ucchuraso ce, yāmakāliko, phāṇitaṃ ce, sattāhakālikaṃ,	649	
PA_tika-vin08_t:649_1	taco ce, yāvajīviko”ti aṭṭhakathāvacanaṃ dassetvā “ucchuraso udakasambhinno yāmakāliko”ti	649	
PA_tika-vin08_t:649_2	aññena kenaci vuttaṃ, tampi tathāvidhassa aṭṭhakathāvacanassa samantapāsādikāya vinayaṭṭhakathāya	649	
PA_tika-vin08_t:649_3	abhāvato na sārato paccetabbaṃ, tatoyeva ca “ucchuraso udakasambhinnopi asambhinnopi	649	
PA_tika-vin08_t:649_4	sattāhakālikoyevā”ti keci ācariyā vadanti. Bhesajjakkhandhake ca “anujānāmi, bhikkhave,	649	
PA_tika-vin08_t:649_5	ucchurasa”nti ettha tīsupi gaṇṭhipadesu avisesena vuttaṃ “ucchuraso sattāhakāliko”ti.	649	
PA_tika-vin08_t:649_6	Sayaṃkataṃ nirāmisameva vaṭṭatīti ettha aparissāvitaṃ paṭiggahitampi karaṇasamaye	649	
PA_tika-vin08_t:649_7	parissāvetvā, kasaṭaṃ apanetvā ca attanā katanti veditabbaṃ, ayaṃ sāratthadīpanīpāṭho.	649	
PA_tika-vin08_t:650_0	Vimativinodaniyaṃ pana ucchurasaṃ upādāyāti nikkasaṭarasassāpi sattāhakālikattaṃ	650	
PA_tika-vin08_t:650_1	dasseti “ucchumhā nibbatta”nti pāḷiyaṃ sāmaññato vuttattā. Yaṃ pana suttantaṭṭhakathāyaṃ	650	
PA_tika-vin08_t:650_2	“ucchu ce, yāvakāliko, ucchuraso ce, yāmakāliko, phāṇitaṃ ce, sattāhakālikaṃ, taco	650	
PA_tika-vin08_t:650_3	ce, yāvajīviko”ti vuttaṃ, taṃ ambaphalarasādimissatāya yāmakālikattaṃ sandhāya vuttanti	650	
PA_tika-vin08_t:650_4	gahetabbaṃ, avinayavacanattā taṃ appamāṇanti. Teneva “purebhattaṃ paṭiggahitena aparissāvitaucchurasenā”tiādi	650	
PA_tika-vin08_t:650_5	vuttaṃ. Nirāmisameva vaṭṭati tattha paviṭṭhayāvakālikassa abbohārikattāti idaṃ guḷe	650	
PA_tika-vin08_t:650_6	kate tattha vijjamānampi kasaṭaṃ pākena sukkhatāya yāvajīvikattaṃ bhajatīti vuttaṃ.	650	
PA_tika-vin08_t:650_7	Tassa yāvakālikatte hi sāmaṃpākena purebhattepi anajjhoharaṇīyaṃ siyāti. “Savatthukapaṭiggahitattā”ti	650	
PA_tika-vin08_t:650_8	idaṃ ucchurase cuṇṇavicuṇṇaṃ hutvā ṭhitakasaṭaṃ sandhāya vuttaṃ, tena ca “aparissāvitena	650	
PA_tika-vin08_t:650_9	appaṭiggahitena anupasampannehi kataṃ sattāhaṃ vaṭṭatīti dassetī”ti vuttaṃ.	650	
PA_tika-vin08_t:651_0	Jhāmaucchuphāṇitanti aggimhi ucchuṃ tāpetvā kataṃ. Koṭṭitaucchuphāṇitanti khuddānukhuddakaṃ	651	
PA_tika-vin08_t:651_1	chinditvā koṭṭetvā nippīḷetvā pakkaṃ. Taṃ tattha vijjamānampi kasaṭaṃ pakkakāle yāvakālikattaṃ	651	
PA_tika-vin08_t:651_2	vijahatīti āha “taṃ yutta”nti. Sītodakena katanti madhukapupphāni sītodakena madditvā	651	
PA_tika-vin08_t:651_3	parissāvetvā pacitvā kataṃ. “Aparissāvetvā kata”nti keci, tattha kāraṇaṃ na dissati.	651	
PA_tika-vin08_t:651_4	Khīraṃ pakkhipitvā kataṃ madhukaphāṇitaṃ yāvakālikanti ettha khīraṃ pakkhipitvā pakkatelaṃ	651	
PA_tika-vin08_t:651_5	kasmā vikāle vaṭṭatīti ce? Tele pakkhittaṃ khīraṃ telameva hoti, aññaṃ pana khīraṃ	651	
PA_tika-vin08_t:651_6	pakkhipitvā kataṃ khīrabhāvaṃ gaṇhātīti idamettha kāraṇaṃ. Yadi evaṃ khaṇḍasakkharampi	651	
PA_tika-vin08_t:651_7	khīraṃ pakkhipitvā karonti, taṃ kasmā vaṭṭatīti āha “khaṇḍasakkharaṃ panā”tiādi.	651	
PA_tika-vin08_t:651_8	Tattha khīrajallikanti khīrapheṇaṃ.	651	
PA_tika-vin08_t:652_0	99. “Madhukapupphaṃ panā”tiādi yāvakālikarūpena ṭhitassāpi avaṭṭanakaṃ merayabījavatthuṃ	652	
PA_tika-vin08_t:652_1	dassetuṃ āraddhaṃ. Āhārakiccaṃ karontāni etāni kasmā evaṃ paribhuñjitabbānīti codanāparihārāya	652	
PA_tika-vin08_t:652_2	bhesajjodissaṃ dassentena tappasaṅgena sabbānipi odissakāni ekato dassetuṃ “sattavidhañhī”tiādi	652	
PA_tika-vin08_t:652_3	vuttaṃ samantapāsādikāyaṃ. Vinayasaṅgahappakaraṇe pana taṃ na vuttaṃ, “pacchābhattato	652	
PA_tika-vin08_t:652_4	paṭṭhāya sati paccayeti vuttattā paṭiggahitabhesajjāni dutiyadivasato paṭṭhāya purebhattampi	652	
PA_tika-vin08_t:652_5	sati paccayeva paribhuñjitabbāni, na āhāratthāya bhesajjatthāya paṭiggahitattā”ti	652	
PA_tika-vin08_t:652_6	vadanti. Dvāravātapānakavāṭesūti mahādvārassa vātapānānañca kavāṭaphalakesu. Kasāve	652	
PA_tika-vin08_t:652_7	pakkhittāni tāni attano sabhāvaṃ pariccajantīti “kasāve…pe… makkhetabbānī”ti vuttaṃ,	652	
PA_tika-vin08_t:652_8	ghuṇapāṇakādiparihāratthaṃ makkhetabbānīti attho. Adhiṭṭhetīti “idāni mayhaṃ ajjhoharaṇīyaṃ	652	
PA_tika-vin08_t:652_9	na bhavissati, bāhiraparibhogatthāya bhavissatī”ti cittaṃ uppādetīti attho. Tenevāha	652	
PA_tika-vin08_t:652_10	“sappiñca telañca vasañca muddhani telaṃ vā abbhañjanaṃ vā”tiādi, evaṃ paribhoge	6521	
PA_tika-vin08_t:652_11	anapekkhatāya paṭiggahaṇaṃ vijahatīti adhippāyo. Evaṃ aññesupi kālikesu anajjhoharitukāmatāya	6521	
PA_tika-vin08_t:652_12	suddhacittena bāhiraparibhogatthāya niyamepi paṭiggahaṇaṃ vijahatīti idampi visuṃ	6521	
PA_tika-vin08_t:652_13	ekaṃ paṭiggahaṇavijahananti daṭṭhabbaṃ.	6521	
PA_tika-vin08_t:653_0	Aññena bhikkhunā vattabboti ettha suddhacittena dinnattā sayampi āharāpetvā paribhuñjituṃ	653	
PA_tika-vin08_t:653_1	vaṭṭatiyeva. Dvinnampi anāpattīti yathā aññassa santakaṃ ekena paṭiggahitaṃ sattāhātikkamepi	653	
PA_tika-vin08_t:653_2	nissaggiyaṃ na hoti parasantakabhāvato, evamidampi avibhattattā ubhayasādhāraṇampi	653	
PA_tika-vin08_t:653_3	vinibbhogābhāvato nissaggiyaṃ na hotīti adhippāyo. Paribhuñjituṃ pana na vaṭṭatīti	653	
PA_tika-vin08_t:653_4	bhikkhunā paṭiggahitattā sattāhātikkame yassa kassaci bhikkhuno paribhuñjituṃ na	653	
PA_tika-vin08_t:653_5	vaṭṭati paṭiggahitasappiādīnaṃ paribhogassa sattāheneva paricchinnattā. “Tāni paṭiggahetvā	653	
PA_tika-vin08_t:653_6	sattāhaparamaṃ sannidhikārakaṃ paribhuñjitabbānī”ti hi vuttaṃ.	653	
PA_tika-vin08_t:654_0	“Āvuso imaṃ telaṃ sattāhamattaṃ paribhuñjituṃ vaṭṭatī”ti iminā yena paṭiggahitaṃ,	654	
PA_tika-vin08_t:654_1	tena antosattāheyeva parassa vissajjitabhāvaṃ dasseti. Kassa āpattīti “paṭhamaṃ tāva	654	
PA_tika-vin08_t:654_2	ubhinnaṃ sādhāraṇattā anāpatti vuttā, idāni pana ekena itarassa vissaṭṭhabhāvato	654	
PA_tika-vin08_t:654_3	ubhayasādhāraṇatā natthīti vibhattasadisaṃ hutvā ṭhitaṃ, tasmā ettha paṭiggahitassa	654	
PA_tika-vin08_t:654_4	sattāhātikkame ekassa āpattiyā bhavitabba”nti maññamāno “kiṃ paṭiggahaṇapaccayā paṭiggāhakassa	654	
PA_tika-vin08_t:654_5	āpatti, udāhu yassa santakaṃ jātaṃ, tassā”ti pucchati. Nissaṭṭhabhāvatoyeva ca idha	654	
PA_tika-vin08_t:654_6	“avibhattabhāvato”ti kāraṇaṃ avatvā “yena pariggahitaṃ, tena vissajjitattā”ti vuttaṃ,	654	
PA_tika-vin08_t:654_7	idañca vissaṭṭhābhāvato ubhayasādhāraṇataṃ pahāya ekassa santakaṃ hontampi yena paṭiggahitaṃ,	654	
PA_tika-vin08_t:654_8	tato aññassa santakaṃ jātaṃ, tasmā parasantakapaṭiggahaṇe viya paṭiggāhakassa paṭiggahaṇapaccayā	654	
PA_tika-vin08_t:654_9	natthi āpattīti dassanatthaṃ vuttaṃ, na pana “yena paṭiggahitaṃ, tena vissajjitattā”ti	654	
PA_tika-vin08_t:654_10	vacanato avissajjite sati avibhattepi sattāhātikkame āpattīti dassanatthaṃ avissajjite	6541	
PA_tika-vin08_t:654_11	avibhattabhāvatoyeva anāpattiyā siddhattā. Sace pana itaro yena paṭiggahitaṃ, tasseva	6541	
PA_tika-vin08_t:654_12	antosattāhe attano bhāgampi vissajjeti, sattāhātikkame siyā āpatti yena paṭiggahitaṃ,	6541	
PA_tika-vin08_t:654_13	tasseva santakabhāvamāpannattā. “Itarassa appaṭiggahitattā”ti iminā tassa santakabhāvepi	6541	
PA_tika-vin08_t:654_14	aññehi paṭiggahitasakasantake viya tena appaṭiggahitabhāvato anāpattīti dīpeti, imaṃ	6541	
PA_tika-vin08_t:654_15	pana adhippāyaṃ ajānitvā ito aññathā gaṇṭhipadakārādīhi papañcitaṃ, na taṃ sārato	6541	
PA_tika-vin08_t:654_16	paccetabbaṃ, idaṃ sāratthadīpanīvacanaṃ.	6541	
PA_tika-vin08_t:655_0	Vimativinodaniyaṃ pana – sace dvinnaṃ…pe… na vaṭṭatīti ettha pāṭho gaḷito, evaṃ panettha	655	
PA_tika-vin08_t:655_1	pāṭho veditabbo – sace dvinnaṃ santakaṃ ekena paṭiggahitaṃ avibhattaṃ hoti, sattāhātikkame	655	
PA_tika-vin08_t:655_2	dvinnampi anāpatti, paribhuñjituṃ pana na vaṭṭatīti. Aññathā pana saddappayogopi	655	
PA_tika-vin08_t:655_3	na saṅgahaṃ gacchati, “gaṇṭhipadepi ca ayameva pāṭho dassito”ti sāratthadīpaniyaṃ	655	
PA_tika-vin08_t:655_4	vuttaṃ. “Dvinnampi anāpattī”ti avibhattattā vuttaṃ. “Paribhuñjituṃ pana na vaṭṭatī”ti	655	
PA_tika-vin08_t:655_5	idaṃ “sattāhaparamaṃ sannidhikārakaṃ paribhuñjitabba”nti vacanato vuttaṃ. “Yena paṭiggahitaṃ,	655	
PA_tika-vin08_t:655_6	tena vissajjitattā”ti iminā upasampannassa dānampi sandhāya “vissajjetī”ti idaṃ vuttanti	655	
PA_tika-vin08_t:655_7	dasseti. Upasampannassa nirapekkhadinnavatthumhi paṭiggahaṇassa avigatattepi sakasantakatā	655	
PA_tika-vin08_t:655_8	vigatāva hoti, tena nissaggiyaṃ na hoti. “Attanāva paṭiggahitattaṃ sakasantakattañcā”ti	655	
PA_tika-vin08_t:655_9	imehi dvīhi kāraṇeheva nissaggiyaṃ hoti, na ekena. Anupasampannassa nirapekkhadāne	655	
PA_tika-vin08_t:655_10	pana tadubhayampi vijahati, paribhogopettha vaṭṭati, na sāpekkhadāne dānalakkhaṇābhāvato.	6551	
PA_tika-vin08_t:655_11	“Vissajjatī”ti etasmiñca pāḷipade kassaci adatvā anapekkhatāya chaḍḍanampi saṅgahitanti	6551	
PA_tika-vin08_t:655_12	veditabbaṃ. “Anapekkhā datvā”ti idañca paṭiggahaṇavijahanavidhidassanatthameva vuttaṃ.	6551	
PA_tika-vin08_t:655_13	Paṭiggahaṇe hi vijahite puna paṭiggahetvā paribhogo sayameva vaṭṭissati, tabbijahanañca	6551	
PA_tika-vin08_t:655_14	vatthuno sakasantakatāpariccāgena hotīti. Etena ca vatthumhi ajjhoharaṇāpekkhāya	6551	
PA_tika-vin08_t:655_15	sati paṭiggahaṇavissajjanaṃ nāma visuṃ na labbhatīti sijjhati. Itarathā hi “paṭiggahaṇe	6551	
PA_tika-vin08_t:655_16	anapekkhova paṭiggahaṇaṃ vissajjetvā puna paṭiggahetvā bhuñjatī”ti vattabbaṃ siyā,	6551	
PA_tika-vin08_t:655_17	“appaṭiggahitattā”ti iminā ekassa santakaṃ aññena paṭiggahitampi nissaggiyaṃ hotīti	6551	
PA_tika-vin08_t:655_18	dasseti. Evanti “puna gahessāmī”ti apekkhaṃ akatvā suddhacittena paricattataṃ parāmasati.	6551	
PA_tika-vin08_t:655_19	Paribhuñjantassa anāpattidassanatthanti nissaggiyamūlikāhi pācittiyādiāpattīhi anāpattidassanatthanti	6551	
PA_tika-vin08_t:655_20	adhippāyo. Paribhoge anāpattidassanatthanti ettha pana nissaṭṭhapaṭilābhassa kāyikaparibhogādīsu	6552	
PA_tika-vin08_t:655_21	yā dukkaṭāpatti vuttā, tāya anāpattidassanatthanti adhippāyo.	6552	
PA_tika-vin08_t:656_0	100. Evaṃ catukālikapaccayaṃ dassetvā idāni tesu visesalakkhaṇaṃ dassento “imesu	656	
PA_tika-vin08_t:656_1	panā”tiādimāha. Tattha akappiyabhūmiyaṃ sahaseyyāpahonake gehe vuttaṃ saṅghikaṃ vā	656	
PA_tika-vin08_t:656_2	puggalikaṃ vā bhikkhussa, bhikkhuniyā vā santakaṃ yāvakālikaṃ yāmakālikañca ekarattampi	656	
PA_tika-vin08_t:656_3	ṭhapitaṃ antovutthaṃ nāma hoti, tattha pakkañca antopakkaṃ nāma hoti. Sattāhakālikaṃ	656	
PA_tika-vin08_t:656_4	pana yāvajīvikañca vaṭṭati. Paṭiggahetvā ekarattaṃ vītināmitaṃ pana yaṃ kiñci yāvakālikaṃ	656	
PA_tika-vin08_t:656_5	vā yāmakālikaṃ vā ajjhoharitukāmatāya gaṇhantassa pariggahaṇe tāva dukkaṭaṃ, ajjhoharato	656	
PA_tika-vin08_t:656_6	pana ekamekasmiṃ ajjhohāre sannidhipaccayā pācittiyaṃ hotīti attho. Idāni aññampi	656	
PA_tika-vin08_t:656_7	visesalakkhaṇaṃ dassento “yāvakālikaṃ panā”tiādimāha. Tattha sambhinnarasānīti saṃsaṭṭharasāni.	656	
PA_tika-vin08_t:656_8	Dīghakālāni vatthūni rassakālena saṃsaṭṭhāni rassakālameva anuvattantīti āha “yāvakālikaṃ	656	
PA_tika-vin08_t:656_9	pana…pe… tīṇipi yāmakālikādīnī”ti. Itaresupi eseva nayo. Tasmātiādīsu tadahupurebhattameva	656	
PA_tika-vin08_t:656_10	vaṭṭati, na tadahupacchābhattaṃ, na rattiyaṃ, na dutiyadivasādīsūti attho.	6561	
PA_tika-vin08_t:657_0	Kasmāti ce? Tadahupaṭiggahitena yāvakālikena saṃsaṭṭhattāti. Ettha ca “yāvakālikena	657	
PA_tika-vin08_t:657_1	saṃsaṭṭhattā”ti ettakameva avatvā “tadahupaṭiggahitenā”ti visesanassa vuttattā purepaṭiggahitayāvakālikena	657	
PA_tika-vin08_t:657_2	saṃsaṭṭhe sati tadahupurebhattampi na vaṭṭati, anajjhoharaṇīyaṃ hotīti viññāyati.	657	
PA_tika-vin08_t:657_3	“Sambhinnarasa”nti iminā sacepi saṃsaṭṭhaṃ, asambhinnarasaṃ sesakālikattayaṃ attano	657	
PA_tika-vin08_t:657_4	attano kāle vaṭṭatīti dasseti. Yāmakālikenāti ettha “tadahupaṭiggahitenā”ti tatiyantavisesanapadaṃ	657	
PA_tika-vin08_t:657_5	ajjhāharitabbaṃ, pubbavākyato vā anuvattetabbaṃ. Tassa phalaṃ vuttanayameva.	657	
PA_tika-vin08_t:658_0	Potthakesu pana “yāmakālikena saṃsaṭṭhaṃ pana itaradvayaṃ tadahupaṭiggahita”nti dissati,	658	
PA_tika-vin08_t:658_1	taṃ na sundaraṃ. Yattha natthi, tameva sundaraṃ, kasmā? Dutiyantañhi visesanapadaṃ	658	
PA_tika-vin08_t:658_2	itaradvayaṃ viseseti. Tato tadahupaṭiggahitameva sattāhakālikaṃ yāvajīvikañca yāmakālikena	658	
PA_tika-vin08_t:658_3	saṃsaṭṭhe sati yāva aruṇuggamanā vaṭṭati, na purepaṭiggahitānīti attho bhaveyya,	658	
PA_tika-vin08_t:658_4	so na yutto. Kasmā? Sattāhakālikayāvajīvikānaṃ asannidhijanakattā, “dīghakālikāni	658	
PA_tika-vin08_t:658_5	rassakālikaṃ anuvattantī”ti iminā lakkhaṇena viruddhattā ca, tasmā tadahupaṭiggahitaṃ	658	
PA_tika-vin08_t:658_6	vā hotu purepaṭiggahitaṃ vā, sattāhakālikaṃ yāvajīvikañca tadahupaṭiggahitena yāmakālikena	658	
PA_tika-vin08_t:658_7	saṃsaṭṭhattā yāva aruṇuggamanā vaṭṭatīti attho yutto, evañca upari vakkhamānena “sattāhakālikena	658	
PA_tika-vin08_t:658_8	pana tadahupaṭiggahitena saddhiṃ saṃsaṭṭhaṃ tadahupaṭiggahitaṃ vā purepaṭiggahitaṃ	658	
PA_tika-vin08_t:658_9	vā yāvajīvikaṃ sattāhaṃ kappatī”ti vacanena samaṃ bhaveyya.	658	
PA_tika-vin08_t:659_0	Apica “yāmakālikena saṃsaṭṭhaṃ pana itaradvayaṃ tadahu yāva aruṇuggamanā vaṭṭatī”ti	659	
PA_tika-vin08_t:659_1	pubbapāṭhena bhavitabbaṃ, taṃ lekhakehi aññesu pāṭhesu “tadahupaṭiggahita”nti vijjamānaṃ	659	
PA_tika-vin08_t:659_2	disvā, idha tadahupadato paṭiggahitapadaṃ gaḷitanti maññamānehi pakkhipitvā likhitaṃ	659	
PA_tika-vin08_t:659_3	bhaveyya, “tadahū”ti idaṃ pana “yāva aruṇuggamanā”ti padaṃ viseseti, tena yāva tadahuaruṇuggamanā	659	
PA_tika-vin08_t:659_4	vaṭṭati, na dutiyāhādiaruṇuggamanāti atthaṃ dasseti. Teneva uparipāṭhepi “sattāhakālikena	659	
PA_tika-vin08_t:659_5	pana tadahupaṭiggahitenā”ti rassakālikatthapadena tulyādhikaraṇaṃ visesanapadaṃ tameva	659	
PA_tika-vin08_t:659_6	viseseti, na dīghakālikatthaṃ yāvajīvikapadaṃ, tasmā “tadahupaṭiggahitena sattāhakālikena	659	
PA_tika-vin08_t:659_7	saṃsaṭṭhaṃ tadahupaṭiggahitaṃ vā purepaṭiggahitaṃ vā yāvajīvikaṃ sattāhaṃ kappatī”ti vuttaṃ.	659	
PA_tika-vin08_t:660_0	Dvīhapaṭiggahitenātiādīsupi “dvīhapaṭiggahitena sattāhakālikena saṃsaṭṭhaṃ tadahupaṭiggahitaṃ	660	
PA_tika-vin08_t:660_1	vā purepaṭiggahitaṃ vā yāvajīvikaṃ chāhaṃ vaṭṭati, tīhapaṭiggahitena sattāhakālikena	660	
PA_tika-vin08_t:660_2	saṃsaṭṭhaṃ tadahupaṭiggahitaṃ vā purepaṭiggahitaṃ vā yāvajīvikaṃ pañcāhaṃ vaṭṭati,	660	
PA_tika-vin08_t:660_3	catūhapaṭiggahitena sattāhakālikena saṃsaṭṭhaṃ tadahupaṭiggahitaṃ vā purepaṭiggahitaṃ	660	
PA_tika-vin08_t:660_4	vā yāvajīvikaṃ caturāhaṃ vaṭṭati, pañcāhapaṭiggahitena sattāhakālikena saṃsaṭṭhaṃ	660	
PA_tika-vin08_t:660_5	tadahupaṭiggahitaṃ vā purepaṭiggahitaṃ vā yāvajīvikaṃ tīhaṃ vaṭṭati, chāhapaṭiggahitena	660	
PA_tika-vin08_t:660_6	sattāhakālikena saṃsaṭṭhaṃ tadahupaṭiggahitaṃ vā purepaṭiggahitaṃ vā yāvajīvikaṃ	660	
PA_tika-vin08_t:660_7	dvīhaṃ vaṭṭati, sattāhapaṭiggahitena sattāhakālikena saṃsaṭṭhaṃ tadahupaṭiggahitaṃ	660	
PA_tika-vin08_t:660_8	vā purepaṭiggahitaṃ vā yāvajīvikaṃ tadaheva vaṭṭatī”ti evaṃ sattāhakālikasseva atītadivasaṃ	660	
PA_tika-vin08_t:660_9	parihāpetvā sesadivasavasena yojetabbaṃ, na yāvajīvikassa. Na hi yāvajīvikassa hāpetabbo	660	
PA_tika-vin08_t:660_10	atītadivaso nāma atthi sati paccaye yāvajīvaṃ paribhuñjitabbato. Tenāha “sattāhakālikampi	6601	
PA_tika-vin08_t:660_11	attanā saddhiṃ saṃsaṭṭhaṃ yāvajīvikaṃ attano sabhāvaññeva upanetī”ti. Kesuci potthakesu	6601	
PA_tika-vin08_t:660_12	“yāmakālikena saṃsaṭṭhaṃ pana itaradvayaṃ tadahupaṭiggahita”nti likhitaṃ pāṭhaṃ nissāya	6601	
PA_tika-vin08_t:660_13	imasmimpi pāṭhe “tadahupaṭiggahitanti idameva icchitabba’nti maññamānā “purepaṭiggahita”nti	6601	
PA_tika-vin08_t:660_14	pāṭhaṃ paṭikkhipanti. Kesuci “purebhattaṃ paṭiggahitaṃ vā”ti likhanti, taṃ sabbaṃ	6601	
PA_tika-vin08_t:660_15	yathāvuttanayaṃ amanasikarontā vibbhantacittā evaṃ karontīti daṭṭhabbaṃ.	6601	
PA_tika-vin08_t:661_0	Imesu catūsu kālikesu yāvakālikaṃ majjhanhikakālātikkame, yāmakālikaṃ pacchimayāmātikkame,	661	
PA_tika-vin08_t:661_1	sattāhakālikaṃ sattāhātikkame paribhuñjantassa āpattīti vuttaṃ. Katarasikkhāpadena	661	
PA_tika-vin08_t:661_2	āpatti hotīti pucchāyamāha “kālayāma”iccādi. Tassattho – yāvakālikaṃ kālātikkame	661	
PA_tika-vin08_t:661_3	paribhuñjantassa “yo pana bhikkhu vikāle khādanīyaṃ vā bhojanīyaṃ vā khādeyya vā	661	
PA_tika-vin08_t:661_4	bhuñjeyya vā, pācittiya”nti iminā vikālebhojanasikkhāpadena āpatti hoti. Yāmakālikaṃ	661	
PA_tika-vin08_t:661_5	yāmātikkame paribhuñjantassa “yo pana bhikkhu sannidhikārakaṃ khādanīyaṃ vā bhojanīyaṃ	661	
PA_tika-vin08_t:661_6	vā khādeyya vā bhuñjeyya vā, pācittiya”nti iminā sannidhisikkhāpadena āpatti hoti.	661	
PA_tika-vin08_t:661_7	Sattāhakālikaṃ sattāhātikkame paribhuñjantassa “yāni kho pana tāni gilānānaṃ bhikkhūnaṃ	661	
PA_tika-vin08_t:661_8	paṭisāyanīyāni bhesajjāni, seyyathidaṃ, sappi navanītaṃ telaṃ madhu phāṇitaṃ, tāni	661	
PA_tika-vin08_t:661_9	paṭiggahetvā sattāhaparamaṃ sannidhikārakaṃ paribhuñjitabbāni, taṃ atikkāmayato nissaggiyaṃ	661	
PA_tika-vin08_t:661_10	pācittiya”nti iminā bhesajjasikkhāpadena āpatti hotīti.	6611	
PA_tika-vin08_t:662_0	Imāni cattāri kālikāni ekato saṃsaṭṭhāni sambhinnarasāni purimapurimakālikassa kālavasena	662	
PA_tika-vin08_t:662_1	paribhuñjitabbānīti vuttaṃ. Asambhinnarasāni ce honti, kathaṃ paribhuñjitabbānīti	662	
PA_tika-vin08_t:662_2	āha “sace panā”tiādi. Tassattho suviññeyyova.	662	
PA_tika-vin08_t:663	Iti vinayasaṅgahasaṃvaṇṇanābhūte vinayālaṅkāre	66	
PA_tika-vin08_t:664	Catukālikavinicchayakathālaṅkāro nāma	66	
PA_tika-vin08_t:665	Aṭṭhārasamo paricchedo.	66	
PA_tika-vin08_t:666	19. Kappiyabhūmivinicchayakathā	66	
PA_tika-vin08_t:667_0	101. Evaṃ catukālikavinicchayaṃ kathetvā idāni kappiyakuṭivinicchayaṃ kathetuṃ “kappiyā	667	
PA_tika-vin08_t:667_1	catubhūmiyo”tiādimāha. Tattha kappantīti kappiyā, kappa sāmatthiyeti dhātu. Bhavanti	667	
PA_tika-vin08_t:667_2	etāsu antovutthaantopakkānīti bhūmiyo, catasso bhūmiyo catubhūmiyo, catasso kappiyakuṭiyoti	667	
PA_tika-vin08_t:667_3	attho. Katamā tāti āha “ussāvanantikā…pe… veditabbā”ti. Kathaṃ viññāyaticcāha “anujānāmi…pe…	667	
PA_tika-vin08_t:667_4	vacanato”ti. Idaṃ bhesajjakkhandhakapāḷiṃ sandhāyāha. Tattha uddhaṃ sāvanā ussāvanā,	667	
PA_tika-vin08_t:667_5	ussāvanā anto yassā kappiyabhūmiyāti ussāvanantikā. Gāvo nisīdanti etthāti gonisādikā,	667	
PA_tika-vin08_t:667_6	go-saddūpapada ni-pubbasada visaraṇagatyāvasānesūti dhātu. Gahapatīhi dinnāti gahapati,	667	
PA_tika-vin08_t:667_7	uttarapadalopatatiyātappurisoyaṃ. Kammavācāya sammannitabbāti sammutīti evamimāsaṃ	667	
PA_tika-vin08_t:667_8	viggaho kātabbo. Tatthāti kappiyakuṭivinicchaye. Taṃ pana avatvāpīti andhakaṭṭhakathāyaṃ	667	
PA_tika-vin08_t:667_9	vuttanayaṃ avatvāpi. Pi-saddena tathāvacanampi anujānāti. Aṭṭhakathāsu vuttanayena	667	
PA_tika-vin08_t:667_10	vutteti sesaaṭṭhakathāsu vuttanayena “kappiyakuṭiṃ karomā”ti vā “kappiyakuṭī”ti vā	6671	
PA_tika-vin08_t:667_11	vutte. Sādhāraṇalakkhaṇanti sabbaaṭṭhakathānaṃ sādhāraṇaṃ ussāvanantikakuṭikaraṇalakkhaṇaṃ.	6671	
PA_tika-vin08_t:667_12	Cayanti adhiṭṭhānaṃ uccavatthuṃ. Yato paṭṭhāyāti yato iṭṭhakato silato mattikāpiṇḍato	6671	
PA_tika-vin08_t:667_13	vā paṭṭhāya. Paṭhamiṭṭhakādīnaṃ heṭṭhā na vaṭṭantīti paṭhamiṭṭhakādīnaṃ heṭṭhābhūmiyaṃ	6671	
PA_tika-vin08_t:667_14	patiṭṭhāpiyamānā iṭṭhakādayo bhūmigatikattā “kappiyakuṭiṃ karomā”ti vatvā patiṭṭhāpetuṃ	6671	
PA_tika-vin08_t:667_15	na vaṭṭanti. Yadi evaṃ bhūmiyaṃ nikhaṇitvā ṭhapiyamānā thambhā kasmā tathā vatvā	6671	
PA_tika-vin08_t:667_16	patiṭṭhāpetuṃ vaṭṭantīti āha “thambhā pana…pe… vaṭṭantī”ti.	6671	
PA_tika-vin08_t:668	Saṅghasantakamevāti vāsatthāya kataṃ saṅghikasenāsanaṃ sandhāya vadati. Bhikkhusantakanti vāsatthāya eva kataṃ bhikkhussa puggalikasenāsanaṃ.	66	
PA_tika-vin08_t:669	102. Mukhasannidhīti iminā antovutthadukkaṭameva dīpeti.	66	
PA_tika-vin08_t:670_0	Vimativinodaniyaṃ pana evaṃ vuttaṃ – taṃ pana avatvāpīti pi-saddena tathāvacanampi	670	
PA_tika-vin08_t:670_1	anujānāti. Aṭṭhakathāsūti andhakaṭṭhakathāvirahitāsu sesaṭṭhakathāsu. Sādhāraṇalakkhaṇanti	670	
PA_tika-vin08_t:670_2	andhakaṭṭhakathāya saha sabbaṭṭhakathānaṃ samānaṃ. Cayanti adhiṭṭhānaṃ uccavatthuṃ.	670	
PA_tika-vin08_t:670_3	Yato paṭṭhāyāti yato iṭṭhakādito paṭṭhāya cayaṃ ādiṃ katvā bhittiṃ uṭṭhāpetukāmāti	670	
PA_tika-vin08_t:670_4	attho. “Thambhā pana upari uggacchanti, tasmā vaṭṭantī”ti etena iṭṭhakapāsāṇā heṭṭhā	670	
PA_tika-vin08_t:670_5	patiṭṭhāpiyamānāpi yadi cayato, bhūmito vā ekaṅgulamattampi uggatā tiṭṭhanti, vaṭṭantīti siddhaṃ hoti.	670	
PA_tika-vin08_t:671_0	Ārāmoti upacārasīmāparicchinno sakalo vihāro. Senāsanānīti vihārassa anto tiṇakuṭiādikāni	671	
PA_tika-vin08_t:671_1	saṅghassa nivāsagehāni. Vihāragonisādikā nāmāti senāsanagonisādikā nāma. Senāsanāni	671	
PA_tika-vin08_t:671_2	hi sayaṃ parikkhittānipi ārāmaparikkhepābhāvena “gonisādikā”ti vuttā. “Upaḍḍhaparikkhittopī”ti	671	
PA_tika-vin08_t:671_3	iminā tato ūnaparikkhitto yebhuyyena aparikkhitto nāma, tasmā aparikkhittasaṅkhameva	671	
PA_tika-vin08_t:671_4	gacchatīti dasseti. Etthāti upaḍḍhādiparikkhitte. Kappiyakuṭi laddhuṃ vaṭṭatīti gonisādikāya	671	
PA_tika-vin08_t:671_5	abhāvena sesakappiyakuṭīsu tīsu yā kāci kappiyakuṭi kātabbāti attho.	671	
PA_tika-vin08_t:672_0	Tesaṃ gehānīti ettha bhikkhūnaṃ vāsatthāya katampi yāva na denti, tāva tesaṃ santakaṃyeva	672	
PA_tika-vin08_t:672_1	bhavissatīti daṭṭhabbaṃ. Vihāraṃ ṭhapetvāti upasampannānaṃ vāsatthāya kataṃ gehaṃ	672	
PA_tika-vin08_t:672_2	ṭhapetvāti attho. Gehanti nivāsagehaṃ. Tadaññaṃ pana uposathāgārādi sabbaṃ anivāsagehaṃ	672	
PA_tika-vin08_t:672_3	catukappiyabhūmivimuttā pañcamī kappiyabhūmi. Saṅghasantakepi hi etādise gehe suṭṭhu	672	
PA_tika-vin08_t:672_4	parikkhittārāmaṭṭhepi abbhokāse viya antovutthādidoso natthi. Yena kenaci channe	672	
PA_tika-vin08_t:672_5	paricchanne ca sahaseyyappahonake bhikkhussa, saṅghassa vā nivāsagehe antovutthādidoso,	672	
PA_tika-vin08_t:672_6	na aññattha. Tenāha “yaṃ panā”tiādi. Tattha “saṅghikaṃ vā puggalikaṃ vā”ti idaṃ kiñcāpi	672	
PA_tika-vin08_t:672_7	bhikkhubhikkhunīnaṃ sāmaññato vuttaṃ bhikkhūnaṃ pana saṅghikaṃ puggalikañca bhikkhunīnaṃ,	672	
PA_tika-vin08_t:672_8	tāsaṃ saṅghikaṃ puggalikañca bhikkhūnaṃ gihisantakaṭṭhāne tiṭṭhatīti veditabbaṃ.	672	
PA_tika-vin08_t:673	Mukhasannidhīti antosannihitadoso hi mukhappavesananimittaṃ āpattiṃ karoti, nāññathā, tasmā “mukhasannidhī”ti vuttoti.	67	
PA_tika-vin08_t:674_0	Tattha tattha khaṇḍā hontīti upaḍḍhato adhikaṃ khaṇḍā honti. Sabbasmiṃ chadane vinaṭṭheti	674	
PA_tika-vin08_t:674_1	tiṇapaṇṇādivassaparittāyake chadane vinaṭṭhe. Gopānasīnaṃ pana upari vallīhi baddhadaṇḍesu	674	
PA_tika-vin08_t:674_2	ṭhitesupi jahitavatthukā honti eva. Pakkhapāsakamaṇḍalanti ekasmiṃ passe tiṇṇaṃ gopānasīnaṃ	674	
PA_tika-vin08_t:674_3	upari ṭhitatiṇapaṇṇādichadanaṃ vuccati.	674	
PA_tika-vin08_t:675_0	103. “Anupasampannassa datvā tassā”tiādinā akappiyakuṭiyaṃ vutthampi anupasampannassa	675	
PA_tika-vin08_t:675_1	dinne kappiyaṃ hoti, sāpekkhadānañcettha vaṭṭati, paṭiggahaṇaṃ viya na hotīti dasseti.	675	
PA_tika-vin08_t:675_2	Antopakkasāmaṃpakkesu pana “na, bhikkhave, antovutthaṃ antopakkaṃ sāmaṃpakkaṃ paribhuñjitabbaṃ,	675	
PA_tika-vin08_t:675_3	yo paribhuñjeyya, āpatti dukkaṭassa. Anto ce, bhikkhave, vutthaṃ antopakkaṃ sāmaṃpakkaṃ,	675	
PA_tika-vin08_t:675_4	tañce paribhuñjeyya, āpatti tiṇṇaṃ dukkaṭānaṃ. Anto ce, bhikkhave, vutthaṃ antopakkaṃ	675	
PA_tika-vin08_t:675_5	aññehi pakkaṃ, tañce paribhuñjeyya, āpatti dvinnaṃ dukkaṭānaṃ. Anto ce, bhikkhave,	675	
PA_tika-vin08_t:675_6	vutthaṃ bahipakkaṃ sāmaṃpakkaṃ, tañce paribhuñjeyya, āpatti dvinnaṃ dukkaṭānaṃ. Bahi	675	
PA_tika-vin08_t:675_7	ce, bhikkhave, vutthaṃ antopakkaṃ sāmaṃpakkaṃ, tañce paribhuñjeyya, āpatti dvinnaṃ	675	
PA_tika-vin08_t:675_8	dukkaṭānaṃ. Anto ce, bhikkhave, vutthaṃ bahipakkaṃ aññehi pakkaṃ, tañce paribhuñjeyya,	675	
PA_tika-vin08_t:675_9	āpatti dukkaṭassa. Bahi ce, bhikkhave, vutthaṃ antopakkaṃ aññehi pakkaṃ, tañce paribhuñjeyya,	675	
PA_tika-vin08_t:675_10	āpatti dukkaṭassa. Bahi ce, bhikkhave, vutthaṃ bahipakkaṃ sāmaṃpakkaṃ, tañce paribhuñjeyya,	6751	
PA_tika-vin08_t:675_11	āpatti dukkaṭassa. Bahi ce, bhikkhave, vutthaṃ bahipakkaṃ aññehi pakkaṃ, tañce paribhuñjeyya,	6751	
PA_tika-vin08_t:675_12	anāpattī”ti vacanato ekaṃ tirāpattikaṃ, tīṇi durāpattikāni, tīṇi ekāpattikāni, ekaṃ	6751	
PA_tika-vin08_t:675_13	anāpattikanti aṭṭha honti. Tattha antovutthanti akappiyakuṭiyaṃ vutthaṃ. Antopakkepi	6751	
PA_tika-vin08_t:675_14	eseva nayo. Sāmaṃpakkanti yaṃ kiñci āmisaṃ bhikkhussa pacituṃ na vaṭṭati. Tattha	6751	
PA_tika-vin08_t:675_15	yaṃ vattabbaṃ, taṃ aṭṭhakathāyaṃ vuttameva.	6751	
PA_tika-vin08_t:676	Iti vinayasaṅgahasaṃvaṇṇanābhūte vinayālaṅkāre	67	
PA_tika-vin08_t:677	Kappiyabhūmivinicchayakathālaṅkāro nāma	67	
PA_tika-vin08_t:678	Ekūnavīsatimo paricchedo.	67	
PA_tika-vin08_t:679	20. Paṭiggahaṇavinicchayakathā	67	
PA_tika-vin08_t:680_0	104. Evaṃ kappiyabhūmivinicchayaṃ kathetvā idāni paṭiggahaṇavinicchayaṃ kathetuṃ	680	
PA_tika-vin08_t:680_1	“khādanīyādipaṭiggāho”tiādimāha. Tattha khādiyateti khādanīyaṃ, ṭhapetvā pañca bhojanāni	680	
PA_tika-vin08_t:680_2	sabbassa ajjhoharitabbassetaṃ adhivacanaṃ. Ādisaddena bhojanīyaṃ saṅgaṇhāti. Paṭiggahaṇaṃ	680	
PA_tika-vin08_t:680_3	sampaṭicchanaṃ paṭiggāho, khādanīyādīnaṃ paṭiggāho khādanīyādipaṭiggāho. Tenāha “ajjhoharitabbassa	680	
PA_tika-vin08_t:680_4	yassa kassaci khādanīyassa vā bhojanīyassa vā paṭiggahaṇa”nti. Pañcasu aṅgesu uccāraṇamattanti	680	
PA_tika-vin08_t:680_5	ukkhipanamattaṃ, iminā paṭiggahitabbabhārassa pamāṇaṃ dasseti. Teneva tādisena purisena	680	
PA_tika-vin08_t:680_6	anukkhipanīyavatthusmiṃ paṭiggahaṇaṃ na ruhatīti dīpeti. “Hatthapāso”ti iminā āsannabhāvaṃ.	680	
PA_tika-vin08_t:680_7	Teneva ca dūre ṭhatvā abhiharantassa paṭiggahaṇaṃ na ruhatīti dīpeti. Abhihāroti	680	
PA_tika-vin08_t:680_8	pariṇāmitabhāvo, tena ca tatraṭṭhakādīsu na ruhatīti dīpeti. “Devo vā”tiādinā dāyakato	680	
PA_tika-vin08_t:680_9	payogattayaṃ dasseti. “Tañce”tiādinā paṭiggāhakato payogadvayaṃ dasseti.	680	
PA_tika-vin08_t:681_0	Idāni tesu pañcasu aṅgesu hatthapāsassa durājānatāya taṃ dassetumāha “tatthi”ccādi.	681	
PA_tika-vin08_t:681_1	Tattha aḍḍhateyyahattho hatthapāso nāmāti yojanā. “Tassa orimantenā”ti iminā ākāse	681	
PA_tika-vin08_t:681_2	ujuṃ ṭhatvā parena ukkhittaṃ gaṇhantassāpi āsannaṅgabhūtapādatalato paṭṭhāya hatthapāso	681	
PA_tika-vin08_t:681_3	paricchinditabbo, na sīsato paṭṭhāyāti dasseti. Tattha “orimantenā”ti imassa heṭṭhimantenāti attho gahetabbo.	681	
PA_tika-vin08_t:682_0	Ettha ca pavāraṇasikkhāpadaṭṭhakathāyaṃ “sace pana bhikkhu nisinno hoti, āsannassa	682	
PA_tika-vin08_t:682_1	pacchimantato paṭṭhāyā”tiādinā paṭiggāhakānaṃ āsannaṅgassa pārimantato paṭṭhāya paricchedassa	682	
PA_tika-vin08_t:682_2	dassitattā idhāpi ākāse ṭhitassa paṭiggāhakassa āsannaṅgabhūtapādatalassa pārimantabhūtato	682	
PA_tika-vin08_t:682_3	paṇhipariyantassa heṭṭhimatalato paṭṭhāya, dāyakassa pana orimantabhūtato pādaṅgulassa	682	
PA_tika-vin08_t:682_4	heṭṭhimapariyantato paṭṭhāya hatthapāso paricchinditabboti daṭṭhabbaṃ. Imināva nayena	682	
PA_tika-vin08_t:682_5	bhūmiyaṃ nipajjitvā ussīsake nisinnassa hatthato paṭiggaṇhantassāpi āsannasīsaṅgassa	682	
PA_tika-vin08_t:682_6	pārimantabhūtato gīvantato paṭṭhāyeva hatthapāso minitabbo, na pādatalato paṭṭhāya.	682	
PA_tika-vin08_t:682_7	Evaṃ nipajjitvā dānepi yathānurūpaṃ veditabbaṃ. “Yaṃ āsannataraṃ aṅga”nti hi vuttaṃ.	682	
PA_tika-vin08_t:682_8	Akallakoti gilāno sahatthā paribhuñjituṃ asakkonto mukhena paṭiggaṇhāti. Vimativinodaniyaṃ	682	
PA_tika-vin08_t:682_9	pana “akallakoti gilāno gahetuṃ vā”ti ettakameva vuttaṃ, etena akallakoti gilāno	682	
PA_tika-vin08_t:682_10	vā atha vā gahetuṃ akallako asamatthoti attho dassito. Tenāha “sacepi natthukaraṇiyaṃ	6821	
PA_tika-vin08_t:682_11	dīyamānaṃ nāsāpuṭena akallako vā mukhena paṭiggaṇhātī”ti.	6821	
PA_tika-vin08_t:683	105. Ekadesenāpīti aṅguliyā phuṭṭhamattena.	68	
PA_tika-vin08_t:684_0	Tañce paṭiggaṇhāti, sabbaṃ paṭiggahitamevāti veṇukoṭiyaṃ bandhitvā ṭhapitattā. Sace	684	
PA_tika-vin08_t:684_1	bhūmiyaṃ ṭhitameva ghaṭaṃ dāyakena hatthapāse ṭhatvā “ghaṭaṃ dassāmī”ti dinnaṃ veṇukoṭiyā	684	
PA_tika-vin08_t:684_2	gahaṇavasena paṭiggaṇhāti, ubhayakoṭibaddhaṃ sabbampi paṭiggahitameva hoti. Bhikkhussa	684	
PA_tika-vin08_t:684_3	hatthe apīḷetvā pakatiyā pīḷiyamānaṃ ucchurasaṃ sandhāya “gaṇhathā”ti vuttattā “abhihāro	684	
PA_tika-vin08_t:684_4	na paññāyatī”ti vuttaṃ, hatthapāse ṭhitassa pana bhikkhussa atthāya pīḷiyamānaṃ ucchuto	684	
PA_tika-vin08_t:684_5	paggharantaṃ rasaṃ gaṇhituṃ vaṭṭati. Doṇikāya sayaṃ paggharantaṃ ucchurasaṃ majjhe	684	
PA_tika-vin08_t:684_6	āvaritvā vissajjitampi gaṇhituṃ vaṭṭati. Paṭiggahaṇasaññāyāti “mañcādinā paṭiggahessāmī”ti	684	
PA_tika-vin08_t:684_7	uppāditasaññāya, iminā “paṭiggaṇhāmī”ti vācāya vattabbakiccaṃ natthīti dasseti.	684	
PA_tika-vin08_t:685_0	Yattha katthaci aṭṭhakathāsu, padesesu vā. Asaṃhārime phalaketi thāmamajjhimena asaṃhāriye.	685	
PA_tika-vin08_t:685_1	“Tintiṇikādipaṇṇesūti vacanato sākhāsu paṭiggahaṇaṃ ruhatīti daṭṭhabba”nti sāratthadīpaniyaṃ	685	
PA_tika-vin08_t:685_2	vuttaṃ. Porāṇaṭīkāyampi tatheva vuttaṃ, tadetaṃ vicāretabbaṃ. Aṭṭhakathāyañhi “bhūmiyaṃ	685	
PA_tika-vin08_t:685_3	atthatesu sukhumesu tintiṇikādipaṇṇesu paṭiggahaṇaṃ na ruhatī”ti vuttaṃ. Taṃ tintiṇikādipaṇṇānaṃ	685	
PA_tika-vin08_t:685_4	sukhumattā tattha ṭhapitaāmisassa asaṇṭhahanato bhūmiyaṃ ṭhapitasadisattā “na ruhatī”ti	685	
PA_tika-vin08_t:685_5	vuttaṃ, tintiṇikādisākhāsu ṭhapitepi evameva siyā, tasmā “sākhāsu paṭiggahaṇaṃ ruhatī”ti	685	
PA_tika-vin08_t:685_6	vacanaṃ ayuttaṃ viya dissati. Aṭṭhakathāyaṃ “na ruhatī”ti kiriyāpadassa “kasmā”ti	685	
PA_tika-vin08_t:685_7	hetupariyesane sati na aññaṃ pariyesitabbaṃ, “sukhumesū”ti vuttaṃ visesanapadaṃyeva	685	
PA_tika-vin08_t:685_8	hetumantavisesanaṃ bhavati, tasmā tintiṇikapaṇṇādīsu paṭiggahaṇaṃ na ruhati, kasmā?	685	
PA_tika-vin08_t:685_9	Tesaṃ sukhumattā. Aññesu pana paduminīpaṇṇādīsu ruhati, kasmā? Tesaṃ oḷārikattāti	685	
PA_tika-vin08_t:685_10	hetuphalasambandho icchitabboti dissati, tasmā “tadetaṃ vicāretabba”nti vuttaṃ. Tathā	6851	
PA_tika-vin08_t:685_11	hi vuttaṃ aṭṭhakathāyaṃ “na hi tāni sandhāretuṃ samatthānīti mahantesu pana paduminīpaṇṇādīsu ruhatī”ti.	6851	
PA_tika-vin08_t:686_0	106. Puñchitvā paṭiggahetvāti puñchitepi rajanacuṇṇāsaṅkāya sati paṭiggahaṇatthāya	686	
PA_tika-vin08_t:686_1	vuttaṃ, nāsati. Taṃ panāti patitarajaṃ appaṭiggahetvā upari gahitapiṇḍapātaṃ. Anāpattīti	686	
PA_tika-vin08_t:686_2	durūpaciṇṇādidoso natthi. Pubbābhogassa anurūpavasena “anupasampannassa datvā…pe…	686	
PA_tika-vin08_t:686_3	vaṭṭatī”ti vuttaṃ. Yasmā pana taṃ “aññassa dassāmī”ti cittuppādamattena parasantakaṃ	686	
PA_tika-vin08_t:686_4	na hoti, tasmā tassa adatvāpi paṭiggahetvā paribhuñjituṃ vaṭṭati. “Anupasampannassa	686	
PA_tika-vin08_t:686_5	dassāmī”tiādipi vinayadukkaṭassa parihārāya vuttaṃ, tathā akatvā gahitepi paṭiggahetvā	686	
PA_tika-vin08_t:686_6	paribhuñjato anāpattiyeva. Bhikkhussa detīti aññassa bhikkhussa deti. Kañjikanti	686	
PA_tika-vin08_t:686_7	khīrarasādiṃ yaṃ kiñci dravaṃ sandhāya vuttaṃ. Hatthato mocetvā puna gaṇhāti, uggahitakaṃ	686	
PA_tika-vin08_t:686_8	hotīti āha “hatthato amocentenevā”ti. Āluḷentānanti āloḷentānaṃ, ayameva vā pāṭho.	686	
PA_tika-vin08_t:686_9	Āharitvā bhūmiyaṃ ṭhapitattā abhihāro natthīti āha “patto paṭiggahetabbo”ti.	686	
PA_tika-vin08_t:687_0	107. Paṭhamataraṃ uḷuṅkato thevā patte patantīti ettha “yathā paṭhamataraṃ patitatheve	687	
PA_tika-vin08_t:687_1	doso natthi, tathā ākiritvā apanentānaṃ pacchā patitathevepi abhihaṭattā nevatthi	687	
PA_tika-vin08_t:687_2	doso”ti vadanti. Carukenāti khuddakabhājanena. “Abhihaṭattāti dīyamānakkhaṇaṃ sandhāya	687	
PA_tika-vin08_t:687_3	vuttaṃ. Datvā apanayanakāle pana chārikā vā bindūni vā patanti, puna paṭiggahetabbaṃ	687	
PA_tika-vin08_t:687_4	abhihārassa vigatattā”ti vadanti, taṃ yathā na patati, tathā apanessāmīti paṭiharante	687	
PA_tika-vin08_t:687_5	yujjati, pakatisaññāya apanente abhihāro na chijjati, supatitaṃ. Paṭiggahitameva	687	
PA_tika-vin08_t:687_6	hi taṃ hoti. Mukhavaṭṭiyāpi gahetuṃ vaṭṭatīti abhihariyamānassa pattassa mukhavaṭṭiyā	687	
PA_tika-vin08_t:687_7	uparibhāge hatthaṃ pasāretvā phusituṃ vaṭṭati. Pādena pelletvāti pādena “paṭiggahessāmī”ti	687	
PA_tika-vin08_t:687_8	saññāya akkamitvā. Kecīti abhayagirivāsino. Vacanamattamevāti paṭibaddhaṃ paṭibaddhapaṭibaddhanti	687	
PA_tika-vin08_t:687_9	saddamattameva nānaṃ, kāyapaṭibaddhameva hoti, tasmā tesaṃ vacanaṃ na gahetabbanti	687	
PA_tika-vin08_t:687_10	adhippāyo. Esa nayoti “paṭibaddhapaṭibaddhampi kāyapaṭibaddhamevā”ti ayaṃ nayo. Tathā	6871	
PA_tika-vin08_t:687_11	ca tattha kāyapaṭibaddhe tappaṭibaddhe ca thullaccayameva vuttaṃ.	6871	
PA_tika-vin08_t:688_0	Tena āharāpetunti yassa bhikkhuno santikaṃ gataṃ, taṃ “idha naṃ ānehī”ti āṇāpetvā	688	
PA_tika-vin08_t:688_1	tena āharāpetuṃ itarassa vaṭṭatīti attho. Tasmāti yasmā mūlaṭṭhasseva paribhogo anuññāto,	688	
PA_tika-vin08_t:688_2	tasmā. Taṃ divasaṃ hatthena gahetvā dutiyadivase paṭiggahetvā paribhuñjantassa uggahitakapaṭiggahitaṃ	688	
PA_tika-vin08_t:688_3	hotīti āha “anāmasitvā”ti. Appaṭiggahitattā “sannidhipaccayā anāpattī”ti vuttaṃ.	688	
PA_tika-vin08_t:688_4	Appaṭiggahetvā paribhuñjantassa adinnamukhadvārāpatti hotīti āha “paṭiggahetvā pana	688	
PA_tika-vin08_t:688_5	paribhuñjitabba”nti. “Na tato paranti tadaheva sāmaṃ appaṭiggahitaṃ sandhāya vuttaṃ,	688	
PA_tika-vin08_t:688_6	tadaheva paṭiggahitaṃ pana punadivasādīsu appaṭiggahetvāpi paribhuñjituṃ vaṭṭatī”ti vadanti.	688	
PA_tika-vin08_t:689_0	108. Khīyantīti khayaṃ gacchanti, tesaṃ cuṇṇehi thullaccayaappaṭiggahaṇāpattiyo na	689	
PA_tika-vin08_t:689_1	hontīti adhippāyo. Satthakenāti paṭiggahitasatthakena. Navasamuṭṭhitanti eteneva	689	
PA_tika-vin08_t:689_2	ucchuādīsu abhinavalaggattā abbohārikaṃ na hotīti dasseti. Eseva nayoti sannidhidosādiṃ	689	
PA_tika-vin08_t:689_3	sandhāya vadati. Tenāha “na hī”tiādi. Kasmā panettha uggahitapaccayā, sannidhipaccayā	689	
PA_tika-vin08_t:689_4	vā doso na siyāti āha “na hi taṃ paribhogatthāya pariharantī”ti. Iminā ca bāhiraparibhogatthaṃ	689	
PA_tika-vin08_t:689_5	sāmaṃ gahetvā vā anupasampannena dinnaṃ vā pariharituṃ vaṭṭatīti dīpeti, tasmā pattasammakkhanādiatthaṃ	689	
PA_tika-vin08_t:689_6	sāmaṃ gahetvā pariharitatelādiṃ sace paribhuñjitukāmo hoti, paṭiggahetvā paribhuñjantassa	689	
PA_tika-vin08_t:689_7	anāpatti. Abbhantaraparibhogatthaṃ pana sāmaṃ gahitaṃ paṭiggahetvā paribhuñjantassa	689	
PA_tika-vin08_t:689_8	uggahitapaṭiggahaṇaṃ hoti, appaṭiggahetvā paribhuñjantassa adinnamukhadvārāpatti	689	
PA_tika-vin08_t:689_9	hoti. Abbhantaraparibhogatthameva anupasampannena dinnaṃ gahetvā pariharantassa siṅgīloṇakappo	689	
PA_tika-vin08_t:689_10	viya sannidhipaccayā āpatti hoti. Keci pana “thāmamajjhimassa purisassa uccāraṇamattaṃ	6891	
PA_tika-vin08_t:689_11	hotītiādinā vuttapañcaṅgasampattiyā paṭiggahaṇassa ruhaṇato bāhiraparibhogatthampi	6891	
PA_tika-vin08_t:689_12	sace anupasampannehi dinnaṃ gaṇhāti, paṭiggahitamevā”ti vadanti. Evaṃ sati idha bāhiraparibhogatthaṃ	6891	
PA_tika-vin08_t:689_13	anupasampannena dinnaṃ gahetvā pariharantassa sannidhipaccayā āpatti vattabbā siyā.	6891	
PA_tika-vin08_t:689_14	“Na hi taṃ paribhogatthāya pariharantī”ti ca na vattabbaṃ, tasmā bāhiraparibhogatthaṃ	6891	
PA_tika-vin08_t:689_15	gahitaṃ paṭiggahitaṃ nāma na hotīti veditabbaṃ.	6891	
PA_tika-vin08_t:690_0	Yadi evaṃ pañcasu paṭiggahaṇaṅgesu “paribhogatthāyā”ti visesanaṃ vattabbanti? Na	690	
PA_tika-vin08_t:690_1	vattabbaṃ. Paṭiggahaṇañhi paribhogatthameva hotīti “paribhogatthāyā”ti visuṃ avatvā	690	
PA_tika-vin08_t:690_2	“tañce bhikkhu kāyena vā kāyapaṭibaddhena vā paṭiggaṇhātī”ti ettakameva vuttaṃ. Apare	690	
PA_tika-vin08_t:690_3	pana “satipi paṭiggahaṇe ‘na hi taṃ paribhogatthāya pariharantī’ti idha aparibhogatthāya	690	
PA_tika-vin08_t:690_4	pariharaṇe anāpatti vuttā”ti vadanti. Tena ca paṭiggahaṇaṅgesu pañcasu samiddhesu	690	
PA_tika-vin08_t:690_5	ajjhoharitukāmatāya gahitameva paṭiggahitaṃ nāma hoti ajjhoharitabbesuyeva paṭiggahaṇassa	690	
PA_tika-vin08_t:690_6	anuññātattāti dasseti. Tathā bāhiraparibhogatthāya gahetvā ṭhapitatelādiṃ ajjhoharitukāmatāya	690	
PA_tika-vin08_t:690_7	sati paṭiggahetvā paribhuñjituṃ vaṭṭatīti dasseti. Udukkhalamusalādīni khīyantīti	690	
PA_tika-vin08_t:690_8	ettha udukkhalamusalānaṃ khayena pisitakoṭṭitabhesajjesu sace āgantukavaṇṇo paññāyati,	690	
PA_tika-vin08_t:690_9	na vaṭṭati. Suddhaṃ udakaṃ hotīti rukkhasākhādīhi gaḷitvā patanaudakaṃ sandhāya vuttaṃ.	690	
PA_tika-vin08_t:691_0	109. Patto vāssa paṭiggahetabboti etthāpi pattagataṃ chupitvā dentassa hatthe laggena	691	
PA_tika-vin08_t:691_1	āmisena dosābhāvatthaṃ pattapaṭiggahaṇanti abbhantaraparibhogatthameva pattapaṭiggahaṇaṃ	691	
PA_tika-vin08_t:691_2	veditabbaṃ. Yaṃ sāmaṇerassa patte patati…pe… paṭiggahaṇaṃ na vijahatīti ettha punappunaṃ	691	
PA_tika-vin08_t:691_3	gaṇhantassa attano patte pakkhittameva attano santakanti sanniṭṭhānakaraṇato hatthagataṃ	691	
PA_tika-vin08_t:691_4	paṭiggahaṇaṃ na vijahati. Paricchinditvā dinnaṃ pana gaṇhantassa gahaṇasamayeyeva	691	
PA_tika-vin08_t:691_5	attano santakanti sanniṭṭhānassa katattā hatthagataṃ paṭiggahaṇaṃ vijahati. Kesañci	691	
PA_tika-vin08_t:691_6	atthāya bhattaṃ pakkhipatīti ettha anupasampannassa atthāya pakkhipantepi āgantvā	691	
PA_tika-vin08_t:691_7	gaṇhissatīti sayameva pakkhipitvā ṭhapanato paṭiggahaṇaṃ na vijahati. Anupasampannassa	691	
PA_tika-vin08_t:691_8	hatthe pakkhittaṃ pana anupasampanneneva ṭhapitaṃ nāma hotīti paṭiggahaṇaṃ vijahati	691	
PA_tika-vin08_t:691_9	pariccattabhāvato. Tena vuttaṃ “sāmaṇera…pe… pariccattattā”ti. Kesañcītiādīsu anupasampannānaṃ	691	
PA_tika-vin08_t:691_10	atthāya katthaci ṭhapiyamānampi hatthato muttamatte eva paṭiggahaṇaṃ na vijahati,	6911	
PA_tika-vin08_t:691_11	atha kho bhājane patitameva paṭiggahaṇaṃ vijahati. Bhājanañca bhikkhunā punadivasatthāya	6911	
PA_tika-vin08_t:691_12	apekkhitamevāti taggatampi āmisaṃ duddhotapattagataṃ viya paṭiggahaṇaṃ vijahatīti	6911	
PA_tika-vin08_t:691_13	saṅkāya “sāmaṇerassa hatthe pakkhipitabba”nti vuttanti veditabbaṃ. Īdisesu hi yutti	6911	
PA_tika-vin08_t:691_14	na gavesitabbā, vuttanayeneva paṭipajjitabbaṃ.	6911	
PA_tika-vin08_t:692_0	110. Pattagatā yāgūti iminā pattamukhavaṭṭiyā phuṭṭhepi kuṭe yāgu paṭiggahitā, uggahitā	692	
PA_tika-vin08_t:692_1	vā na hoti bhikkhuno anicchāya phuṭṭhattāti dasseti. Āropetīti hatthaṃ phusāpeti.	692	
PA_tika-vin08_t:692_2	Paṭiggahaṇūpagaṃ bhāraṃ nāma thāmamajjhimassa purisassa ukkhepārahaṃ. Kiñcāpi avissajjetvāva	692	
PA_tika-vin08_t:692_3	aññena hatthena pidahantassa doso natthi, tathāpi na pidahitabbanti aṭṭhakathāpamāṇeneva	692	
PA_tika-vin08_t:692_4	gahetabbaṃ. Vimativinodaniyaṃ pana “na pidahitabbanti hatthato muttaṃ sandhāya vuttaṃ,	692	
PA_tika-vin08_t:692_5	hatthagataṃ pana itarena hatthena pidahato, hatthato muttampi vā aphusitvā upari	692	
PA_tika-vin08_t:692_6	pidhānaṃ pātentassa na doso”ti vuttaṃ.	692	
PA_tika-vin08_t:693	111. Paṭiggaṇhātīti chāyatthāya upari dhāriyamānā mahāsākhā yena kenaci chijjeyya, tattha laggarajaṃ mukhe pāteyya vāti kappiyaṃ kārāpetvā paṭiggaṇhāti.	69	
PA_tika-vin08_t:694_0	Macchikavāraṇatthanti ettha “sacepi sākhāya laggarajaṃ patte patati, sukhena paribhuñjituṃ	694	
PA_tika-vin08_t:694_1	sakkāti sākhāya paṭiggahitattā abbhantaraparibhogatthamevidha paṭiggahaṇanti mūlapaṭiggahaṇameva	694	
PA_tika-vin08_t:694_2	vaṭṭatī”ti vuttaṃ. Apare pana “macchikavāraṇatthanti vacanamattaṃ gahetvā bāhiraparibhogatthaṃ	694	
PA_tika-vin08_t:694_3	gahita”nti vadanti. Kuṇḍaketi mahāghaṭe. Tasmimpīti cāṭighaṭepi. Anupasampannaṃ gāhāpetvāti	694	
PA_tika-vin08_t:694_4	tameva ajjhoharaṇīyaṃ bhaṇḍaṃ anupasampannena gāhāpetvā.	694	
PA_tika-vin08_t:695_0	Therassa pattaṃ dutiyattherassāti “therassa pattaṃ mayhaṃ dethā”ti tena attano pariccajāpetvā	695	
PA_tika-vin08_t:695_1	dutiyattherassa deti. Tuyhaṃ yāguṃ mayhaṃ dehīti ettha evaṃ vatvā sāmaṇerassa pattaṃ	695	
PA_tika-vin08_t:695_2	gahetvā attanopi pattaṃ tassa deti. Ettha panāti “paṇḍito sāmaṇero”tiādipattaparivattanakathāyaṃ.	695	
PA_tika-vin08_t:695_3	Kāraṇaṃ upaparikkhitabbanti yathā mātuādīnaṃ telādīni haranto tathārūpe kicce anupasampannena	695	
PA_tika-vin08_t:695_4	aparivattetvāva paribhuñjituṃ labhati, evamidha pattaparivattanaṃ akatvā paribhuñjituṃ	695	
PA_tika-vin08_t:695_5	kasmā na labhatīti kāraṇaṃ vīmaṃsitabbanti attho. Ettha pana “sāmaṇerehi gahitataṇḍulesu	695	
PA_tika-vin08_t:695_6	parikkhīṇesu avassaṃ amhākaṃ sāmaṇerā saṅgahaṃ karontīti cittuppatti sambhavati,	695	
PA_tika-vin08_t:695_7	tasmā taṃ parivattetvāva paribhuñjitabbaṃ. Mātāpitūnaṃ atthāya pana chāyatthāya vā	695	
PA_tika-vin08_t:695_8	gahaṇe paribhogāsā natthi, tasmā taṃ vaṭṭatī”ti kāraṇaṃ vadanti. Teneva ācariyabuddhadattattherenapi vuttaṃ –	695	
PA_tika-vin08_t:696	“Mātāpitūnamatthāya, telādiṃ haratopi ca;	69	
PA_tika-vin08_t:697	Sākhaṃ chāyādiatthāya, imassa na visesatā.	69	
PA_tika-vin08_t:698	“Tasmā hissa visesassa, cintetabbaṃ tu kāraṇaṃ;	69	
PA_tika-vin08_t:699	Tassa sālayabhāvaṃ tu, visesaṃ takkayāmaha”nti.	69	
PA_tika-vin08_t:700_0	Idamevettha yuttataraṃ avassaṃ tathāvidhavitakkuppattiyā sambhavato. Na hi sakkā	700	
PA_tika-vin08_t:700_1	ettha vitakkaṃ sodhetunti. Mātādīnaṃ atthāya haraṇe pana nāvassaṃ tathāvidhavitakkuppattīti	700	
PA_tika-vin08_t:700_2	sakkā vitakkaṃ sodhetuṃ. Yattha hi vitakkaṃ sodhetuṃ sakkā, tattha nevatthi doso.	700	
PA_tika-vin08_t:700_3	Teneva vakkhati “sace pana sakkoti vitakkaṃ sodhetuṃ, tato laddhaṃ khāditumpi vaṭṭatī”ti.	700	
PA_tika-vin08_t:700_4	Vimativinodaniyaṃ pana “ettha panāti pattaparivattane. Kāraṇanti ettha yathā sāmaṇerā	700	
PA_tika-vin08_t:700_5	ito amhākampi dentīti vitakko uppajjati, na tathā aññatthāti kāraṇaṃ vadanti, tañca	700	
PA_tika-vin08_t:700_6	yuttaṃ. Yassa pana tādiso vitakko natthi, tena aparivattetvāpi bhuñjituṃ vaṭṭatī”ti vuttaṃ.	700	
PA_tika-vin08_t:701_0	112. Niccāletunti cāletvā pāsāṇasakkharādiapanayanaṃ kātuṃ. Uddhanaṃ āropetabbanti	701	
PA_tika-vin08_t:701_1	anaggikaṃ uddhanaṃ sandhāya vuttaṃ. Uddhane paccamānassa āluḷane upari apakkataṇḍulā	701	
PA_tika-vin08_t:701_2	heṭṭhā pavisitvā paccantīti āha “sāmaṃpākañceva hotī”ti.	701	
PA_tika-vin08_t:702_0	113. Ādhārake patto ṭhapitoti appaṭiggahitāmiso patto puna paṭiggahaṇatthāya ṭhapito.	702	
PA_tika-vin08_t:702_1	Cāletīti vinā kāraṇaṃ cāleti, satipi kāraṇe bhikkhūnaṃ paribhogārahaṃ cāletuṃ na	702	
PA_tika-vin08_t:702_2	vaṭṭati. Kiñcāpi “anujānāmi, bhikkhave, amanussikābādhe āmakamaṃsaṃ āmakalohita”nti	702	
PA_tika-vin08_t:702_3	tādise ābādhe attano atthāya āmakamaṃsapaṭiggahaṇaṃ anuññātaṃ, “āmakamaṃsapaṭiggahaṇā	702	
PA_tika-vin08_t:702_4	paṭivirato hotī”ti ca sāmaññato paṭikkhittaṃ, tathāpi attano, aññassa vā bhikkhuno	702	
PA_tika-vin08_t:702_5	atthāya aggahitattā “sīhavighāsādiṃ…pe… vaṭṭatī”ti vuttaṃ. Sakkoti vitakkaṃ sodhetunti	702	
PA_tika-vin08_t:702_6	“mayhampi detī”ti vitakkassa anuppannabhāvaṃ sallakkhetuṃ sakkoti, “sāmaṇerassa dassāmī”ti	702	
PA_tika-vin08_t:702_7	suddhacittena mayā gahitanti vā sallakkhetuṃ sakkoti. Sace pana mūlepi paṭiggahitaṃ	702	
PA_tika-vin08_t:702_8	hotīti ettha “gahetvā gate mayhampi dadeyyunti saññāya sace paṭiggahitaṃ hotī”ti vadanti.	702	
PA_tika-vin08_t:703_0	114. Koṭṭhāse karotīti “bhikkhū sāmaṇerā ca attano attano abhirucitaṃ koṭṭhāsaṃ gaṇhantū”ti	703	
PA_tika-vin08_t:703_1	sabbesaṃ samake koṭṭhāse karoti. Gahitāvasesanti sāmaṇerehi gahitakoṭṭhāsato avasesaṃ.	703	
PA_tika-vin08_t:703_2	Gaṇhitvāti “mayhaṃ idaṃ gaṇhissāmī”ti gahetvā. Idha gahitāvasesaṃ nāma tena gaṇhitvā puna ṭhapitaṃ.	703	
PA_tika-vin08_t:704_0	Paṭiggahetvāti tadahu paṭiggahetvā. Teneva “yāvakālikena yāvajīvikasaṃsagge doso	704	
PA_tika-vin08_t:704_1	natthī”ti vuttaṃ. Sace pana purimadivase paṭiggahetvā ṭhapitā hoti, sāmisena mukhena	704	
PA_tika-vin08_t:704_2	tassā vaṭṭiyā dhūmaṃ pivituṃ na vaṭṭati. Samuddodakenāti appaṭiggahitasamuddodakena.	704	
PA_tika-vin08_t:705_0	Himakarakā nāma kadāci vassodakena saha patanakā pāsāṇalekhā viya ghanībhūtā udakavisesā,	705	
PA_tika-vin08_t:705_1	tesu paṭiggahaṇakiccaṃ natthi. Tenāha “udakagatikā evā”ti. Yasmā katakaṭṭhi udakaṃ	705	
PA_tika-vin08_t:705_2	pasādetvā visuṃ tiṭṭhati, tasmā “abbohārika”nti vuttaṃ. Iminā appaṭiggahitāpattīhi	705	
PA_tika-vin08_t:705_3	abbohārikaṃ, vikālabhojanāpattīhipi abbohārikanti dasseti. Laggatīti sukkhe mukhe	705	
PA_tika-vin08_t:705_4	ca hatthe ca mattikāvaṇṇaṃ dassentaṃ laggati. Bahalanti hatthamukhesu alagganakampi paṭiggahetabbaṃ.	705	
PA_tika-vin08_t:706_0	Vāsamattanti reṇukhīrābhāvaṃ dasseti. Pānīyaṃ gahetvāti attanoyeva atthāya gahetvā.	706	
PA_tika-vin08_t:706_1	Sace pana pītāvasesakaṃ tattheva ākirissāmīti gaṇhāti, puna paṭiggahaṇakiccaṃ natthi.	706	
PA_tika-vin08_t:706_2	Ākirati, paṭiggahetabbanti puppharasassa paññāyanato vuttaṃ. Vikkhambhetvāti viyūhitvā, apanetvāti attho.	706	
PA_tika-vin08_t:707_0	115. Mahābhūtesūti pāṇasarīrasannissitesu pathavīādimahābhūtesu. Sabbaṃ vaṭṭatīti	707	
PA_tika-vin08_t:707_1	attano paresañca sarīrasannissitaṃ sabbaṃ vaṭṭati, akappiyamaṃsānulomatāya thullaccayādiṃ	707	
PA_tika-vin08_t:707_2	na janetīti adhippāyo. Patatīti attano sarīrato chijjitvā patati. “Rukkhato chinditvā”ti	707	
PA_tika-vin08_t:707_3	vuttattā mattikatthāya pathaviṃ khaṇituṃ, aññampi yaṃ kiñci mūlapaṇṇādivisabhesajjaṃ	707	
PA_tika-vin08_t:707_4	chinditvā chārikaṃ akatvāpi appaṭiggahitampi paribhuñjituṃ vaṭṭatīti daṭṭhabbaṃ.	707	
PA_tika-vin08_t:708	Iti vinayasaṅgahasaṃvaṇṇanābhūte vinayālaṅkāre	70	
PA_tika-vin08_t:709	Paṭiggahaṇavinicchayakathālaṅkāro nāma	70	
PA_tika-vin08_t:710	Vīsatimo paricchedo.	71	
PA_tika-vin08_t:711	21. Pavāraṇāvinicchayakathā	71	
PA_tika-vin08_t:712_0	116. Evaṃ paṭiggahaṇavinicchayaṃ kathetvā idāni pavāraṇāvinicchayaṃ kathetuṃ “paṭikkhepapavāraṇā”tiādimāha.	712	
PA_tika-vin08_t:712_1	Tattha paṭikkhipanaṃ paṭikkhepo, asampaṭicchananti attho. Pavāriyate pavāraṇā, paṭisedhanantyattho.	712	
PA_tika-vin08_t:712_2	Paṭikkhepasaṅkhātā pavāraṇā paṭikkhepapavāraṇā. Atha vā paṭikkhepavasena pavāraṇā	712	
PA_tika-vin08_t:712_3	paṭikkhepapavāraṇā. Pañcannaṃ bhojanānaṃ aññataraṃ bhuñjantassa aññasmiṃ bhojane	712	
PA_tika-vin08_t:712_4	abhihaṭe paṭikkhepasaṅkhātā pavāraṇāti sambandho.	712	
PA_tika-vin08_t:713_0	117. Yaṃ asnātīti yaṃ bhuñjati. Ambilapāyāsādīsūti ādi-saddena khīrapāyāsādiṃ saṅgaṇhāti.	713	
PA_tika-vin08_t:713_1	Tattha ambilapāyāsaggahaṇena takkādiambilasaṃyuttā ghanayāgu vuttā. Khīrapāyāsaggahaṇena	713	
PA_tika-vin08_t:713_2	khīrasaṃyuttā yāgu saṅgayhati. Pavāraṇaṃ janetīti anatirittabhojanāpattinibandhanaṃ	713	
PA_tika-vin08_t:713_3	paṭikkhepaṃ sādheti. Katopi paṭikkhepo anatirittabhojanāpattinibandhano na hoti,	713	
PA_tika-vin08_t:713_4	akataṭṭhāneyeva tiṭṭhatīti āha “pavāraṇaṃ na janetī”ti.	713	
PA_tika-vin08_t:714_0	“Yāgu-saddassa pavāraṇajanakayāguyāpi sādhāraṇattā ‘yāguṃ gaṇhathā’ti vuttepi pavāraṇā	714	
PA_tika-vin08_t:714_1	hotīti pavāraṇaṃ janetiyevāti vutta”nti tīsupi gaṇṭhipadesu vuttaṃ. Taṃ parato tattheva	714	
PA_tika-vin08_t:714_2	“bhattamissakaṃ yāguṃ āharitvā”ti ettha vuttakāraṇena na sameti. Vuttañhi tattha	714	
PA_tika-vin08_t:714_3	– heṭṭhā ayāguke nimantane udakakañjikakhīrādīhi saddhiṃ madditaṃ bhattameva sandhāya	714	
PA_tika-vin08_t:714_4	“yāguṃ gaṇhathā”ti vuttattā pavāraṇā hoti. “Bhattamissakaṃ yāguṃ āharitvā”ti ettha	714	
PA_tika-vin08_t:714_5	pana visuṃ yāguyā vijjamānattā pavāraṇā na hotīti. Tasmā tattha vuttanayeneva khīrādīhi	714	
PA_tika-vin08_t:714_6	saddhiṃ madditaṃ bhattameva sandhāya “yāguṃ gaṇhathā”ti vuttattā yāguyāva tattha	714	
PA_tika-vin08_t:714_7	abhāvato pavāraṇā hotīti evamettha kāraṇaṃ vattabbaṃ. Evañhi sati parato “yenāpucchito,	714	
PA_tika-vin08_t:714_8	tassa atthitāyā”ti aṭṭhakathāya vuttakāraṇenapi saṃsandati, aññathā gaṇṭhipadesuyeva	714	
PA_tika-vin08_t:714_9	pubbāparavirodho āpajjati, aṭṭhakathāya ca na sametīti. Sace…pe… paññāyatīti iminā	714	
PA_tika-vin08_t:714_10	vuttappamāṇassa macchamaṃsakhaṇḍassa nahāruno vā sabbhāvamattaṃ dasseti. Tāhīti puthukāhi.	7141	
PA_tika-vin08_t:715_0	Sālivīhiyavehi katasattūti yebhuyyanayena vuttaṃ, satta dhaññāni pana bhajjitvā katopi	715	
PA_tika-vin08_t:715_1	sattuyeva. Tenevāha “kaṅguvaraka…pe… sattusaṅgahameva gacchatī”ti. Sattumodakoti	715	
PA_tika-vin08_t:715_2	sattuyo piṇḍetvā kato apakko sattuguḷo. Vimativinodaniyaṃ pana “sattumodakoti sattuṃ	715	
PA_tika-vin08_t:715_3	temetvā kato apakko, sattuṃ pana pisitvā piṭṭhaṃ katvā temetvā pūvaṃ katvā pacanti,	715	
PA_tika-vin08_t:715_4	taṃ na pavāretī”ti vuttaṃ.	715	
PA_tika-vin08_t:716_0	Pañcannaṃ bhojanānaṃ aññataravasena vippakatabhojanabhāvassa upacchinnattā “mukhe	716	
PA_tika-vin08_t:716_1	sāsapamattampi…pe… na pavāretī”ti vuttaṃ. “Akappiyamaṃsaṃ paṭikkhipati, na pavāretī”ti	716	
PA_tika-vin08_t:716_2	vacanato sace saṅghikaṃ lābhaṃ attano apāpuṇantaṃ jānitvā vā ajānitvā vā paṭikkhipati,	716	
PA_tika-vin08_t:716_3	na pavāreti paṭikkhipitabbasseva paṭikkhittattā, alajjisantakaṃ paṭikkhipantopi na	716	
PA_tika-vin08_t:716_4	pavāreti. Avatthutāyāti anatirittāpattisādhikāya pavāraṇāya avatthubhāvato. Etena	716	
PA_tika-vin08_t:716_5	paṭikkhipitabbasseva paṭikkhittabhāvaṃ dīpeti. Yañhi paṭikkhipitabbaṃ hoti, tassa	716	
PA_tika-vin08_t:716_6	paṭikkhepo āpattiyā aṅgaṃ na hotīti taṃ pavāraṇāya avatthūti vuccati.	716	
PA_tika-vin08_t:717	118. Āsannataraṃ aṅganti hatthapāsato bahi ṭhatvā onamitvā dentassa sīsaṃ āsannataraṃ hoti, tassa orimantena paricchinditabbaṃ.	71	
PA_tika-vin08_t:718_0	Upanāmetīti iminā kāyābhihāraṃ dasseti. Apanāmetvāti abhimukhaṃ haritvā. Idaṃ bhattaṃ	718	
PA_tika-vin08_t:718_1	gaṇhāti vadatīti kiñci apanāmetvā vadati. Kevalaṃ vācābhihārassa anadhippetattā gaṇhathāti	718	
PA_tika-vin08_t:718_2	gahetuṃ āraddhaṃ. Hatthapāsato bahi ṭhitassa satipi dātukāmatābhihāre paṭikkhipantassa	718	
PA_tika-vin08_t:718_3	dūrabhāveneva pavāraṇāya abhāvato therassapi dūrabhāvamattaṃ gahetvā pavāraṇāya abhāvaṃ	718	
PA_tika-vin08_t:718_4	dassento “therassa dūrabhāvato”tiādimāha, na pana therassa abhihārasambhavato. Sacepi	718	
PA_tika-vin08_t:718_5	gahetvā gato hatthapāse ṭhito hoti, kiñci pana avatvā ādhāraṭṭhāne ṭhitattā abhihāro	718	
PA_tika-vin08_t:718_6	nāma na hotīti “dūtassa ca anabhiharaṇato”ti vuttaṃ. “Gahetvā āgatena ‘bhattaṃ gaṇhathā’ti	718	
PA_tika-vin08_t:718_7	vutte abhihāro nāma hotīti ‘sace pana gahetvā āgato bhikkhu…pe… pavāraṇā hotī’ti	718	
PA_tika-vin08_t:718_8	vutta”nti tīsupi gaṇṭhipadesu vuttaṃ. Keci pana “pattaṃ kiñcipi upanāmetvā ‘imaṃ	718	
PA_tika-vin08_t:718_9	bhattaṃ gaṇhathā’ti vuttanti gahetabba”nti vadanti, taṃ yuttaṃ viya dissati vācābhihārassa	718	
PA_tika-vin08_t:718_10	idha anadhippetattā.	7181	
PA_tika-vin08_t:719_0	Parivesanāyāti bhattagge. Abhihaṭāva hotīti parivesakeneva abhihaṭā hoti. Tato dātukāmatāya	719	
PA_tika-vin08_t:719_1	gaṇhantaṃ paṭikkhipantassa pavāraṇā hotīti ettha aggaṇhantampi paṭikkhipato pavāraṇā	719	
PA_tika-vin08_t:719_2	hotiyeva. Kasmā? Dātukāmatāya abhihaṭattā, “tasmā sā abhihaṭāva hotī”ti hi vuttaṃ.	719	
PA_tika-vin08_t:719_3	Teneva tīsupi gaṇṭhipadesu “dātukāmābhihāre sati kevalaṃ ‘dassāmī’ti gahaṇameva abhihāro	719	
PA_tika-vin08_t:719_4	na hoti, ‘dassāmī’ti gaṇhantepi agaṇhantepi dātukāmatābhihārova abhihāro hoti, tasmā	719	
PA_tika-vin08_t:719_5	gahaṇasamaye vā aggahaṇasamaye vā taṃ paṭikkhipato pavāraṇā hotī”ti vuttaṃ. Idāni	719	
PA_tika-vin08_t:719_6	tassa asati dātukāmatābhihāre gahaṇasamayepi paṭikkhipato pavāraṇā na hotīti dassetuṃ	719	
PA_tika-vin08_t:719_7	“sace panā”tiādi vuttaṃ. Kaṭacchunā anukkhittampi pubbe eva abhihaṭattā pavāraṇā	719	
PA_tika-vin08_t:719_8	hotīti “abhihaṭāva hotī”ti vuttaṃ. Uddhaṭamatteti bhājanato viyojitamatte. Dvinnaṃ	719	
PA_tika-vin08_t:719_9	samabhārepīti parivesakassa ca aññassa ca bhattapacchibhāraggahaṇe sambhūtepīti attho.	719	
PA_tika-vin08_t:720_0	119. Rasaṃ gaṇhathāti ettha kevalaṃ maṃsarasassa apavāraṇājanakassa nāmena vuttattā	720	
PA_tika-vin08_t:720_1	paṭikkhipato pavāraṇā na hoti. Maccharasantiādīsu maccho ca rasañcāti atthasambhavato,	720	
PA_tika-vin08_t:720_2	vatthunopi tādisattā pavāraṇā hoti. “Idaṃ gaṇhathā”tipi avatvā tuṇhībhūtena abhihaṭaṃ	720	
PA_tika-vin08_t:720_3	paṭikkhipatopi hoti eva.	720	
PA_tika-vin08_t:721_0	Karambakoti missakādhivacanametaṃ. Yañhi bahūhi missetvā karonti, so “karambako”ti	721	
PA_tika-vin08_t:721_1	vuccati, so sacepi maṃsena missetvā kato hoti, “karambakaṃ gaṇhathā”ti apavāraṇārahassa	721	
PA_tika-vin08_t:721_2	nāmena vuttattā paṭikkhipato pavāraṇā na hoti. “Maṃsakarambakaṃ gaṇhathā”ti vutte	721	
PA_tika-vin08_t:721_3	pana “maṃsamissakaṃ gaṇhathā”ti vuttaṃ hoti, tasmā pavāraṇāva hoti.	721	
PA_tika-vin08_t:722_0	120. “Uddissakata”nti maññamānoti ettha “vatthuno kappiyattā akappiyasaññāya paṭikkhepatopi	722	
PA_tika-vin08_t:722_1	acittakattā imassa sikkhāpadassa pavāraṇā hotī”ti vadanti. “Heṭṭhā ayāguke nimantane	722	
PA_tika-vin08_t:722_2	udakakañjikakhīrādīhi saddhiṃ madditaṃ bhattameva sandhāya ‘yāguṃ gaṇhathā’ti vuttattā	722	
PA_tika-vin08_t:722_3	pavāraṇā hoti, ‘bhattamissakaṃ yāguṃ āharitvā’ti ettha pana visuṃ yāguyā vijjamānattā	722	
PA_tika-vin08_t:722_4	pavāraṇā na hotī”ti vadanti. Ayamettha adhippāyoti “yenāpucchito”tiādinā vuttamevatthaṃ	722	
PA_tika-vin08_t:722_5	sandhāya vadati. Kāraṇaṃ panettha duddasanti ettha eke tāva vadanti “yasmā yāgumissakaṃ	722	
PA_tika-vin08_t:722_6	nāma bhattameva na hoti, khīrādikampi hotiyeva, tasmā karambake viya pavāraṇāya na	722	
PA_tika-vin08_t:722_7	bhavitabbaṃ, evañca sati ‘yāgu bahutarā vā hoti samasamā vā, na pavāreti, yāgu mandā,	722	
PA_tika-vin08_t:722_8	bhattaṃ bahutaraṃ, pavāretī’ti ettha kāraṇaṃ duddasa”nti. Keci pana vadanti “yāgumissakaṃ	722	
PA_tika-vin08_t:722_9	nāma bhattaṃ, tasmā taṃ paṭikkhipato pavāraṇāya eva bhavitabbaṃ, evañca sati ‘idha	722	
PA_tika-vin08_t:722_10	pavāraṇā hoti, na hotī’ti ettha kāraṇaṃ duddasa”nti.	7221	
PA_tika-vin08_t:723_0	Yathā cettha kāraṇaṃ duddasaṃ, evaṃ parato “missakaṃ gaṇhathā”ti etthāpi kāraṇaṃ	723	
PA_tika-vin08_t:723_1	duddasamevāti veditabbaṃ. Na hi pavāraṇappahonakassa appabahubhāvo pavāraṇāya bhāvābhāvanimittaṃ,	723	
PA_tika-vin08_t:723_2	kiñcarahi pavāraṇājanakassa nāma gahaṇamevettha pamāṇaṃ, tasmā “idañca karambakena	723	
PA_tika-vin08_t:723_3	na samānetabba”ntiādinā yampi kāraṇaṃ vuttaṃ, tampi pubbe vuttena saṃsandiyamānaṃ	723	
PA_tika-vin08_t:723_4	na sameti. Yadi hi missakanti bhattamissakeyeva ruḷhaṃ siyā, evaṃ sati yathā “bhattamissakaṃ	723	
PA_tika-vin08_t:723_5	gaṇhathā”ti vutte bhattaṃ bahutaraṃ vā samaṃ vā appataraṃ vā hoti, pavāretiyeva,	723	
PA_tika-vin08_t:723_6	evaṃ “missakaṃ gaṇhathā”ti vuttepi appatarepi bhatte pavāraṇāya bhavitabbaṃ “missaka”nti	723	
PA_tika-vin08_t:723_7	bhattamissakeyeva ruḷhattā. Tathā hi “missakanti bhattamissakeyeva ruḷhavohārattā	723	
PA_tika-vin08_t:723_8	idaṃ pana bhattamissakamevāti vutta”nti tīsupi gaṇṭhipadesu vuttaṃ. Atha missakanti	723	
PA_tika-vin08_t:723_9	bhattamissake ruḷhaṃ na hoti, missakabhattaṃ pana sandhāya “missakaṃ gaṇhathā”ti	723	
PA_tika-vin08_t:723_10	vuttanti. Evampi yathā ayāguke nimantane khīrādīhi sammadditaṃ bhattameva sandhāya	7231	
PA_tika-vin08_t:723_11	“yāguṃ gaṇhathā”ti vutte pavāraṇā hoti, evamidhāpi missakabhattameva sandhāya “missakaṃ	7231	
PA_tika-vin08_t:723_12	gaṇhathā”ti vutte bhattaṃ appaṃ vā hotu, bahu vā, pavāraṇā eva siyā, tasmā missakanti	7231	
PA_tika-vin08_t:723_13	bhattamissake ruḷhaṃ vā hotu, missakaṃ sandhāya bhāsitaṃ vā, ubhayathāpi pubbenāparaṃ	7231	
PA_tika-vin08_t:723_14	na sametīti kimettha kāraṇacintāya. Īdisesu pana ṭhānesu aṭṭhakathāpamāṇeneva gantabbanti	7231	
PA_tika-vin08_t:723_15	ayaṃ amhākaṃ khanti.	7231	
PA_tika-vin08_t:724_0	Vimativinodaniyaṃ pana “uddissakatanti maññamānoti ettha vatthuno kappiyattā ‘pavāritova	724	
PA_tika-vin08_t:724_1	hotī’ti vuttaṃ. Tañce uddissakatameva hoti, paṭikkhepo natthi. Ayametthādhippāyoti	724	
PA_tika-vin08_t:724_2	‘yenāpucchito’tiādinā vuttamevatthaṃ sandhāya vadati. Kāraṇaṃ panettha duddasanti	724	
PA_tika-vin08_t:724_3	bhattassa bahutarabhāve pavāraṇāya sambhavakāraṇaṃ duddasaṃ, aññathā karambakepi	724	
PA_tika-vin08_t:724_4	macchādibahubhāve pavāraṇā bhaveyyāti adhippāyo. Yathā cettha kāraṇaṃ duddasaṃ, evaṃ	724	
PA_tika-vin08_t:724_5	parato ‘missakaṃ gaṇhathā’ti etthāpi kāraṇaṃ duddasamevāti daṭṭhabbaṃ. Yañca ‘idaṃ	724	
PA_tika-vin08_t:724_6	pana bhattamissakamevā’tiādi kāraṇaṃ vuttaṃ, tampi ‘appataraṃ na pavāretī’ti vacanena	724	
PA_tika-vin08_t:724_7	na sametī”ti ettakameva vuttaṃ.	724	
PA_tika-vin08_t:725_0	“Visuṃ katvā detīti bhattassa upari ṭhitaṃ rasādiṃ visuṃ gahetvā detī”ti tīsupi gaṇṭhipadesu	725	
PA_tika-vin08_t:725_1	vuttaṃ. Kehici pana “yathā bhattasitthaṃ na patati, tathā gāḷhaṃ hatthena pīḷetvā	725	
PA_tika-vin08_t:725_2	parissāvetvā detī”ti vuttaṃ. Tatthāpi kāraṇaṃ na dissati. Yathā hi bhattamissakaṃ	725	
PA_tika-vin08_t:725_3	yāguṃ āharitvā “yāguṃ gaṇhathā”ti vatvā yāgumissakaṃ bhattampi dentaṃ paṭikkhipato	725	
PA_tika-vin08_t:725_4	pavāraṇā na hoti, evamidhāpi bahukhīrarasādīsu bhattesu “khīraṃ gaṇhathā”tiādīni	725	
PA_tika-vin08_t:725_5	vatvā dinnāni khīrādīni vā detu khīrādimissakaṃ bhattaṃ vā, ubhayathāpi pavāraṇāya	725	
PA_tika-vin08_t:725_6	na bhavitabbaṃ, tasmā “visuṃ katvā detī”ti tenākārena dentaṃ sandhāya vuttaṃ, na	725	
PA_tika-vin08_t:725_7	pana bhattamissakaṃ katvā dīyamānaṃ paṭikkhipato pavāraṇā hotīti dassanatthanti gahetabbaṃ.	725	
PA_tika-vin08_t:725_8	Yadi pana bhattamissakaṃ katvā dīyamāne pavāraṇā hotīti adhippāyena aṭṭhakathāyaṃ	725	
PA_tika-vin08_t:725_9	“visuṃ katvā detī”ti vuttaṃ, evaṃ sati aṭṭhakathāyevettha pamāṇanti gahetabbaṃ, na	725	
PA_tika-vin08_t:725_10	pana kāraṇantaraṃ gavesitabbaṃ. Vimativinodaniyaṃ pana “visuṃ katvā detīti ‘rasaṃ	7251	
PA_tika-vin08_t:725_11	gaṇhathā’tiādinā vācāya visuṃ katvā detīti attho gahetabbo, na pana kāyena rasādiṃ	7251	
PA_tika-vin08_t:725_12	viyojetvāti tathā aviyojitepi paṭikkhipato pavāraṇāya asambhavato apavāraṇāpahonakassa	7251	
PA_tika-vin08_t:725_13	nāmena vuttattā bhattamissakayāguṃ āharitvā ‘yāguṃ gaṇhathā’ti vuttaṭṭhānādīsu viya,	7251	
PA_tika-vin08_t:725_14	aññathā ettha yathā pubbāparaṃ na virujjhati, tathā adhippāyo gahetabbo”ti vuttaṃ.	7251	
PA_tika-vin08_t:726_0	Nāvā vā setu vātiādimhi nāvādiabhiruhanādikkhaṇe kiñci ṭhatvāpi abhiruhanādikātabbattepi	726	
PA_tika-vin08_t:726_1	gamanatapparatāya ṭhānaṃ nāma na hoti, janasammaddena pana anokāsādibhāvena ṭhātuṃ	726	
PA_tika-vin08_t:726_2	na vaṭṭati. Acāletvāti vuttaṭṭhānato aññasmiṃ pīṭhappadese vā uddhaṃ vā apelletvā,	726	
PA_tika-vin08_t:726_3	tasmiṃ eva pana ṭhāne parivattetuṃ labhati. Tenāha “yena passenā”tiādi. Sace ukkuṭikaṃ	726	
PA_tika-vin08_t:726_4	nisinno pāde amuñcitvāpi bhūmiyaṃ nisīdati, iriyāpathaṃ vikopento nāma hotīti ukkuṭikāsanaṃ	726	
PA_tika-vin08_t:726_5	avikopetvā sukhena nisīdituṃ “tassa pana heṭṭhā…pe… nisīdanakaṃ dātabba”nti vuttaṃ.	726	
PA_tika-vin08_t:726_6	“Āsanaṃ acāletvāti pīṭhe phuṭṭhokāsato ānisadamaṃsaṃ amocetvā anuṭṭhahitvāti vuttaṃ	726	
PA_tika-vin08_t:726_7	hoti. Adinnādāne viya ṭhānācāvanaṃ na gahetabba”nti tīsupi gaṇṭhipadesu vuttaṃ.	726	
PA_tika-vin08_t:727_0	121. Akappiyakatanti ettha akappiyakatasseva anatirittabhāvato kappiyaṃ akārāpetvā	727	
PA_tika-vin08_t:727_1	tasmiṃ patte pakkhittaṃ mūlaphalādiyeva atirittaṃ na hoti, akappiyabhojanaṃ vā kuladūsanādinā	727	
PA_tika-vin08_t:727_2	uppannaṃ. Sesaṃ pana pattapariyāpannaṃ atirittameva hoti, paribhuñjituṃ vaṭṭati,	727	
PA_tika-vin08_t:727_3	taṃ pana mūlaphalādiṃ paribhuñjitukāmena tato nīharitvā kappiyaṃ kārāpetvā aññasmiṃ	727	
PA_tika-vin08_t:727_4	bhājane ṭhapetvā atirittaṃ kārāpetvā paribhuñjitabbaṃ.	727	
PA_tika-vin08_t:728_0	122. So puna kātuṃ na labhatīti tasmiṃyeva bhājane kariyamānaṃ paṭhamaṃ katena saddhiṃ	728	
PA_tika-vin08_t:728_1	kataṃ hotīti puna soyeva kātuṃ na labhati, añño labhati. Aññasmiṃ pana bhājane tena	728	
PA_tika-vin08_t:728_2	vā aññena vā kātuṃ vaṭṭati. Tenāha “yena akataṃ, tena kātabbaṃ, yañca akataṃ, taṃ	728	
PA_tika-vin08_t:728_3	kātabba”nti. Tenāpīti ettha pi-saddo na kevalaṃ aññenevāti imamatthaṃ dīpeti. Evaṃ	728	
PA_tika-vin08_t:728_4	katanti aññasmiṃ bhājane kataṃ.	728	
PA_tika-vin08_t:729	Pesetvāti anupasampannassa hatthe pesetvā. Imassa vinayakammabhāvato “anupasampannassa hatthe ṭhitaṃ na kātabba”nti vuttaṃ.	72	
PA_tika-vin08_t:730_0	Sace pana āmisasaṃsaṭṭhānīti ettha sace mukhagatenāpi anatirittena āmisena saṃsaṭṭhāni	730	
PA_tika-vin08_t:730_1	honti, pācittiyamevāti veditabbaṃ, tasmā pavāritena bhojanaṃ atirittaṃ kārāpetvā	730	
PA_tika-vin08_t:730_2	bhuñjantenapi yathā akatena missaṃ na hoti, evaṃ mukhañca hatthañca suddhaṃ katvā	730	
PA_tika-vin08_t:730_3	bhuñjitabbaṃ. Kiñcāpi apavāritassa purebhattaṃ yāmakālikādīni āhāratthāya paribhuñjatopi	730	
PA_tika-vin08_t:730_4	anāpatti, pavāritassa pana pavāraṇamūlakaṃ dukkaṭaṃ hotiyevāti “yāmakālikaṃ…pe… ajjhohāre	730	
PA_tika-vin08_t:730_5	ajjhohāre āpatti dukkaṭassā”ti pāḷiyaṃ vuttaṃ.	730	
PA_tika-vin08_t:731	Iti vinayasaṅgahasaṃvaṇṇanābhūte vinayālaṅkāre	73	
PA_tika-vin08_t:732	Paṭikkhepapavāraṇāvinicchayakathālaṅkāro nāma	73	
PA_tika-vin08_t:733	Ekavīsatimo paricchedo.	73	
PA_tika-vin08_t:734	22. Pabbajjāvinicchayakathā	73	
PA_tika-vin08_t:735_0	123. Evaṃ paṭikkhepapavāraṇāvinicchayaṃ kathetvā idāni pabbajjāvinicchayaṃ kathetuṃ	735	
PA_tika-vin08_t:735_1	“pabbajjāti ettha panā”tyādimāha. Tattha paṭhamaṃ vajitabbāti pabbajjā, upasampadāto	735	
PA_tika-vin08_t:735_2	paṭhamaṃ upagacchitabbāti attho. Pa-pubba vaja gatimhīti dhātu. Kulaputtanti ācārakulaputtaṃ	735	
PA_tika-vin08_t:735_3	sandhāya vadati. Ye puggalā paṭikkhittā, te vajjetvāti sambandho. Pabbajjādosavirahitoti	735	
PA_tika-vin08_t:735_4	pabbajjāya antarāyakarehi pañcābādhādidosehi virahito. Nakhapiṭṭhippamāṇanti ettha	735	
PA_tika-vin08_t:735_5	kaniṭṭhaṅgulinakhapiṭṭhi adhippetā. “Tañce nakhapiṭṭhippamāṇampi vaḍḍhanapakkhe ṭhitaṃ	735	
PA_tika-vin08_t:735_6	hoti, na pabbājetabboti iminā sāmaññalakkhaṇaṃ dassitaṃ, tasmā yattha katthaci sarīrāvayavesu	735	
PA_tika-vin08_t:735_7	nakhapiṭṭhippamāṇaṃ vaḍḍhanakapakkhe ṭhitaṃ ce, na vaṭṭatīti siddhaṃ. Evañca sati	735	
PA_tika-vin08_t:735_8	nakhapiṭṭhippamāṇampi avaḍḍhanakapakkhe ṭhitaṃ ce, sabbattha vaṭṭatīti āpannaṃ, tañca	735	
PA_tika-vin08_t:735_9	na sāmaññato adhippetanti padesaviseseyeva niyametvā dassento ‘sace panā’tiādimāha.	735	
PA_tika-vin08_t:735_10	Sace hi avisesena nakhapiṭṭhippamāṇaṃ avaḍḍhanakapakkhe ṭhitaṃ vaṭṭeyya, ‘nivāsanapārupanehi	7351	
PA_tika-vin08_t:735_11	pakatipaṭicchannaṭṭhāne’ti padesaniyamaṃ na kareyya, tasmā nivāsanapārupanehi pakatipaṭicchannaṭṭhānato	7351	
PA_tika-vin08_t:735_12	aññattha nakhapiṭṭhippamāṇaṃ avaḍḍhanakapakkhe ṭhitampi na vaṭṭatīti siddhaṃ. Nakhapiṭṭhippamāṇato	7351	
PA_tika-vin08_t:735_13	khuddakataraṃ pana avaḍḍhanakapakkhe vā vaḍḍhanakapakkhe vā ṭhitaṃ hotu, vaṭṭati	7351	
PA_tika-vin08_t:735_14	nakhapiṭṭhippamāṇato khuddakatarassa vaḍḍhanakapakkhe avaḍḍhanakapakkhe vā ṭhitassa	7351	
PA_tika-vin08_t:735_15	mukhādīsuyeva paṭikkhittattā”ti sāratthadīpaniyaṃ vuttaṃ.	7351	
PA_tika-vin08_t:736_0	Vimativinodaniyaṃ pana “paṭicchannaṭṭhāne nakhapiṭṭhippamāṇaṃ avaḍḍhanakapakkhe ṭhitaṃ	736	
PA_tika-vin08_t:736_1	hoti, vaṭṭatīti vuttattā appaṭicchannaṭṭhāne tādisampi na vaṭṭati, paṭicchannaṭṭhānepi	736	
PA_tika-vin08_t:736_2	ca vaḍḍhanakapakkhe ṭhitaṃ na vaṭṭatīti siddhameva hoti. Pākaṭaṭṭhānepi pana nakhapiṭṭhippamāṇato	736	
PA_tika-vin08_t:736_3	ūnataraṃ avaḍḍhanakaṃ vaṭṭatīti ye gaṇheyyuṃ, tesaṃ taṃ gahaṇaṃ paṭisedhetuṃ ‘mukhe	736	
PA_tika-vin08_t:736_4	panā’tiādi vutta”nti vuttaṃ. Godhā…pe… na vaṭṭatīti iminā tādisopi rogo kuṭṭheyeva	736	
PA_tika-vin08_t:736_5	antogadhoti dasseti. Gaṇḍepi iminā nayena vinicchayo veditabbo. Tattha pana mukhādīsu	736	
PA_tika-vin08_t:736_6	kolaṭṭhimattato khuddakataropi gaṇḍo na vaṭṭatīti visuṃ na dassito. “Appaṭicchannaṭṭhāne	736	
PA_tika-vin08_t:736_7	avaḍḍhanakapakkhe ṭhitepi na vaṭṭatī”ti ettakameva hi tattha vuttaṃ, tathāpi kuṭṭhe	736	
PA_tika-vin08_t:736_8	vuttanayena mukhādīsu kolaṭṭhippamāṇato khuddakataropi gaṇḍo na vaṭṭatīti viññāyati,	736	
PA_tika-vin08_t:736_9	tasmā avaḍḍhanakapakkhe ṭhitepīti ettha pi-saddo avuttasampiṇḍanattho, tena kolaṭṭhimattato	736	
PA_tika-vin08_t:736_10	khuddakataropi na vaṭṭatīti ayamattho dassitoyevāti amhākaṃ khanti. Pakativaṇṇe jāteti	7361	
PA_tika-vin08_t:736_11	rogahetukassa vikāravaṇṇassa abhāvaṃ sandhāya vuttaṃ.	7361	
PA_tika-vin08_t:737_0	Kolaṭṭhimattakoti badaraṭṭhippamāṇo. “Sañjātachaviṃ kāretvā”ti pāṭho, vijjamānachaviṃ	737	
PA_tika-vin08_t:737_1	kāretvāti attho. Vimativinodaniyaṃ pana “sacchaviṃ kāretvāti vijjamānachaviṃ kāretvāti	737	
PA_tika-vin08_t:737_2	attho, sañchavinti vā pāṭho, sañjātachaanti attho. Gaṇḍādīsu vūpasantesupi taṃ ṭhānaṃ	737	
PA_tika-vin08_t:737_3	vivaṇṇampi hoti, taṃ vaṭṭatī”ti vuttaṃ.	737	
PA_tika-vin08_t:738_0	Padumapuṇḍarīkapattavaṇṇanti rattapadumasetapadumapupphadalavaṇṇaṃ. Kuṭṭhe vuttanayenevāti	738	
PA_tika-vin08_t:738_1	“paṭicchannaṭṭhāne avaḍḍhanakaṃ vaṭṭati, aññattha na kiñci vaṭṭatī”ti vuttanayaṃ	738	
PA_tika-vin08_t:738_2	dasseti. Sosabyādhīti khayarogo. Yakkhummādoti kadāci āgantvā bhūmiyaṃ pātetvā hatthamukhādikaṃ	738	
PA_tika-vin08_t:738_3	avayavaṃ bhūmiyaṃ ghaṃsanako yakkhova rogo.	738	
PA_tika-vin08_t:739_0	124. Mahāmattoti mahatiyā issariyamattāya samannāgato. “Na dānāhaṃ devassa bhaṭo”ti	739	
PA_tika-vin08_t:739_1	āpucchatīti raññā eva dinnaṃ ṭhānantaraṃ sandhāya vuttaṃ. Yo pana rājakammikehi amaccādīhi	739	
PA_tika-vin08_t:739_2	ṭhapito, amaccādīnaṃ eva vā bhaṭo hoti, tena taṃ taṃ amaccādimpi āpucchituṃ vaṭṭatīti.	739	
PA_tika-vin08_t:740	125. “Dhajabandho”ti vuttattā apākaṭacoro pabbājetabboti viññāyati. Tena vakkhati “ye pana ambalabujādicorakā”tiādi. Evaṃ jānantīti “sīlavā jāto”ti jānanti.	74	
PA_tika-vin08_t:741_0	126. Bhinditvāti andubandhanaṃ bhinditvā. Chinditvāti saṅkhalikabandhanaṃ chinditvā.	741	
PA_tika-vin08_t:741_1	Muñcitvāti rajjubandhanaṃ muñcitvā. Vivaritvāti gāmabandhanādīsu gāmadvārādīni vivaritvā.	741	
PA_tika-vin08_t:741_2	Apassamānānaṃ vā palāyatīti purisaguttiyaṃ purisānaṃ gopakānaṃ apassamānānaṃ palāyati.	741	
PA_tika-vin08_t:742	129. Purimanayenevāti “kasāhato katadaṇḍakammo”ti ettha vuttanayeneva.	74	
PA_tika-vin08_t:743	130. Palātopīti iṇassāmikānaṃ āgamanaṃ ñatvā bhayena palātopi iṇāyiko. Gīvā hoti iṇāyikabhāvaṃ ñatvā anādarena iṇamuttake bhikkhubhāve pavesitattā.	74	
PA_tika-vin08_t:744_0	Upaḍḍhupaḍḍhanti thokaṃ thokaṃ. Dātabbamevāti iṇāyikena dhanaṃ sampajjatu vā, mā	744	
PA_tika-vin08_t:744_1	vā, dāne saussāheneva bhavitabbaṃ, aññehi ca bhikkhūhi “mā dhuraṃ nikkhipāhī”ti vatvā	744	
PA_tika-vin08_t:744_2	sahāyakehi bhavitabbanti dasseti. Dhuranikkhepena hissa bhaṇḍagghena kāretabbatā siyāti.	744	
PA_tika-vin08_t:745_0	131. Dāsacārittaṃ āropetvā kītoti iminā dāsabhāvaparimocanatthāya kītaṃ nivatteti.	745	
PA_tika-vin08_t:745_1	Tādiso hi dhanakkītopi adāso eva. Vajirabuddhiṭīkāyaṃ pana “desacārittanti sāvanapaṇṇāropanādikaṃ	745	
PA_tika-vin08_t:745_2	taṃ taṃ desacāritta”nti vuttaṃ. Tattha tattha cārittavasenāti tasmiṃ tasmiṃ janapade	745	
PA_tika-vin08_t:745_3	dāsapaṇṇajjhāpanādinā adāsakaraṇaniyāmena. Abhisekādīsu sabbabandhanāni mocāpenti,	745	
PA_tika-vin08_t:745_4	taṃ sandhāya “sabbasādhāraṇenā”ti vuttaṃ.	745	
PA_tika-vin08_t:746_0	Sace sayameva paṇṇaṃ āropenti, na vaṭṭatīti tā bhujissitthiyo “mayampi vaṇṇadāsiyo	746	
PA_tika-vin08_t:746_1	homā”ti attano rakkhaṇatthāya sayameva rājūnaṃ dāsipaṇṇe attano nāmaṃ likhāpenti,	746	
PA_tika-vin08_t:746_2	tāsaṃ puttāpi rājadāsāva honti, tasmā te pabbājetuṃ na vaṭṭati. Tehi adinnā na pabbājetabbāti	746	
PA_tika-vin08_t:746_3	yattakā tesaṃ sāmino, tesu ekena adinnepi na pabbājetabbā. Bhujisse katvā pana pabbājetuṃ	746	
PA_tika-vin08_t:746_4	vaṭṭatīti yassa vihārassa te ārāmikā dinnā, tasmiṃ vihāre saṅghaṃ ñāpetvā phātikammena	746	
PA_tika-vin08_t:746_5	dhanādiṃ katvā bhujisse katvā pabbājetuṃ vaṭṭati. Vajirabuddhiṭīkāyaṃ pana “devadāsiputte	746	
PA_tika-vin08_t:746_6	vaṭṭatīti likhitaṃ. ‘Ārāmikañce pabbājetukāmo, aññamekaṃ datvā pabbājetabba’nti vuttaṃ.	746	
PA_tika-vin08_t:746_7	Mahāpaccarivādassa ayamidha adhippāyo, ‘bhikkhusaṅghassa ārāmike demā’ti dinnattā	746	
PA_tika-vin08_t:746_8	na te tesaṃ dāsā, ‘ārāmiko ca neva dāso na bhujisso’ti vattabbato na dāsoti likhitaṃ.	746	
PA_tika-vin08_t:746_9	Takkāsiñcanaṃ sīhaḷadīpe cārittaṃ, te ca pabbājetabbā saṅghassārāmikattā. Nissāmikaṃ	746	
PA_tika-vin08_t:746_10	dāsaṃ attanāpi bhujissaṃ kātuṃ labhatī”ti vuttaṃ.	7461	
PA_tika-vin08_t:747_0	Sāratthadīpaniyaṃ pana “takkaṃ sīse āsittakasadisāva hontīti yathā adāse karontā	747	
PA_tika-vin08_t:747_1	takkena sīsaṃ dhovitvā adāsaṃ karonti, evaṃ ārāmikavacanena dinnattā adāsāva teti	747	
PA_tika-vin08_t:747_2	adhippāyo. ‘Takkāsiñcanaṃ pana sīhaḷadīpe cāritta’nti vadanti. Neva pabbājetabboti	747	
PA_tika-vin08_t:747_3	vuttanti kappiyavacanena dinnepi saṅghassa ārāmikadāsattā evaṃ vutta”nti vuttaṃ.	747	
PA_tika-vin08_t:747_4	Vimativinodaniyampi “takkaṃ sīse āsittakasadisāva hontīti kesuci janapadesu adāse	747	
PA_tika-vin08_t:747_5	karontā takkaṃ sīse āsiñcanti, tena kira te adāsā honti, evamidampi ārāmikavacanena	747	
PA_tika-vin08_t:747_6	dinnampīti adhippāyo. Tathā dinnepi saṅghassa ārāmikadāso evāti ‘neva pabbājetabbo’ti	747	
PA_tika-vin08_t:747_7	vuttaṃ. ‘Tāvakāliko nāma’ti vuttattā kālaparicchedaṃ katvā vā pacchāpi gahetukāmatāya	747	
PA_tika-vin08_t:747_8	vā dinnaṃ sabbaṃ tāvakālikamevāti gahetabbaṃ. Nissāmikadāso nāma yassa sāmikulaṃ	747	
PA_tika-vin08_t:747_9	aññātikaṃ maraṇena parikkhīṇaṃ, na koci tassa dāyādo, so pana samānajātikehi vā nivāsagāmavāsīhi	747	
PA_tika-vin08_t:747_10	vā issarehi vā bhujisso katova pabbājetabbo. Devadāsāpi dāsā eva. Te hi katthaci	7471	
PA_tika-vin08_t:747_11	dese rājadāsā honti, katthaci vihāradāsā vā, tasmā pabbājetuṃ na vaṭṭatī”ti vuttaṃ.	7471	
PA_tika-vin08_t:748_0	Sāratthadīpaniyaṃ pana “nissāmikadāso nāma yassa sāmikā saputtadārā matā honti, na	748	
PA_tika-vin08_t:748_1	koci tassa pariggāhako, sopi pabbājetuṃ na vaṭṭati, taṃ pana attanāpi bhujissaṃ kātuṃ	748	
PA_tika-vin08_t:748_2	vaṭṭati. Ye vā pana tasmiṃ raṭṭhe sāmino, tehipi kārāpetuṃ vaṭṭati, ‘devadāsiputtaṃ	748	
PA_tika-vin08_t:748_3	pabbājetuṃ vaṭṭatī’ti tīsupi gaṇṭhipadesu vuttaṃ. ‘Dāsassa pabbajitvā attano sāmike	748	
PA_tika-vin08_t:748_4	disvā palāyantassa āpatti natthī’ti vadantī”ti vuttaṃ. Vimativinodaniyaṃ pana “dāsampi	748	
PA_tika-vin08_t:748_5	pabbājetvā sāmike disvā paṭicchādanatthaṃ apanento padavārena adinnādānāpattiyā kāretabbo,	748	
PA_tika-vin08_t:748_6	dāsassa pana palāyato anāpattī”ti vuttaṃ.	748	
PA_tika-vin08_t:749_0	132. Hatthacchinnakādivatthūsu kaṇṇamūleti sakalassa kaṇṇassa chedaṃ sandhāyāha.	749	
PA_tika-vin08_t:749_1	Kaṇṇasakkhalikāyāti kaṇṇacūḷikāya. Yassa pana kaṇṇāvaṭṭeti heṭṭhā kuṇḍalādiṭhapanachiddaṃ	749	
PA_tika-vin08_t:749_2	sandhāya vuttaṃ. “Tañhi saṅghaṭṭanakkhamaṃ. Ajapadaketi ajapadanāsikaṭṭhikoṭiyaṃ.	749	
PA_tika-vin08_t:749_3	Tato hi uddhaṃ na vicchindituṃ sakkā hoti. Sandhetunti avirūpasaṇṭhānaṃ sandhāya	749	
PA_tika-vin08_t:749_4	vuttaṃ, virūpaṃ pana parisadūsakaṃ āpādeti.	749	
PA_tika-vin08_t:750_0	Khujjasarīroti vaṅkasarīro. Brahmuno viya ujukaṃ gattaṃ sarīraṃ yassa so brahmujugatto,	750	
PA_tika-vin08_t:750_1	bhagavā. Avaseso sattoti iminā lakkhaṇena rahitasatto. Etena ṭhapetvā mahāpurisaṃ	750	
PA_tika-vin08_t:750_2	cakkavattiñca itare sattā khujjapakkhikāti dasseti. Yebhuyyena hi sattā khandhe kaṭiyaṃ	750	
PA_tika-vin08_t:750_3	jāṇūsūti tīsu ṭhānesu namanti, te kaṭiyaṃ namantā pacchato namanti, dvīsu ṭhānesu	750	
PA_tika-vin08_t:750_4	namantā purato namanti, dīghasarīrā pana ekena passena vaṅkā honti, eke mukhaṃ unnāmetvā	750	
PA_tika-vin08_t:750_5	nakkhattāni gaṇayantā viya caranti, eke appamaṃsalohitā sūlasadisā honti, eke purato	750	
PA_tika-vin08_t:750_6	pabbhārā honti, pavedhamānā gacchanti. Parivaṭumoti samantato vaṭṭakāyo. Etena evarūpā	750	
PA_tika-vin08_t:750_7	eva vāmanakā na vaṭṭantīti dasseti.	750	
PA_tika-vin08_t:751_0	133. Aṭṭhisirācammasarīroti aṭṭhisirācammamattasarīro. Kūṭakūṭasīsoti anekesu ṭhānesu	751	
PA_tika-vin08_t:751_1	piṇḍitamaṃsataṃ dassetuṃ āmeḍitaṃ kataṃ. Tenāha “tālaphalapiṇḍisadisenā”ti. Tālaphalānaṃ	751	
PA_tika-vin08_t:751_2	mañjarī piṇḍi nāma. Anupubbatanukena sīsenāti cetiyathūpikā viya kamena kisena sīsena.	751	
PA_tika-vin08_t:751_3	Mahāveḷupabbaṃ viya ādito paṭṭhāya yāva pariyosānā avisamathūlena sīsena samannāgato	751	
PA_tika-vin08_t:751_4	nāḷisīso nāma. Kappasīsoti gajamatthakaṃ viya dvidhā bhinnasīso. “Kaṇṇikakeso vā”ti	751	
PA_tika-vin08_t:751_5	imassa vivaraṇaṃ “pāṇakehī”tiādi. Makkaṭasseva nalāṭepi kesānaṃ uṭṭhitabhāvaṃ sandhāyāha “sīsalomehī”tiādi.	751	
PA_tika-vin08_t:752_0	Makkaṭabhamukoti nalāṭalomehi avibhattalomabhamuko. Akkhicakkehīti akkhimaṇḍalehi.	752	
PA_tika-vin08_t:752_1	Kekaroti tiriyaṃ passanako. Udakatārakāti olokentānaṃ udake paṭibimbikacchāyā. Udakabubbuḷanti	752	
PA_tika-vin08_t:752_2	keci. Akkhitārakāti abhimukhe ṭhitānaṃ chāyā. Akkhibhaṇḍakātipi vadanti. Atipiṅgalakkhi	752	
PA_tika-vin08_t:752_3	majjārakkhi. Madhupiṅgalanti madhuvaṇṇapiṅgalaṃ. Nippakhumakkhīti ettha pakhuma-saddo	752	
PA_tika-vin08_t:752_4	akkhidalalomesu niruḷho, tadabhāvā nippakhumakkhi. Akkhipākenāti akkhidalapariyantesu	752	
PA_tika-vin08_t:752_5	pūtitāpajjanarogena.	752	
PA_tika-vin08_t:753_0	Cipiṭanāsikoti anunnatanāsiko. Paṭaṅgamaṇḍūko nāma mahāmukhamaṇḍūko. Bhinnamukhoti	753	
PA_tika-vin08_t:753_1	upakkamukhapariyosāno, sabbadā vivaṭamukho vā. Vaṅkamukhoti ekapasse apakkamma ṭhitaheṭṭhimahanukaṭṭhiko.	753	
PA_tika-vin08_t:753_2	Oṭṭhacchinnakoti ubhosu oṭṭhesu yattha katthaci jātiyā vā pacchā vā satthādinā apanītamaṃsena	753	
PA_tika-vin08_t:753_3	oṭṭhena samannāgato. Eḷamukhoti niccapaggharitalālāmukho.	753	
PA_tika-vin08_t:754_0	Bhinnagaloti avanatagalo. Bhinnauroti atininnauramajjho. Evaṃ bhinnapiṭṭhīti. Sabbañcetanti	754	
PA_tika-vin08_t:754_1	“kacchugatto”tiādiṃ sandhāya vuttaṃ. Ettha ca vinicchayo kuṭṭhādīsu vutto evāti āha “vinicchayo”tiādi.	754	
PA_tika-vin08_t:755_0	Vātaṇḍikoti aṇḍakesu vuddhirogena samannāgato, aṇḍavātarogena uddhutabījaṇḍakosena	755	
PA_tika-vin08_t:755_1	samannāgato vā. Yassa nivāsanena paṭicchannampi uṇṇataṃ pakāsati, sova na pabbājetabbo.	755	
PA_tika-vin08_t:755_2	Vikaṭoti tiriyaṃ gamanapādehi samannāgato, yassa caṅkamato jāṇukā bahi nigacchanti.	755	
PA_tika-vin08_t:755_3	Saṅghaṭṭoti gacchato parivattanapādehi samannāgato, yassa caṅkamato jāṇukā anto pavisanti.	755	
PA_tika-vin08_t:755_4	Mahājaṅghoti thūlajaṅgho. Mahāpādoti mahantena pādatalena yutto. Pādavemajjheti piṭṭhipādavemajjhe.	755	
PA_tika-vin08_t:755_5	Etena aggapādo ca paṇhi ca sadisāvāti dasseti.	755	
PA_tika-vin08_t:756_0	134. Majjhe saṃkuṭitapādattāti kuṇṭhapādatāya kāraṇaṃ dasseti, agge saṃkuṭitapādattāti	756	
PA_tika-vin08_t:756_1	kuṇṭhapādatāya. Kuṇṭhapādasseva caṅkamanavibhāvanaṃ “piṭṭhipādaggena caṅkamanto”ti.	756	
PA_tika-vin08_t:756_2	“Pādassa bāhirantenā”ti ca “abbhantarantenā”ti ca idaṃ pādatalassa ubhohi pariyantehi	756	
PA_tika-vin08_t:756_3	caṅkamanaṃ sandhāya vuttaṃ.	756	
PA_tika-vin08_t:757_0	Mammananti khalitavacanaṃ, yo ekamevakkharaṃ catupañcakkhattuṃ vadati, tassetaṃ adhivacanaṃ,	757	
PA_tika-vin08_t:757_1	ṭhānakaraṇavisuddhiyā abhāvena aphuṭṭhakkharavacanaṃ. Vacanānukaraṇena hi so “mammano”ti	757	
PA_tika-vin08_t:757_2	vutto. Yo ca karaṇasampannopi ekamevakkharaṃ hikkārabahuso vadati, sopi idheva saṅgayhati.	757	
PA_tika-vin08_t:757_3	Yo vā pana taṃ niggahetvāpi anāmeḍitakkharameva sithilaṃ siliṭṭhavacanaṃ vattuṃ samattho,	757	
PA_tika-vin08_t:757_4	so pabbājetabbo. Āpattito na muccantīti ñatvā karontāva na muccanti. Jīvitantarāyādiāpadāsu	757	
PA_tika-vin08_t:757_5	aruciyā kāyasāmaggiṃ dentassa anāpatti.	757	
PA_tika-vin08_t:758_0	135. Abhabbapuggalakathāsu “yo kāḷapakkhe itthī hoti, juṇhapakkhe puriso, ayaṃ pakkhapaṇḍako”ti	758	
PA_tika-vin08_t:758_1	keci vadanti. Aṭṭhakathāyaṃ pana “kāḷapakkhe paṇḍako hoti, juṇhapakkhe panassa pariḷāho	758	
PA_tika-vin08_t:758_2	vūpasammatī”ti apaṇḍakapakkhe pariḷāhavūpasamasseva vuttattā paṇḍakapakkhe ussannapariḷāhatā	758	
PA_tika-vin08_t:758_3	paṇḍakabhāvāpattīti viññāyatīti vīmaṃsitvā yuttataraṃ gahetabbaṃ. Itthibhāvo pumbhāvo	758	
PA_tika-vin08_t:758_4	vā natthi etassāti abhāvako. “Tasmiṃyevassa pakkhe pabbajjā vāritāti ettha apaṇḍakapakkhe	758	
PA_tika-vin08_t:758_5	pabbājetvā paṇḍakapakkhe nāsetabbo”ti tīsupi gaṇṭhipadesu vuttaṃ. Keci pana “apaṇḍakapakkhe	758	
PA_tika-vin08_t:758_6	pabbajito sace kilesakkhayaṃ pāpuṇāti, na nāsetabbo”ti vadanti, taṃ tesaṃ matimattaṃ.	758	
PA_tika-vin08_t:758_7	Paṇḍakassa hi kilesakkhayāsambhavato, khīṇakilesassa ca paṇḍakabhāvānāpattito. Ahetukapaṭisandhikathāyañhi	758	
PA_tika-vin08_t:758_8	avisesena paṇḍakassa ahetukapaṭisandhitā vuttā, āsittausūyapakkhapaṇḍakānañca paṭisandhito	758	
PA_tika-vin08_t:758_9	paṭṭhāyeva paṇḍakabhāvo, na pavattiyaṃyevāti vadanti. Teneva ahetukapaṭisandhiniddese	758	
PA_tika-vin08_t:758_10	jaccandhabadhirādayo viya paṇḍako jātisaddena visesetvā na niddiṭṭho. Catutthapārājikasaṃvaṇṇanāyañca	7581	
PA_tika-vin08_t:758_11	abhabbapuggale dassentena paṇḍakatiracchānagataubhatobyañjanakā tayo vatthuvipannā	7581	
PA_tika-vin08_t:758_12	ahetukapaṭisandhikā, tesaṃ saggo avārito, maggo pana vāritoti avisesato vuttanti	7581	
PA_tika-vin08_t:758_13	sāratthadīpaniyaṃ āgataṃ.	7581	
PA_tika-vin08_t:759_0	Vimativinodaniyaṃ pana paṇḍakavatthusmiṃ āsittausūyapakkhapaṇḍakā tayopi purisabhāvaliṅgādiyuttā	759	
PA_tika-vin08_t:759_1	ahetukapaṭisandhikā, te ca kilesapariyuṭṭhānassa balavatāya napuṃsakapaṇḍakasadisattā	759	
PA_tika-vin08_t:759_2	“paṇḍakā”ti vuttā, tesu āsittausūyapaṇḍakānaṃ dvinnaṃ kilesapariyuṭṭhānaṃ yonisomanasikārādīhi	759	
PA_tika-vin08_t:759_3	vītikkamato nivāretumpi sakkā, tena te pabbājetabbāti vuttā. Pakkhapaṇḍakassa pana	759	
PA_tika-vin08_t:759_4	kāḷapakkhe ummādo viya kilesapariḷāho avattharanto āgacchati, vītikkamaṃ patvā eva	759	
PA_tika-vin08_t:759_5	ca nivattati, tasmā tasmiṃ pakkhe so na pabbājetabboti vutto, tadetaṃ vibhāgaṃ dassetuṃ	759	
PA_tika-vin08_t:759_6	“yassa paresa”nti vuttaṃ. Tattha āsittassāti mukhe āsittassa attanopi asucimuccanena	759	
PA_tika-vin08_t:759_7	pariḷāho vūpasammati. Usūyāya uppannāyāti usūyāya vasena attano sevetukāmatārāge	759	
PA_tika-vin08_t:759_8	uppanne asucimuttiyā pariḷāho vūpasammati.	759	
PA_tika-vin08_t:760_0	“Bījāni apanītānī”ti vuttattā bījesu ṭhitesu nimittamatte apanīte paṇḍako na hoti.	760	
PA_tika-vin08_t:760_1	Bhikkhunopi anābādhapaccayā tadapanayane thullaccayameva, na paṇḍakattaṃ. Bījesu	760	
PA_tika-vin08_t:760_2	pana apanītesu aṅgajātampi rāgena kammaniyaṃ na hoti, pumabhāvo vigacchati, massuādipurisaliṅgampi	760	
PA_tika-vin08_t:760_3	upasampadāpi vigacchati, kilesapariḷāhopi dunnivāravītikkamo hoti napuṃsakapaṇḍakassa	760	
PA_tika-vin08_t:760_4	viya, tasmā īdiso upasampannopi nāsetabboti vadanti. Yadi evaṃ kasmā bījuddharaṇe	760	
PA_tika-vin08_t:760_5	pārājikaṃ na paññattanti? Ettha tāva keci vadanti “paññattamevetaṃ bhagavatā ‘paṇḍako	760	
PA_tika-vin08_t:760_6	bhikkhave anupasampanno na upasampādetabbo, upasampanno nāsetabbo’ti vuttattā”ti.	760	
PA_tika-vin08_t:760_7	Keci pana “yasmā bījuddharaṇakkhaṇe paṇḍako na hoti, tasmā tasmiṃ khaṇe pārājikaṃ	760	
PA_tika-vin08_t:760_8	na paññattaṃ. Yasmā pana so uddhaṭabījo bhikkhu aparena samayena vuttanayena paṇḍakattaṃ	760	
PA_tika-vin08_t:760_9	āpajjati, abhāvako hoti, upasampadāya avatthu, tato eva cassa upasampadā vigacchati,	760	
PA_tika-vin08_t:760_10	tasmā esa paṇḍakattupagamanakālato paṭṭhāya jātiyā napuṃsakapaṇḍakena saddhiṃ yojetvā	7601	
PA_tika-vin08_t:760_11	‘upasampanno nāsetabbo’ti abhabboti vutto, na tato pubbe. Ayañca kiñcāpi sahetuko,	7601	
PA_tika-vin08_t:760_12	bhāvakkhayena panassa ahetukasadisatāya maggopi na uppajjatī”ti vadanti. Apare pana	7601	
PA_tika-vin08_t:760_13	“pabbajjato pubbe upakkamena paṇḍakabhāvamāpannaṃ sandhāya ‘upasampanno nāsetabbo’ti	7601	
PA_tika-vin08_t:760_14	vuttaṃ, upasampannassa pana pacchā upakkamena upasampadāpi na vigacchatī”ti, taṃ	7601	
PA_tika-vin08_t:760_15	na yuttaṃ. Yadaggena hi pabbajjato pubbe upakkamena abhabbo hoti, tadaggena pacchāpi	7601	
PA_tika-vin08_t:760_16	hotīti vīmaṃsitvā gahetabbaṃ.	7601	
PA_tika-vin08_t:761_0	Itthattādi bhāvo natthi etassāti abhāvako. Pabbajjā na vāritāti ettha pabbajjāggahaṇeneva	761	
PA_tika-vin08_t:761_1	upasampadāpi gahitā. Tenāha “yassa cettha pabbajjā vāritā”tiādi. Tasmiṃ yevassa pakkhe	761	
PA_tika-vin08_t:761_2	pabbajjā vāritāti ettha pana apaṇḍakapakkhepi pabbajjāmattameva labhati, upasampadā	761	
PA_tika-vin08_t:761_3	pana tadāpi na vaṭṭati, paṇḍakapakkhe pana āgato liṅganāsanāya nāsetabboti veditabbanti vuttaṃ.	761	
PA_tika-vin08_t:762_0	136. Ubhatobyañjanamassa atthīti ubhatobyañjanakoti iminā asamānādhikaraṇavisayo	762	
PA_tika-vin08_t:762_1	bāhiratthasamāsoyaṃ, purimapade ca vibhattialopoti dasseti. Byañjananti cettha purisanimittaṃ	762	
PA_tika-vin08_t:762_2	itthinimittañca adhippetaṃ. Atha ubhatobyañjanakassa ekameva indriyaṃ hoti, udāhu	762	
PA_tika-vin08_t:762_3	dveti? Ekameva hoti, na dve. Kathaṃ viññāyatīti ce? “Yassa itthindriyaṃ uppajjati,	762	
PA_tika-vin08_t:762_4	tassa purisindriyaṃ uppajjatīti, no. Yassa vā pana purisindriyaṃ uppajjati, tassa	762	
PA_tika-vin08_t:762_5	itthindriyaṃ uppajjatīti, no”ti ekasmiṃ santāne indriyabhūtabhāvadvayassa uppattiyā	762	
PA_tika-vin08_t:762_6	abhidhamme paṭisedhitattā, tañca kho itthiubhatobyañjanakassa itthindriyaṃ, purisaubhatobyañjanakassa	762	
PA_tika-vin08_t:762_7	purisindriyanti. Yadi evaṃ dutiyabyañjanassa abhāvo āpajjati indriyañhi byañjanassa	762	
PA_tika-vin08_t:762_8	kāraṇaṃ vuttaṃ, tañca tassa natthīti? Vuccate – na tassa indriyaṃ dutiyabyañjanakāraṇaṃ.	762	
PA_tika-vin08_t:762_9	Kasmā? Sadā abhāvato. Itthiubhatobyañjanakassa hi yadā itthiyā rāgacittaṃ uppajjati,	762	
PA_tika-vin08_t:762_10	tadā purisabyañjanaṃ pākaṭaṃ hoti, itthibyañjanaṃ paṭicchannaṃ guḷhaṃ hoti, tathā	7621	
PA_tika-vin08_t:762_11	itarassa itaraṃ. Yadi ca tesaṃ indriyaṃ dutiyabyañjanakāraṇaṃ bhaveyya, sadāpi byañjanadvayaṃ	7621	
PA_tika-vin08_t:762_12	tiṭṭheyya, na pana tiṭṭhati, tasmā veditabbametaṃ “na tassa taṃ byañjanakāraṇaṃ,	7621	
PA_tika-vin08_t:762_13	kammasahāyaṃ pana rāgacittamevettha kāraṇa”nti. Yasmā cassa ekameva indriyaṃ hoti,	7621	
PA_tika-vin08_t:762_14	tasmā itthiubhatobyañjanako sayampi gabbhaṃ gaṇhāti, parampi gaṇhāpeti. Purisaubhatobyañjanako	7621	
PA_tika-vin08_t:762_15	paraṃ gaṇhāpeti, sayaṃ pana na gaṇhātīti sāratthadīpaniyaṃ āgataṃ.	7621	
PA_tika-vin08_t:763_0	Vimativinodaniyaṃ pana – itthiubhatobyañjanakoti itthindriyayutto, itaro pana purisindriyayutto.	763	
PA_tika-vin08_t:763_1	Ekassa hi bhāvadvayaṃ saha na uppajjati yamake paṭikkhittattā. Dutiyabyañjanaṃ pana	763	
PA_tika-vin08_t:763_2	kammasahāyena akusalacitteneva bhāvarahitaṃ uppajjati. Pakatitthipurisānampi kammameva	763	
PA_tika-vin08_t:763_3	byañjanaliṅgānaṃ kāraṇaṃ, na bhāvo tassa kenaci paccayena paccayattassa paṭṭhāne	763	
PA_tika-vin08_t:763_4	avuttattā. Kevalaṃ bhāvasahitānaṃyeva byañjanaliṅgānaṃ pavattadassanatthaṃ aṭṭhakathāsu	763	
PA_tika-vin08_t:763_5	“itthindriyaṃ paṭicca itthiliṅgādīnī”tiādinā indriyassa byañjanakāraṇattena vuttaṃ.	763	
PA_tika-vin08_t:763_6	Idha pana akusalabalena indriyaṃ vināpi byañjanaṃ uppajjatīti veditabbaṃ. Ubhinnampi	763	
PA_tika-vin08_t:763_7	ce tesaṃ ubhatobyañjanakānaṃ. Yadā itthiyā rāgo uppajjati, tadā purisabyañjanaṃ pākaṭaṃ	763	
PA_tika-vin08_t:763_8	hoti, itaraṃ paṭicchannaṃ. Yadā purise rāgo uppajjati, tadā itthibyañjanaṃ pākaṭaṃ	763	
PA_tika-vin08_t:763_9	hoti, itaraṃ paṭicchannanti āgataṃ.	763	
PA_tika-vin08_t:764_0	137. Theyyāya saṃvāso etassāti theyyasaṃvāsako. So ca na saṃvāsamattasseva thenako	764	
PA_tika-vin08_t:764_1	idhādhippeto, atha kho liṅgassa tadubhayassa ca thenakopīti āha “tayo theyyasaṃvāsakā”tiādi.	764	
PA_tika-vin08_t:764_2	Na yathāvuḍḍhaṃ vandanaṃ sādiyatīti yathāvuḍḍhaṃ bhikkhūnaṃ vā sāmaṇerānaṃ vā vandanaṃ	764	
PA_tika-vin08_t:764_3	na sādiyati. Yathāvuḍḍhaṃ vandanaṃ sādiyatīti attanā musāvādaṃ katvā dassitavassānurūpaṃ	764	
PA_tika-vin08_t:764_4	yathāvuḍḍhaṃ vandanaṃ sādiyati. Bhikkhuvassagaṇanādikoti iminā na ekakammādikova	764	
PA_tika-vin08_t:764_5	idha saṃvāso nāmāti dasseti.	764	
PA_tika-vin08_t:765_0	138. Rāja…pe… bhayenāti ettha bhaya-saddo paccekaṃ yojetabbo “rājabhayena dubbhikkhabhayenā”tiādinā.	765	
PA_tika-vin08_t:765_1	Saṃvāsaṃ nādhivāseti, yāva so suddhamānasoti rājabhayādīhi gahitaliṅgatāya so suddhamānaso	765	
PA_tika-vin08_t:765_2	yāva saṃvāsaṃ nādhivāsetīti attho. Yo hi rājabhayādiṃ vinā kevalaṃ bhikkhū vañcetvā	765	
PA_tika-vin08_t:765_3	tehi saddhiṃ saṃvasitukāmatāya liṅgaṃ gaṇhāti, so asuddhacittatāya liṅgaggahaṇeneva	765	
PA_tika-vin08_t:765_4	theyyasaṃvāsako nāma hoti. Ayaṃ pana tādisena asuddhacittena bhikkhū vañcetukāmatāya	765	
PA_tika-vin08_t:765_5	abhāvato yāva saṃvāsaṃ nādhivāseti, tāva theyyasaṃvāsako nāma na hoti. Teneva “rājabhayādīhi	765	
PA_tika-vin08_t:765_6	gahitaliṅgānaṃ ‘gihī maṃ samaṇoti jānantū’ti vañcanacitte satipi bhikkhūnaṃ vañcetukāmatāya	765	
PA_tika-vin08_t:765_7	abhāvā doso na jāto”ti tīsupi gaṇṭhipadesu vuttaṃ. Keci pana “vūpasantabhayatā idha	765	
PA_tika-vin08_t:765_8	suddhacittatā”ti vadanti, evañca sati so vūpasantabhayo yāva saṃvāsaṃ nādhivāseti,	765	
PA_tika-vin08_t:765_9	tāva theyyasaṃvāsako na hotīti ayamattho viññāyati. Imasmiñca atthe viññāyamāne avūpasantabhayassa	765	
PA_tika-vin08_t:765_10	saṃvāsasādiyanepi theyyasaṃvāsako na hotīti āpajjeyya, na ca aṭṭhakathāyaṃ avūpasantabhayassa	7651	
PA_tika-vin08_t:765_11	saṃvāsasādiyanepi atheyyasaṃvāsakatā dassitā. Sabbapāsaṇḍiyabhattāni bhuñjantoti	7651	
PA_tika-vin08_t:765_12	ca iminā avūpasantabhayenapi saṃvāsaṃ asādiyanteneva bhavitabbanti dīpeti. Teneva	7651	
PA_tika-vin08_t:765_13	tīsupi gaṇṭhipadesu vuttaṃ “yasmā vihāraṃ āgantvā saṅghikaṃ gaṇhantassa saṃvāsaṃ	7651	
PA_tika-vin08_t:765_14	pariharituṃ dukkaraṃ, tasmā ‘sabbapāsaṇḍiyabhattāni bhuñjanto’ti idaṃ vutta”nti.	7651	
PA_tika-vin08_t:765_15	Tasmā rājabhayādīhi gahitaliṅgatāyevettha suddhacittatāti gahetabbaṃ.	7651	
PA_tika-vin08_t:766_0	Sabbapāsaṇḍiyabhattānīti sabbasāmayikānaṃ sādhāraṇaṃ katvā vīthicatukkādīsu ṭhapetvā	766	
PA_tika-vin08_t:766_1	dātabbabhattāni. Kāyaparihāriyānīti kāyena pariharitabbāni. Abbhuggacchantīti abhimukhaṃ	766	
PA_tika-vin08_t:766_2	gacchanti. Kammantānuṭṭhānenāti kasigorakkhādikammākaraṇena. Tadeva pattacīvaraṃ	766	
PA_tika-vin08_t:766_3	ādāya vihāraṃ gacchatīti cīvarāni nivāsanapārupanavasena ādāya, pattañca aṃsakūṭe	766	
PA_tika-vin08_t:766_4	laggetvā vihāraṃ gacchati.	766	
PA_tika-vin08_t:767_0	Nāpi sayaṃ jānātīti “yo evaṃ pabbajati, so theyyasaṃvāsako nāma hotī”ti vā “evaṃ	767	
PA_tika-vin08_t:767_1	kātuṃ na labhatī”ti vā “evaṃ pabbajito samaṇo nāma na hotī”ti vā na jānāti. Yo evaṃ	767	
PA_tika-vin08_t:767_2	pabbajati, so theyyasaṃvāsako nāma hotīti idaṃ pana nidassanamattaṃ. Anupasampannakāleyevāti	767	
PA_tika-vin08_t:767_3	iminā upasampannakāle sutvā sacepi nāroceti, theyyasaṃvāsako na hotīti dīpeti.	767	
PA_tika-vin08_t:768_0	Sikkhaṃ appaccakkhāya…pe… theyyasaṃvāsako na hotīti idaṃ bhikkhūhi dinnaliṅgassa	768	
PA_tika-vin08_t:768_1	apariccattattā na liṅgatthenako hoti, liṅgānurūpassa saṃvāsassa sāditattā nāpi saṃvāsatthenako	768	
PA_tika-vin08_t:768_2	hotīti vuttaṃ. Eko bhikkhu kāsāye saussāhova odātaṃ nivāsetvāti etthāpi idameva kāraṇaṃ	768	
PA_tika-vin08_t:768_3	daṭṭhabbaṃ. Parato “sāmaṇero saliṅge ṭhito”tiādinā sāmaṇerassa vuttavidhānesupi atheyyasaṃvāsapakkhe	768	
PA_tika-vin08_t:768_4	ayameva nayo. “Bhikkhuniyāpi eseva nayo”ti vuttamevatthaṃ “sāpi gihibhāvaṃ patthayamānā”tiādinā vibhāveti.	768	
PA_tika-vin08_t:769_0	Sace koci vuḍḍhapabbajitoti sāmaṇeraṃ sandhāya vuttaṃ. Mahāpeḷādīsūti etena gihisantakaṃ	769	
PA_tika-vin08_t:769_1	dassitaṃ. Sāmaṇerapaṭipāṭiyā…pe… theyyasaṃvāsako na hotīti ettha kiñcāpi theyyasaṃvāsako	769	
PA_tika-vin08_t:769_2	na hoti, pārājikaṃ pana āpajjatiyeva. Sesamettha uttānamevāti sāratthadīpaniyaṃ vuttaṃ.	769	
PA_tika-vin08_t:770_0	Vimativinodaniyaṃ pana – theyyāya liṅgaggahaṇamattampi idha saṃvāso evāti āha “tayo	770	
PA_tika-vin08_t:770_1	theyyasaṃvāsakā”ti. Na yathāvuḍḍhaṃ vandananti bhikkhūnaṃ sāmaṇerānaṃ vā vandanaṃ	770	
PA_tika-vin08_t:770_2	na sādiyati. Yathāvuḍḍhaṃ vandananti attanā musāvādena dassitavassakkamena bhikkhūnaṃ	770	
PA_tika-vin08_t:770_3	vandanaṃ sādiyati. Daharasāmaṇero pana vuḍḍhasāmaṇerānaṃ, daharabhikkhū ca vuḍḍhānaṃ	770	
PA_tika-vin08_t:770_4	vandanaṃ sādiyantopi theyyasaṃvāsako na hoti. Imasmiṃ attheti saṃvāsatthenakatthe.	770	
PA_tika-vin08_t:770_5	Bhikkhuvassānīti idaṃ saṃvāsatthenake vuttapāṭhavasena vuttaṃ, sayameva pana pabbajitvā	770	
PA_tika-vin08_t:770_6	sāmaṇeravassāni gaṇentopi ubhayatthenako eva. Na kevalañca purisova, itthīpi bhikkhūnīsu	770	
PA_tika-vin08_t:770_7	evaṃ paṭipajjati, theyyasaṃvāsikāva. Ādikammikāpi cettha na muccanti. Upasampannesu	770	
PA_tika-vin08_t:770_8	eva paññattāpattiṃ paṭicca ādikammikā vuttā, tenevettha ādikammikopi na mutto.	770	
PA_tika-vin08_t:771_0	Rāja…pe… bhayenāti ettha bhaya-saddo paccekaṃ yojetabbo. Yāva so suddhamānasoti “iminā	771	
PA_tika-vin08_t:771_1	liṅgena bhikkhū vañcetvā tehi saṃvasissāmī”ti asuddhacittābhāvena suddhacitto. Tena	771	
PA_tika-vin08_t:771_2	hi asuddhacittena liṅge gahitamatte pacchā bhikkhūhi saha saṃvasatu vā mā vā, liṅgatthenako	771	
PA_tika-vin08_t:771_3	hoti. Pacchā saṃvasantopi abhabbo hutvā saṃvasati, tasmā ubhayatthenakopi liṅgatthenake	771	
PA_tika-vin08_t:771_4	eva pavisatīti veditabbaṃ. Yo pana rājādibhayena suddhacittova liṅgaṃ gahetvā vicaranto	771	
PA_tika-vin08_t:771_5	pacchā “bhikkhuvassāni gaṇetvā jīvassāmī”ti asuddhacittaṃ uppādeti, so cittuppādamattena	771	
PA_tika-vin08_t:771_6	theyyasaṃvāsako na hoti suddhacittena gahitaliṅgattā. Sace pana so bhikkhūnaṃ santikaṃ	771	
PA_tika-vin08_t:771_7	gantvā sāmaṇeravassagaṇanādiṃ karoti, tadā saṃvāsatthenako, ubhayatthenako vā hotīti	771	
PA_tika-vin08_t:771_8	daṭṭhabbaṃ. Yaṃ pana parato “saha dhuranikkhepena ayampi theyyasaṃvāsakovā”ti vuttaṃ,	771	
PA_tika-vin08_t:771_9	taṃ bhikkhūhi saṅgamma saṃvāsādhivāsanavasena dhuranikkhepaṃ sandhāya vuttaṃ. Tena	771	
PA_tika-vin08_t:771_10	vuttaṃ “saṃvāsaṃ nādhivāseti, yāvā”ti, tassa tāva theyyasaṃvāsako nāma na vuccatīti	7711	
PA_tika-vin08_t:771_11	sambandho daṭṭhabbo. Ettha ca corādibhayaṃ vināpi kīḷādhippāyena liṅgaṃ gahetvā bhikkhūnampi	7711	
PA_tika-vin08_t:771_12	santike pabbajitālayaṃ dassetvā vandanādiṃ asādiyantopi “sobhati nu kho me pabbajitaliṅga”ntiādinā	7711	
PA_tika-vin08_t:771_13	suddhacittena gaṇhantopi theyyasaṃvāsako na hotīti daṭṭhabbaṃ.	7711	
PA_tika-vin08_t:772_0	Sabbapāsaṇḍiyabhattānīti sabbasāmayikānaṃ sādhāraṇaṃ katvā paññattāni bhattāni. Idañca	772	
PA_tika-vin08_t:772_1	bhikkhūnaññeva niyamitabhattaggahaṇe saṃvāsopi sambhaveyyāti sabbasādhāraṇabhattaṃ	772	
PA_tika-vin08_t:772_2	vuttaṃ. Saṃvāsaṃ pana asādiyitvā abhikkhukavihārādīsu vihārabhattādīni bhuñjantopi	772	
PA_tika-vin08_t:772_3	theyyasaṃvāsako na hoti eva. Kammantānuṭṭhānenāti kasiādikammākaraṇena. Pattacīvaraṃ	772	
PA_tika-vin08_t:772_4	ādāyāti bhikkhuliṅgavasena sarīrena dhāretvā.	772	
PA_tika-vin08_t:773_0	Yo evaṃ pabbajati, so theyyasaṃvāsako nāma hotīti idaṃ nidassanamattaṃ. “Theyyasaṃvāsako”ti	773	
PA_tika-vin08_t:773_1	pana nāmaṃ ajānantopi “evaṃ kātuṃ na vaṭṭatī”ti vā “karonto samaṇo nāma na hotī”ti	773	
PA_tika-vin08_t:773_2	vā “yadi ārocessāmi, chaḍḍayissanti ma”nti vā “yena kenaci pabbajjā me na ruhatī”ti	773	
PA_tika-vin08_t:773_3	jānāti, theyyasaṃvāsako hoti. Yo pana paṭhamaṃ “pabbajjā evaṃ me gahitā”ti saññī	773	
PA_tika-vin08_t:773_4	kevalaṃ antarā attano setavatthanivāsanādivippakāraṃ pakāsetuṃ lajjanto na katheti,	773	
PA_tika-vin08_t:773_5	so theyyasaṃvāsako na hoti. Anupasampannakāleyevāti ettha avadhāraṇena upasampannakāle	773	
PA_tika-vin08_t:773_6	theyyasaṃvāsakalakkhaṇaṃ ñatvā vañcanāyapi nāroceti, theyyasaṃvāsako na hotīti dīpeti.	773	
PA_tika-vin08_t:773_7	So hi suddhacittena gahitaliṅgattā liṅgatthenako na hoti, laddhūpasampadattā tadanuguṇasseva	773	
PA_tika-vin08_t:773_8	saṃvāsassa sāditattā saṃvāsatthenakopi na hoti. Anupasampanno pana liṅgatthenako	773	
PA_tika-vin08_t:773_9	hoti, saṃvāsārahassa liṅgassa gahitattā saṃvāsasādiyanamattena saṃvāsatthenako hoti.	773	
PA_tika-vin08_t:774_0	Saliṅge ṭhitoti saliṅgabhāve ṭhito. Theyyasaṃvāsako na hotīti bhikkhūhi dinnaliṅgassa	774	
PA_tika-vin08_t:774_1	apariccattattā liṅgatthenako na hoti. Bhikkhupaṭiññāya apariccattattā saṃvāsatthenako	774	
PA_tika-vin08_t:774_2	na hoti. Yaṃ pana mātikāṭṭhakathāyaṃ “liṅgānurūpassa saṃvāsassa sāditattā nāpi saṃvāsatthenako”ti	774	
PA_tika-vin08_t:774_3	kāraṇaṃ vuttaṃ, tampi idameva kāraṇaṃ sandhāya vuttaṃ. Itarathā sāmaṇerassāpi bhikkhuvassagaṇanādīsu	774	
PA_tika-vin08_t:774_4	liṅgānurūpasaṃvāso eva sāditoti saṃvāsatthenakatā na siyā bhikkhūhi dinnaliṅgassa	774	
PA_tika-vin08_t:774_5	ubhinnampi sādhāraṇattā. Yathā cettha bhikkhu, evaṃ sāmaṇeropi pārājikaṃ samāpanno	774	
PA_tika-vin08_t:774_6	sāmaṇerapaṭiññāya apariccattattā saṃvāsatthenako na hotīti veditabbo. Sobhatīti sampaṭicchitvāti	774	
PA_tika-vin08_t:774_7	kāsāvadhāraṇe dhuraṃ nikkhipitvā gihibhāvaṃ sampaṭicchitvā.	774	
PA_tika-vin08_t:775_0	Sace koci vuḍḍhapabbajitoti sāmaṇeraṃ sandhāya vuttaṃ. Mahāpeḷādīsūti vilīvādimayesu	775	
PA_tika-vin08_t:775_1	gharadvāresu ṭhapitesu bhattabhājanavisesesu. Etena vihāre bhikkhūhi saddhiṃ vassagaṇanādīnaṃ	775	
PA_tika-vin08_t:775_2	akaraṇaṃ dassetīti vuttaṃ.	775	
PA_tika-vin08_t:776_0	139. Titthiyapakkantakakathāyaṃ tesaṃ liṅge ādinnamatte titthiyapakkantako hotīti	776	
PA_tika-vin08_t:776_1	“titthiyo bhavissāmī”ti gatassa liṅgaggahaṇeneva tesaṃ laddhipi gahitāyeva hotīti	776	
PA_tika-vin08_t:776_2	katvā vuttaṃ. Kenaci pana “tesaṃ liṅge ādinnamatte laddhiyā gahitāyapi aggahitāyapi	776	
PA_tika-vin08_t:776_3	titthiyapakkantako hotī”ti vuttaṃ, taṃ na gahetabbaṃ. Na hi “titthiyo bhavissāmī”ti	776	
PA_tika-vin08_t:776_4	gatassa liṅgasampaṭicchanato aññaṃ laddhiggahaṇaṃ nāma atthi. Liṅgasampaṭicchaneneva	776	
PA_tika-vin08_t:776_5	hi so gahitaladdhiko hoti. Teneva “vīmaṃsanatthaṃ kusacīrādīni…pe… yāva na sampaṭicchati,	776	
PA_tika-vin08_t:776_6	tāva taṃ laddhi rakkhati, sampaṭicchitamatte titthiyapakkantako hotī”ti vuttaṃ. Naggova	776	
PA_tika-vin08_t:776_7	ājīvakānaṃ upassayaṃ gacchati, padavāre padavāre dukkaṭanti “ājīvako bhavissa”nti	776	
PA_tika-vin08_t:776_8	asuddhacittena gamanapaccayā dukkaṭaṃ vuttaṃ. Naggena hutvā gamanapaccayāpi padavāre	776	
PA_tika-vin08_t:776_9	dukkaṭā na muccatiyevāti sāratthadīpaniyaṃ vuttaṃ.	776	
PA_tika-vin08_t:777_0	Vimativinodaniyaṃ pana – titthiyapakkantakādikathāsu tesaṃ liṅge ādinnamatteti vīmaṃsādiadhippāyaṃ	777	
PA_tika-vin08_t:777_1	vinā “titthiyo bhavissāmī”ti sanniṭṭhānavasena liṅge kāyena dhāritamatte. Sayamevāti	777	
PA_tika-vin08_t:777_2	titthiyānaṃ santikaṃ agantvā sayameva saṅghārāmepi kusacīrādīni nivāseti. Ājīvako	777	
PA_tika-vin08_t:777_3	bhavissanti…pe… gacchatīti ājīvakānaṃ santike tesaṃ pabbajanavidhinā “ājīvako bhavissāmī”ti	777	
PA_tika-vin08_t:777_4	gacchati. Tassa hi titthiyabhāvūpagamanaṃ pati sanniṭṭhāne vijjamānepi “gantvā bhavissāmī”ti	777	
PA_tika-vin08_t:777_5	parikappitattā padavāre dukkaṭameva vuttaṃ. Dukkaṭanti pāḷiyā avuttepi methunādīsu	777	
PA_tika-vin08_t:777_6	vuttapubbapayogadukkaṭānulomato vuttaṃ. Etena ca sanniṭṭhānavasena liṅge sampaṭicchite	777	
PA_tika-vin08_t:777_7	pārājikaṃ, tato purimapayoge thullaccayañca vattabbameva. Thullaccayakkhaṇe nivattantopi	777	
PA_tika-vin08_t:777_8	āpattiṃ desāpetvā muccati evāti daṭṭhabbaṃ. Yathā cettha, evaṃ saṅghabhedepi lohituppādepi	777	
PA_tika-vin08_t:777_9	bhikkhūnaṃ pubbapayogādīsu dukkaṭathullaccayapārājikāhi muccanasīmā ca veditabbā.	777	
PA_tika-vin08_t:777_10	Sāsanaviruddhatāyettha ādikammikānampi anāpatti na vuttā. Pabbajjāyapi abhabbatādassanatthaṃ	7771	
PA_tika-vin08_t:777_11	panete aññe ca pārājikakaṇḍe visuṃ sikkhāpadena pārājikādiṃ adassetvā idha abhabbesu	7771	
PA_tika-vin08_t:777_12	eva vuttāti veditabbaṃ.	7771	
PA_tika-vin08_t:778_0	Taṃ laddhīti titthiyavese seṭṭhabhāvaggahaṇameva sandhāya vuttaṃ. Tesañhi titthiyānaṃ	778	
PA_tika-vin08_t:778_1	sassatādiggāhaṃ gaṇhantopi liṅge asampaṭicchite titthiyapakkantako na hoti, taṃ laddhiṃ	778	
PA_tika-vin08_t:778_2	aggahetvāpi “etesaṃ vatacariyā sundarā”ti liṅgaṃ sampaṭicchanto titthiyapakkantako	778	
PA_tika-vin08_t:778_3	hoti eva. Laddhiyā abhāvenāti bhikkhubhāve sālayatāya titthiyabhāvūpagamanaladdhiyā	778	
PA_tika-vin08_t:778_4	abhāvena. Etena ca āpadāsu kusacīrādiṃ pārupantassapi naggassa viya anāpattīti dasseti.	778	
PA_tika-vin08_t:778_5	Upasampannabhikkhunā kathitoti ettha saṅghabhedakopi upasampannabhikkhunāva kathito,	778	
PA_tika-vin08_t:778_6	mātughātakādayo pana anupasampannenātipi daṭṭhabbanti āgataṃ.	778	
PA_tika-vin08_t:779_0	140. Tiracchānakathāyaṃ “yo koci amanussajātiyo, sabbova imasmiṃ atthe tiracchānagatoti	779	
PA_tika-vin08_t:779_1	veditabbo”ti etena eso manussajātiyo eva bhagavato sāsane pabbajituṃ vā upasampajjituṃ	779	
PA_tika-vin08_t:779_2	vā labhati, na tato aññeti dīpeti. Tenāha bhagavā “tumhe khottha nāgā aviruḷhidhammā	779	
PA_tika-vin08_t:779_3	imasmiṃ dhammavinaye”ti.	779	
PA_tika-vin08_t:780_0	141. Ānantariyakathāyaṃ tiracchānādiamanussajātito manussajātikānaññeva puttesu mettādayopi	780	
PA_tika-vin08_t:780_1	tikkhavisadā honti lokuttaraguṇā viyāti āha “manussitthibhūtā janikā mātā”ti. Yathā	780	
PA_tika-vin08_t:780_2	manussānaññeva kusalapavatti tikkhavisadā, evaṃ akusalapavattipīti āha “sayampi manussajātikenevā”tiādi.	780	
PA_tika-vin08_t:780_3	Atha vā yathā samānajātiyassa vikopane kammaṃ garutaraṃ, na tathā vijātiyassāti āha	780	
PA_tika-vin08_t:780_4	“manussitthibhūtā”ti. Puttasambandhena mātupitusamaññā, dattakittimādivasenapi puttavohāro	780	
PA_tika-vin08_t:780_5	loke dissati, so ca kho pariyāyatoti nippariyāyasiddhataṃ dassetuṃ “janikā mātā”ti	780	
PA_tika-vin08_t:780_6	vuttaṃ. Yathā manussattabhāve ṭhitasseva kusaladhammānaṃ tikkhavisadasūrabhāvāpatti	780	
PA_tika-vin08_t:780_7	yathā taṃ tiṇṇampi bodhisattānaṃ bodhittayanibbattiyaṃ, evaṃ manussattabhāve ṭhitasseva	780	
PA_tika-vin08_t:780_8	akusaladhammānampi tikkhavisadasūrabhāvāpattīti āha “sayampi manussajātikenevā”ti.	780	
PA_tika-vin08_t:780_9	Ānantariyenāti ettha cutianantaraṃ niraye paṭisandhiphalaṃ anantaraṃ nāma, tasmiṃ	780	
PA_tika-vin08_t:780_10	anantare janakattena niyuttaṃ ānantariyaṃ, tena. Atha vā cutianantaraṃ phalaṃ anantaraṃ	7801	
PA_tika-vin08_t:780_11	nāma, tasmiṃ anantare niyuttaṃ, tannibbattanena anantarakaraṇasīlaṃ, anantarappayojanaṃ	7801	
PA_tika-vin08_t:780_12	vā ānantariyaṃ, tena ānantariyena mātughātakakammena. Pitughātakepi “yena manussabhūto	7801	
PA_tika-vin08_t:780_13	janako pitā sayampi manussajātikeneva satā sañcicca jīvitā voropito, ayaṃ ānantariyena	7801	
PA_tika-vin08_t:780_14	pitughātakakammena pitughātako”tiādinā sabbaṃ veditabbanti āha “pitughātakepi eseva nayo”ti.	7801	
PA_tika-vin08_t:781_0	Parivattitaliṅgampi mātaraṃ vā pitaraṃ vā jīvitā voropentassa ānantariyakammaṃ hotiyeva.	781	
PA_tika-vin08_t:781_1	Satipi hi liṅgaparivatte so eva ekakammanibbatto bhavaṅgappabandho jīvitappabandho,	781	
PA_tika-vin08_t:781_2	na aññoti. Yo pana sayaṃ manusso tiracchānabhūtaṃ pitaraṃ vā mātaraṃ vā, sayaṃ vā	781	
PA_tika-vin08_t:781_3	tiracchānabhūto manussabhūtaṃ, tiracchānoyeva vā tiracchānabhūtaṃ jīvitā voropeti,	781	
PA_tika-vin08_t:781_4	tassa kammaṃ ānantariyaṃ na hoti, bhāriyaṃ pana hoti, ānantariyaṃ āhacceva tiṭṭhati.	781	
PA_tika-vin08_t:781_5	Eḷakacatukkaṃ saṅgāmacatukkaṃ coracatukkañcettha kathetabbaṃ. “Eḷakaṃ māremī”ti abhisandhināpi	781	
PA_tika-vin08_t:781_6	hi eḷakaṭṭhāne ṭhitaṃ manusso manussabhūtaṃ mātaraṃ vā pitaraṃ vā mārento ānantariyaṃ	781	
PA_tika-vin08_t:781_7	phusati maraṇādhippāyeneva ānantariyavatthuno vikopitattā. Eḷakābhisandhinā, pana	781	
PA_tika-vin08_t:781_8	mātāpitiabhisandhinā vā eḷakaṃ mārento ānantariyaṃ na phusati ānantariyavatthuno	781	
PA_tika-vin08_t:781_9	abhāvato. Mātāpitiabhisandhinā mātāpitaro mārento phussateva. Esa nayo itarasmimpi	781	
PA_tika-vin08_t:781_10	catukkadvaye. Yathā ca mātāpitūsu, evaṃ arahantesu etāni catukkāni veditabbāni. Sabbattha	7811	
PA_tika-vin08_t:781_11	hi purimaṃ abhisandhicittaṃ appamāṇaṃ, vadhakacittaṃ, pana tadārammaṇajīvitindriyañca	7811	
PA_tika-vin08_t:781_12	pamāṇaṃ. Katānantariyakammo ca “tassa kammassa vipākaṃ paṭibāhessāmī”ti sakalacakkavāḷaṃ	7811	
PA_tika-vin08_t:781_13	mahācetiyappamāṇehi kañcanathūpehi pūretvāpi sakalacakkavāḷaṃ pūretvā nisinnassa	7811	
PA_tika-vin08_t:781_14	bhikkhusaṅghassa mahādānaṃ datvāpi buddhassa bhagavato saṅghāṭikaṇṇaṃ amuñcanto vicaritvāpi	7811	
PA_tika-vin08_t:781_15	kāyassa bhedā nirayameva upapajjati, pabbajjañca na labhati. Pitughātake vesiyā puttoti	7811	
PA_tika-vin08_t:781_16	upalakkhaṇamattaṃ, kulitthiyā aticāriniyā puttopi attano pitaraṃ ajānitvā ghāntentopi pitughātakova hoti.	7811	
PA_tika-vin08_t:782	Arahantaghātakakamme avasesanti anāgāmiādikaṃ. Ayamettha saṅkhepo, vitthāro pana tatiyapārājikavaṇṇanāto gahetabbo.	78	
PA_tika-vin08_t:783_0	“Duṭṭhacittenā”ti vuttamevatthaṃ vibhāveti “vadhakacittenā”ti. Vadhakacetanāya hi	783	
PA_tika-vin08_t:783_1	dūsitaṃ cittaṃ idha duṭṭhacittaṃ nāma. Lohitaṃ uppādetīti ettha tathāgatassa abhejjakāyatāya	783	
PA_tika-vin08_t:783_2	parūpakkamena cammacchedaṃ katvā lohitapaggharaṇaṃ nāma natthi, sarīrassa pana antoyeva	783	
PA_tika-vin08_t:783_3	ekasmiṃ ṭhāne lohitaṃ samosarati, āghātena pakuppamānaṃ sañcitaṃ hoti. Devadattena	783	
PA_tika-vin08_t:783_4	paviddhasilato bhijjitvā gatā sakkhalikāpi tathāgatassa pādantaṃ pahari, pharasunā	783	
PA_tika-vin08_t:783_5	pahaṭo viya pādo antolohitoyeva ahosi. Jīvako pana tathāgatassa ruciyā satthakena	783	
PA_tika-vin08_t:783_6	cammaṃ chinditvā tamhā ṭhānā duṭṭhalohitaṃ nīharitvā phāsumakāsi, tenassa puññakammameva	783	
PA_tika-vin08_t:783_7	ahosi. Tenāha “jīvako viyā”tiādi.	783	
PA_tika-vin08_t:784_0	Atha ye parinibbute tathāgate cetiyaṃ bhindanti, bodhiṃ chindanti, dhātumhi upakkamanti,	784	
PA_tika-vin08_t:784_1	tesaṃ kiṃ hotīti? Bhāriyaṃ kammaṃ hoti ānantariyasadisaṃ. Sadhātukaṃ pana thūpaṃ	784	
PA_tika-vin08_t:784_2	vā paṭimaṃ vā bādhamānaṃ bodhisākhaṃ chindituṃ vaṭṭati. Sacepi tattha nilīnā sakuṇā	784	
PA_tika-vin08_t:784_3	cetiye vaccaṃ pātenti, chindituṃ vaṭṭatiyeva. Paribhogacetiyato hi sarīracetiyaṃ	784	
PA_tika-vin08_t:784_4	garutaraṃ. Cetiyavatthuṃ bhinditvā gacchante bodhimūlepi chinditvā harituṃ vaṭṭati.	784	
PA_tika-vin08_t:784_5	Yā pana bodhisākhā bodhigharaṃ bādhati, taṃ geharakkhaṇatthaṃ chindituṃ na labhati.	784	
PA_tika-vin08_t:784_6	Bodhiatthāya hi gehaṃ, na gehatthāya bodhi. Āsanagharepi eseva nayo. Yasmiṃ pana	784	
PA_tika-vin08_t:784_7	āsanaghare dhātu nihitā hoti, tassa rakkhaṇatthāya taṃ sākhaṃ chindituṃ vaṭṭati.	784	
PA_tika-vin08_t:784_8	Bodhijagganatthaṃ ojoharaṇasākhaṃ vā pūtiṭṭhānaṃ vā chindituṃ vaṭṭatiyeva, satthu	784	
PA_tika-vin08_t:784_9	rūpakāyapaṭijaggane viya puññampi hoti.	784	
PA_tika-vin08_t:785_0	Saṅghabhede catunnaṃ kammānanti apalokanādīnaṃ catunnaṃ kammānaṃ. Ayaṃ saṅghabhedakoti	785	
PA_tika-vin08_t:785_1	pakatattaṃ bhikkhuṃ sandhāya vuttaṃ. Pubbe eva pārājikaṃ samāpanno vā vatthādidosena	785	
PA_tika-vin08_t:785_2	vipannupasampado vā saṅghaṃ bhindantopi ānantariyaṃ na phusati, saṅgho pana bhinnova	785	
PA_tika-vin08_t:785_3	hoti, pabbajjā cassa na vāritāti daṭṭhabbaṃ.	785	
PA_tika-vin08_t:786_0	Bhikkhunīdūsane icchamānanti odātavatthavasanaṃ icchamānaṃ. Tenevāha “gihibhāve sampaṭicchitamatteyevā”ti.	786	
PA_tika-vin08_t:786_1	Neva pabbajjā atthīti yojanā. Yo ca paṭikkhitte abhabbe ca puggale ñatvā pabbājeti,	786	
PA_tika-vin08_t:786_2	upasampādeti vā, dukkaṭaṃ. Ajānantassa sabbattha anāpattīti veditabbaṃ.	786	
PA_tika-vin08_t:787_0	142. Gabbhamāsehi saddhiṃ vīsati vassāni assāti gabbhavīso. Hāyanavaḍḍhananti gabbhamāsesu	787	
PA_tika-vin08_t:787_1	adhikesu uttari hāyanaṃ, ūnesu vaḍḍhananti veditabbaṃ. Ekūnavīsativassanti dvādasa	787	
PA_tika-vin08_t:787_2	māse mātukucchismiṃ vasitvā mahāpavāraṇāya jātakālato paṭṭhāya ekūnavīsativassaṃ.	787	
PA_tika-vin08_t:787_3	Pāṭipadadivaseti pacchimikāya vassūpagamanadivase. “Tiṃsarattidivo māso”ti vacanato	787	
PA_tika-vin08_t:787_4	“cattāro māsā parihāyantī”ti vuttaṃ. Vassaṃ ukkaḍḍhantīti vassaṃ uddhaṃ kaḍḍhanti,	787	
PA_tika-vin08_t:787_5	tatiyasaṃvacchare ekamāsassa adhikattā māsapariccajanavasena vassaṃ uddhaṃ kaḍḍhantīti	787	
PA_tika-vin08_t:787_6	attho, tasmā tatiyo saṃvaccharo terasamāsiko hoti. Saṃvaccharassa pana dvādasamāsikattā	787	
PA_tika-vin08_t:787_7	aṭṭhārasasu vassesu adhikamāse visuṃ gahetvā “cha māsā vaḍḍhantī”ti vuttaṃ. Tatoti	787	
PA_tika-vin08_t:787_8	chamāsato. Nikkaṅkhā hutvāti adhikamāsehi saddhiṃ paripuṇṇavīsativassattā nibbematikā	787	
PA_tika-vin08_t:787_9	hutvā. Yaṃ pana vuttaṃ tīsupi gaṇṭhipadesu “aṭṭhārasannaṃyeva vassānaṃ adhikamāse	787	
PA_tika-vin08_t:787_10	gahetvā gaṇitattā sesavassadvayassapi adhikadivasāni honti, tāni adhikadivasāni sandhāya	7871	
PA_tika-vin08_t:787_11	‘nikkaṅkhā hutvā’ti vutta”nti, taṃ na gahetabbaṃ. Na hi dvīsu vassesu adhikadivasāni	7871	
PA_tika-vin08_t:787_12	nāma visuṃ upalabbhanti tatiye vasse vassukkaḍḍhanavasena adhikamāse pariccatteyeva	7871	
PA_tika-vin08_t:787_13	atirekamāsasambhavato, tasmā dvīsu vassesu atirekadivasāni visuṃ na sambhavanti.	7871	
PA_tika-vin08_t:788_0	“Te dve māse gahetvā vīsati vassāni paripuṇṇāni hontī”ti kasmā vuttaṃ, ekūnavīsativassamhi	788	
PA_tika-vin08_t:788_1	ca puna aparasmiṃ vasse pakkhitte vīsati vassāni paripuṇṇāni hontīti āha “ettha pana…pe…	788	
PA_tika-vin08_t:788_2	vutta”nti. Anekatthattā nipātānaṃ pana-saddo hisaddattho, ettha hīti vuttaṃ hoti.	788	
PA_tika-vin08_t:788_3	Idañhi vuttassevatthassa samatthanavasena vuttaṃ. Iminā ca imaṃ dīpeti – yaṃ vuttaṃ	788	
PA_tika-vin08_t:788_4	“ekūnavīsativassaṃ sāmaṇeraṃ nikkhamanīyapuṇṇamāsiṃ atikkamma pāṭipadadivase upasampādentī”ti,	788	
PA_tika-vin08_t:788_5	tattha gabbhamāsepi gahetvā dvīhi māsehi aparipuṇṇavīsativassaṃ sandhāya “ekūnavīsativassa”nti	788	
PA_tika-vin08_t:788_6	vuttaṃ, tasmā adhikamāsesu dvīsu gahitesu eva vīsati vassāni paripuṇṇāni nāma hontīti.	788	
PA_tika-vin08_t:788_7	Tasmāti yasmā gabbhamāsāpi gaṇanūpagā honti, tasmā. Ekavīsativasso hotīti jātadivasato	788	
PA_tika-vin08_t:788_8	paṭṭhāya vīsativasso samāno gabbhamāsehi saddhiṃ ekavīsativasso hoti. Aññaṃ upasampādetīti	788	
PA_tika-vin08_t:788_9	upajjhāyo, kammavācācariyo vā hutvā upasampādetīti sāratthadīpaniyaṃ āgataṃ.	788	
PA_tika-vin08_t:789_0	Gabbhe sayitakālena saddhiṃ vīsatimaṃ vassaṃ paripuṇṇamassāti gabbhavīso. Nikkhamanīyapuṇṇamāsīti	789	
PA_tika-vin08_t:789_1	sāvaṇamāsassa puṇṇamiyā āsāḷhīpuṇṇamiyā anantarapuṇṇamī. Pāṭipadadivaseti pacchimikāya	789	
PA_tika-vin08_t:789_2	vassūpanāyikāya, dvādasa māse mātukucchismiṃ vasitvā mahāpavāraṇāya jātaṃ upasampādentīti	789	
PA_tika-vin08_t:789_3	attho. “Tiṃsarattidivo māso, dvādasamāsiko saṃvaccharo”ti vacanato “cattāro māsā	789	
PA_tika-vin08_t:789_4	parihāyantī”ti vuttaṃ. Vassaṃ ukkaḍḍhantīti vassaṃ uddhaṃ kaḍḍhanti, “ekamāsaṃ adhikamāso”ti	789	
PA_tika-vin08_t:789_5	chaḍḍetvā vassaṃ upagacchantīti attho, tasmā tatiyo tatiyo saṃvaccharo terasamāsiko	789	
PA_tika-vin08_t:789_6	hoti. Te dve māse gahetvāti nikkhamanīyapuṇṇamāsato yāva jātadivasabhūtā mahāpavāraṇā,	789	
PA_tika-vin08_t:789_7	tāva ye dve māsā anāgatā, tesaṃ atthāya adhikamāsato laddhe dve māse gahetvā. Tenāha	789	
PA_tika-vin08_t:789_8	“yo pavāretvā vīsativasso bhavissatī”tiādi. “Nikkaṅkhā hutvā”ti idaṃ aṭṭhārasannaṃ	789	
PA_tika-vin08_t:789_9	vassānaṃ eva adhikamāse gahetvā tato vīsatiyā vassesupi cātuddasīnaṃ atthāya catunnaṃ	789	
PA_tika-vin08_t:789_10	māsānaṃ parihāpanena sabbathā paripuṇṇavīsativassataṃ sandhāya vuttaṃ.	7891	
PA_tika-vin08_t:790_0	Pavāretvā vīsativasso bhavissatīti mahāpavāraṇādivase atikkante gabbhavassena saha	790	
PA_tika-vin08_t:790_1	vīsativasso bhavissatīti attho. Tasmāti yasmā gabbhamāsāpi gaṇanūpagā honti, tasmā.	790	
PA_tika-vin08_t:790_2	Ekavīsativassoti jātiyā vīsativassaṃ sandhāya vuttaṃ. Aññaṃ upasampādetīti upajjhāyo,	790	
PA_tika-vin08_t:790_3	ācariyo vā hutvā upasampādeti. Sopīti upasampādentopi anupasampannoti vimativinodaniyaṃ āgataṃ.	790	
PA_tika-vin08_t:791_0	Ettha siyā – aṭṭhakathāṭīkāsu “aṭṭhārasasu vassesu cha māsā vaḍḍhantī”ti vuttaṃ,	791	
PA_tika-vin08_t:791_1	idāni pana “ekūnavīsatiyā vassesu satta māsā adhikā”ti vadanti, kathamettha viññātabbanti?	791	
PA_tika-vin08_t:791_2	Vuccate – aṭṭhakathāṭīkāsu sāsanavohārena lokiyagatiṃ anupagamma tīsu tīsu saṃvaccharesu	791	
PA_tika-vin08_t:791_3	māsachaḍḍanaṃ gahetvā “aṭṭhārasasu vassesu cha māsā vaḍḍhantī”ti vuttaṃ, idāni pana	791	
PA_tika-vin08_t:791_4	vedavohārena candasūriyagatisaṅkhātaṃ tithiṃ gahetvā gaṇento “ekūnavīsatiyā vassesu	791	
PA_tika-vin08_t:791_5	satta māsā adhikā”ti vadantīti, taṃ vassūpanāyikakathāyaṃ āvi bhavissati.	791	
PA_tika-vin08_t:792	143. Mātā vā matā hotīti sambandho. Soyevāti pabbajjāpekkho eva.	79	
PA_tika-vin08_t:793_0	144. “Ekasīmāyañca aññepi bhikkhū atthīti iminā ekasīmāyaṃ bhikkhumhi asati bhaṇḍukammārocanakiccaṃ	793	
PA_tika-vin08_t:793_1	natthīti dasseti. Khaṇḍasīmāya vā ṭhatvā nadīsamuddādīni vā gantvā pabbājetabboti	793	
PA_tika-vin08_t:793_2	etena sabbe sīmaṭṭhakabhikkhū āpucchitabbā, anāpucchā pabbājetuṃ na vaṭṭatīti dīpeti.	793	
PA_tika-vin08_t:794_0	145. Anāmaṭṭhapiṇḍapātanti aggahitaaggaṃ piṇḍapātaṃ. Sāmaṇerabhāgasamako āmisabhāgoti	794	
PA_tika-vin08_t:794_1	ettha kiñcāpi sāmaṇerānaṃ āmisabhāgassa samakameva dīyamānattā visuṃ sāmaṇerabhāgo	794	
PA_tika-vin08_t:794_2	nāma natthi, heṭṭhā gacchantaṃ pana bhattaṃ kadāci mandaṃ bhaveyya, tasmā upari aggahetvā	794	
PA_tika-vin08_t:794_3	sāmaṇerapāḷiyāva gahetvā dātabboti adhippāyo. Niyatapabbajjasseva cāyaṃ bhāgo dīyati.	794	
PA_tika-vin08_t:794_4	Teneva “apakkaṃ patta”ntiādi vuttaṃ. Aññe vā bhikkhū dātukāmā hontīti sambandho.	794	
PA_tika-vin08_t:795_0	146. Sayaṃ pabbājetabboti kesacchedanādīni sayaṃ karontena pabbājetabbo. Kesacchedanaṃ	795	
PA_tika-vin08_t:795_1	kāsāyacchādanaṃ saraṇadānanti hi imāni tīṇi karonto “pabbājetī”ti vuccati, tesu ekaṃ	795	
PA_tika-vin08_t:795_2	dve vāpi karonto tathā voharīyatiyeva, tasmā etaṃ pabbājehīti kesacchedanaṃ kāsāyacchādanañca	795	
PA_tika-vin08_t:795_3	sandhāya vuttaṃ. Upajjhāyaṃ uddissa pabbājetīti etthāpi eseva nayo. Khaṇḍasīmaṃ netvāti	795	
PA_tika-vin08_t:795_4	bhaṇḍukammārocanapariharaṇatthaṃ vuttaṃ. Tena sabhikkhuke vihāre aññampi “etassa	795	
PA_tika-vin08_t:795_5	kese chindā”ti vattuṃ na vaṭṭati. Pabbājetvāti kesacchedanaṃ sandhāya vadati. Bhikkhuto	795	
PA_tika-vin08_t:795_6	añño pabbājetuṃ na labhatīti saraṇadānaṃ sandhāya vuttaṃ. Tenevāha “sāmaṇero panā”tiādīti	795	
PA_tika-vin08_t:795_7	sāratthadīpaniyaṃ (sārattha ṭī. mahāvagga 3.34) āgataṃ. Vimativinodaniyaṃ pana –	795	
PA_tika-vin08_t:795_8	sayaṃ pabbājetabboti ettha “kesamassuṃ ohāretvā”tiādivacanato kesacchedanakāsāyacchādanasaraṇadānāni	795	
PA_tika-vin08_t:795_9	pabbajanaṃ nāma, tesu pacchimadvayaṃ bhikkhūhi eva kātabbaṃ, kāretabbaṃ vā. Pabbājehīti	795	
PA_tika-vin08_t:795_10	idaṃ tividhampi sandhāya vuttaṃ. Khaṇḍasīmaṃ netvāti bhaṇḍukammārocanapariharaṇatthaṃ.	7951	
PA_tika-vin08_t:795_11	Bhikkhūnañhi anārocetvā ekasīmāya “etassa kese chindā”ti aññaṃ āṇāpetumpi na vaṭṭati.	7951	
PA_tika-vin08_t:795_12	Pabbājetvāti kesādicchedanameva sandhāya vuttaṃ “kāsāyāni acchādetvā”ti visuṃ vuttattā.	7951	
PA_tika-vin08_t:795_13	Pabbājetuṃ na labhatīti saraṇadānaṃ sandhāya vuttaṃ. Anupasampannena bhikkhuāṇattiyā	7951	
PA_tika-vin08_t:795_14	dinnampi saraṇaṃ na ruhatīti vuttaṃ.	7951	
PA_tika-vin08_t:796_0	Vajirabuddhiṭīkāyampi (vajira ṭī. mahāvagga 34) – khaṇḍasīmaṃ netvāti bhaṇḍukammārocanapariharaṇatthaṃ	796	
PA_tika-vin08_t:796_1	vuttaṃ, tena sabhikkhuke vihāre aññampi “etassa kese chindā”ti vattuṃ na vaṭṭati.	796	
PA_tika-vin08_t:796_2	“Pabbājetvā”ti imassa adhippāyapakāsanatthaṃ “kāsāyāni acchādetvā ehī”ti vuttaṃ.	796	
PA_tika-vin08_t:796_3	Upajjhāyo ce kesamassuoropanādīni akatvā pabbajjatthaṃ saraṇāni deti, na ruhati pabbajjā.	796	
PA_tika-vin08_t:796_4	Kammavācāya sāvetvā upasampādeti, ruhati upasampadā. Apattacīvarānaṃ upasampadāsiddhidassanato,	796	
PA_tika-vin08_t:796_5	kammavipattiyā abhāvato cetaṃ yujjatevāti eke. Hoti cettha –	796	
PA_tika-vin08_t:797	“Saliṅgasseva pabbajjā, viliṅgassāpi cetarā;	79	
PA_tika-vin08_t:798	Apetapubbavesassa, taṃdvayā iti cāpare”ti.	79	
PA_tika-vin08_t:799	Bhikkhunā hi sahatthena vā āṇattiyā vā dinnameva kāsāvaṃ vaṭṭati, adinnaṃ na vaṭṭatīti pana santesveva kāsāvesu, nāsantesu asambhavatoti tesaṃ adhippāyoti āgato.	79	
PA_tika-vin08_t:800	Bhabbarūpoti bhabbasabhāvo. Tamevatthaṃ pariyāyantarena vibhāveti “sahetuko”ti. Ñātoti pākaṭo. Yasassīti parivārasampattiyā samannāgato.	80	
PA_tika-vin08_t:801_0	Vaṇṇasaṇṭhānagandhāsayokāsavasena asucijegucchapaṭikūlabhāvaṃ pākaṭaṃ karontenāti	801	
PA_tika-vin08_t:801_1	sambandho. Tattha kesā nāmete vaṇṇatopi paṭikūlā, saṇṭhānatopi gandhatopi āsayatopi	801	
PA_tika-vin08_t:801_2	okāsatopi paṭikūlā. Manuññepi hi yāgupatte vā bhattapatte vā kesavaṇṇaṃ kiñci disvā	801	
PA_tika-vin08_t:801_3	“kesamissakamidaṃ, haratha na”nti jigucchanti, evaṃ kesā vaṇṇato paṭikūlā. Rattiṃ	801	
PA_tika-vin08_t:801_4	bhuñjantāpi kesasaṇṭhānaṃ akkavākaṃ vā makacivākaṃ vā chupitvā tatheva jigucchanti,	801	
PA_tika-vin08_t:801_5	evaṃ saṇṭhānatopi paṭikūlā. Telamakkhanapupphadhūmādisaṅkhāravirahitānañca kesānaṃ	801	
PA_tika-vin08_t:801_6	gandho paramajeguccho hoti. Tato jegucchataro aggimhi pakkhittānaṃ. Kesā hi vaṇṇasaṇṭhānato	801	
PA_tika-vin08_t:801_7	appaṭikūlāpi siyuṃ, gandhena pana paṭikūlāyeva. Yathā hi daharassa kumārakassa vaccaṃ	801	
PA_tika-vin08_t:801_8	vaṇṇato haliddivaṇṇaṃ, saṇṭhānato haliddipiṇḍisaṇṭhānaṃ. Saṅkaraṭṭhāne chaḍḍitañca	801	
PA_tika-vin08_t:801_9	uddhumātakakāḷasunakhasarīraṃ vaṇṇato tālapakkavaṇṇaṃ, saṇṭhānato vaṭṭetvā vissaṭṭhamudiṅgasaṇṭhānaṃ,	801	
PA_tika-vin08_t:801_10	dāṭhāpissa sumanamakuḷasadisā, taṃ ubhayampi vaṇṇasaṇṭhānato siyā appaṭikūlaṃ, gandhena	8011	
PA_tika-vin08_t:801_11	pana paṭikūlameva, evaṃ kesāpi siyuṃ vaṇṇasaṇṭhānato appaṭikūlā, gandhena pana paṭikūlāyevāti.	8011	
PA_tika-vin08_t:802_0	Yathā pana asuciṭṭhāne gāmanissandena jātāni sūpeyyapaṇṇāni nāgarikamanussānaṃ jegucchāni	802	
PA_tika-vin08_t:802_1	honti aparibhogāni, evaṃ kesāpi pubbalohitamuttakarīsapittasemhādinissandena jātattā	802	
PA_tika-vin08_t:802_2	paramajegucchāti. Evaṃ āsayatopi paṭikūlā. Ime ca kesā nāma gūtharāsimhi uṭṭhitakaṇṇakā	802	
PA_tika-vin08_t:802_3	viya ekatiṃsakoṭṭhāsarāsimhi jātā, te susānasaṅkāraṭṭhānādīsu jātasākaṃ viya, parikhādīsu	802	
PA_tika-vin08_t:802_4	jātakamalakuvalayādipupphaṃ viya ca asuciṭṭhāne jātattā paramajegucchāti evaṃ okāsato	802	
PA_tika-vin08_t:802_5	paṭikūlātiādinā nayena tacapañcakassa vaṇṇādivasena paṭikūlabhāvaṃ pakāsentenāti attho.	802	
PA_tika-vin08_t:803_0	Nijjīvanissattabhāvaṃ vā pākaṭaṃ karontenāti ime kesā nāma sīsakaṭāhapaliveṭhanacamme	803	
PA_tika-vin08_t:803_1	jātā, tattha yathā vammikamatthake jātesu kuṇṭhatiṇesu na vammikamatthako jānāti	803	
PA_tika-vin08_t:803_2	“mayi kuṇṭhatiṇāni jātānī”ti, nāpi kuṇṭhatiṇāni jānanti “mayaṃ vammikamatthake jātānī”ti.	803	
PA_tika-vin08_t:803_3	Evameva na sīsakaṭāhapaliveṭhanacammaṃ jānāti “mayi kesā jātā”ti, nāpi kesā jānanti	803	
PA_tika-vin08_t:803_4	“mayaṃ sīsakaṭāhapaliveṭhanacamme jātā”ti, aññamaññaṃ ābhogapaccavekkhaṇarahitā ete	803	
PA_tika-vin08_t:803_5	dhammā. Iti “kesā nāma imasmiṃ sarīre pāṭiyekko koṭṭhāso acetano abyākato suñño nissatto	803	
PA_tika-vin08_t:803_6	thaddho pathavīdhātū”tiādinā nayena nijjīvanissattabhāvaṃ pakāsentena. Pubbeti purimabuddhānaṃ	803	
PA_tika-vin08_t:803_7	santike. Madditasaṅkhāroti nāmarūpavavatthānena ceva paccayapariggahavasena ca ñāṇena	803	
PA_tika-vin08_t:803_8	parimadditasaṅkhāro. Bhāvitabhāvanoti kalāpasammasanādinā sabbaso kusalabhāvanāya	803	
PA_tika-vin08_t:803_9	pūraṇena bhāvitabhāvano. Adinnaṃ na vaṭṭatīti ettha “pabbajjā na ruhatīti vadantī”ti	803	
PA_tika-vin08_t:803_10	sāratthadīpaniyaṃ vuttaṃ.	8031	
PA_tika-vin08_t:804_0	Vimativinodaniyaṃ pana – yasassīti parivārasampanno. Nijjīvanissattabhāvanti “kesā	804	
PA_tika-vin08_t:804_1	nāma imasmiṃ sarīre pāṭiyekko koṭṭhāso acetano abyākato suñño nissatto thaddho pathavīdhātū”tiādinayaṃ	804	
PA_tika-vin08_t:804_2	saṅgaṇhāti, sabbaṃ visuddhimagge āgatanayena gahetabbaṃ. Pubbeti pubbabuddhuppādesu.	804	
PA_tika-vin08_t:804_3	Madditasaṅkhāroti vipassanāvasena vuttaṃ. Bhāvitabhāvanoti samathavasenapi.	804	
PA_tika-vin08_t:805_0	Kāsāyāni tikkhattuṃ vā…pe… paṭiggāhāpetabboti ettha “sabbadukkhanissaraṇatthāya imaṃ	805	
PA_tika-vin08_t:805_1	kāsāvaṃ gahetvā”ti vā “taṃ kāsāvaṃ datvā”ti vā vatvā “pabbājetha maṃ, bhante, anukampaṃ	805	
PA_tika-vin08_t:805_2	upādāyā”ti evaṃ yācanapubbakaṃ cīvaraṃ paṭicchāpeti. Athāpītiādi tikkhattuṃ paṭiggāhāpanato	805	
PA_tika-vin08_t:805_3	paraṃ kattabbavidhidassanaṃ, athāpīti tato parampīti attho. Keci pana “cīvaraṃ appaṭiggāhāpetvā	805	
PA_tika-vin08_t:805_4	pabbājanappakārabhedadassanatthaṃ ‘athāpī’ti vuttaṃ. Athāpīti atha vāti attho”ti	805	
PA_tika-vin08_t:805_5	vadanti. Adinnaṃ na vaṭṭatīti iminā pabbajjā na ruhatīti dasseti.	805	
PA_tika-vin08_t:806_0	147. Pāde vandāpetvāti pādābhimukhaṃ namāpetvā. Dūre vandantopi hi pāde vandatīti	806	
PA_tika-vin08_t:806_1	vuccatīti. Upajjhāyena vāti ettha yassa santike upajjhaṃ gaṇhāti, ayaṃ upajjhāyo.	806	
PA_tika-vin08_t:806_2	Yaṃ ābhisamācārikesu vinayanatthāya ācariyaṃ katvā niyyātenti, ayaṃ ācariyo. Sace	806	
PA_tika-vin08_t:806_3	pana upajjhāyo sayameva sabbaṃ sikkhāpeti, aññampi na niyyāteti, upajjhāyovassa ācariyopi	806	
PA_tika-vin08_t:806_4	hoti. Yathā upasampadākāle sayameva kammavācaṃ vācento upajjhāyova kammavācācariyopi hotīti vuttaṃ.	806	
PA_tika-vin08_t:807_0	Anuññātaupasampadāti ñatticatutthakammena anuññātaupasampadā. Ṭhānakaraṇasampadanti	807	
PA_tika-vin08_t:807_1	ettha uraādīni ṭhānāni, saṃvutādīni karaṇānīti veditabbāni. Anunāsikantaṃ katvā dānakāle	807	
PA_tika-vin08_t:807_2	antarāvicchedaṃ akatvā dātabbānīti dassetuṃ “ekasambandhānī”ti vuttaṃ. Vicchinditvāti	807	
PA_tika-vin08_t:807_3	ma-kārantaṃ katvā dānasamaye vicchedaṃ katvā.	807	
PA_tika-vin08_t:808_0	148. Sabbamassa kappiyākappiyaṃ ācikkhitabbanti dasasikkhāpadavinimuttaṃ parāmāsāparāmāsādibhedaṃ	808	
PA_tika-vin08_t:808_1	kappiyākappiyaṃ ācikkhitabbaṃ. Ābhisamācārikesu vinetabboti iminā “sekhiyaupajjhāyavattādiābhisamācārikasīlamanena	808	
PA_tika-vin08_t:808_2	pūretabbaṃ. Tattha ca kattabbassa akaraṇe, akattabbassa ca karaṇe daṇḍakammāraho	808	
PA_tika-vin08_t:808_3	hotīti dīpetīti sāratthadīpaniyaṃ vuttaṃ. Anunāsikantaṃ katvā dānakāle antarāvicchedo	808	
PA_tika-vin08_t:808_4	na kātabboti āha “ekasambandhānī”ti. Ābhisamācārikesu vinetabboti iminā sekhiyavattākkhandhakavattesu,	808	
PA_tika-vin08_t:808_5	aññesu ca sukkavissaṭṭhiādilokavajjasikkhāpadesu ca sāmaṇerehi vattitabbaṃ, tattha	808	
PA_tika-vin08_t:808_6	avattamāno alajjī daṇḍakammāraho ca hotīti dassetīti vimativinodaniyaṃ.	808	
PA_tika-vin08_t:809_0	Urādīni ṭhānāni nāma, saṃvutādīni karaṇāni nāma. Anunāsikantaṃ katvā ekasambandhaṃ	809	
PA_tika-vin08_t:809_1	katvā dānakāle antarā aṭṭhatvā vattabbaṃ, vicchinditvā dānakālepi yathāvuttaṭṭhāne	809	
PA_tika-vin08_t:809_2	eva vicchedo, aññatra na vaṭṭatīti likhitaṃ, anunāsikante dīyamāne khalitvā “buddhaṃ	809	
PA_tika-vin08_t:809_3	saraṇaṃ gacchāmī”ti ma-kārena missībhūte khette otiṇṇattā vaṭṭatīti upatissatthero.	809	
PA_tika-vin08_t:809_4	Missaṃ katvā vattuṃ vaṭṭati, vacanakāle pana anunāsikaṭṭhāne vicchedaṃ akatvā vattabbanti	809	
PA_tika-vin08_t:809_5	dhammasiritthero. “Evaṃ kammavācāyampī”ti vuttaṃ. Ubhatosuddhiyāva vaṭṭatīti ettha	809	
PA_tika-vin08_t:809_6	mahāthero patitadantādikāraṇatāya acaturassaṃ katvā vadati, byattasāmaṇero samīpe	809	
PA_tika-vin08_t:809_7	ṭhito pabbajjāpekkhaṃ byattaṃ vadāpeti, mahātherena avuttaṃ vadāpetīti na vaṭṭati.	809	
PA_tika-vin08_t:809_8	Kammavācāya itaro bhikkhu ce vadati, vaṭṭatīti. Saṅgho hi kammaṃ karoti, na puggaloti.	809	
PA_tika-vin08_t:809_9	Na, nānāsīmapavattakammavācāsāmaññanayena paṭikkhipitabbattā. Atha therena caturassaṃ	809	
PA_tika-vin08_t:809_10	vuttaṃ pabbajjāpekkhaṃ vattuṃ asakkontaṃ sāmaṇero sayaṃ vatvā vadāpeti, ubhatosuddhi	8091	
PA_tika-vin08_t:809_11	eva hoti therena vuttasseva vuttattā. “Buddhaṃ saraṇaṃ gacchanto asādhāraṇe buddhaguṇaṃ,	8091	
PA_tika-vin08_t:809_12	dhammaṃ saraṇaṃ gacchanto nibbānaṃ, saṅghaṃ saraṇaṃ gacchanto sekkhadhammaṃ asekkhadhammañca	8091	
PA_tika-vin08_t:809_13	saraṇaṃ gacchatī”ti aggahitaggahaṇavasena yojanā kātabbā. Aññathā saraṇattayasaṅkaradoso.	8091	
PA_tika-vin08_t:809_14	Sabbamassa kappiyākappiyanti dasasikkhāpadavinimuttaṃ parāmāsāparāmāsādibhedaṃ. “Ābhisamācārikesu	8091	
PA_tika-vin08_t:809_15	vinetabbo”ti vacanato sekhiyaupajjhāyavattādiābhisamācārikasīlamanena pūretabbaṃ.	8091	
PA_tika-vin08_t:809_16	Tattha cārittassa akaraṇe, vārittassa karaṇe daṇḍakammāraho hotī”ti dīpetīti vajirabuddhiṭīkāyaṃ āgato.	8091	
PA_tika-vin08_t:810_0	Anujānāmi bhikkhave sāmaṇerānaṃ dasa sikkhāpadānītiādīsu sikkhitabbāni padāni sikkhāpadāni,	810	
PA_tika-vin08_t:810_1	sikkhākoṭṭhāsāti attho. Sikkhāya vā padāni sikkhāpadāni, adhisīlaadhicittaadhipaññāsikkhānaṃ	810	
PA_tika-vin08_t:810_2	adhigamupāyoti attho. Atthato pana kāmāvacarakusalacittasampayuttā viratiyo, taṃsampayuttadhammā	810	
PA_tika-vin08_t:810_3	panettha taggahaṇeneva gahetabbā. Pāṇoti paramatthato jīvitindriyaṃ, tassa atipātanaṃ	810	
PA_tika-vin08_t:810_4	pabandhavasena pavattituṃ adatvā satthādīhi atikkamma abhibhavitvā pātanaṃ pāṇātipāto,	810	
PA_tika-vin08_t:810_5	pāṇavadhoti attho. So pana atthato pāṇe pāṇasaññino jīvitindriyupacchedakaupakkamasamuṭṭhāpikā	810	
PA_tika-vin08_t:810_6	vadhakacetanāva, tasmā pāṇātipātā veramaṇi, verahetutāya verasaṅkhātaṃ pāṇātipātādipāpadhammaṃ	810	
PA_tika-vin08_t:810_7	maṇati nīharatīti virati “veramaṇī”ti vuccati. Viramati etāyāti vā “viramatī”ti vattabbe	810	
PA_tika-vin08_t:810_8	niruttinayena “veramaṇī”ti samādānavirati vuttā. Esa nayo sesesupi.	810	
PA_tika-vin08_t:811_0	Adinnassa ādānaṃ adinnādānaṃ, theyyacetanā. Abramhacariyanti aseṭṭhacariyaṃ, maggenamaggapaṭipattisamuṭṭhāpikā	811	
PA_tika-vin08_t:811_1	methunacetanā. Musāti abhūtavatthu, tassa vādo abhūtaṃ ñatvāva bhūtato viññāpanacetanā	811	
PA_tika-vin08_t:811_2	musāvādo. Piṭṭhapūvādinibbattā surā ceva pupphāsavādibhedaṃ merayañca surāmerayaṃ.	811	
PA_tika-vin08_t:811_3	Tadeva madanīyaṭṭhena majjañceva pamādakāraṇaṭṭhena pamādaṭṭhānañca, taṃ yāya cetanāya	811	
PA_tika-vin08_t:811_4	pivati, tassā evaṃ adhivacanaṃ.	811	
PA_tika-vin08_t:812_0	Aruṇuggamanato paṭṭhāya yāva majjhanhikā, ayaṃ ariyānaṃ bhojanassa kālo nāma, tadañño	812	
PA_tika-vin08_t:812_1	vikālo. Bhuñjitabbaṭṭhena bhojananti idha sabbaṃ yāvakālikaṃ vuccati, tassa ajjhoharaṇaṃ	812	
PA_tika-vin08_t:812_2	idha uttarapadalopena bhojananti adhippetaṃ. Vikāle bhojanaṃ ajjhoharaṇaṃ vikālabhojanaṃ,	812	
PA_tika-vin08_t:812_3	vikāle vāyāvakālikassa bhojanaṃ ajjhoharaṇaṃ vikālabhojanantipi attho gahetabbo,	812	
PA_tika-vin08_t:812_4	taṃ atthato vikāle yāvakālikaajjhoharaṇacetanāva.	812	
PA_tika-vin08_t:813_0	Sāsanassa ananulomattā visūkaṃ paṭāṇībhūtaṃ dassanaṃ “visūkadassanaṃ, naccagītādidassanasavanānañceva	813	
PA_tika-vin08_t:813_1	vaṭṭakayuddhajūtakīḷādisabbakīḷānañca nāmaṃ. Dassananti cettha pañcannampi viññāṇānaṃ	813	
PA_tika-vin08_t:813_2	yathāsakaṃ visayassa ālocanasabhāvatāya dassanasaddena saṅgahetabbattā savanampi	813	
PA_tika-vin08_t:813_3	saṅgahitaṃ. Naccagītavāditasaddehi cettha attano naccanagāyanādīnipi saṅgahitānīti daṭṭhabbaṃ.	813	
PA_tika-vin08_t:814_0	Mālāti baddhamabaddhaṃ vā pupphaṃ, antamaso suttādimayampi alaṅkāratthāya piḷandhiyamānaṃ	814	
PA_tika-vin08_t:814_1	mālātveva vuccati. Gandhanti vāsacuṇṇādivilepanato aññaṃ yaṃ kiñci gandhajātaṃ. Vilepananti	814	
PA_tika-vin08_t:814_2	pisitvā gahitaṃ chavirāgakaraṇañceva gandhajātañca. Dhāraṇaṃ nāma piḷandhanaṃ. Maṇḍanaṃ	814	
PA_tika-vin08_t:814_3	nāma ūnaṭṭhānapūraṇaṃ. Gandhavasena, chavirāgavasena vā sādiyanaṃ vibhūsanaṃ nāma,	814	
PA_tika-vin08_t:814_4	mālādīsu vā dhāraṇādīni yathākkamaṃ yojetabbāni. Tesaṃ dhāraṇādīnaṃ ṭhānaṃ kāraṇaṃ vītikkamacetanā.	814	
PA_tika-vin08_t:815_0	Uccāti ucca-saddena samānattho nipāto. Uccāsayanaṃ vuccati pamāṇātikkantaṃ āsandādi.	815	
PA_tika-vin08_t:815_1	Mahāsayanaṃ akappiyattharaṇehi atthataṃ salohitavitānañca. Etesu hi āsanaṃ sayanañca	815	
PA_tika-vin08_t:815_2	uccāsayanamahāsayanasaddehi gahitāni uttarapadalopena. Jātarūparajatapaṭiggahaṇāti	815	
PA_tika-vin08_t:815_3	ettha rajatasaddena dārumāsakādi sabbaṃ rūpiyaṃ saṅgahitaṃ. Muttāmaṇiādayopettha	815	
PA_tika-vin08_t:815_4	dhaññakkhettavatthādayo ca saṅgahitāti daṭṭhabbā. Paṭiggahaṇa-saddena pana paṭiggāhāpanasādiyanānipi saṅgahitāni.	815	
PA_tika-vin08_t:816_0	149. Senāsanaggāho ca paṭippassambhantīti iminā vassacchedaṃ dasseti. Upasampannānampi	816	
PA_tika-vin08_t:816_1	pārājikasamāpattiyā saraṇagamanādisāmaṇerabhāvassapi vinassanato senāsanaggāho ca	816	
PA_tika-vin08_t:816_2	paṭippassambhati, saṅghalābhampi te na labhantīti veditabbaṃ. Purimikāya puna saraṇāni	816	
PA_tika-vin08_t:816_3	gahitānīti saraṇagahaṇena saha tadahevassa vassūpagamanampi dasseti. Pacchimikāya	816	
PA_tika-vin08_t:816_4	vassāvāsikanti vassāvāsikalābhaggahaṇadassanamattamevetaṃ, tato purepi vā pacchāpi	816	
PA_tika-vin08_t:816_5	vā vassāvāsikañca cīvaramāsesu saṅghe uppannakālacīvarañca purimikāya upagantvā avipannasīlo	816	
PA_tika-vin08_t:816_6	sāmaṇero labhati eva. Sace pacchimikāya gahitānīti pacchimikāya vassūpagamanañca	816	
PA_tika-vin08_t:816_7	chinnavassatañca dasseti. Tassa hi kālacīvaralābho na pāpuṇāti, tasmā “apaloketvā	816	
PA_tika-vin08_t:816_8	lābho dātabbo”ti vuttaṃ. Vassāvāsikalābho pana yadi senāsanassāmikā dāyakā senāsanaguttatthāya	816	
PA_tika-vin08_t:816_9	pacchimikāya upagantvā vattaṃ katvā attano senāsane vasantassapi vassāvāsikaṃ dātabbanti	816	
PA_tika-vin08_t:816_10	vadanti, anapaloketvāpi dātabbova. Yaṃ pana sāratthadīpaniyaṃ “pacchimikāya vassāvāsikaṃ	8161	
PA_tika-vin08_t:816_11	lacchatīti pacchimikāya puna vassaṃ upagatattā lacchatī”ti vuttaṃ, tampi vassāvāsike	8161	
PA_tika-vin08_t:816_12	dāyakānaṃ imaṃ adhippāyaṃ nissāya vuttañce, sundaraṃ, saṅghikaṃ, kālacīvarampi sandhāya	8161	
PA_tika-vin08_t:816_13	vuttañce, na yujjatīti veditabbaṃ.	8161	
PA_tika-vin08_t:817_0	Na ajānitvāti “surā”ti ajānitvā pivato pāṇātipātāveramaṇiādisabbasīlabhedaṃ saraṇabhedañca	817	
PA_tika-vin08_t:817_1	na āpajjati. Akusalaṃ pana surāpānāveramaṇisīlabhedo ca hoti mālādidhāraṇādīsu viyāti	817	
PA_tika-vin08_t:817_2	daṭṭhabbaṃ. Itarānīti vikālabhojanāveramaṇiādīni. Tānipi hi sañcicca vītikkamantassa	817	
PA_tika-vin08_t:817_3	taṃ taṃ bhijjati eva, itarītaresaṃ pana abhijjanena nāsanaṅgāni na honti. Teneva	817	
PA_tika-vin08_t:817_4	“etesu bhinnesū”ti bhedavacanaṃ vuttaṃ.	817	
PA_tika-vin08_t:818_0	Accayaṃ desāpetabboti “accayo maṃ bhante accāgamā”tiādinā saṅghamajjhe desāpetvā	818	
PA_tika-vin08_t:818_1	saraṇasīlaṃ dātabbanti adhippāyo pārājikattā tesaṃ. Tenāha “liṅganāsanāya nāsetabbo”ti.	818	
PA_tika-vin08_t:818_2	Ayameva hi nāsanā idhādhippetāti liṅganāsanākāraṇehi pāṇātipātādīhi avaṇṇabhāsanādīnaṃ	818	
PA_tika-vin08_t:818_3	saha patitattā vuttaṃ. Nanu ca kaṇṭakasāmaṇeropi micchādiṭṭhiko eva, tassa ca heṭṭhā	818	
PA_tika-vin08_t:818_4	daṇḍakammanāsanāva vuttā, idha pana micchādiṭṭhikassa liṅganāsanā vuccati, ko imesaṃ	818	
PA_tika-vin08_t:818_5	bhedoti codanaṃ manasi nidhāyāha “sassatucchedānañhi aññataradiṭṭhiko”ti. Ettha cāyaṃ	818	
PA_tika-vin08_t:818_6	adhippāyo – yo hi “attā issaro”ti vā “nicco dhuvo”tiādinā vā “attā ucchijjissati	818	
PA_tika-vin08_t:818_7	vinassissatī”tiādinā vā titthiyaparikappitaṃ yaṃ kiñci sassatucchedadiṭṭhiṃ daḷhaṃ	818	
PA_tika-vin08_t:818_8	gahetvā voharati, tassa sā pārājikaṭṭhānaṃ hoti, so ca liṅganāsanāya nāsetabbo. Yo	818	
PA_tika-vin08_t:818_9	pana īdisaṃ diṭṭhiṃ aggahetvā sāsanikova hutvā kevalaṃ buddhavacanādhippāyaṃ viparītato	818	
PA_tika-vin08_t:818_10	gahetvā bhikkhūhi ovadiyamānopi appaṭinissajjitvā voharati, tassa sā diṭṭhi pārājikaṃ	8181	
PA_tika-vin08_t:818_11	na hoti, so pana kaṇṭakanāsanāya eva nāsetabboti vimativinodaniyaṃ. Imasmiṃ ṭhāne	8181	
PA_tika-vin08_t:818_12	sāratthadīpaniyaṃ dasasikkhāpadato paṭṭhāya vitthārato vaṇṇanā āgatā, sā porāṇaṭīkāyaṃ	8181	
PA_tika-vin08_t:818_13	sabbaso potthakaṃ āruḷhā, tasmā idha na vitthārayimha.	8181	
PA_tika-vin08_t:819_0	150. “Attano pariveṇanti idaṃ puggalikaṃ sandhāya vutta”nti gaṇṭhipadesu vuttaṃ.	819	
PA_tika-vin08_t:819_1	Ayaṃ panettha gaṇṭhipadakārānaṃ adhippāyo – vassaggena pattasenāsananti iminā tassa	819	
PA_tika-vin08_t:819_2	vassaggena pattaṃ saṅghikasenāsanaṃ vuttaṃ. Attano pariveṇanti imināpi tasseva puggalikasenāsanaṃ	819	
PA_tika-vin08_t:819_3	vuttanti. Ayaṃ panettha amhākaṃ khanti – yattha vā vasatīti iminā saṅghikaṃ vā hotu	819	
PA_tika-vin08_t:819_4	puggalikaṃ vā, tassa nibaddhavasanakasenāsanaṃ vuttaṃ. Yattha vā paṭikkamatīti iminā	819	
PA_tika-vin08_t:819_5	pana yaṃ ācariyupajjhāyassa vasanaṭṭhānaṃ upaṭṭhānādinimittaṃ nibaddhaṃ pavisati,	819	
PA_tika-vin08_t:819_6	taṃ ācariyupajjhāyānaṃ pavisanaṭṭhānaṃ vuttaṃ, tasmā tadubhayaṃ dassetuṃ “ubhayenapi	819	
PA_tika-vin08_t:819_7	attano pariveṇañca vassaggena pattasenāsanañca vutta”nti āha. Tattha attano pariveṇanti	819	
PA_tika-vin08_t:819_8	iminā ācariyupajjhāyānaṃ nivāsanaṭṭhānaṃ dassitaṃ, vassaggena pattasenāsananti iminā	819	
PA_tika-vin08_t:819_9	pana tassa vasanaṭṭhānaṃ, tasmā tadubhayampi saṅghikaṃ vā hotu puggalikaṃ vā, āvaraṇaṃ	819	
PA_tika-vin08_t:819_10	kātabbamevāti. Mukhadvārikanti mukhadvārena bhuñjitabbaṃ. Daṇḍakammaṃ katvāti daṇḍakammaṃ	8191	
PA_tika-vin08_t:819_11	yojetvā. Daṇḍenti vinenti etenāti daṇḍo, soyeva kattabbattā kammanti daṇḍakammaṃ,	8191	
PA_tika-vin08_t:819_12	āvaraṇādi. Daṇḍakammamassa karothāti assa daṇḍakammaṃ yojetha āṇāpetha. Daṇḍakammanti	8191	
PA_tika-vin08_t:819_13	vā niggahakammaṃ, tasmā niggahamassa karothāti vuttaṃ hoti. Esa nayo sabbattha īdisesu ṭhānesu.	8191	
PA_tika-vin08_t:820_0	Senāsanaggāho ca paṭippassambhantīti iminā chinnavasso hotīti dīpeti. Sace ākiṇṇadosova	820	
PA_tika-vin08_t:820_1	hoti, āyatiṃ saṃvare na tiṭṭhati, nikkaḍḍhitabboti ettha sace yāvatatiyaṃ vuccamāno	820	
PA_tika-vin08_t:820_2	na oramati, saṅghaṃ apaloketvā nāsetabbo, puna pabbajjaṃ yācamānopi apaloketvā pabbājetabboti	820	
PA_tika-vin08_t:820_3	vadanti. Pacchimikāya vassāvāsikaṃ lacchatīti pacchimikāya puna vassaṃ upagatattā	820	
PA_tika-vin08_t:820_4	lacchati. Apaloketvā lābho dātabboti chinnavassatāya vuttaṃ. Itarāni pañca sikkhāpadānīti	820	
PA_tika-vin08_t:820_5	vikālabhojanādīni pañca. Accayaṃ desāpetabboti “accayo maṃ bhante accāgamā”tiādinā	820	
PA_tika-vin08_t:820_6	nayena desāpetabboti sāratthadīpaniyaṃ vuttaṃ.	820	
PA_tika-vin08_t:821	Iti vinayasaṅgahasaṃvaṇṇanābhūte vinayālaṅkāre	82	
PA_tika-vin08_t:822	Pabbajjāvinicchayakathālaṅkāro nāma	82	
PA_tika-vin08_t:823	Dvāvīsatimo paricchedo.	82	
PA_tika-vin08_t:824	Upasampadāvinicchayakathā	82	
PA_tika-vin08_t:825_0	Evaṃ pabbajjāvinicchayaṃ kathetvā tadanantaraṃ upasampadāvinicchayo kathetabbo, evaṃ	825	
PA_tika-vin08_t:825_1	santepi aṭṭhakathāyaṃ upasampadāvinicchayakathā pāḷivaṇṇanāvaseneva āgatā, no pāḷimuttakavinicchayavasena,	825	
PA_tika-vin08_t:825_2	imassa pana pakaraṇassa pāḷimuttakavinicchayakathābhūtattā tamakathetvā nissayavinicchayo	825	
PA_tika-vin08_t:825_3	eva ācariyena kathito, mayaṃ pana upasampadāvinicchayassa atisukhumattā atigambhīrattā	825	
PA_tika-vin08_t:825_4	sudullabhattā sāsanānuggahatthaṃ ācariyena avuttampi samantapāsādikato nīharitvā	825	
PA_tika-vin08_t:825_5	vimativinodanīādippakaraṇesu āgatavinicchayena alaṅkaritvā taṃ vinicchayaṃ kathayissāma.	825	
PA_tika-vin08_t:826_0	Tena kho pana samayenāti yena samayena bhagavatā “na bhikkhave anupajjhāyako”tiādisikkhāpadaṃ	826	
PA_tika-vin08_t:826_1	apaññattaṃ hoti, tena samayena. Anupajjhāyakanti upajjhaṃ agāhāpetvā sabbena sabbaṃ	826	
PA_tika-vin08_t:826_2	upajjhāyavirahitaṃ, evaṃ upasampannā neva dhammato na āmisato saṅgahaṃ labhanti,	826	
PA_tika-vin08_t:826_3	te parihāyantiyeva, na vaḍḍhanti. Na bhikkhave anupajjhāyakoti upajjhaṃ agāhāpetvā	826	
PA_tika-vin08_t:826_4	nirupajjhāyako na upasampādetabbo, yo upasampādeyya, āpatti dukkaṭassāti sikkhāpadapaññattito	826	
PA_tika-vin08_t:826_5	paṭṭhāya evaṃ upasampādentassa āpatti hoti, kammaṃ pana na kuppati. Keci “kuppatī”ti	826	
PA_tika-vin08_t:826_6	vadanti, taṃ na gahetabbaṃ. “Saṅghena upajjhāyenā”tiādīsupi ubhatobyañjanakupajjhāyapariyosānesu eseva nayo.	826	
PA_tika-vin08_t:827_0	Apattakā hatthesu piṇḍāya carantīti yo hatthesu piṇḍo labbhati, tadatthāya caranti.	827	
PA_tika-vin08_t:827_1	Seyyathāpi titthiyāti yathā ājīvakanāmakā titthiyā. Sūpabyañjanehi missetvā hatthesu	827	
PA_tika-vin08_t:827_2	ṭhapitapiṇḍameva hi te bhuñjanti. Āpatti dukkaṭassāti evaṃ upasampādentasseva āpatti	827	
PA_tika-vin08_t:827_3	hoti, kammaṃ pana na kuppati, acīvarakādivatthūsupi eseva nayo.	827	
PA_tika-vin08_t:828_0	Yācitakenāti “yāva upasampadaṃ karoma, tāva dethā”ti yācitvā gahitena, tāvakālikenāti	828	
PA_tika-vin08_t:828_1	attho. Īdisena hi pattena vā cīvarena vā pattacīvarena vā upasampādentasseva āpatti	828	
PA_tika-vin08_t:828_2	hoti, kammaṃ pana na kuppati, tasmā paripuṇṇapattacīvarova upasampādetabbo. Sace	828	
PA_tika-vin08_t:828_3	tassa natthi, ācariyupajjhāyā cassa dātukāmā honti, aññe vā bhikkhū, nirapekkhehi	828	
PA_tika-vin08_t:828_4	vissajjetvā adhiṭṭhānūpagaṃ pattacīvaraṃ dātabbaṃ.	828	
PA_tika-vin08_t:829_0	Gottenapi anussāvetunti “mahākassapassa upasampadāpekkho”ti evaṃ gottaṃ vatvā anussāvetuṃ	829	
PA_tika-vin08_t:829_1	anujānāmīti attho. Dve ekānussāvaneti dve ekato anussāvane, ekena ekassa, aññena	829	
PA_tika-vin08_t:829_2	itarassāti evaṃ dvīhi vā ācariyehi ekena vā ekakkhaṇe kammavācaṃ anussāventehi upasampādetuṃ	829	
PA_tika-vin08_t:829_3	anujānāmīti attho. Dve tayo ekānussāvane kātuṃ, tañca kho ekena upajjhāyenāti dve	829	
PA_tika-vin08_t:829_4	vā tayo vā jane purimanayeneva ekato anussāvane kātuṃ anujānāmi, tañca kho anussāvanakiriyaṃ	829	
PA_tika-vin08_t:829_5	ekena upajjhāyena anujānāmīti attho. Tasmā ekena ācariyena dve vā tayo vā anussāvetabbā.	829	
PA_tika-vin08_t:829_6	Dvīhi vā tīhi vā ācariyehi visuṃ visuṃ ekena ekassāti evaṃ ekappahāreneva dve tisso	829	
PA_tika-vin08_t:829_7	vā kammavācā kātabbā. Sace pana nānācariyā nānupajjhāyā honti, tissatthero sumanattherassa	829	
PA_tika-vin08_t:829_8	saddhivihārikaṃ, sumanatthero tissattherassa saddhivihārikaṃ anussāveti, aññamaññañca	829	
PA_tika-vin08_t:829_9	gaṇapūrakā honti, vaṭṭati. Sace nānupajjhāyā honti, eko ācariyo hoti, “na tveva nānupajjhāyenā”ti	829	
PA_tika-vin08_t:829_10	paṭikkhittattā na vaṭṭati. Idaṃ sandhāya hi esa paṭikkhepo.	8291	
PA_tika-vin08_t:830_0	Paṭhamaṃ upajjhaṃ gāhāpetabboti ettha vajjāvajjaṃ upanijjhāyatīti upajjhā, taṃ upajjhaṃ	830	
PA_tika-vin08_t:830_1	“upajjhāyo me, bhante, hohī”ti evaṃ vadāpetvā gāhāpetabbo. Vitthāyantīti vitthaddhagattā	830	
PA_tika-vin08_t:830_2	honti. Yaṃ jātanti yaṃ tava sarīre jātaṃ nibbattaṃ vijjamānaṃ, taṃ saṅghamajjhe pucchante	830	
PA_tika-vin08_t:830_3	santaṃ atthīti vattabbantiādi. Ullumpatu manti uddharatu maṃ.	830	
PA_tika-vin08_t:831_0	Tāvadevāti upasampannasamanantarameva. Chāyā metabbāti ekaporisā vā dviporisā vāti	831	
PA_tika-vin08_t:831_1	chāyā metabbā. Utuppamāṇaṃ ācikkhitabbanti “vassāno hemanto gimho”ti utuppamāṇaṃ	831	
PA_tika-vin08_t:831_2	ācikkhitabbaṃ. Ettha ca utuyeva utuppamāṇaṃ. Sace vassānādayo aparipuṇṇā honti, yattakehi	831	
PA_tika-vin08_t:831_3	divasehi yassa yo utu aparipuṇṇo, te divase sallakkhetvā so divasabhāgo ācikkhitabbo.	831	
PA_tika-vin08_t:831_4	Atha vā “ayaṃ nāma utu, so ca kho paripuṇṇo aparipuṇṇo vā”ti evaṃ utuppamāṇaṃ ācikkhitabbaṃ,	831	
PA_tika-vin08_t:831_5	“pubbaṇho vā sāyanho vā”ti evaṃ divasabhāgo ācikkhitabbo. Saṅgītīti idameva sabbaṃ	831	
PA_tika-vin08_t:831_6	ekato katvā “tvaṃ kiṃ labhasi, kā te chāyā, kiṃ utuppamāṇaṃ, ko divasabhāgo”ti puṭṭho	831	
PA_tika-vin08_t:831_7	“idaṃ nāma labhāmi vassaṃ vā hemantaṃ vā gimhaṃ vā, ayaṃ me chāyā, idaṃ utuppamāṇaṃ,	831	
PA_tika-vin08_t:831_8	ayaṃ divasabhāgoti vadeyyāsī”ti evaṃ ācikkhitabbaṃ.	831	
PA_tika-vin08_t:832_0	Ohāyāti chaḍḍetvā. Dutiyaṃ dātunti upasampadamāḷakato pariveṇaṃ gacchantassa dutiyakaṃ	832	
PA_tika-vin08_t:832_1	dātuṃ anujānāmi, cattāri ca akaraṇīyāni ācikkhitunti attho. Paṇḍupalāsoti paṇḍuvaṇṇo	832	
PA_tika-vin08_t:832_2	patto. Bandhanā pavuttoti vaṇṭato patito. Abhabbo haritatthāyāti puna harito bhavituṃ	832	
PA_tika-vin08_t:832_3	abhabbo. Puthusilāti mahāsilā. Ayaṃ samantapāsādikato nīharitvā ābhato upasampadāvinicchayo.	832	
PA_tika-vin08_t:833_0	Anupajjhāyādivatthūsu sikkhāpadaṃ apaññattanti “na anupajjhāyako upasampādetabbo”ti	833	
PA_tika-vin08_t:833_1	idheva paññāpiyamānaṃ sikkhāpadaṃ sandhāya vuttaṃ. Kammaṃ pana na kuppatīti idaṃ	833	
PA_tika-vin08_t:833_2	upajjhāyābhāvepi “itthannāmassa upasampadāpekkhā itthannāmena upajjhāyenā”ti matassa	833	
PA_tika-vin08_t:833_3	vā vibbhantassa vā purāṇaupajjhāyassa, aññassa vā yassa kassaci avijjamānassapi nāmena	833	
PA_tika-vin08_t:833_4	sabbattha upajjhāyakittanassa katattā vuttaṃ. Yadi hi upajjhāyakittanaṃ na kareyya,	833	
PA_tika-vin08_t:833_5	“puggalaṃ na parāmasatī”ti vuttakammavipatti eva siyā. Teneva pāḷiyaṃ “anupajjhāyaka”nti	833	
PA_tika-vin08_t:833_6	vuttaṃ, aṭṭhakathāyampi assa “upajjhāyaṃ akittetvā”ti avatvā “upajjhāyaṃ agāhāpetvā	833	
PA_tika-vin08_t:833_7	sabbena sabbaṃ upajjhāyavirahitaṃ” icceva attho vutto. Pāḷiyaṃ saṅghena upajjhāyenāti	833	
PA_tika-vin08_t:833_8	“ayaṃ itthannāmo saṅghassa upasampadāpekkho, itthannāmo saṅghaṃ upasampadaṃ yācati	833	
PA_tika-vin08_t:833_9	saṅghena upajjhāyenā”ti evaṃ kammavācāya saṅghameva upajjhāyaṃ kittetvāti attho.	833	
PA_tika-vin08_t:833_10	Evaṃ gaṇena upajjhāyenāti etthāpi “ayaṃ itthannāmo gaṇassa upasampadāpekkho”tiādinā	8331	
PA_tika-vin08_t:833_11	yojanā veditabbā. Evaṃ vuttepi kammaṃ na kuppati eva dukkaṭasseva vuttattā, aññathā	8331	
PA_tika-vin08_t:833_12	“so ca puggalo anupasampanno”ti vadeyya. Tenāha “saṅghenā”tiādi. Tattha paṇḍakādiupajjhāyehi	8331	
PA_tika-vin08_t:833_13	kariyamānesu kammesu paṇḍakādike vināva yadi pañcavaggādigaṇo pūrati, kammaṃ na kuppati,	8331	
PA_tika-vin08_t:833_14	itarathā kuppatīti veditabbaṃ.	8331	
PA_tika-vin08_t:834_0	Apattacīvaravatthūsupi pattacīvarānaṃ abhāvepi “paripuṇṇassa pattacīvara”nti kammavācāya	834	
PA_tika-vin08_t:834_1	sāvitattā kammakopaṃ avatvā dukkaṭameva vuttaṃ. Itarathā sāvanāya hāpanato kammakopo	834	
PA_tika-vin08_t:834_2	eva siyā. Keci pana “paṭhamaṃ anuññātakammavācāyaṃ upasampannā viya idānipi ‘paripuṇṇassa	834	
PA_tika-vin08_t:834_3	pattacīvara’nti avatvā kammavācāya upasampannāpi sūpasampannā evā”ti vadanti, taṃ	834	
PA_tika-vin08_t:834_4	na yuttaṃ. Anuññātakālato paṭṭhāya hi aparāmasanaṃ sāvanāya hāpanavipatti eva hoti	834	
PA_tika-vin08_t:834_5	“itthannāmo saṅghaṃ upasampadaṃ yācatī”ti padassa hāpane viya. Tampi hi pacchā anuññātaṃ,	834	
PA_tika-vin08_t:834_6	“saṅghaṃ, bhante, upasampadaṃ yācāmī”tiādivākyena ayācetvā tampi upasampādento “ayaṃ	834	
PA_tika-vin08_t:834_7	itthannāmo saṅghaṃ upasampadaṃ yācatī”ti vatvāva yadi kammavācaṃ karoti, kammaṃ sukatameva	834	
PA_tika-vin08_t:834_8	hoti. No ce, vipannaṃ. Sabbapacchā hi anuññātakammavācato kiñcipi parihāpetuṃ na	834	
PA_tika-vin08_t:834_9	vaṭṭati, sāvanāya hāpanameva hoti, aññe vā bhikkhū dātukāmā hontīti sambandho, ayamettha	834	
PA_tika-vin08_t:834_10	vimativinodaniyā ābhato vinicchayo. Sāratthadīpanīvinicchayo pana idheva antogadhā	8341	
PA_tika-vin08_t:834_11	hoti appatarattā avisesattā ca.	8341	
PA_tika-vin08_t:835_0	Vajirabuddhiṭīkāyaṃ pana “keci kuppatīti vadanti, taṃ na gahetabba”nti yaṃ vuttaṃ,	835	
PA_tika-vin08_t:835_1	taṃ “pañcavaggakaraṇīyañce, bhikkhave, kammaṃ, bhikkhunipañcamo kammaṃ kareyya, akammaṃ	835	
PA_tika-vin08_t:835_2	na ca karaṇīya”ntiādinā nayena vuttattā paṇḍakānaṃ gaṇapūraṇabhāve eva kammaṃ kuppati,	835	
PA_tika-vin08_t:835_3	na sabbanti katvā suvuttaṃ, itarathā “paṇḍakupajjhāyena kammaṃ kareyya, akammaṃ na	835	
PA_tika-vin08_t:835_4	ca karaṇīya”ntiādikāya pāḷiyā bhavitabbaṃ siyā. Yathā aparipuṇṇapattacīvarassa upasampādanakāle	835	
PA_tika-vin08_t:835_5	kammavācāyaṃ “paripuṇṇassa pattacīvara”nti asantaṃ vatthuṃ kittetvā upasampadāya	835	
PA_tika-vin08_t:835_6	katāya tasmiṃ asantepi upasampadā ruhati, evaṃ “ayaṃ buddharakkhito āyasmato dhammarakkhitassa	835	
PA_tika-vin08_t:835_7	upasampadāpekkho”ti avatthuṃ paṇḍakupajjhāyādiṃ, asantaṃ vā vatthuṃ kittetvā katāyapi	835	
PA_tika-vin08_t:835_8	gaṇapūrakānamatthitāya upasampadā ruhateva. “Na, bhikkhave, paṇḍakupajjhāyena upasampādetabbo,	835	
PA_tika-vin08_t:835_9	yo upasampādeyya, āpatti dukkaṭassa, so ca puggalo anupasampanno”tiādivacanassa abhāvā	835	
PA_tika-vin08_t:835_10	ayamattho siddhova hoti. Na hi buddhā vattabbayuttaṃ na vadanti. Tena vuttaṃ “yo	8351	
PA_tika-vin08_t:835_11	pana bhikkhu jānaṃ ūnavīsativassaṃ …pe… so ca puggalo anupasampanno”tiādi. Tathā	8351	
PA_tika-vin08_t:835_12	“byattena bhikkhunā paṭibalena saṅgho ñāpetabbo”ti vacanato theyyasaṃvāsakādiācariyehi	8351	
PA_tika-vin08_t:835_13	anussāvanāya katāya upasampadā na ruhati tesaṃ abhikkhuttāti vacanampi na gahetabbaṃ.	8351	
PA_tika-vin08_t:836_0	Kiñca bhiyyo – “imāni cattāri kammāni pañcahākārehi vipajjantī”tiādinā nayena kammānaṃ	836	
PA_tika-vin08_t:836_1	sampattivipattiyā kathiyamānāya “sattahi ākārehi kammāni vipajjanti vatthuto vā ñattito	836	
PA_tika-vin08_t:836_2	vā anussāvanato vā sīmato vā parisato vā upajjhāyato vā ācariyato vā”ti akathitattā	836	
PA_tika-vin08_t:836_3	na gahetabbaṃ. “Parisato vā”ti vacanena ācariyupajjhāyānaṃ vā saṅgaho katoti ce?	836	
PA_tika-vin08_t:836_4	Na, “dvādasahi ākārehi parisato kammāni vipajjantī”ti etassa vibhaṅge tesamanāmaṭṭhattā,	836	
PA_tika-vin08_t:836_5	ayamattho yasmā tattha tattha sarūpena vuttapāḷivaseneva sakkā jānituṃ, tasmā nayamukhaṃ	836	
PA_tika-vin08_t:836_6	dassetvā saṃkhittoti ayamassa yuttigavesanāti vuttaṃ.	836	
PA_tika-vin08_t:837_0	Tatridaṃ vicāretabbaṃ – anupajjhāyakaṃ upasampādentā te bhikkhū yathāvuttanayena	837	
PA_tika-vin08_t:837_1	abhūtaṃ vatthuṃ kittayiṃsu, udāhu musāvādabhayā tāneva padāni na sāvesunti. Kiñcettha	837	
PA_tika-vin08_t:837_2	– yadi tāva upajjhāyābhāvato na sāvesuṃ, “puggalaṃ na parāmasatī”ti vuttavipattippasaṅgo	837	
PA_tika-vin08_t:837_3	hoti, atha sāvesuṃ, musāvādo nesaṃ bhavatīti? Vuccate – sāvesuṃyeva yathāvuttavipattippasaṅgabhayā,	837	
PA_tika-vin08_t:837_4	“kammaṃ pana na kuppatī”ti aṭṭhakathāyaṃ vuttattā ca. Na, musāvādassa asambhavato,	837	
PA_tika-vin08_t:837_5	musāvādenapi kammasambhavato ca. Na hi sakkā musāvādena kammavipattisampattiṃ kātunti.	837	
PA_tika-vin08_t:837_6	Tasmā “anupajjhāyakaṃ upasampādentī”ti vacanassa ca ubhayadosavinimutto attho pariyesitabbo.	837	
PA_tika-vin08_t:838_0	Ayañcettha yutti – yathā pubbe pabbajjupasampadupajjhāyesu vijjamānesupi upajjhāyaggahaṇakkamena	838	
PA_tika-vin08_t:838_1	aggahitattā “tena kho pana samayena bhikkhū anupajjhāyaka”ntiādi vuttaṃ, tathā idhāpi	838	
PA_tika-vin08_t:838_2	upajjhāyassa vijjamānasseva sato aggahitattā “anupajjhāyakaṃ upasampādentī”ti vuttaṃ.	838	
PA_tika-vin08_t:838_3	Kammavācācariyena pana “gahito tena upajjhāyo”ti saññāya upajjhāyaṃ kittetvā kammavācaṃ	838	
PA_tika-vin08_t:838_4	sāvetabbaṃ. Kenaci vā kāraṇena kāyasāmaggiṃ adentassa upajjhāyassa chandaṃ gahetvā	838	
PA_tika-vin08_t:838_5	kammavācaṃ sāveti, upajjhāyo vā upasampadāpekkhassa upajjhaṃ datvā pacchā upasampanne	838	
PA_tika-vin08_t:838_6	tasmiṃ tādise vatthusmiṃ samanuyuñjiyamāno vā asamanuyuñjiyamāno vā upajjhāyadānato	838	
PA_tika-vin08_t:838_7	pubbe eva sāmaṇero paṭijānāti, sikkhāpaccakkhātako vā antimavatthuajjhāpannako vā	838	
PA_tika-vin08_t:838_8	paṭijānāti, chandahārakādayo viya upajjhāyo vā aññasīmāgato hoti. Kammavācā ruhatīti	838	
PA_tika-vin08_t:838_9	vatvā “anujānāmi bhikkhave paccantimesu janapadesu vinayadharapañcamena gaṇena upasampada”nti	838	
PA_tika-vin08_t:838_10	vuttattā. Keci “vinayadharapañcamena upajjhāyena sannihiteneva bhavitabba”nti vadantīti	8381	
PA_tika-vin08_t:838_11	porāṇagaṇṭhipade vuttaṃ. So ca pāṭho appamāṇo majjhimesu janapadesu tassa vacanassābhāvato.	8381	
PA_tika-vin08_t:838_12	Asannihitepi upajjhāye kammavācā ruhatīti āpajjatīti ce? Na. Kasmā? Kammasampattiyaṃ	8381	
PA_tika-vin08_t:838_13	“puggalaṃ parāmasatī”ti vuttapāṭhova no pamāṇaṃ. Na hi tattha asannihito upajjhāyasaṅkhāto	8381	
PA_tika-vin08_t:838_14	puggalo parāmasanaṃ arahati, tasmā tattha saṅghaparāmasanaṃ viya puggalaparāmasanaṃ	8381	
PA_tika-vin08_t:838_15	veditabbaṃ. Saṅghena gaṇena upajjhāyena upasampādenti tesaṃ atthato puggalattā, paṇḍakādiupajjhāyena	8381	
PA_tika-vin08_t:838_16	upasampādenti upasampādanakāle aviditattāti porāṇā.	8381	
PA_tika-vin08_t:839_0	Apattacīvaraṃ upasampādentīti kammavācācariyo “paripuṇṇassa pattacīvara”nti saññāya,	839	
PA_tika-vin08_t:839_1	kevalaṃ atthasampattiṃ anapekkhitvā santapadanīhārena vā “paripuṇṇassa pattacīvara”nti	839	
PA_tika-vin08_t:839_2	kammavācaṃ sāveti. Yathā etarahi matavippavuttamātāpitikopi “anuññātosi mātāpitūhī”ti	839	
PA_tika-vin08_t:839_3	puṭṭho “āma bhante”ti vadati, kiṃ bahunā? Ayaṃ panettha sāro – “tasmiṃ samaye cattāri	839	
PA_tika-vin08_t:839_4	kammāni pañcahākārehi vipajjantī”ti lakkhaṇassa na tāva paññattattā anupajjhāyakādiṃ	839	
PA_tika-vin08_t:839_5	upasampādenti. Vajjanīyapuggalānaṃ avuttattā paṇḍakupajjhāyādiṃ upasampādenti, terasantarāyapucchāya	839	
PA_tika-vin08_t:839_6	adassanattā apattacīvarakaṃ upasampādenti, “anujānāmi bhikkhave ñatticatutthena kammena	839	
PA_tika-vin08_t:839_7	upasampādetu”nti evaṃ sabbapaṭhamaṃ anuññātāya kammavācāya “paripuṇṇassa pattacīvara”nti	839	
PA_tika-vin08_t:839_8	avacanamettha sādhakanti veditabbaṃ. Tañhi vacanaṃ anukkamenānuññātanti.	839	
PA_tika-vin08_t:840_0	Idaṃ tāva sabbathā hotu, “mūgaṃ pabbājenti badhiraṃ pabbājentī”ti idaṃ kathaṃ sambhavitumarahati	840	
PA_tika-vin08_t:840_1	ādito paṭṭhāya “anujānāmi bhikkhave imehi tīhi saraṇagamanehi pabbajja”ntiādinā anuññātattāti?	840	
PA_tika-vin08_t:840_2	Vuccate – “evañca pana, bhikkhave, pabbājetabboti, evaṃ vadehīti vattabbo…pe… tatiyampi	840	
PA_tika-vin08_t:840_3	saṅghaṃ saraṇaṃ gacchāmī”ti ettha “evaṃ vadehīti vattabbo”ti imassa vacanassa micchā	840	
PA_tika-vin08_t:840_4	atthaṃ gahetvā mūgaṃ pabbājesuṃ. “Evaṃ vadehī”ti taṃ pabbajjāpekkhaṃ āṇāpetvā sayaṃ	840	
PA_tika-vin08_t:840_5	upajjhāyena vattabbo “tatiyampi saṅghaṃ saraṇaṃ gacchāmī”ti, so pabbajjāpekkhā tathā	840	
PA_tika-vin08_t:840_6	āṇatto upajjhāyavacanassa anu anu vadatu vā mā vā, tattha tattha bhagavā “kāyena	840	
PA_tika-vin08_t:840_7	viññāpeti, vācāya viññāpeti, kāyena vācāya viññāpeti, gahito hoti upajjhāyo. Dinno	840	
PA_tika-vin08_t:840_8	hoti chando, dinnā hoti pārisuddhi, dinnā hoti pavāraṇā”ti vadati. Tadanumānena vā	840	
PA_tika-vin08_t:840_9	kāyena tena pabbajjāpekkhena viññattaṃ hoti saraṇagamananti vā lokepi kāyena viññāpento	840	
PA_tika-vin08_t:840_10	evaṃ vadatīti vuccati, taṃ pariyāyaṃ gahetvā mūgaṃ pabbājentīti veditabbaṃ. Porāṇagaṇṭhipade	8401	
PA_tika-vin08_t:840_11	“mūgaṃ kathaṃ pabbājentīti pucchaṃ katvā tassa kāyapasādasambhavato kāyena pahāraṃ	8401	
PA_tika-vin08_t:840_12	datvā hatthamuddāya viññāpetvā pabbājesu”nti vuttaṃ. Kiṃ bahunā?	8401	
PA_tika-vin08_t:841_0	Ayaṃ panettha sāro – yathā pubbe pabbajjādhikāre vattamāne pabbajjābhilāpaṃ upacchinditvā	841	
PA_tika-vin08_t:841_1	“paṇḍako, bhikkhave, anupasampanno na upasampādetabbo”tiādinā nayena upasampadavaseneva	841	
PA_tika-vin08_t:841_2	abhilāpo kato. Theyyasaṃvāsakapade asambhavato kiñcāpi so na kato, pabbajjāva tattha	841	
PA_tika-vin08_t:841_3	katā, sabbattha pana upasampadābhilāpena adhippetā tadanubhāvato upasampadāya, pabbajjāya	841	
PA_tika-vin08_t:841_4	vāritāya upasampadā vāritā hotīti katvā, tathā idha upasampadādhikāre vattamāne upasampadābhilāpaṃ	841	
PA_tika-vin08_t:841_5	upacchinditvā upasampadameva sandhāya pabbajjābhilāpo katoti veditabbo. Kāmaṃ so	841	
PA_tika-vin08_t:841_6	na kattabbo, mūgapade asambhavato tassa vasena ādito paṭṭhāya upasampadābhilāpova	841	
PA_tika-vin08_t:841_7	kattabbo viya dissati, tathāpi tasseva mūgapadassa vasena ādito paṭṭhāya pabbajjābhilāpova	841	
PA_tika-vin08_t:841_8	kato micchāgahaṇanivāraṇatthaṃ. Kathaṃ? “Mūgo, bhikkhave, apatto osāraṇaṃ, tañce	841	
PA_tika-vin08_t:841_9	saṅgho osāreti, sosārito”ti vacanato hi mūgo upasampanno hotīti siddhaṃ, so kevalaṃ	841	
PA_tika-vin08_t:841_10	upasampannova hoti, na pana pabbajito tassa pabbajjāya asambhavatoti micchāgāho hoti,	8411	
PA_tika-vin08_t:841_11	taṃ parivajjāpetvā yo upasampanno, so pabbajitova hoti. Pabbajito pana atthi koci	8411	
PA_tika-vin08_t:841_12	upasampanno, atthi koci anupasampannoti imaṃ sammāgāhaṃ uppādeti bhagavāti veditabbaṃ.	8411	
PA_tika-vin08_t:842_0	Apica tesaṃ hatthacchinnādīnaṃ pabbajitānaṃ supabbajitabhāvadīpanatthaṃ, pabbajjābhāvasaṅkānivāraṇatthañcettha	842	
PA_tika-vin08_t:842_1	pabbajjābhilāpo kato. Kathaṃ? “Na, bhikkhave, hatthacchinno pabbājetabbo”tiādinā	842	
PA_tika-vin08_t:842_2	paṭikkhepena, “pabbajitā supabbajitā”ti vuttaṭṭhānābhāvena ca tesaṃ pabbajjābhāvasaṅkā	842	
PA_tika-vin08_t:842_3	bhaveyya, yathā pasaṅkā bhave, tathā pasaṅkaṃ ṭhapeyya. Khandhake upasampadaṃ sandhāya	842	
PA_tika-vin08_t:842_4	“hatthacchinno, bhikkhave, apatto osāraṇaṃ, tañce saṅgho osāreti, sosārito”tiādinā	842	
PA_tika-vin08_t:842_5	nayena bhagavā nivāreti. Teneva nayena pabbajitā panete sabbepi supabbajitā evāti	842	
PA_tika-vin08_t:842_6	dīpeti. Aññathā sabbepete upasampannāva honti, na pabbajitāti ayamaniṭṭhappasaṅgo	842	
PA_tika-vin08_t:842_7	āpajjati. Kathaṃ? “Hatthacchinno, bhikkhave, na pabbājetabbo, pabbajito nāsetabbo”ti	842	
PA_tika-vin08_t:842_8	vā “na, bhikkhave, hatthacchinno pabbājetabbo, yo pabbājeyya, āpatti dukkaṭassa,	842	
PA_tika-vin08_t:842_9	so ca apabbajito”ti vā tantiyā ṭhapitāya campeyyakkhandhake “sosārito”ti vuttattā	842	
PA_tika-vin08_t:842_10	kevalaṃ “ime hatthacchinnādayo upasampannāva honti, na pabbajitā”ti vā “upasampannāpi	8421	
PA_tika-vin08_t:842_11	ce pabbajitā, nāsetabbā”ti vā aniṭṭhakoṭṭhāso āpajjatīti adhippāyo.	8421	
PA_tika-vin08_t:843_0	Idaṃ panettha vicāretabbaṃ – “so ca apabbajito”ti vacanābhāvato mūgassa pabbajjāsiddhipasaṅgato	843	
PA_tika-vin08_t:843_1	pabbajjāpi ekatosuddhiyā hotīti ayamaniṭṭhakoṭṭhāso kathaṃ nāpajjatīti? Pabbajjābhilāpena	843	
PA_tika-vin08_t:843_2	upasampadā idhādhippetāti sammāgāhena nāpajjatīti, aññathā yathābyañjanaṃ atthe gahite	843	
PA_tika-vin08_t:843_3	yathāpaññattadukkaṭābhāvasaṅkhāto aparo aniṭṭhakoṭṭhāso āpajjati. Kathaṃ? “Na, bhikkhave,	843	
PA_tika-vin08_t:843_4	mūgo pabbājetabbo, yo pabbājeyya, āpatti dukkaṭassā”ti vuttadukkaṭaṃ pabbajjāpariyosāne	843	
PA_tika-vin08_t:843_5	hoti, na tassāvippakatāya. Pubbapayogadukkaṭameva hi paṭhamaṃ āpajjati, tasmā mūgassa	843	
PA_tika-vin08_t:843_6	pabbajjāpariyosānasseva abhāvato imassa dukkaṭassa okāso ca na sabbakālaṃ sambhaveyya,	843	
PA_tika-vin08_t:843_7	upasampadāvasena pana atthe gahite sambhavati kammanibbattito. Teneva pāḷiyaṃ “na,	843	
PA_tika-vin08_t:843_8	bhikkhave, paṇḍako upasampādetabbo, yo upasampādeyya, āpatti dukkaṭassā”ti dukkaṭaṃ	843	
PA_tika-vin08_t:843_9	na paññattaṃ. Apaññattattā pubbapayogadukkaṭameva cettha sambhavati, netaraṃ. Ettāvatā	843	
PA_tika-vin08_t:843_10	siddhametaṃ pabbajjābhilāpena upasampadāva tattha adhippetā, na pabbajjāti. Etthāha	8431	
PA_tika-vin08_t:843_11	sāmaṇerapabbajjā na kāyapayogato hotīti kathaṃ paññāyatīti? Vuccate – kāyena viññāpetītiādittikā dassanatoti āgato.	8431	
PA_tika-vin08_t:844_0	“Gottenapi anussāvetu”nti vacanato yena vohārena voharati, tena vaṭṭatīti siddhaṃ,	844	
PA_tika-vin08_t:844_1	tasmā “ko nāmo te upajjhāyo”ti puṭṭhenapi gottameva nāmaṃ katvā vattabbanti siddhaṃ	844	
PA_tika-vin08_t:844_2	hoti, tasmā catubbidhesu nāmesu yena kenaci nāmena anussāvanā kātabbāti vadanti.	844	
PA_tika-vin08_t:844_3	Ekassa bahūni nāmāni honti, tattha ekaṃ nāmaṃ ñattiyā, ekaṃ anussāvanāya kātuṃ na	844	
PA_tika-vin08_t:844_4	vaṭṭati, atthato byañjanato ca abhinnāhi anussāvanāhi bhavitabbanti. Kiñcāpi “itthannāmo	844	
PA_tika-vin08_t:844_5	itthannāmassa āyasmato”ti pāḷiyaṃ “āyasmato”ti padaṃ pacchā vuttaṃ, kammavācāpāḷiyaṃ	844	
PA_tika-vin08_t:844_6	pana “ayaṃ buddharakkhito āyasmato dhammarakkhitassā”ti paṭhamaṃ likhanti, taṃ uppaṭipāṭiyā	844	
PA_tika-vin08_t:844_7	vuttanti na paccetabbaṃ. Pāḷiyañhi “itthannāmo itthannāmassā”ti atthamattaṃ dassitaṃ,	844	
PA_tika-vin08_t:844_8	tasmā pāḷiyaṃ avuttopi “ayaṃ buddharakkhito āyasmato dhammarakkhitassā”ti kammavācāpāḷiyaṃ	844	
PA_tika-vin08_t:844_9	payogo dassito. “Na me diṭṭho ito pubbe iccāyasmā sāriputto”ti ca “āyasmā sāriputto	844	
PA_tika-vin08_t:844_10	atthakusalo”ti ca paṭhamaṃ “āyasmā”ti payogassa dassanatoti vadanti. Katthaci “āyasmato	8441	
PA_tika-vin08_t:844_11	buddharakkhitassā”ti vatvā katthaci kevalaṃ “buddharakkhitassā”ti sāveti, sāvanaṃ	8441	
PA_tika-vin08_t:844_12	hāpetīti na vuccati nāmassa ahāpitattāti eke. Sace katthaci “āyasmato buddharakkhitassā”ti	8441	
PA_tika-vin08_t:844_13	vatvā katthaci “buddharakkhitassāyasmato”ti sāveti, pāṭhānurūpattā khettameva otiṇṇantipi	8441	
PA_tika-vin08_t:844_14	eke. Byañjanabhedappasaṅgato anussāvanānaṃ taṃ na vaṭṭatīti vadanti. Sace pana sabbaṭṭhānepi	8441	
PA_tika-vin08_t:844_15	ekeneva pakārena vadati, vaṭṭati.	8441	
PA_tika-vin08_t:845_0	Ekānussāvaneti ettha ekato anussāvanaṃ etesanti ekānussāvanāti asamānādhikaraṇavisayo	845	
PA_tika-vin08_t:845_1	bāhiratthasamāsoti daṭṭhabbaṃ. Tenevāha “dve ekato anussāvane”ti. Tattha ekatoti	845	
PA_tika-vin08_t:845_2	ekakkhaṇeti attho, vibhattialopena cāyaṃ niddeso. Purimanayeneva ekato anussāvane	845	
PA_tika-vin08_t:845_3	kātunti “ekena ekassa, aññena itarassā”tiādinā pubbe vuttanayena dvīhi vā tīhi vā	845	
PA_tika-vin08_t:845_4	ācariyehi ekena vā ekato anussāvane kātuṃ. Vajjāvajjaṃ upanijjhāyatīti upajjhāti	845	
PA_tika-vin08_t:845_5	iminā upajjhāyasaddasamānattho upajjhāsaddopīti atthaṃ dassetīti sāratthadīpaniyaṃ.	845	
PA_tika-vin08_t:846_0	Gottenāpīti “āyasmato pippalissa upasampadāpekkho”ti evaṃ nāmaṃ avatvā gottanāmenapīti	846	
PA_tika-vin08_t:846_1	attho, tena “ko nāmo te upajjhāyo”ti puṭṭhena gottanāmena “āyasmā kassapo”ti vattabbanti	846	
PA_tika-vin08_t:846_2	siddhaṃ hoti. Tasmā aññampi yaṃ kiñci tassa nāmaṃ pasiddhaṃ, tasmiṃ vā khaṇe sukhaggahaṇatthaṃ	846	
PA_tika-vin08_t:846_3	nāmaṃ paññāpitaṃ, taṃ sabbaṃ gahetvāpi anussāvanā kātabbā. Yathā upajjhāyassa, evaṃ	846	
PA_tika-vin08_t:846_4	upasampadāpekkhassāpi gottādināmena taṅkhaṇikanāmena ca anussāvanaṃ kātuṃ vaṭṭati,	846	
PA_tika-vin08_t:846_5	tasmimpi khaṇe “ayaṃ tisso”ti vā “nāgo”ti vā nāmaṃ karontehi anusāsakasammutito paṭhamameva	846	
PA_tika-vin08_t:846_6	kātabbaṃ. Evaṃ akatvāpi antarāyikadhammānusāsanapucchanakālesu “kinnāmosi, ahaṃ bhante	846	
PA_tika-vin08_t:846_7	nāgo nāma, ko nāmo te upajjhāyo, upajjhāyo me bhante tisso nāmā”tiādinā viññāpentena	846	
PA_tika-vin08_t:846_8	ubhinnampi citte “mametaṃ nāma”nti yathā saññaṃ uppajjati, evaṃ viññāpetabbaṃ. Sace	846	
PA_tika-vin08_t:846_9	pana tasmiṃ khaṇe pakatināmena vatvā pacchā “tisso nāmā”ti apubbanāmena anussāveti, na vaṭṭati.	846	
PA_tika-vin08_t:847_0	Tattha ca kiñcāpi upajjhāyasseva nāmaṃ aggahetvā yena kenaci nāmena “tissassa upasampadāpekkho”tiādināpi	847	
PA_tika-vin08_t:847_1	puggale parāmaṭṭhe kammaṃ sukatameva hoti anupajjhāyakādīnaṃ upasampadākammaṃ viya	847	
PA_tika-vin08_t:847_2	upajjhāyassa abhāvepi abhabbattepi kammavācāya puggale parāmaṭṭhe kammassa sijjhanato.	847	
PA_tika-vin08_t:847_3	Upasampadāpekkhassa pana yathāsakaṃ nāmaṃ vinā aññena nāmena anussāvite kammaṃ kuppati,	847	
PA_tika-vin08_t:847_4	so anupasampannova hoti. Tattha ṭhito añño anupasampanno viya gahitanāmassa vatthupuggalassa	847	
PA_tika-vin08_t:847_5	tattha abhāvā, etassa ca nāmassa anussāvanāya avuttattā. Tasmā upasampadāpekkhassa	847	
PA_tika-vin08_t:847_6	pakatināmaṃ parivattetvā apubbena nāgādināmena anussāvitukāmena paṭikacceva “tvaṃ	847	
PA_tika-vin08_t:847_7	nāgo”tiādinā viññāpetvā anusāsanaantarāyikadhammāpucchanakkhaṇesupi tassa ca saṅghassa	847	
PA_tika-vin08_t:847_8	ca yathā pākaṭaṃ hoti, tathā pakāsetvāva nāgādināmena anussāvetabbaṃ. Ekassa bahūni	847	
PA_tika-vin08_t:847_9	nāmāni honti, tesu ekaṃ gahetuṃ vaṭṭati.	847	
PA_tika-vin08_t:848_0	Yaṃ pana upasampadāpekkhaupajjhāyānaṃ ekattha gahitaṃ nāmaṃ tadeva ñattiyā, sabbattha	848	
PA_tika-vin08_t:848_1	anussāvanāsu ca gahetabbaṃ. Gahitato hi aññasmiṃ gahite byañjanaṃ bhinnaṃ nāma hoti,	848	
PA_tika-vin08_t:848_2	kammaṃ vipajjati. Atthato hi byañjanato ca abhinnā eva ñatti anussāvanā ca vaṭṭanti.	848	
PA_tika-vin08_t:848_3	Upajjhāyanāmassa pana purato “āyasmato tissassā”tiādinā āyasmantapadaṃ sabbattha	848	
PA_tika-vin08_t:848_4	yojetvāpi anussāveti. Tathā ayojitepi doso natthi.	848	
PA_tika-vin08_t:849_0	Pāḷiyaṃ pana kiñcāpi “itthannāmassa āyasmato”ti pacchato “āyasmato”ti padaṃ vuttaṃ,	849	
PA_tika-vin08_t:849_1	tathāpi “āyasmā sāriputto atthakusalo”tiādinā nāmassa purato ‘āyasmantapada’yogassa	849	
PA_tika-vin08_t:849_2	dassanato puratova payogo yuttataro, tañca ekattha yojetvā aññattha ayojitepi ekattha	849	
PA_tika-vin08_t:849_3	purato yojetvā aññattha pacchato yojanepi sāvanāya hāpanaṃ nāma na hoti nāmassa ahāpitattā.	849	
PA_tika-vin08_t:849_4	Teneva pāḷiyampi “itthannāmassa āyasmato”ti ekattha yojetvā “itthannāmena upajjhāyenā”tiādīsu	849	
PA_tika-vin08_t:849_5	“āyasmato”ti na yojitanti vadanti. Tañca kiñcāpi evaṃ, tathāpi sabbaṭṭhānepi ekeneva	849	
PA_tika-vin08_t:849_6	pakārena yojetvā eva vā ayojetvā vā anussāvanaṃ pasatthataranti gahetabbaṃ.	849	
PA_tika-vin08_t:850_0	Ekato saheva ekasmiṃ khaṇe anussāvanaṃ etesanti ekānussāvanā, upasampadāpekkhā, ete	850	
PA_tika-vin08_t:850_1	ekānussāvane kātuṃ. Tenāha “ekatoanusāvane”ti. Idañca ekaṃ padaṃ vibhattialopena	850	
PA_tika-vin08_t:850_2	daṭṭhabbaṃ. Ekena vāti dvinnampi ekasmiṃ khaṇe ekāya eva kammavācāya anussāvane ekena	850	
PA_tika-vin08_t:850_3	ācariyenāti attho. “Ayaṃ buddharakkhito ca ayaṃ dhammarakkhito ca āyasmato saṅgharakkhitassa	850	
PA_tika-vin08_t:850_4	upasampadāpekkho”tiādinā nayena ekena ācariyena dvinnamekasmiṃ khaṇe anussāvananayo	850	
PA_tika-vin08_t:850_5	daṭṭhabbo, imināva nayena tiṇṇampi ekena ācariyena ekakkhaṇe anussāvanaṃ veditabbaṃ.	850	
PA_tika-vin08_t:851_0	Purimanayeneva ekato anussāvane kātunti “ekena ekassa, aññena itarassā”tiādinā pubbe	851	
PA_tika-vin08_t:851_1	vuttanayena dvinnaṃ dvīhi vā tiṇṇaṃ tīhi vā ācariyehi, ekena vā ācariyena tayopi	851	
PA_tika-vin08_t:851_2	ekatoanussāvane kātunti attho. “Tañca kho ekena upajjhāyena, na tveva nānupajjhāyenā”ti	851	
PA_tika-vin08_t:851_3	idaṃ ekena ācariyena dvīhi vā tīhi vā upajjhāyehi dve vā tayo vā upasampadāpekkhe	851	
PA_tika-vin08_t:851_4	ekakkhaṇe ekāya anussāvanāya ekānussāvane kātuṃ na vaṭṭatīti paṭikkhepapadaṃ, na	851	
PA_tika-vin08_t:851_5	pana nānācariyehi nānupajjhāyehi tayo ekānussāvane kātuṃ na vaṭṭatīti āha “sace pana	851	
PA_tika-vin08_t:851_6	nānācariyā nānupajjhāyā…pe… vaṭṭatī”ti. Yañcettha “tissatthero sumanattherassa saddhivihārikaṃ,	851	
PA_tika-vin08_t:851_7	sumanatthero tissattherassa saddhivihārika”nti evaṃ upajjhāyehi aññamaññaṃ saddhivihārikānaṃ	851	
PA_tika-vin08_t:851_8	anussāvanakaraṇaṃ vuttaṃ, taṃ upalakkhaṇamattaṃ. Tasmā sace tissatthero sumanattherassa	851	
PA_tika-vin08_t:851_9	saddhivihārikaṃ, sumanatthero nandattherassa saddhivihārikaṃ anussāveti, aññamaññañca	851	
PA_tika-vin08_t:851_10	gaṇapūrakā honti, vaṭṭati eva. Sace pana upajjhāyo sayameva attano saddhivihārikaṃ	8511	
PA_tika-vin08_t:851_11	anussāveti, ettha vattabbameva natthi, kammaṃ sukatameva hoti, anupajjhāyakassapi	8511	
PA_tika-vin08_t:851_12	yena kenaci anussāvite upasampadā hoti, kimaṅgaṃ pana saupajjhāyakassa upajjhāyeneva	8511	
PA_tika-vin08_t:851_13	anussāvaneti daṭṭhabbaṃ. Teneva navaṭṭanapakkhaṃ dassetuṃ “sace panā”tiādimāha.	8511	
PA_tika-vin08_t:852_0	Upajjhāti upajjhāyasaddasamānattho ākāranto upajjhāsaddoti dasseti. Upajjhāya-saddo	852	
PA_tika-vin08_t:852_1	eva vā upajjhā, upayogapaccattavacanesu ya-kāra lopaṃ katvā evaṃ vutto karaṇavacanādīsu	852	
PA_tika-vin08_t:852_2	upajjhāsaddassa payogābhāvāti daṭṭhabbaṃ. Pāḷiyaṃ attanāva attānaṃ sammannitabbanti	852	
PA_tika-vin08_t:852_3	attanāva kattubhūtena karaṇabhūtena attānameva kammabhūtaṃ pati sammannanakiccaṃ	852	
PA_tika-vin08_t:852_4	kātabbaṃ, attānanti vā paccatte upayogavacanaṃ, attanāva attā sammannitabboti attho.	852	
PA_tika-vin08_t:852_5	Na kevalañca ettheva, aññatrāpi terasasammutiādīsu imināva lakkhaṇena attanāva attā	852	
PA_tika-vin08_t:852_6	sammannitabbova. Apica sayaṃ kammārahattā attānaṃ muñcitvā catuvaggādiko gaṇo sabbattha icchitabbo.	852	
PA_tika-vin08_t:853_0	Saccakāloti “nigūhissāmī”ti vañcanaṃ pahāya saccasseva te icchitabbakālo. Bhūtakāloti	853	
PA_tika-vin08_t:853_1	vañcanāya abhāvepi manussattādivatthuno bhūtatāya avassaṃ icchitabbakālo, itarathā	853	
PA_tika-vin08_t:853_2	kammakopādiantarāyo hotīti adhippāyo. Maṅkūti adhomukho. Uddharatūti anupasampannabhāvato	853	
PA_tika-vin08_t:853_3	upasampattiyaṃ patiṭṭhapetūti attho.	853	
PA_tika-vin08_t:854_0	Sabbakammavācāsu atthakosallatthaṃ panettha upasampadakammavācāya evamattho daṭṭhabbo	854	
PA_tika-vin08_t:854_1	– suṇātūti savanāṇattiyaṃ paṭhamapurisekavacanaṃ. Tañca kiñcāpi yo so saṅgho savanakiriyāyaṃ	854	
PA_tika-vin08_t:854_2	niyojīyati, tassa sammukhattā “suṇāhī”ti majjhimapurisavacanena vattabbaṃ, tathāpi	854	
PA_tika-vin08_t:854_3	yasmā saṅghasaddasannidhāne paṭhamapurisappayogova saddavidūhi samāciṇṇo bhavantabhagavantaāyasmādisaddasannidhānesu	854	
PA_tika-vin08_t:854_4	viya “adhivāsetu me bhavaṃ gotamo, etassa sugata kālo, yaṃ bhagavā sāvakānaṃ sikkhāpadaṃ	854	
PA_tika-vin08_t:854_5	paññapeyya, pakkamatāyasmā, suṇantu me āyasmanto”tiādīsu. Tasmā idha paṭhamapurisappayogo	854	
PA_tika-vin08_t:854_6	kato. Atha vā gāravavasenetaṃ vuttaṃ. Garuṭṭhāniyesu hi gāravavasena majjhimapurisapayoguppattiyampi	854	
PA_tika-vin08_t:854_7	paṭhamapurisappayogaṃ payujjanti “desetu sugato dhamma”ntiādīsu viyāti daṭṭhabbaṃ.	854	
PA_tika-vin08_t:854_8	Keci pana “bhante āvusoti pade apekkhitvā idha paṭhamapurisappayogo”ti vadanti, taṃ	854	
PA_tika-vin08_t:854_9	na sundaraṃ “ācariyo me, bhante, hohi, iṅghāvuso upāli, imaṃ pabbajitaṃ anuyuñjāhī”tiādīsu	854	
PA_tika-vin08_t:854_10	tappayogepi majjhimapurisappayogasseva dassanato.	8541	
PA_tika-vin08_t:855_0	Meti yo sāveti, tassa attaniddese sāmivacanaṃ. Bhanteti ālapanatthe vuḍḍhesu sagāravavacanaṃ,	855	
PA_tika-vin08_t:855_1	“āvuso”ti padaṃ pana navakesu. Tadubhayampi nipāto “tumhe bhante tumhe āvuso”ti bahūsupi	855	
PA_tika-vin08_t:855_2	samānarūpattā. Saṅghoti avisesato catuvaggādike pakatattapuggalasamūhe vattati. Idha	855	
PA_tika-vin08_t:855_3	pana paccantimesu janapadesu pañcavaggato paṭṭhāya, majjhimesu janapadesu dasavaggato	855	
PA_tika-vin08_t:855_4	paṭṭhāya saṅghoti gahetabbo. Tatrāyaṃ piṇḍattho – bhante, saṅgho mama vacanaṃ suṇātūti.	855	
PA_tika-vin08_t:855_5	Idañca navakatarena vattabbavacanaṃ. Sace pana anussāvako sabbehi bhikkhūhi vuḍḍhataro	855	
PA_tika-vin08_t:855_6	hoti, “suṇātu me, āvuso saṅgho”ti vattabbaṃ. Sopi ce “bhante”ti vadeyya, navakataro	855	
PA_tika-vin08_t:855_7	vā “āvuso”ti, kammakopo natthi. Keci pana “ekattha ‘āvuso’ti vatvā aññattha ‘bhante’ti	855	
PA_tika-vin08_t:855_8	vuttepi natthi doso ubhayenapi ālapanassa sijjhanato”ti vadanti.	855	
PA_tika-vin08_t:856_0	Idāni yamatthaṃ ñāpetukāmo “suṇātū”ti saṅghaṃ savane niyojeti, taṃ ñāpento “ayaṃ	856	
PA_tika-vin08_t:856_1	itthannāmo”tiādimāha. Tattha ayanti upasampadāpekkhassa hatthapāse sannihitabhāvadassanaṃ,	856	
PA_tika-vin08_t:856_2	tena ca hatthapāse ṭhitasseva upasampadā ruhatīti sijjhati hatthapāsato bahi ṭhitassa	856	
PA_tika-vin08_t:856_3	“aya”nti na vattabbato. Teneva anusāsakasammutiyaṃ so hatthapāsato bahi ṭhitattā	856	
PA_tika-vin08_t:856_4	“aya”nti na vutto, tasmā upasampadāpekkho anupasampanno hatthapāse ṭhapetabbo. Ayaṃ	856	
PA_tika-vin08_t:856_5	itthannāmoti ayaṃ-saddo ca avassaṃ payujjitabbo, so ca imasmiṃ paṭhamanāmapayoge	856	
PA_tika-vin08_t:856_6	evāti gahetabbaṃ. “Itthannāmo”ti idaṃ aniyamato tassa nāmadassanaṃ, ubhayenapi ayaṃ	856	
PA_tika-vin08_t:856_7	buddharakkhitotiādināmaṃ dasseti. “Upasampadāpekkho”ti bhinnādhikaraṇavisaye bahubbīhisamāso,	856	
PA_tika-vin08_t:856_8	upasampadaṃ me saṅgho apekkhamānoti attho. Tassa ca upajjhāyataṃ samaṅgibhāvena dassetuṃ	856	
PA_tika-vin08_t:856_9	“itthannāmassa āyasmato”ti vuttaṃ. Etena “ayaṃ buddharakkhito āyasmato dhammarakkhitassa	856	
PA_tika-vin08_t:856_10	saddhivihārikabhūto upasampadāpekkho”ti evamādinā nayena nāmayojanāya saha attho	8561	
PA_tika-vin08_t:856_11	dassito. Ettha ca “āyasmato”ti padaṃ avatvāpi “ayaṃ buddharakkhito dhammarakkhitassa	8561	
PA_tika-vin08_t:856_12	upasampadāpekkho”ti vattuṃ vaṭṭati. Teneva pāḷiyaṃ “itthannāmena upajjhāyenā”ti ettha	8561	
PA_tika-vin08_t:856_13	“āyasmato”ti padaṃ na vuttaṃ. Yañcettha vattabbaṃ, taṃ heṭṭhā vuttameva.	8561	
PA_tika-vin08_t:857_0	Nanu cettha upajjhāyopi upasampadāpekkho viya hatthapāse ṭhito eva icchitabbo, atha	857	
PA_tika-vin08_t:857_1	kasmā “ayaṃ itthannāmo imassa itthannāmassa upasampadāpekkho”ti evaṃ upajjhāyassa	857	
PA_tika-vin08_t:857_2	nāmaparāmasanepi idaṃ-saddappayogo na katoti? Nāyaṃ virodho upajjhāyassa abhāvepi	857	
PA_tika-vin08_t:857_3	kammakopābhāvato. Kevalañhi kammanibbattiyā santapadavasena avijjamānassapi upajjhāyassa	857	
PA_tika-vin08_t:857_4	nāmakittanaṃ anupajjhāyassa upasampadādīsupi karīyati, tasmā upajjhāyassa asannihitāyapi	857	
PA_tika-vin08_t:857_5	tapparāmasanamatteneva kammasiddhito “imassā”ti niddisituṃ na vaṭṭatīti.	857	
PA_tika-vin08_t:858_0	Parisuddho antarāyikehi dhammehīti abhabbattādikehi upasampadāya avatthukarehi ceva	858	
PA_tika-vin08_t:858_1	pañcābādhahatthacchinnādīhi āpattikarehi ca antarāyikasabhāvehi parimutto. Evaṃ vutte	858	
PA_tika-vin08_t:858_2	eva āpattimattakarehi pañcābādhādīhi aparimuttassapi upasampadā ruhati, nāññathā.	858	
PA_tika-vin08_t:858_3	Paripuṇṇassa pattacīvaranti paripuṇṇamassa upasampadāpekkhassa pattacīvaraṃ. Evaṃ	858	
PA_tika-vin08_t:858_4	vutte eva apattacīvarassapi upasampadā ruhati, nāññathā. Upasampadaṃ yācatīti “saṅghaṃ,	858	
PA_tika-vin08_t:858_5	bhante, upasampadaṃ yācāmī”tiādinā yācāpitabhāvaṃ sandhāya vuttaṃ. Evaṃ tena saṅghe	858	
PA_tika-vin08_t:858_6	ayācitepi “itthannāmo saṅghaṃ upasampadaṃ yācatī”ti vutte eva kammaṃ avipannaṃ hoti,	858	
PA_tika-vin08_t:858_7	nāññathā. Upajjhāyenāti upajjhāyena karaṇabhūtena, itthannāmaṃ upajjhāyaṃ katvā kammabhūtaṃ	858	
PA_tika-vin08_t:858_8	upasampadaṃ dātuṃ nipphādetuṃ kattubhūtaṃ saṅghaṃ yācatīti attho. Yācadhātuno pana	858	
PA_tika-vin08_t:858_9	dvikammakattā “saṅghaṃ upasampada”nti dve kammapadāni vuttāni.	858	
PA_tika-vin08_t:859_0	Yadi saṅghassa pattakallanti ettha patto kālo imassa kammassāti pattakālaṃ, apalokanādicatubbidhaṃ	859	
PA_tika-vin08_t:859_1	saṅghagaṇakammaṃ, tadeva sakatthe ya-paccayena “pattakalla”nti vuccati. Idha pana	859	
PA_tika-vin08_t:859_2	ñatticatutthaupasampadākammaṃ adhippetaṃ, taṃ kātuṃ saṅghassa pattakallaṃ jātaṃ.	859	
PA_tika-vin08_t:859_3	Yadīti anumatigahaṇavasena kammassa pattakallataṃ ñāpeti, yo hi koci tattha apattakallataṃ	859	
PA_tika-vin08_t:859_4	maññissati, so vakkhati. Imameva hi atthaṃ sandhāya anussāvanāsu “yassāyasmato khamati…pe…	859	
PA_tika-vin08_t:859_5	so bhāseyyā”ti vuttaṃ. Tadetaṃ pattakallaṃ vatthusampadā, antarāyikehi dhammehi cassa	859	
PA_tika-vin08_t:859_6	parisuddhatā, sīmāsampadā, parisāsampadā, pubbakiccaniṭṭhānanti imehi pañcahi aṅgehi saṅgahitaṃ.	859	
PA_tika-vin08_t:860_0	Tattha vatthusampadā nāma yathāvuttehi ekādasaabhabbapuggalehi ceva antimavatthuajjhāpannehi	860	
PA_tika-vin08_t:860_1	ca añño paripuṇṇavīsativasso anupasampannabhūto manussapuriso. Etasmiñhi puggale	860	
PA_tika-vin08_t:860_2	sati eva idaṃ saṅghassa upasampadākammaṃ pattakallaṃ nāma hoti, nāsati, katañca kuppameva hoti.	860	
PA_tika-vin08_t:861_0	Antarāyikehi dhammehi cassa parisuddhatā nāma yathāvuttasseva upasampadāvatthubhūtassa	861	
PA_tika-vin08_t:861_1	puggalassa ye ime bhagavatā paṭikkhittā pañcābādhaphuṭṭhatādayo mātāpitūhi ananuññātatāpaayosānā	861	
PA_tika-vin08_t:861_2	ceva hatthacchinnādayo ca dosadhammā kārakasaṅghassa āpattādiantarāyahetutāya “antarāyikā”ti	861	
PA_tika-vin08_t:861_3	vuccanti, tehi antarāyikehi dosadhammehi parimuttatā, imissā ca sati eva idaṃ kammaṃ	861	
PA_tika-vin08_t:861_4	pattakallaṃ nāma hoti, nāsati, kataṃ pana kammaṃ sukatameva hoti ṭhapetvā ūnavīsativassaṃ puggalaṃ.	861	
PA_tika-vin08_t:862_0	Sīmāsampadā pana uposathakkhandhake vakkhamānanayena sabbadosarahitāya baddhābaddhavaseneva	862	
PA_tika-vin08_t:862_1	duvidhāya sīmāya vasena veditabbā. Tādisāya hi sīmāya sati eva idaṃ kammaṃ pattakallaṃ	862	
PA_tika-vin08_t:862_2	nāma hoti, nāsati, katañca kammaṃ vipajjati.	862	
PA_tika-vin08_t:863_0	Parisāsampadā pana ye ime upasampadākammassa sabbantimena paricchedena kammappattā	863	
PA_tika-vin08_t:863_1	dasahi vā pañcahi vā anūnāpārājikaṃ anāpannā anukkhittā ca samānasaṃvāsakā bhikkhū,	863	
PA_tika-vin08_t:863_2	tesaṃ ekasīmāya hatthapāsaṃ avijahitvā ṭhānaṃ, chandārahānañca chandassa ānayanaṃ,	863	
PA_tika-vin08_t:863_3	sammukhībhūtānañca appaṭikosanaṃ, upasampadāpekkharahitānaṃ uposathakkhandhake paṭikkhittānaṃ	863	
PA_tika-vin08_t:863_4	gahaṭṭhādianupasampannānañceva pārājikukkhittakanānāsaṃvāsakabhikkhunīnañca vajjanīyapuggalānaṃ	863	
PA_tika-vin08_t:863_5	saṅghassa hatthapāse abhāvo cāti imehi catūhi aṅgehi saṅgahitā. Evarūpāya ca parisāsampadāya	863	
PA_tika-vin08_t:863_6	sati eva idaṃ pattakallaṃ nāma hoti, nāsati. Tattha purimānaṃ tiṇṇaṃ aṅgānaṃ aññatarassapi	863	
PA_tika-vin08_t:863_7	abhāve kataṃ kammaṃ vipajjati, na pacchimassa.	863	
PA_tika-vin08_t:864_0	Pubbakiccaniṭṭhānaṃ nāma yānimāni “paṭhamaṃ upajjhaṃ gāhāpetabbo”tiādinā pāḷiyaṃ	864	
PA_tika-vin08_t:864_1	vuttāni “upajjhāgāhāpanaṃ, pattacīvarācikkhaṇaṃ, tato taṃ hatthapāsato bahi pesetvā	864	
PA_tika-vin08_t:864_2	anusāsakasammutikammakaraṇaṃ, sammatena ca gantvā anusāsanaṃ, tena ca paṭhamataraṃ	864	
PA_tika-vin08_t:864_3	āgantvā saṅghassa ñattiṃ ñāpetvā upasampadāpekkhaṃ ‘āgacchāhī’ti hatthapāse eva abbhānaṃ,	864	
PA_tika-vin08_t:864_4	tena bhikkhūnaṃ pāde vandāpetvā upasampadāyācāpanaṃ, tato antarāyikadhammapucchakasammutikammakaraṇaṃ,	864	
PA_tika-vin08_t:864_5	sammatena ca pucchana”nti imāni aṭṭha pubbakiccāni, tesaṃ sabbesaṃ yāthāvato karaṇena	864	
PA_tika-vin08_t:864_6	niṭṭhānaṃ. Etasmiñca pubbakiccaniṭṭhāpane sati eva idaṃ saṅghassa upasampadākammaṃ	864	
PA_tika-vin08_t:864_7	pattakallaṃ nāma hoti, nāsati. Etesu pana pubbakammesu akatesupi kataṃ kammaṃ yathāvuttesu	864	
PA_tika-vin08_t:864_8	vatthusampattiādīsu vijjamānesu akuppameva hoti. Tadevamettha pattakallaṃ imehi pañcahi	864	
PA_tika-vin08_t:864_9	aṅgehi saṅgahitanti veditabbaṃ. Imināva nayena heṭṭhā vuttesu, vakkhamānesu ca sabbesu	864	
PA_tika-vin08_t:864_10	kammesu pattakallatā yathārahaṃ yojetvā ñātabbā.	8641	
PA_tika-vin08_t:865_0	Itthannāmaṃ upasampādeyyāti upasampadānipphādanena taṃsamaṅgiṃ kareyya karotūti patthanāyaṃ,	865	
PA_tika-vin08_t:865_1	vidhimhi vā idaṃ daṭṭhabbaṃ. Yathā hi “devadattaṃ sukhāpeyyā”ti vutte sukhamassa	865	
PA_tika-vin08_t:865_2	nipphādetvā taṃ sukhasamaṅginaṃ kareyyāti attho hoti, evamidhāpi upasampadamassa	865	
PA_tika-vin08_t:865_3	nipphādetvā taṃ upasampadāsamaṅginaṃ kareyyāti attho. Payojakabyāpāre cetaṃ. Yathā	865	
PA_tika-vin08_t:865_4	sukhayantaṃ kiñci suddhakattāraṃ koci hetukattā sukhahetunipphādanena sukhāpeyyāti	865	
PA_tika-vin08_t:865_5	vuccati, evamidhāpi upasampajjantaṃ suddhakattāraṃ puggalaṃ hetukattubhūto saṅgho	865	
PA_tika-vin08_t:865_6	upasampadāhetunipphādanena upasampādeyyāti vutto. Etena ca sukhaṃ viya sukhadāyakena	865	
PA_tika-vin08_t:865_7	saṅghena puggalassa dīyamānā tathāpavattaparamatthadhamme upādāya ariyajanapaññattā	865	
PA_tika-vin08_t:865_8	upasampadā nāma sammutisaccatā atthīti samatthitaṃ hoti. Ettha ca “itthannāmo saṅghaṃ	865	
PA_tika-vin08_t:865_9	upasampadaṃ yācatī”ti vuttattā parivāsādīsu viya yācanānuguṇaṃ “itthannāmassa upasampadaṃ	865	
PA_tika-vin08_t:865_10	dadeyyā”ti avatvā “itthannāmaṃ upasampādeyyā”ti vuttattā idaṃ upasampadākammaṃ dāne	8651	
PA_tika-vin08_t:865_11	asaṅgahetvā kammalakkhaṇe eva saṅgahitanti daṭṭhabbaṃ. Iminā nayena “itthannāmaṃ	8651	
PA_tika-vin08_t:865_12	upasampādeti, upasampanno saṅghenā”ti etthāpi attho veditabbo. Kevalañhi tattha vattamānakālaatītakālavasena,	8651	
PA_tika-vin08_t:865_13	idha pana anāmaṭṭhakālavasenāti ettakameva viseso.	8651	
PA_tika-vin08_t:866_0	Esā ñattīti “saṅgho ñāpetabbo”ti vuttañāpanā esā. Idañca anussāvanānampi sabbhāvasūcanatthaṃ	866	
PA_tika-vin08_t:866_1	vuccati. Avassañcetaṃ vattabbameva. Ñattikamme eva taṃ na vattabbaṃ. Tattha pana	866	
PA_tika-vin08_t:866_2	yya-kāre vuttamatte eva ñattikammaṃ niṭṭhitaṃ hotīti daṭṭhabbaṃ. Khamatīti ruccati.	866	
PA_tika-vin08_t:866_3	Upasampadāti saṅghena dīyamānā nipphādiyamānā upasampadā, yassa khamati, so tuṇhassāti	866	
PA_tika-vin08_t:866_4	yojanā. Tuṇhīti ca akathanatthe nipāto, akathanako assa bhaveyyāti attho. Khamati	866	
PA_tika-vin08_t:866_5	saṅghassa itthannāmassa upasampadāti pakatena sambandho. Tattha kāraṇamāha “tasmā	866	
PA_tika-vin08_t:866_6	tuṇhī”ti. Tattha “āsī”ti seso. Yasmā “yassa nakkhamati, so bhāseyyā”ti tikkhattuṃ	866	
PA_tika-vin08_t:866_7	vuccamānopi saṅgho tuṇhī niravo ahosi, tasmā khamati saṅghassāti attho. Evanti iminā	866	
PA_tika-vin08_t:866_8	pakārena. Tuṇhībhāvenevetaṃ saṅghassa ruccanabhāvaṃ dhārayāmi, bujjhāmi jānāmīti	866	
PA_tika-vin08_t:866_9	attho. Iti-saddo parisamāpanatthe kato, so ca kammavācāya anaṅgaṃ, tasmā anussāvakena	866	
PA_tika-vin08_t:866_10	“dhārayāmī”ti ettha mi-kārapariyosānameva vatvā niṭṭhapetabbaṃ, iti-saddo na payujjitabboti	8661	
PA_tika-vin08_t:866_11	daṭṭhabbaṃ. Iminā nayena sabbakammavācānamattho veditabbo.	8661	
PA_tika-vin08_t:867_0	Ekaporisā vātiādi sattānaṃ sarīrachāyaṃ pādehi minitvā jānanappakāradassanaṃ. Chasattapadaparimitā	867	
PA_tika-vin08_t:867_1	hi chāyā “porisā”ti vuccati, idañca utuppamāṇācikkhaṇādi ca āgantukehi saddhiṃ vīmaṃsitvā	867	
PA_tika-vin08_t:867_2	vuḍḍhanavabhāvaṃ ñatvā vandanavandāpanādikaraṇatthaṃ vuttaṃ. Eti āgacchati, gacchati	867	
PA_tika-vin08_t:867_3	cāti utu, sova pamīyate anena saṃvaccharanti pamāṇanti āha “utuyeva utuppamāṇa”nti.	867	
PA_tika-vin08_t:867_4	Aparipuṇṇāti upasampadādivasena aparipuṇṇā. Yadi utuvemajjhe upasampādito, tadā tasmiṃ	867	
PA_tika-vin08_t:867_5	utumhi avasiṭṭhadivasācikkhaṇaṃ divasabhāgācikkhaṇanti dasseti. Tenāha “yattakehi	867	
PA_tika-vin08_t:867_6	divasehi yassa yo utu aparipuṇṇo, te divase”ti. Tattha yassa taṅkhaṇaṃ laddhūpasampadassa	867	
PA_tika-vin08_t:867_7	puggalassa sambandhī yo utu yattakehi divasehi aparipuṇṇo, te divaseti yojanā.	867	
PA_tika-vin08_t:868_0	Chāyādikameva sabbaṃ saṅgahetvā gāyitabbato kathetabbato saṅgītīti āha “idamevā”tiādi.	868	
PA_tika-vin08_t:868_1	Tattha ekato katvā ācikkhitabbaṃ. Tvaṃ kiṃ labhasīti tvaṃ upasampādanakāle kataravassaṃ,	868	
PA_tika-vin08_t:868_2	katarautuñca labhasi, katarasmiṃ te upasampadā laddhāti attho. Vassanti vassānautu,	868	
PA_tika-vin08_t:868_3	idañca saṃvaccharācikkhaṇaṃ vinā vuttampi na viññāyatīti iminā utuācikkhaṇeneva sāsanavassesu	868	
PA_tika-vin08_t:868_4	vā kaliyugavassādīsu vā sahassime vā satime vā asukautuṃ labhāmīti dassitanti daṭṭhabbaṃ.	868	
PA_tika-vin08_t:868_5	Chāyāti idaṃ pāḷiyaṃ āgatapaṭipāṭiṃ sandhāya vuttaṃ, vattabbakammato pana kaliyugavassādīsu	868	
PA_tika-vin08_t:868_6	sabbadesapasiddhesu asukavasse asukautumhi asukamāse asukakaṇhe vā sukke vā pakkhe	868	
PA_tika-vin08_t:868_7	asuke tithivāravisesayutte pubbaṇhādidivasabhāge ettake chāyāpamāṇe, nāḍikāpamāṇe	868	
PA_tika-vin08_t:868_8	vā mayā upasampadā laddhāti vadeyyāsīti evaṃ ācikkhitabbaṃ. Idaṃ suṭṭhu uggahetvā	868	
PA_tika-vin08_t:868_9	āgantukehi vuḍḍhapaṭipāṭiṃ ñatvā paṭipajjāhīti vattabbaṃ. Iti ettako kathāmaggo vimativinodaniyaṃ	868	
PA_tika-vin08_t:868_10	āgato. Vajirabuddhiṭīkānayo pana ekacco idheva saṅgahaṃ gato, ekacco asanniṭṭhānavinicchayattā	8681	
PA_tika-vin08_t:868_11	saṃsayahetuko hoti, tasmā idha na gahitoti.	8681	
PA_tika-vin08_t:869	Iti vinayasaṅgahasaṃvaṇṇanābhūte vinayālaṅkāre	86	
PA_tika-vin08_t:870	Upasampadāvinicchayakathālaṅkāro.	87	
PA_tika-vin08_t:871	23. Nissayavinicchayakathā	87	
PA_tika-vin08_t:872_0	151. Evaṃ upasampadāvinicchayaṃ kathetvā idāni nissayavinicchayaṃ kathetuṃ “nissayoti	872	
PA_tika-vin08_t:872_1	ettha panā”tiādimāha. Tattha nissayanaṃ nissayo, sevanaṃ bhajanantyattho. Nipubbasi	872	
PA_tika-vin08_t:872_2	sevāyanti dhātu bhāvasādhano, na “nissāya naṃ vasatīti nissayo”ti idha viya avuttakammasādhano.	872	
PA_tika-vin08_t:872_3	Tattha hi sevitabbo puggalo labbhati, idha pana sevanakiriyāti. Idāni taṃ nissayaṃ	872	
PA_tika-vin08_t:872_4	pucchāpubbaṅgamāya vissajjanāya vitthārato ṭhapetuṃ “kena dātabbo”tiādimāha. Tattha	872	
PA_tika-vin08_t:872_5	kena dātabbo, kena na dātabboti nissayadāyakaṃ kattāraṃ pucchati, kassa dātabbo,	872	
PA_tika-vin08_t:872_6	kassa na dātabboti nissayapaṭiggāhakaṃ sampadānaṃ, kathaṃ gahito hoti, kathaṃ paṭippassambhatīti	872	
PA_tika-vin08_t:872_7	kāraṇaṃ, nissāya kena vasitabbaṃ, kena na vasitabbanti nissayapaṭipannakaṃ. Tato	872	
PA_tika-vin08_t:872_8	pucchānukkamena vissajjetuṃ “tattha”tyādimāha. Na kevalaṃ ettheva, atha kho nissayamuccanaṅgepi “byattenā”ti āgato.	872	
PA_tika-vin08_t:873_0	Tattha ettha ca ko visesoti āha “ettha ca ‘byatto’ti iminā parisupaṭṭhāpako bahussuto	873	
PA_tika-vin08_t:873_1	veditabbo”ti. Idāni parisupaṭṭhāpakalakkhaṇaṃ dassetuṃ “parisupaṭṭhāpakena hī”tiādimāha.	873	
PA_tika-vin08_t:873_2	Tattha abhivinayeti sakale vinayapiṭake. Vinetunti sikkhāpetuṃ. Dve vibhaṅgā paguṇā	873	
PA_tika-vin08_t:873_3	vācuggatā kātabbāti idaṃ paripucchāvasena uggaṇhanaṃ sandhāya vuttanti vadanti. Ekassa	873	
PA_tika-vin08_t:873_4	pamuṭṭhaṃ, itaresaṃ paguṇaṃ bhaveyyāti āha “tīhi janehi saddhiṃ parivattanakkhamā	873	
PA_tika-vin08_t:873_5	kātabbā”ti. Abhidhammeti nāmarūpaparicchede. Heṭṭhimā vā tayo vaggāti mahāvaggato	873	
PA_tika-vin08_t:873_6	heṭṭhā sagāthāvaggo nidānavaggo khandhavaggoti ime tayo vaggā. “Dhammapadampi saha	873	
PA_tika-vin08_t:873_7	vatthunā uggahetuṃ vaṭṭatī”ti mahāpaccariyaṃ vuttattā jātakabhāṇakena sāṭṭhakathaṃ	873	
PA_tika-vin08_t:873_8	jātakaṃ uggahetvāpi dhammapadaṃ saha vatthunā uggahetabbameva.	873	
PA_tika-vin08_t:874_0	Pañcahi bhikkhave aṅgehi samannāgatenātiādīsu na sāmaṇero upaṭṭhāpetabboti upajjhāyena	874	
PA_tika-vin08_t:874_1	hutvā sāmaṇero na upaṭṭhāpetabbo. Asekkhena sīlakkhandhenāti asekkhassa sīlakkhandhopi	874	
PA_tika-vin08_t:874_2	asekkho sīlakkhandho nāma. Asekkhassa ayanti hi asekkho, sīlakkhandho. Evaṃ sabbattha.	874	
PA_tika-vin08_t:874_3	Evañca katvā vimuttiñāṇadassanasaṅkhātassa paccavekkhaṇañāṇassapi vasena apekkhitvā	874	
PA_tika-vin08_t:874_4	uppannā ayaṃ kathā. Asekkhasīlanti ca na aggaphalasīlameva adhippetaṃ, atha kho yaṃ	874	
PA_tika-vin08_t:874_5	kiñci asekkhasantāne pavattasīlaṃ lokiyalokuttaramissakassa sīlassa idhādhippetattā.	874	
PA_tika-vin08_t:874_6	Samādhikkhandhādīsupi vimuttikkhandhapariyosānesu ayameva nayo, tasmā yathā sīlasamādhipaññākkhandhā	874	
PA_tika-vin08_t:874_7	lokiyamissakā kathitā, evaṃ vimuttikkhandhopīti tadaṅgavimuttiādayopi veditabbā,	874	
PA_tika-vin08_t:874_8	na paṭippassaddhivimutti eva. Vimuttiñāṇadassanaṃ pana lokiyameva. Teneva saṃyuttanikāyaṭṭhakathāyaṃ	874	
PA_tika-vin08_t:874_9	(saṃ.ni. aṭṭha. 1.1.135) vuttaṃ “purimehi catūhi padehi lokiyalokuttarasīlasamādhipaññāvimuttiyo	874	
PA_tika-vin08_t:874_10	kathitā, vimuttiñāṇadassanaṃ paccavekkhaṇañāṇaṃ hoti, taṃ lokiyamevā”ti.	8741	
PA_tika-vin08_t:875_0	Assaddhotiādīsu tīsu vatthūsu saddhā etassa natthīti assaddho. Natthi etassa hirīti	875	
PA_tika-vin08_t:875_1	ahiriko, akusalasamāpattiyā ajigucchamānassetaṃ adhivacanaṃ. Na ottappatīti anottappī,	875	
PA_tika-vin08_t:875_2	akusalasamāpattiyā na bhāyatīti vuttaṃ hoti. Kucchitaṃ sīdatīti kusīto, hīnavīriyassetaṃ	875	
PA_tika-vin08_t:875_3	adhivacanaṃ. Āraddhaṃ vīriyaṃ etassāti āraddhavīriyo, sammappadhānayuttassetaṃ adhivacanaṃ.	875	
PA_tika-vin08_t:875_4	Muṭṭhā sati etassāti muṭṭhassatī, naṭṭhassatīti vuttaṃ hoti. Upaṭṭhitā sati etassāti	875	
PA_tika-vin08_t:875_5	upaṭṭhitassatī, niccaṃ ārammaṇābhimukhapavattasatissetaṃ adhivacanaṃ.	875	
PA_tika-vin08_t:876_0	Adhisīle sīlavipanno ca ajjhācāre ācāravipanno ca āpajjitvā avuṭṭhito adhippeto.	876	
PA_tika-vin08_t:876_1	Sassatucchedasaṅkhātaṃ antaṃ gaṇhāti, gāhayatīti vā antaggāhikā, micchādiṭṭhi. Purimāni	876	
PA_tika-vin08_t:876_2	dve padānīti “na paṭibalo hoti antevāsiṃ vā saddhivihāriṃ vā gilānaṃ upaṭṭhātuṃ vā	876	
PA_tika-vin08_t:876_3	upaṭṭhāpetuṃ vā, anabhirataṃ vūpakāsetuṃ vā vūpakāsāpetuṃ vā”ti imāni dve padāni.	876	
PA_tika-vin08_t:877_0	Abhi visiṭṭho uttamo samācāro abhisamācāro, abhisamācārova ābhisamācārikoti ca sikkhitabbato	877	
PA_tika-vin08_t:877_1	sikkhāti ca ābhisamācārikasikkhā. Abhisamācāraṃ vā ārabbha paññattā sikkhā ābhisamācārikasikkhā,	877	
PA_tika-vin08_t:877_2	khandhakavattapariyāpannasikkhāyetaṃ adhivacanaṃ. Maggabrahmacariyassa ādibhūtāti	877	
PA_tika-vin08_t:877_3	ādibrahmacariyakā, ubhatovibhaṅgapariyāpannasikkhāyetaṃ adhivacanaṃ. Teneva “ubhatovibhaṅgapariyāpannaṃ	877	
PA_tika-vin08_t:877_4	vā ādibrahmacariyakaṃ, khandhakavattapariyāpannaṃ ābhisamācārika”nti visuddhimagge	877	
PA_tika-vin08_t:877_5	vuttaṃ, tasmā sekkhapaṇṇattiyanti ettha sikkhitabbato sekkhā, bhagavatā paññattattā	877	
PA_tika-vin08_t:877_6	paṇṇatti, sabbāpi ubhatovibhaṅgapariyāpannā sikkhāpadapaṇṇatti “sekkhapaṇṇattī”ti	877	
PA_tika-vin08_t:877_7	vuttāti gahetabbaṃ. Teneva gaṇṭhipadepi vuttaṃ “sekkhapaṇṇattiyanti pārājikamādiṃ	877	
PA_tika-vin08_t:877_8	katvā sikkhitabbasikkhāpadapaññattiya”nti. Sesamettha uttānatthamevāti sāratthadīpaniyaṃ.	877	
PA_tika-vin08_t:878_0	Upajjhāyācariyakathāyaṃ na sāmaṇero upaṭṭhāpetabboti upajjhāyena hutvā na pabbājetabbo.	878	
PA_tika-vin08_t:878_1	Asekkhassa ayanti asekkho, lokiyalokuttaro sīlakkhandho. Antaggāhikāyāti sassatucchedakoṭṭhāsaggāhikāya.	878	
PA_tika-vin08_t:878_2	Pacchimāni dveti appassuto hoti, duppañño hotīti imāni dve aṅgāni. Pacchimāni tīṇīti	878	
PA_tika-vin08_t:878_3	na paṭibalo uppannaṃ kukkuccaṃ dhammato vinodetuṃ, āpattiṃ na jānāti, āpattivuṭṭhānaṃ	878	
PA_tika-vin08_t:878_4	na jānātīti imāni tīṇi. Kukkuccassa hi pāḷiaṭṭhakathānayasaṅkhātadhammato vinodetuṃ	878	
PA_tika-vin08_t:878_5	appaṭibalatā nāma abyattattā eva hotīti sāpi āpattiaṅgameva vuttā.	878	
PA_tika-vin08_t:879_0	Abhi visiṭṭho uttamo samācāro abhisamācāro, vattappaṭipattisīlaṃ, taṃ ārabbha paññattā	879	
PA_tika-vin08_t:879_1	khandhakasikkhāpadasaṅkhātā sikkhā ābhisamācārikā. Sikkhāpadampi hi tadatthaparipūraṇatthikehi	879	
PA_tika-vin08_t:879_2	uggahaṇādivasena sikkhitabbato sikkhāti vuccati. Maggabrahmacariyassa ādibhūtā kāraṇabhūtā	879	
PA_tika-vin08_t:879_3	ādibrahmacariyakā, ubhatovibhaṅgapariyāpannasikkhāpadaṃ. Tenevettha visuddhimaggepi	879	
PA_tika-vin08_t:879_4	“ubhatovibhaṅgapariyāpannaṃ sikkhāpadaṃ ādibrahmacariyakaṃ, khandhakavattapariyāpannaṃ	879	
PA_tika-vin08_t:879_5	ābhisamācārika”nti vuttaṃ, tasmā sekkhapaṇṇattiyanti ettha sikkhitabbato sekkhā,	879	
PA_tika-vin08_t:879_6	bhagavatāva paññattattā paññatti. Sabbāpi ubhatovibhaṅgapariyāpannā sikkhāpadapaṇṇatti	879	
PA_tika-vin08_t:879_7	“sekkhapaṇṇattī”ti vuttāti gahetabbaṃ. Nāmarūpaparicchedeti ettha kusalattikādīhi	879	
PA_tika-vin08_t:879_8	vuttaṃ jātibhūmipuggalasampayogavatthārammaṇakammadvāralakkhaṇarasādibhedehi vedanākkhandhādicatubbidhaṃ	879	
PA_tika-vin08_t:879_9	sanibbānaṃ nāmaṃ, bhūtopādāyabhedaṃ rūpañca paricchinditvā jānanapaññā, tappakāsako	879	
PA_tika-vin08_t:879_10	ca gantho nāmarūpaparicchedo nāma. Iminā abhidhammatthakusalena bhavitabbanti dasseti.	8791	
PA_tika-vin08_t:879_11	Sikkhāpetunti uggaṇhāpetunti vimativinodaniyaṃ vuttaṃ.	8791	
PA_tika-vin08_t:880_0	153. Āyasmato nissāya vacchāmīti ettha āyasmatoti upayogatthe sāmivacanaṃ, āyasmantaṃ	880	
PA_tika-vin08_t:880_1	nissāya vasissāmīti attho. Yaṃ pana vuttaṃ samantapāsādikāyaṃ “byatto…pe… vuttalakkhaṇoyevā”ti,	880	
PA_tika-vin08_t:880_2	taṃ parisūpaṭṭhākabahussutaṃ sandhāya vadati. Pabbajjāupasampadadhammantevāsikehi	880	
PA_tika-vin08_t:880_3	pana…pe… tāva vattaṃ kātabbanti pabbajjācariyaupasampadācariyadhammācariyānaṃ etehi	880	
PA_tika-vin08_t:880_4	yathāvuttavattaṃ kātabbaṃ. Tattha yena sikkhāpadāni dinnāni, ayaṃ pabbajjācariyo.	880	
PA_tika-vin08_t:880_5	Yena upasampadakammavācā vuttā, ayaṃ upasampadācariyo. Yo uddesaṃ vā paripucchaṃ	880	
PA_tika-vin08_t:880_6	vā deti, ayaṃ dhammācariyoti veditabbaṃ. Sesamettha uttānatthameva.	880	
PA_tika-vin08_t:881_0	154. Nissayapaṭippassaddhikathāyaṃ disaṃ gatoti puna āgantukāmo, anāgantukāmo vā	881	
PA_tika-vin08_t:881_1	hutvā vāsatthāya kañci disaṃ gato. Bhikkhussa sabhāgatanti pesalabhāvaṃ. Oloketvāti	881	
PA_tika-vin08_t:881_2	upaparikkhitvā. Vibbhante…pe… tattha gantabbanti ettha “sace kenaci karaṇīyena tadaheva	881	
PA_tika-vin08_t:881_3	gantuṃ asakkonto ‘katipāhena gamissāmī’ti gamane saussāho hoti, rakkhatī”ti vadanti.	881	
PA_tika-vin08_t:881_4	Mā idha paṭikkamīti mā idha pavisi. Tatreva vasitabbanti tattheva nissayaṃ gahetvā	881	
PA_tika-vin08_t:881_5	vasitabbaṃ. Taṃyeva vihāraṃ…pe… vasituṃ vaṭṭatīti ettha upajjhāyena pariccattattā	881	
PA_tika-vin08_t:881_6	upajjhāyasamodhānaparihāro natthi, tasmā upajjhāyasamodhānagatassapi ācariyassa santike	881	
PA_tika-vin08_t:881_7	gahitanissayo na paṭippassambhati.	881	
PA_tika-vin08_t:882_0	Ācariyamhā nissayapaṭippassaddhīsu ācariyo pakkanto vā hotīti ettha “pakkantoti disaṃ	882	
PA_tika-vin08_t:882_1	gato”tiādinā upajjhāyassa pakkamane yo vinicchayo vutto, so tattha vuttanayeneva	882	
PA_tika-vin08_t:882_2	idhāpi sakkā viññātunti taṃ avatvā “koci ācariyo āpucchitvā pakkamatī”tiādinā aññoyeva	882	
PA_tika-vin08_t:882_3	nayo āraddho. Ayañca nayo upajjhāyapakkamanepi veditabboyeva. Īdisesu hi ṭhānesu	882	
PA_tika-vin08_t:882_4	ekatthavuttalakkhaṇaṃ aññatthāpi daṭṭhabbaṃ. Sace dve leḍḍupāte atikkamitvā nivattati,	882	
PA_tika-vin08_t:882_5	paṭippassaddho hotīti ettha ettāvatā disāpakkanto nāma hotīti antevāsike anikkhittadhurepi	882	
PA_tika-vin08_t:882_6	nissayo paṭippassambhati. Ācariyupajjhāyā dve leḍḍupāte atikkamma aññasmiṃ vihāre	882	
PA_tika-vin08_t:882_7	vasantīti bahiupacārasīmāyaṃ antevāsikasaddhivihārikānaṃ vasanaṭṭhānato dve leḍḍupāte	882	
PA_tika-vin08_t:882_8	atikkamma aññasmiṃ senāsane vasanti, antoupacārasīmāyaṃ pana dve leḍḍupāte atikkamitvāpi	882	
PA_tika-vin08_t:882_9	vasato nissayo na paṭippassambhati. “Sacepi ācariyo muñcitukāmova hutvā nissayapaṇāmanāya	882	
PA_tika-vin08_t:882_10	paṇāmetī”tiādi sabbaṃ upajjhāyassa āṇattiyampi veditabbanti sāratthadīpaniyaṃ vuttaṃ.	8821	
PA_tika-vin08_t:883_0	153. Sāhūti sādhu sundaraṃ. Lahūti agaru, subharatāti attho. Opāyikanti upāyapaṭisaṃyuttaṃ,	883	
PA_tika-vin08_t:883_1	evaṃ paṭipajjanaṃ nittharaṇupāyoti attho. Patirūpanti sāmīcikammamidanti attho. Pāsādikenāti	883	
PA_tika-vin08_t:883_2	pasādāvahena, kāyavacīpayogena sampādehīti attho. Kāyenāti etadatthaviññāpakaṃ hatthamuddādiṃ	883	
PA_tika-vin08_t:883_3	dassento kāyena viññāpeti. “Sādhū”ti sampaṭicchanaṃ sandhāyāti upajjhāyena “sāhū”tiādīsu	883	
PA_tika-vin08_t:883_4	vuttesu saddhivihārikassa “sādhū”ti sampaṭicchanavacanaṃ sandhāya “kāyena viññāpetī”tiādi	883	
PA_tika-vin08_t:883_5	vuttanti adhippāyo. Āyācanadānamattenāti saddhivihārikassa paṭhamaṃ āyācanamattena,	883	
PA_tika-vin08_t:883_6	tato upajjhāyassa ca “sāhū”tiādinā vacanamattenāti attho. Ācariyassa santike nissayaggahaṇe	883	
PA_tika-vin08_t:883_7	āyasmato nissāya vacchāmīti āyasmantaṃ nissāya vasissāmīti attho.	883	
PA_tika-vin08_t:884_0	154. Nissayapaṭippassaddhikathāyaṃ yo vā ekasambhogaparibhogo, tassa santike nissayo	884	
PA_tika-vin08_t:884_1	gahetabboti iminā lajjīsu eva nissayaggahaṇaṃ niyojeti alajjīsu paṭikkhittattā. Ettha	884	
PA_tika-vin08_t:884_2	ca paribhogasaddena ekakammādiko saṃvāso gahito paccayaparibhogassa sambhogasaddena	884	
PA_tika-vin08_t:884_3	gahitattā. Etena ca sambhogasaṃvāsānaṃ alajjīhi saddhiṃ na kattabbataṃ dasseti. Parihāro	884	
PA_tika-vin08_t:884_4	natthīti āpattiparihāro natthi. Tādisoti yattha nissayo gahitapubbo, yo ca ekasambhogaparibhogo,	884	
PA_tika-vin08_t:884_5	tādiso. Tathā vuttanti “lahuṃ āgamissatī”ti vuttañceti attho. Cattāri pañca divasānīti	884	
PA_tika-vin08_t:884_6	idaṃ upalakkhaṇamattaṃ. Yadi ekāhadvīhena sabhāgatā paññāyati, ñātadivase gahetabbova.	884	
PA_tika-vin08_t:884_7	Athāpi catupañcāhenapi na paññāyati, yattakehi divasehi paññāyati, tattakāni atikkāmetabbāni.	884	
PA_tika-vin08_t:884_8	Sabhāgataṃ olokemīti pana leso na kātabbo. Daharā suṇantīti ettha asutvāpi “āgamissati,	884	
PA_tika-vin08_t:884_9	kenaci antarāyena cirāyantī”ti saññāya satipi labbhateva parihāro. Tenāha “idhevāhaṃ	884	
PA_tika-vin08_t:884_10	vasissāmīti pahiṇati, parihāro natthī”ti. Ekadivasampi parihāro natthīti gamane nirussāhaṃ	8841	
PA_tika-vin08_t:884_11	sandhāya vuttaṃ, saussāhassa pana senāsanapaṭisāmanādivasena katipāhe gatepi na doso.	8841	
PA_tika-vin08_t:885_0	Tatreva vasitabbanti tatra sabhāgaṭṭhāne eva nissayaṃ gahetvā vasitabbaṃ. Taṃyeva	885	
PA_tika-vin08_t:885_1	vihāraṃ…pe… vasituṃ vaṭṭatīti iminā upajjhāye saṅgaṇhanteyeva taṃsamodhāne nissayapaṭippassaddhi	885	
PA_tika-vin08_t:885_2	vuttā, tasmiṃ pana kodhena vā gaṇanirapekkhatāya vā asaṅgaṇhante aññesu gahito nissayo	885	
PA_tika-vin08_t:885_3	na paṭippassambhatīti dasseti.	885	
PA_tika-vin08_t:886_0	Ācariyamhā nissayapaṭippassaddhiyaṃ vutto “koci ācariyo”tiādiko nayo upajjhāyapakkamanādīsupi	886	
PA_tika-vin08_t:886_1	netvā tattha ca vutto idhāpi netvā yathārahaṃ yojetabbo. Dve leḍḍupāte atikkamma	886	
PA_tika-vin08_t:886_2	aññasmiṃ vihāre vasantīti upacārasīmato bahi aññasmiṃ vihāre antevāsikādīnaṃ vasanaṭṭhānato	886	
PA_tika-vin08_t:886_3	dve leḍḍupāte atikkamitvā vasanti. Tena bahiupacārepi antevāsikādīnaṃ vasanaṭṭhānato	886	
PA_tika-vin08_t:886_4	dvinnaṃ leḍḍupātānaṃ antare āsanne padese vasati, nissayo na paṭippassambhatīti dasseti.	886	
PA_tika-vin08_t:886_5	Antoupacārasīmāyaṃ pana dve leḍḍupāte atikkamitvā vasato nissayo na paṭippassambhatevāti	886	
PA_tika-vin08_t:886_6	vimativinodaniyaṃ vuttaṃ.	886	
PA_tika-vin08_t:887	Iti vinayasaṅgahasaṃvaṇṇanābhūte vinayālaṅkāre	88	
PA_tika-vin08_t:888	Nissayavinicchayakathālaṅkāro nāma	88	
PA_tika-vin08_t:889	Tevīsatimo paricchedo.	88	
PA_tika-vin08_t:890	24. Sīmāvinicchayakathā	89	
PA_tika-vin08_t:891_0	156. Evaṃ nissayavinicchayaṃ kathetvā idāni sīmāvinicchayaṃ kathetuṃ “sīmāti ettha”tyādimāha.	891	
PA_tika-vin08_t:891_1	Tattha sīmāti sinīyate samaggena saṅghena kammavācāya bandhīyateti sīmā. Si bandhaneti	891	
PA_tika-vin08_t:891_2	dhātu, ma-paccayo, kiyādigaṇoyaṃ. Vibhāgavantānaṃ sabhāvavibhāvanaṃ vibhāgena vinā	891	
PA_tika-vin08_t:891_3	na hotīti āha “sīmā nāmesā…pe… hotī”ti. Tattha baddhasīmaṃ tāva dassetuṃ “tattha ekādasa”tyādimāha.	891	
PA_tika-vin08_t:892_0	Vīsativaggakaraṇīyaparamattā saṅghakammassa heṭṭhimantato yattha kammārahena saddhiṃ	892	
PA_tika-vin08_t:892_1	ekavīsati bhikkhū nisīdituṃ sakkonti, tattake padese sīmaṃ bandhituṃ vaṭṭati, na	892	
PA_tika-vin08_t:892_2	tato oranti āha “atikhuddakā nāma yattha ekavīsati bhikkhū nisīdituṃ na sakkontī”ti.	892	
PA_tika-vin08_t:892_3	Puratthimāya disāyāti idaṃ nidassanamattaṃ, tassaṃ pana disāyaṃ nimitte asati yattha	892	
PA_tika-vin08_t:892_4	atthi, tato paṭṭhāya paṭhamaṃ “puratthimāya anudisāya, dakkhiṇāya disāyā”tiādinā	892	
PA_tika-vin08_t:892_5	samantā vijjamānaṭṭhānesu nimittāni kittetvā puna “puratthimāya anudisāyā”ti paṭhamakittitaṃ	892	
PA_tika-vin08_t:892_6	paṭikittetuṃ vaṭṭati tīhi nimittehi siṅghāṭakasaṇṭhānāyapi sīmāya sammannitabbato.	892	
PA_tika-vin08_t:892_7	Tikkhattuṃ sīmamaṇḍalaṃ sambandhantenāti vinayadharena sayaṃ ekasmiṃyeva ṭhāne ṭhatvā	892	
PA_tika-vin08_t:892_8	kevalaṃ nimittakittanavacaneneva sīmamaṇḍalaṃ samantā nimittena nimittaṃ bandhantenāti	892	
PA_tika-vin08_t:892_9	attho. Taṃtaṃnimittaṭṭhānaṃ agantvāpi hi kittetuṃ vaṭṭati. Tiyojanaparamāyapi sīmāya	892	
PA_tika-vin08_t:892_10	samantato tikkhattuṃ anuparigamanassa ekadivasena dukkarattā vinayadharena sayaṃ	8921	
PA_tika-vin08_t:892_11	adiṭṭhampi pubbe bhikkhūhi yathāvavatthitaṃ nimittaṃ “pāsāṇo bhante”tiādinā kenaci	8921	
PA_tika-vin08_t:892_12	vuttānusārena sallakkhetvā “eso pāsāṇo nimitta”ntiādinā kittetumpi vaṭṭati eva.	8921	
PA_tika-vin08_t:893_0	Saṃsaṭṭhaviṭapāti iminā aññamaññassa āsannataṃ dīpeti. Baddhā hotīti pacchimadisābhāge	893	
PA_tika-vin08_t:893_1	sīmaṃ sandhāya vuttaṃ. Ekaratanamattā suviññeyyatarā hotīti katvā vuttaṃ “pacchimakoṭiyā	893	
PA_tika-vin08_t:893_2	hatthamattā sīmantarikā ṭhapetabbā”ti. Ekaṅgulimattāpi sīmantarikā vaṭṭatiyeva. Tattakenapi	893	
PA_tika-vin08_t:893_3	hi sīmā asambhinnāva hoti. Dvinnaṃ sīmānaṃ nimittaṃ hotīti nimittassa sīmato bāhirattā	893	
PA_tika-vin08_t:893_4	sīmasambhedo na hotīti vuttaṃ. Sīmasaṅkaraṃ karotīti vaḍḍhitvā sīmappadesaṃ paviṭṭhe	893	
PA_tika-vin08_t:893_5	dvinnaṃ sīmānaṃ gataṭṭhānassa duviññeyyattā vuttaṃ, na, pana tattha kammaṃ kātuṃ	893	
PA_tika-vin08_t:893_6	na vaṭṭatīti dassanatthaṃ. Na hi sīmā tattakena asīmā hoti, dve pana sīmā pacchā	893	
PA_tika-vin08_t:893_7	vaḍḍhitarukkhena ajjhotthaṭattā ekābaddhā honti, tasmā ekattha ṭhatvā kammaṃ karontehi	893	
PA_tika-vin08_t:893_8	itaraṃ sodhetvā kātabbaṃ. Tassā padesanti yattha ṭhatvā bhikkhūhi kammaṃ kātuṃ sakkā	893	
PA_tika-vin08_t:893_9	hoti, tādisaṃ padesaṃ, yattha pana ṭhitehi kammaṃ kātuṃ na sakkā hoti, tādisaṃ padesaṃ	893	
PA_tika-vin08_t:893_10	antokaritvā bandhantā sīmāya sīmaṃ saṃbhindanti nāma. Na kammavācaṃ vaggaṃ karontīti	8931	
PA_tika-vin08_t:893_11	kammavācaṃ na bhindanti, kammaṃ na kopentīti adhippāyo.	8931	
PA_tika-vin08_t:894_0	158. Suddhapaṃsupabbatoti na kenaci kato sayaṃjātova vutto. Tathā sesāpi. Itaropīti	894	
PA_tika-vin08_t:894_1	suddhapaṃsupabbatādiko pabbatopi. Hatthippamāṇoti ettha bhūmito uggatapadesena hatthippamāṇaṃ	894	
PA_tika-vin08_t:894_2	gahetabbaṃ. Sāratthadīpaniyaṃ pana vajirabuddhiṭīkāyañca “hatthippamāṇo nāma pabbato	894	
PA_tika-vin08_t:894_3	heṭṭhimakoṭiyā aḍḍhaṭṭhamaratanubbedho”ti vuttaṃ. Catūhi vā tīhi vāti sīmabhūmiyaṃ	894	
PA_tika-vin08_t:894_4	catūsu, tīsu vā disāsu ṭhitehi, ekissā eva pana disāya ṭhitehi tato bahūhipi sammannituṃ	894	
PA_tika-vin08_t:894_5	na vaṭṭati, dvīhi pana dvīsu disāsu ṭhitehipi na vaṭṭati. Tasmāti yasmā ekena na	894	
PA_tika-vin08_t:894_6	vaṭṭati, tasmā. Taṃ bahiddhā katvāti kittitanimittassa asīmattā antosīmāya karaṇaṃ	894	
PA_tika-vin08_t:894_7	ayuttanti vuttaṃ. Tenāha “sace”tiādi.	894	
PA_tika-vin08_t:895_0	Dvattiṃsapalaguḷapiṇḍappamāṇatā saṇṭhānato gahetabbā, na tulagaṇanāvasena, bhārato	895	
PA_tika-vin08_t:895_1	palaparimāṇañca magadhatulāya gahetabbaṃ, sā ca lokiyatulāya dviguṇāti vadanti. Sāratthadīpaniyaṃ	895	
PA_tika-vin08_t:895_2	pana “dvattiṃsapalaguḷapiṇḍappamāṇatā tulatāya gahetabbā, na tulagaṇanāyā”ti vuttaṃ.	895	
PA_tika-vin08_t:895_3	Atimahantopīti bhūmito hatthippamāṇaṃ anugantvā heṭṭhābhūmiyaṃ otiṇṇaghanato anekayojanappamāṇopi.	895	
PA_tika-vin08_t:895_4	Sace hi tato hatthippamāṇaṃ kūṭaṃ uggacchati, pabbatasaṅkhameva gacchati. Vajirabuddhiṭīkāyaṃ	895	
PA_tika-vin08_t:895_5	– sace ekābaddho hoti, na kātabboti ettha catūsu disāsu catunnaṃ pabbatakūṭānaṃ heṭṭhā	895	
PA_tika-vin08_t:895_6	piṭṭhipāsāṇasadise pāsāṇe ṭhitattā ekābaddhabhāve satipi pathavito uddhaṃ tesaṃ sambandhe	895	
PA_tika-vin08_t:895_7	asati heṭṭhā pathavīgatasambandhamatte abbohārikaṃ katvā kittetuṃ vaṭṭati. Teneva	895	
PA_tika-vin08_t:895_8	“piṭṭhipāsāṇo atimahantopi pāsāṇasaṅkhyameva gacchatī”ti vuttaṃ. Pathavito heṭṭhā	895	
PA_tika-vin08_t:895_9	tassa mahantabhāve gayhamāne pabbatameva hotīti anugaṇṭhipade vuttaṃ. Cinitvā katapaṃsupuñje	895	
PA_tika-vin08_t:895_10	tiṇagumbarukkhā ce jāyanti, pabbato hotīti dhammasiritthero, nevāti upatissattheroti	8951	
PA_tika-vin08_t:895_11	vuttaṃ. Pāsāṇoti sudhāmayapāsāṇopi vaṭṭatīti vadanti, vīmaṃsitabbaṃ iṭṭhakāya paṭikkhittattā.	8951	
PA_tika-vin08_t:895_12	Sopīti khāṇuko viya uṭṭhitapāsāṇopi. Catupañcarukkhanimittamattampīti ekaccesu nimittasaddo natthīti vuttaṃ.	8951	
PA_tika-vin08_t:896_0	Antosārānanti tasmiṃ khaṇe taruṇatāya sāre avijjamānepi pariṇāmena bhavissamānasārepi	896	
PA_tika-vin08_t:896_1	sandhāya vuttaṃ. Tādisānañhi sūcidaṇḍakappamāṇapariṇāhānaṃ catupañcamattānampi vanaṃ	896	
PA_tika-vin08_t:896_2	vaṭṭati. Antosāramissakānanti antosārehi rukkhehi sammissānaṃ. Etena tacasārarukkhamissakānampi	896	
PA_tika-vin08_t:896_3	vanaṃ vaṭṭatīti dasseti. Catupañcarukkhamattampīti sārarukkhe sandhāya vuttaṃ. Vajirabuddhiṭīkāyaṃ	896	
PA_tika-vin08_t:896_4	pana “ettha tayo ce sārarukkhā honti, dve asārā, sārarukkhānaṃ bahuttaṃ icchitabbaṃ.	896	
PA_tika-vin08_t:896_5	Susānampi idha vanamevāti saṅkhyaṃ gacchati sayaṃjātattāti vuttaṃ. Keci pana ‘catūsu	896	
PA_tika-vin08_t:896_6	dve antosārā ce, vaṭṭati, antosārā adhikā, samā vā, vaṭṭati, tasmā bahūsupi dve ce	896	
PA_tika-vin08_t:896_7	antosārā atthi, vaṭṭatī’ti vadantī”ti vuttaṃ. Vanamajjhe vihāraṃ karontīti rukkhaghaṭāya	896	
PA_tika-vin08_t:896_8	antare rukkhe acchinditvā vatiādīhi vihāraparicchedaṃ katvāva antorukkhantaresu eva	896	
PA_tika-vin08_t:896_9	pariveṇapaṇṇasālādīnaṃ karaṇavasena yathā antovihārampi vanameva hoti, evaṃ vihāraṃ	896	
PA_tika-vin08_t:896_10	karontīti attho. Yadi hi sabbaṃ rukkhaṃ chinditvā vihāraṃ kareyyuṃ, vihārassa avanattā	8961	
PA_tika-vin08_t:896_11	taṃ parikkhipitvā ṭhitavanaṃ ekattha kittetabbaṃ siyā, idha pana antopi vanattā “vanaṃ	8961	
PA_tika-vin08_t:896_12	na kittetabba”nti vuttaṃ. Sace hi taṃ kittenti, “nimittassa upari vihāro hotī”tiādinā	8961	
PA_tika-vin08_t:896_13	anantare vuttadoso āpajjati. Ekadesanti vanekadesaṃ, rukkhavirahitaṭṭhāne katavihārassa	8961	
PA_tika-vin08_t:896_14	ekapasse ṭhitavanassa ekadesanti attho.	8961	
PA_tika-vin08_t:897_0	Sūcidaṇḍakappamāṇoti vaṃsadaṇḍappamāṇo. “Lekhanidaṇḍappamāṇo”ti keci. Mātikāṭṭhakathāyaṃ	897	
PA_tika-vin08_t:897_1	pana avebhaṅgiyavinicchaye “yo koci aṭṭhaṅgulasūcidaṇḍamattopi veḷu…pe… garubhaṇḍa”nti	897	
PA_tika-vin08_t:897_2	vuttattā tanutaro veḷudaṇḍoti ca sūcidaṇḍoti ca gahetabbaṃ. Vaṃsanaḷakasarāvādīsūti	897	
PA_tika-vin08_t:897_3	veḷupabbe vā naḷapabbe vā kapallakādimattikabhājanesu vāti attho. Taṅkhaṇampīti taruṇapotake	897	
PA_tika-vin08_t:897_4	amilāyitvā viruhanajātike sandhāya vuttaṃ. Ye pana pariṇatā samūlaṃ uddharitvā ropitāpi	897	
PA_tika-vin08_t:897_5	chinnasākhā viya milāyitvā cirena navamūlaṅkuruppattiyā jīvanti, miyantiyeva vā,	897	
PA_tika-vin08_t:897_6	tādise kittetuṃ na vaṭṭati. Etanti navamūlasākhāniggamanaṃ. Sāratthadīpaniyaṃ pana	897	
PA_tika-vin08_t:897_7	“sūcidaṇḍakappamāṇoti sīhaḷadīpe lekhanidaṇḍappamāṇoti vadanti, so ca kaniṭṭhaṅguliparimāṇoti	897	
PA_tika-vin08_t:897_8	daṭṭhabba”nti vuttaṃ.	897	
PA_tika-vin08_t:898_0	Majjheti sīmāya mahādisānaṃ anto. Koṇanti sīmāya catūsu koṇesu dvinnaṃ dvinnaṃ maggānaṃ	898	
PA_tika-vin08_t:898_1	sambandhaṭṭhānaṃ. Parabhāge kittetuṃ vaṭṭatīti tesaṃ catunnaṃ koṇānaṃ bahi nikkhamitvā	898	
PA_tika-vin08_t:898_2	ṭhitesu aṭṭhasu maggesu ekissā disāya ekaṃ, aññissā disāya cāparanti evaṃ cattāropi	898	
PA_tika-vin08_t:898_3	maggā catūsu disāsu kittetuṃ vaṭṭatīti adhippāyo. Evaṃ pana kittitamattena kathaṃ	898	
PA_tika-vin08_t:898_4	ekābaddhatā vigacchatīti viññāyati. Parato gataṭṭhānepi ete eva te cattāro maggā.	898	
PA_tika-vin08_t:898_5	“Cattāro maggā catūsu disāsu gacchantī”ti hi vuttaṃ, tasmā ettha kāraṇaṃ vicinitabbanti	898	
PA_tika-vin08_t:898_6	vimativinodaniyaṃ vuttaṃ. Vicinanto pana evaṃ kāraṇaṃ paññāyati – pubbavākyepi “vihāraṃ	898	
PA_tika-vin08_t:898_7	parikkhipitvā cattāro maggā”ti, paravākyepi “vihāramajjhena nibbijjhitvā gatamaggopī”ti	898	
PA_tika-vin08_t:898_8	vihārameva sandhāya vutto, tasmā idhāpi “koṇaṃ nibbijjhitvā gataṃ panā”ti aṭṭhakathāyaṃ	898	
PA_tika-vin08_t:898_9	vuttattā ete maggā vihārassa koṇameva nibbijjhiṃsu, na aññamaññaṃ missiṃsu, tasmā	898	
PA_tika-vin08_t:898_10	ekābaddhabhāvābhāvā catunnaṃ maggānaṃ catūsu ṭhānesu kittetuṃ vaṭṭatīti. Sāratthadīpaniyaṃ	8981	
PA_tika-vin08_t:898_11	pana “parabhāge kittetuṃ vaṭṭatīti bahi nikkhamitvā ṭhitesu aṭṭhasu maggesu ekissā	8981	
PA_tika-vin08_t:898_12	disāya ekaṃ, aparāya ekanti evaṃ catūsu ṭhānesu kittetuṃ vaṭṭatī”ti ettakameva vuttaṃ.	8981	
PA_tika-vin08_t:898_13	Vajirabuddhiṭīkāyaṃ pana “parabhāgeti ettha etehi baddhaṭṭhānato gatattā vaṭṭati,	8981	
PA_tika-vin08_t:898_14	tathā dīghamaggepi gahitaṭṭhānato gataṭṭhānassa aññattāti vadantī”ti vuttaṃ. Tampi	8981	
PA_tika-vin08_t:898_15	ekābaddhanimittattā vicāretabbaṃ.	8981	
PA_tika-vin08_t:899_0	Uttarantiyā bhikkhuniyāti idañca pāḷiyaṃ bhikkhunīnaṃ nadīpāragamane nadīlakkhaṇassa	899	
PA_tika-vin08_t:899_1	āgatattā vuttaṃ, bhikkhūnaṃ antaravāsakatemanamattampi vaṭṭatiyeva. Sāratthadīpaniyampi	899	
PA_tika-vin08_t:899_2	“bhikkhuniyā eva gahaṇañcettha bhikkhunīvibhaṅge bhikkhunīvasena nadīlakkhaṇassa	899	
PA_tika-vin08_t:899_3	pāḷiyaṃ āgatattā teneva nayena dassanatthaṃ kataṃ. Sīmaṃ bandhantānaṃ nimittaṃ hotīti	899	
PA_tika-vin08_t:899_4	ayaṃ vuttalakkhaṇā nadī samuddaṃ vā pavisatu taḷākaṃ vā, pabhavato paṭṭhāya nimittaṃ	899	
PA_tika-vin08_t:899_5	hotī”ti vuttaṃ. Vajirabuddhiṭīkāyaṃ pana “antaravāsako temiyatīti vuttattā tattakappamāṇaudakeyeva	899	
PA_tika-vin08_t:899_6	kātuṃ vaṭṭatīti keci. ‘Temiyatī’ti iminā heṭṭhimakoṭiyā nadīlakkhaṇaṃ vuttaṃ, evarūpāya	899	
PA_tika-vin08_t:899_7	nadiyā yasmiṃ ṭhāne cattāro māse appaṃ vā bahuṃ vā udakaṃ ajjhottharitvā pavattati,	899	
PA_tika-vin08_t:899_8	tasmiṃ ṭhāne appodakepi ṭhatvā kātuṃ vaṭṭatīti eke”ti vuttaṃ.	899	
PA_tika-vin08_t:900_0	Nadīcatukkepi eseva nayoti iminā ekattha kittetvā aññattha parato gataṭṭhānepi kittetuṃ	900	
PA_tika-vin08_t:900_1	na vaṭṭatīti dasseti. Teneva ca “asammissā nadiyo pana catassopi kittetuṃ vaṭṭatī”ti	900	
PA_tika-vin08_t:900_2	asammissaggahaṇaṃ kataṃ. Ajjhottharitvā āvaraṇaṃ pavattatiyevāti āvaraṇaṃ ajjhottharitvā	900	
PA_tika-vin08_t:900_3	sandatiyeva. Apavattamānāti asandamānudakā. Āvaraṇañhi patvā nadiyā yattake padese	900	
PA_tika-vin08_t:900_4	udakaṃ asandamānaṃ santiṭṭhati, tattha nadīnimittaṃ kātuṃ na vaṭṭati, upari sandamānaṭṭhāneyeva	900	
PA_tika-vin08_t:900_5	vaṭṭati. Asandamānaṭṭhāne pana udakanimittaṃ kātuṃ vaṭṭati. Ṭhitameva hi udakaṃ udakanimitte	900	
PA_tika-vin08_t:900_6	vaṭṭati, na sandamānaṃ. Tenevāha “pavattanaṭṭhāne nadīnimittaṃ, apavattanaṭṭhāne	900	
PA_tika-vin08_t:900_7	udakanimittaṃ kātuṃ vaṭṭatī”ti. “Pavattanaṭṭhāne nadīnimittanti vuttattā setuto parato	900	
PA_tika-vin08_t:900_8	tattakaṃ udakaṃ yadi pavattati, nadī evāti vadanti. Jātassarādīsu ṭhitodakaṃ jātassarādipadesena	900	
PA_tika-vin08_t:900_9	antarikampi nimittaṃ kātuṃ vaṭṭati nadīpārasīmāya nimittaṃ viya. Sace so padeso kālantarena	900	
PA_tika-vin08_t:900_10	gāmakhettabhāvaṃ pāpuṇāti, tattha aññaṃ sīmaṃ sammannituṃ vaṭṭatī”ti vajirabuddhiṭīkāyaṃ	9001	
PA_tika-vin08_t:900_11	vuttaṃ. Mūleti ādikāle. Nadiṃ bhinditvāti yathā udakaṃ anicchantehi kassakehi mahoghe	9001	
PA_tika-vin08_t:900_12	nivaṭṭetuṃ na sakkā, evaṃ kūlaṃ bhinditvā. Nadiṃ bhinditvāti vā mātikāmukhadvārena	9001	
PA_tika-vin08_t:900_13	nadīkūlaṃ bhinditvā.	9001	
PA_tika-vin08_t:901	Ukkhepimanti dīgharajjunā kūṭehi ussiñcanīyaṃ. Ukkhepimanti vā kūpato viya ukkhipitvā gahetabbaṃ. Ukkhepimanti vā uddharitvā gahetabbakaṃ.	90	
PA_tika-vin08_t:902_0	Asammissehīti sabbadisāsu ṭhitapabbatehi eva vā pāsāṇādīsu aññatarehi vā nimittantarābyavahitehi.	902	
PA_tika-vin08_t:902_1	Sammissehīti ekattha pabbato, aññattha pāsāṇoti evaṃ ṭhitehi aṭṭhahi. Nimittānaṃ	902	
PA_tika-vin08_t:902_2	satenāpīti iminā ekissāyeva disāya bahūnipi nimittāni “puratthimāya disāya kiṃ nimittaṃ,	902	
PA_tika-vin08_t:902_3	pabbato, bhante. Puna puratthimāya disāya kiṃ nimittaṃ, pāsāṇo, bhante”tiādinā kittetuṃ	902	
PA_tika-vin08_t:902_4	vaṭṭatīti dasseti. Siṅghāṭakasaṇṭhānāti tikoṇā. Siṅghāṭakasaṇṭhānāti vā tikoṇaracchāsaṇṭhānā.	902	
PA_tika-vin08_t:902_5	Caturassāti samacaturassā. Mudiṅgasaṇṭhānā pana āyatacaturassā, ekakoṭiyaṃ saṅkocitā,	902	
PA_tika-vin08_t:902_6	tadaññāya vitthiṇṇā vā hoti. Mudiṅgasaṇṭhānāti vā mudiṅgabherī viya majjhe vitthatā	902	
PA_tika-vin08_t:902_7	ubhosu koṭīsu saṅkocitā hoti.	902	
PA_tika-vin08_t:903_0	159. Evaṃ baddhasīmāya nimittasampattiyuttataṃ dassetvā idāni parisasampattiyuttataṃ	903	
PA_tika-vin08_t:903_1	dassetuṃ “parisasampattiyuttā nāmā”tiādimāha. Tattha sabbantimena paricchedenāti	903	
PA_tika-vin08_t:903_2	sabbaheṭṭhimena gaṇanaparicchedena, appataro ce gaṇo hotīti adhippāyo. Imassa pana	903	
PA_tika-vin08_t:903_3	sīmāsammutikammassa catuvaggakaraṇīyattā “catūhi bhikkhūhī”ti vuttaṃ. Sannipatitāti	903	
PA_tika-vin08_t:903_4	samaggā hutvā aññamaññassa hatthapāsaṃ avijahitvā sannipatitā. Iminā “catuvaggakaraṇīye	903	
PA_tika-vin08_t:903_5	kamme cattāro bhikkhū pakatattā kammappattā, te āgatā hontī”ti vuttaṃ paṭhamasampattilakkhaṇaṃ	903	
PA_tika-vin08_t:903_6	dasseti. Yāvatikā tasmiṃ gāmakkhetteti yasmiṃ padese sīmaṃ bandhitukāmā, tasmiṃ ekassa	903	
PA_tika-vin08_t:903_7	gāmabhojakassa āyuppattiṭṭhānabhūte gāmakkhette ṭhitā bhikkhūti sambandho. Baddhasīmaṃ	903	
PA_tika-vin08_t:903_8	vā nadīsamuddajātassare vā anokkamitvāti etena etā baddhasīmādayo gāmasīmato sīmantarabhūtā,	903	
PA_tika-vin08_t:903_9	na tāsu ṭhitā gāmasīmāya kammaṃ karontānaṃ vaggaṃ karonti, tasmā na tesaṃ chando	903	
PA_tika-vin08_t:903_10	āharitabboti dasseti. Te sabbe hatthapāse vā katvāti vaggakammapariharaṇatthaṃ sannipatituṃ	9031	
PA_tika-vin08_t:903_11	samatthe te gāmakkhettaṭṭhe sabbe bhikkhū saṅghassa hatthapāse katvāti attho. Chandaṃ	9031	
PA_tika-vin08_t:903_12	vā āharitvāti sannipatituṃ asamatthānaṃ chandaṃ āharitvā. Tasmiṃ gāmakkhette yadipi	9031	
PA_tika-vin08_t:903_13	sahassabhikkhū honti, tesu cattāroyeva kammappattā, avasesā chandārahā, tasmā anāgatānaṃ	9031	
PA_tika-vin08_t:903_14	chando āharitabboti attho, iminā “chandārahānaṃ chando āhaṭo hotī”ti vuttaṃ dutiyasampattilakkhaṇamāha.	9031	
PA_tika-vin08_t:903_15	“Sammukhībhūtā na paṭikkosantī”ti vuttaṃ tatiyasampattilakkhaṇaṃ pana imesaṃ sāmatthiyena vuttaṃ hoti.	9031	
PA_tika-vin08_t:904_0	160. Evaṃ baddhasīmāya parisasampattiyuttataṃ dassetvā idāni kammavācāsampattiyuttataṃ	904	
PA_tika-vin08_t:904_1	dassetuṃ “kammavācāsampattiyuttā nāmā”tiādimāha. Tattha “suṇātu me”tiādīnaṃ attho	904	
PA_tika-vin08_t:904_2	heṭṭhā upasampadakammavācāvaṇṇanāyaṃ vuttova. Evaṃ vuttāyāti evaṃ iminā anukkamena	904	
PA_tika-vin08_t:904_3	uposathakkhandhake bhagavatā vuttāya. Parisuddhāyāti ñattidosaanaussāvanadosehi parisamantato	904	
PA_tika-vin08_t:904_4	suddhāya. Ñattidutiyakammavācāyāti ekāya ñattiyā ekāya anussāvanāya kariyamānattā	904	
PA_tika-vin08_t:904_5	ñatti eva dutiyā imissā kammavācāyāti ñattidutiyakammavācā, tāya. Nimittānaṃ anto	904	
PA_tika-vin08_t:904_6	sīmā hoti, nimittāni sīmato bahi honti nimittāni bahi katvā heṭṭhā pathavīsandhāraudakaṃ	904	
PA_tika-vin08_t:904_7	pariyantaṃ katvā sīmāya gatattā.	904	
PA_tika-vin08_t:905_0	161. Evaṃ samānasaṃvāsakasīmāsammutiyā kammavācāsampattiṃ dassetvā idāni adhiṭṭhitatecīvarikānaṃ	905	
PA_tika-vin08_t:905_1	bhikkhūnaṃ cīvare sukhaparibhogatthaṃ bhagavatā paññattaṃ avippavāsasīmāsammutikammavācāsampattiṃ	905	
PA_tika-vin08_t:905_2	dassento “evaṃ baddhāya ca”tyādimāha. Tattha ticīvarena avippavāsaṃ sammanneyyāti	905	
PA_tika-vin08_t:905_3	yathā adhiṭṭhitatecīvariko bhikkhu antosīmāyaṃ ticīvarena vippavasantopi avippavāsoyeva	905	
PA_tika-vin08_t:905_4	hoti, dutiyakathinasikkhāpadena āpatti na hoti, evaṃ taṃ samānasaṃvāsakasīmaṃ ticīvarena	905	
PA_tika-vin08_t:905_5	avippavāsaṃ sammanneyyāti attho. Ṭhapetvā gāmañca gāmūpacārañcāti yadi tissā samānasaṃvāsakasīmāya	905	
PA_tika-vin08_t:905_6	anto gāmo atthi, taṃ gāmañca gāmūpacārañca ṭhapetvā tato vinimuttaṃ taṃ samānasaṃvāsakasīmaṃ	905	
PA_tika-vin08_t:905_7	ticīvarena avippavāsaṃ sammanneyyāti attho.	905	
PA_tika-vin08_t:906_0	Sīmasaṅkhyaṃyeva gacchatīti avippavāsasīmasaṅkhyaṃyeva gacchati. Ekampi kulaṃ paviṭṭhaṃ	906	
PA_tika-vin08_t:906_1	vāti abhinavakatagehesu sabbapaṭhamaṃ ekampi kulaṃ paviṭṭhaṃ atthi. Agataṃ vāti porāṇakagāme	906	
PA_tika-vin08_t:906_2	aññesu kulesu gehāni chaḍḍetvā gatesupi ekampi kulaṃ agataṃ atthīti attho.	906	
PA_tika-vin08_t:907_0	162. Evaṃ saṅkhepena sīmāsammutiṃ dassetvā puna vitthārena dassento “ayamettha saṅkhepo,	907	
PA_tika-vin08_t:907_1	ayaṃ pana vitthāro”tiādimāha. Sīmāya upacāraṃ ṭhapetvāti āyatiṃ bandhitabbāya sīmāya	907	
PA_tika-vin08_t:907_2	nesaṃ vihārānaṃ paricchedato bahi sīmantarikappahonakaṃ upacāraṃ ṭhapetvā. Baddhā	907	
PA_tika-vin08_t:907_3	sīmāyesu vihāresu, te baddhasīmā. Pāṭiyekkanti paccekaṃ. Baddhasīmāsadisānīti yathā	907	
PA_tika-vin08_t:907_4	baddhasīmāsu ṭhitā aññamaññaṃ chandādiṃ anapekkhitvā paccekaṃ kammaṃ kātuṃ labhanti,	907	
PA_tika-vin08_t:907_5	evaṃ gāmasīmāsu ṭhitāpīti dasseti. Antonimittagatehi panāti ekassa gāmassa upaḍḍhaṃ	907	
PA_tika-vin08_t:907_6	antokattukāmatāya sati sabbesaṃ āgamane payojanaṃ natthīti katvā vuttaṃ. Āgantabbanti	907	
PA_tika-vin08_t:907_7	ca sāmīcivasena vuttaṃ, nāyaṃ niyamo “āgantabbamevā”ti. Tenevāha “āgamanampi anāgamanampi	907	
PA_tika-vin08_t:907_8	vaṭṭatī”ti. Abaddhāya hi sīmāya nānāgāmakkhettānaṃ nānāsīmasabhāvattā tesaṃ anāgamanepi	907	
PA_tika-vin08_t:907_9	vaggakammaṃ na hoti, tasmā anāgamanampi vaṭṭati. Baddhāya pana sīmāya ekasīmabhāvato	907	
PA_tika-vin08_t:907_10	puna aññasmiṃ kamme kariyamāne antosīmagatehi āgantabbamevāti āha “avippavāsasīmā…pe…	9071	
PA_tika-vin08_t:907_11	āgantabba”nti. Nimittakittanakāle asodhitāyapi sīmāya nevatthi doso nimittakittanassa	9071	
PA_tika-vin08_t:907_12	apalokanādīsu aññatarābhāvato.	9071	
PA_tika-vin08_t:908_0	Bherisaññaṃ vāti sammannanapariyosānaṃ karomāti vatvāti likhitaṃ. Tena tādise kāle	908	
PA_tika-vin08_t:908_1	taṃ kappatīti siddhaṃ hoti. Bherisaññaṃ vā saṅkhasaññaṃ vāti pana tesaṃ saddaṃ sutvā	908	
PA_tika-vin08_t:908_2	idāni saṅgho sīmaṃ bandhatīti ñatvā āgantukabhikkhūnaṃ taṃ gāmakkhettaṃ appavesanatthaṃ,	908	
PA_tika-vin08_t:908_3	ārāmikādīnañca tesaṃ nivāraṇatthaṃ kammavācāraddhakāleyeva saññā karīyati, evaṃ sati	908	
PA_tika-vin08_t:908_4	taṃ karaṇaṃ sappayojanaṃ hoti. Teneva “bherisaṅkhasaddaṃ katvā”ti avatvā “bherisaṅkhasaññaṃ	908	
PA_tika-vin08_t:908_5	katvā”ti saññāggahaṇaṃ kataṃ. “Saññaṃ katvā”ti ca pubbakālakiriyaṃ vatvā “kammavācāya	908	
PA_tika-vin08_t:908_6	sīmā bandhitabbā”ti aparakālakiriyaṃ vadati, pariyosānakāle pana sabbatūriyātālikasaṅghuṭṭhaṃ	908	
PA_tika-vin08_t:908_7	katvā devamanussānaṃ anumodanaṃ kāretabbaṃ hotīti veditabbaṃ.	908	
PA_tika-vin08_t:909_0	163. Bhaṇḍukammāpucchanaṃ sandhāya pabbajjāggahaṇaṃ. Sukhakaraṇatthanti sabbesaṃ	909	
PA_tika-vin08_t:909_1	sannipātanaparissamaṃ pahāya appatarehi sukhakaraṇatthaṃ. Ekavīsati bhikkhū gaṇhātīti	909	
PA_tika-vin08_t:909_2	vīsativaggakaraṇīyaparamattā saṅghakammassa kammārahena saddhiṃ ekavīsati bhikkhū	909	
PA_tika-vin08_t:909_3	gaṇhāti. Idañca nisinnānaṃ vasena vuttaṃ. Heṭṭhimantato hi yattha ekavīsati bhikkhū	909	
PA_tika-vin08_t:909_4	nisīdituṃ sakkonti, tattake padese sīmaṃ bandhituṃ vaṭṭati. Idañca kammārahena saha	909	
PA_tika-vin08_t:909_5	abbhānakārakānampi pahonakatthaṃ vuttaṃ. Nimittupagā pāsāṇā ṭhapetabbāti idaṃ yathārucitaṭṭhāne	909	
PA_tika-vin08_t:909_6	rukkhanimittādīnaṃ dullabhatāya vaḍḍhitvā ubhinnaṃ baddhasīmānaṃ saṅkarakaraṇato	909	
PA_tika-vin08_t:909_7	ca pāsāṇanimittassa ca tadabhāvato yattha katthaci ānetvā ṭhapetuṃ sukaratāya ca	909	
PA_tika-vin08_t:909_8	vuttaṃ. Tathā sīmantarikapāsāṇā ṭhapetabbāti etthāpi. Caturaṅgulappamāṇāpīti yathā	909	
PA_tika-vin08_t:909_9	khaṇḍasīmaparicchedato bahi nimittapāsāṇaṃ caturaṅgulamattaṃ ṭhānaṃ samantā nigacchati,	909	
PA_tika-vin08_t:909_10	avasesaṃ ṭhānaṃ antokhaṇḍasīmāyaṃ hotiyeva, evaṃ tesu ṭhapitesu caturaṅgulamattā	9091	
PA_tika-vin08_t:909_11	sīmantarikā hotīti daṭṭhabbaṃ.	9091	
PA_tika-vin08_t:910_0	Sīmantarikapāsāṇāti sīmantarikāya ṭhapitanimittapāsāṇā. Te pana kittentena dakkhiṇato	910	
PA_tika-vin08_t:910_1	anupariyāyanteneva kittetabbā. Kathaṃ? Khaṇḍasīmato hi pacchimāya disāya puratthimābhimukhena	910	
PA_tika-vin08_t:910_2	ṭhatvā “puratthimāya disāya kiṃ nimitta”nti tattha sabbāni nimittāni anukkamena kittetvā,	910	
PA_tika-vin08_t:910_3	tathā uttarāya disāya dakkhiṇābhimukhena ṭhatvā “dakkhiṇāya disāya kiṃ nimitta”nti	910	
PA_tika-vin08_t:910_4	anukkamena kittetvā, tathā puratthimāya disāya pacchimābhimukhena ṭhatvā “pacchimāya	910	
PA_tika-vin08_t:910_5	disāya kiṃ nimitta”nti anukkamena kittetvā, tathā dakkhiṇāya disāya uttarābhimukhena	910	
PA_tika-vin08_t:910_6	ṭhatvā “uttarāya disāya kiṃ nimitta”nti tattha sabbāni nimittāni anukkamena kittetvā	910	
PA_tika-vin08_t:910_7	puna pacchimāya disāya puratthimābhimukhena ṭhatvā purimakittitaṃ vuttanayena puna	910	
PA_tika-vin08_t:910_8	kittetabbaṃ. Evaṃ bahūnampi khaṇḍasīmānaṃ sīmantarikapāsāṇā paccekaṃ kittetabbā.	910	
PA_tika-vin08_t:910_9	Tatoti pacchā. Avasesanimittānīti mahāsīmāya bāhirantaresu avasesanimittāni. Na sakkhissantīti	910	
PA_tika-vin08_t:910_10	avippavāsasīmāya baddhabhāvaṃ asallakkhetvā “samānasaṃvāsakasīmameva samūhanissāmā”ti	9101	
PA_tika-vin08_t:910_11	vāyamantā na sakkhissanti. Baddhāya hi avippavāsasīmāya taṃ samūhanitvā “samānasaṃvāsakasīmaṃ	9101	
PA_tika-vin08_t:910_12	samūhanissāmā”ti katāyapi kammavācāya asamūhatāva hoti sīmā. Paṭhamañhi avippavāsaṃ	9101	
PA_tika-vin08_t:910_13	samūhanitvā pacchā sīmā samūhanitabbā. Khaṇḍasīmato paṭṭhāya bandhanaṃ āciṇṇaṃ, āciṇṇakaraṇeneva	9101	
PA_tika-vin08_t:910_14	ca sammoho na hotīti āha “khaṇḍasīmatova paṭṭhāya bandhitabbā”ti. Ubhinnampi na kopentīti	9101	
PA_tika-vin08_t:910_15	ubhinnampi kammaṃ na kopenti. Evaṃ baddhāsu pana…pe… sīmantarikā hi gāmakkhettaṃ	9101	
PA_tika-vin08_t:910_16	bhajatīti na āvāsavasena sāmaggiparicchedo, kintu sīmāvasenevāti dassanatthaṃ vuttaṃ.	9101	
PA_tika-vin08_t:911_0	Kuṭigeheti bhūmiyaṃ katatiṇakuṭiyaṃ. Udukkhalanti udukkhalāvāṭasadisakhuddakāvāṭaṃ.	911	
PA_tika-vin08_t:911_1	Nimittaṃ na kātabbanti rāji vā udukkhalaṃ vā nimittaṃ na kātabbaṃ. Idañca yathāvuttesu	911	
PA_tika-vin08_t:911_2	aṭṭhasu nimittesu anāgatattena na vaṭṭatīti siddhampi “avinassakasaññāṇamida”nti	911	
PA_tika-vin08_t:911_3	saññāya koci mohena nimittaṃ kareyyāti dūrato vipattiparihāratthaṃ vuttaṃ. Nimittupagapāsāṇe	911	
PA_tika-vin08_t:911_4	ṭhapetvāti sañcārimanimittassa kampanatāya vuttaṃ. Evaṃ upari “bhittiṃ akittetvā”tiādīsupi	911	
PA_tika-vin08_t:911_5	siddhamevatthaṃ punappunaṃ kathane kāraṇaṃ veditabbaṃ. Sīmāvipatti hi upasampadādisabbakammavipattimūlanti	911	
PA_tika-vin08_t:911_6	tassa dvāraṃ sabbathāpi pidahanavasena vattabbaṃ. Sabbaṃ vatvāva idha ācariyā vinicchayaṃ	911	
PA_tika-vin08_t:911_7	kathesunti daṭṭhabbaṃ.	911	
PA_tika-vin08_t:912_0	Bhittinti iṭṭhakadārumattikāmayaṃ. Silāmayāya pana bhittiyā nimittupagaṃ ekaṃ pāsāṇaṃ	912	
PA_tika-vin08_t:912_1	taṃtaṃdisāya kittetuṃ vaṭṭati. Anekasilāhi cinitaṃ sakalaṃ bhittiṃ kittetuṃ na vaṭṭati	912	
PA_tika-vin08_t:912_2	“eso pāsāṇo nimitta”nti ekavacanena vattabbato. Antokuṭṭamevāti ettha antokuṭṭepi	912	
PA_tika-vin08_t:912_3	nimittānaṃ ṭhitokāsato anto eva sīmāti gahetabbaṃ. Pamukhe nimittapāsāṇe ṭhapetvāti	912	
PA_tika-vin08_t:912_4	gabbhābhimukhepi bahipamukhe gabbhavitthārappamāṇe ṭhāne pāsāṇe ṭhapetvā sammannitabbā.	912	
PA_tika-vin08_t:912_5	Evañhi gabbhapamukhānaṃ antare ṭhitakuṭṭampi upādāya anto ca bahi ca caturassasaṇṭhānāva	912	
PA_tika-vin08_t:912_6	sīmā hoti. Bahīti sakalassa kuṭileṇassa samantato bahi.	912	
PA_tika-vin08_t:913_0	Anto ca bahi ca sīmā hotīti majjhe ṭhitabhittiyā saha caturassasīmā hoti. Uparipāsādeyeva	913	
PA_tika-vin08_t:913_1	hotī”ti iminā gabbhassa ca pamukhassa ca antarā ṭhitabhittiyā ekattā tattha ca ekavīsatiyā	913	
PA_tika-vin08_t:913_2	bhikkhūnaṃ okāsābhāvena heṭṭhā na otarati, uparibhitti pana sīmaṭṭhāva hotīti dasseti.	913	
PA_tika-vin08_t:913_3	Heṭṭhā na otaratīti bhittito oraṃ nimittāni ṭhapetvā kittitattā heṭṭhā ākāsappadesaṃ	913	
PA_tika-vin08_t:913_4	na otarati, upari kate pāsādeti attho. Heṭṭhimatale kuṭṭoti heṭṭhimatale catūsu disāsu	913	
PA_tika-vin08_t:913_5	ṭhitakuṭṭo. Sace hi dvīsu, tīsu eva vā disāsu kuṭṭo tiṭṭheyya, heṭṭhā na otarati.	913	
PA_tika-vin08_t:913_6	Heṭṭhāpi otaratīti sace heṭṭhā antobhittiyaṃ ekavīsatiyā bhikkhūnaṃ okāso hoti, otarati.	913	
PA_tika-vin08_t:913_7	Otaramānā ca na uparisīmappamāṇena otarati, samantā bhittippamāṇena otarati. Catunnaṃ	913	
PA_tika-vin08_t:913_8	pana bhittīnaṃ bāhirantaparicchedena heṭṭhābhūmibhāge udakapariyantaṃ katvā otarati,	913	
PA_tika-vin08_t:913_9	na pana bhittīnaṃ bahi kesaggamattampi ṭhānaṃ. Pāsādabhittitoti uparimatale bhittito.	913	
PA_tika-vin08_t:913_10	Otaraṇānotaraṇaṃ vuttanayeneva veditabbanti sace heṭṭhā ekavīsatiyā bhikkhūnaṃ okāso	9131	
PA_tika-vin08_t:913_11	hoti, otarati, no ce, na otaratīti adhippāyoti sāratthadīpaniyaṃ vuttaṃ. Vimativinodaniyaṃ	9131	
PA_tika-vin08_t:913_12	pana “uparisīmappamāṇassa antogadhānaṃ heṭṭhimatale catūsu disāsu kuṭṭānaṃ tulārukkhehi	9131	
PA_tika-vin08_t:913_13	ekasambandhataṃ, tadanto pacchimasīmappamāṇatādiñca sandhāya vutta”nti vuttaṃ. Kiñcāpettha	9131	
PA_tika-vin08_t:913_14	niyyūhakādayo nimittānaṃ ṭhitokāsatāya bajjhamānakkhaṇe sīmā na honti, baddhāya pana	9131	
PA_tika-vin08_t:913_15	sīmāya sīmaṭṭhāva hontīti daṭṭhabbā.	9131	
PA_tika-vin08_t:914_0	Pariyantathambhānanti nimittagatapāsāṇatthambhe sandhāya vuttaṃ. Uparimatalena sambaddho	914	
PA_tika-vin08_t:914_1	hotīti idaṃ kuṭṭānaṃ antarā sīmaṭṭhānaṃ thambhānaṃ abhāvato vuttaṃ. Yadi hi bhaveyyuṃ,	914	
PA_tika-vin08_t:914_2	kuṭṭe uparimatalena asambandhepi sīmaṭṭhathambhānaṃ upari ṭhito pāsādo sīmaṭṭhova	914	
PA_tika-vin08_t:914_3	hoti. Sace pana bahūnaṃ thambhapantīnaṃ upari katapāsādassa heṭṭhāpathaviyaṃ sabbabāhirāya	914	
PA_tika-vin08_t:914_4	thambhapantiyā anto nimittapāsāṇe ṭhapetvā sīmā baddhā hoti, ettha kathanti? Etthāpi	914	
PA_tika-vin08_t:914_5	“yaṃ tāva sīmaṭṭhathambheheva dhāriyamānānaṃ tulānaṃ uparimatalaṃ, sabbaṃ taṃ sīmaṭṭhameva,	914	
PA_tika-vin08_t:914_6	ettha vivādo natthi, yaṃ pana sīmaṭṭhathambhapantiyā, asīmaṭṭhāya bāhirathambhapantiyā	914	
PA_tika-vin08_t:914_7	ca samadhuraṃ dhārayamānānaṃ tulānaṃ uparimatalaṃ, tattha upaḍḍhaṃ sīmā”ti keci vadanti.	914	
PA_tika-vin08_t:914_8	“Sakalampi gāmasīmā”ti apare. “Baddhasīmā evā”ti aññe. Tasmā kammaṃ karontehi garūhi	914	
PA_tika-vin08_t:914_9	nirāsaṅkaṭṭhāne ṭhatvā sabbaṃ taṃ āsaṅkaṭṭhānaṃ sodhetvāva kammaṃ kātabbaṃ, sanniṭṭhānakāraṇaṃ	914	
PA_tika-vin08_t:914_10	vā gavesitvā tadanuguṇaṃ kātabbaṃ.	9141	
PA_tika-vin08_t:915_0	Tālamūlakapabbateti tālakkhandhamūlasadise heṭṭhā thūlo hutvā kamena kiso hutvā uggato	915	
PA_tika-vin08_t:915_1	hintālamūlasadiso nāma hoti. Vitānasaṇṭhānoti ahicchattakasaṇṭhāno. Paṇavasaṇṭhānoti	915	
PA_tika-vin08_t:915_2	majjhe tanuko, heṭṭhā ca upari ca vitthiṇṇo. Heṭṭhā vā majjhe vāti mudiṅgasaṇṭhānassa	915	
PA_tika-vin08_t:915_3	heṭṭhā, paṇavasaṇṭhānassa majjhe. Sappaphaṇasadiso pabbatoti sappaphaṇo viya khujjo,	915	
PA_tika-vin08_t:915_4	mūlaṭṭhānato aññattha avanatasīso. Ākāsapabbhāranti bhittiyā aparikkhittapabbhāraṃ.	915	
PA_tika-vin08_t:915_5	Sīmappamāṇoti anto ākāsena saddhiṃ pacchimasīmappamāṇo. So ca pāsāṇo sīmaṭṭhoti iminā	915	
PA_tika-vin08_t:915_6	īdisehi susirapāsāṇaleṇakuṭṭādīhi paricchinne bhūmibhāge eva sīmā patiṭṭhāti, na	915	
PA_tika-vin08_t:915_7	aparicchinne. Te pana sīmaṭṭhattā sīmā honti, na sarūpena sīmaṭṭhamañcādi viyāti	915	
PA_tika-vin08_t:915_8	dasseti. Sace pana so susirapāsāṇo bhūmiṃ anāhacca ākāsagato olambati, sīmā na otarati.	915	
PA_tika-vin08_t:915_9	Susirapāsāṇo pana sayaṃ sīmāpaṭibaddhattā sīmā hoti, kathaṃ pana pacchimappamāṇarahitehi	915	
PA_tika-vin08_t:915_10	etehi susirapāsāṇādīhi sīmā na otaratīti idaṃ saddhātabbanti? Aṭṭhakathāpamāṇato.	9151	
PA_tika-vin08_t:916_0	Apicettha susirapāsāṇabhittianusārena mūsikādīnaṃ viya sīmāya heṭṭhimatale otaraṇakiccaṃ	916	
PA_tika-vin08_t:916_1	natthi, heṭṭhā pana pacchimasīmappamāṇe ākāse dvaṅgulamattabahalehi pāsāṇabhittiādīhipi	916	
PA_tika-vin08_t:916_2	uparimatalaṃ āhacca ṭhitehi sabbaso, yebhuyyena vā paricchinne sati upari bajjhamānā	916	
PA_tika-vin08_t:916_3	sīmā tehi pāsāṇādīhi antaritāya tapparicchinnāya heṭṭhābhūmiyāpi uparimatalena saddhiṃ	916	
PA_tika-vin08_t:916_4	ekakkhaṇe patiṭṭhāti, nadīpārasīmā viya nadīantaritesu ubhosu tīresu leṇādīsu apanītesupi	916	
PA_tika-vin08_t:916_5	heṭṭhā otiṇṇasīmā yāva sāsanantaradhānā na vigacchati, paṭhamaṃ pana upari sīmāya	916	
PA_tika-vin08_t:916_6	baddhāya pacchā leṇādikatesupi heṭṭhābhūmiyaṃ sīmā otarati eva, keci taṃ na icchanti,	916	
PA_tika-vin08_t:916_7	evaṃ ubhayattha patiṭṭhitā ca sā sīmā ekāva hoti gottādijāti viya byattibhedesūti	916	
PA_tika-vin08_t:916_8	gahetabbaṃ. Sabbā eva hi baddhasīmā abaddhasīmā ca attano attano pakatinissayake	916	
PA_tika-vin08_t:916_9	gāmāraññādike khette yathāparicchedaṃ sabbattha sākalyena ekasmiṃ khaṇe byāpinī paramatthato	916	
PA_tika-vin08_t:916_10	avijjamānampi te te nissayabhūte paramatthadhamme, taṃ taṃ kiriyāvisesampi vā upādāya	9161	
PA_tika-vin08_t:916_11	lokiyehi sāsanikehi ca yathārahaṃ ekattena paññattattā sanissayekarūpā eva. Tathā	9161	
PA_tika-vin08_t:916_12	hi eko gāmo araññaṃ nadī jātassaro samuddoti evaṃ loke, “sammatā sā sīmā saṅghena,	9161	
PA_tika-vin08_t:916_13	agāmake ce, bhikkhave, araññe samantā sattabbhantarā, ayaṃ tattha samānasaṃvāsā ekūposathā”tiādinā	9161	
PA_tika-vin08_t:916_14	sāsane ca ekavohāro dissati, na paramatthato. Ekassa anekadhammesu byāpanamatthi	9161	
PA_tika-vin08_t:916_15	kasiṇekadesādivikappāsamānatāya ekattahānitoti ayaṃ no mati.	9161	
PA_tika-vin08_t:917_0	Assa heṭṭhāti sappaphaṇapabbatassa heṭṭhā ākāsapabbhāre. Leṇassāti leṇaṃ ce kataṃ,	917	
PA_tika-vin08_t:917_1	tassa leṇassāti attho. Tameva puna leṇaṃ pañcahi pakārehi vikappetvā otaraṇānotaraṇavinicchayaṃ	917	
PA_tika-vin08_t:917_2	dassetuṃ āha “sace pana heṭṭhā”tiādi. Tattha “heṭṭhā”ti imassa “leṇaṃ hotī”ti iminā	917	
PA_tika-vin08_t:917_3	sambandho. Heṭṭhā leṇañca ekasmiṃ padeseti āha “anto”ti, pabbatassa anto, pabbatamūleti	917	
PA_tika-vin08_t:917_4	attho. Tameva antosaddaṃ sīmāparicchedena visesetuṃ “uparimassa sīmāparicchedassa	917	
PA_tika-vin08_t:917_5	pārato”ti vuttaṃ. Pabbatapādaṃ pana apekkhitvā “orato”ti vattabbepi sīmānissayaṃ	917	
PA_tika-vin08_t:917_6	pabbataggaṃ sandhāya “pārato”ti vuttanti daṭṭhabbaṃ. Teneva “bahi leṇa”nti ettha	917	
PA_tika-vin08_t:917_7	bahisaddaṃ visesento “uparimassa sīmāparicchedassa orato”ti āha. Bahisīmā na otaratīti	917	
PA_tika-vin08_t:917_8	ettha bahīti pabbatapāde leṇaṃ sandhāya vuttaṃ. Leṇassa ca bahibhūte uparisīmāparicchedassa	917	
PA_tika-vin08_t:917_9	heṭṭhābhāge sīmā na otaratīti attho. Anto sīmāti leṇassa ca pabbatapādassa ca anto	917	
PA_tika-vin08_t:917_10	attano otaraṇārahaṭṭhāne na otaratīti attho. “Bahi sīmā na otarati, anto sīmā na	9171	
PA_tika-vin08_t:917_11	otaratī”ti cettha attano otaraṇārahaṭṭhāne leṇābhāvena sīmāya sabbathā anotaraṇameva	9171	
PA_tika-vin08_t:917_12	dassitanti gahetabbaṃ. Tattha hi anotarantī upari eva hotīti ayaṃ vimativinodaniyaṃ āgato vinicchayo.	9171	
PA_tika-vin08_t:918_0	Sāratthadīpaniyaṃ pana “antoleṇaṃ hotīti pabbatassa antoleṇaṃ hotī”ti ettakameva	918	
PA_tika-vin08_t:918_1	āgato. Vajirabuddhiṭīkāyaṃ na “antoleṇanti pabbatassa antoleṇaṃ. Dvāraṃ pana sandhāya	918	
PA_tika-vin08_t:918_2	‘pārato orato’ti vuttaṃ, sabbathāpi sīmato bahileṇena otaratīti adhippāyo”ti āgato.	918	
PA_tika-vin08_t:918_3	Ayaṃ pana antoleṇabahileṇavinicchayo gambhīro duddaso duranubodhoti ācariyā vadanti,	918	
PA_tika-vin08_t:918_4	tathāpi vimativinodaniyaṃ āgataṃ nayaṃ nissāya suṭṭhu vinicchitabbo viññūhīti. Bahi	918	
PA_tika-vin08_t:918_5	patitaṃ asīmātiādinā uparipāsādādīsu athiranissayesu ṭhitā sīmāpi tesaṃ vināsena	918	
PA_tika-vin08_t:918_6	vinassatīti dassitanti daṭṭhabbaṃ.	918	
PA_tika-vin08_t:919_0	Pokkharaṇiṃ khaṇanti, sīmāyevāti ettha sace heṭṭhā umaṅganadī sīmappamāṇato anūnā	919	
PA_tika-vin08_t:919_1	paṭhamameva pavattā hoti, sīmā ca pacchā baddhā nadito upari eva hoti, nadiṃ āhacca	919	
PA_tika-vin08_t:919_2	pokkharaṇiyā ca khatāya sīmā vinassatīti daṭṭhabbaṃ. Heṭṭhāpathavītaleti anantarā bhūmivivare.	919	
PA_tika-vin08_t:920_0	Sīmamāḷaketi khaṇḍasīmaṅgaṇe. Vaṭarukkhoti idaṃ pārohopatthambhena atidūrampi gantuṃ	920	
PA_tika-vin08_t:920_1	samatthasākhāsamaṅgitāya vuttaṃ. Sabbarukkhalatādīnampi sambandho na vaṭṭati eva.	920	
PA_tika-vin08_t:920_2	Teneva nāvārajjusetusambandhopi paṭikkhitto. Tatoti tato sākhato. Mahāsīmāya pathavītalanti	920	
PA_tika-vin08_t:920_3	ettha āsannatarampi gāmasīmaṃ aggahetvā baddhasīmāya eva gahitattā gāmasīmabaddhasīmānaṃ	920	
PA_tika-vin08_t:920_4	aññamaññaṃ rukkhādisambandhepi sambhedadoso natthi aññamaññaṃ nissayanissitabhāvena	920	
PA_tika-vin08_t:920_5	pavattitoti gahetabbaṃ. Yadi hi tāsampi sambandhadoso bhaveyya, kathaṃ gāmasīmāya	920	
PA_tika-vin08_t:920_6	baddhasīmā sammannitabbā bhaveyya? Yassā hi sīmāya yāya sīmāya saddhiṃ sambandhe	920	
PA_tika-vin08_t:920_7	doso bhaveyya, sā tattha bandhitumeva na vaṭṭati baddhasīmaudakukkhepasīmāsu baddhasīmā	920	
PA_tika-vin08_t:920_8	viya, attano anissayabhūtagāmasīmādīsu udakukkhepasīmā viya ca, teneva “sace pana	920	
PA_tika-vin08_t:920_9	rukkhassa sākhā vātato nikkhantapāroho vā bahinadītīre vihārasīmāya vā gāmasīmāya	920	
PA_tika-vin08_t:920_10	vā patiṭṭhito”tiādinā udakukkhepasīmāya attano anissayabhūtagāmasīmādīhi eva sambandhadoso	9201	
PA_tika-vin08_t:920_11	dassito, na nadīsīmāya, evamidhāpīti daṭṭhabbaṃ. Ayañcattho upari pākaṭo bhavissati. Āhaccāti phusitvā.	9201	
PA_tika-vin08_t:921_0	Mahāsīmaṃ vā sodhetvāti mahāsīmagatānaṃ sabbesaṃ bhikkhūnaṃ hatthapāsānayanachandāharaṇādivasena	921	
PA_tika-vin08_t:921_1	sakalaṃ mahāsīmaṃ sodhetvā. Etena sabbavipattiyo mocetvā pubbe suṭṭhu baddhānampi	921	
PA_tika-vin08_t:921_2	dvinnaṃ baddhasīmānaṃ pacchā rukkhādisambandhena uppajjanato īdiso pāḷimuttako sambandhadoso	921	
PA_tika-vin08_t:921_3	atthīti dasseti, so ca “na, bhikkhave, sīmāya sīmā sambhinditabbā”tiādinā baddhasīmānaṃ	921	
PA_tika-vin08_t:921_4	aññamaññaṃ sambhedajjhottharaṇaṃ paṭikkhipitvā “anujānāmi bhikkhave sīmaṃ sammannantena	921	
PA_tika-vin08_t:921_5	sīmantarikaṃ ṭhapetvā sīmaṃ sammannitu”nti ubhinnaṃ baddhasīmānaṃ antarā sīmantarikaṃ	921	
PA_tika-vin08_t:921_6	ṭhapetvā bandhituṃ anujānanena sambhedajjhottharaṇe viya tāsaṃ aññamaññaṃ phusitvā	921	
PA_tika-vin08_t:921_7	tiṭṭhanavasena bandhanampi na vaṭṭatīti siddhattā baddhānampi tāsaṃ pacchā aññamaññaṃ	921	
PA_tika-vin08_t:921_8	ekarukkhādīhi phusitvā ṭhānampi na vaṭṭatīti bhagavato adhippāyaññūhi saṅgītikārakehi	921	
PA_tika-vin08_t:921_9	niddhārito bandhanakāle paṭikkhittassa sambandhadosassa anulomena akappiyānulomattā.	921	
PA_tika-vin08_t:921_10	Ayaṃ pana sambandhadoso pubbe suṭṭhu baddhānaṃ pacchā sañjātattā bajjhamānakkhaṇe	9211	
PA_tika-vin08_t:921_11	viya asīmattaṃ kātuṃ na sakkoti, tasmā rukkhādisambandhe apanītamatte tā sīmā pākatikā	9211	
PA_tika-vin08_t:921_12	honti. Yathā cāyaṃ pacchā na vaṭṭati, evaṃ bajjhamānakkhaṇepi tāsaṃ rukkhādisambandhe	9211	
PA_tika-vin08_t:921_13	sati tā bandhituṃ na vaṭṭatīti daṭṭhabbaṃ.	9211	
PA_tika-vin08_t:922_0	Keci pana mahāsīmaṃ vā sodhetvāti ettha “mahāsīmagatā bhikkhū yathā taṃ sākhaṃ vā	922	
PA_tika-vin08_t:922_1	pārohaṃ vā kāyakāyapaṭibaddhehi na phusanti, evaṃ sodhanameva idhādhippetaṃ, na sakalasīmāsodhana”nti	922	
PA_tika-vin08_t:922_2	vadanti, taṃ na yuttaṃ aṭṭhakathāya virujjhanato. Tathā hi “mahāsīmāya pathavītalaṃ	922	
PA_tika-vin08_t:922_3	vā tatthajātakarukkhādīni vā āhacca tiṭṭhatī”ti evaṃ sākhāpārohānaṃ mahāsīmaṃ phusitvā	922	
PA_tika-vin08_t:922_4	ṭhānameva sambandhadose kāraṇattena vuttaṃ, na pana tattha ṭhitabhikkhūhi sākhādīnaṃ	922	
PA_tika-vin08_t:922_5	phusanaṃ. Yadi hi bhikkhūnaṃ sākhādiṃ phusitvā ṭhānameva kāraṇaṃ siyā, “tassa sākhaṃ	922	
PA_tika-vin08_t:922_6	vā tato niggatapārohaṃ vā mahāsīmāya paviṭṭhaṃ tatraṭṭho koci bhikkhu phusitvā tiṭṭhatī”ti	922	
PA_tika-vin08_t:922_7	bhikkhuphusanameva vattabbaṃ siyā. Yañhi tattha mahāsīmāsodhane kāraṇaṃ, tadeva tasmiṃ	922	
PA_tika-vin08_t:922_8	vākye padhānato dassetabbaṃ. Na hi āhaccaṭṭhitameva sākhādiṃ phusitvā ṭhito bhikkhu	922	
PA_tika-vin08_t:922_9	sodhetabbo ākāsaṭṭhasākhādiṃ phusitvā ṭhitabhikkhussapi sodhetabbato, kiṃ niratthakena	922	
PA_tika-vin08_t:922_10	āhaccaṭṭhānavacanena, ākāsaṭṭhasākhāsu ca bhikkhuphusanameva kāraṇattena vuttaṃ,	9221	
PA_tika-vin08_t:922_11	sodhanañca tasseva bhikkhussa hatthapāsānayanādivasena sodhanaṃ vuttaṃ. Idha pana	9221	
PA_tika-vin08_t:922_12	“mahāsīmaṃ sodhetvā”ti sakalasīmāsādhāraṇavacanena sodhanaṃ vuttaṃ, api ca sākhādiṃ	9221	
PA_tika-vin08_t:922_13	phusitvā ṭhitabhikkhumattasodhane abhimate “mahāsīmāya pathavītala”nti visesasīmopādānaṃ	9221	
PA_tika-vin08_t:922_14	niratthakaṃ siyā yattha katthaci antamaso ākāsepi ṭhatvā sākhādiṃ phusitvā ṭhitassa sodhetabbato.	9221	
PA_tika-vin08_t:923_0	Chinditvā bahiṭṭhakā kātabbāti tattha patiṭṭhitabhāvaviyojanavacanato ca visabhāgasīmānaṃ	923	
PA_tika-vin08_t:923_1	phusaneneva sakalasīmāsodhanahetuko aṭṭhakathāsiddhoyaṃ eko sambandhadoso atthevāti	923	
PA_tika-vin08_t:923_2	gahetabbo. Teneva udakukkhepasīmākathāyampi “vihārasīmāya vā gāmasīmāya vā patiṭṭhito”ti	923	
PA_tika-vin08_t:923_3	ca “nadītīre pana khāṇukaṃ koṭṭetvā tattha baddhanāvāya vā na vaṭṭatī”ti ca “sace	923	
PA_tika-vin08_t:923_4	pana setu vā setupādā vā bahitīre patiṭṭhitā, kammaṃ kātuṃ na vaṭṭatī”ti ca evaṃ	923	
PA_tika-vin08_t:923_5	visabhāgāsu gāmasīmāsu sākhādīnaṃ phusanameva saṅkaradosakāraṇattena vuttaṃ, na bhikkhuphusanaṃ.	923	
PA_tika-vin08_t:923_6	Tathā hi “antonadiyaṃ jātarukkhe bandhitvā kammaṃ kātabba”nti nadiyaṃ nāvābandhanaṃ	923	
PA_tika-vin08_t:923_7	anuññātaṃ udakukkhepanissayattena nadīsīmāya sabhāgattā. Yadi hi bhikkhūnaṃ phusanameva	923	
PA_tika-vin08_t:923_8	paṭicca sabbattha sambandhadoso vutto siyā, nadiyampi bandhanaṃ paṭikkhipitabbaṃ	923	
PA_tika-vin08_t:923_9	bhaveyya. Tatthāpi hi bhikkhuphusanaṃ kammakopakāraṇaṃ hoti, tasmā sabhāgasīmāsu	923	
PA_tika-vin08_t:923_10	pavisitvā bhūmiādiṃ phusitvā, aphusitvā vā sākhādimhi ṭhite taṃ sākhādiṃ phusantova	9231	
PA_tika-vin08_t:923_11	bhikkhu sodhetabbo. Visabhāgasīmāsu pana sākhādimhi phusitvā ṭhite taṃ sākhādiṃ aphusantāpi	9231	
PA_tika-vin08_t:923_12	sabbe bhikkhū sodhetabbā, aphusitvā ṭhite pana taṃ sākhādiṃ phusantāva bhikkhū sodhetabbāti	9231	
PA_tika-vin08_t:923_13	niṭṭhamettha gantabbaṃ.	9231	
PA_tika-vin08_t:924_0	Yaṃ panettha keci “baddhasīmānaṃ dvinnaṃ aññamaññaṃ viya baddhasīmagāmasīmānampi	924	
PA_tika-vin08_t:924_1	tadaññāsampi sabbāsaṃ samānasaṃvāsakasīmānaṃ aññamaññaṃ rukkhādisambandhe sati tadubhayampi	924	
PA_tika-vin08_t:924_2	ekasīmaṃ viya sodhetvā ekattheva kammaṃ kātabbaṃ, aññathā kataṃ kammaṃ vipajjati,	924	
PA_tika-vin08_t:924_3	natthettha sabhāgavisabhāgabhedo”ti vadanti, taṃ tesaṃ matimattaṃ sabhāgasīmānaṃ	924	
PA_tika-vin08_t:924_4	aññamaññaṃ sambandhadosābhāvassa visabhāgasīmānameva tabbhāvassa suttasuttānulomādivinayanayehi	924	
PA_tika-vin08_t:924_5	siddhattā. Tathā hi “anujānāmi, bhikkhave, sīmaṃ sammannitu”nti gāmasīmāyameva baddhasīmaṃ	924	
PA_tika-vin08_t:924_6	sammannituṃ anuññātattā tāsaṃ nissayanissitabhāvena sabhāgatā, sambhedajjhottharaṇadosābhāvo	924	
PA_tika-vin08_t:924_7	ca suttatova siddho. Bandhanakāle pana anuññātassa sambandhassa anulomato pacchā	924	
PA_tika-vin08_t:924_8	sañjātarukkhādisambandhopi tāsaṃ vaṭṭati eva. “Yaṃ, bhikkhave…pe… kappiyaṃ anulometi,	924	
PA_tika-vin08_t:924_9	akappiyaṃ paṭibāhati, taṃ vo kappatī”ti vuttattā evaṃ tāva gāmabaddhasīmānaṃ aññamaññaṃ	924	
PA_tika-vin08_t:924_10	sabhāgatā, sambhedādidosābhāvo ca suttasuttānulomato siddho, iminā eva nayena araññasīmasattabbhantarasīmānaṃ	9241	
PA_tika-vin08_t:924_11	nadīādisīmaudakukkhepasīmānañca suttasuttānulomato aññamaññaṃ sabhāgatā, sambhedādidosābhāvo	9241	
PA_tika-vin08_t:924_12	ca siddhoti veditabbo.	9241	
PA_tika-vin08_t:925_0	Baddhasīmāya pana aññāya baddhasīmāya nadīādisīmāsu ca bandhituṃ paṭikkhepasiddhito	925	
PA_tika-vin08_t:925_1	ceva udakukkhepasattabbhantarasīmānaṃ nadīādīsu eva kātuṃ niyamanasuttasāmatthiyena	925	
PA_tika-vin08_t:925_2	baddhasīmagāmasīmāsu karaṇapaṭikkhepasiddho ca tāsaṃ aññamaññasabhāgatā uppattikkhaṇe	925	
PA_tika-vin08_t:925_3	pacchā ca rukkhādīhi sambhedādidosasambhavo ca vuttanayena suttasuttānulomatova sijjhanti.	925	
PA_tika-vin08_t:925_4	Teneva aṭṭhakathāyaṃ visabhāgasīmānameva vaṭarukkhādivacanehi sambandhadosaṃ dassetvā	925	
PA_tika-vin08_t:925_5	sabhāgānaṃ baddhasīmagāmasīmādīnaṃ sambandhadoso na dassito. Na kevalañca na dassito,	925	
PA_tika-vin08_t:925_6	atha kho tāsaṃ sabhāgasīmānaṃ rukkhādisambandhepi dosābhāvopi pāḷiaṭṭhakathāsu ñāpito	925	
PA_tika-vin08_t:925_7	eva. Tathā hi pāḷiyaṃ “pabbatanimittaṃ pāsāṇanimittaṃ vananimittaṃ rukkhanimitta”ntiādinā	925	
PA_tika-vin08_t:925_8	vaḍḍhanakanimittāni anuññātāni, tena nesaṃ rukkhādinimittānaṃ vaḍḍhane baddhasīmagāmasīmānaṃ	925	
PA_tika-vin08_t:925_9	saṅkaradosābhāvo ñāpitova hoti, dvinnaṃ pana baddhasīmānaṃ īdiso sambandho na vaṭṭati.	925	
PA_tika-vin08_t:925_10	Vuttañhi “ekarukkhopi dvinnaṃ sīmānaṃ nimittaṃ hoti, so pana vaḍḍhanto sīmasaṅkaraṃ	9251	
PA_tika-vin08_t:925_11	karoti, tasmā na kātabbo”ti. “Anujānāmi, bhikkhave, tiyojanaparamaṃ sīmaṃ bandhitu”nti	9251	
PA_tika-vin08_t:925_12	vacanatopi cāyaṃ ñāpito. Tiyojanaparamāya hi sīmāya samantā pariyantesu rukkhalatāgumbādīhi	9251	
PA_tika-vin08_t:925_13	baddhagāmasīmānaṃ niyamena aññamaññaṃ sambandhassa sambhavato “īdisaṃ sambandhaṃ	9251	
PA_tika-vin08_t:925_14	vināsetvāva sīmā sammannitabbā”ti aṭṭhakathāyampi na vuttaṃ.	9251	
PA_tika-vin08_t:926_0	Yadi cettha rukkhādisambandhena kammavipatti bhaveyya, avassameva vattabbaṃ siyā.	926	
PA_tika-vin08_t:926_1	Vipattiparihāratthañhi ācariyā nirāsaṅkaṭṭhānesupi “bhittiṃ akittetvā”tiādinā siddhamevatthaṃ	926	
PA_tika-vin08_t:926_2	punappunaṃ avocuṃ, idha pana “vanamajjhe vihāraṃ karonti, vanaṃ na kittetabba”ntiādinā	926	
PA_tika-vin08_t:926_3	rukkhalatādīhi nirantare vanamajjhepi sīmābandhanamavocuṃ. Tathā thambhānaṃ upari	926	
PA_tika-vin08_t:926_4	katapāsādādīsu heṭṭhā thambhādīhi ekābaddhesu uparimatalādīsu sīmābandhanaṃ bahudhā	926	
PA_tika-vin08_t:926_5	vuttaṃ, tasmā baddhasīmagāmasīmānaṃ rukkhādisambandho tehi mukhatova vihito, apica	926	
PA_tika-vin08_t:926_6	gāmasīmānampi pāṭekkaṃ baddhasīmāsadisatāya ekāya gāmasīmāya kammaṃ karontehi dabbatiṇamattenapi	926	
PA_tika-vin08_t:926_7	sambandhā gāmantaraparamparā araññanadīsamuddā ca sodhetabbāti sakalaṃ dīpaṃ sodhetvāva	926	
PA_tika-vin08_t:926_8	kātabbaṃ siyā. Evaṃ pana asodhetvā paṭhamamahāsaṅgītikālato pabhuti katānaṃ upasampadādikammānaṃ	926	
PA_tika-vin08_t:926_9	sīmāsammutīnañca vipajjanato sabbesampi bhikkhūnaṃ anupasampannasaṅkāpasaṅgo ca dunnivāro	926	
PA_tika-vin08_t:926_10	hoti, na cetaṃ yuttaṃ, tasmā vuttanayena visabhāgasīmānameva rukkhādisambandhadoso,	9261	
PA_tika-vin08_t:926_11	na baddhasīmagāmasīmādīnaṃ sabhāgasīmānanti gahetabbaṃ.	9261	
PA_tika-vin08_t:927_0	Mahāsīmāsodhanassa dukkaratāya khaṇḍasīmāyameva yebhuyyena saṅghakammakaraṇanti āha	927	
PA_tika-vin08_t:927_1	“sīmamāḷake”tiādi. Mahāsaṅghasannipātesu pana khaṇḍasīmāya appahonakatāya mahāsīmāya	927	
PA_tika-vin08_t:927_2	kamme kariyamānepi ayaṃ nayo gahetabbova. Ukkhipāpetvāti iminā kāyapaṭibaddhena sīmaṃ	927	
PA_tika-vin08_t:927_3	phusantopi sīmaṭṭhova hotīti dasseti. Purimanayepīti khaṇḍasīmato mahāsīmaṃ paviṭṭhasākhānayepi.	927	
PA_tika-vin08_t:927_4	Sīmaṭṭharukkhasākhāya nisinno sīmaṭṭhova hotīti āha ‘hatthapāsameva ānetabbo”ti.	927	
PA_tika-vin08_t:927_5	Ettha ca “rukkhasākhādīhi aññamaññasambandhāsu etāsu khaṇḍasīmāya tayo bhikkhū, mahāsīmāya	927	
PA_tika-vin08_t:927_6	dveti evaṃ dvīsu sīmāsu sīmantarikaṃ aphusitvā, hatthapāsañca avijahitvā ṭhitehi	927	
PA_tika-vin08_t:927_7	pañcahi bhikkhūhi upasampadādi kammaṃ kātuṃ vaṭṭatī”ti keci vadanti, taṃ na yuttaṃ	927	
PA_tika-vin08_t:927_8	“nānāsīmāyaṃ ṭhitacatuttho kammaṃ kareyya, akammaṃ na ca karaṇīya”ntiādivacanato.	927	
PA_tika-vin08_t:927_9	Tenevetthāpi mahāsīmaṃ sodhetvā māḷakasīmāyameva kammakaraṇaṃ vihitaṃ. Aññathā bhinnasīmaṭṭhatāya	927	
PA_tika-vin08_t:927_10	tatraṭṭhassa gaṇapūrakattābhāvā kammakopova hotīti.	9271	
PA_tika-vin08_t:928_0	Yadi evaṃ kathaṃ chandapārisuddhiāharaṇavasena mahāsīmāsodhananti? Tampi vinayaññū	928	
PA_tika-vin08_t:928_1	na icchanti, hatthapāsānayanabahisīmakaraṇavasena panettha sodhanaṃ icchanti, dinnassapi	928	
PA_tika-vin08_t:928_2	chandassa anāgamanena mahāsīmaṭṭho kammaṃ kopetīti. Yadi cassa chandādi nāgacchati,	928	
PA_tika-vin08_t:928_3	kathaṃ so kammaṃ kopessatīti? Dvinnaṃ visabhāgasīmānaṃ sambandhadosato, so ca sambandhadoso	928	
PA_tika-vin08_t:928_4	aṭṭhakathāvacanappamāṇato. Na hi vinaye sabbattha yutti sakkā ñātuṃ buddhagocarattāti	928	
PA_tika-vin08_t:928_5	veditabbaṃ. Keci pana “sace dvepi sīmāyo pūretvā nirantaraṃ ṭhitesu bhikkhūsu kammaṃ	928	
PA_tika-vin08_t:928_6	karontesu ekāya eva sīmāya gaṇo ca upasampadāpekkho ca anussāvako ca ekato tiṭṭhati,	928	
PA_tika-vin08_t:928_7	kammaṃ sukatameva hoti. Sace pana kammāraho vā anussāvako vā sīmantaraṭṭho hoti,	928	
PA_tika-vin08_t:928_8	kammaṃ vipajjatī”ti vadanti, tañca baddhasīmagāmasīmādisabhāgasīmāsu eva yujjati.	928	
PA_tika-vin08_t:928_9	Yāsu aññamaññaṃ rukkhādisambandhesupi doso natthi, yāsu pana atthi, na tāsu, visabhāgasīmāsu	928	
PA_tika-vin08_t:928_10	rukkhādisambandhe sati ekattha ṭhito itaraṭṭhānaṃ kammaṃ kopeti eva aṭṭhakathāya	9281	
PA_tika-vin08_t:928_11	sāmaññato sodhanassa vuttattāti amhākaṃ khanti, vīmaṃsitvā gahetabbaṃ.	9281	
PA_tika-vin08_t:929_0	Sāratthadīpaniyaṃ “ukkhipāpetvā kātuṃ na vaṭṭatīti khaṇḍasīmāya anto ṭhitattā rukkhassa	929	
PA_tika-vin08_t:929_1	tattha ṭhito hatthapāsameva ānetabboti ukkhipāpetvā kātuṃ na vaṭṭatī”ti vuttaṃ. Vajirabuddhiṭīkāyaṃ	929	
PA_tika-vin08_t:929_2	pana “ukkhipāpetvā kātuṃ na vaṭṭati, kasmā? Anto ṭhitattā. Rukkhassa hi heṭṭhā pathavīgataṃ	929	
PA_tika-vin08_t:929_3	mūlaṃ khaṇḍasīmāyeva hoti. Abbohārikaṃ vāti apare. ‘Majjhe pana chinne mahāsīmāya	929	
PA_tika-vin08_t:929_4	ṭhitaṃ mūlaṃ mahāsīmameva bhajati, khaṇḍasīmāya ṭhitaṃ khaṇḍasīmameva bhajati tadāyattapathavīādīhi	929	
PA_tika-vin08_t:929_5	anuggahitattā’ti ca vuttaṃ. ‘Sīmāya pacchā uṭṭhitarukkhe nisīditvā kammaṃ kātuṃ vaṭṭati	929	
PA_tika-vin08_t:929_6	pacchā sīmāyaṃ katagehe viyā’ti vatvā ‘bandhanakāle ṭhite rukkhe nisīditvā kātuṃ	929	
PA_tika-vin08_t:929_7	na vaṭṭati uparisīmāya agamanato’ti kāraṇaṃ vadanti. Evaṃ sati bandhanakāle puna	929	
PA_tika-vin08_t:929_8	ārohaṇaṃ nāma natthi, bandhitakāle eva ārohatīti āpajjati pacchā uṭṭhitarukkho pana	929	
PA_tika-vin08_t:929_9	tappaṭibaddhattā sīmāsaṅkhameva gato. Evaṃ pubbe uṭṭhitarukkhopīti gahetabbaṃ. “Yaṃ	929	
PA_tika-vin08_t:929_10	kiñcī”ti vacanato tiṇādipi saṅgahitaṃ, mahātherāpi tiṇaṃ sodhetvāva karontī”ti vuttaṃ.	9291	
PA_tika-vin08_t:930_0	Na otaratīti paṇavasaṇṭhānapabbatādīsu heṭṭhā pamāṇarahitaṃ ṭhānaṃ na otarati. Kiñcāpi	930	
PA_tika-vin08_t:930_1	panettha bajjhamānakkhaṇe uddhampi pamāṇarahitapabbatādi nārohati, tathāpi taṃ pacchā	930	
PA_tika-vin08_t:930_2	sīmaṭṭhatāya sīmā hoti. Heṭṭhā paṇavasaṇṭhānādi pana upari baddhāyapi sīmāya sīmasaṅkhaṃ	930	
PA_tika-vin08_t:930_3	na gacchati, tasseva vasena “na otaratī”ti vuttaṃ, itarathā orohaṇārohaṇānaṃ sādhāraṇavasena	930	
PA_tika-vin08_t:930_4	“na otaratī”tiādinā vattabbato. Jātaṃ yaṃ kiñcīti niṭṭhitasīmāya upari jātaṃ vijjamānaṃ	930	
PA_tika-vin08_t:930_5	pubbe ṭhitaṃ pacchā sañjātaṃ paviṭṭhañca yaṃ kiñci saviññāṇakāviññāṇakaṃ sabbampīti	930	
PA_tika-vin08_t:930_6	attho. Antosīmāya hi hatthikkhandhādisaviññāṇakesu nisinnopi bhikkhu sīmaṭṭhova hoti.	930	
PA_tika-vin08_t:930_7	Baddhāya sīmāyāti idañca pakaraṇavasena upalakkhaṇato vuttaṃ. Abaddhasīmāsupi sabbāsu	930	
PA_tika-vin08_t:930_8	ṭhitaṃ taṃ sīmāsaṅkhameva gacchati. Ekasambandhena gatanti rukkhalatāditatrajātamevasandhāya	930	
PA_tika-vin08_t:930_9	vuttaṃ. Tādisañhi “ito gata”nti vattabbataṃ arahati.	930	
PA_tika-vin08_t:931_0	Yaṃ pana “ito gata”nti vā “tato āgata”nti vā vattuṃ asakkuṇeyyaṃ ubhosu baddhasīmagāmasīmāsu	931	
PA_tika-vin08_t:931_1	udakukkhepanadīādīsu ca tiriyaṃ patitarajjudaṇḍādi, tattha kiṃ kātabbanti? Ettha	931	
PA_tika-vin08_t:931_2	pana “baddhasīmāya patiṭṭhitabhāgo baddhasīmā, gāmasīmāya patiṭṭhitabhāgo gāmasīmā	931	
PA_tika-vin08_t:931_3	tadubhayasīmaṭṭhapabbatādi viya, baddhasīmato uṭṭhitavaṭarukkhassa pārohe, gāmasīmāya	931	
PA_tika-vin08_t:931_4	gāmasīmato uṭṭhitavaṭarukkhassa pārohe ca baddhasīmāya patiṭṭhitepi eseva nayo. Mūle	931	
PA_tika-vin08_t:931_5	patiṭṭhitakālato paṭṭhāya hi ‘ito gataṃ, tato āgata’nti vattuṃ asakkuṇeyyato so bhāgo	931	
PA_tika-vin08_t:931_6	yathāpaviṭṭhasīmaṭṭhasaṅkhameva gacchati. Tesaṃ rukkhapārohānaṃ antarā pana ākāsaṭṭhasākhā	931	
PA_tika-vin08_t:931_7	bhūmiyaṃ sīmāparicchedappamāṇena tadubhayasīmā hotī”ti keci vadanti. Yasmā panassā	931	
PA_tika-vin08_t:931_8	sākhāya pāroho paviṭṭhasīmāya pathaviyaṃ mūlehi patiṭṭhahitvāpi yāva sākhaṃ vinā	931	
PA_tika-vin08_t:931_9	ṭhātuṃ na sakkoti, tāva mūlasīmaṭṭhataṃ na vijahati. Yadā pana saṇṭhātuṃ sakkoti,	931	
PA_tika-vin08_t:931_10	tadāpi pārohamattameva paviṭṭhasīmataṃ samupeti, tasmā sabbopi ākāsaṭṭhasākhābhāgo	9311	
PA_tika-vin08_t:931_11	purimasīmaṭṭhataṃ na vijahati tato āgatabhāgassa avijahitattāti amhākaṃ khanti. Udakukkhepanadīādīsupi	9311	
PA_tika-vin08_t:931_12	eseva nayo. Tattha ca visabhāgasīmāya eva paviṭṭhe sakalasīmāsodhanaṃ, sabhāgāya	9311	
PA_tika-vin08_t:931_13	paviṭṭhe phusitvā ṭhitamattabhikkhusodhanañca sabbaṃ pubbe vuttanayameva.	9311	
PA_tika-vin08_t:932_0	164. Ettha ca nadīpārasīmākathāya pārayatīti ajjhottharati. Nadiyā ubhosu tīresu	932	
PA_tika-vin08_t:932_1	patiṭṭhahamānā sīmā nadīajjhottharā nāma hotīti āha “nadiṃ ajjhottharamāna”nti. Antonadiyañhi	932	
PA_tika-vin08_t:932_2	sīmā na otarati. Nadīlakkhaṇe pana asati otarati. Sā ca tadā nadīpārasīmā na hotīti	932	
PA_tika-vin08_t:932_3	āha “nadiyā lakkhaṇaṃ nadīnimitte vuttanayamevā”ti. Assāti bhaveyya. Avassaṃ labbhaneyyā	932	
PA_tika-vin08_t:932_4	pana dhuvanāvāva hotīti sambandho. Na nāvāyāti iminā nāvaṃ vināpi sīmā baddhā subaddhā	932	
PA_tika-vin08_t:932_5	eva hoti, āpattiparihāratthā nāvāti dasseti.	932	
PA_tika-vin08_t:933_0	Rukkhasaṅghāṭamayoti anekarukkhe ekato ghaṭetvā katasetu. Rukkhaṃ chinditvā katoti	933	
PA_tika-vin08_t:933_1	pāṭhaseso. “Sabbanimittānaṃ anto ṭhitabhikkhū hatthapāse katvāti idaṃ ubhinnaṃ tīrānaṃ	933	
PA_tika-vin08_t:933_2	ekagāmakhettabhāvaṃ sandhāya vuttaṃ. Pabbatasaṇṭhānāti ekato uggatadīpasikharattā	933	
PA_tika-vin08_t:933_3	samantapāsādikāyaṃ vuttaṃ.	933	
PA_tika-vin08_t:934_0	165. Sīmāsamūhanakathāyaṃ soti bhikkhunisaṅgho. Dvepīti dve samānasaṃvāsaavippavāsasīmāyo.	934	
PA_tika-vin08_t:934_1	Avippavāsasīmāti mahāsīmaṃ sandhāya vadati. Tattheva yebhuyyena avippavāsāti. Avippavāsaṃ	934	
PA_tika-vin08_t:934_2	ajānantāpīti idaṃ mahāsīmāya vijjamānāvijjamānattaṃ, tassā bāhiraparicchedañca ajānantānaṃ	934	
PA_tika-vin08_t:934_3	vasena vuttaṃ. Evaṃ ajānantehipi antosīmāya ṭhatvā kammavācāya katāya sā sīmā samūhatāva	934	
PA_tika-vin08_t:934_4	hotīti āha “samūhanituñceva bandhituñca sakkhissantī”ti. Nirāsaṅkaṭṭhāneti khaṇḍasīmārahitaṭṭhāne.	934	
PA_tika-vin08_t:934_5	Idañca mahāsīmāya vijjamānāyapi kammakaraṇasukhatthaṃ khaṇḍasīmā icchitāti taṃ cetiyaṅgaṇādibahusannipātaṭṭhāne	934	
PA_tika-vin08_t:934_6	na bandhatīti vuttaṃ. Tatthāpi sā baddhā subaddhā eva mahāsīmā viya. Paṭibandhituṃ	934	
PA_tika-vin08_t:934_7	pana na sakkhissantevāti idaṃ khaṇḍasīmāya asamūhatattā, tassā avijjamānattassa ajānanato	934	
PA_tika-vin08_t:934_8	ca mahāsīmābandhanaṃ sandhāya vuttaṃ. Khaṇḍasīmā pana nirāsaṅkaṭṭhāne bandhituṃ sakkhissanteva.	934	
PA_tika-vin08_t:934_9	Sīmāsambhedaṃ katvāti khaṇḍasīmāya vijjamānapakkhe sīmāya sīmaṃ ajjhottharaṇasambhedaṃ	934	
PA_tika-vin08_t:934_10	katvā avijjamānapakkhepi sambhedasaṅkāya anivattanena sambhedasaṅkaṃ katvā. Avihāraṃ	9341	
PA_tika-vin08_t:934_11	kareyyunti saṅghakammānārahaṃ kareyyuṃ. Pubbe hi cetiyaṅgaṇādinirāsaṅkaṭṭhāne kammaṃ	9341	
PA_tika-vin08_t:934_12	kātuṃ sakkā, idāni tampi vināsitanti adhippāyo. Na samūhanitabbāti khaṇḍasīmaṃ ajānantehi	9341	
PA_tika-vin08_t:934_13	na samūhanitabbā. Ubhopi na jānantīti ubhinnaṃ padesaniyamaṃ vā tāsaṃ dvinnampi vā	9341	
PA_tika-vin08_t:934_14	aññatarāya vā vijjamānataṃ vā avijjamānataṃ vā na jānanti, sabbattha saṅkā eva hoti.	9341	
PA_tika-vin08_t:934_15	Neva samūhanituṃ, na bandhituṃ sakkhissantīti idaṃ nirāsaṅkaṭṭhāne ṭhatvā samūhanituṃ	9341	
PA_tika-vin08_t:934_16	sakkontāpi mahāsīmaṃ paṭibandhituṃ na sakkhissantīti imamatthaṃ sandhāya vuttaṃ.	9341	
PA_tika-vin08_t:934_17	Na ca sakkā…pe… kammavācā kātunti idaṃ sīmābandhanakammavācaṃ sandhāya vuttaṃ. Tasmāti	9341	
PA_tika-vin08_t:934_18	yasmā bandhituṃ na sakkā, tasmā na samūhanitabbāti attho.	9341	
PA_tika-vin08_t:935_0	Keci pana “īdisesupi vihāresu chapañcamatte bhikkhū gahetvā vihārakoṭito paṭṭhāya	935	
PA_tika-vin08_t:935_1	vihāraparikkhepassa anto ca bahi ca samantā leḍḍupāte sabbattha mañcappamāṇe okāse	935	
PA_tika-vin08_t:935_2	nirantaraṃ ṭhatvā paṭhamaṃ avippavāsasīmaṃ, tato samānasaṃvāsakasīmañca samūhananavasena	935	
PA_tika-vin08_t:935_3	sīmāya samugghāte kate tasmiṃ vihāre khaṇḍasīmāya, mahāsīmāya vā ṭhitavijjamānatte	935	
PA_tika-vin08_t:935_4	sati avassaṃ ekasmiṃ mañcaṭṭhāne tāsaṃ majjhagatā te bhikkhū tā samūhaneyyuṃ, tato	935	
PA_tika-vin08_t:935_5	gāmasīmā eva avasisseyya. Na hettha sīmāya, tapparicchedassa vā jānanaṃ aṅgaṃ. Sīmāya	935	
PA_tika-vin08_t:935_6	pana antoṭhānaṃ ‘samūhanissāmā’ti kammavācākaraṇañcettha aṅgaṃ. Aṭṭhakathāyaṃ ‘khaṇḍasīmaṃ	935	
PA_tika-vin08_t:935_7	pana jānantā avippavāsaṃ ajānantāpi samūhanituñceva bandhituñca sakkhissantī’ti evaṃ	935	
PA_tika-vin08_t:935_8	mahāsīmāya paricchedassa ajānanepi samūhananassa vuttattā gāmasīmāya eva ca avasiṭṭhāya	935	
PA_tika-vin08_t:935_9	tattha yathāruci duvidhampi sīmaṃ bandhituñceva upasampadādikammaṃ kātuñca vaṭṭatī”ti	935	
PA_tika-vin08_t:935_10	vadanti, taṃ yuttaṃ viya dissati, vīmaṃsitvā gahetabbanti vimativinodaniyaṃ āgato	9351	
PA_tika-vin08_t:935_11	vinicchayo. Sāratthadīpaniyaṃ pana “avippavāsasīmā na samūhantabbāti mahāsīmaṃ sandhāya	9351	
PA_tika-vin08_t:935_12	vadati. Nirāsaṅkaṭṭhānesu ṭhatvāti cetiyaṅgaṇādīnaṃ khaṇḍasīmāya anokāsattā vuttaṃ.	9351	
PA_tika-vin08_t:935_13	Khaṇḍasīmañhi bandhantā tādisaṃ ṭhānaṃ pahāya aññasmiṃ vivitte okāse bandhanti. Appeva	9351	
PA_tika-vin08_t:935_14	nāma samūhanituṃ sakkhissantīti avippavāsasīmaṃyeva samūhanituṃ sakkhissanti, na	9351	
PA_tika-vin08_t:935_15	khaṇḍasīmaṃ. Paṭibandhituṃ pana na sakkhissantevāti khaṇḍasīmāyaṃ aññātattā na sakkhissanti.	9351	
PA_tika-vin08_t:935_16	Na samūhanitabbāti khaṇḍasīmaṃ ajānantehi na samūhanitabbā”ti vuttaṃ.	9351	
PA_tika-vin08_t:936_0	166. Evaṃ baddhasīmāvinicchayaṃ kathetvā idāni abaddhasīmāvinicchayaṃ dassetuṃ “abaddhasīmā	936	
PA_tika-vin08_t:936_1	panā”ti āha. Sā katividhāti āha “gāmasīmā sattabbhantarasīmā udakukkhepasīmāti tividhā”ti.	936	
PA_tika-vin08_t:936_2	Pāḷiyaṃ “asammatāya, bhikkhave, sīmāyā”tiādinā gāmasīmā eva baddhasīmāya khettaṃ	936	
PA_tika-vin08_t:936_3	araññanadīādayo viya sattabbhantaraudakukkhepādīnaṃ, sā ca gāmasīmā baddhasīmāya	936	
PA_tika-vin08_t:936_4	rahitaṭṭhāne sayameva samānasaṃvāsā hotīti dasseti. “Yā tassa gāmassa gāmasīmā”ti	936	
PA_tika-vin08_t:936_5	ettha gāmaparikkhepassa anto ca bahi ca khettavatthuaraññapabbatādikaṃ sabbaṃ gāmakkhettaṃ	936	
PA_tika-vin08_t:936_6	sandhāya “gāmassā”ti vuttaṃ, na antaragharameva, tasmā tassa sakalassa gāmakkhettassa	936	
PA_tika-vin08_t:936_7	sambandhanīyā gāmasīmāti evamattho gahetabbo. Yo hi so antaragharakhettādīsu anekesu	936	
PA_tika-vin08_t:936_8	bhūmibhāgesu “gāmo”ti ekattena lokajanehi paññatto gāmavohāro, sova idha “gāmasīmā”tipi	936	
PA_tika-vin08_t:936_9	vuccatīti adhippāyo. Gāmo eva hi gāmasīmā. Imināva nayena upari araññaṃ nadī samuddo	936	
PA_tika-vin08_t:936_10	jātassaroti, evaṃ tesu tesu bhūmippadesesu ekattena lokajanapaññattānameva araññādīnaṃ	9361	
PA_tika-vin08_t:936_11	araññasīmādibhāvo veditabbo, loke pana gāmasīmādivohāro gāmādīnaṃ mariyādāyameva	9361	
PA_tika-vin08_t:936_12	vattuṃ vaṭṭati, na gāmakkhettādīsu sabbattha. Sāsane pana te gāmādayo itaranivattiatthena	9361	
PA_tika-vin08_t:936_13	sayameva attano mariyādāti katvā gāmo eva gāmasīmā, araññameva araññasīmā, samuddo	9361	
PA_tika-vin08_t:936_14	eva samuddasīmāti sīmāvohārena vuttāti veditabbo. Pāḷiyaṃ nigamassa vāti idaṃ gāmasīmappabhedaṃ	9361	
PA_tika-vin08_t:936_15	upalakkhaṇavasena dassetuṃ vuttaṃ. Tenāha “nagarampi gahitamevā”ti.	9361	
PA_tika-vin08_t:937_0	Baliṃ labhantīti idaṃ yebhuyyavasena vuttaṃ. “Ayaṃ gāmo ettako karīsabhāgo”tiādinā	937	
PA_tika-vin08_t:937_1	pana rājapaṇṇesu āropitesu bhūmibhāgesu yasmiṃ yasmiṃ taḷākamātikāsusānapabbatādike	937	
PA_tika-vin08_t:937_2	padese baliṃ na gaṇhanti, sopi gāmasīmā eva. Rājādīhi paricchinnabhūmibhāgo hi sabbova	937	
PA_tika-vin08_t:937_3	ṭhapetvā nadīloṇijātassare gāmasīmāti veditabbā. Tenāha “paricchinditvā rājā kassaci	937	
PA_tika-vin08_t:937_4	detī”ti. Sace pana tattha rājā kañci padesaṃ gāmantarena yojeti, so paviṭṭhagāmasīmataṃ	937	
PA_tika-vin08_t:937_5	eva bhajati. Nadījātassare vināsetvā taḷākādibhāvaṃ vā pūretvā khettādibhāvaṃ vā	937	
PA_tika-vin08_t:937_6	pāpitesupi eseva nayo.	937	
PA_tika-vin08_t:938_0	Ye pana gāmā rājacorādibhayapīḷitehi manussehi chaḍḍitā cirampi nimmanussā tiṭṭhanti,	938	
PA_tika-vin08_t:938_1	samantā pana gāmā santi, tepi pāṭekkaṃ gāmasīmāva. Tesu hi rājāno samantagāmavāsīhi	938	
PA_tika-vin08_t:938_2	kasāpetvā vā yehi kehici kasitaṭṭhānaṃ likhitvā vā baliṃ gaṇhanti, aññena vā gāmena	938	
PA_tika-vin08_t:938_3	ekībhāvaṃ upanenti, ye pana gāmā rājūhipi pariccattā gāmakhettānantarikā mahāaraññena	938	
PA_tika-vin08_t:938_4	ekībhūtā, te agāmakāraññasīmataṃ pāpuṇanti, purimā gāmasīmā vinassati, rājāno pana	938	
PA_tika-vin08_t:938_5	ekasmiṃ araññādipadese mahantaṃ gāmaṃ katvā anekasahassāni kulāni vāsāpetvā tattha	938	
PA_tika-vin08_t:938_6	vāsīnaṃ bhogagāmāti samantā bhūtagāme paricchinditvā denti, purāṇanāmaṃ pana paricchedañca	938	
PA_tika-vin08_t:938_7	na vināsenti, tepi paccekaṃ gāmasīmā eva, ettāvatā purimagāmasīmataṃ na vijahanti.	938	
PA_tika-vin08_t:938_8	Sā ca itarā cātiādi “samānasaṃvāsā ekūposathā”ti pāḷipadassa adhippāyavivaraṇaṃ.	938	
PA_tika-vin08_t:938_9	Tattha hi sā ca rājicchāvasena parivattetvā samuppannā abhinavā, itarā ca aparivattā	938	
PA_tika-vin08_t:938_10	pakatigāmasīmā yathā baddhasīmāya sabbaṃ saṅghakammaṃ kātuṃ vaṭṭati, evametāpi sabbakammārahatāsadisena	9381	
PA_tika-vin08_t:938_11	baddhasīmāsadisā samānasaṃvāsā ekūposathāti adhippāyo. Sāmaññato “baddhasīmāsadisā”ti	9381	
PA_tika-vin08_t:938_12	vutte ticīvarāvippavāsasīmaṃ baddhasīmaṃ eva maññantīti taṃsadisatānivattanamukhena	9381	
PA_tika-vin08_t:938_13	uparisattabbhantarasīmāya taṃsadisatāpi atthīti dassananayassa idheva pasaṅgaṃ dassetuṃ	9381	
PA_tika-vin08_t:938_14	“kevala”ntiādi vuttaṃ.	9381	
PA_tika-vin08_t:939_0	Viñjhāṭavisadise araññeti yattha “asukagāmassa idaṃ khetta”nti gāmavohāro natthi,	939	
PA_tika-vin08_t:939_1	yattha ca neva kasanti na vapanti, tādise araññe. Macchabandhānaṃ agamanapathā nimmanussāvāsā	939	
PA_tika-vin08_t:939_2	samuddantaradīpakāpi ettheva saṅgayhanti. Yaṃ yañhi agāmakkhettabhūtaṃ nadīsamuddajātassaravirahitapadesaṃ,	939	
PA_tika-vin08_t:939_3	taṃ sabbaṃ araññasīmāti veditabbaṃ. Sā ca sattabbhantarasīmaṃ vinā sayameva samānasaṃvāsā	939	
PA_tika-vin08_t:939_4	baddhasīmāsadisā, nadīādisīmāsu viya sabbamettha saṅghakammaṃ kātuṃ vaṭṭati. Nadīsamuddajātassarānaṃ	939	
PA_tika-vin08_t:939_5	tāva aṭṭhakathāyaṃ “attano sabhāveneva baddhasīmāsadisā”tiādinā vuttattā sīmatā siddhā.	939	
PA_tika-vin08_t:939_6	Araññassa pana sīmatā kathanti? Sattabbhantarasīmānujānanasuttādisāmatthiyato. Yathā	939	
PA_tika-vin08_t:939_7	hi gāmasīmāya vaggakammaparihāratthaṃ bahū baddhasīmāyo anuññātā, tāsañca dvinnaṃ	939	
PA_tika-vin08_t:939_8	antarā aññamaññaṃ asambhedatthaṃ sīmantarikā anuññātā, evamidha araññepi sattabbhantarasīmā.	939	
PA_tika-vin08_t:939_9	Tāsañca dvinnaṃ antarāpi sīmantarikāya pāḷiaṭṭhakathāsu vidhānasāmatthiyato araññassapi	939	
PA_tika-vin08_t:939_10	sabhāveneva nadīādīnaṃ viya sīmabhāvo tattha vaggakammaparihāratthameva sattabbhantarasīmāya	9391	
PA_tika-vin08_t:939_11	anuññātattāva siddhoti veditabbaṃ. Tattha sīmāyameva hi ṭhitā sīmaṭṭhānaṃ vaggakammaṃ	9391	
PA_tika-vin08_t:939_12	karonti, na asīmāyaṃ ākāse ṭhitā viya ākāsaṭṭhānaṃ. Evameva hi sāmatthiyaṃ gahetvā	9391	
PA_tika-vin08_t:939_13	“sabbā, bhikkhave, nadī asīmā”tiādinā paṭikkhittabaddhasīmānampi nadīsamuddajātassarānaṃ	9391	
PA_tika-vin08_t:939_14	attano sabhāveneva sīmabhāvo aṭṭhakathāyaṃ vuttoti gahetabbo.	9391	
PA_tika-vin08_t:940_0	Athassa ṭhitokāsatoti tassa bhikkhussa ṭhitokāsato. Sacepi hi bhikkhusahassaṃ tiṭṭhati,	940	
PA_tika-vin08_t:940_1	tassa ṭhitokāsassa bāhirantato paṭṭhāya bhikkhūnaṃ vaggakammaparihāratthaṃ sīmāpekkhāya	940	
PA_tika-vin08_t:940_2	uppannāya tāya saha sayameva uppannā sattabbhantarasīmā samānasaṃvāsakāti adhippāyo.	940	
PA_tika-vin08_t:940_3	Yattha pana khuddake araññe mahantehi bhikkhūhi paripuṇṇatāya vaggakammasaṅkābhāvena	940	
PA_tika-vin08_t:940_4	sattabbhantarasīmāpekkhā natthi, tattha sattabbhantarasīmā na uppajjati. Kevalāraññasīmāyameva,	940	
PA_tika-vin08_t:940_5	tattha saṅghena kammaṃ kātabbaṃ. Nadīādīsupi eseva nayo. Vakkhati hi “sace nadī nātidīghā	940	
PA_tika-vin08_t:940_6	hoti, pabhavato paṭṭhāya yāva mukhadvārā sabbattha saṅgho nisīdati, udakukkhepasīmāya	940	
PA_tika-vin08_t:940_7	kammaṃ natthī”tiādi, iminā eva ca vacanena vaggakammaparihāratthaṃ sīmāpekkhāya sati	940	
PA_tika-vin08_t:940_8	eva udakukkhepasattabbhantarasīmā uppajjanti, nāsatīti daṭṭhabbaṃ.	940	
PA_tika-vin08_t:941_0	Keci pana “samantā abbhantaraṃ minitvā paricchedakaraṇeneva sīmā sañjāyati, na sayamevā”ti	941	
PA_tika-vin08_t:941_1	vadanti, taṃ na gahetabbaṃ. Yadi hi abbhantaraparicchedakaraṇappakārena sīmā uppajjeyya,	941	
PA_tika-vin08_t:941_2	abaddhasīmāva na siyā bhikkhūnaṃ kiriyāpakārasiddhito. Apica vaḍḍhakihatthānaṃ pakatihatthānañca	941	
PA_tika-vin08_t:941_3	loke anekavidhattā, vinaye “īdisaṃ hatthapamāṇa”nti avuttattā ca “yena kenaci minite	941	
PA_tika-vin08_t:941_4	bhagavatā anuññātena nu kho hatthena minitaṃ, na nu kho”ti sīmāya vipattisaṅkā bhaveyya,	941	
PA_tika-vin08_t:941_5	minantehi ca anumattampi ūnamadhikamakatvā minituṃ asakkuṇeyyatāya vipatti eva siyā,	941	
PA_tika-vin08_t:941_6	parisavasena cāyaṃ vaḍḍhamānā tesaṃ minanena vaḍḍhati, hāyati vā. Saṅghe ca kammaṃ	941	
PA_tika-vin08_t:941_7	katvā gate ayaṃ bhikkhūnaṃ payogena samuppannā sīmā tesaṃ payogena vigacchati na	941	
PA_tika-vin08_t:941_8	vigacchati ca, kathaṃ baddhasīmā viya yāva sāsanantaradhānā na tiṭṭheyya, ṭhitiyā	941	
PA_tika-vin08_t:941_9	ca purāṇavihāresu viya sakalepi visuṃ araññe katasīmā sambhedasaṅkā na bhaveyya,	941	
PA_tika-vin08_t:941_10	tasmā sīmāpekkhāya eva samuppajjati, tabbigamena vigacchatīti gahetabbaṃ. Yathā cettha,	9411	
PA_tika-vin08_t:941_11	evaṃ udakukkhepasīmāyampi nadīādīsupi.	9411	
PA_tika-vin08_t:942_0	Tatthāpi hi majjhimapuriso na paññāyati, tathā sabbathāmena khipanaṃ, ubhayatthapi	942	
PA_tika-vin08_t:942_1	ca yassaṃ disāyaṃ sattabbhantarassa, udakukkhepassa vā okāso nappahoti, tattha kathaṃ	942	
PA_tika-vin08_t:942_2	minanaṃ, khipanaṃ vā bhaveyya, gāmakkhettādīsu pavisanato akhette sīmā paviṭṭhā kinnāma	942	
PA_tika-vin08_t:942_3	sīmā na vipajjeyya. Apekkhāya sīmuppattiyaṃ pana yato pahoti, tattha sattabbhantaraudakukkhepasīmā	942	
PA_tika-vin08_t:942_4	sayameva paripuṇṇā jāyanti. Yato pana nappahoti, tattha attano khettappamāṇeneva	942	
PA_tika-vin08_t:942_5	jāyanti, na bahi. Yaṃ panettha abbhantaraminanappamāṇassa vālukādikhipanakammassa	942	
PA_tika-vin08_t:942_6	ca dassanaṃ, taṃ sayaṃjātasīmānaṃ ṭhitaṭṭhānassa paricchedanatthaṃ kataṃ gāmūpacāragharūpacārajānanatthaṃ	942	
PA_tika-vin08_t:942_7	leḍḍusuppādikhipanavidhānadassanaṃ viya. Teneva mātikāṭṭhakathāyaṃ “sīmaṃ vā sammannati,	942	
PA_tika-vin08_t:942_8	udakukkhepaṃ vā paricchindatī”ti vuttaṃ. Evaṃ katepi tassa paricchedassa yāthāvato	942	
PA_tika-vin08_t:942_9	ñātuṃ asakkuṇeyyattena puthulato ñatvā anto tiṭṭhantehi nirāsaṅkaṭṭhāne ṭhātabbaṃ,	942	
PA_tika-vin08_t:942_10	aññaṃ bahi karontehi atidūre nirāsaṅkaṭṭhāne pesetabbaṃ.	9421	
PA_tika-vin08_t:943_0	Apare pana “sīmāpekkhāya kiccaṃ natthi, maggagamananahānādiatthehi ekabhikkhusmimpi	943	
PA_tika-vin08_t:943_1	araññe vā nadīādīsu vā paviṭṭhe taṃ parikkhipitvā sattabbhantaraudakukkhepasīmā sayameva	943	
PA_tika-vin08_t:943_2	pabhā viya padīpassa samuppajjati. Gāmakkhettādīsu tasmiṃ otiṇṇamatte vigacchati.	943	
PA_tika-vin08_t:943_3	Tenevettha dvinnaṃ saṅghānaṃ visuṃ kammaṃ karontānaṃ sīmādvayassa antarā sīmantarikaṃ	943	
PA_tika-vin08_t:943_4	aññaṃ sattabbhantaraṃ udakukkhepañca ṭhapetuṃ anuññātaṃ. Sīmāpariyante hi kenaci	943	
PA_tika-vin08_t:943_5	kammena pesitassa bhikkhuno samantā sañjātā sīmā itaresaṃ sīmāya phusitvā sīmāsambhedaṃ	943	
PA_tika-vin08_t:943_6	kareyya, so mā hotūti vā, itarathā hatthacaturaṅgulamattāyapettha sīmantarikāya anujānitabbato.	943	
PA_tika-vin08_t:943_7	Apica sīmantarikāya ṭhitassa ubhayattha kammakopavacanatopi cetaṃ sijjhati tampi	943	
PA_tika-vin08_t:943_8	parikkhipitvā sayameva sañjātāya sīmāya ubhinnampi sīmānaṃ, ekāya eva vā saṅkarato.	943	
PA_tika-vin08_t:943_9	Itarathā tassa kammakopavacanaṃ na yujjeyya. Vuttañhi mātikāṭṭhakathāyaṃ ‘paricchedabbhantare	943	
PA_tika-vin08_t:943_10	hatthapāsaṃ vijahitvā ṭhitopi paricchedato bahi aññaṃ tattakaṃyeva paricchedaṃ anatikkamitvā	9431	
PA_tika-vin08_t:943_11	ṭhitopi kammaṃ kopetī’ti. Kiñca agāmakāraññe ṭhitassa kammakaraṇicchāvirahitassapi	9431	
PA_tika-vin08_t:943_12	bhikkhuno sattabbhantaraparicchinne abbhokāse cīvaravippavāso bhagavatā anuññāto,	9431	
PA_tika-vin08_t:943_13	so ca paricchedo sīmā, evaṃ apekkhaṃ vinā samuppannā. Tenevettha ‘ayaṃ sīmā cīvaravippavāsaparihārampi	9431	
PA_tika-vin08_t:943_14	labhatī’ti vuttaṃ, tasmā kammakaraṇicchaṃ vināpi vuttanayena samuppatti gahetabbā”ti	9431	
PA_tika-vin08_t:943_15	vadanti. Taṃ na yuttaṃ padīpapabhā viya sabbapuggalānampi paccekaṃ sīmāsambhavena	9431	
PA_tika-vin08_t:943_16	saṅghe, gaṇe vā kammaṃ karonte tattha ṭhitānaṃ bhikkhūnaṃ samantā paccekaṃ samuppannānaṃ	9431	
PA_tika-vin08_t:943_17	anekasīmānaṃ aññamaññaṃ saṅkaradosappasaṅgato. Parisavasena cassā vaḍḍhi hāni ca	9431	
PA_tika-vin08_t:943_18	sambhavati, pacchā āgatānaṃ abhinavasīmantaruppatti eva, gatānaṃ samantā ṭhitasīmāvināso ca bhaveyya.	9431	
PA_tika-vin08_t:944_0	Pāḷiyaṃ pana “samantā sattabbhantarā, ayaṃ tattha samānasaṃvāsā”tiādinā ekā eva sattabbhantarā	944	
PA_tika-vin08_t:944_1	udakukkhepā ca anuññātā, na cesā sīmā sabhāvena, kāraṇasāmatthiyena vā pabhā viya	944	
PA_tika-vin08_t:944_2	padīpassa uppajjati, kintu bhagavato anujānaneneva. Bhagavā ca imā anujānanto bhikkhūnaṃ	944	
PA_tika-vin08_t:944_3	vaggakammaparihārena kammakaraṇasukhatthameva anuññāsīti kathaṃ nahānādikiccena paviṭṭhānampi	944	
PA_tika-vin08_t:944_4	samantā tāsaṃ sīmānaṃ samuppatti payojanābhāvā, payojane ca ekaṃ eva payojananti	944	
PA_tika-vin08_t:944_5	kathaṃ paccekaṃ bhikkhugaṇanāya anekasīmāsamuppatti. “Ekasīmāya hatthapāsaṃ avijahitvā	944	
PA_tika-vin08_t:944_6	ṭhitā”ti hi vuttaṃ. Yaṃ pana dvinnaṃ sīmānaṃ antarā tattakaparicchedeneva sīmantarikāṭhapanavacanaṃ,	944	
PA_tika-vin08_t:944_7	tattha ṭhitānaṃ kammakopavacanañca, tampi imāsaṃ sīmānaṃ paricchedassa dubbodhatāya	944	
PA_tika-vin08_t:944_8	sīmāya sambhedasaṅkaṃ kammakopasaṅkañca dūrato pariharituṃ vuttaṃ.	944	
PA_tika-vin08_t:945_0	Yo ca cīvaravippavāsatthaṃ bhagavatā abbhokāse dassito sattabbhantaraparicchedo,	945	
PA_tika-vin08_t:945_1	so sīmā eva na hoti, khettataḷākādiparicchedo viya ayamettha eko paricchedova. Tattha	945	
PA_tika-vin08_t:945_2	ca bahūsu bhikkhūsu ekato ṭhitesu tesaṃ visuṃ visuṃ attano ṭhitaṭṭhānato paṭṭhāya	945	
PA_tika-vin08_t:945_3	samantā sattabbhantaraparicchedabbhantare eva cīvaraṃ ṭhapetabbaṃ, na parisapariyantato.	945	
PA_tika-vin08_t:945_4	Parisapariyantato paṭṭhāya hi abbhantare gayhamāne sattabbhantarapariyosāne ṭhapitacīvaraṃ	945	
PA_tika-vin08_t:945_5	majjhe ṭhitassa sattabbhantarato bahi hotīti taṃ aruṇuggamane nissaggiyaṃ siyā. Sīmā	945	
PA_tika-vin08_t:945_6	pana parisapariyantatova gahetabbā. Cīvaravippavāsaparihāropettha ajjhokāsaparicchedassa	945	
PA_tika-vin08_t:945_7	vijjamānattā vutto, na pana yāva sīmāparicchedaṃ labbhamānattā mahāsīmāya avippavāsasīmāvohāro	945	
PA_tika-vin08_t:945_8	viya. Mahāsīmāyampi hi gāmagāmūpacāresu cīvaraṃ nissaggiyaṃ hoti, idhāpi majjhe ṭhitassa	945	
PA_tika-vin08_t:945_9	sīmāpariyante nissaggiyaṃ hoti, tasmā yathāvuttasīmāpekkhāvaseneva tāsaṃ sattabbhantaraudakukkhepasīmānaṃ	945	
PA_tika-vin08_t:945_10	uppatti, tabbigamena vināso ca gahetabboti amhākaṃ khanti, vīmaṃsitvā gahetabbaṃ.	9451	
PA_tika-vin08_t:945_11	Añño vā pakāro ito yuttataro gavesitabbo.	9451	
PA_tika-vin08_t:946_0	Idha pana “araññe samantā sattabbhantarā”ti evaṃ pāḷiyaṃ, “viñjhāṭavisadise araññe	946	
PA_tika-vin08_t:946_1	samantā sattabbhantarā”ti aṭṭhakathāyañca rukkhādinirantarepi araññe sattabbhantarasīmāya	946	
PA_tika-vin08_t:946_2	vihitattā attano nissayabhūtāya araññasīmāya saha etissā rukkhādisambandhe dosābhāvo,	946	
PA_tika-vin08_t:946_3	pageva agāmake rukkheti nissitepi padese cīvaravippavāsassa rukkhaparihāraṃ vināva	946	
PA_tika-vin08_t:946_4	ajjhokāsaparihāro ca anumatoti siddhoti veditabbaṃ.	946	
PA_tika-vin08_t:947_0	Upacāratthāyāti sīmantarikatthāya. Sattabbhantarato adhikaṃ vaṭṭati, ūnakaṃ pana	947	
PA_tika-vin08_t:947_1	na vaṭṭati eva sattabbhantaraparicchedassa dubbijānattā. Tasmā saṅghaṃ vinā ekenapi	947	
PA_tika-vin08_t:947_2	bhikkhunā bahi tiṭṭhantena aññaṃ sattabbhantaraṃ atikkamitvā dūre eva ṭhātabbaṃ.	947	
PA_tika-vin08_t:947_3	Itarathā kammakopasaṅkarato. Udakukkhepepi eseva nayo. Teneva vakkhati “ūnakaṃ pana	947	
PA_tika-vin08_t:947_4	na vaṭṭatī”ti. Idañcettha sīmantarikāvidhānaṃ dvinnaṃ baddhasīmānaṃ sīmantarikānujānanasuttānulomato	947	
PA_tika-vin08_t:947_5	siddhanti daṭṭhabbaṃ. Kiñcāpi hi bhagavatā nidānavasena ekagāmanissitānaṃ ekasabhāgānañca	947	
PA_tika-vin08_t:947_6	dvinnaṃ baddhasīmānameva aññamaññaṃ sambhedaajjhottharaṇadosaparihārāya sīmantarikā	947	
PA_tika-vin08_t:947_7	anuññātā, tathāpi tadanulomato ekaṃ araññasīmaṃ nadīādisīmañca nissitānaṃ ekasabhāgānaṃ	947	
PA_tika-vin08_t:947_8	dvinnaṃ sattabbhantarasīmānampi udakukkhepasīmānampi aññamaññaṃ sambhedajjhottharaṇaṃ,	947	
PA_tika-vin08_t:947_9	sīmantarikaṃ vinā abyavadhānena ṭhānañca bhagavatā anabhimatamevāti ñatvā aṭṭhakathācariyā	947	
PA_tika-vin08_t:947_10	idhāpi sīmantarikāvidhānamakaṃsu. Visabhāgasīmānampi hi ekasīmānissitattaṃ ekasabhāgattañcāti	9471	
PA_tika-vin08_t:947_11	dvīhaṅgehi samannāgame sati eva sīmantarikaṃ vinā ṭhānaṃ sambhedāya hoti, nāsatīti	9471	
PA_tika-vin08_t:947_12	daṭṭhabbaṃ. Sīmantarikavidhānasāmatthiyeneva cetāsaṃ rukkhādisambandhopi baddhasīmā	9471	
PA_tika-vin08_t:947_13	viya aññamaññaṃ na vaṭṭatīti ayampi nayato dassitovāti gahetabbaṃ.	9471	
PA_tika-vin08_t:948_0	167. Sabhāvenevāti iminā gāmasīmā viya abaddhasīmāti dasseti. Sabbamettha saṅghakammaṃ	948	
PA_tika-vin08_t:948_1	kātuṃ vaṭṭatīti samānasaṃvāsā ekūposathāti dasseti. Yena kenacīti antamaso sūkarādinā	948	
PA_tika-vin08_t:948_2	sattena. Mahoghena pana uṇṇataṭṭhānato ninnaṭṭhāne patantena khato khuddako vā mahanto	948	
PA_tika-vin08_t:948_3	vā lakkhaṇayutto “jātassaro”tveva vuccati. Etthapi khuddake udakukkhepakiccaṃ natthi.	948	
PA_tika-vin08_t:948_4	Samudde pana sabbattha udakukkhepasīmāyameva kammaṃ kātabbaṃ sodhetuṃ dukkarattā.	948	
PA_tika-vin08_t:948_5	Puna tatthāti lokavohārasiddhīsu eva tāsu nadīādīsu tīsu abaddhasīmāsu puna vaggakammaparihāratthaṃ	948	
PA_tika-vin08_t:948_6	sāsanavohārasiddhāya abaddhasīmāya paricchedaṃ dassentoti adhippāyo. Pāḷiyaṃ “yaṃ	948	
PA_tika-vin08_t:948_7	majjhimassa purisassā”tiādīsu udakaṃ ukkhipitvā khipīyati etthāti udakukkhepo, udakassa	948	
PA_tika-vin08_t:948_8	patanokāso, tasmā udakukkhepā, ayañhettha padasambandhavasena attho – parisapariyantato	948	
PA_tika-vin08_t:948_9	paṭṭhāya samantā yāva majjhimassa purisassa udakukkhepo udakassa patanaṭṭhānaṃ, tāva	948	
PA_tika-vin08_t:948_10	yaṃ taṃ paricchinnaṭṭhānaṃ, ayaṃ tattha nadīādīsu aparā samānasaṃvāsā udakukkhepasīmāti.	9481	
PA_tika-vin08_t:949_0	Tassa antoti tassa udakukkhepaparicchinnassa ṭhānassa anto. Na kevalañca tasseva	949	
PA_tika-vin08_t:949_1	anto, tato bahipi, “ekassa udakukkhepassa anto ṭhātuṃ na vaṭṭatī”ti vacanaṃ udakukkhepaparicchedassa	949	
PA_tika-vin08_t:949_2	dubbijānato kammakopasaṅkā hotīti. Teneva mātikāṭṭhakathāyaṃ “paricchedabbhantare	949	
PA_tika-vin08_t:949_3	hatthapāsaṃ vijahitvā ṭhitopi paricchedato bahi aññaṃ tattakaṃyeva paricchedaṃ anatikkamitvā	949	
PA_tika-vin08_t:949_4	ṭhitopi kammaṃ kopeti, idaṃ sabbaaṭṭhakathāsu sanniṭṭhāna”nti vuttaṃ. Yaṃ panettha	949	
PA_tika-vin08_t:949_5	sāratthadīpaniyaṃ “tassa antohatthapāsaṃ vijahitvā ṭhito kammaṃ kopetīti iminā paricchedato	949	
PA_tika-vin08_t:949_6	bahi yattha katthaci ṭhito kammaṃ na kopetī”ti vatvā mātikāṭṭhakathāvacanampi paṭikkhipitvā	949	
PA_tika-vin08_t:949_7	“neva pāḷiyaṃ na aṭṭhakathāyaṃ upalabbhatī”tiādi bahu papañcitaṃ, taṃ na sundaraṃ	949	
PA_tika-vin08_t:949_8	idha aṭṭhakathāvacanena mātikāṭṭhakathāvacanassa nayato saṃsandanato saṅghaṭanato.	949	
PA_tika-vin08_t:949_9	Tathā hi dvinnaṃ udakukkhepapaacchedānamantarā vidatthicaturaṅgulamattampi sīmantarikaṃ	949	
PA_tika-vin08_t:949_10	aṭhapetvā “añño udakukkhepo sīmantarikāya ṭhapetabbo, “tato adhikaṃ vaṭṭati eva,	9491	
PA_tika-vin08_t:949_11	ūnakaṃ pana na vaṭṭatī”ti evaṃ idheva vuttena iminā aṭṭhakathāvacanena sīmantarikopacāre	9491	
PA_tika-vin08_t:949_12	udakukkhepato ūnake ṭhapite sīmāya sīmāsambhedato kammakopopi vutto eva. Yadaggena	9491	
PA_tika-vin08_t:949_13	ca evaṃ vutto, tadaggena ca tattha ekabhikkhuno pavesepi sati tassa sīmaṭṭhabhāvato	9491	
PA_tika-vin08_t:949_14	kammakopo vutto eva hoti. Aṭṭhakathāyaṃ “ūnakaṃ pana na vaṭṭatī”ti kathanañcetaṃ	9491	
PA_tika-vin08_t:949_15	udakukkhepaparicchedassa dubbijānantenapi sīmāsambhedasaṅkāparihāratthaṃ vuttaṃ.	9491	
PA_tika-vin08_t:949_16	Sattabbhantarasīmānamantarā tattakaparicchedeneva sīmantarikavidhānavacanatopi etāsaṃ	9491	
PA_tika-vin08_t:949_17	dubbijānaparicchedatā, tattha ca ṭhitānaṃ kammakopasaṅkā sijjhati. Kammakopasaṅkaṭṭhānampi	9491	
PA_tika-vin08_t:949_18	ācariyā dūrato parihāratthaṃ “kammakopaṭṭhāna”nti vatvāva ṭhapesunti gahetabbaṃ.	9491	
PA_tika-vin08_t:950_0	Sāratthadīpaniyaṃ pana – aparicchinnāyāti baddhasīmāvasena akataparicchedāya. Yena	950	
PA_tika-vin08_t:950_1	kenaci khaṇitvā akatoti antamaso tiracchānenapi khaṇitvā akato. Tassa antohatthapāsaṃ	950	
PA_tika-vin08_t:950_2	vijahitvā ṭhito kammaṃ kopetīti iminā paricchedato bahi yattha katthaci ṭhito kammaṃ	950	
PA_tika-vin08_t:950_3	na kopetīti dīpeti. Yaṃ pana vuttaṃ mātikāṭṭhakathāyaṃ “paricchedabbhantare hatthapāsaṃ	950	
PA_tika-vin08_t:950_4	vijahitvā ṭhitopi paricchedato bahi aññaṃ tattakaṃyeva paricchedaṃ anatikkamitvā	950	
PA_tika-vin08_t:950_5	ṭhitopi kammaṃ kopeti, idaṃ sabbaaṭṭhakathāsu sanniṭṭhāna”nti. Tattha aññaṃ tattakaṃyeva	950	
PA_tika-vin08_t:950_6	paricchedaṃ anatikkamitvā ṭhitopi kammaṃ kopetīti idaṃ neva pāḷiyaṃ, na aṭṭhakathāyaṃ	950	
PA_tika-vin08_t:950_7	upalabbhati, yadi cetaṃ dvinnaṃ saṅghānaṃ visuṃ uposathādikammakaraṇādhikāre vuttattā	950	
PA_tika-vin08_t:950_8	udakukkhepato bahi aññaṃ udakukkhepaṃ anatikkamitvā uposathādikaraṇatthaṃ ṭhito saṅgho	950	
PA_tika-vin08_t:950_9	sīmāsambhedasambhavato kammaṃ kopetīti iminā adhippāyena vuttaṃ siyā, evampi yujjeyya.	950	
PA_tika-vin08_t:950_10	Teneva mātikāṭṭhakathāya līnatthappakāsaniyaṃ vuttaṃ “aññaṃ tattakaṃyeva paricchedanti	9501	
PA_tika-vin08_t:950_11	dutiyaṃ udakukkhepaṃ anatikkantopi kopeti. Kasmā? Attano udakukkhepasīmāya paresaṃ	9501	
PA_tika-vin08_t:950_12	udakukkhepasīmāya ajjhotthaṭattā sīmāsambhedo hoti, tasmā kopetī”ti. “Idaṃ sabbaaṭṭhakathāsu	9501	
PA_tika-vin08_t:950_13	sanniṭṭhāna”nti ca imināva adhippāyena vuttanti gahetabbaṃ sabbāsupi aṭṭhakathāsu	9501	
PA_tika-vin08_t:950_14	sīmāsambhedassa anicchitattā. Teneva hi “attano ca aññesañca udakukkhepaparicchedassa	9501	
PA_tika-vin08_t:950_15	antarā añño udakukkhepo sīmantarikatthāya ṭhapetabbo”ti vuttaṃ. Aññe panettha aññathāpi	9501	
PA_tika-vin08_t:950_16	papañcenti, taṃ na gahetabbaṃ.	9501	
PA_tika-vin08_t:951_0	Sabbattha saṅgho nisīdatīti hatthapāsaṃ avijahitvā nisīdati. Udakukkhepasīmāya kammaṃ	951	
PA_tika-vin08_t:951_1	natthīti yasmā sabbopi nadīpadeso bhikkhūhi ajjhotthaṭo, tasmā samantato nadiyā abhāvā	951	
PA_tika-vin08_t:951_2	udakukkhepappayojanaṃ natthi. Udakukkhepappamāṇā sīmantarikā suviññeyyatarā hoti,	951	
PA_tika-vin08_t:951_3	sīmāsambhedasaṅkā ca na siyāti sāmīcidassanatthaṃ “añño udakukkhepo sīmantarikatthāya	951	
PA_tika-vin08_t:951_4	ṭhapetabbo”ti vuttaṃ. Yattakena pana sīmāsambhedo na hoti, tattakaṃ ṭhapetuṃ vaṭṭatiyeva.	951	
PA_tika-vin08_t:951_5	Tenevāhu porāṇā “yattakena sīmāsambhedo na hoti, tattakampi ṭhapetuṃ vaṭṭatī”ti.	951	
PA_tika-vin08_t:951_6	Ūnakaṃ pana na vaṭṭatīti idampi udakukkhepasīmāya parisavasena vaḍḍhanato sīmāsambhedasaṅkā	951	
PA_tika-vin08_t:951_7	siyāti tannivāraṇatthameva vuttanti vuttaṃ.	951	
PA_tika-vin08_t:952_0	Vajirabuddhiṭīkāyampi – yaṃ majjhimassa purisassa samantā udakukkhepāti pana etissā	952	
PA_tika-vin08_t:952_1	nadiyā catuvaggādīnaṃ saṅghānaṃ visuṃ catuvaggakaraṇīyādikammakaraṇakāle sīmāparicchedadassanatthaṃ	952	
PA_tika-vin08_t:952_2	vuttaṃ ticīvarena vippavāsāvippavāsaparicchedadassanatthampi sattabbhantarasīmāya	952	
PA_tika-vin08_t:952_3	paricchedadassanaṃ viyāti ācariyā, tasmā udakukkhepaparicchedābhāvepi antonadiyaṃ	952	
PA_tika-vin08_t:952_4	kammaṃ kātuṃ vaṭṭatīti siddhaṃ. Ayaṃ pana viseso – tattha nāvāgato ce, nāvāyaṃ vuttanayena,	952	
PA_tika-vin08_t:952_5	satthagato ce, satthe vuttanayena. So ce atirekacātumāsanivuttho ce, gāme vuttanayena	952	
PA_tika-vin08_t:952_6	ticīvarāvippavāso veditabbo. Tatthāpi ayaṃ viseso – sace sattho udakukkhepassa anto	952	
PA_tika-vin08_t:952_7	hoti, udakukkhepasīmā pamāṇanti eke. Satthova pamāṇanti ācariyā. Sace panettha bahū	952	
PA_tika-vin08_t:952_8	bhikkhūtiādimhi keci adhiṭṭhānuposathaṃ, keci gaṇuposathaṃ, keci saṅghuposathanti	952	
PA_tika-vin08_t:952_9	vattukāmatāya “bahū saṅghā”ti avatvā “bhikkhū”ti vuttaṃ. Ūnakaṃ pana na vaṭṭatīti	952	
PA_tika-vin08_t:952_10	ettha sīmāsambhedasambhavatoti upatissatthero. Ṭhapente hi ūnakaṃ na ṭhapetabbaṃ,	9521	
PA_tika-vin08_t:952_11	“aṭṭhapetumpi vaṭṭati evā”ti vuttanti vuttaṃ.	9521	
PA_tika-vin08_t:953_0	Tanti sīmaṃ. Sīghameva atikkamatīti iminā taṃ anatikkamitvā anto eva parivattamānāya	953	
PA_tika-vin08_t:953_1	kātuṃ vaṭṭatīti dasseti. Etadatthameva hi vālikādīhi sīmāparicchindanaṃ, itarathā	953	
PA_tika-vin08_t:953_2	bahi parivattā nu kho, no vāti kammakopasaṅkā bhaveyyāti. Aññissā anussāvanāti kevalāya	953	
PA_tika-vin08_t:953_3	nadīsīmāya anussāvanā. Antonadiyaṃ jātarukkhe vāti udakukkhepaparicchedassa bahi	953	
PA_tika-vin08_t:953_4	ṭhite rukkhe vā. Bahinadītīrameva hi visabhāgasīmattā abandhitabbaṭṭhānaṃ, na antonadī	953	
PA_tika-vin08_t:953_5	nissayattena sabhāgattā. Teneva “bahinadītīre vihārasīmāya vā”tiādinā tīrameva abandhitabbaṭṭhānattena	953	
PA_tika-vin08_t:953_6	dassitaṃ, na pana nadī. Jātarukkhepi ṭhitehīti idaṃ antoudakukkhepaṭṭhaṃ sandhāya	953	
PA_tika-vin08_t:953_7	vuttaṃ. Na hi bahiudakukkhepe bhikkhūnaṃ ṭhātuṃ vaṭṭati.	953	
PA_tika-vin08_t:954_0	Rukkhassāti tasseva antoudakukkhepaṭṭhassa rukkhassa. Sīmaṃ vā sodhetvāti yathāvuttaṃ	954	
PA_tika-vin08_t:954_1	vihāre baddhasīmaṃ gāmasīmañca tattha ṭhitabhikkhūnaṃ hatthapāsānayanabahisīmakaraṇavaseneva	954	
PA_tika-vin08_t:954_2	sodhetvā. Yathā ca udakukkhepasīmāyaṃ kammaṃ karontehi, evaṃ baddhasīmāyaṃ vā gāmasīmāyaṃ	954	
PA_tika-vin08_t:954_3	vā kammaṃ karontehipi udakukkhepasīmaṭṭhe sodhetvāva kātabbaṃ. Eteneva sattabbhantaraaraññasīmāhipi	954	
PA_tika-vin08_t:954_4	saddhiṃ udakukkhepasīmāya, imāya ca saddhiṃ tāsaṃ rukkhādisambandhadosopi nayato	954	
PA_tika-vin08_t:954_5	dassitova hoti. Imināva nayena sattabbhantarasīmāya baddhasīmagāmasīmāhipi saddhiṃ,	954	
PA_tika-vin08_t:954_6	etāsañca sattabbhantarasīmāya saddhiṃ sambandhadoso ñātabbo. Aṭṭhakathāyaṃ panetaṃ	954	
PA_tika-vin08_t:954_7	sabbaṃ vuttanayatova sakkā viññātunti aññamaññāsannānamevettha dassitaṃ.	954	
PA_tika-vin08_t:955_0	Tatridaṃ suttānulomato nayaggahaṇamukhaṃ – yathā hi baddhasīmāyaṃ sammatā baddhasīmā	955	
PA_tika-vin08_t:955_1	vipattisīmā hotīti tāsaṃ aññamaññaṃ rukkhādisambandho na vaṭṭati, evaṃ nadīādīsu	955	
PA_tika-vin08_t:955_2	sammatāpi baddhasīmā vipattisīmāva hotīti tāhipi saddhiṃ tassā rukkhādisambandho	955	
PA_tika-vin08_t:955_3	na vaṭṭatīti sijjhati. Iminā nayena sattabbhantarasīmāya gāmanadīādīhi saddhiṃ, udakukkhepasīmāya	955	
PA_tika-vin08_t:955_4	ca araññādīhi saddhiṃ rukkhādisambandhassanavaṭṭanakabhāvo ñātabbo, evametā bhagavatā	955	
PA_tika-vin08_t:955_5	anuññātā baddhasīmasattabbhantaraudakukkhepasīmā aññamaññañceva attano nissayavirahitāhi	955	
PA_tika-vin08_t:955_6	itarītarāsaṃ nissayasīmāhi ca rukkhādisambandhe sati sambhedadosamāpajjatīti suttānulomanayo ñātabbova.	955	
PA_tika-vin08_t:956_0	Attano attano pana nissayabhūtagāmādīhi saddhiṃ baddhasīmādīnaṃ tissannaṃ uppattikāle	956	
PA_tika-vin08_t:956_1	bhagavatā anuññātassa sambhedajjhottharaṇassa anulomanato rukkhādisambandhopi anuññātova	956	
PA_tika-vin08_t:956_2	hotīti daṭṭhabbaṃ. Yadi evaṃ udakukkhepabaddhasīmādīnaṃ antarā kasmā sīmantarikā	956	
PA_tika-vin08_t:956_3	na vihitāti? Nissayabhedasabhāvabhedehi sayameva bhinnattā. Ekanissayaekasabhāvānameva	956	
PA_tika-vin08_t:956_4	hi sīmantarikāya vināsaṃ karotīti vuttovāyamattho. Eteneva nadīnimittaṃ katvā baddhāya	956	
PA_tika-vin08_t:956_5	sīmāya saṅghe kammaṃ karonte nadiyampi yāva gāmakkhettaṃ āhacca ṭhitāya udakukkhepasīmāya	956	
PA_tika-vin08_t:956_6	aññesaṃ kammaṃ kātuṃ vaṭṭatīti siddhaṃ hoti. Yā panetā lokavohārasiddhā gāmāraññanadīsamuddajātassarasīmā	956	
PA_tika-vin08_t:956_7	pañca, tā aññamaññaṃ rukkhādisambandhepi sambhedadosaṃ nāpajjati tathā lokavohārābhāvato.	956	
PA_tika-vin08_t:956_8	Na hi gāmādayo gāmantarādīhi nadīādīhi ca rukkhādisambandhamattena sambhinnāti loke	956	
PA_tika-vin08_t:956_9	voharanti. Lokavohārasiddhānañca lokavohāratova sambhedo vā asambhedo vā gahetabbo,	956	
PA_tika-vin08_t:956_10	na aññathā. Teneva aṭṭhakathāyaṃ tāsaṃ aññamaññaṃ katthacipi sambhedanayo na dassito,	9561	
PA_tika-vin08_t:956_11	sāsanavohārasiddho eva dassitoti.	9561	
PA_tika-vin08_t:957_0	Ettha pana baddhasīmāya tāva “heṭṭhā pathavīsandhārakaṃ udakaṃ pariyantaṃ katvā sīmā	957	
PA_tika-vin08_t:957_1	gatā hotī”tiādinā adhobhāgaparicchedo aṭṭhakathāyaṃ sabbathā dassito, gāmasīmādīnaṃ	957	
PA_tika-vin08_t:957_2	pana na dassito. Kathamayaṃ jānitabboti? Keci tāvettha “gāmasīmādayopi baddhasīmā	957	
PA_tika-vin08_t:957_3	viya pathavīsandhārakaṃ udakaṃ āhacca tiṭṭhatī”ti vadanti.	957	
PA_tika-vin08_t:958_0	Keci pana taṃ paṭikkhipitvā “nadīsamuddajātassarasīmā, tāva tannissitaudakukkhepasīmā	958	
PA_tika-vin08_t:958_1	ca pathaviyā uparitale heṭṭhā ca udakena ajjhottharaṇappadese eva tiṭṭhanti, na tato	958	
PA_tika-vin08_t:958_2	heṭṭhā udakassa ajjhottharaṇābhāvā. Sace pana udakoghādinā yojanappamāṇampi ninnaṭṭhānaṃ	958	
PA_tika-vin08_t:958_3	hoti, nadīsīmādayova honti, na tato heṭṭhā. Tasmā nadīādīnaṃ heṭṭhā bahitīramukhena	958	
PA_tika-vin08_t:958_4	umaṅgena, iddhiyā vā paviṭṭho bhikkhu nadiyaṃ ṭhitānaṃ kammaṃ na kopeti, so pana	958	
PA_tika-vin08_t:958_5	āsannagāme bhikkhūnaṃ kammaṃ kopeti. Sace pana so ubhinnaṃ tīragāmānaṃ majjhe nisinno	958	
PA_tika-vin08_t:958_6	hoti, ubhayagāmaṭṭhānaṃ kammaṃ kopeti. Sace pana tīraṃ gāmakkhettaṃ na hoti, agāmakāraññameva.	958	
PA_tika-vin08_t:958_7	Tattha pana tīradvayepi sattabbhantarasīmaṃ vinā kevalāya khuddakāraññasīmāyameva	958	
PA_tika-vin08_t:958_8	kammaṃ kopeti. Sace sattabbhantarasīmāya karonti, tadā yadi tesaṃ sattabbhantarasīmāya	958	
PA_tika-vin08_t:958_9	paricchedo etassa nisinnokāsassa parato ekaṃ sattabbhantaraṃ atikkamitvā ṭhito na	958	
PA_tika-vin08_t:958_10	kammakopo. No ce, kammakopo. Gāmasīmāyaṃ pana antoumaṅge vā bile vā khaṇitvā vā yattha	9581	
PA_tika-vin08_t:958_11	pavisituṃ sakkā, yattha vā suvaṇṇamaṇiādiṃ khaṇitvā gaṇhanti, gahetuṃ sakkāti vā	9581	
PA_tika-vin08_t:958_12	sambhāvanā hoti, tattakaṃ heṭṭhāpi gāmasīmā, tattha iddhiyā anto nisinnopi kammaṃ	9581	
PA_tika-vin08_t:958_13	kopeti. Yattha pana pakatimanussānaṃ pavesasambhāvanāpi natthi, taṃ sabbaṃ yāva pathavīsandhārakaudakā	9581	
PA_tika-vin08_t:958_14	araññasīmāva, na gāmasīmā. Araññasīmāyampi eseva nayo. Tatthapi hi yattake padese	9581	
PA_tika-vin08_t:958_15	pavesasambhāvanā, tattakameva uparitale araññasīmā pavattati. Tato pana heṭṭhā na	9581	
PA_tika-vin08_t:958_16	araññasīmā tattha uparitalena saha ekāraññavohārābhāvato. Na hi tattha paviṭṭhaṃ	9581	
PA_tika-vin08_t:958_17	araññaṃ paviṭṭhoti voharanti, tasmā tatraṭṭho upari araññaṭṭhānaṃ kammaṃ na kopeti	9581	
PA_tika-vin08_t:958_18	umaṅganadiyaṃ ṭhito viya uparinadiyaṃ ṭhitānaṃ. Ekasmiñhi cakkavāḷe gāmanadīsamuddajātassare	9581	
PA_tika-vin08_t:958_19	muñcitvā tadavasesaṃ amanussāvāsaṃ devabrahmalokaṃ upādāya sabbaṃ araññameva. ‘Gāmā	9581	
PA_tika-vin08_t:958_20	vā araññā vā’ti vuttattā hi nadīsamuddajātassarādipi araññameva. Idha pana nadīādīnaṃ	9582	
PA_tika-vin08_t:958_21	visuṃ sīmābhāvena gahitattā tadavasesameva araññaṃ gahetabbaṃ. Tattha ca yattake	9582	
PA_tika-vin08_t:958_22	padese ekaṃ araññanti voharanti, ayamekā araññasīmā. Indapurañhi sabbaṃ ekāraññasīmā,	9582	
PA_tika-vin08_t:958_23	tathā asurayakkhapurādi. Ākāsaṭṭhadevabrahmavimānāni pana samantā ākāsaparicchinnāni	9582	
PA_tika-vin08_t:958_24	paccekaṃ araññasīmā samuddamajjhe pabbatadīpakā viya. Tattha sabbattha sattabbhantarasīmāyaṃ,	9582	
PA_tika-vin08_t:958_25	araññasīmāyameva vā kammaṃ kātabbaṃ, tasmā idhāpi upariaraññatalena saddhiṃ heṭṭhāpathaviyā	9582	
PA_tika-vin08_t:958_26	ekāraññavohārābhāvā visuṃ araññasīmāti gahetabbaṃ. Tenevettha gāmanadīādisīmākathāya	9582	
PA_tika-vin08_t:958_27	aṭṭhakathāyaṃ ‘iddhimā bhikkhu heṭṭhāpathavitale ṭhito kammaṃ kopetī’ti baddhasīmāyaṃ	9582	
PA_tika-vin08_t:958_28	dassitanayo na dassito”ti vadanti.	9582	
PA_tika-vin08_t:959_0	Idañcetāsaṃ gāmasīmādīnaṃ heṭṭhāpamāṇadassanaṃ suttādivirodhābhāvā yuttaṃ viya dissati,	959	
PA_tika-vin08_t:959_1	vīmaṃsitvā gahetabbaṃ. Evaṃ gahaṇe ca gāmasīmāyaṃ sammatā baddhasīmā uparigāmasīmaṃ,	959	
PA_tika-vin08_t:959_2	heṭṭhā udakapariyantaṃ araññasīmañca avattharatīti tassā araññasīmāpi khettanti sijjhati.	959	
PA_tika-vin08_t:959_3	Bhagavatā ca “sabbā, bhikkhave, nadī asīmā”tiādinā nadīsamuddajātassarā baddhasīmāya	959	
PA_tika-vin08_t:959_4	akhettabhāvena vuttā, na pana araññaṃ, tasmā araññampi baddhasīmāya khettamevāti	959	
PA_tika-vin08_t:959_5	gahetabbaṃ. Yadi evaṃ kasmā tattha sā na bajjhatīti? Payojanābhāvā. Sīmāpekkhānantarameva	959	
PA_tika-vin08_t:959_6	hi sattabbhantarasīmāya sambhavato, tassā ca upari sammatāya baddhasīmāya sambhedajjhottharaṇānulomato	959	
PA_tika-vin08_t:959_7	vipattisīmā eva siyā. Gāmakkhette pana ṭhatvā agāmakāraññekadesampi antokaritvā sammatā	959	
PA_tika-vin08_t:959_8	kiñcāpi susammatā agāmakāraññe bhagavatā vihitāya sattabbhantarasīmāyapi anivattanato,	959	
PA_tika-vin08_t:959_9	tattha pana kammaṃ kātuṃ paviṭṭhānampi tato bahi kevalāraññe karontānampi antarā	959	
PA_tika-vin08_t:959_10	tīṇi sattabbhantarāni ṭhapetabbāni. Aññathā vipatti eva siyāti sabbathā niratthakameva	9591	
PA_tika-vin08_t:959_11	agāmake araññe baddhasīmākaraṇanti veditabbaṃ.	9591	
PA_tika-vin08_t:960_0	Antonadiyaṃ paviṭṭhasākhāyāti nadiyā pathavītalaṃ āhacca ṭhitāya sākhāyapi, pageva	960	
PA_tika-vin08_t:960_1	anāhacca ṭhitāya. Pārohepi eseva nayo. Etena sabhāganadīsīmaṃ phusitvā ṭhitena visabhāgasīmāsambandhasākhādinā	960	
PA_tika-vin08_t:960_2	udakukkhepasīmāya sambandho na vaṭṭatīti dasseti. Eteneva mahāsīmaṃ gāmasīmañca phusitvā	960	
PA_tika-vin08_t:960_3	ṭhitena sākhādinā māḷakasīmāya sambandho na vaṭṭatīti ñāpitoti daṭṭhabbo. Antonadiyaṃyevāti	960	
PA_tika-vin08_t:960_4	setupādānaṃ tīraṭṭhitattaṃ nivatteti. Tena udakukkhepaparicchedato bahinadiyaṃ patiṭṭhitattepi	960	
PA_tika-vin08_t:960_5	sambhedābhāvaṃ dasseti. Tenāha “bahitīre patiṭṭhitā”tiādi. Yadi hi udakukkhepato	960	
PA_tika-vin08_t:960_6	bahi antonadiyampi patiṭṭhitatte sambhedo bhaveyya, tampi paṭikkhipitabbaṃ bhaveyya	960	
PA_tika-vin08_t:960_7	kammakopassa samānattā, na ca paṭikkhittaṃ, tasmā sabbattha attano nissayasīmāya	960	
PA_tika-vin08_t:960_8	sambhedadoso natthevāti gahetabbaṃ.	960	
PA_tika-vin08_t:961_0	Āvaraṇena vāti dāruādīni khaṇitvā udakanivāraṇena. Koṭṭakabandhanena vāti mattikādīhi	961	
PA_tika-vin08_t:961_1	pūretvā katasetubandhanena vā, ubhayenāpi āvaraṇameva dasseti. “Nadiṃ vināsetvā”ti	961	
PA_tika-vin08_t:961_2	vuttamevatthaṃ vibhāveti “heṭṭhā pāḷi baddhā”ti, heṭṭhā nadiṃ āvaritvā pāḷi baddhāti	961	
PA_tika-vin08_t:961_3	attho. Chaḍḍitodakanti atirittodakaṃ. Nadiṃ otaritvā sandanaṭṭhānatoti iminā taḷākanadīnaṃ	961	
PA_tika-vin08_t:961_4	antarā pavattanaṭṭhāne na vaṭṭatīti dasseti. Uppatitvāti tīrādibhindanavasena vipulā	961	
PA_tika-vin08_t:961_5	hutvā. Vihārasīmanti baddhasīmaṃ.	961	
PA_tika-vin08_t:962_0	Agamanapatheti tadaheva gantvā nivattituṃ asakkuṇeyye. Araññasīmāsaṅkhyameva gacchatīti	962	
PA_tika-vin08_t:962_1	lokavohārasiddhaṃ agāmakāraññasīmaṃ sandhāya vadati. Tatthāti pakatiyā macchabandhānaṃ	962	
PA_tika-vin08_t:962_2	gamanapathesu dīpakesu.	962	
PA_tika-vin08_t:963	Taṃ ṭhānanti tesaṃ āvāṭādīnaṃ kataṭṭhānameva, na akatanti attho. Loṇīti samuddodakassa uppattiveganinno mātikākārena pavattanako.	96	
PA_tika-vin08_t:964_0	Sāratthadīpaniyaṃ pana – gacchantiyā pana nāvāya kātuṃ na vaṭṭatīti ettha udakukkhepamanatikkamitvā	964	
PA_tika-vin08_t:964_1	parivattamānāya kātuṃ vaṭṭatīti veditabbaṃ. Sīmaṃ vā sodhetvāti ettha sīmāsodhanaṃ	964	
PA_tika-vin08_t:964_2	nāma gāmasīmādīsu ṭhitānaṃ hatthapāsānayanādi. “Nadiṃ vināsetvā taḷākaṃ karontī”ti	964	
PA_tika-vin08_t:964_3	vuttamevatthaṃ vibhāveti “heṭṭhā pāḷi baddhā”ti, heṭṭhā nadiṃ āvaritvā pāḷi baddhāti	964	
PA_tika-vin08_t:964_4	attho. Chaḍḍitodakanti taḷākarakkhaṇatthaṃ ekamantena chaḍḍitamudakaṃ. Deve avassanteti	964	
PA_tika-vin08_t:964_5	dubbuṭṭhikāle vassānepi deve avassante. Uppatitvāti uttaritvā. Gāmanigamasīmaṃ ottharitvā	964	
PA_tika-vin08_t:964_6	pavattatīti vuttappakāre vassakāle cattāro māse abbocchinnā pavattati. Vihārasīmanti	964	
PA_tika-vin08_t:964_7	baddhasīmaṃ sandhāya vadati.	964	
PA_tika-vin08_t:965_0	Agamanapatheti yattha tadaheva gantvā paccāgantuṃ na sakkoti, tādise padese. Araññasīmāsaṅkhyameva	965	
PA_tika-vin08_t:965_1	gacchatīti sattabbhantarasīmaṃ sandhāya vadati. Tesanti macchabandhānaṃ. Gamanapariyantassa	965	
PA_tika-vin08_t:965_2	oratoti gamanapariyantassa orimabhāge dīpakaṃ pabbatañca sandhāya vuttaṃ, na samuddappadesanti vuttaṃ.	965	
PA_tika-vin08_t:966_0	Sambhindantīti yattha catūhi bhikkhūhi nisīdituṃ na sakkā, tattha tato paṭṭhāya yāva	966	
PA_tika-vin08_t:966_1	kesaggamattampi attano sīmāya karontā sambhindanti, catunnampi bhikkhūnaṃ pahonakato	966	
PA_tika-vin08_t:966_2	paṭṭhāya yāva sakalampi antokarontā ajjhottharantīti veditabbaṃ. Saṃsaṭṭhaviṭapāti	966	
PA_tika-vin08_t:966_3	aññamaññaṃ sibbitvā ṭhitamahāsākhamūlā, etena aññamaññassa atiāsannataṃ dīpeti. Sākhāya	966	
PA_tika-vin08_t:966_4	sākhaṃ phusantāpi hi dūraṭṭhāpi siyuṃ, tato ekaṃsato sambhedalakkhaṇaṃ na dassitaṃ	966	
PA_tika-vin08_t:966_5	siyāti taṃ dassetuṃ viṭapaggahaṇaṃ kataṃ. Evañhi bhikkhūnaṃ nisīdituṃ appahonakaṭṭhānaṃ	966	
PA_tika-vin08_t:966_6	attano sīmāya antosīmaṭṭhaṃ karitvā purāṇavihāraṃ karontā sīmāya sīmaṃ sambhindanti	966	
PA_tika-vin08_t:966_7	nāma, na tato paranti dassitameva hoti. Baddhā hotīti porāṇakavihārasīmaṃ sandhāya	966	
PA_tika-vin08_t:966_8	vuttaṃ. Taṃ ambanti aparena samayena purāṇavihāraparikkhepādīnaṃ vinaṭṭhattā ajānantānaṃ	966	
PA_tika-vin08_t:966_9	taṃ purāṇavihārasīmāya nimittabhūtaṃ ambaṃ. Attano sīmāya antosīmaṭṭhaṃ karitvā purāṇavihārasīmaṭṭhaṃ	966	
PA_tika-vin08_t:966_10	jambuṃ kittetvā ambajambūnaṃ antare yaṃ ṭhānaṃ, taṃ attano sīmāya pavesetvā baddhāti	9661	
PA_tika-vin08_t:966_11	attho. Ettha ca purāṇasīmāya nimittabhūtassa gāmaṭṭhassa ambarukkhassa antosīmaṭṭhāya	9661	
PA_tika-vin08_t:966_12	jambuyā saha saṃsaṭṭhaviṭapattepi sīmāya bandhanakāle vipatti vā pacchā gāmasīmāya	9661	
PA_tika-vin08_t:966_13	saha sambhedo vā kammavipatti vā nāhosīti mukhatova vuttanti veditabbaṃ.	9661	
PA_tika-vin08_t:967_0	Padesanti saṅghassa nisīdanappahonakaṃ padesaṃ. Sīmantarikaṃ ṭhapetvātiādinā sambhedajjhottharaṇaṃ	967	
PA_tika-vin08_t:967_1	katvā baddhasīmāpi aññamaññaṃ phusāpetvā abyavadhānena baddhasīmāpi asīmā evāti dasseti,	967	
PA_tika-vin08_t:967_2	tasmā ekadvaṅgulamattāpi sīmantarikā vaṭṭati eva. Sā pana dubbodhāti aṭṭhakathāsu	967	
PA_tika-vin08_t:967_3	caturaṅgulādikā vuttāti daṭṭhabbaṃ. Dvinnaṃ sīmānanti dvinnaṃ baddhasīmānaṃ. Nimittaṃ	967	
PA_tika-vin08_t:967_4	hotīti nimittassa sīmato bāhirattā bandhanakāle tāva sambhedadoso natthīti adhippāyo.	967	
PA_tika-vin08_t:967_5	Na kevalañca nimittakato eva saṅkaraṃ karoti, atha kho sīmantarikāya ṭhito aññopi	967	
PA_tika-vin08_t:967_6	rukkho karoti eva, tasmā appamattikāya sīmantarikāya vaḍḍhanakarukkhādayo na vaṭṭanti	967	
PA_tika-vin08_t:967_7	eva. Ettha ca upari dissamānakhandhasākhādipavesesu eva saṅkaradosassa sabbattha	967	
PA_tika-vin08_t:967_8	dassitattā adissamānānaṃ mūlānaṃ pavesepi bhūmigatikattā doso natthīti sijjhati.	967	
PA_tika-vin08_t:967_9	Sace pana mūlānipi dissamānāni neva pavisanti, saṅkarova, pabbatapāsāṇā pana dissamānāpi	967	
PA_tika-vin08_t:967_10	bhūmigatikāyeva. Yadi pana bandhanakāle eva eko thūlarukkho ubhayampi sīmaṃ āhacca	9671	
PA_tika-vin08_t:967_11	tiṭṭhati, pacchā baddhā asīmā hotīti daṭṭhabbaṃ.	9671	
PA_tika-vin08_t:968_0	Sīmasaṅkaranti sīmasambhedaṃ. Yaṃ panettha sāratthadīpaniyaṃ vuttaṃ “sīmasaṅkaraṃ	968	
PA_tika-vin08_t:968_1	karotīti vaḍḍhitvā sīmappadesaṃ paviṭṭhe dvinnaṃ sīmānaṃ gataṭṭhānassa dubbiññeyyattā	968	
PA_tika-vin08_t:968_2	vutta”nti, taṃ na yuttaṃ gāmasīmāyapi saha saṅkaraṃ karotīti vattabbato. Tatthāpi	968	
PA_tika-vin08_t:968_3	hi nimitte vaḍḍhite gāmasīmabaddhasīmānaṃ gataṭṭhānaṃ dubbiññeyyameva hoti. Tattha	968	
PA_tika-vin08_t:968_4	pana avatvā dvinnaṃ baddhasīmānameva saṅkarassa vuttattā yathāvuttasambandhadosova	968	
PA_tika-vin08_t:968_5	saṅkarasaddena vuttoti gahetabbaṃ. Pāḷiyaṃ pana nidānavasena “yesaṃ, bhikkhave, sīmā	968	
PA_tika-vin08_t:968_6	pacchā sammatā, tesaṃ taṃ kammaṃ adhammika”ntiādinā pacchā sammatāya asīmatte vuttepi	968	
PA_tika-vin08_t:968_7	dvīsu gāmasīmāsu ṭhatvā dvīhi saṅghehi sambhedaṃ vā ajjhottharaṇaṃ vā katvā sīmantarikaṃ	968	
PA_tika-vin08_t:968_8	aṭṭhapetvā vā rukkhapārohādisambandhaṃ aviyojetvā vā ekasmiṃ khaṇe kammavācāniṭṭhāpanavasena	968	
PA_tika-vin08_t:968_9	ekato sammatānaṃ dvinnampi sīmānaṃ asīmatā pakāsitāti veditabbaṃ.	968	
PA_tika-vin08_t:969_0	Sāratthadīpaniyaṃ “saṃsaṭṭhaviṭapāti iminā aññamaññassa āsannataṃ dīpeti. Baddhā	969	
PA_tika-vin08_t:969_1	hotīti pacchimadisābhāge sīmaṃ sandhāya vuttaṃ. Tassā padesanti yattha ṭhatvā bhikkhūhi	969	
PA_tika-vin08_t:969_2	kammaṃ kātuṃ sakkā hoti, tādisaṃ padesaṃ. Yattha pana ṭhitehi kammaṃ kātuṃ na sakkā	969	
PA_tika-vin08_t:969_3	hoti, tādisaṃ padesaṃ anto karitvā bandhantā sīmāya sīmaṃ sambhindanti nāma. Dvinnaṃ	969	
PA_tika-vin08_t:969_4	sīmānaṃ nimittaṃ hotīti nimittassa sīmato bāhirattā sīmasambhedo na hotīti vuttaṃ.	969	
PA_tika-vin08_t:969_5	Sīmasaṅkaraṃ karotīti vaḍḍhitvā sīmappadesaṃ paviṭṭhe dvinnaṃ sīmānaṃ gataṭṭhānassa	969	
PA_tika-vin08_t:969_6	duviññeyyattā vuttaṃ, na ca pana tattha kammaṃ kātuṃ na vaṭṭatīti dassanatthaṃ. Na	969	
PA_tika-vin08_t:969_7	hi sīmā tattakena asīmā hoti, dve pana sīmā pacchā vaḍḍhitena rukkhena ajjhotthaṭā	969	
PA_tika-vin08_t:969_8	ekābaddhā honti, tasmā ekattha ṭhatvā kammaṃ karontehi itaraṃ sodhetvā kātabba”nti vuttaṃ.	969	
PA_tika-vin08_t:970	Iti vinayasaṅgahasaṃvaṇṇanābhūte vinayālaṅkāre	97	
PA_tika-vin08_t:971	Sīmāvinicchayakathālaṅkāro nāma	97	
PA_tika-vin08_t:972	Catuvīsatimo paricchedo.	97	
PA_tika-vin08_t:973	Sīmābandhanavinicchayakathā	97	
PA_tika-vin08_t:974_0	Evaṃ sīmāvinicchayaṃ kathetvā pāḷiyaṃ sīmakathāya uposathakkhandhakapariyāpannattā	974	
PA_tika-vin08_t:974_1	uposathakkhandhakānantarañca pavāraṇakkhandhakassa āgatattā tadanukkamena sīmāvinicchayato	974	
PA_tika-vin08_t:974_2	uposathapavāraṇavinicchayaṃ kathetumāraddhepi sāsanavuddhikaraṇatthaṃ upasampadādivinayakammakaraṇaṭṭhānabhūtaṃ	974	
PA_tika-vin08_t:974_3	sīmaṃ bandhitukāmānaṃ lajjipesalabahussutasikkhākāmabhikkhūnaṃ paññāsativīriyajananatthaṃ	974	
PA_tika-vin08_t:974_4	sīmābandhanakathā amhehi ārabhīyate. Tattha apalokanādicatubbidhakammakaraṇaṭṭhānabhūtā	974	
PA_tika-vin08_t:974_5	sīmā nāma baddhaabaddhavasena duvidhā hoti. Tatthāpi baddhasīmā khaṇḍasīmā, samānasaṃvāsakasīmā,	974	
PA_tika-vin08_t:974_6	avippavāsasīmāti tibbidhā hoti, tathā abaddhasīmāpi gāmasīmā, udakukkhepasīmā, sattabbhantarasīmāti.	974	
PA_tika-vin08_t:974_7	Vuttañhetaṃ ācariyabuddhadattattherena vinayavinicchaye –	974	
PA_tika-vin08_t:975	“Khaṇḍasamānasaṃvāsā-vippavāsāti bhedato;	97	
PA_tika-vin08_t:976	Iti baddhā tidhā vuttā, abaddhāpi tidhā matā.	97	
PA_tika-vin08_t:977	“Gāmato udakukkhepā, sattabbhantaratopi ca;	97	
PA_tika-vin08_t:978	Tattha gāmaparicchedo, gāmasīmāti vuccatī”ti.	97	
PA_tika-vin08_t:979_0	Tattha baddhasīmaṃ bandhitukāmena atikhuddikā, atimahatī, khaṇḍanimittā, chāyānimittā,	979	
PA_tika-vin08_t:979_1	animittā, bahisīme ṭhitasammatā, nadiyā sammatā, samudde sammatā, jātassare sammatā,	979	
PA_tika-vin08_t:979_2	sīmāya sīmaṃ sambhindantena sammatā, sīmāya sīmaṃ ajjhottharantena sammatāti vuttā	979	
PA_tika-vin08_t:979_3	imā ekādasa vipattisīmāyo atikkamitvā nimittasampatti, parisasampatti, kammavācāsampattīti	979	
PA_tika-vin08_t:979_4	vuttāya tividhasampattiyā yuttaṃ katvā paṭhamaṃ kittitanimittena sabbapacchimakittitanimittaṃ	979	
PA_tika-vin08_t:979_5	sambandhaṃ katvā bandhitabbā. Vuttañhetaṃ aṭṭhakathācariyena kaṅkhāvitaraṇiyaṃ “tattha	979	
PA_tika-vin08_t:979_6	ekādasa vipattisīmāyo atikkamitvā tividhasampattiyuttā nimittena nimittaṃ sambandhitvā	979	
PA_tika-vin08_t:979_7	sammatā sīmā baddhasīmā nāmā”ti. Etena etesu ekādasasu vipattīsu ekāyapi yuttāya,	979	
PA_tika-vin08_t:979_8	tividhasampattīsu ekāyapi ayuttāya, nimittena nimittaṃ asambandhaṃ katvā sammatāya	979	
PA_tika-vin08_t:979_9	ca sati sīmā na hotīti dasseti.	979	
PA_tika-vin08_t:980_0	Evaṃ sīmaṃ bandhitukāmena bhikkhunā sabbalakkhaṇaparipūratthaṃ mahanto ussāho karaṇīyo	980	
PA_tika-vin08_t:980_1	hoti, tasmā sīmābandhanakāle tīsu sampattīsu parisasampattisiddhiyā paṭhamaṃ tāva	980	
PA_tika-vin08_t:980_2	gāmasīmā upaparikkhitabbā. Etthāha “nanu baddhasīmā vā bandhitabbā, atha kasmā gāmasīmā	980	
PA_tika-vin08_t:980_3	upaparikkhitabbā”ti? Gāmasīmāyaṃ ṭhatvā baddhasīmāya bandhitabbato. Vuttañhetaṃ bhagavatā	980	
PA_tika-vin08_t:980_4	“asammatāya, bhikkhave, sīmāya aṭṭhapitāya yaṃ gāmaṃ vā nigamaṃ vā upanissāya viharati,	980	
PA_tika-vin08_t:980_5	yā tassa vā gāmassa gāmasīmā, nigamassa vā nigamasīmā, ayaṃ tattha samānasaṃvāsā	980	
PA_tika-vin08_t:980_6	ekūposathā”ti. Idha pāḷiyaṃ sarūpena anāgatampi aṭṭhakathāyaṃ “gāmaggahaṇena cettha	980	
PA_tika-vin08_t:980_7	nagarampi gahitameva hotī”ti vuttattā nagarasīmāpi gahitā hoti, tasmā yasmiṃ abaddhasīmavihāre	980	
PA_tika-vin08_t:980_8	bhikkhū yaṃ gāmaṃ upanissāya viharanti, tassa gāmassa paricchedo gāmasīmā nāma. Yaṃ	980	
PA_tika-vin08_t:980_9	nigamaṃ upanissāya viharanti, tassa nigamassa paricchedo nigamasīmā nāma. Yaṃ nagaraṃ	980	
PA_tika-vin08_t:980_10	upanissāya viharanti, tassa nagarassa paricchedo nagarasīmā nāma. Tā sabbāpi gāmasīmāti	9801	
PA_tika-vin08_t:980_11	vuccanti. Tesaṃ bhikkhūnaṃ samānasaṃvāsā ekūposathabaddhasīmā viya ekato uposathādisaṅghakammakaraṇārahā	9801	
PA_tika-vin08_t:980_12	honti, īdiseyeva ca padese sīmaṃ bandhitumarahati, na uposathādisaṅghakammānarahe	9801	
PA_tika-vin08_t:980_13	padeseti vuttaṃ hoti.	9801	
PA_tika-vin08_t:981_0	Tattha “yattake padese tassa tassa gāmassa gāmabhojakā baliṃ labhanti, so padeso	981	
PA_tika-vin08_t:981_1	appo vā hotu mahanto vā, gāmasīmātveva saṅkhyaṃ gacchatī”ti aṭṭhakathāyaṃ vacanato	981	
PA_tika-vin08_t:981_2	gāmādibhojakānaṃ balilabhanaṭṭhānaṃ gāmasīmā hoti, idañca yebhuyyavasena vuttaṃ.	981	
PA_tika-vin08_t:981_3	Baliṃ alabhantopi rājapaṇṇe āropitapadese tassa gāmassa gāmasīmāyeva. Vuttañhi vimativinodaniyaṃ	981	
PA_tika-vin08_t:981_4	“baliṃ labhantīti idaṃ yebhuyyavasena vuttaṃ. ‘Ayaṃ gāmo ettako karīsabhāgo’tiādinā	981	
PA_tika-vin08_t:981_5	pana rājapaṇṇesu āropitesu bhūmibhāgesu yasmiṃ yasmiṃ taḷākamātikāsusānapabbatādike	981	
PA_tika-vin08_t:981_6	padese baliṃ na gaṇhanti, sopi gāmasīmā eva. Rājādīhi paricchinnabhūmibhāgo hi sabbova	981	
PA_tika-vin08_t:981_7	ṭhapetvā nadīloṇijātassare gāmasīmāti veditabbo”ti. Ayaṃ pakatigāmasīmā nāma. “Yampi	981	
PA_tika-vin08_t:981_8	ekasmiṃyeva gāmakkhette ekaṃ padesaṃ, ‘ayaṃ visuṃgāmo hotū’ti paricchinditvā rājā	981	
PA_tika-vin08_t:981_9	kassaci deti, sopi visuṃgāmasīmā hotiyevā”ti aṭṭhakathāyaṃ vacanato rājā “pakatigāmakkhetteyeva	981	
PA_tika-vin08_t:981_10	pakatigāmato visuṃ pakatigāmena asammisso gāmo hotū”ti yaṃ padesaṃ deti, so padeso	9811	
PA_tika-vin08_t:981_11	visuṃgāmasīmā nāma. Iti pakatigāmasīmā ca rājūnaṃ icchāvasena pavattā visuṃgāmasīmā	9811	
PA_tika-vin08_t:981_12	ca baddhasīmā viya sabbakammārahā, tasmā abhinavabaddhasīmaṃ bandhitukāmehi pakatigāmasīmaṃ	9811	
PA_tika-vin08_t:981_13	vā visuṃgāmasīmaṃ vā sodhetvā kattabbaṃ hoti. Tathā hi vuttaṃ aṭṭhakathāyaṃ “tasmā	9811	
PA_tika-vin08_t:981_14	sā ca itarā ca pakatigāmanagaranigamasīmā baddhasīmāsadisāyeva hontī”ti. Vimativinodaniyañca	9811	
PA_tika-vin08_t:981_15	“tattha hi sā ca rājicchāvasena parivattitvā samuppannā abhinavā ca itarā ca aparivattā	9811	
PA_tika-vin08_t:981_16	pakatigāmasīmā, yathā baddhasīmāyaṃ sabbaṃ saṅghakammaṃ kātuṃ vaṭṭati, evametāpi	9811	
PA_tika-vin08_t:981_17	sabbakammārahatāsadisena baddhasīmāsadisā, sā samānasaṃvāsā ekūposathāti adhippāyo”ti vuttaṃ.	9811	
PA_tika-vin08_t:982_0	Keci pana ācariyā “mayaṃ sīmaṃ bandhitukāmā, tasmā ettako bhūmiparicchedo visuṃ khettaṃ	982	
PA_tika-vin08_t:982_1	hotū”ti rājānaṃ āpucchitvā tena okāse kate “idaṃ ṭhānaṃ visuṃgāmakkhettaṃ hotī”ti	982	
PA_tika-vin08_t:982_2	manasi katvā tatraṭṭheyeva bhikkhū ca hatthapāsānayanādinā sodhetvā sīmāsamūhanasīmābandhanādīni	982	
PA_tika-vin08_t:982_3	karonti, taṃ karaṇaṃ “ayaṃ visuṃgāmo hotūti paricchinditvā rājā kassaci detī”ti aṭṭhakathāvacanena,	982	
PA_tika-vin08_t:982_4	“sā ca rājicchāvasena parivattitvā samuppannā abhinavā cā”ti āgatena vimativinodanīṭīkāvacanena	982	
PA_tika-vin08_t:982_5	ca samentaṃ viya na dissati. Kathaṃ? Aṭṭhakathāvacane tāva “ayaṃ visuṃgāmo hotū”ti	982	
PA_tika-vin08_t:982_6	iminā na kevalaṃ purimagāmoyeva gāmo hotu, atha kho idāni paricchinnapadesopi visuṃyeva	982	
PA_tika-vin08_t:982_7	gāmo hotūti ekaṃyeva gāmakkhettaṃ dve gāme karotīti dasseti. “Rājā kassaci detī”ti	982	
PA_tika-vin08_t:982_8	iminā gāmabhojakassa dinnabhāvaṃ pakāseti, idha pana neva dve gāme karoti, na ca	982	
PA_tika-vin08_t:982_9	gāmabhojakassa deti, kevalaṃ bhikkhūnaṃ anumatiyā yāvakālikavaseneva okāsaṃ karoti,	982	
PA_tika-vin08_t:982_10	evaṃ aṭṭhakathāvacanenapi samentaṃ viya na dissati. Vimativinodanīṭīkāvacanenapi	9821	
PA_tika-vin08_t:982_11	“rājicchāvasena parivattitvā”ti iminā agāmabhūtaṃ khettaṃ rājicchāvasena parivattitvā	9821	
PA_tika-vin08_t:982_12	gāmo hotīti dasseti. “Abhinavā cā”ti iminā purāṇagāmasīmā ca abhinavagāmasīmā cāti	9821	
PA_tika-vin08_t:982_13	purimagāmena amissaṃ visuṃgāmalakkhaṇaṃ dasseti. Idha pana rājicchāvasena parivattitvā	9821	
PA_tika-vin08_t:982_14	khettassa visuṃgāmabhūtabhāvo ca abhinavabhāvena visuṃgāmalakkhaṇañca na dissati,	9821	
PA_tika-vin08_t:982_15	evaṃ ṭīkāvacanenapi samentaṃ viya na dissati.	9821	
PA_tika-vin08_t:983_0	Vinayavinicchayaṭīkāyañca “gāmaparicchedoti sabbadisāsu sammā paricchinditvā ‘imassa	983	
PA_tika-vin08_t:983_1	padesassa ettako karo’ti evaṃ karena niyamito gāmappadeso”ti evaṃ āyavaseneva paricchindanaṃ	983	
PA_tika-vin08_t:983_2	vuttaṃ, na anumatikaraṇamattena, tasmā visuṃgāmalakkhaṇaṃ appattatāya pakatigāmena	983	
PA_tika-vin08_t:983_3	saṅkaro hoti, na tattha uposathādisaṅghakammaṃ kātumarahati, uposathādisaṅghakammakaraṇārahapadeseyeva	983	
PA_tika-vin08_t:983_4	sīmāsamūhananasīmābandhanakammampi karaṇārahaṃ hoti ñattidutiyakammattā tesaṃ kammānaṃ,	983	
PA_tika-vin08_t:983_5	tasmā tesaṃ ācariyānaṃ taṃ karaṇaṃ aññe ācariyā na icchanti. Aññe pana ācariyā “taṃ	983	
PA_tika-vin08_t:983_6	paricchinnappadesaṃ ‘visuṃgāmo hotū’ti rājā kassaci deti, gāmabhojako ca tato baliṃ	983	
PA_tika-vin08_t:983_7	paṭiggaṇhāti, tadā visuṃgāmo hoti, na tato pubbe”ti vadanti. Tesaṃ taṃ vacanaṃ “evaṃ	983	
PA_tika-vin08_t:983_8	karena niyamito padeso”ti vinicchayaṭīkāvacanañca “gāmādīnaṃ karaggāhaparicchinno	983	
PA_tika-vin08_t:983_9	samantato padeso gāmasīmā”ti sīmālaṅkāragaṇṭhivacanañca sandhāya vuttaṃ siyā, tesu	983	
PA_tika-vin08_t:983_10	pana “imassa padesassa ettako karo”ti evaṃ karaparicchindanaṃ vuttaṃ, na gāmabhojakassa	9831	
PA_tika-vin08_t:983_11	baliggahaṇaṃ. Aṭṭhakathāyañca “rājā kassaci detī”ti dānameva vadati, na “gāmabhojako	9831	
PA_tika-vin08_t:983_12	ca baliṃ gaṇhātī”ti paṭiggahaṇaṃ, tasmā tampi vacanaṃ aññe paṇḍitā na sampaṭicchanti,	9831	
PA_tika-vin08_t:983_13	tasmā pathavissaro rājā “imasmiṃ gāmakkhette ettakakarīsamatto padeso purimagāmato	9831	
PA_tika-vin08_t:983_14	visuṃgāmo hotū”ti paricchinditvā deti, ettāvatā so padeso baliṃ paṭiggahito vā hotu	9831	
PA_tika-vin08_t:983_15	appaṭiggahito vā, visuṃgāmo nāma hotīti daṭṭhabbo.	9831	
PA_tika-vin08_t:984_0	Evaṃ pakatigāmalakkhaṇañca visuṃgāmalakkhaṇañca tathato ñatvā baddhasīmaṃ bandhitukāmo	984	
PA_tika-vin08_t:984_1	yadi pakatigāmasīmā nātivitthārā hoti sukharakkhitā, tameva pakatigāmasīmaṃ suṭṭhu	984	
PA_tika-vin08_t:984_2	rakkhāpetvā suṭṭhu sodhetvā sīmāsamūhananasīmāsammutikammāni kātabbāni. Yadi pana	984	
PA_tika-vin08_t:984_3	pakatigāmasīmā ativitthārā hoti, nigamasīmā, nagarasīmā vā honti, bahūnaṃ bhikkhūnaṃ	984	
PA_tika-vin08_t:984_4	nisinnaṭṭhānasañcaraṇaṭṭhānattā sodhetuṃ vā rakkhituṃ vā na sakkonti, evañca sati	984	
PA_tika-vin08_t:984_5	pathavissararājūhi paricchinnāya visuṃgāmasīmāya suṭṭhu sodhetvā surakkhitaṃ katvā	984	
PA_tika-vin08_t:984_6	sīmāsamūhananasīmāsammutikammaṃ kātabbaṃ. Kathaṃ pana suṭṭhu sodhanañca suṭṭhu rakkhaṇañca	984	
PA_tika-vin08_t:984_7	kātabbaṃ? Sīmaṃ bandhitukāmena hi sāmantavihāresu bhikkhū tassa tassa vihārassa sīmāparicchedaṃ	984	
PA_tika-vin08_t:984_8	pucchitvā baddhasīmavihārānaṃ sīmāya sīmantarikaṃ, abaddhasīmavihārānaṃ sīmāya upacāraṃ	984	
PA_tika-vin08_t:984_9	ṭhapetvā disācārikabhikkhūnaṃ nissañcārasamaye sace ekasmiṃ gāmakkhette sīmaṃ bandhitukāmā,	984	
PA_tika-vin08_t:984_10	ye tattha baddhasīmavihārā, tesu bhikkhūnaṃ “mayaṃ ajja sīmaṃ bandhissāma, tumhe	9841	
PA_tika-vin08_t:984_11	sakasakasīmāya paricchedato mā nikkhamathā”ti pesetabbaṃ. Ye abaddhasīmavihārā, tesu	9841	
PA_tika-vin08_t:984_12	bhikkhū ekajjhaṃ sannipātetabbā, chandārahānaṃ chando āharāpetabbo. Evaṃ sannipatitesu	9841	
PA_tika-vin08_t:984_13	pana bhikkhūsu chandārahānaṃ chande āhaṭe tesu tesu maggesu ca nadītitthagāmadvārādīsu	9841	
PA_tika-vin08_t:984_14	ca āgantukabhikkhūnaṃ sīghaṃ sīghaṃ hatthapāsānayanatthañca bahisīmakaraṇatthañca	9841	
PA_tika-vin08_t:984_15	ārāmike ceva samaṇuddese ca ṭhapetvā bherisaññaṃ vā saṅkhasaññaṃ vā katvā sīmā samūhanitabbāti.	9841	
PA_tika-vin08_t:985_0	Nanu ca idaṃ sodhanaṃ rakkhaṇañca sīmāsammutikāleyeva aṭṭhakathāyaṃ vuttaṃ, atha	985	
PA_tika-vin08_t:985_1	kasmā idha sīmāsamūhanane vuttanti? Imassapi sīmāsamūhananakammassa ñattidutiyakammattā	985	
PA_tika-vin08_t:985_2	parisasampattijananatthaṃ vuttanti daṭṭhabbaṃ. Evaṃ santepi idaṃ sīmāsamūhananakammaṃ	985	
PA_tika-vin08_t:985_3	nāma yadi porāṇā baddhasīmā atthi, tadaṭṭhakasaṅghe hatthapāsagate aññesu bhikkhūsu	985	
PA_tika-vin08_t:985_4	gāmasīmaṃ paviṭṭhesupi kammabhedo natthi. Yadi porāṇā baddhasīmā natthi, evampi sati	985	
PA_tika-vin08_t:985_5	kevalaṃ gāmasīmābhūtattā sīmāsamūhananakamme asampajjantepi doso natthi, atha kasmā	985	
PA_tika-vin08_t:985_6	sodhanā vuttāti? Saccaṃ, tathāpi samūhanitabbā porāṇasīmāparicchedassa duviññeyyattā.	985	
PA_tika-vin08_t:985_7	Sace hi mahatiyā porāṇabaddhasīmāya ekasmiṃ padese sīmaṃ samūhanissāmāti saṅghe sannipatite	985	
PA_tika-vin08_t:985_8	tassāyeva sīmāya aññasmiṃ padese bhikkhumhi paviṭṭhe ajānantassapi kammaṃ vipajjati,	985	
PA_tika-vin08_t:985_9	tasmā mahussāhena sodhetabbāvāti daṭṭhabbaṃ. Evaṃ gāmasīmasodhanaṃ “parisasampattiyā	985	
PA_tika-vin08_t:985_10	yuttā nāma sabbantimena paricchedena catūhi bhikkhūhi sannipatitvā yāvatikā tasmiṃ	9851	
PA_tika-vin08_t:985_11	gāmakkhette baddhasīmaṃ vā nadīsamuddajātassare vā anokkamitvā ṭhitā bhikkhū, te	9851	
PA_tika-vin08_t:985_12	sabbe hatthapāse vā katvā chandaṃ vā āharitvā sammatā”ti kaṅkhāvitaraṇiyaṃ āgatattā	9851	
PA_tika-vin08_t:985_13	parisasampattikāraṇaṃ hotīti viññāyati. Tato “sīmāya sīmaṃ sambhindantena sammatā,	9851	
PA_tika-vin08_t:985_14	sīmāya sīmaṃ ajjhottharantena sammatā”ti vuttehi dvīhi vipattidosehi muccanatthaṃ	9851	
PA_tika-vin08_t:985_15	sīmasamūhananakammaṃ kātabbaṃ.	9851	
PA_tika-vin08_t:986_0	Sīmāya asamūhatāya sati kathaṃ vipattidvayaṃ āpajjeyyāti, tathā sodhitāyapi gāmasīmāya.	986	
PA_tika-vin08_t:986_1	Yadi porāṇabaddhasīmā vijjamānā bhaveyya, tassā vijjamānabhāvaṃ ajānantā navaṃ baddhasīmaṃ	986	
PA_tika-vin08_t:986_2	bandheyyuṃ. Porāṇasīmāya hi nimittaṃ anto katvā tassa samīpe porāṇasīmāya anto ṭhitaṃ	986	
PA_tika-vin08_t:986_3	aññaṃ nimittaṃ katvā navaṃ baddhasīmaṃ bandheyyuṃ, sīmāya sīmaṃ sambhindantena sammatā	986	
PA_tika-vin08_t:986_4	nāma hoti. Tena vuttaṃ kaṅkhāvitaraṇiyaṃ “sīmāya sīmaṃ sambhindantena sammatā nāma	986	
PA_tika-vin08_t:986_5	attano sīmāya paresaṃ sīmaṃ sambhindantena sammatā. Sace hi porāṇakassa vihārassa	986	
PA_tika-vin08_t:986_6	puratthimāya disāya ambo ceva jambū cāti dve rukkhā aññamaññaṃ saṃsaṭṭhaviṭapā honti,	986	
PA_tika-vin08_t:986_7	tesu ambassa pacchimadisābhāge jambū. Vihārasīmā ca jambuṃ anto katvā ambaṃ kittetvā	986	
PA_tika-vin08_t:986_8	baddhā hoti, atha pacchā tassa vihārassa puratthimadisāyaṃ vihāre kate sīmaṃ bandhantā	986	
PA_tika-vin08_t:986_9	bhikkhū ambaṃ anto katvā jambuṃ kittetvā bandhanti, sīmāya sīmā sambhinnā nāma hotī”ti.	986	
PA_tika-vin08_t:986_10	Porāṇasīmāya ca ekadesaṃ vā sakalaporāṇasīmaṃ vā anto karitvā navaṃ sīmaṃ bandheyyuṃ,	9861	
PA_tika-vin08_t:986_11	sīmāya sīmaṃ ajjhottharantena sammatā nāma. Vuttañhetaṃ kaṅkhāvitaraṇiyaṃ “sīmāya	9861	
PA_tika-vin08_t:986_12	sīmaṃ ajjhottharantena sammatā nāma attano sīmāya paresaṃ sīmaṃ ajjhottharantena	9861	
PA_tika-vin08_t:986_13	sammatā. Sace hi paresaṃ baddhasīmaṃ sakalaṃ vā tassā padesaṃ vā anto katvā attano	9861	
PA_tika-vin08_t:986_14	sīmaṃ sammannanti, sīmāya sīmaṃ ajjhottharitā nāma hotī”ti.	9861	
PA_tika-vin08_t:987_0	Yasmiṃ padese cattāro bhikkhū nisīditvā kammaṃ kātuṃ na sakkonti, tattha tato paṭṭhāya	987	
PA_tika-vin08_t:987_1	yāva kesaggamattampi aññesaṃ porāṇabaddhasīmappadesaṃ attano sīmāya anto karonto	987	
PA_tika-vin08_t:987_2	sīmāya sīmaṃ sambhindati nāma. Catunnaṃ bhikkhūnaṃ nisīdituṃ pahonakaṭṭhānato paṭṭhāya	987	
PA_tika-vin08_t:987_3	yāva sakalampi aññesaṃ porāṇabaddhasīmāpadesaṃ attano sīmāya anto karonto sīmāya	987	
PA_tika-vin08_t:987_4	sīmaṃ ajjhottharati nāma. Vuttañhetaṃ kaṅkhāvitaraṇiyā līnatthapakāsaniyaṃ “tassā	987	
PA_tika-vin08_t:987_5	padesanti tassā ekadesaṃ, yattha ṭhatvā catūhi bhikkhūhi kammaṃ kātuṃ sakkā hoti,	987	
PA_tika-vin08_t:987_6	tādisaṃ ekadesanti vuttaṃ hoti. Yattha pana ṭhitehi kammaṃ kātuṃ na sakkā, tādisaṃ	987	
PA_tika-vin08_t:987_7	padesaṃ anto karitvā sīmāya sīmaṃ sambhindanti nāma, na tu ajjhottharanti nāmāti	987	
PA_tika-vin08_t:987_8	gahetabba”nti. Vimativinodaniyampi “yattha catūhi bhikkhūhi nisīdituṃ na sakkā, tattakato	987	
PA_tika-vin08_t:987_9	paṭṭhāya yāva kesaggamattampi attano sīmāya karontā sambhindanti, catunnampi bhikkhūnaṃ	987	
PA_tika-vin08_t:987_10	pahonakato paṭṭhāya yāva sakalampi anto karontā ajjhottharantīti veditabba”nti vuttaṃ.	9871	
PA_tika-vin08_t:988_0	Evaṃ hotu, tasmiṃ gāmasīmaparicchede porāṇakasīmāya vijjamānāya vipattidvayamocanatthaṃ	988	
PA_tika-vin08_t:988_1	sīmāsamūhananakammaṃ sātthakaṃ, avijjamānāya kathaṃ sātthakaṃ bhaveyyāti saṅkānivattanatthaṃ	988	
PA_tika-vin08_t:988_2	sīmāsamūhananakammaṃ akatvā abhinavasīmāya bajjhamānāya saṅkā uppajjeyya, bhagavato	988	
PA_tika-vin08_t:988_3	dharamānakālato paṭṭhāya yāvajjatanā gaṇanapathaṃ vītikkantā bhikkhū upasampadādikammakaraṇatthaṃ	988	
PA_tika-vin08_t:988_4	tasmiṃ tasmiṃ padese sīmaṃ bandhanti. Sā sīmā ettha atthi, ettha natthīti na sakkā	988	
PA_tika-vin08_t:988_5	jānituṃ, tasmā “amhākaṃ sīmābandhanaṭṭhāne porāṇakasīmā bhaveyya nu kho”ti saṅkā	988	
PA_tika-vin08_t:988_6	bhaveyya, evaṃ sati sā abhinavasīmā ca āsaṅkanīyā hotīti sīmāyaṃ kataṃ upasampadādikammampi	988	
PA_tika-vin08_t:988_7	āsaṅkanīyaṃ hoti, tasmā saṅkānivattanatthaṃ abhinavasīmaṃ bandhitukāmehi yatipuṅgavehi	988	
PA_tika-vin08_t:988_8	avassaṃ sīmāsamūhananakammaṃ kātabbaṃ hoti. Samūhanantehi pana “sīmaṃ, bhikkhave,	988	
PA_tika-vin08_t:988_9	samūhanantena paṭhamaṃ ticīvarena avippavāso samūhantabbo, pacchā sīmā samūhantabbā”ti	988	
PA_tika-vin08_t:988_10	vacanato paṭhamaṃ avippavāsasīmā samūhanitabbā, tato samānasaṃvāsakasīmā samūhanitabbā.	9881	
PA_tika-vin08_t:988_11	Tasmiṃ samūhananakāle ca “khaṇḍasīmāyaṃ ṭhatvā avippavāsasīmā na samūhantabbā, tathā	9881	
PA_tika-vin08_t:988_12	avippavāsasīmāya ṭhatvā khaṇḍasīmāpi. Khaṇḍasīmāya pana ṭhitena khaṇḍasīmāva samūhanitabbā,	9881	
PA_tika-vin08_t:988_13	tathā itarāya ṭhitena itarā”ti aṭṭhakathāyaṃ vacanato khaṇḍasīmāyaṃ ṭhatvāva khaṇḍasīmā	9881	
PA_tika-vin08_t:988_14	samūhanitabbā, mahāsīmāyameva ṭhatvā mahāsīmā samūhanitabbā, aññissā sīmāya ṭhatvā	9881	
PA_tika-vin08_t:988_15	aññā sīmā na samūhanitabbā. Aṭṭhakathāyaṃ avippavāsasīmāti mahāsīmaṃ vadati tattheva	9881	
PA_tika-vin08_t:988_16	yebhuyyena cīvarena vippavasanato.	9881	
PA_tika-vin08_t:989_0	“Tattha sace khaṇḍasīmañca avippavāsasīmañca jānanti, samūhanituñceva bandhituñca	989	
PA_tika-vin08_t:989_1	sakkhissanti. Khaṇḍasīmaṃ pana jānantā avippavāsaṃ ajānantāpi samūhanituñceva bandhituñca	989	
PA_tika-vin08_t:989_2	sakkhissanti. Khaṇḍasīmaṃ pana ajānantā avippavāsaṃyeva jānantā cetiyaṅgaṇabodhiyaṅgaṇauposathāgārādīsu	989	
PA_tika-vin08_t:989_3	nirāsaṅkaṭṭhānesu ṭhatvā appeva nāma samūhanituṃ sakkhissanti, paṭibandhituṃ pana	989	
PA_tika-vin08_t:989_4	na sakkhissanteva. Sace bandheyyuṃ, sīmāsambhedaṃ katvā vihāraṃ avihāraṃ kareyyuṃ,	989	
PA_tika-vin08_t:989_5	tasmā na samūhanitabbā. Ye pana ubhopi na jānanti, teneva samūhanituṃ na bandhituṃ	989	
PA_tika-vin08_t:989_6	sakkhissanti. Ayañhi sīmā nāma kammavācāya vā asīmā hoti sāsanantaradhānena vā, na	989	
PA_tika-vin08_t:989_7	ca sakkā sīmaṃ ajānantehi kammavācā kātuṃ, tasmā na samūhanitabbā, sādhukaṃ pana	989	
PA_tika-vin08_t:989_8	ñatvāyeva samūhanitabbā ca bandhitabbā cā”ti aṭṭhakathāyaṃ vacanato “idāni sīmaṃ	989	
PA_tika-vin08_t:989_9	samūhanissāmā”ti paricchinnāya gāmasīmāya anto khaṇḍasīmamahāsīmānaṃ atthibhāvaṃ	989	
PA_tika-vin08_t:989_10	vā natthibhāvaṃ vā tāsaṃ sīmānaṃ paricchedañca na jānanti, evaṃ ajānantā bhikkhū	9891	
PA_tika-vin08_t:989_11	tā porāṇasīmāyo samūhanituṃ na sakkuṇeyyuṃ, porāṇasīmaṃ samūhanituṃ asakkontā ca	9891	
PA_tika-vin08_t:989_12	kathaṃ abhinavasīmaṃ bandhituṃ sakkuṇissantīti paramparehi ācariyehi sammā vinicchitaṃ	9891	
PA_tika-vin08_t:989_13	anulomanayaṃ nissāya mahantaṃ ussāhaṃ karitvā aṅgaṃ aparihāpetvā sammā vihitanayena	9891	
PA_tika-vin08_t:989_14	porāṇasīmaṃ samūhanituṃ sakkhissanti.	9891	
PA_tika-vin08_t:990_0	Kathaṃ? Tasmiṃ sīmāsamūhananakāle yadi pakatigāmasīmāyaṃ āraddhaṃ, taṃ pakatigāmaparicchedaṃ,	990	
PA_tika-vin08_t:990_1	yadi visuṃgāmasīmāyaṃ āraddhaṃ, taṃ visuṃgāmaparicchedaṃ aññesaṃ bhikkhūnaṃ appavisanatthāya	990	
PA_tika-vin08_t:990_2	samantato susaṃvihitārakkhaṃ kārāpetvā kammavācaṃ sāvetuṃ samatthena byattibalasampannena	990	
PA_tika-vin08_t:990_3	vinayadharena saha samānasaṃvāsake lajjipesale imassa kammassa catuvaggakaraṇīyattā	990	
PA_tika-vin08_t:990_4	cattāro bhikkhū kammappatte bhikkhūnaṃ pakatattabhāvassa dubbiññeyyattā vā tato adhikappamāṇe	990	
PA_tika-vin08_t:990_5	bhikkhū gahetvā idāni bandhitabbāya sīmāya nimittānaṃ vihāraparikkhepassa ca anto	990	
PA_tika-vin08_t:990_6	ca sabbattha bahi ca samantā leḍḍupātamatte padese sabbattha mañcappamāṇe mañcappamāṇe	990	
PA_tika-vin08_t:990_7	ṭhāne hatthapāsaṃ avijahitvā tiṭṭhantā, nisīdantā vā hutvā paṭhamaṃ avippavāsasīmāsamūhananakammavācaṃ,	990	
PA_tika-vin08_t:990_8	tato samānasaṃvāsakasīmāsamūhananakammavācaṃ sāvetvā sīmāya samugghāte kate porāṇasīmāsu	990	
PA_tika-vin08_t:990_9	vijjamānāsupi pacchimantena ekavīsatiyā bhikkhūnaṃ nisīdanārahattā sīmāya mañcappamāṇe	990	
PA_tika-vin08_t:990_10	mañcappamāṇe ṭhāne tiṭṭhantā bhikkhū avassaṃ tāsu sīmāsu tiṭṭhantā bhaveyyuṃ, tasmā	9901	
PA_tika-vin08_t:990_11	sīmaṭṭhā hutvā sīmāsamūhananakammavācaṃ vatvā tā sīmā samūhaneyyuṃ. Tato porāṇabaddhasīmānaṃ	9901	
PA_tika-vin08_t:990_12	samūhatattā gāmasīmāyeva avasiṭṭhā bhaveyyāti. Vuttañhetaṃ vimativinodaniyaṃ “keci	9901	
PA_tika-vin08_t:990_13	pana īdisesu vihāresu chapañcamatte bhikkhū gahetvā vihārakoṭito paṭṭhāya vihāraparikkhepassa	9901	
PA_tika-vin08_t:990_14	anto ca bahi ca samantā leḍḍupāte sabbattha mañcappamāṇe mañcappamāṇe okāse nirantaraṃ	9901	
PA_tika-vin08_t:990_15	ṭhatvā paṭhamaṃ avippavāsasīmaṃ, tato samānasaṃvāsakasīmañca samūhananavasena sīmāya	9901	
PA_tika-vin08_t:990_16	samugghāte kate tasmiṃ vihāre khaṇḍasīmāya mahāsīmāya ca vijjamānatte satipi avassaṃ	9901	
PA_tika-vin08_t:990_17	ekasmiṃ mañcaṭṭhāne tāsaṃ majjhagatā te bhikkhū tā samūhaneyyuṃ, tato gāmasīmā eva avasisseyyā”ti.	9901	
PA_tika-vin08_t:991_0	“Sādhukaṃ pana ñatvāyeva samūhanitabbā ceva bandhitabbā cā”ti aṭṭhakathāyaṃ vacanato	991	
PA_tika-vin08_t:991_1	sīmaṃ jānantāyeva samūhanituṃ sakkhissanti, kathaṃ ajānantāti. Imasmiṃ sīmāsamūhananādhikāre	991	
PA_tika-vin08_t:991_2	sīmaṃ vā sīmāparicchedaṃ vā jānanabhāvo aṅgaṃ na hoti, antosīmāyaṃ ṭhitabhāvo, “sīmaṃ	991	
PA_tika-vin08_t:991_3	samūhanissāmā”ti kammavācākaraṇanti idameva dvayaṃ aṅgaṃ hoti, tasmā iminā aṅgadvayena	991	
PA_tika-vin08_t:991_4	sampanne sati imaṃ ajānantāpi samūhanituṃ sakkontīti. Iminā aṅgadvayena sampanne	991	
PA_tika-vin08_t:991_5	sati sīmaṃ ajānantānaṃ samūhanituṃ samatthabhāvo kathaṃ viññātabboti? Aṭṭhakathāyaṃ	991	
PA_tika-vin08_t:991_6	“khaṇḍasīmaṃ pana jānantā avippavāsaṃ ajānantāpi samūhanituñceva bandhituñca sakkhissantī”ti	991	
PA_tika-vin08_t:991_7	evaṃ mahāsīmāya paricchedaṃ ajānanaṭṭhānepi samūhananassa vuttattā vimativinodaniyampi	991	
PA_tika-vin08_t:991_8	“na hettha sīmāya, tapparicchedassa vā jānanaṃ aṅgaṃ, sīmāya pana antoṭhānaṃ, ‘samūhanissāmā’ti	991	
PA_tika-vin08_t:991_9	kammavācākaraṇañca aṅgaṃ. Aṭṭhakathāyaṃ ‘khaṇḍasīmaṃ pana jānantā avippavāsaṃ ajānantāpi	991	
PA_tika-vin08_t:991_10	samūhanituñceva bandhituñca sakkhissantī’ti evaṃ mahāsīmāya paricchedassa ajānanepi	9911	
PA_tika-vin08_t:991_11	samūhananassa vuttattā”ti vuttaṃ. Tato porāṇabaddhasīmānaṃ samūhatattā gāmasīmāyeva	9911	
PA_tika-vin08_t:991_12	avasiṭṭhā bhaveyyāti tasmiṃ avasiṭṭhāya tato paraṃ kiṃ kātabbanti. Gāmasīmāya avasiṭṭhāya	9911	
PA_tika-vin08_t:991_13	sati taṃ gāmasīmaṃ pubbe vuttanayena sodhanaṃ rakkhaṇañca katvā tissaṃ gāmasīmāyaṃ	9911	
PA_tika-vin08_t:991_14	khaṇḍasīmaṃ mahāsīmañca yathāruci bandhituṃ labhati, sīmaṃ abandhitvāva kevalāya	9911	
PA_tika-vin08_t:991_15	gāmasīmāya upasampadādisaṅghakammañca kātumpi labhati.	9911	
PA_tika-vin08_t:992_0	Vuttañhi vimativinodaniyaṃ – “gāmasīmāya eva ca avasiṭṭhāya tattha yathāruci duvidhampi	992	
PA_tika-vin08_t:992_1	sīmaṃ bandhituñceva upasampadādikammaṃ kātuñca vaṭṭatīti vadanti, taṃ yuttaṃ viya	992	
PA_tika-vin08_t:992_2	dissati, vīmaṃsitvā gahetabba”nti. Tasmā yadi saṭṭhihatthāyāmaṃ cattālīsahatthavitthāraṃ	992	
PA_tika-vin08_t:992_3	khaṇḍasīmameva kattukāmā honti, ettake padese mañcaṭṭhānaṃ gaṇhanto pamāṇayuttako	992	
PA_tika-vin08_t:992_4	mañcoti sabbapacchimappamāṇayutto mañco. So hi pakatividatthiyā navavidatthiko, aṭṭhavidatthiko	992	
PA_tika-vin08_t:992_5	vā hoti. Tato khuddako mañco sīsupadhānaṃ ṭhapetvā pādaṃ pasāretvā nipajjituṃ nappahotīti	992	
PA_tika-vin08_t:992_6	sabbapacchimamañcassa āyāmappamāṇassa samantapāsādikāyaṃ vuttattā tato adhikāyāmopi	992	
PA_tika-vin08_t:992_7	hotiyeva. Mañcassa vitthāro pana āyāmassa upaḍḍho hoti, tasmā mañcappamāṇaṭṭhānaṃ	992	
PA_tika-vin08_t:992_8	āyāmato pañcahatthaṃ, vitthārato pañcavidatthikanti gahetvā tena pamāṇena gaṇhanto	992	
PA_tika-vin08_t:992_9	saṭṭhihatthāyāmaṃ sīmaṭṭhānaṃ catuvīsatimañcakaṃ hoti, cattālīsahatthavitthāraṃ aṭṭhamañcakaṃ	992	
PA_tika-vin08_t:992_10	hoti. Evaṃ gaṇhanto dakkhiṇuttarāyāmo mañco hoti, saṭṭhihatthāyāmaṃ sīmaṭṭhānaṃ dvādasamañcakaṃ	9921	
PA_tika-vin08_t:992_11	hoti, cattālīsahatthavitthāraṃ soḷasamañcakaṃ hoti. Evaṃ gaṇhanto pācīnapacchimāyāmo	9921	
PA_tika-vin08_t:992_12	mañco hoti. Duvidhepi āyāmaṃ vitthārena guṇitaṃ karonto sakalaṃ antosīmaṭṭhānaṃ dvānahuttarasatamañcakaṃ	9921	
PA_tika-vin08_t:992_13	hoti, bahisīmaṭṭhānampi samantato ekamañcakaṃ vā dvitimañcakaṃ vā gahetabbaṃ. Tena	9921	
PA_tika-vin08_t:992_14	saha gaṇanaṃ vaḍḍhetabbaṃ. Vimativinodaniyaṃ pana “samantā leḍḍupāto”ti vuttaṃ, taṃ	9921	
PA_tika-vin08_t:992_15	pana mahāsīmābandhanakāle vihāraparikkhepassa bahiupacāraṃ sandhāya vuttaṃ siyā.	9921	
PA_tika-vin08_t:992_16	Khaṇḍasīmāyapi dūrato samūhanane doso natthi, dukkarattā pana kārakānaṃ pamāṇaṃ jānitabbaṃ.	9921	
PA_tika-vin08_t:992_17	Kalyāṇiyaṃ nāma sīmāyaṃ pana āyāmato ca vitthārato ca pañcahatthappamāṇaṃ ṭhānaṃ	9921	
PA_tika-vin08_t:992_18	ekakoṭṭhāsaṃ katvā samūhanati. Tampi pacchimamañcappamāṇato adhikamevāti katvā kataṃ.	9921	
PA_tika-vin08_t:992_19	Idāni amheti vuttaṭṭhānaṃ pana pakaraṇanayena saṃsandanattā yuttataranti daṭṭhabbaṃ.	9921	
PA_tika-vin08_t:993_0	Samūhananākāro pana evaṃ veditabbo – idāni bandhitabbāya sīmāya nimittānaṃ anto ca	993	
PA_tika-vin08_t:993_1	bahi ca yathāvuttanayena samūhanitabbasīmaṭṭhānaṃ ādāsatalaṃ viya samaṃ suddhaṃ vimalaṃ	993	
PA_tika-vin08_t:993_2	katvā yathāvuttamañcappamāṇaṃ mañcappamāṇaṃ ṭhānaṃ aṭṭhapadakalekhaṃ viya rajjunā	993	
PA_tika-vin08_t:993_3	vā daṇḍena vā lekhaṃ kārāpetvā lekhānusārena tambamattikacuṇṇena vā setamattikacuṇṇena	993	
PA_tika-vin08_t:993_4	vā vaṇṇavisesaṃ kārāpetvā panti panti koṭṭhāsaṃ koṭṭhāsaṃ kārāpetvā pubbe vuttanayena	993	
PA_tika-vin08_t:993_5	ārakkhaṃ sodhanañca kārāpetvā “idāni sīmaṃ samūhanissāmā”ti cattāro vā taduttari	993	
PA_tika-vin08_t:993_6	vā samānasaṃvāsakabhikkhū gahetvā paṭhamapantiyaṃ paṭhamakoṭṭhāse mañcaṭṭhāne ṭhatvā	993	
PA_tika-vin08_t:993_7	paṭhamaṃ avippavāsasīmāsamūhananakammavācaṃ, tato samānasaṃvāsakasīmāsamūhananakammavācaṃ	993	
PA_tika-vin08_t:993_8	sāvetvā tasmiṃ koṭṭhāseyeva aññamaññassa ṭhitaṭṭhānaṃ parivattetvā parivattetvā tikkhattuṃ	993	
PA_tika-vin08_t:993_9	vā sattakkhattuṃ vā samūhanitvā tato nikkhamitvā paṭhamapantiyaṃyeva dutiyakoṭṭhāse	993	
PA_tika-vin08_t:993_10	ṭhatvā tatheva katvā tato paṭhamapantiyaṃyeva anulomanayena yāva antimakoṭṭhāsā ekekasmiṃ	9931	
PA_tika-vin08_t:993_11	koṭṭhāse tatheva katvā paṭhamapantiyā parikkhīṇāya dutiyapantiyā antimakoṭṭhāse ṭhatvā	9931	
PA_tika-vin08_t:993_12	tatheva katvā tato paṭṭhāya dutiyapantiyaṃyeva paṭilomanayena yāva ādikoṭṭhāsā tatheva	9931	
PA_tika-vin08_t:993_13	katvā evaṃ tatiyapantiādīsupi ekadā anulomato ekadā paṭilomato gantvā sabbāsu pantīsu	9931	
PA_tika-vin08_t:993_14	sabbasmiṃ koṭṭhāse parikkhīṇe idaṃ sīmāsamūhananakammaṃ niṭṭhitaṃ nāma hoti. “Cattāro	9931	
PA_tika-vin08_t:993_15	taduttari vā”ti idaṃ pana imassa kammassa catuvaggakaraṇīyattā vuttaṃ. Vimativinodaniyaṃ	9931	
PA_tika-vin08_t:993_16	pana bhikkhūnaṃ pakatattabhāvassa duviññeyyattā lajjīpesalabhikkhūnañca dullabhattā	9931	
PA_tika-vin08_t:993_17	“chapañcamatte”ti vuttaṃ.	9931	
PA_tika-vin08_t:994_0	Kalyāṇīsīmāyaṃ pana sīhaḷadīpato abhinavasikkhaṃ gahetvā nivattantehi garahavivādamattampi	994	
PA_tika-vin08_t:994_1	alabhantehi dhammacetiyaraññā vicinitvā gahitehi cuddasahi bhikkhūhi katanti pāsāṇalekhāyaṃ	994	
PA_tika-vin08_t:994_2	āgataṃ. Ratanapūranagare pana sirīsudhammarājādhipatināmakassa cūḷaaggarājino kāle	994	
PA_tika-vin08_t:994_3	mahāsīhaḷappattoti vissuto sirīsaddhammakittināmako mahātheravaro attano vasanaṭṭhānassa	994	
PA_tika-vin08_t:994_4	avidūre pabbatamatthake sīmaṃ bandhanto attano nissitake aggahetvā attanā abhirucite	994	
PA_tika-vin08_t:994_5	lajjipesalabahussutasikkhākāmabhūte aññe mahāthere gahetvā attacatutthova hutvā kammaṃ	994	
PA_tika-vin08_t:994_6	karotīti vadanti. Taṃ imassa kammassa catuvaggakaraṇīyattā tesañca therānaṃ pakatattabhāve	994	
PA_tika-vin08_t:994_7	nirāsaṅkattā kataṃ bhaveyya, evaṃ santepi bhikkhūnaṃ pakatattabhāvassa dubbiññeyyattā	994	
PA_tika-vin08_t:994_8	catuvaggakaraṇīyakammassa atirekacatuvaggena karaṇe dosābhāvato atirekabhikkhūhi	994	
PA_tika-vin08_t:994_9	katabhāvo pasatthataro hoti. Teneva ca kāraṇena vimativinodanīnāmikāyaṃ vinayaṭīkāyaṃ	994	
PA_tika-vin08_t:994_10	“chapañcamatte bhikkhū gahetvā”ti vuttaṃ, kalyāṇīsīmāyañca cuddasahi bhikkhūhi katanti	9941	
PA_tika-vin08_t:994_11	daṭṭhabbaṃ. Evaṃ niṭṭhitepi pana sīmāsamūhananakamme nānāvādānaṃ nānācariyānaṃ nānānikāyānaṃ	9941	
PA_tika-vin08_t:994_12	nānādesavāsikānaṃ bhikkhūnaṃ cittārādhanatthaṃ garahavivādamocanatthañca punappunaṃ	9941	
PA_tika-vin08_t:994_13	tehipi bhikkhūhi tatheva kārāpetabbaṃ. Vuttañhi aṭṭhakathāyaṃ “punappunaṃ pana kātabbaṃ.	9941	
PA_tika-vin08_t:994_14	Tañhi kuppassa kammassa kammaṃ hutvā tiṭṭhati, akuppassa thirakammabhāvāya hotī”ti.	9941	
PA_tika-vin08_t:994_15	Teneva ca kāraṇena haṃsāvatīnagare anekapaṇḍarahatthisāmimahādhammarājā sahapuññakammabhūtato	9941	
PA_tika-vin08_t:994_16	mahācetiyato catūsu disāsu sīmāsamūhananakāle rāmaññadesavāsīhi mahātherehi ca marammadesavāsīhi	9941	
PA_tika-vin08_t:994_17	mahātherehi ca visuṃ visuṃ kārāpesīti daṭṭhabbaṃ.	9941	
PA_tika-vin08_t:995_0	Yadi pana mahāsīmaṃ bandhitukāmo hoti, tadā usabhamattaṃ vā dviusabhamattaṃ vā taduttari	995	
PA_tika-vin08_t:995_1	vā padesaṃ sallakkhetvā “ettake ṭhāne vihāraṃ karissāmā”ti parikkhepaṃ kārāpetvā	995	
PA_tika-vin08_t:995_2	tassa vihāraparikkhepassa anto ca sabbattha bahi ca samantā leḍḍupātaṭṭhāne mañcappamāṇe	995	
PA_tika-vin08_t:995_3	mañcappamāṇe okāse heṭṭhā vuttanayena pantikoṭṭhāse katvā kammappattehi bhikkhūhi	995	
PA_tika-vin08_t:995_4	saddhiṃ nirantaraṃ ṭhatvā paṭhamaṃ avippavāsasīmā tato samānasaṃvāsakasīmā ca samūhanitabbā.	995	
PA_tika-vin08_t:995_5	Evaṃ sīmāya samugghāte kate tasmiṃ vihāre khaṇḍasīmāya mahāsīmāya ca vijjamānatte	995	
PA_tika-vin08_t:995_6	sati avassaṃ ekasmiṃ mañcaṭṭhāne tāsaṃ majjhagatā te bhikkhū tā samūhaneyyuṃ, tato	995	
PA_tika-vin08_t:995_7	gāmasīmā eva avasisseyya, tassaṃ gāmasīmāyaṃ khaṇḍasīmāmahāsīmāvasena duvidhā sīmā	995	
PA_tika-vin08_t:995_8	yathāruci bandhitabbā. Bandhanākāraṃ pana upari vakkhāma.	995	
PA_tika-vin08_t:996_0	Kasmā pana nimittānaṃ bahipi sīmāsamūhananaṃ kataṃ, nanu nimittānaṃ antoyeva abhinavasīmā	996	
PA_tika-vin08_t:996_1	icchitabbāti tattheva sambhedajjhottharaṇavimocanatthaṃ porāṇakasīmāya samūhananaṃ	996	
PA_tika-vin08_t:996_2	kātabbanti? Saccaṃ, duviññeyyattā pana evaṃ katanti daṭṭhabbaṃ. Duviññeyyo hi porāṇakasīmāya	996	
PA_tika-vin08_t:996_3	vijjamānāvijjamānabhāvo, tasmā yadi nimittānaṃ antoyeva sīmāsamūhananaṃ kareyya,	996	
PA_tika-vin08_t:996_4	tato bahi porāṇakasīmā tiṭṭheyya, tato appamattakaṃ ṭhānaṃ anto paviseyya, taṃ ṭhānaṃ	996	
PA_tika-vin08_t:996_5	kammavācāpāṭhakena saha sīmāsamūhananakārakasaṅghassa patiṭṭhahanappahonakaṃ na bhaveyya,	996	
PA_tika-vin08_t:996_6	evaṃ sante sā porāṇakasīmā asamūhatāva bhaveyya. Taṃ samūhatasaññāya sīmāsammannanakāle	996	
PA_tika-vin08_t:996_7	antonimittaṭṭhānaṃ sammanneyyuṃ, taṃ asamūhataporāṇasīmākoṭipaviṭṭhattā sīmāya sīmaṃ	996	
PA_tika-vin08_t:996_8	sambhedadoso, yadi pana taṃ ṭhānaṃ catunnaṃ nisinnappahonakaṃ bhaveyya, sīmāya sīmaṃ	996	
PA_tika-vin08_t:996_9	ajjhottharaṇadoso, yadipi anto na pavisati, nirantaraṃ phuṭṭhamattaṃ hoti, evampi	996	
PA_tika-vin08_t:996_10	sīmāsaṅkaradosoti imasmā dosattayā vimocanatthaṃ nimittānaṃ bahipi sīmāsamūhananaṃ	9961	
PA_tika-vin08_t:996_11	kataṃ. Teneva vimativinodaniyaṃ “bahi ca samantā leḍḍupāte”tiādi vuttanti daṭṭhabbaṃ.	9961	
PA_tika-vin08_t:997_0	Keci pana ācariyā samantā nimittānaṃ anto rajjupasāraṇaṃ katvā anto ṭhatvā rajjuyā	997	
PA_tika-vin08_t:997_1	heṭṭhā pāde pavesetvā rajjuto bahi kiñcimattaṃ ṭhānaṃ atikkamitvā sīmāsamūhananaṃ	997	
PA_tika-vin08_t:997_2	karonti, tadetaṃ vicāretabbaṃ. Pādaggaṭṭhapanamattena porāṇasīmāsamugghāto na hoti,	997	
PA_tika-vin08_t:997_3	atha kho kammavācāpāṭhakena saha kammapattasaṅghassa patiṭṭhānena kammavācāya pāṭhanena	997	
PA_tika-vin08_t:997_4	ca samugghāto hoti. Vuttañhi vimativinodanippakaraṇe “sīmāya pana antoṭhānaṃ, ‘samūhanissāmā’ti	997	
PA_tika-vin08_t:997_5	kammavācāya karaṇañcettha aṅga”nti, tasmā ekadesena antopaviṭṭhāya ca ekasambandhena	997	
PA_tika-vin08_t:997_6	ṭhitāya porāṇakabaddhasīmāya samugghāte akate vuttanayena dosattayato na mucceyya,	997	
PA_tika-vin08_t:997_7	tasmā nimittato bahipi ṭhatvā samūhananakaraṇabhāvova pāsaṃsataro hoti. Aññe pana	997	
PA_tika-vin08_t:997_8	ācariyā kammakārakabhikkhūnaṃ padavalañjasambandhaṃ katvā samūhananti, taṃ garukaraṇavasena	997	
PA_tika-vin08_t:997_9	katanti gayhamāne doso natthi. Ekacce pana therā “kārakasaṅghassa akkantaṭṭhāneyeva	997	
PA_tika-vin08_t:997_10	sīmā samūhatā, na anakkantaṭṭhāneti saññāya paṭhamataraṃ sālaṃ karitvā pacchā sīmāya	9971	
PA_tika-vin08_t:997_11	samūhatāya thambhaṭṭhāne akkamituṃ na labhati, tasmā asamūhatā sīmā”ti vadanti.	9971	
PA_tika-vin08_t:998_0	Pubbepi sirīkhettanagare mahāsattadhammarājassa kāle tena raññā katassa nandanavihārassa	998	
PA_tika-vin08_t:998_1	purato tassa rañño aggamahesiyā sīmāya patiṭṭhāpitāya paṭhamaṃ jetavanasālaṃ katvā	998	
PA_tika-vin08_t:998_2	pacchā sīmaṃ samūhaniṃsu, tadā tasmiṃ nagare mahārukkhamūliko nāma eko gaṇapāmokkhatthero	998	
PA_tika-vin08_t:998_3	“sace thambhaṃ vijjhitvā pāde ṭhapetuṃ sakkhissāmi, evaṃ sante ahaṃ āgacchissāmī”ti	998	
PA_tika-vin08_t:998_4	vatvā nāgacchati. Sabbe therā “na thambhamattena porāṇasīmā tiṭṭhati, thambhassa	998	
PA_tika-vin08_t:998_5	samantato ṭhatvā kammavācāya katāya sīmā samūhatā hotī”ti vatvā tassa vacanaṃ aggahetvā	998	
PA_tika-vin08_t:998_6	samūhaniṃsu ceva bandhiṃsu ca. Haṃsāvatīnagare dhammacetiyarañño kalyāṇiyasīmābandhanakālepi	998	
PA_tika-vin08_t:998_7	paṭhamaṃ sālaṃ karitvāva pacchā samūhaniṃsu, na ca pāḷiaṭṭhakathāṭīkādīsu “padavalañjasambandhaṃ	998	
PA_tika-vin08_t:998_8	katvā sīmā samūhanitabbā”ti pāṭho atthi, “mañcappamāṇe mañcappamāṇe ṭhāne”ti pana	998	
PA_tika-vin08_t:998_9	atthi. Porāṇasīmāya anto ṭhatvā ekasmiṃ ṭhāne sīmāsamūhananakammavācāya katāya sakalāpi	998	
PA_tika-vin08_t:998_10	sīmā samūhatāva hoti, tasmā “padavalañjasambandhaṃ katvā samūhanitabba”nti vacanaṃ	9981	
PA_tika-vin08_t:998_11	paṇḍitā na sampaṭicchanti. Īdisaṃ pana vacanaṃ garukaraṇavasena vuttanti gayhamāne	9981	
PA_tika-vin08_t:998_12	kiñcāpi doso natthi, tathāpi sissānusissānaṃ diṭṭhānugatiāpajjanakāraṇaṃ hoti. Te	9981	
PA_tika-vin08_t:998_13	hi “amhākaṃ ācariyā evaṃ kathenti, evaṃ karontī”ti daḷhīkammavasena gahetvā tathā	9981	
PA_tika-vin08_t:998_14	akate sīmā samūhatā na hotīti maññanti, tasmā pakaraṇāgatanayavaseneva karaṇaṃ varaṃ	9981	
PA_tika-vin08_t:998_15	pasatthaṃ hotīti daṭṭhabbaṃ.	9981	
PA_tika-vin08_t:999_0	Aparampi imasmiṃ sīmāsamūhananādhikāre dhammagāravehi vinayadharehi cintetabbaṃ gambhīraṃ	999	
PA_tika-vin08_t:999_1	duddasaṃ ṭhānaṃ atthi, taṃ katamanti ce? “Anujānāmi, bhikkhave, tiyojanaparamaṃ sīmaṃ	999	
PA_tika-vin08_t:999_2	sammannitu”nti vacanato nānāgāmakkhettāni avattharitvā sammatā tiyojanikādikāyo mahāsīmāyo	999	
PA_tika-vin08_t:999_3	bhagavatā anuññātā atthi, atha ekaṃ gāmakkhettaṃ sodhetvā ārakkhaṃ datvā sīmāya samūhatāya	999	
PA_tika-vin08_t:999_4	yadi tato aññesu gāmakkhettesu bhikkhū santi, na gāmasīmā baddhasīmaṃ paricchindituṃ	999	
PA_tika-vin08_t:999_5	sakkoti, tasmā te bhikkhū tasmiṃ kamme vaggaṃ kareyyuṃ, evaṃ sati sīmā samūhatā na	999	
PA_tika-vin08_t:999_6	bhaveyya, tāya asamūhatāya sati abhinavasīmā sammannitabbā na bhaveyya, iti idaṃ	999	
PA_tika-vin08_t:999_7	ṭhānaṃ dujjānaṃ duddasaṃ, tasmā pāsāṇacchattaṃ viya bhagavato āṇaṃ garuṃ karontehi	999	
PA_tika-vin08_t:999_8	lajjipesalabahussutasikkhākāmabhūtehi vinayavidūhi suṭṭhu cintetabbanti.	999	
PA_tika-vin08_t:1000_0	Imasmiṃ adhikāre cintento gavesanto vicinanto idaṃ kāraṇaṃ dissati – tiyojanikādimahāsīmāyo	1000	
PA_tika-vin08_t:1000_1	iddhimantānaṃ bhikkhūnaṃ dharamānakāle sannipatituṃ vā visodhetuṃ vā sakkuṇeyyabhāvato	1000	
PA_tika-vin08_t:1000_2	tamārabbha bhagavatā anujānitā bhaveyyuṃ. Sabbasmiṃ kāle sabbasmiṃ padese sabbe bhikkhū	1000	
PA_tika-vin08_t:1000_3	tādisaṃ mahāsīmaṃ sodhetuṃ vā sannipatituṃ vā na sakkā, na ca bhagavā asakkuṇeyyaṃ	1000	
PA_tika-vin08_t:1000_4	alabbhaneyyaṃ kāraṇaṃ vadeyya. Bhagavato dharamānakāle rājagahanagare aṭṭhārasa mahāvihārā	1000	
PA_tika-vin08_t:1000_5	ekasīmāva dhammasenāpatisāriputtattherena sammatāti. Sīhaḷadīpe mahāvihārasīmā anurādhapuraṃ	1000	
PA_tika-vin08_t:1000_6	antokatvā pavattā mahāmahindattherena sammatāti ca pakaraṇesu dissati, na tathā imasmiṃ	1000	
PA_tika-vin08_t:1000_7	nāma dese dviyojanikā vā tiyojanikā vā sīmā asukena bhikkhunā sammatāti dissati.	1000	
PA_tika-vin08_t:1000_8	Imasmiñca marammadese tādisānaṃ sīmānaṃ natthibhāvo upaparikkhitvā jānitabbo. Tathā	1000	
PA_tika-vin08_t:1000_9	hi anekasataanekasahassavassakālato uppannā baddhasīmā pāsāṇathambhanimittena saha	1000	
PA_tika-vin08_t:1000_10	tasmiṃ tasmiṃ padese dissanti. Arimaddanapure ca anuruddhamahārājena sammannāpitā	10001	
PA_tika-vin08_t:1000_11	dvāsaṭṭhayādhikasatahatthāyāmā sattacattālīsādhikasatahatthavitthārā mahāsīmā nimittena	10001	
PA_tika-vin08_t:1000_12	saha dissati. Ratanapūranagare ca narapatijeyyasūramahārājakāle aṭṭhasattatādhikacatusatakaliyuge	10001	
PA_tika-vin08_t:1000_13	sammannitā sīmā pāsāṇalekhāya saddhiṃ dissati. Yadi tiyojanaparamādimahāsīmāyo atthi,	10001	
PA_tika-vin08_t:1000_14	porāṇācariyā navaṃ navaṃ baddhasīmaṃ na bandheyyuṃ, atha ca pana bandhanti, tāsu	10001	
PA_tika-vin08_t:1000_15	ca navasīmāsu upasampadādisaṅghakammaṃ karonti, tato eva ca gaṇanapathamatikkantā	10001	
PA_tika-vin08_t:1000_16	bhikkhū paramparato vaḍḍhentā yāvajjatanā sāsanaṃ patiṭṭhapenti. Iminā ca kāraṇena	10001	
PA_tika-vin08_t:1000_17	imasmiṃ padese tiyojanā sīmāyo natthīti viññāyati.	10001	
PA_tika-vin08_t:1001_0	Atha vā “vihāraparikkhepassa anto ca bahi ca samantā leḍḍupāte”ti vihāraparikkhepassa	1001	
PA_tika-vin08_t:1001_1	anto ca vihārūpacārabhūte bahi leḍḍupāte ca ṭhāneyeva sīmāsamūhananassa vimativinodaniyaṃ	1001	
PA_tika-vin08_t:1001_2	vuttattāpi tādisā mahāsīmāyo natthīti viññāyati. Yadi atthi, sīmāsamūhananaṃ pakaraṇācariyā	1001	
PA_tika-vin08_t:1001_3	na katheyyuṃ. Kathentāpi samantā tiyojanaṃ ṭhānaṃ sodhetvā sīmāsamūhananaṃ kareyyuṃ,	1001	
PA_tika-vin08_t:1001_4	tathā pana akathetvā vihāravihārūpacāresuyeva sīmāsamūhananassa kathitattā tiyojanikādayo	1001	
PA_tika-vin08_t:1001_5	mahāsīmāyo natthīti viññāyati.	1001	
PA_tika-vin08_t:1002_0	Atha vā “khaṇḍasīmaṃ pana jānantā avippavāsaṃ ajānantāpi samūhanituñceva bandhituñca	1002	
PA_tika-vin08_t:1002_1	sakkhissantī”ti aṭṭhakathāyaṃ vacanatopi tesu tesu janapadesu tiyojanikādikāyo mahāsīmāyo	1002	
PA_tika-vin08_t:1002_2	natthīti viññāyati. Kathaṃ? Yadi tādisā sīmāyo atthi, sakalampi taṃ sīmaṃ asodhetvā	1002	
PA_tika-vin08_t:1002_3	sīmāsamūhananaṃ aṭṭhakathācariyā na katheyyuṃ, atha ca pana khaṇḍasīmaṃ jānantā avippavāsaṃ	1002	
PA_tika-vin08_t:1002_4	ajānantāpi sīmaṃ samūhanituṃ bandhituñca samatthabhāvaṃ kathenti, sā kathā khandhasīmāya	1002	
PA_tika-vin08_t:1002_5	sīmantarikantaritamattā hutvā tasmiṃ gāmakkhette avippavāsasīmā bhaveyya, tasmā tasmiṃ	1002	
PA_tika-vin08_t:1002_6	ṭhāne ṭhatvā samūhanituṃ samatthabhāvena aṭṭhakathācariyehi kathīyati, na nānāgāmakkhettāni	1002	
PA_tika-vin08_t:1002_7	avattharitvā sammatāya tiyojanikādibhedāya sīmāya aññesu gāmakkhettesu aññesu bhikkhūsu	1002	
PA_tika-vin08_t:1002_8	santesupi samūhanituṃ samatthabhāvena, tena ñāyati “na sabbesu ṭhānesu tiyojanikādibhedāyo	1002	
PA_tika-vin08_t:1002_9	mahāsīmāyo na santī”ti. Īdisāni kāraṇāni bhagavato āṇaṃ garuṃ karontehi vinayatthavidūhi	1002	
PA_tika-vin08_t:1002_10	vinayadharehi punappunaṃ cintetabbāni upaparikkhitabbāni, ito aññānipi kāraṇāni gavesitabbānīti.	10021	
PA_tika-vin08_t:1003_0	Ito parampi “sace aññānipi gāmakkhettāni antokātukāmā, tesu gāmesu ye bhikkhū vasanti,	1003	
PA_tika-vin08_t:1003_1	tehipi āgantabba”ntiādivacanato ekasmiṃyeva gāmakkhette sīmaṃ na bandhanti, atha	1003	
PA_tika-vin08_t:1003_2	kho aññānipi gāmakkhettāni antokaritvāpi bandhanti, tasmā idāni sammannitabbāya sīmāya	1003	
PA_tika-vin08_t:1003_3	nissayabhūtaṃ pakatigāmakkhettaṃ vā visuṃgāmakkhettaṃ vā sodhitanti manasi na kātabbaṃ.	1003	
PA_tika-vin08_t:1003_4	Kaṅkhacchedanatthaṃ sīmāsamūhananakammavācābhaṇanasamaye tena gāmakkhettena sambandhesu	1003	
PA_tika-vin08_t:1003_5	aññesu gāmakkhettesu vasante bhikkhūpi yācitvā tato gāmakkhettato bahi dūre vāsāpetabbā.	1003	
PA_tika-vin08_t:1003_6	Evañhi karonte aññāni gāmakkhettāni antokaritvā porāṇasīmāya vijjamānāyapi te vaggaṃ	1003	
PA_tika-vin08_t:1003_7	kātuṃ na sakkonti. Tato sīmāsamūhananakammavācā sampajjati, tasmā evarūpo sukhumo	1003	
PA_tika-vin08_t:1003_8	nipuṇo attho vinayadharehi cintetabbo. Evaṃ sīmāsamūhananavidhānena sīmāya sīmaṃ	1003	
PA_tika-vin08_t:1003_9	sambhindantena sammatā, sīmāya sīmaṃ ajjhottharantena sammatāti vuttehi dvīhi vipattidosehi muttā hoti.	1003	
PA_tika-vin08_t:1004_0	Tato “atikhuddikā atimahantī”ti vuttehi vipattidosehi vimuccanatthaṃ sīmāya pamāṇaṃ	1004	
PA_tika-vin08_t:1004_1	jānitabbaṃ. Kathaṃ? Sīmā nāma ekavīsatiyā bhikkhūnaṃ nisīdituṃ appahonte sati atikhuddikā	1004	
PA_tika-vin08_t:1004_2	nāma hoti, sammatāpi sīmā na hoti. Tiyojanato paraṃ kesaggamattampi ṭhānaṃ anto karonte	1004	
PA_tika-vin08_t:1004_3	sati atimahatī nāma hoti, sammatāpi sīmā na hoti, tasmā ekavīsatiyā bhikkhūnaṃ nisīdanappahonakato	1004	
PA_tika-vin08_t:1004_4	paṭṭhāya tiyojanaṃ anatikkamitvā yattha yaṃ pamāṇaṃ saṅgho icchati, tattha taṃ pamāṇaṃ	1004	
PA_tika-vin08_t:1004_5	katvā sīmā sammannitabbā. Kathaṃ viññāyatīti ce? “Tattha atikhuddikā nāma yattha	1004	
PA_tika-vin08_t:1004_6	ekavīsati bhikkhū nisīdituṃ na sakkonti. Atimahantī nāma antamaso kesaggamattenapi	1004	
PA_tika-vin08_t:1004_7	tiyojanaṃ atikkamitvā sammatā”ti kaṅkhāvitaraṇiyaṃ vacanato viññāyati. Evaṃ sīmāya	1004	
PA_tika-vin08_t:1004_8	pamāṇaggahaṇena “atikhuddikā atimahantī”ti vuttehi dvīhi dosehi muttā hoti.	1004	
PA_tika-vin08_t:1005_0	Tato “khaṇḍanimittā chāyānimittā animittā”ti vuttehi tīhi vipattidosehi vimuccanatthaṃ	1005	
PA_tika-vin08_t:1005_1	nimittakittanaṃ kātabbaṃ, tattha asambandhakittanena nimittā sīmā khaṇḍanimittā nāma.	1005	
PA_tika-vin08_t:1005_2	Kathaṃ? Sīmāya catūsu disāsu ṭhapitanimittesu puratthimadisāya nimittaṃ kittetvā	1005	
PA_tika-vin08_t:1005_3	anukkamena dakkhiṇapacchimauttaradisāsu nimittāni kittetvā puna puratthimadisāya	1005	
PA_tika-vin08_t:1005_4	nimittaṃ kittetabbaṃ, evaṃ kate akhaṇḍanimittā nāma hoti. Yadi pana puratthimadisāya	1005	
PA_tika-vin08_t:1005_5	nimittaṃ kittetvā anukkamena dakkhiṇapacchimauttaradisāsu nimittāni kittetvā ṭhapeti,	1005	
PA_tika-vin08_t:1005_6	puna puratthimadisāya nimittaṃ na kitteti, evaṃ khaṇḍanimittā nāma hoti. Aparāpi	1005	
PA_tika-vin08_t:1005_7	khaṇḍanimittā nāma yā animittupagapāsāṇaṃ vā bahisārarukkhaṃ vā khāṇukaṃ vā paṃsupuñjaṃ	1005	
PA_tika-vin08_t:1005_8	vā antarā ekaṃ nimittaṃ katvā sammatā. Pabbatacchāyādīsu yaṃ kiñci chāyaṃ nimittaṃ	1005	
PA_tika-vin08_t:1005_9	katvā sammatā chāyānimittā nāma. Sabbaso nimittaṃ akittetvā sammatā animittā nāma.	1005	
PA_tika-vin08_t:1005_10	Imehi tīhi dosehi vimuccanatthāya nimittakittanaṃ kātabbaṃ.	10051	
PA_tika-vin08_t:1006_0	Kathaṃ? Kammavācāya porāṇasīmāsamūhananaṃ katvā parisuddhāya kevalāya gāmasīmāya	1006	
PA_tika-vin08_t:1006_1	saṅghena yathājjhāsayaṃ gahitappamāṇassa sīmamaṇḍalassa catūsu vā disāsu aṭṭhasu	1006	
PA_tika-vin08_t:1006_2	vā disāsu nimittupage heṭṭhimaparicchedena dvattiṃsapalaguḷapiṇḍappamāṇe, ukkaṭṭhaparicchedena	1006	
PA_tika-vin08_t:1006_3	hatthippamāṇato ūnappamāṇe pāsāṇe ṭhapetvā nimittānaṃ anto ṭhitena kammavācāpāṭhakena	1006	
PA_tika-vin08_t:1006_4	vinayadharena “puratthimāya disāya kiṃ nimitta”nti pucchitabbaṃ. Aññena “pāsāṇo,	1006	
PA_tika-vin08_t:1006_5	bhante”ti vattabbaṃ. Puna vinayadharena “eso pāsāṇo nimitta”nti vatvā kittetabbaṃ.	1006	
PA_tika-vin08_t:1006_6	Iminā nayena sīmamaṇḍalaṃ padakkhiṇaṃ karontena “puratthimāya anudisāya, dakkhiṇāya	1006	
PA_tika-vin08_t:1006_7	disāya, dakkhiṇāya anudisāya, pacchimāya disāya, pacchimāya anudisāya, uttarāya disāya,	1006	
PA_tika-vin08_t:1006_8	uttarāya anudisāya kiṃ nimittaṃ? Pāsāṇo, bhante. Eso pāsāṇo nimitta”nti kittetvā	1006	
PA_tika-vin08_t:1006_9	puna “puratthimāya disāya kiṃ nimittaṃ? Pāsāṇo, bhante. Eso pāsāṇo nimitta”nti kittetvā	1006	
PA_tika-vin08_t:1006_10	niṭṭhapetabbaṃ. Vuttañhi kaṅkhāvitaraṇiyaṃ “khaṇḍanimittā nāma aghaṭitanimittā vuccatī”tiādi.	10061	
PA_tika-vin08_t:1006_11	Evaṃ nimittakittanena “khaṇḍanimittā chāyānimittā animittā”ti vuttehi tīhi vipattidosehi vimuttā hoti.	10061	
PA_tika-vin08_t:1007_0	Tato paraṃ “bahisīme ṭhitasammatā”ti vuttavipattidosato vimuccanatthaṃ sīmāsammutikammavācāpāṭhakāle	1007	
PA_tika-vin08_t:1007_1	saṅghassa ṭhitaṭṭhānaṃ jānitabbaṃ. Kathaṃ? Yadi nimittāni kittetvā saṅgho nimittānaṃ	1007	
PA_tika-vin08_t:1007_2	bahi ṭhatvā kammavācāya sīmaṃ sammannati, bahisīme ṭhitasammatā nāma hoti, sīmā na	1007	
PA_tika-vin08_t:1007_3	hoti, tasmā nimittāni kittetvā saṅghena nimittānaṃ anto ṭhatvā kammavācāya sīmā sammannitabbā.	1007	
PA_tika-vin08_t:1007_4	Vuttañhetaṃ kaṅkhāvitaraṇiyaṃ “bahisīme ṭhitasammatā nāma nimittāni kittetvā nimittānaṃ	1007	
PA_tika-vin08_t:1007_5	bahi ṭhitena sammatā”ti. Evaṃ sīmāsammannanaṭṭhānaniyamena “bahisīme ṭhitasammatā”ti	1007	
PA_tika-vin08_t:1007_6	vuttavipattidosato muttā hoti.	1007	
PA_tika-vin08_t:1008_0	Tato paraṃ “nadiyaṃ sammatā, samudde sammatā, jātassare sammatā”ti vuttehi tīhi vipattidosehi	1008	
PA_tika-vin08_t:1008_1	ca vimuccanatthaṃ evaṃ manasi kātabbaṃ – “sabbā, bhikkhave, nadī asīmā, sabbo samuddo	1008	
PA_tika-vin08_t:1008_2	asīmo, sabbo jātassaro asīmo”ti bhagavatā vacanato nadīsamuddajātassaresu sammatā	1008	
PA_tika-vin08_t:1008_3	sīmā na hoti, porāṇasīmavigatāya suddhāya gāmasīmāya sammatā eva sīmā hoti, tasmā	1008	
PA_tika-vin08_t:1008_4	gāmasīmāyameva baddhasīmā sammannitabbā, na nadīādīsūti. Vuttañhi kaṅkhāvitaraṇiyaṃ	1008	
PA_tika-vin08_t:1008_5	“nadiyā samudde jātassare sammatā nāma etesu nadīādīsu sammatā”tiādi. Ettāvatā “ayaṃ	1008	
PA_tika-vin08_t:1008_6	sīmā atikhuddikā, atimahantī, khaṇḍanimittā, chāyānimittā, animittā, bahisīme ṭhitasammatā,	1008	
PA_tika-vin08_t:1008_7	nadiyaṃ sammatā, samudde sammatā, jātassare sammatā, sīmāya sīmaṃ sambhindantena	1008	
PA_tika-vin08_t:1008_8	sammatā, sīmāya sīmaṃ ajjhottharantena sammatā”ti vuttehi ekādasahi dosehi vimuttā	1008	
PA_tika-vin08_t:1008_9	hutvā “abbhā mahikā dhūmo rajo rāhū”ti vuttehi pañcahi upakkilesehi muttaṃ candamaṇḍalaṃ	1008	
PA_tika-vin08_t:1008_10	viya, sūriyamaṇḍalaṃ viya ca suparisuddhā hoti.	10081	
PA_tika-vin08_t:1009_0	Tividhasampatti nāma nimittasampattiparisasampattikammavācāsampattiyo. Tāsu “pabbatanimittaṃ	1009	
PA_tika-vin08_t:1009_1	pāsāṇanimittaṃ vananimittaṃ rukkhanimittaṃ magganimittaṃ vammikanimittaṃ nadīnimittaṃ	1009	
PA_tika-vin08_t:1009_2	udakanimitta”nti vuttesu aṭṭhasu nimittesu tassaṃ tassaṃ disāyaṃ yathāladdhāni nimittāni	1009	
PA_tika-vin08_t:1009_3	kittetvā sammannitabbā. Vuttañhi kaṅkhāvitaraṇiyaṃ “puratthimāya disāya kiṃnimittaṃ?	1009	
PA_tika-vin08_t:1009_4	Pāsāṇo, bhante. Eso pāsāṇo nimittantiādinā nayena kittetvā sammatā”ti. Tesu ca aṭṭhasu	1009	
PA_tika-vin08_t:1009_5	nimittesu rukkhanimittādīnaṃ yathājjhāsayaṭṭhānesu dullabhabhāvato vaḍḍhitvā dvinnaṃ	1009	
PA_tika-vin08_t:1009_6	baddhasīmānaṃ saṅkarakaraṇato ca pāsāṇanimittassa pana tathā saṅkarakaraṇābhāvato	1009	
PA_tika-vin08_t:1009_7	yathicchitaṭṭhānaṃ āharitvā ṭhapetuṃ sukarabhāvato ca sīmaṃ bandhantehi bhikkhūhi	1009	
PA_tika-vin08_t:1009_8	sīmamaṇḍalassa samantā nimittūpagā pāsāṇā ṭhapetabbā. Tena vuttaṃ mahāvaggaṭṭhakathāyaṃ	1009	
PA_tika-vin08_t:1009_9	“taṃ bandhantehi samantā nimittūpagā pāsāṇā ṭhapetabbā”ti. Vimativinodaniyañca “nimittūpagā	1009	
PA_tika-vin08_t:1009_10	pāsāṇā ṭhapetabbāti idaṃ yathārucitaṭṭhāne rukkhanimittādīnaṃ dullabhatāyā”tiādi.	10091	
PA_tika-vin08_t:1009_11	Ettāvatā nimittasampattisaṅkhātaṃ paṭhamaṅgaṃ sūpapannaṃ hoti.	10091	
PA_tika-vin08_t:1010_0	Tato sīmāsammutikaraṇatthaṃ sabbantimena paricchedena cattāro bhikkhū sannipatitvā	1010	
PA_tika-vin08_t:1010_1	yāvatā tasmiṃ gāme baddhasīmaṃ vā nadīsamuddajātassare vā anokkamitvā ṭhitā bhikkhū	1010	
PA_tika-vin08_t:1010_2	santi, sabbe te hatthapāse vā katvā chandaṃ vā āharitvā yā sīmā sammatā, sā parisasampattiyuttā	1010	
PA_tika-vin08_t:1010_3	nāma hoti. Tena vuttaṃ kaṅkhāvitaraṇiyaṃ “parisasampattiyuttā nāma sabbantimena paricchedena	1010	
PA_tika-vin08_t:1010_4	catūhi bhikkhūhi sannipatitvā”tiādi. Atha taṃ sīmaṃ bandhantā bhikkhū sāmantavihāresu	1010	
PA_tika-vin08_t:1010_5	vasante bhikkhū tassa tassa vihārassa sīmāparicchedaṃ pucchitvā ye baddhasīmavihārā,	1010	
PA_tika-vin08_t:1010_6	tesaṃ sīmāya sīmantarikaṃ ṭhapetvā, ye abaddhasīmavihārā, tesaṃ sīmāya upacāraṃ ṭhapetvā	1010	
PA_tika-vin08_t:1010_7	disācārikabhikkhūnaṃ nissañcārasamaye yadi ekasmiṃyeva gāmakkhette sīmaṃ bandhitukāmā,	1010	
PA_tika-vin08_t:1010_8	tasmiṃ ye bhikkhū baddhasīmavihārā, tesaṃ pesetabbaṃ “ajja mayaṃ sīmaṃ bandhissāma,	1010	
PA_tika-vin08_t:1010_9	tumhe sakasakasīmāparicchedato mā nikkhamathā”ti. Ye abaddhasīmavihārā, te sabbe	1010	
PA_tika-vin08_t:1010_10	ekajjhaṃ sannipātāpetabbā, chandārahānaṃ chando āharitabbo.	10101	
PA_tika-vin08_t:1011_0	Yadi aññaṃ gāmakkhettampi antokattukāmā, tattha nivāsino bhikkhū samānasaṃvāsakasīmāsammannanakāle	1011	
PA_tika-vin08_t:1011_1	āgantumpi anāgantumpi vaṭṭanti. Avippavāsasīmāsammannanakāle pana antonimittagatehi	1011	
PA_tika-vin08_t:1011_2	bhikkhūhi āgantabbaṃ, anāgacchantānaṃ chando āharitabbo. Vuttañhetaṃ samantapāsādikāyaṃ	1011	
PA_tika-vin08_t:1011_3	“taṃ bandhitukāmehi sāmantavihāresu bhikkhū”tiādi. Evaṃ bhikkhūsu sannipatitesu chandārahānaṃ	1011	
PA_tika-vin08_t:1011_4	chande āhaṭe tesu tesu maggesu nadītitthagāmadvārādīsu ca āgantukabhikkhūnaṃ sīghaṃ	1011	
PA_tika-vin08_t:1011_5	sīghaṃ hatthapāsānayanatthañca bahisīmakaraṇatthañca ārāmikasāmaṇere ṭhapetvā bherisaññaṃ	1011	
PA_tika-vin08_t:1011_6	vā saṅkhasaññaṃ vā kārāpetvā nimittakittanānantaraṃ vuttāya “suṇātu me, bhante saṅgho”tiādikāya	1011	
PA_tika-vin08_t:1011_7	kammavācāya sīmā bandhitabbā. Vuttañhi aṭṭhakathāyaṃ “evaṃ sannipatitesu pana bhikkhūsū”tiādi.	1011	
PA_tika-vin08_t:1011_8	Ettāvatā parisasampattisaṅkhātaṃ dutiyaṅgaṃ sūpapannaṃ hoti.	1011	
PA_tika-vin08_t:1012_0	Tato paraṃ kammavācāpāṭhasamaye “sīmaṃ, bhikkhave, sammannantena paṭhamaṃ samānasaṃvāsakasīmā	1012	
PA_tika-vin08_t:1012_1	sammannitabbā, pacchā ticīvarena avippavāso sammannitabbo”ti vacanato paṭhamaṃ samānasaṃvāsakasīmā	1012	
PA_tika-vin08_t:1012_2	sammannitabbā, pacchā avippavāsasīmā sammannitabbā, samānasaṃvāsakakammavācāpariyosāneyeva	1012	
PA_tika-vin08_t:1012_3	nimittāni bahi katvā nimittānaṃ antopamāṇeneva samānasaṃvāsakasīmā catunahutādhikadvilakkhayojanaputhulaṃ	1012	
PA_tika-vin08_t:1012_4	mahāpathaviṃ vinivijjhitvā pathavīsandhārakaudakaṃ pariyantaṃ katvā gatā. Tena vuttaṃ	1012	
PA_tika-vin08_t:1012_5	samantapāsādikāyaṃ “kammavācāpariyosāneyeva…pe… gatā hotī”ti. Avippavāsakammavācāpariyosāne	1012	
PA_tika-vin08_t:1012_6	avippavāsasīmā yadi antosīmāya gāmo atthi, gāmañca gāmūpacārañca muñcitvā samānasaṃvāsakasīmāya	1012	
PA_tika-vin08_t:1012_7	gataparicchedeneva gatā. Iti ticīvarena avippavāsasīmā gāmañca gāmūpacārañca na avattharati,	1012	
PA_tika-vin08_t:1012_8	samānasaṃvāsakasīmāva avattharati, samānasaṃvāsakasīmā attano dhammatāya gacchati.	1012	
PA_tika-vin08_t:1012_9	Avippavāsasīmā pana yattha samānasaṃvāsakasīmā, tattheva gacchati. Tena vuttaṃ samantapāsādikāyaṃ	1012	
PA_tika-vin08_t:1012_10	“iti bhikkhūnaṃ avippavāsasīmā…pe… gacchatī”ti. Tasmā –	10121	
PA_tika-vin08_t:1013	“Suṇātu me, bhante saṅgho, yāvatā samantā nimittā kittitā. Yadi saṅghassa pattakallaṃ, saṅgho etehi nimittehi sīmaṃ sammanneyya samānasaṃvāsaṃ ekūposathaṃ, esā ñatti.	101	
PA_tika-vin08_t:1014_0	“Suṇātu me, bhante saṅgho, yāvatā samantā nimittā kittitā, saṅgho etehi nimittehi	1014	
PA_tika-vin08_t:1014_1	sīmaṃ sammannati samānasaṃvāsaṃ ekūposathaṃ. Yassāyasmato khamati etehi nimittehi	1014	
PA_tika-vin08_t:1014_2	sīmāya sammuti samānasaṃvāsāya ekūposathāya, so tuṇhassa. Yassa nakkhamati, so bhāseyya.	1014	
PA_tika-vin08_t:1014_3	Sammatā sā sīmā saṅghena etehi nimittehi samānasaṃvāsā ekūposathā, khamati saṅghassa,	1014	
PA_tika-vin08_t:1014_4	tasmā tuṇhī. Evametaṃ dhārayāmī”ti.	1014	
PA_tika-vin08_t:1015	Esā samānasaṃvāsakakammavācā,	101	
PA_tika-vin08_t:1016_0	“Suṇātu me, bhante saṅgho, yā sā saṅghena sīmā sammatā samānasaṃvāsā ekūposathā.	1016	
PA_tika-vin08_t:1016_1	Yadi saṅghassa pattakallaṃ, saṅgho taṃ sīmaṃ ticīvarena avippavāsaṃ sammanneyya ṭhapetvā	1016	
PA_tika-vin08_t:1016_2	gāmañca gāmūpacārañca, esā ñatti.	1016	
PA_tika-vin08_t:1017_0	“Suṇātu me, bhante saṅgho, yā sā saṅghena sīmā sammatā samānasaṃvāsā ekūposathā.	1017	
PA_tika-vin08_t:1017_1	Saṅgho taṃ sīmaṃ ticīvarena avippavāsaṃ sammannati ṭhapetvā gāmañca gāmūpacārañca.	1017	
PA_tika-vin08_t:1017_2	Yassāyasmato khamati etissā sīmāya ticīvarena avippavāsasammuti ṭhapetvā gāmañca	1017	
PA_tika-vin08_t:1017_3	gāmūpacārañca, so tuṇhassa. Yassa nakkhamati, so bhāseyya. Sammatā sā sīmā saṅghena	1017	
PA_tika-vin08_t:1017_4	ticīvarena avippavāsā ṭhapetvā gāmañca gāmūpacārañca, khamati saṅghassa, tasmā tuṇhī.	1017	
PA_tika-vin08_t:1017_5	Evametaṃ dhārayāmī”ti.	1017	
PA_tika-vin08_t:1018	Esā avippavāsakammavācā ñattidosaanussāvanādose anuṭṭhapetvā suṭṭhu bhaṇitabbā. Ettāvatā kammavācāsampattisaṅkhātaṃ tatiyaṅgaṃ sūpapannaṃ hoti.	101	
PA_tika-vin08_t:1019_0	Evamayaṃ sīmā anto maṇivimānaṃ bahi rajataparikkhittaṃ vimānasāmikadevaputtoti imehi	1019	
PA_tika-vin08_t:1019_1	tīhi aṅgehi sampannaṃ candamaṇḍalaṃ viya, anto kanakavimānaṃ bahi phalikaparikkhittaṃ	1019	
PA_tika-vin08_t:1019_2	vimānasāmikadevaputtoti imehi tīhi aṅgehi sampannaṃ sūriyamaṇḍalaṃ viya ca nimittasampattiparisasampattikammavācāsampattisaṅkhātehi	1019	
PA_tika-vin08_t:1019_3	tīhi aṅgehi sampannā hutvā ativiya sobhati virocati, jinasāsanassa ciraṭṭhitikāraṇabhūtā	1019	
PA_tika-vin08_t:1019_4	hutvā tiṭṭhatīti daṭṭhabbaṃ. Vuttañhetaṃ uposathakkhandhakapāḷiyaṃ “sīmaṃ, bhikkhave,	1019	
PA_tika-vin08_t:1019_5	sammannantena paṭhamaṃ samānasaṃvāsakasīmā sammannitabbā”tiādi.	1019	
PA_tika-vin08_t:1020_0	“Nimittena nimittaṃ sambandhitvā”ti ettha pana pubbe vuttanayeneva puratthimadisato	1020	
PA_tika-vin08_t:1020_1	paṭṭhāya padakkhiṇaṃ katvā sabbanimittāni kittetvā uttarānudisaṃ patvā tattheva aṭṭhapetvā	1020	
PA_tika-vin08_t:1020_2	pubbe kittitaṃ puratthimadisāya nimittaṃ puna kittetvā sammatāti attho. Evaṃ sammatā	1020	
PA_tika-vin08_t:1020_3	ayaṃ sīmā ekādasahi vipattīhi muttā, tīhi sampattīhi samannāgatā hutvā sabbākārasampannā	1020	
PA_tika-vin08_t:1020_4	pañcavassasahassaparimāṇakālaṃ aparimāṇaṃ bhikkhūnaṃ apalokanādicatubbidhakammakaraṇaṭṭhānabhūtā	1020	
PA_tika-vin08_t:1020_5	baddhasīmā hotīti daṭṭhabbā.	1020	
PA_tika-vin08_t:1021_0	Yadi pana sakhaṇḍasīmaṃ mahāsīmaṃ bandhitukāmā, pubbe vuttanayena suṭṭhu sodhetvā	1021	
PA_tika-vin08_t:1021_1	samūhanitaporāṇasīmāya kevalāya pakatigāmasīmāya vā visuṃgāmasīmāya vā bandhitabbā,	1021	
PA_tika-vin08_t:1021_2	tāsu ca dvīsu sīmāsupabbajjupasampadādīnaṃ saṅghakammānaṃ sukhakaraṇatthaṃ sīmā paṭhamaṃ	1021	
PA_tika-vin08_t:1021_3	bandhitabbā, taṃ pana bandhantehi vattaṃ jānitabbaṃ. Sace hi bodhicetiyabhattasālādīni	1021	
PA_tika-vin08_t:1021_4	sabbavatthūni patiṭṭhāpetvā katavihāre bandhanti, vihāramajjhe bahūnaṃ samosaraṇaṭṭhāne	1021	
PA_tika-vin08_t:1021_5	abandhitvā vihārapaccante vivittokāse bandhitabbā. Akatavihāre bandhantehi bodhicetiyādīnaṃ	1021	
PA_tika-vin08_t:1021_6	sabbavatthūnaṃ patiṭṭhānaṃ sallakkhetvā yathā patiṭṭhitesu vatthūsu vihārapaccante	1021	
PA_tika-vin08_t:1021_7	vivittokāse hoti, evaṃ bandhitabbā. Tathā hi vuttaṃ samantapāsādikāyaṃ “imaṃ pana	1021	
PA_tika-vin08_t:1021_8	samānasaṃvāsakasīmaṃ sammannantehī”tiādi.	1021	
PA_tika-vin08_t:1022_0	Kittakappamāṇā pana khaṇḍasīmā bandhitabbāti? Heṭṭhimaparicchedena sace ekavīsati	1022	
PA_tika-vin08_t:1022_1	bhikkhū gaṇhāti, vaṭṭati, tato oraṃ na vaṭṭati. Paraṃ bhikkhusahassaṃ gaṇhantīpi	1022	
PA_tika-vin08_t:1022_2	vaṭṭati. Vuttañhi aṭṭhakathāyaṃ “sā heṭṭhimaparicchedenā”tiādi. Ekavīsati bhikkhūti	1022	
PA_tika-vin08_t:1022_3	ca nisinne sandhāya vuttaṃ, idañca abbhānakaraṇakāle kammārahabhikkhunā saddhiṃ vīsatigaṇassa	1022	
PA_tika-vin08_t:1022_4	saṅghassa nisīdanappahonakatthaṃ vuttaṃ. Vuttañhi vimativinodaniyaṃ “ekavīsati bhikkhū”tiādi.	1022	
PA_tika-vin08_t:1022_5	Taṃ khaṇḍasīmaṃ bandhantehi bhikkhūhi sīmamāḷakassa samantā nimittūpagā pāsāṇā ṭhapetabbā.	1022	
PA_tika-vin08_t:1022_6	Antokhaṇḍasīmāyameva ṭhatvā khaṇḍasīmā bandhitabbā. “Eso pāsāṇo nimitta”nti evaṃ	1022	
PA_tika-vin08_t:1022_7	nimittāni kittetvā kammavācāya sīmā bandhitabbā, tassāyeva sīmāya daḷhīkammatthaṃ	1022	
PA_tika-vin08_t:1022_8	avippavāsakammavācā kātabbā. Vuttañhi aṭṭhakathāyaṃ “taṃ bandhantehī”tiādi. Evaṃ	1022	
PA_tika-vin08_t:1022_9	khaṇḍasīmaṃ sammannitvā bahi sīmantarikapāsāṇā ṭhapetabbā. Sīmantarikā pacchimakoṭiyā	1022	
PA_tika-vin08_t:1022_10	ekaratanappamāṇā vaṭṭati, vidatthippamāṇāpi caturaṅgulappamāṇāpi vaṭṭati. Sace pana	10221	
PA_tika-vin08_t:1022_11	vihāro mahā hoti, dvepi tissopi tatuttaripi khaṇḍasīmāyo bandhitabbā. Vuttañhi aṭṭhakathāyaṃ	10221	
PA_tika-vin08_t:1022_12	“sīmaṃ sammannitvā”tiādi.	10221	
PA_tika-vin08_t:1023_0	Evaṃ khaṇḍasīmaṃ sammannitvā mahāsīmāsammutikāle khaṇḍasīmato nikkhamitvā mahāsīmāya	1023	
PA_tika-vin08_t:1023_1	ṭhatvā samantā anupariyāyantehi sīmantarikapāsāṇā kittetabbā, tato avasesanimittāni	1023	
PA_tika-vin08_t:1023_2	kittetvā hatthapāsaṃ avijahantehi kammavācāya samānasaṃvāsakasīmaṃ sammannitvā tassa	1023	
PA_tika-vin08_t:1023_3	daḷhīkammatthaṃ avippavāsakammavācāpi kātabbā. Tathā hi vuttaṃ aṭṭhakathāyaṃ “evaṃ	1023	
PA_tika-vin08_t:1023_4	khaṇḍasīmaṃ sammannitvā”tiādi.	1023	
PA_tika-vin08_t:1024_0	“Samantā anupariyāyantehi sīmantarikapāsāṇā kittetabbā”ti vuttaṃ. Kathaṃ kittetabbāti?	1024	
PA_tika-vin08_t:1024_1	Dakkhiṇato anupariyāyanteneva kittetabbā. Tathā hi khaṇḍasīmato pacchimāya disāya	1024	
PA_tika-vin08_t:1024_2	puratthābhimukhena ṭhatvā “puratthimāya disāya kiṃ nimitta”nti tattha sabbāni nimittāni	1024	
PA_tika-vin08_t:1024_3	anukkamena kittetvā tathā uttarāya disāya dakkhiṇābhimukhena ṭhatvā “dakkhiṇāya disāya	1024	
PA_tika-vin08_t:1024_4	kiṃ nimitta”nti anukkamena kittetvā tathā puratthimāya disāya pacchimābhimukhena	1024	
PA_tika-vin08_t:1024_5	ṭhatvā “pacchimāya disāya kiṃ nimitta”nti anukkamena kittetvā tathā dakkhiṇāya disāya	1024	
PA_tika-vin08_t:1024_6	uttarābhimukhena ṭhatvā “uttarāya disāya kiṃ nimitta”nti tattha sabbāni nimittāni	1024	
PA_tika-vin08_t:1024_7	anukkamena kittetvā puna pacchimāya disāya puratthābhimukhena ṭhatvā purimaṃ kittitaṃ	1024	
PA_tika-vin08_t:1024_8	vuttanayeneva puna kittetabbaṃ. Evaṃ bahūnampi khaṇḍasīmānaṃ sīmantarikapāsāṇā paccekaṃ	1024	
PA_tika-vin08_t:1024_9	kittetabbā, tato pacchā avasesanimittānīti mahāsīmāya bāhirabandhanesu nimittāni.	1024	
PA_tika-vin08_t:1024_10	Evaṃ sīmantarikapāsāṇā mahāsīmāya anto nimittāni honti dvinnaṃ sīmānaṃ saṅkaradosāpagamanatthaṃ	10241	
PA_tika-vin08_t:1024_11	sīmantarikapāsāṇānaṃ ṭhapetabbattā. Evaṃ samantā anupariyāyantena sīmantarikapāsāṇā	10241	
PA_tika-vin08_t:1024_12	kittetabbā. Tathāhi vuttaṃ vimativinodaniyaṃ “sīmantarikapāsāṇāti sīmantarikāya ṭhapitanimittapāsāṇā,	10241	
PA_tika-vin08_t:1024_13	te pana kittentena padakkhiṇato anupariyāyanteneva kittetabbā”tiādi.	10241	
PA_tika-vin08_t:1025_0	Kiṃ iminā anukkameneva sīmā sammannitabbā, udāhu aññenapi anukkamena sammannitabbāti?	1025	
PA_tika-vin08_t:1025_1	Sace pana khaṇḍasīmāya nimittāni kittetvā tato sīmantarikāya nimittāni kittetvā mahāsīmāya	1025	
PA_tika-vin08_t:1025_2	nimittāni kittenti, evaṃ tīsu ṭhānesu nimittāni kittetvā yaṃ sīmaṃ icchanti, taṃ	1025	
PA_tika-vin08_t:1025_3	paṭhamaṃ bandhituṃ vaṭṭati. Evaṃ santepi yathāvuttanayena khaṇḍasīmatova paṭṭhāya	1025	
PA_tika-vin08_t:1025_4	bandhitabbā. Tathā hi vuttaṃ aṭṭhakathāyaṃ “sace pana khaṇḍasīmāya nimittānī”tiādi.	1025	
PA_tika-vin08_t:1025_5	Evaṃ khaṇḍasīmamahāsīmabandhanena bhikkhūnaṃ ko guṇoti ce? Evaṃ baddhāsu pana sīmāsu	1025	
PA_tika-vin08_t:1025_6	khaṇḍasīmāya ṭhitā bhikkhū mahāsīmāyaṃ kammaṃ karontānaṃ bhikkhūnaṃ kammaṃ na kopenti,	1025	
PA_tika-vin08_t:1025_7	mahāsīmāya vā ṭhitā khaṇḍasīmāya kammaṃ karontānaṃ, sīmantarikāya pana ṭhitā ubhinnampi	1025	
PA_tika-vin08_t:1025_8	na kopenti. Gāmakkhette ṭhatvā kammaṃ karontānaṃ pana sīmantarikāya ṭhitā kopenti.	1025	
PA_tika-vin08_t:1025_9	Sīmantarikā hi gāmakkhettaṃ bhajati. Tathā hi vuttaṃ aṭṭhakathāyaṃ “evaṃ baddhāsu	1025	
PA_tika-vin08_t:1025_10	pana sīmāsū”tiādi, evaṃ baddhasīmavihāresu vasantā bhikkhū ticīvarādhiṭṭhānena adhiṭṭhitehi	10251	
PA_tika-vin08_t:1025_11	ticīvarehi vinā yathāruci vasituṃ labhanti. Sace pana gāmo atthi, gāmagāmūpacāresu	10251	
PA_tika-vin08_t:1025_12	na labhatīti daṭṭhabbaṃ.	10251	
PA_tika-vin08_t:1026	Iti vinayasaṅgahasaṃvaṇṇanābhūte vinayālaṅkāre	102	
PA_tika-vin08_t:1027	Sīmābandhanavinicchayakathālaṅkāro.	102	
PA_tika-vin08_t:1028	25. Uposathapavāraṇāvinicchayakathā	102	
PA_tika-vin08_t:1029	168. Evaṃ sīmāvinicchayaṃ kathetvā idāni uposathapavāraṇāvinicchayaṃ kathetuṃ “uposathapavāraṇāti ettha”tyādimāha. Tattha uposathasaddo tāva –	102	
PA_tika-vin08_t:1030	“Uddese pātimokkhassa, paṇṇattiyamuposatho;	103	
PA_tika-vin08_t:1031	Upavāse ca aṭṭhaṅge, uposathadine siyā”ti. –	103	
PA_tika-vin08_t:1032_0	Vacanato pātimokkhuddese paṇṇattiyaṃ upavāse aṭṭhaṅgasīle uposathadine ca vattati.	1032	
PA_tika-vin08_t:1032_1	Tathā hesa “āyāmāvuso kappina uposathaṃ gamissāmā”tiādīsu pātimokkhuddese āgato,	1032	
PA_tika-vin08_t:1032_2	“uposatho nāma nāgarājā”tiādīsu paṇṇattiyaṃ, “suddhassa ve sadā pheggu, suddhassa	1032	
PA_tika-vin08_t:1032_3	uposatho sadā”tiādīsu upavāse, “evaṃ aṭṭhaṅgasamannāgato kho, visākhe, uposatho upavuttho”tiādīsu	1032	
PA_tika-vin08_t:1032_4	aṭṭhaṅgasīle. “Na, bhikkhave, uposathe sabhikkhukāāvāsā abhikkhuko āvāso”tiādīsu	1032	
PA_tika-vin08_t:1032_5	uposathadine vattati. “Pārisuddhiuposatho adhiṭṭhānuposatho”tiādīsu pārisuddhiadhiṭṭhānesupi	1032	
PA_tika-vin08_t:1032_6	vattati. Te pana pātimokkhuddese antogadhāti katvā visuṃ na vuttā. Idha pana pātimokkhuddese	1032	
PA_tika-vin08_t:1032_7	uposathadine ca vattati. Tattha pātimokkhuddese upavasanaṃ uposatho, sīlena upetā	1032	
PA_tika-vin08_t:1032_8	hutvā vasanantyattho. Uposathadine upavasanti etthāti uposatho, etasmiṃ divase sīlena	1032	
PA_tika-vin08_t:1032_9	upetā hutvā vasantītyattho.	1032	
PA_tika-vin08_t:1033_0	Pavāraṇā-saddo pana “pavāraṇā paṭikkhepe, kathitājjhesanāya cā”ti abhidhānappadīpikāyaṃ	1033	
PA_tika-vin08_t:1033_1	vacanato paṭikkhepe ajjhesane ca vattati. Tattha “yo pana bhikkhu bhuttāvī pavārito	1033	
PA_tika-vin08_t:1033_2	anatirittaṃ khādanīyaṃ vā bhojanīyaṃ vā khādeyya vā bhuñjeyya vā, pācittiya”ntiādīsu	1033	
PA_tika-vin08_t:1033_3	paṭikkhepe, “saṅgho pavāreyyā”tiādīsu ajjhesane, “ajjapavāraṇā cātuddasī”tiādīsu	1033	
PA_tika-vin08_t:1033_4	pavāraṇādivase. So pana ajjhesanadivasoyevāti visuṃ na vutto. Idha pana ajjhesane	1033	
PA_tika-vin08_t:1033_5	vattati, tasmā pavārīyate pavāraṇā, pakārena icchīyatetyattho. Pa-pubba varadhātu curādigaṇikāyaṃ.	1033	
PA_tika-vin08_t:1034_0	Ettha ca kiñcāpi pāḷiyaṃ uposathakkhandhakānantaraṃ vassūpanāyikakkhandhako, tadanantaraṃ	1034	
PA_tika-vin08_t:1034_1	pavāraṇakkhandhako saṅgīto, tathāpi uposathapavāraṇakammānaṃ yebhuyyena samānattā	1034	
PA_tika-vin08_t:1034_2	yamakamiva bhūtattā missetvā kathento suviññeyyo hoti sallahukagantho cāti mantvā	1034	
PA_tika-vin08_t:1034_3	khandhakadvayasaṅgahitaṃ atthaṃ ekeneva paricchedena dasseti ācariyo. Tattha cātuddasiko	1034	
PA_tika-vin08_t:1034_4	pannarasiko sāmaggīuposathoti divasavasena tayo uposathā hontīti sambandho. Catuddasiyaṃ	1034	
PA_tika-vin08_t:1034_5	niyutto cātuddasiko, evaṃ pannarasiko. Sāmaggīuposatho nāma saṅghasāmaggikadivase	1034	
PA_tika-vin08_t:1034_6	kātabbauposatho. Hemantagimhavassānaṃ tiṇṇaṃ utūnanti ettha hemantautu nāma aparakattikakāḷapakkhassa	1034	
PA_tika-vin08_t:1034_7	pāṭipadato paṭṭhāya phaggunapuṇṇamapariyosānā cattāro māsā. Gimhautu nāma phaggunassa	1034	
PA_tika-vin08_t:1034_8	kāḷapakkhapāṭipadato paṭṭhāya āsāḷhipuṇṇamapariyosānā cattāro māsā. Vassānautu nāma	1034	
PA_tika-vin08_t:1034_9	āsāḷhassa kāḷapakkhapāṭipadato paṭṭhāya aparakattikapuṇṇamapariyosānā cattāro māsā.	1034	
PA_tika-vin08_t:1034_10	Tatiyasattamapakkhesu dve dve katvā cha cātuddasikāti hemantassa utuno tatiye ca	10341	
PA_tika-vin08_t:1034_11	sattame ca pakkhe dve cātuddasikā, migasiramāsassa kāḷapakkhe, māghamāsassa kāḷapakkhe	10341	
PA_tika-vin08_t:1034_12	cāti attho. Evaṃ gimhassa utuno tatiye cittamāsassa kāḷapakkhe sattame jeṭṭhamāsassa	10341	
PA_tika-vin08_t:1034_13	kāḷapakkhe ca, vassānassa utuno tatiye sāvaṇassa kāḷapakkhe ca sattame assayujamāsassa	10341	
PA_tika-vin08_t:1034_14	kāḷapakkhe cāti attho. Sesā pannarasikāti sesā aṭṭhārasa pannarasikā.	10341	
PA_tika-vin08_t:1035	Hoti cettha –	103	
PA_tika-vin08_t:1036	“Kattikassa ca kāḷamhā;	103	
PA_tika-vin08_t:1037	Yāva phaggunapuṇṇamā;	103	
PA_tika-vin08_t:1038	Hemantakāloti viññeyyo;	103	
PA_tika-vin08_t:1039	Aṭṭha honti uposathā.	103	
PA_tika-vin08_t:1040	“Phaggunassa ca kāḷamhā;	104	
PA_tika-vin08_t:1041	Yāva āsāḷhipuṇṇamā;	104	
PA_tika-vin08_t:1042	Gimhakāloti viññeyyo;	104	
PA_tika-vin08_t:1043	Aṭṭha honti uposathā.	104	
PA_tika-vin08_t:1044	“Āsāḷhassa ca kāḷamhā;	104	
PA_tika-vin08_t:1045	Yāva kattikapuṇṇamā;	104	
PA_tika-vin08_t:1046	Vassakāloti viññeyyo;	104	
PA_tika-vin08_t:1047	Aṭṭha honti uposathā.	104	
PA_tika-vin08_t:1048	“Utūnaṃ pana tiṇṇannaṃ, pakkhe tatiyasattame;	104	
PA_tika-vin08_t:1049	Catuddasoti pātimokkhaṃ, uddisanti nayaññuno”ti. ;	104	
PA_tika-vin08_t:1050_0	Evaṃ ekasaṃvacchare catuvīsati uposathāti evaṃ iminā vuttanayena hemantādīnaṃ tiṇṇaṃ	1050	
PA_tika-vin08_t:1050_1	utūnaṃ ekekasmiṃ utumhi paccekaṃ aṭṭhaaṭṭhauposathattā ututtayasamodhānabhūte ekasmiṃ	1050	
PA_tika-vin08_t:1050_2	saṃvacchare catuvīsati uposathā hontīti attho. Idaṃ tāva pakaticārittanti idaṃ ekasmiṃ	1050	
PA_tika-vin08_t:1050_3	saṃvacchare chacātuddasikaaṭṭhārasapannarasikauposathakaraṇaṃ tāva paṭhamaṃ pakatiyā	1050	
PA_tika-vin08_t:1050_4	sabhāvena cārittaṃ kātabbaṃ kammaṃ hoti, na bahutarāvāsikādinā kāraṇena kātabbanti attho.	1050	
PA_tika-vin08_t:1051_0	Tathārūpapaccaye sati aññasmimpi cātuddase uposathaṃ kātuṃ vaṭṭatīti “sakiṃ pakkhassa	1051	
PA_tika-vin08_t:1051_1	cātuddase vā pannarase vā pātimokkhaṃ uddisitu”nti vacanato “yo pana āgantukehi āvāsikānaṃ	1051	
PA_tika-vin08_t:1051_2	anuvattitabba”ntiādivacanato ca tathārūpapaccaye sati aññasmimpi cātuddase uposathaṃ	1051	
PA_tika-vin08_t:1051_3	kātuṃ vaṭṭatīti attho. Tattha sakinti ekavāraṃ. Āvāsikānaṃ anuvattitabbanti āvāsikehi	1051	
PA_tika-vin08_t:1051_4	“ajjuposatho cātuddaso”ti pubbakicce kariyamāne anuvattitabbaṃ, na paṭikkositabbaṃ.	1051	
PA_tika-vin08_t:1051_5	Ādi-saddena “āvāsikehi āgantukānaṃ anuvattitabba”nti vacanaṃ, “anujānāmi, bhikkhave,	1051	
PA_tika-vin08_t:1051_6	tehi bhikkhūhi dve tayo uposathe cātuddasike kātuṃ, kathaṃ mayaṃ tehi bhikkhūhi paṭhamataraṃ	1051	
PA_tika-vin08_t:1051_7	pavāreyyāmā”ti vacanañca saṅgaṇhāti. Ettha ca paṭhamasuttassa ekekassa utuno tatiyasattamapakkhassa	1051	
PA_tika-vin08_t:1051_8	cātuddase vā avasesassa pannarase vā sakiṃ pātimokkhaṃ uddisitabbanti. Pakaticārittavasenapi	1051	
PA_tika-vin08_t:1051_9	atthasambhavato “āgantukehī”tiādīni suttāni dassitānīti veditabbaṃ. Tathārūpapaccaye	1051	
PA_tika-vin08_t:1051_10	satīti aññasmimpi cātuddase uposathaṃ kātuṃ anurūpe āvāsikā bahutarā hontīti evamādike	10511	
PA_tika-vin08_t:1051_11	paccaye sati. Aññasmimpi cātuddaseti tiṇṇaṃ utūnaṃ tatiyasattamapakkhacātuddasato aññasmiṃ cātuddase.	10511	
PA_tika-vin08_t:1052	Tatrāyaṃ pāḷi –	105	
PA_tika-vin08_t:1053_0	“Idha pana, bhikkhave, āvāsikānaṃ bhikkhūnaṃ cātuddaso hoti, āgantukānaṃ pannaraso.	1053	
PA_tika-vin08_t:1053_1	Sace āvāsikā bahutarā honti, āgantukehi āvāsikānaṃ anuvattitabbaṃ. Sace samasamā	1053	
PA_tika-vin08_t:1053_2	honti, āgantukehi āvāsikānaṃ anuvattitabbaṃ. Sace āgantukā bahutarā honti, āvāsikehi	1053	
PA_tika-vin08_t:1053_3	āgantukānaṃ anuvattitabbaṃ.	1053	
PA_tika-vin08_t:1054_0	“Idha pana, bhikkhave, āvāsikānaṃ bhikkhūnaṃ pannaraso hoti, āgantukānaṃ cātuddaso.	1054	
PA_tika-vin08_t:1054_1	Sace āvāsikā bahutarā honti, āgantukehi āvāsikānaṃ anuvattitabbaṃ. Sace samasamā	1054	
PA_tika-vin08_t:1054_2	honti, āgantukehi āvāsikānaṃ anuvattitabbaṃ. Sace āgantukā bahutarā honti, āvāsikehi	1054	
PA_tika-vin08_t:1054_3	āgantukānaṃ anuvattitabbaṃ.	1054	
PA_tika-vin08_t:1055_0	“Idha pana, bhikkhave, āvāsikānaṃ bhikkhūnaṃ pāṭipado hoti, āgantukānaṃ pannaraso.	1055	
PA_tika-vin08_t:1055_1	Sace āvāsikā bahutarā honti, āvāsikehi āgantukānaṃ nākāmā dātabbā sāmaggī, āgantukehi	1055	
PA_tika-vin08_t:1055_2	nissīmaṃ gantvā uposatho kātabbo. Sace samasamā honti, āvāsikehi āgantukānaṃ nākāmā	1055	
PA_tika-vin08_t:1055_3	dātabbā sāmaggī, āgantukehi nissīmaṃ gantvā uposatho kātabbo. Sace āgantukā bahutarā	1055	
PA_tika-vin08_t:1055_4	honti, āvāsikehi āgantukānaṃ sāmaggī vā dātabbā, nissīmaṃ vā gantabbaṃ.	1055	
PA_tika-vin08_t:1056_0	“Idha pana, bhikkhave, āvāsikānaṃ bhikkhūnaṃ pannaraso hoti, āgantukānaṃ pāṭipado.	1056	
PA_tika-vin08_t:1056_1	Sace āvāsikā bahutarā honti, āgantukehi āvāsikānaṃ sāmaggī vā dātabbā, nissīmaṃ vā	1056	
PA_tika-vin08_t:1056_2	gantabbaṃ. Sace samasamā honti, āgantukehi āvāsikānaṃ sāmaggī vā dātabbā, nissīmaṃ	1056	
PA_tika-vin08_t:1056_3	vā gantabbaṃ. Sace āgantukā bahutarā honti, āgantukehi āvāsikānaṃ nākāmā dātabbā	1056	
PA_tika-vin08_t:1056_4	sāmaggī, āvāsikehi nissīmaṃ gantvā uposatho kātabbo”ti.	1056	
PA_tika-vin08_t:1057	Tatrāyaṃ aṭṭhakathā –	105	
PA_tika-vin08_t:1058_0	Āvāsikānaṃ bhikkhūnaṃ cātuddaso hoti, āgantukānaṃ pannarasoti ettha yesaṃ pannaraso,	1058	
PA_tika-vin08_t:1058_1	te tiroraṭṭhato vā āgatā, atītaṃ vā uposathaṃ cātuddasikaṃ akaṃsūti veditabbā. Āvāsikānaṃ	1058	
PA_tika-vin08_t:1058_2	anuvattitabbanti āvāsikehi “ajjuposatho cātuddaso”ti pubbakicce kariyamāne anuvattitabbaṃ,	1058	
PA_tika-vin08_t:1058_3	na paṭikkositabbaṃ. Nākāmā dātabbāti na anicchāya dātabbāti.	1058	
PA_tika-vin08_t:1059_0	“Anujānāmi bhikkhave”tiādimhi ayaṃ pavāraṇakkhandhakāgatā pāḷi – idha pana, bhikkhave,	1059	
PA_tika-vin08_t:1059_1	sambahulā sandiṭṭhā sambhattā bhikkhū aññatarasmiṃ āvāse vassaṃ upagacchanti, tesaṃ	1059	
PA_tika-vin08_t:1059_2	sāmantā aññe bhikkhū bhaṇḍanakārakā kalahakārakā vivādakārakā bhassakārakā saṅghe	1059	
PA_tika-vin08_t:1059_3	adhikaraṇakārakā vassaṃ upagacchanti “mayaṃ tesaṃ bhikkhūnaṃ vassaṃvutthānaṃ pavāraṇāya	1059	
PA_tika-vin08_t:1059_4	pavāraṇaṃ ṭhapessāmā”ti. Anujānāmi, bhikkhave, tehi bhikkhūhi dve tayo uposathe cātuddasike	1059	
PA_tika-vin08_t:1059_5	kātuṃ, kathaṃ mayaṃ tehi bhikkhūhi paṭhamataraṃ pavāreyyāmāti.	1059	
PA_tika-vin08_t:1060_0	Tatrāyaṃ aṭṭhakathā – dve tayo uposathe cātuddasike kātunti ettha catutthapañcamā	1060	
PA_tika-vin08_t:1060_1	dve, tatiyo pana pakatiyāpi cātuddasikoyevāti, tasmā tatiyacatutthā vā tatiyacatutthapañcamā	1060	
PA_tika-vin08_t:1060_2	vā dve tayo cātuddasikā kātabbā. Atha catutthe kate suṇanti, pañcamo cātuddasiko	1060	
PA_tika-vin08_t:1060_3	kātabbo, evampi dve cātuddasikā honti. Evaṃ karontā bhaṇḍanakārakānaṃ terase vā cātuddase	1060	
PA_tika-vin08_t:1060_4	vā ime pannarasīpavāraṇaṃ pavāressantīti.	1060	
PA_tika-vin08_t:1061_0	Tattha ayaṃ sāratthadīpanīpāṭho – catutthe kate suṇantīti catutthe pannarasikuposathe	1061	
PA_tika-vin08_t:1061_1	kate amhākaṃ pavāraṇaṃ ṭhapessantīti suṇanti. Evampi dve cātuddasikā hontīti tatiyena	1061	
PA_tika-vin08_t:1061_2	saddhiṃ dve cātuddasikā hontīti.	1061	
PA_tika-vin08_t:1062_0	Tatrāyaṃ vimativinodanīpāṭho – dve cātuddasikā hontīti tatiyapakkhe cātuddasiyā saddhiṃ	1062	
PA_tika-vin08_t:1062_1	dve cātuddasikā honti. Bhaṇḍanakārakānaṃ terase vā cātuddase vā ime pannarasīpavāraṇaṃ	1062	
PA_tika-vin08_t:1062_2	pavāressantīti iminā yathāsakaṃ uposathakaraṇadivasato paṭṭhāya bhikkhūnaṃ cātuddasīpannarasīvohāro,	1062	
PA_tika-vin08_t:1062_3	na candagatisiddhiyā tithiyā vasenāti dasseti. Kiñcāpi evaṃ “anujānāmi, bhikkhave,	1062	
PA_tika-vin08_t:1062_4	rājūnaṃ anuvattitu”nti vacanato panettha lokiyānaṃ tithiṃ anuvattantehipi attano	1062	
PA_tika-vin08_t:1062_5	uposathakkamena cātuddasiṃ pannarasiṃ vā pannarasiṃ cātuddasiṃ vā karonteheva anuvattitabbaṃ,	1062	
PA_tika-vin08_t:1062_6	na pana soḷasamadivasaṃ vā terasamadivasaṃ vā uposathadivasaṃ karontehi. Teneva pāḷiyampi	1062	
PA_tika-vin08_t:1062_7	“dve tayo uposathe cātuddasike kātu”nti vuttaṃ. Aññathā “dvādasiyaṃ, terasiyaṃ vā	1062	
PA_tika-vin08_t:1062_8	uposatho kātabbo”ti vattabbato. “Sakiṃ pakkhassa cātuddase vā pannarase vā”tiādivacanampi	1062	
PA_tika-vin08_t:1062_9	upavuttakkameneva vuttaṃ, na tithikkamenāti gahetabbanti.	1062	
PA_tika-vin08_t:1063_0	Na kevalaṃ uposathadivasāyeva tayo honti, atha kho pavāraṇādivasāpīti āha “purimavassaṃvutthānaṃ	1063	
PA_tika-vin08_t:1063_1	panā”tiādi. Māiti cando vuccati tassa gatiyā divasassa minitabbato, so ettha sabbakalāpapāripūriyā	1063	
PA_tika-vin08_t:1063_2	puṇṇoti puṇṇamā. Pubbakattikāya puṇṇamā pubbakattikapuṇṇamā, assayujapuṇṇamā. Sā	1063	
PA_tika-vin08_t:1063_3	hi pacchimakattikaṃ nivattetuṃ evaṃ vuttā. Tesaṃyevāti purimavassaṃvutthānaṃyeva.	1063	
PA_tika-vin08_t:1063_4	Bhaṇḍanakārakehīti kalahakārakehi. Paccukkaḍḍhantīti ukkaḍḍhanti, bhaṇḍanakārake	1063	
PA_tika-vin08_t:1063_5	anuvādavasena assayujapuṇṇamādiṃ pariccajantā pavāraṇaṃ kāḷapakkhaṃ juṇhapakkhanti	1063	
PA_tika-vin08_t:1063_6	uddhaṃ kaḍḍhantīti attho, “suṇantu me, āyasmanto āvāsikā, yadāyasmantānaṃ pattakallaṃ,	1063	
PA_tika-vin08_t:1063_7	idāni uposathaṃ kareyyāma, pātimokkhaṃ uddiseyyāma, āgame kāḷe pavāreyyāmā”ti, “suṇantu	1063	
PA_tika-vin08_t:1063_8	me, āyasmanto āvāsikā, yadāyasmantānaṃ pattakallaṃ, idāni uposathaṃ kareyyāma, pātimokkhaṃ	1063	
PA_tika-vin08_t:1063_9	uddiseyyāma, āgame juṇhe pavāreyyāmā”ti ca evaṃ ñattiyā pavāraṇaṃ uddhaṃ kaḍḍhantīti vuttaṃ hoti.	1063	
PA_tika-vin08_t:1064_0	Athāti anantaratthe nipāto. Catuddasannaṃ pūraṇo cātuddaso, divaso. Yaṃ sandhāya	1064	
PA_tika-vin08_t:1064_1	“āgame kāḷe pavāreyyāmā”ti ñattiṃ ṭhapayiṃsu. Pacchimakattikapuṇṇamā vāti komudicātumāsinipuṇṇamadivaso	1064	
PA_tika-vin08_t:1064_2	vā. Yaṃ sandhāya “āgame juṇhe pavāreyyāmā”ti ñattiṃ ṭhapayiṃsu. Tasmiṃ pana āgame	1064	
PA_tika-vin08_t:1064_3	juṇhe komudiyā cātumāsiniyā avassaṃ pavāretabbaṃ. Na hi taṃ atikkamitvā pavāretuṃ	1064	
PA_tika-vin08_t:1064_4	labbhati. Vuttañhetaṃ “te ce, bhikkhave, bhikkhū bhaṇḍanakārakā kalahakārakā vivādakārakā	1064	
PA_tika-vin08_t:1064_5	bhassakārakā saṅghe adhikaraṇakārakā tampi juṇhaṃ anuvaseyyuṃ. Tehi, bhikkhave, bhikkhūhi	1064	
PA_tika-vin08_t:1064_6	sabbeheva āgame juṇhe komudiyā cātumāsiniyā akāmā pavāretabba”nti. Tenevāha “pacchimavassaṃvutthānañca	1064	
PA_tika-vin08_t:1064_7	pacchimakattikapuṇṇamā eva vā”ti. Yadi hi taṃ atikkamitvā pavāreyya, dukkaṭāpattiṃ	1064	
PA_tika-vin08_t:1064_8	āpajjeyyuṃ. Vuttañhetaṃ “na ca, bhikkhave, apavāraṇāya pavāretabbaṃ aññatra saṅghasāmaggiyā”ti.	1064	
PA_tika-vin08_t:1064_9	Visuddhipavāraṇāyogato pavāraṇādivasā. Pi-saddena na kevalaṃ pavāraṇādivasāva, atha	1064	
PA_tika-vin08_t:1064_10	kho tadaññe uposathadivasāpi hontīti dasseti. Idampīti pavāraṇattayampi. Tathārūpapaccayeti	10641	
PA_tika-vin08_t:1064_11	bahutarāvāsikādipaccaye. Dvinnaṃ kattikapuṇṇamānanti pubbakattikapacchimakattikasaṅkhātānaṃ	10641	
PA_tika-vin08_t:1064_12	dvinnaṃ assayujakomudipuṇṇamānaṃ.	10641	
PA_tika-vin08_t:1065_0	Idāni yo so sāmaggiuposathadivaso vutto, tañca tappasaṅgena sāmaggipavāraṇādivasañca	1065	
PA_tika-vin08_t:1065_1	dassento “yadā panā”tiādimāha. Tattha osārite tasmiṃ bhikkhusminti ukkhittake bhikkhusmiṃ	1065	
PA_tika-vin08_t:1065_2	osārite, taṃ gahetvā sīmaṃ gantvā āpattiṃ desāpetvā kammavācāya kammapaṭippassaddhivasena	1065	
PA_tika-vin08_t:1065_3	pavesiteti vuttaṃ hoti. Tassa vatthussāti tassa adhikaraṇassa. Tadā ṭhapetvā cuddasapannarase	1065	
PA_tika-vin08_t:1065_4	añño yo koci divaso uposathadivaso nāma hotīti sambandho. Kasmāti āha “tāvadeva uposatho	1065	
PA_tika-vin08_t:1065_5	kātabbo. ‘Pātimokkhaṃ uddisitabba’nti vacanato”ti. Tattha tāvadevāti taṃ divasameva.	1065	
PA_tika-vin08_t:1065_6	Vacanatoti kosambakakkhandhake vuttattā. Yatra pana pattacīvarādīnaṃ atthāya appamattakena	1065	
PA_tika-vin08_t:1065_7	kāraṇena vivadantā uposathaṃ vā pavāraṇaṃ vā ṭhapenti, tattha tasmiṃ adhikaraṇe vinicchite	1065	
PA_tika-vin08_t:1065_8	“samaggā jātamhā”ti antarā sāmaggiuposathaṃ kātuṃ na labhanti, karontehi anuposathe	1065	
PA_tika-vin08_t:1065_9	uposatho kato nāma hoti.	1065	
PA_tika-vin08_t:1066_0	Kattikamāsabbhantareti ettha kattikamāso nāma pubbakattikamāsassa kāḷapakkhapāṭipadato	1066	
PA_tika-vin08_t:1066_1	paṭṭhāya yāva aparakattikapuṇṇamā, tāva ekūnatiṃsarattidivā, tassa abbhantare. Tato	1066	
PA_tika-vin08_t:1066_2	pure vā pana pacchā vā vaṭṭati. Ayamevāti yo koci divasoyeva. Idhāpi kosambakakkhandhake	1066	
PA_tika-vin08_t:1066_3	sāmaggiyā sadisāva sāmaggī veditabbā. Ye pana kismiñcideva appamattake pavāraṇaṃ	1066	
PA_tika-vin08_t:1066_4	ṭhapetvā samaggā honti, tehi pavāraṇāyameva pavāraṇā kātabbā, tāvadeva na kātabbā,	1066	
PA_tika-vin08_t:1066_5	karontehi apavāraṇāya pavāraṇā katā nāma hoti, “na kātabbāyevā”ti niyamena yadi karoti,	1066	
PA_tika-vin08_t:1066_6	dukkaṭanti dasseti. Tattha hi uposathakaraṇe dukkaṭaṃ. Vuttañhetaṃ “na, bhikkhave,	1066	
PA_tika-vin08_t:1066_7	anuposathe uposatho kātabbo aññatra saṅghasāmaggiyā”ti.	1066	
PA_tika-vin08_t:1067_0	169. Saṅghe uposatho nāma ekasīmāyaṃ sannipatitena catuvaggādisaṅghena kattabbo uposatho,	1067	
PA_tika-vin08_t:1067_1	so ca pātimokkhuddesoyeva. Gaṇe uposatho nāma ekasīmāyaṃ sannipatitehi dvīhi, tīhi	1067	
PA_tika-vin08_t:1067_2	vā bhikkhūhi kattabbo uposatho, so ca pārisuddhiuposathoyeva. Puggale uposatho nāma	1067	
PA_tika-vin08_t:1067_3	ekasīmāyaṃ nisinnena ekena bhikkhunā kattabbo uposatho, so ca adhiṭṭhānuposathoyeva.	1067	
PA_tika-vin08_t:1067_4	Tenāha “kārakavasena aparepi tayo uposathā”ti. Kattabbākāravasena vuttesu tīsu uposathesu	1067	
PA_tika-vin08_t:1067_5	suttuddeso nāma pātimokkhuddeso. So duvidho ovādapātimokkhuddeso ca āṇāpātimokkhuddeso	1067	
PA_tika-vin08_t:1067_6	ca. Tatra ovādova pātimokkhaṃ, tassa uddeso sarūpena kathanaṃ ovādapātimokkhuddeso.	1067	
PA_tika-vin08_t:1067_7	“Imasmiṃ vītikkame ayaṃ nāma āpattī”ti evaṃ āpattivasena āṇāpanaṃ paññāpanaṃ āṇā.	1067	
PA_tika-vin08_t:1067_8	Sesaṃ anantarasadisameva.	1067	
PA_tika-vin08_t:1068	Tattha ovādapātimokkhuddeso nāma –	106	
PA_tika-vin08_t:1069	“Khanti paramaṃ tapo titikkhā;	106	
PA_tika-vin08_t:1070	Nibbānaṃ paramaṃ vadanti buddhā;	107	
PA_tika-vin08_t:1071	Na hi pabbajito parūpaghātī;	107	
PA_tika-vin08_t:1072	Na samaṇo hoti paraṃ viheṭhayanto.	107	
PA_tika-vin08_t:1073	“Sabbapāpassa akaraṇaṃ, kusalassa upasampadā;	107	
PA_tika-vin08_t:1074	Sacittapariyodapanaṃ, etaṃ buddhāna sāsanaṃ.	107	
PA_tika-vin08_t:1075	“Anupavādo anupaghāto, pātimokkhe ca saṃvaro;	107	
PA_tika-vin08_t:1076	Mattaññutā ca bhattasmiṃ, pantañca sayanāsanaṃ;	107	
PA_tika-vin08_t:1077	Adhicitte ca āyogo, etaṃ buddhāna sāsana”nti. –	107	
PA_tika-vin08_t:1078	Imā tisso gāthā.	107	
PA_tika-vin08_t:1079_0	Tattha khanti paramaṃ tapoti adhivāsanakhanti nāma paramaṃ tapo. Titikkhāti khantiyā	1079	
PA_tika-vin08_t:1079_1	eva vevacanaṃ, titikkhāsaṅkhātā adhivāsanakhanti uttamaṃ tapoti attho. Nibbānaṃ paramaṃ	1079	
PA_tika-vin08_t:1079_2	vadantīti sabbākārena pana nibbānaṃ paramanti vadanti buddhā. Na hi pabbajito parūpaghātīti	1079	
PA_tika-vin08_t:1079_3	yo adhivāsanakhantivirahitattā paraṃ upaghāteti bādhati vihiṃsati, so pabbajito nāma	1079	
PA_tika-vin08_t:1079_4	na hoti. Catutthapādo pana tasseva vevacanaṃ. “Na hi pabbajito”ti etassa hi na samaṇo	1079	
PA_tika-vin08_t:1079_5	hotīti vevacanaṃ. “Parūpaghātī”ti etassa paraṃ viheṭhayantoti vevacanaṃ. Atha vā	1079	
PA_tika-vin08_t:1079_6	parūpaghātīti sīlūpaghātī. Sīlañhi uttamaṭṭhena paranti vuccati. Yo ca samaṇo paraṃ	1079	
PA_tika-vin08_t:1079_7	yaṃ kañci sattaṃ viheṭhayanto parūpaghātī hoti attano sīlavināsako, so pabbajito	1079	
PA_tika-vin08_t:1079_8	nāma na hotīti attho. Atha vā yo adhivāsanakhantiyā abhāvā parūpaghātī hoti, paraṃ	1079	
PA_tika-vin08_t:1079_9	antamaso ḍaṃsamakasampi sañcicca jīvitā voropeti, so na hi pabbajito. Kiṃ kāraṇā?	1079	
PA_tika-vin08_t:1079_10	Malassa apabbajitattā. “Pabbājayamattano malaṃ, tasmā ‘pabbajito’ti vuccatī”ti idañhi	10791	
PA_tika-vin08_t:1079_11	pabbajitalakkhaṇaṃ. Yopi na heva kho upaghāteti na māreti, apica daṇḍādīhi viheṭheti,	10791	
PA_tika-vin08_t:1079_12	sopi paraṃ viheṭhayanto na samaṇo hoti. Kiṃkāraṇā? Vihesāya asamitattā. “Samitattā	10791	
PA_tika-vin08_t:1079_13	hi pāpānaṃ, samaṇoti pavuccatī”ti idañhi samaṇalakkhaṇaṃ.	10791	
PA_tika-vin08_t:1080_0	Dutiyagāthāya sabbapāpassāti sabbākusalassa. Akaraṇanti anuppādanaṃ. Kusalassāti	1080	
PA_tika-vin08_t:1080_1	catubhūmakakusalassa. Upasampadāti upasampādanaṃ paṭilābho. Sacittapariyodapananti	1080	
PA_tika-vin08_t:1080_2	attano cittassa vodāpanaṃ pabhassarabhāvakaraṇaṃ sabbaso parisodhanaṃ, taṃ pana arahattena	1080	
PA_tika-vin08_t:1080_3	hoti, iti sīlasaṃvarena sabbapāpaṃ pahāya lokiyalokuttarāhi samathavipassanāhi kusalaṃ	1080	
PA_tika-vin08_t:1080_4	sampādetvā arahattaphalena cittaṃ pariyodapetabbanti etaṃ buddhāna sāsanaṃ ovādo anusiṭṭhi.	1080	
PA_tika-vin08_t:1081_0	Tatiyagāthāya anupavādoti vācāya kassaci anupavadanaṃ. Anupaghātoti kāyena kassaci	1081	
PA_tika-vin08_t:1081_1	upaghātākaraṇaṃ. Pātimokkheti yaṃ taṃ pātimokkhaṃ paatimokkhaṃ atipamokkhaṃ uttamasīlaṃ.	1081	
PA_tika-vin08_t:1081_2	Pāti vā agativisesehi mokkheti duggatibhayehi, yo vā naṃ pāti, taṃ mokkhetīti pātimokkhanti	1081	
PA_tika-vin08_t:1081_3	vuccati, tasmiṃ pātimokkhe ca. Saṃvaroti sattannaṃ āpattikkhandhānaṃ avītikkamalakkhaṇo	1081	
PA_tika-vin08_t:1081_4	saṃvaro. Mattaññutāti paṭiggahaṇaparibhogavasena pamāṇaññutā. Pantañca sayanāsananti	1081	
PA_tika-vin08_t:1081_5	janasaṅghaṭṭanavirahitaṃ nijjanasambādhaṃ vivittaṃ senāsanañca. Ettha ca dvīhiyeva	1081	
PA_tika-vin08_t:1081_6	paccayehi catupaccayasantoso dīpitoti veditabbo paccayasantosasāmaññena itaradvayassapi	1081	
PA_tika-vin08_t:1081_7	lakkhaṇahāranayena jotitattā. Adhicitte ca āyogoti vipassanāpādakaṃ aṭṭhasamāpatticittaṃ	1081	
PA_tika-vin08_t:1081_8	adhicittaṃ, tatopi maggaphalacittameva adhicittaṃ, tasmiṃ yathāvutte adhicitte āyogo	1081	
PA_tika-vin08_t:1081_9	ca anuyogo cāti attho. Etaṃ buddhāna sāsananti etaṃ parassa anupavadanaṃ, anupaghātanaṃ,	1081	
PA_tika-vin08_t:1081_10	pātimokkhasaṃvaro, paṭiggahaṇaparibhogesu mattaññutā, aṭṭhasamāpattivasibhāvāya vivittasenāsanasevanañca	10811	
PA_tika-vin08_t:1081_11	buddhānaṃ sāsanaṃ ovādo anusiṭṭhīti. Imā pana tisso gāthāyo sabbabuddhānaṃ pātimokkhuddesagāthā	10811	
PA_tika-vin08_t:1081_12	hontīti veditabbā, taṃ buddhā eva uddisanti, na sāvakā. “Suṇātu me bhante saṅgho”tiādinā	10811	
PA_tika-vin08_t:1081_13	nayena vuttaṃ āṇāpātimokkhaṃ nāma, taṃ sāvakā eva uddisanti, na buddhā. Idameva ca	10811	
PA_tika-vin08_t:1081_14	imasmiṃ atthe pātimokkhanti adhippetaṃ.	10811	
PA_tika-vin08_t:1082_0	Anupagato nāma tattheva upasampanno, asatiyā purimikāya anupagato vā. Cātumāsiniyanti	1082	
PA_tika-vin08_t:1082_1	catumāsiyaṃ. Sā hi catunnaṃ māsānaṃ pāripūribhūtāti cātumāsī, sā eva “cātumāsinī”ti	1082	
PA_tika-vin08_t:1082_2	vuccati, tassaṃ cātumāsiniyaṃ, pacchimakattikapuṇṇamāsiyanti attho. Kāyasāmagginti	1082	
PA_tika-vin08_t:1082_3	kāyena samaggabhāvaṃ, hatthapāsūpagamananti vuttaṃ hoti.	1082	
PA_tika-vin08_t:1083_0	Ayaṃ panettha vinicchayo – sace purimikāya pañca bhikkhū vassaṃ upagatā pacchimikāyapi	1083	
PA_tika-vin08_t:1083_1	pañca, purimehi ñattiṃ ṭhapetvā pavārite pacchimehi tesaṃ santike pārisuddhiuposatho	1083	
PA_tika-vin08_t:1083_2	kātabbo, na ekasmiṃ uposathagge dve ñattiyo ṭhapetabbā. Sace pacchimikāya upagatā	1083	
PA_tika-vin08_t:1083_3	cattāro tayo dve eko vā hoti, eseva nayo. Atha purimikāya cattāro, pacchimikāyapi	1083	
PA_tika-vin08_t:1083_4	cattāro tayo dve eko vā, eseva nayo. Atha purimikāya tayo, pacchimikāya tayo dve	1083	
PA_tika-vin08_t:1083_5	eko vā, eseva nayo. Idañhettha lakkhaṇaṃ – sace purimikāya upagatehi pacchimikāya	1083	
PA_tika-vin08_t:1083_6	upagatā thokatarā ceva honti samasamā ca, saṅghapavāraṇāya ca gaṇaṃ pūrenti, saṅghapavāraṇāvasena	1083	
PA_tika-vin08_t:1083_7	ñatti ṭhapetabbā. Sace pana pacchimikāya eko hoti, tena saddhiṃ te cattāro honti,	1083	
PA_tika-vin08_t:1083_8	catunnaṃ saṅghañattiṃ ṭhapetvā pavāretuṃ na vaṭṭati. Gaṇañattiyā pana so gaṇapūrako	1083	
PA_tika-vin08_t:1083_9	hoti, tasmā gaṇavasena ñattiṃ ṭhapetvā purimehi pavāretabbaṃ. Itarena tesaṃ santike	1083	
PA_tika-vin08_t:1083_10	pārisuddhiuposatho kātabbo. Sace purimikāya dve, pacchimikāya dve vā eko vā, etthāpi	10831	
PA_tika-vin08_t:1083_11	eseva nayo. Sace purimikāyapi eko, pacchimikāyapi eko, ekena ekassa santike pavāretabbaṃ,	10831	
PA_tika-vin08_t:1083_12	ekena pārisuddhiuposatho kātabbo. Sace purimehi vassūpagatehi pacchā vassūpagatā	10831	
PA_tika-vin08_t:1083_13	ekenapi adhikatarā honti, paṭhamaṃ pātimokkhaṃ uddisitvā pacchā thokatarehi tesaṃ	10831	
PA_tika-vin08_t:1083_14	santike pavāretabbaṃ. Kattikacātumāsinipavāraṇāya pana sace paṭhamavassūpagatehi	10831	
PA_tika-vin08_t:1083_15	mahāpavāraṇāya pavāritehi pacchā upagatā adhikatarā vā samasamā vā honti, pavāraṇāñattiṃ	10831	
PA_tika-vin08_t:1083_16	ṭhapetvā pavāretabbaṃ, tehi pavārite pacchā itarehi pārisuddhiuposatho kātabbo. Atha	10831	
PA_tika-vin08_t:1083_17	mahāpavāraṇāya pavāritā bahū honti, pacchā vassūpagatā thokā vā eko vā, pātimokkhe	10831	
PA_tika-vin08_t:1083_18	uddiṭṭhe pacchā tesaṃ santike tena pavāretabbanti.	10831	
PA_tika-vin08_t:1084_0	Ṭhapetvā pana pavāraṇādivasaṃ aññasmiṃ kāleti aññasmiṃ uposathadivase. Uddiṭṭhamatte	1084	
PA_tika-vin08_t:1084_1	pātimokkheti “pariyositamatte uddissamāne”ti apariyosite āgate sati avasesassa pātimokkhassa	1084	
PA_tika-vin08_t:1084_2	sotabbattā pārisuddhiuposathaṃ kātuṃ na vaṭṭati. Avuṭṭhitāyātiādīnipi pātimokkhassa	1084	
PA_tika-vin08_t:1084_3	niṭṭhitakālameva parisāya visesetvā vadati. Samasamā vāti purimehi samaparimāṇā.	1084	
PA_tika-vin08_t:1084_4	Thokatarā vāti purimehi thokataraparimāṇā. Etena bahutaresu āgatesu puna pātimokkhaṃ	1084	
PA_tika-vin08_t:1084_5	uddisitabbaṃ, na pārisuddhiuposatho kātabboti dasseti.	1084	
PA_tika-vin08_t:1085_0	Ekaṃsaṃ uttarāsaṅgaṃ karitvāti ekasmiṃ aṃse sādhukaṃ uttarāsaṅgaṃ karitvāti attho.	1085	
PA_tika-vin08_t:1085_1	Suttanipātaṭṭhakathāyaṃ pana “ekaṃsaṃ cīvaraṃ katvāti ettha pana puna saṇṭhāpanena	1085	
PA_tika-vin08_t:1085_2	evaṃ vuttaṃ. Ekaṃsanti ca vāmaṃsaṃ pārupitvā ṭhitassetaṃ adhivacanaṃ. Yato yathā	1085	
PA_tika-vin08_t:1085_3	vāmaṃsaṃ pārupitvā ṭhitaṃ hoti, tathā cīvaraṃ katvāti evamassa attho veditabbo”ti	1085	
PA_tika-vin08_t:1085_4	vuttaṃ. Añjaliṃ paggahetvāti dasanakhasamodhānasamujjalaṃ añjaliṃ ukkhipitvā. Sace	1085	
PA_tika-vin08_t:1085_5	pana tattha pārivāsikopi atthi, saṅghanavakaṭṭhāne nisīditvā tattheva nisinnena attano	1085	
PA_tika-vin08_t:1085_6	pāḷiyā pārisuddhiuposatho kātabbo. Pātimokkhe pana uddisiyamāne pāḷiyā anisīditvā	1085	
PA_tika-vin08_t:1085_7	pāḷiṃ vihāya hatthapāsaṃ amuñcantena nisīditabbaṃ. Pavāraṇāyapi eseva nayo.	1085	
PA_tika-vin08_t:1086_0	Sabbaṃ pubbakaraṇīyanti sammajjanādinavavidhaṃ pubbakiccaṃ. Iminā bahūnaṃ vasanaṭṭhāneyeva	1086	
PA_tika-vin08_t:1086_1	uposathadivase pubbakiccaṃ kātabbaṃ na hoti, atha kho ekassa vasanaṭṭhānepi kātabbaṃyevāti	1086	
PA_tika-vin08_t:1086_2	dasseti. Yathā ca sabbo saṅgho sabhāgāpattiṃ āpajjitvā “suṇātu me, bhante saṅgho…pe…	1086	
PA_tika-vin08_t:1086_3	paṭikarissatī”ti ñattiṃ ṭhapetvā uposathaṃ kātuṃ labhati, evametthāpi tīhi “suṇantu	1086	
PA_tika-vin08_t:1086_4	me, āyasmantā, ime bhikkhū sabhāgaṃ āpattiṃ āpannā, yadā aññaṃ bhikkhuṃ suddhaṃ anāpattikaṃ	1086	
PA_tika-vin08_t:1086_5	passissanti, tadā tassa santike taṃ āpattiṃ paṭikarissantī”ti gaṇañattiṃ ṭhapetvā,	1086	
PA_tika-vin08_t:1086_6	dvīhipi “aññaṃ suddhaṃ passitvā paṭikarissāmā”ti vatvā uposathaṃ kātuṃ vaṭṭati. Ekenapi	1086	
PA_tika-vin08_t:1086_7	“parisuddhaṃ labhitvā paṭikarissāmī”ti ābhogaṃ katvā kātuṃ vaṭṭati.	1086	
PA_tika-vin08_t:1087_0	Tadahūti tasmiṃ ahu, tasmiṃ divaseti attho. Nānāsaṃvāsakehīti laddhinānāsaṃvāsakehi.	1087	
PA_tika-vin08_t:1087_1	Anāvāso nāma navakammasālādiko yo koci padeso. Aññatra saṅghenāti saṅghappahonakehi	1087	
PA_tika-vin08_t:1087_2	bhikkhūhi vinā. Aññatra antarāyāti pubbe vuttaṃ dasavidhamantarāyaṃ vinā. Sabbantimena	1087	
PA_tika-vin08_t:1087_3	pana paricchedena attacatutthe vā antarāye vā sati gantuṃ vaṭṭati. Yathā ca āvāsādayo	1087	
PA_tika-vin08_t:1087_4	na gantabbā, evaṃ sace vihāre uposathaṃ karonti, uposathādhiṭṭhānatthaṃ sīmāpi nadīpi	1087	
PA_tika-vin08_t:1087_5	na gantabbā. Sace panettha koci bhikkhu hoti, tassa santikaṃ gantuṃ vaṭṭati, vissaṭṭhauposathāpi	1087	
PA_tika-vin08_t:1087_6	āvāsā gantuṃ vaṭṭati. Evaṃ gato adhiṭṭhātumpi labhati. Āraññakenapi bhikkhunā uposathadivase	1087	
PA_tika-vin08_t:1087_7	gāme piṇḍāya caritvā attano vihārameva āgantabbaṃ. Sace aññaṃ vihāraṃ okkamati, tattha	1087	
PA_tika-vin08_t:1087_8	uposathaṃ katvāva āgantabbaṃ, akatvā āgantuṃ na vaṭṭati, yaṃ jaññā “ajjeva tattha	1087	
PA_tika-vin08_t:1087_9	gantuṃ sakkomī”ti evarūpo pana āvāso gantabbo. Tattha bhikkhūhi saddhiṃ uposathaṃ	1087	
PA_tika-vin08_t:1087_10	karontenapi hi iminā neva uposathantarāyo kato bhavissatīti.	10871	
PA_tika-vin08_t:1088_0	170. Bahi uposathaṃ katvā āgatenāti nadiyā vā sīmāya vā yattha katthaci uposathaṃ	1088	
PA_tika-vin08_t:1088_1	katvā āgatena chando dātabbo, “kato mayā uposatho”ti acchituṃ na labhatīti adhippāyo.	1088	
PA_tika-vin08_t:1088_2	Kiccapasuto vāti gilānupaṭṭhānādikiccapasuto vā. Saṅgho nappahotīti dvinnaṃ dvinnaṃ	1088	
PA_tika-vin08_t:1088_3	antarā hatthapāsaṃ avijahitvā paṭipāṭiyā ṭhātuṃ nappahoti.	1088	
PA_tika-vin08_t:1089_0	“Adhammena vagga”nti ettha ekasīmāya catūsu bhikkhūsu vijjamānesu pātimokkhuddesova	1089	
PA_tika-vin08_t:1089_1	anuññāto, tīsu dvīsu ca pārisuddhiuposathova, idha pana tathā akatattā “adhammenā”ti	1089	
PA_tika-vin08_t:1089_2	vuttaṃ. Yasmā pana chandapārisuddhi saṅghe eva āgacchati, na gaṇe na puggale, tasmā	1089	
PA_tika-vin08_t:1089_3	“vagga”nti vuttaṃ. Sace pana dve saṅghā ekasīmāyaṃ aññamaññaṃ chandaṃ āharitvā ekasmiṃ	1089	
PA_tika-vin08_t:1089_4	khaṇe visuṃ saṅghakammaṃ karonti, ettha kathanti? Keci pana “taṃ vaṭṭatī”ti vadanti,	1089	
PA_tika-vin08_t:1089_5	taṃ na gahetabbaṃ vaggakammattā. Vaggakammaṃ karontānañhi chandapārisuddhi aññattha	1089	
PA_tika-vin08_t:1089_6	na gacchati tathā vacanābhāvā, visuṃ visuṃ kammakaraṇatthameva sīmāya anuññātattā	1089	
PA_tika-vin08_t:1089_7	cāti gahetabbaṃ. Vihārasīmāya pana saṅghe vijjamānepi kenaci paccayena khaṇḍasīmāya	1089	
PA_tika-vin08_t:1089_8	tīsu, dvīsu vā pārisuddhiuposathaṃ karontesu kammaṃ dhammena samaggameva bhinnasīmaṭṭhattāti daṭṭhabbaṃ.	1089	
PA_tika-vin08_t:1090_0	“Anujānāmi, bhikkhave, tadahuposathe pārisuddhiṃ dentena chandampi dātuṃ, santi saṅghassa	1090	
PA_tika-vin08_t:1090_1	karaṇīya”nti vuttattā bhagavato āṇaṃ karontena “chandaṃ dammī”ti vuttaṃ. “Chandahārako	1090	
PA_tika-vin08_t:1090_2	ce, bhikkhave, dinne chande tattheva pakkamati, aññassa dātabbo chando”tiādivacanato	1090	
PA_tika-vin08_t:1090_3	puna attano chandadānaparissamavinodanatthaṃ “chandaṃ me harā”ti vuttaṃ. “Chandahārako	1090	
PA_tika-vin08_t:1090_4	ce, bhikkhave, dinne chande saṅghappatto sañcicca nāroceti, āhaṭo hoti chando, chandahārakassa	1090	
PA_tika-vin08_t:1090_5	āpatti dukkaṭassā”ti vuttattā dukkaṭato taṃ mocetuṃ “chandaṃ me ārocehī”ti vuttaṃ.	1090	
PA_tika-vin08_t:1090_6	Kāyena vā vācāya vā ubhayena vā viññāpetabboti manasāva acintetvā kāyappayogaṃ karontena	1090	
PA_tika-vin08_t:1090_7	yena kenaci aṅgapaccaṅgena vā, vācaṃ pana nicchāretuṃ sakkontena tatheva vācāya vā,	1090	
PA_tika-vin08_t:1090_8	ubhayathāpi sakkontena kāyavācāhi vā viññāpetabbo, jānāpetabboti attho. “Ayamattho”tivacanato	1090	
PA_tika-vin08_t:1090_9	pana yāya kāyacipi bhāsāya viññāpetuṃ vaṭṭati.	1090	
PA_tika-vin08_t:1091_0	Pārisuddhidānepi chandadāne vuttasadisova vinicchayo, taṃ pana dentena paṭhamaṃ santī	1091	
PA_tika-vin08_t:1091_1	āpatti desetabbā. Na hi sāpattiko samāno “pārisuddhiṃ dammi, pārisuddhiṃ me hara,	1091	
PA_tika-vin08_t:1091_2	pārisuddhiṃ me ārocehī”ti vattumarahati. “Santi saṅghassa karaṇīyānī”ti vattabbe	1091	
PA_tika-vin08_t:1091_3	vacanavipallāsena “santi saṅghassa karaṇīya”nti vuttaṃ. Tesañca attano ca chandapārisuddhiṃ	1091	
PA_tika-vin08_t:1091_4	detīti ettha chando ca pārisuddhi ca chandapārisuddhi ca chandapārisuddhi, taṃ detīti	1091	
PA_tika-vin08_t:1091_5	sarūpekasesena attho daṭṭhabbo. Itarāti aññesaṃ chandapārisuddhi. Biḷālasaṅkhalikā	1091	
PA_tika-vin08_t:1091_6	chandapārisuddhīti ettha biḷālasaṅkhalikā nāma biḷālabandhanaṃ. Tattha hi saṅkhalikāya	1091	
PA_tika-vin08_t:1091_7	paṭhamavalayaṃ dutiyavalayaṃyeva pāpuṇāti, na tatiyaṃ, evamayampi chandapārisuddhi	1091	
PA_tika-vin08_t:1091_8	dāyakena yassa dinnā, tato aññattha na gacchati, tasmā sā biḷālasaṅkhalikasadisattā	1091	
PA_tika-vin08_t:1091_9	“biḷālasaṅkhalikā”ti vuttā. Biḷālasaṅkhalikāggahaṇañcettha yāsaṃ kāsañci saṅkhalikānaṃ	1091	
PA_tika-vin08_t:1091_10	upalakkhaṇamattanti daṭṭhabbaṃ.	10911	
PA_tika-vin08_t:1092_0	173. Pavāraṇādānepi eseva nayo. Ayaṃ pana viseso – tattha “chandaṃ me ārocehī”ti,	1092	
PA_tika-vin08_t:1092_1	idha pana “mamatthāya pavārehī”ti. Tattha chandahārake saṅghassa hatthaṃ upagatamatteyeva	1092	
PA_tika-vin08_t:1092_2	āgatā hoti. Idha pana evaṃ dinnāya pavāraṇāya pavāraṇāhārakena saṅghaṃ upasaṅkamitvā	1092	
PA_tika-vin08_t:1092_3	evaṃ pavāretabbaṃ “tisso, bhante, bhikkhu…pe… paṭikarissāmī”ti. Vimativinodaniyaṃ	1092	
PA_tika-vin08_t:1092_4	“evametaṃ dhārayāmi, sutā kho panāyasmantehīti ettha ‘evametaṃ dhārayāmī’ti vatvā	1092	
PA_tika-vin08_t:1092_5	uddiṭṭhaṃ kho āyasmanto nidānaṃ, sutā kho panāyasmantehi cattāro pārājikā dhammā”tiādinā	1092	
PA_tika-vin08_t:1092_6	vattabbaṃ. Mātikāṭṭhakathāyañhi evameva vuttaṃ. Sutenāti sutapadena.	1092	
PA_tika-vin08_t:1093	174. Nidānuddese aniṭṭhite pātimokkhaṃ niddiṭṭhaṃ nāma na hotīti āha “dutiyādīsu uddesesū”tiādi.	109	
PA_tika-vin08_t:1094_0	175. Tīhipi vidhīhīti osāraṇakathanasarabhaññehi. Ettha ca atthaṃ bhaṇitukāmatāya	1094	
PA_tika-vin08_t:1094_1	vā bhaṇāpetukāmatāya vā suttassa otāraṇaṃ osāraṇaṃ nāma. Tasseva atthappakāsanā kathanaṃ	1094	
PA_tika-vin08_t:1094_2	nāma. Kevalaṃ pāṭhasseva sarena bhaṇanaṃ sarabhaññaṃ nāma. Sajjhāyaṃ adhiṭṭhahitvāti	1094	
PA_tika-vin08_t:1094_3	“sajjhāyaṃ karomī”ti cittaṃ uppādetvā. Osāretvā pana kathentenāti sayameva pāṭhaṃ	1094	
PA_tika-vin08_t:1094_4	vatvā pacchā atthaṃ kathentena. Navavidhanti saṅghagaṇapuggalesu tayo, suttuddesapārisuddhiadhiṭṭhānavasena	1094	
PA_tika-vin08_t:1094_5	tayo, cātuddasīpannarasīsāmaggivasena tayoti navavidhaṃ. Catubbidhanti adhammenavaggādi	1094	
PA_tika-vin08_t:1094_6	catubbidhaṃ. Duvidhanti bhikkhubhikkhunīnaṃ pātimokkhavasena duvidhaṃ pātimokkhaṃ.	1094	
PA_tika-vin08_t:1094_7	Navavidhanti bhikkhūnaṃ pañca, bhikkhunīnaṃ cattāroti navavidhaṃ pātimokkhuddesaṃ.	1094	
PA_tika-vin08_t:1094_8	Katimīti katisaddāpekkhaṃ itthiliṅgaṃ daṭṭhabbaṃ.	1094	
PA_tika-vin08_t:1095_0	Utuvasseyevāti hemantagimhesuyeva. Viññāpetīti ettha manasā cintetvā kāyavikārakaraṇameva	1095	
PA_tika-vin08_t:1095_1	viññāpananti daṭṭhabbaṃ. Pāḷiyaṃ aññassa dātabbā pārisuddhīti pārisuddhidāyakena	1095	
PA_tika-vin08_t:1095_2	puna aññassa bhikkhuno santike dātabbā. “Bhūtaṃ eva sāmaṇerabhāvaṃ ārocetī”ti vuttattā	1095	
PA_tika-vin08_t:1095_3	ūnavīsativassakāle upasampannassa, antimavatthuajjhāpannasikkhāpaccakkhātakādīnaṃ	1095	
PA_tika-vin08_t:1095_4	vā yāva bhikkhupaṭiññā vaṭṭati, tāva tehi āhaṭāpi chandapārisuddhi āgacchati. Yadā	1095	
PA_tika-vin08_t:1095_5	pana te attano sāmaṇerādibhāvaṃ paṭijānanti, tato paṭṭhāya nāgacchatīti dassitanti	1095	
PA_tika-vin08_t:1095_6	daṭṭhabbaṃ. Pāḷiyampi hi “dinnāya pārisuddhiyā saṅghappatto vibbhamati…pe… paṇḍako	1095	
PA_tika-vin08_t:1095_7	paṭijānāti, tiracchānagato paṭijānāti, ubhatobyañjanako paṭijānāti, āhaṭā hoti pārisuddhī”ti	1095	
PA_tika-vin08_t:1095_8	vuttattā paṇḍakādīnaṃ bhikkhupaṭiññāya vattamānakālesu pana chandapārisuddhiyāva	1095	
PA_tika-vin08_t:1095_9	āgamanaṃ siddhameva. Tenāha “esa nayo sabbatthā”ti. Ummattakakhittacittavedanāṭṭānaṃ	1095	
PA_tika-vin08_t:1095_10	pana pakatattā antarāmagge ummattakādibhāve paṭiññātepi tesaṃ saṅghappattamatteneva	10951	
PA_tika-vin08_t:1095_11	chandādi āgacchatīti dasseti.	10951	
PA_tika-vin08_t:1096_0	Bhikkhūnaṃ hatthapāsanti iminā gaṇapuggalesu chandapārisuddhiyā anāgamanaṃ dasseti.	1096	
PA_tika-vin08_t:1096_1	“Saṅghappatto”ti hi pāḷiyaṃ vuttaṃ. Saṅghasannipātato paṭhamaṃ kātabbaṃ pubbakaraṇaṃ	1096	
PA_tika-vin08_t:1096_2	saṅghasannipāte kātabbaṃ pubbakiccanti daṭṭhabbaṃ. Pāḷiyaṃ “no ce adhiṭṭhaheyya,	1096	
PA_tika-vin08_t:1096_3	āpatti dukkaṭassā”ti ettha asañcicca assatiyā anāpatti. Yathā cettha, evaṃ uparipi,	1096	
PA_tika-vin08_t:1096_4	yattha pana acittakāpatti atthi, tattha vakkhāma. Paññattaṃ hotīti iminā na sāpattikena	1096	
PA_tika-vin08_t:1096_5	uposatho kātabboti visuṃ paṭikkhepābhāvepi yathāvuttasuttasāmatthiyato paññattamevāti	1096	
PA_tika-vin08_t:1096_6	dasseti. Iminā eva nayena “aṭṭhānametaṃ, bhikkhave, anavakāso, yaṃ tathāgato aparisuddhāya	1096	
PA_tika-vin08_t:1096_7	parisāya uposathaṃ kareyya, pātimokkhaṃ uddiseyyā”tiādisuttanayatova alajjīhi saddhiṃ	1096	
PA_tika-vin08_t:1096_8	uposathakaraṇampi paṭikkhittameva alajjīniggahatthattā sabbasikkhāpadānanti daṭṭhabbaṃ.	1096	
PA_tika-vin08_t:1096_9	Pārisuddhidānapaññāpanenāti iminā sāpattikena pārisuddhipi na dātabbāti dīpitaṃ hoti.	1096	
PA_tika-vin08_t:1097_0	176. Ubhopi dukkaṭanti ettha sabhāgāpattibhāvaṃ ajānitvā kevalaṃ āpattināmeneva desentassa	1097	
PA_tika-vin08_t:1097_1	paṭiggaṇhantassa ca acittakameva dukkaṭaṃ hotīti vadanti. Yathā saṅgho sabhāgāpattiṃ	1097	
PA_tika-vin08_t:1097_2	āpannoti ñattiṃ ṭhapetvā uposathaṃ kātuṃ labhati, evaṃ tayopi “suṇantu me, āyasmantā,	1097	
PA_tika-vin08_t:1097_3	ime bhikkhū sabhāgaṃ āpattiṃ āpannā”tiādinā vuttanayānusāreneva gaṇañattiṃ ṭhapetvā	1097	
PA_tika-vin08_t:1097_4	dvīhi aññamaññaṃ ārocetvā uposathaṃ kātuṃ vaṭṭati. Ekena pana sāpattikena dūraṃ gantvāpi	1097	
PA_tika-vin08_t:1097_5	paṭikātumeva vaṭṭati, asampāpuṇantena “bhikkhū labhitvā paṭikarissāmī”ti uposatho	1097	
PA_tika-vin08_t:1097_6	kātabbo, paṭikaritvā ca puna uposatho kātabbo. Kenaci karaṇīyena gantvāti sīmāparicchedato	1097	
PA_tika-vin08_t:1097_7	bahibhūtaṃ gāmaṃ vā araññaṃ vā gantvāti attho. Eteneva uposathañattiyā ṭhapanakāle	1097	
PA_tika-vin08_t:1097_8	samaggā eva te ñattiṃ ṭhapesunti siddhaṃ. Teneva pāḷiyaṃ “uddiṭṭhaṃ suuddiṭṭha”nti	1097	
PA_tika-vin08_t:1097_9	sabbapannarasakesupi vuttaṃ.	1097	
PA_tika-vin08_t:1098_0	Sace pana vuḍḍhataro hotīti pavāraṇadāyako bhikkhu vuḍḍhataro hoti. Evañhi tena tassatthāya	1098	
PA_tika-vin08_t:1098_1	pavāritaṃ hotīti ettha evaṃ tena appavāritepi tassa saṅghappattamattena saṅghassa	1098	
PA_tika-vin08_t:1098_2	pavāraṇākammaṃ samaggakammameva hotīti daṭṭhabbaṃ. Tena ca bhikkhunāti pavāraṇadāyakena	1098	
PA_tika-vin08_t:1098_3	bhikkhunā. Bahūpi samānavassikā ekato pavāretuṃ labhantīti ekasmiṃ saṃvacchare laddhupasampadatāya	1098	
PA_tika-vin08_t:1098_4	samānupasampadavassā sabbe ekato pavāretuṃ labhantīti attho.	1098	
PA_tika-vin08_t:1099	Ettha pana paṇḍitehi cintetabbaṃ vicāretabbaṃ kāraṇaṃ atthi, kiṃ pana tanti? Idāni pātimokkhuddesakāle –	109	
PA_tika-vin08_t:1100	“Sammajjanī padīpo ca, udakaṃ āsanena ca;	110	
PA_tika-vin08_t:1101	Uposathassa etāni, pubbakaraṇanti vuccati.	110	
PA_tika-vin08_t:1102	“Chandapārisuddhiutukkhānaṃ, bhikkhugaṇanā ca ovādo;	110	
PA_tika-vin08_t:1103	Uposathassa etāni, pubbakiccanti vuccati.	110	
PA_tika-vin08_t:1104	“Uposatho yāvatikā ca bhikkhū kammappattā;	110	
PA_tika-vin08_t:1105	Sabhāgāpattiyo ca na vijjanti;	110	
PA_tika-vin08_t:1106	Vajjanīyā ca puggalā tasmiṃ na honti;	110	
PA_tika-vin08_t:1107	Pattakallanti vuccatī”ti. –	110	
PA_tika-vin08_t:1108_0	Imā gāthāyo dhammajjhesakena pāṭhaṃyeva bhaṇāpetvā pātimokkhuddesako atthaṃ katheti.	1108	
PA_tika-vin08_t:1108_1	Tato pubbakaraṇapubbakiccāni sammā niṭṭhāpetvā “desitāpattikassa samaggassa bhikkhusaṅghassa	1108	
PA_tika-vin08_t:1108_2	anumatiyā pātimokkhaṃ uddisituṃ ārādhanaṃ karomā”ti imaṃ vākyaṃ pāṭhameva ajjhesakena	1108	
PA_tika-vin08_t:1108_3	bhaṇāpetvā atthaṃ avatvāva “sādhū”ti vatvā pātimokkhaṃ uddisati. Pavāraṇāyapi eseva	1108	
PA_tika-vin08_t:1108_4	nayo. “Pavāraṇāya etānī”ti ca “pavāraṇaṃ kātu”nti ca imāni padāniyeva visiṭṭhāni.	1108	
PA_tika-vin08_t:1109_0	Kiṃ imāni dhammajjhesakassa vacanāni, udāhu pātimokkhuddesakassāti? Kiñcettha – yadi	1109	
PA_tika-vin08_t:1109_1	dhammajjhesakassa vacanāni, evaṃ sati gāthāttayaṃ vatvā tāsaṃ atthampi so eva kathetvā	1109	
PA_tika-vin08_t:1109_2	etāni pubbakaraṇāni ca etāni pubbakiccāni ca saṅghena katāni, idañca saṅghassa pattakallaṃ	1109	
PA_tika-vin08_t:1109_3	samānītaṃ, tasmā “uddisatu, bhante, pātimokkha”nti teneva vattabbaṃ siyā. Atha pātimokkhuddesakassa	1109	
PA_tika-vin08_t:1109_4	vacanāni, evañca sati “saṅgho, bhante, theraṃ pātimokkhuddesaṃ ajjhesati, uddisatu,	1109	
PA_tika-vin08_t:1109_5	bhante, thero pātimokkha”nti dhammajjhesakena yāvatatiyaṃ ajjhosāpetvā “sammajjanī…pe…	1109	
PA_tika-vin08_t:1109_6	vuccatī”ti gāthaṃ vatvā iti “aṭṭhakathācariyehi vuttāni etāni pubbakaraṇāni katānī”ti	1109	
PA_tika-vin08_t:1109_7	pucchitvā dhammajjhesakena “āma, bhante”ti vutte “chandapārisuddhi …pe… vuccatī”ti	1109	
PA_tika-vin08_t:1109_8	gāthaṃ vatvā iti “aṭṭhakathācariyehi vuttāni etāni pubbakiccāni katānī”ti pucchitvā	1109	
PA_tika-vin08_t:1109_9	“āma, bhante”ti vutte “uposatho…pe… vuccatī”ti gāthaṃ vatvā iti “aṭṭhakathācariyehi	1109	
PA_tika-vin08_t:1109_10	vuttaṃ idaṃ pattakallaṃ samānīta”nti pucchitvā “āma bhante”ti vutte “pubbakaraṇapubbakiccāni	11091	
PA_tika-vin08_t:1109_11	sammā niṭṭhāpetvā pattakalle samānīte samaggassa bhikkhusaṅghassa anumatiyā pātimokkhaṃ	11091	
PA_tika-vin08_t:1109_12	uddisituṃ ārādhanaṃ mayaṃ karomā”ti pātimokkhuddesakena vattabbaṃ siyā, evaṃ sati	11091	
PA_tika-vin08_t:1109_13	ajjhesakaajjhesitabbānaṃ vacanaṃ asaṅkarato jānitabbaṃ bhaveyyāti.	11091	
PA_tika-vin08_t:1110	Ettha ca gāthāttayassa aṭṭhakathācariyehi vuttabhāvo aṭṭhakathāyameva āgato. Pacchimavākyaṃ pana neva pāḷiyaṃ, na aṭṭhakathāyaṃ, na ṭīkādīsu dissati. Khuddasikkhāpakaraṇepi –	111	
PA_tika-vin08_t:1111	“Pubbakicce ca karaṇe;	111	
PA_tika-vin08_t:1112	Pattakalle samānite;	111	
PA_tika-vin08_t:1113	Suttaṃ uddisati saṅgho;	111	
PA_tika-vin08_t:1114	Pañcadhā so vibhāvito”ti ca.	111	
PA_tika-vin08_t:1115	“Pubbakicce ca karaṇe;	111	
PA_tika-vin08_t:1116	Pattakalle samānite;	111	
PA_tika-vin08_t:1117	Ñattiṃ vatvāna saṅghena;	111	
PA_tika-vin08_t:1118	Kattabbevaṃ pavāraṇā”ti ca. –	111	
PA_tika-vin08_t:1119	Vuttaṃ, na vuttaṃ tathā. Mūlasikkhāpakaraṇeyeva tathā vuttaṃ, tasmā ācariyānaṃ attanomati bhaveyya.	111	
PA_tika-vin08_t:1120_0	Tattha “pubbakaraṇapubbakiccāni sammā niṭṭhāpetvā”ti iminā purimagāthādvayassa atthameva	1120	
PA_tika-vin08_t:1120_1	kathetvā tatiyagāthāya attho na kathito. “Desitāpattikassā”ti iminā ca āpattiyā desitabhāvoyeva	1120	
PA_tika-vin08_t:1120_2	kathito, na sabbaṃ pattakallaṃ. Āpattiyā desitabhāve ca sabhāgāpattiyā desitabhāvoyeva	1120	
PA_tika-vin08_t:1120_3	pattakallasmiṃ antogadho, na itaro. Vuttañhi kaṅkhāvitaraṇiyaṃ “etāsu hi sabhāgāpattīsu	1120	
PA_tika-vin08_t:1120_4	avijjamānāsu, visabhāgāpattīsu vijjamānāsupi pattakallaṃ hotiyevā”ti. “Pubbakaraṇapubbakiccāni	1120	
PA_tika-vin08_t:1120_5	sammā niṭṭhāpetvā desitāpattikassa samaggassa bhikkhusaṅghassa anumatiyā pātimokkhaṃ	1120	
PA_tika-vin08_t:1120_6	uddisituṃ ārādhanaṃ karomā”ti ettakeyeva vutte avasesāni tīṇi pattakallaṅgāni. Seyyathidaṃ	1120	
PA_tika-vin08_t:1120_7	– uposatho, yāvatikā ca bhikkhū kammappattā, vajjanīyā ca puggalā tasmiṃ na hontīti.	1120	
PA_tika-vin08_t:1120_8	Tesu asantesupi uposatho kātabboti āpajjati, na pana kātabbo. Tena vuttaṃ “na, bhikkhave,	1120	
PA_tika-vin08_t:1120_9	anuposathe uposatho kātabbo, yo kareyya, āpatti dukkaṭassā”ti ca, “anujānāmi, bhikkhave,	1120	
PA_tika-vin08_t:1120_10	catunnaṃ pātimokkhaṃ uddisitu”nti ca, “na, bhikkhave, sagahaṭṭhāya parisāya pātimokkhaṃ	11201	
PA_tika-vin08_t:1120_11	uddisitabba”ntiādi ca, tasmā uposathadivasesu saṅghe sannipatite sace pubbeva sammato	11201	
PA_tika-vin08_t:1120_12	dhammajjhesako atthi, iccetaṃ kusalaṃ. No ce, ekaṃ byattaṃ paṭibalaṃ bhikkhuṃ saṅghena	11201	
PA_tika-vin08_t:1120_13	sammannāpetvā tena dhammajjhesakena pātimokkhuddesakaṃ upasaṅkamitvā ekaṃsaṃ uttarāsaṅgaṃ	11201	
PA_tika-vin08_t:1120_14	karitvā ukkuṭikaṃ nisīditvā añjaliṃ paggahetvā evamassa vacanīyo – saṅgho, bhante,	11201	
PA_tika-vin08_t:1120_15	theraṃ pātimokkhuddesaṃ ajjhesati, uddisatu thero pātimokkhaṃ. Dutiyampi, bhante,	11201	
PA_tika-vin08_t:1120_16	saṅgho…pe… tatiyampi, bhante, saṅgho…pe… uddisatu thero pātimokkhanti tikkhattuṃ	11201	
PA_tika-vin08_t:1120_17	yācāpetvā tato pātimokkhuddesakena –	11201	
PA_tika-vin08_t:1121	“Sammajjanī padīpo ca, udakaṃ āsanena ca;	112	
PA_tika-vin08_t:1122	Uposathassa etāni, pubbakaraṇanti vuccatīti. –	112	
PA_tika-vin08_t:1123	Aṭṭhakathācariyehi vuttāni cattāri pubbakaraṇāni, kiṃ tāni katānī”ti pucchite dhammajjhesakena “āma, bhante”ti vutte puna pātimokkhuddesakena –	112	
PA_tika-vin08_t:1124	“Chandapārisuddhiutukkhānaṃ, bhikkhugaṇanā ca ovādo;	112	
PA_tika-vin08_t:1125	Uposathassa etāni, pubbakiccanti vuccatīti. –	112	
PA_tika-vin08_t:1126	Aṭṭhakathācariyehi vuttāni pañca pubbakiccāni, kiṃ tāni katānī”ti pucchite dhammajjhesakena “āma bhante”ti vutte puna pātimokkhuddesakena –	112	
PA_tika-vin08_t:1127	“Uposatho yāvatikā ca bhikkhū kammappattā;	112	
PA_tika-vin08_t:1128	Sabhāgāpattiyo ca na vijjanti;	112	
PA_tika-vin08_t:1129	Vajjanīyā ca puggalā tasmiṃ na honti;	112	
PA_tika-vin08_t:1130	Pattakallanti vuccatīti. –	113	
PA_tika-vin08_t:1131_0	Aṭṭhakathācariyehi vuttāni cattāri pattakallaṅgāni, kiṃ tāni samānītānī”ti pucchite	1131	
PA_tika-vin08_t:1131_1	dhammajjhesakena “āma, bhante”ti vutte puna pātimokkhuddesako “pubbakaraṇapubbakiccāni	1131	
PA_tika-vin08_t:1131_2	sammā niṭṭhāpetvā pattakallaṅge samānīte saṅghassa anumatiyā pātimokkhaṃ uddisissāmā”ti	1131	
PA_tika-vin08_t:1131_3	vatvā “sādhu sādhū”ti bhikkhusaṅghena sampaṭicchite “suṇātu me, bhante, saṅgho”tiādinā	1131	
PA_tika-vin08_t:1131_4	pātimokkhuddesako pātimokkhaṃ uddisatīti ayamamhākaṃ khanti.	1131	
PA_tika-vin08_t:1132_0	Ettha ca “dhammajjhesakena…pe… evamassa vacanīyo”ti vuttaṃ, so dhammajjhesakena vacanīyabhāvo	1132	
PA_tika-vin08_t:1132_1	kathaṃ veditabboti? “Na, bhikkhave, saṅghamajjhe anajjhiṭṭhena pātimokkhaṃ uddisitabbaṃ,	1132	
PA_tika-vin08_t:1132_2	yo uddiseyya, āpatti dukkaṭassā”ti vacanatoti. “Saṅghena sammannāpetvā”ti vuttaṃ,	1132	
PA_tika-vin08_t:1132_3	taṃ kathanti? “Ajjhesanā cettha saṅghena sammatadhammajjhesakāyattā vā saṅghattherāyattā	1132	
PA_tika-vin08_t:1132_4	vā”ti aṭṭhakathāyaṃ vuttattā. “Saṅgho, bhante, theraṃ pātimokkhuddesaṃ ajjhesati,	1132	
PA_tika-vin08_t:1132_5	uddisatu, bhante, thero pātimokkha”nti ayaṃ ajjhesanākāro kuto labbhatīti? Pāḷito.	1132	
PA_tika-vin08_t:1132_6	Pāḷiyañhi “te theraṃ ajjhesanti, uddisatu, bhante, thero pātimokkha”nti āgato.	1132	
PA_tika-vin08_t:1133_0	Sace pana dhammajjhesako vuḍḍhataro, pātimokkhuddesako navako, “saṅgho, āvuso, āyasmantaṃ	1133	
PA_tika-vin08_t:1133_1	pātimokkhuddesaṃ ajjhesati, uddisatu āyasmā pātimokkha”nti vattabbaṃ. Taṃ kuto labbhati?	1133	
PA_tika-vin08_t:1133_2	Pāḷitoyeva. Pāḷiyañhi “eteneva upāyena yāva saṅghanavakaṃ ajjhesanti uddisatu āyasmā	1133	
PA_tika-vin08_t:1133_3	pātimokkha”nti āgato. Tato “pātimokkhuddesakena sammajjanī…pe… pucchite dhammajjhesakena	1133	
PA_tika-vin08_t:1133_4	‘āma, bhante’ti vutte”ti idaṃ kuto labbhatīti? Pāḷito aṭṭhakathāto ca. Nidānapāḷiyampi	1133	
PA_tika-vin08_t:1133_5	hi “kiṃ saṅghassa pubbakicca”nti āgataṃ, aṭṭhakathāyampi “kiṃ saṅghassa pubbakiccanti	1133	
PA_tika-vin08_t:1133_6	saṅgho uposathaṃ kareyyāti…pe… evaṃ dvīhi nāmehi navavidhaṃ pubbakiccaṃ dassitaṃ,	1133	
PA_tika-vin08_t:1133_7	kiṃ taṃ katanti pucchatī”ti āgatanti.	1133	
PA_tika-vin08_t:1134_0	Nanu cetaṃ antonidāneyeva āgataṃ, atha kasmā pātimokkhuddesakena pubbabhāge vattabbanti?	1134	
PA_tika-vin08_t:1134_1	Saccaṃ, tathāpi tadanulomato jānitabbato vattabbaṃ. Aṭṭhakathāyañhi imā gāthāyo sammajjanādīnaṃ	1134	
PA_tika-vin08_t:1134_2	pubbakaraṇādibhāvañāpakabhāveneva vuttā, na pātimokkhārambhakāle bhaṇitabbabhāvena.	1134	
PA_tika-vin08_t:1134_3	Atha ca pana idāni bhaṇanti, evaṃ sante kimatthaṃ bhaṇantīti cintāyaṃ antonidāne	1134	
PA_tika-vin08_t:1134_4	“kiṃ saṅghassa pubbakicca”nti vuttapucchānulomena pubbakaraṇādīnaṃ niṭṭhabhāvapucchanatthaṃ	1134	
PA_tika-vin08_t:1134_5	bhaṇantīti jānitabbaṃ. Vuttañhi “evaṃ vuttaṃ catubbidhaṃ pubbakaraṇaṃ katvāva uposatho	1134	
PA_tika-vin08_t:1134_6	kātabbo”ti, tasmā pāḷiaṭṭhakathānulomato iminā anukkamena kate sati dhammajjhesako	1134	
PA_tika-vin08_t:1134_7	paññāyati, tassa ajjhesanākāro paññāyati, pātimokkhuddesako paññāyati, tassa pubbakaraṇādīnaṃ	1134	
PA_tika-vin08_t:1134_8	niṭṭhabhāvapucchanaṃ paññāyati, dhammajjhesakassa vissajjanaṃ paññāyati, tāni niṭṭhāpetvā	1134	
PA_tika-vin08_t:1134_9	pātimokkhuddesakassa pātimokkhaṃ uddisituṃ paṭiññā paññāyati, evaṃ imesaṃ gāthāvākyānaṃ	1134	
PA_tika-vin08_t:1134_10	vacane payojanaṃ paññāyatīti katvā paṇḍitehi vinayaññūhi cirapaṭicchanno ayaṃ kathāmaggo	11341	
PA_tika-vin08_t:1134_11	paṭipajjitabboti. Pavāraṇāyapi eseva nayo.	11341	
PA_tika-vin08_t:1135	Pāḷiyaṭṭhakathādīnañhi, anurūpaṃ imaṃ nayaṃ;	113	
PA_tika-vin08_t:1136	Punappunaṃ cintayantu, paṇḍitā vinayaññuno.	113	
PA_tika-vin08_t:1137	Punappunaṃ cintayitvā, yuttaṃ ce dhārayantu taṃ;	113	
PA_tika-vin08_t:1138	No ce yuttaṃ chaḍḍayantu, sammāsambuddhasāvakāti.	113	
PA_tika-vin08_t:1139	Iti vinayasaṅgahasaṃvaṇṇanābhūte vinayālaṅkāre	113	
PA_tika-vin08_t:1140	Uposathapavāraṇāvinicchayakathālaṅkāro nāma	114	
PA_tika-vin08_t:1141	Pañcavīsatimo paricchedo.	114	
PA_tika-vin08_t:1142	26. Vassūpanāyikavinicchayakathā	114	
PA_tika-vin08_t:1143_0	179. Evaṃ uposathapavāraṇāvinicchayaṃ kathetvā idāni vassūpanāyikavinicchayaṃ kathetuṃ	1143	
PA_tika-vin08_t:1143_1	“vassūpanāyikāti ettha”tyādimāha. Tattha vasanaṃ vassaṃ. Kiṃ taṃ? Vasanakiriyā bhāvatthe	1143	
PA_tika-vin08_t:1143_2	ṇya-paccayavasena. Upanayanaṃ upanayo. Ko so? Upagamanakiriyā, vassassa upanayo vassūpanayo,	1143	
PA_tika-vin08_t:1143_3	so etissā paññattiyā atthi, tasmiṃ vā vijjatīti vassūpanāyikā. Kā sā? Vassūpanāyikapaññatti.	1143	
PA_tika-vin08_t:1143_4	Atha vā upanayati etāyāti upanāyikā majjhe dīghavasena. Vassassa upanāyikā vassūpanāyikā,	1143	
PA_tika-vin08_t:1143_5	sā eva pure bhavā purimā bhavatthe ima-paccayavasena, sā eva purimikā sakatthe ka-paccayavasena,	1143	
PA_tika-vin08_t:1143_6	tasmiṃ pare itthiliṅge a-kārassa i-kārādeso. Pacchā bhavā pacchimā, sāva pacchimikā.	1143	
PA_tika-vin08_t:1144_0	Assatiyā pana vassaṃ na upetīti “imasmiṃ vihāre imaṃ temāsaṃ vassaṃ upemī”ti vacībhedaṃ	1144	
PA_tika-vin08_t:1144_1	katvā na upeti. “Na, bhikkhave, asenāsanikena vassaṃ upagantabbaṃ, yo upagaccheyya,	1144	
PA_tika-vin08_t:1144_2	āpatti dukkaṭassā”ti vacībhedaṃ katvā vassūpagamanaṃ sandhāya paṭikkhepo, na ālayakaraṇavasena	1144	
PA_tika-vin08_t:1144_3	upagamanaṃ sandhāyāti vadanti. Pāḷiyaṃ pana avisesena vuttattā aṭṭhakathāyañca dutiyapārājikasaṃvaṇṇanāyaṃ	1144	
PA_tika-vin08_t:1144_4	“vassaṃ upagacchantena hi nālakapaṭipadaṃ paṭipannenapi pañcannaṃ chadanānaṃ aññatarena	1144	
PA_tika-vin08_t:1144_5	channeyeva sadvārabandhe senāsane upagantabbaṃ, tasmā vassakāle sace senāsanaṃ labhati,	1144	
PA_tika-vin08_t:1144_6	iccetaṃ kusalaṃ. No ce labhati, hatthakammaṃ pariyesitvāpi kātabbaṃ. Hatthakammaṃ	1144	
PA_tika-vin08_t:1144_7	alabhantena sāmampi kātabbaṃ, na tveva asenāsanikena vassaṃ upagantabba”nti daḷhaṃ	1144	
PA_tika-vin08_t:1144_8	katvā vuttattā asenāsanikassa nāvādiṃ vinā aññattha ālayamattena upagantuṃ na vaṭṭatīti	1144	
PA_tika-vin08_t:1144_9	amhākaṃ khanti. Nāvāsatthavajesuyeva hi “anujānāmi, bhikkhave, nāvāya vassaṃ upagantu”ntiādinā	1144	
PA_tika-vin08_t:1144_10	sati, asati vā senāsane vassūpagamanassa visuṃ anuññātattā “na, bhikkhave, asenāsanikena	11441	
PA_tika-vin08_t:1144_11	vassaṃ upagantabba”nti ayaṃ paṭikkhepo. Tattha na labhatīti asati senāsane ālayavasenapi	11441	
PA_tika-vin08_t:1144_12	nāvādīsu upagamanaṃ vuttaṃ. Catūsu hi senāsanesu vihārasenāsanaṃ idhādhippetaṃ, na itarattayaṃ.	11441	
PA_tika-vin08_t:1145_0	Ṭaṅkitamañcādibhedā kuṭīti ettha ṭaṅkitamañco nāma dīghe mañcapāde majjhe vijjhitvā	1145	
PA_tika-vin08_t:1145_1	aṭaniyo pavesetvā kato mañco, tassa idaṃ upari, idaṃ heṭṭhāti natthi. Parivattetvā	1145	
PA_tika-vin08_t:1145_2	atthatopi tādisova hoti, taṃ susāne devaṭṭhāne ca ṭhapenti, catunnaṃ pāsāṇānaṃ upari	1145	
PA_tika-vin08_t:1145_3	pāsāṇaṃ attharitvā kataṃ gehampi “ṭaṅkitamañco”ti vuccati.	1145	
PA_tika-vin08_t:1146_0	“Idha vassaṃ upemī”ti tikkhattuṃ vattabbanti satthassa avihārattā “imasmiṃ vihāre”ti	1146	
PA_tika-vin08_t:1146_1	avatvā “idha vassaṃ upemī”ti ettakameva vattabbaṃ. Satthe pana vassaṃ upagantuṃ na	1146	
PA_tika-vin08_t:1146_2	vaṭṭatīti kuṭikādīnaṃ abhāvena “idha vassaṃ upemī”ti vacībhedaṃ katvā upagantuṃ na	1146	
PA_tika-vin08_t:1146_3	vaṭṭati, ālayakaraṇamatteneva vaṭṭatīti adhippāyo. Vippakiratīti visuṃ visuṃ gacchati.	1146	
PA_tika-vin08_t:1146_4	Tīsu ṭhānesu natthi vassacchede āpattīti tehi saddhiṃ gacchantasseva natthi āpatti,	1146	
PA_tika-vin08_t:1146_5	tehi viyujjitvā gamane pana āpattiyeva, pavāretuñca na labhati.	1146	
PA_tika-vin08_t:1147_0	Pavisanadvāraṃ yojetvāti sakavāṭabaddhameva yojetvā. Purimikāya…pe… na pakkamitabbāti	1147	
PA_tika-vin08_t:1147_1	iminā āsāḷhīpuṇṇamāya anantare pāṭipadadivase purimavassaṃ upagantvā vassānautuno	1147	
PA_tika-vin08_t:1147_2	catūsu māsesu sabbapacchimamāsaṃ ṭhapetvā purimaṃ temāsaṃ vasitabbaṃ. Sāvaṇapuṇṇamiyā	1147	
PA_tika-vin08_t:1147_3	anantare pāṭipadadivase pacchimavassaṃ upagantvā sabbapaṭhamamāsaṃ ṭhapetvā pacchimaṃ	1147	
PA_tika-vin08_t:1147_4	temāsaṃ vasitabbaṃ. Evaṃ avasitvā purimikāya vassaṃ upagatena bhikkhunā mahāpavāraṇāya	1147	
PA_tika-vin08_t:1147_5	anto aruṇaṃ anuṭṭhāpetvā pacchimikāya upagatena cātumāsinipavāraṇāya anto aruṇaṃ	1147	
PA_tika-vin08_t:1147_6	anuṭṭhāpetvā antarā cārikaṃ pakkameyya, upacārasīmātikkameyeva tassa bhikkhuno dukkaṭāpatti	1147	
PA_tika-vin08_t:1147_7	hotīti dasseti. Imamatthaṃ pāḷiyā samatthetuṃ “na bhikkhave…pe… vacanato”ti vuttaṃ.	1147	
PA_tika-vin08_t:1147_8	Yadi evaṃ vassaṃ upagantvā sati karaṇīye pakkamantassa sabbathāpi āpattiyeva siyāti	1147	
PA_tika-vin08_t:1147_9	codanaṃ sandhāyāha “vassaṃ upagantvā panā”tiādi. Evaṃ sante tadaheva sattāhakaraṇīyena	1147	
PA_tika-vin08_t:1147_10	pakkamantasseva anāpatti siyā, na dvīhatīhaṃ vasitvā pakkamantassāti āha “ko pana vādo”tiādi.	11471	
PA_tika-vin08_t:1148_0	180. Idāni sattāhakaraṇīyalakkhaṇaṃ vitthārato dassetuṃ “anujānāmi bhikkhave”tiādimāha.	1148	
PA_tika-vin08_t:1148_1	Tattha “anujānāmi, bhikkhave, sattannaṃ sattāhakaraṇīyena pahite gantuṃ, na tveva	1148	
PA_tika-vin08_t:1148_2	appahite, bhikkhussa bhikkhuniyā sikkhamānāya sāmaṇerassa sāmaṇeriyā upāsakassa upāsikāyā”ti	1148	
PA_tika-vin08_t:1148_3	ekaṃ, “anujānāmi, bhikkhave, sattannaṃ sattāhakaraṇīyena appahitepi gantuṃ, pageva	1148	
PA_tika-vin08_t:1148_4	pahite, bhikkhussa bhikkhuniyā sikkhamānāya sāmaṇerassa sāmaṇeriyā mātuyā ca pitussa	1148	
PA_tika-vin08_t:1148_5	cā”ti ekaṃ, “sace pana bhikkhuno bhātā vā añño vā ñātako gilāno hotī”ti ekaṃ, “ekasmiṃ	1148	
PA_tika-vin08_t:1148_6	vihāre bhikkhūhi saddhiṃ vasanto bhikkhubhattiko”ti ekaṃ, “sace bhikkhussa…pe… anabhirati	1148	
PA_tika-vin08_t:1148_7	vā kukkuccaṃ vā diṭṭhigataṃ vā uppannaṃ hotī”ti ekaṃ, “koci bhikkhu garudhammaṃ ajjhāpanno	1148	
PA_tika-vin08_t:1148_8	hoti parivāsāraho”ti ekaṃ, “bhikkhuniyāpi mānattārahāyā”ti ekaṃ, “sāmaṇero upasampajjitukāmo…pe…	1148	
PA_tika-vin08_t:1148_9	sikkhamānā vā…pe… sāmaṇerī vā”ti ekaṃ, “bhikkhussa bhikkhuniyā vā saṅgho kammaṃ kattukāmo	1148	
PA_tika-vin08_t:1148_10	tajjanīyaṃ vā”ti ekaṃ, “sacepi kataṃyeva hoti kamma”nti ekaṃ, “anujānāmi, bhikkhave,	11481	
PA_tika-vin08_t:1148_11	saṅghakaraṇīyena gantu”nti ekanti ekādasa ṭhānāni honti. Tattha paṭhamatatiyacatutthavasena	11481	
PA_tika-vin08_t:1148_12	tīsu ṭhānesu pahite eva gantabbaṃ, no appahite. Sesesu aṭṭhasu appahitepi gantabbaṃ,	11481	
PA_tika-vin08_t:1148_13	pageva pahite. Vuttañhi vimativinodaniyaṃ “gantabbanti saṅghakaraṇīyena appahitepi	11481	
PA_tika-vin08_t:1148_14	gantabba”nti. Ettha ca anupāsakehipi sāsanabhāvaṃ ñātukāmehi pahite tesaṃ pasādavaḍḍhisampattehipi	11481	
PA_tika-vin08_t:1148_15	sattāhakaraṇīyena gantuṃ vaṭṭatīti gahetabbaṃ. Bhikkhubhattikoti bhikkhunissitako.	11481	
PA_tika-vin08_t:1148_16	So pana yasmā bhikkhūhi saddhiṃ vasati, tasmā vuttaṃ “bhikkhūhi saddhiṃ vasanto”ti.	11481	
PA_tika-vin08_t:1149_0	181. Apicetthāti apica etthāti chedo, ettha etasmiṃ sattāhakaraṇīyavinicchaye apica	1149	
PA_tika-vin08_t:1149_1	aparo ayaṃ īdiso pāḷimuttakanayo vassūpanāyikakkhandhakapāḷito mutto nayo veditabboti	1149	
PA_tika-vin08_t:1149_2	yojanā. Samantapāsādikāyaṃ pana “pāḷimuttakaratticchedavinicchayo”ti dissati. Tathā	1149	
PA_tika-vin08_t:1149_3	hi vimativinodaniyaṃ “ratticchedavinicchayoti sattāhakaraṇīyena gantvā bahiddhā aruṇuṭṭhāpanasaṅkhātassa	1149	
PA_tika-vin08_t:1149_4	ratticchedassa vinicchayo”ti. Sāratthadīpaniyampi “sattāhakaraṇīyena gantvā bahiddhā	1149	
PA_tika-vin08_t:1149_5	aruṇuṭṭhāpanaṃ ratticchedo”ti. Animantitena gantuṃ na vaṭṭatīti ettha animantitattā	1149	
PA_tika-vin08_t:1149_6	sattāhakiccaṃ adhiṭṭhahitvā gacchantassapi vassacchedo ceva dukkaṭañca hotīti veditabbaṃ.	1149	
PA_tika-vin08_t:1149_7	Yathāvuttañhi ratticchedakāraṇaṃ vinā tirovihāre vasitvā āgamissāmīti gacchato vassacchedaṃ	1149	
PA_tika-vin08_t:1149_8	vadanti. Gantuṃ vaṭṭatīti antoupacārasīmāyaṃ ṭhiteneva sattāhakaraṇīyanimittaṃ sallakkhetvā	1149	
PA_tika-vin08_t:1149_9	iminā nimittena gantvā “sattāhabbhantare āgacchissāmī”ti ābhogaṃ katvā gantuṃ vaṭṭati.	1149	
PA_tika-vin08_t:1149_10	Purimakkhaṇe ābhogaṃ katvā gamanakkhaṇe visaritvā gatepi doso natthi, “sakaraṇīyo	11491	
PA_tika-vin08_t:1149_11	pakkamatī”ti vuttattā sabbathā ābhogaṃ akatvā gatassa vassacchedoti vadanti. Yo pana	11491	
PA_tika-vin08_t:1149_12	sattāhakaraṇīyanimittābhāvepi “sattāhabbhantare āgamissāmī”ti ābhogaṃ katvā gantvā	11491	
PA_tika-vin08_t:1149_13	sattāhabbhantare āgacchati, tassa āpattiyeva, vassacchedo natthi sattāhassa sannivattattāti	11491	
PA_tika-vin08_t:1149_14	vadanti, vīmaṃsitvā gahetabbaṃ.	11491	
PA_tika-vin08_t:1150_0	Bhaṇḍakanti cīvarabhaṇḍaṃ. Pahiṇantīti cīvaradhovanādikammena pahiṇanti. Sampāpuṇituṃ	1150	
PA_tika-vin08_t:1150_1	na sakkoti, vaṭṭatīti ettha “ajjeva āgamissāmī”ti sāmantavihāraṃ gantvā puna āgacchantassa	1150	
PA_tika-vin08_t:1150_2	antarāmagge sace aruṇuggamanaṃ hoti, vassacchedopi na hoti, ratticchedadukkaṭañca	1150	
PA_tika-vin08_t:1150_3	natthīti vadanti, tadaheva āgamane saussāhattā vassacchedo vā āpatti vā na hotīti	1150	
PA_tika-vin08_t:1150_4	adhippāyo. Ācariyaṃ passissāmīti pana gantuṃ labhatīti “agilānampi ācariyaṃ, upajjhāyaṃ	1150	
PA_tika-vin08_t:1150_5	vā passissāmī”ti sattāhakaraṇīyena gantuṃ labhati, nissayācariyaṃ dhammācariyañca,	1150	
PA_tika-vin08_t:1150_6	pageva upasampadācariyaupajjhāye. Sace naṃ ācariyo “ajja mā gacchā”ti vadati, vaṭṭatīti	1150	
PA_tika-vin08_t:1150_7	evaṃ sattāhakaraṇīyena āgatānaṃ antosattāheyeva puna āgacchantaṃ sace ācariyo, upajjhāyo	1150	
PA_tika-vin08_t:1150_8	vā “ajja mā gacchā”ti vadati, vaṭṭati, sattāhātikkamepi anāpattīti adhippāyo. Vassacchedo	1150	
PA_tika-vin08_t:1150_9	pana hotiyevāti daṭṭhabbaṃ sattāhassa bahiddhā vītināmitattā.	1150	
PA_tika-vin08_t:1151_0	Sace dūraṃ gato sattāhavārena aruṇo uṭṭhāpetabboti iminā vassacchedakāraṇe sati sattāhakaraṇīyena	1151	
PA_tika-vin08_t:1151_1	gantumpi vaṭṭatīti dīpeti. Ettha cha divasāni bahiddhā vītināmetvā sattame divase	1151	
PA_tika-vin08_t:1151_2	purāruṇā eva antoupacārasīmāyaṃ pavisitvā aruṇaṃ uṭṭhāpetvā punadivase sattāhaṃ adhiṭṭhāya	1151	
PA_tika-vin08_t:1151_3	gantabbanti adhippāyo. Keci pana “sattame divase āgantvā aruṇaṃ anuṭṭhāpetvā tadaheva	1151	
PA_tika-vin08_t:1151_4	divasabhāgepi gantuṃ vaṭṭatī”ti vadanti, taṃ na gahetabbaṃ “aruṇo uṭṭhāpetabbo”ti	1151	
PA_tika-vin08_t:1151_5	vuttattā. Sattame divase tattha aruṇuṭṭhāpanameva hi sandhāya pāḷiyaṃ “sattāhaṃ sannivatto	1151	
PA_tika-vin08_t:1151_6	kātabbo”ti vuttaṃ. Aruṇaṃ anuṭṭhāpetvā gacchanto ca anto appavisitvā bahiddhāva sattāhaṃ	1151	
PA_tika-vin08_t:1151_7	vītināmento ca samucchinnavasso eva bhavissati aruṇassa bahi eva uṭṭhāpitattā. Itarathā	1151	
PA_tika-vin08_t:1151_8	“aruṇo uṭṭhāpetabbo”ti vacanaṃ niratthakaṃ siyā. “Sattāhavārena antovihāre pavisitvā	1151	
PA_tika-vin08_t:1151_9	aruṇaṃ anuṭṭhāpetvā gantabba”nti vattabbato aññesu ca ṭhānesu aruṇuṭṭhāpanameva vuccati.	1151	
PA_tika-vin08_t:1151_10	Vakkhati hi cīvarakkhandhake “ekasmiṃ vihāre vasanto itarasmiṃ sattāhavārena aruṇameva uṭṭhāpetī”ti.	11511	
PA_tika-vin08_t:1152_0	Athāpi yaṃ te vadeyyuṃ “sattame divase yadā kadāci paviṭṭhena taṃdivasanissito atītāruṇo	1152	
PA_tika-vin08_t:1152_1	uṭṭhāpito nāma hotīti imamatthaṃ sandhāya aṭṭhakathāyaṃ vutta”nti, taṃ saddagatiyāpi	1152	
PA_tika-vin08_t:1152_2	na sameti. Na hi uṭṭhite aruṇe pacchā paviṭṭho tassa payojako uṭṭhāpako bhavitumarahati.	1152	
PA_tika-vin08_t:1152_3	Yadi bhaveyya, “vassaṃ upagantvā pana aruṇaṃ anuṭṭhāpetvā tadaheva sattāhakaraṇīyena	1152	
PA_tika-vin08_t:1152_4	pakkamantassā”pīti ettha “aruṇaṃ anuṭṭhāpetvā”ti vacanaṃ virujjheyya. Tenapi taṃdivasanissitassa	1152	
PA_tika-vin08_t:1152_5	aruṇassa uṭṭhāpitattā āraññakassapi bhikkhuno sāyanhasamaye aṅgayuttaṃ araññaṃ gantvā	1152	
PA_tika-vin08_t:1152_6	tadā eva nivattantassa aruṇo uṭṭhāpito dhutaṅgañca visodhitaṃ siyā, na cetaṃ yuttaṃ	1152	
PA_tika-vin08_t:1152_7	aruṇuggamanakāle eva aruṇuṭṭhāpanassa vuttattā. Vuttañhi “kālasseva pana nikkhamitvā	1152	
PA_tika-vin08_t:1152_8	aṅgayutte ṭhāne aruṇaṃ uṭṭhāpetabbaṃ. Sace aruṇuṭṭhānavelāyaṃ tesaṃ ābādho vaḍḍhati,	1152	
PA_tika-vin08_t:1152_9	tesaṃ eva kiccaṃ kātabbaṃ, na dhutaṅgavisuddhikena bhavitabba”nti. Tathā pārivāsikādīnampi	1152	
PA_tika-vin08_t:1152_10	aruṇaṃ anuṭṭhāpetvā vattaṃ nikkhipantānaṃ ratticchedo vutto. “Uggate aruṇe nikkhipitabba”nti	11521	
PA_tika-vin08_t:1152_11	hi vuttaṃ. Sahaseyyasikkhāpadepi anupasampannehi saha nivutthabhāvaparimocanatthaṃ	11521	
PA_tika-vin08_t:1152_12	“purāruṇā nikkhamitvā”tiādi vuttaṃ. Evaṃ cīvaravippavāsādīsu ca sabbattha rattipariyosāne	11521	
PA_tika-vin08_t:1152_13	āgāmiaruṇavaseneva aruṇuṭṭhānaṃ dassitaṃ, na atītāruṇavasena, tasmā vuttanayenevettha	11521	
PA_tika-vin08_t:1152_14	aruṇuṭṭhāpanaṃ veditabbaṃ aññathā vassacchedattā.	11521	
PA_tika-vin08_t:1153_0	Yaṃ pana vassaṃ upagatassa tadaheva aruṇaṃ anuṭṭhāpetvā sakaraṇīyassa pakkamanavacanaṃ,	1153	
PA_tika-vin08_t:1153_1	taṃ vassaṃ upagatakālato paṭṭhāya yadā kadāci nimitte sati gamanassa anuññātattā	1153	
PA_tika-vin08_t:1153_2	yuttaṃ, na pana sattāhavārena gatassa aruṇaṃ anuṭṭhāpetvā tadahevagamanaṃ “aruṇo	1153	
PA_tika-vin08_t:1153_3	uṭṭhāpetabbo”ti vuttattā. Yathā vā “sattāhānāgatāya pavāraṇāya sakaraṇīyo pakkamati,	1153	
PA_tika-vin08_t:1153_4	āgaccheyya vā so, bhikkhave, bhikkhu taṃ āvāsaṃ na vā āgaccheyyā”tiādinā pacchimasattāhe	1153	
PA_tika-vin08_t:1153_5	anāgamane anuññātepi aññasattāhesu taṃ na vaṭṭati. Evaṃ paṭhamasattāhe aruṇaṃ anuṭṭhāpetvā	1153	
PA_tika-vin08_t:1153_6	gamane anuññātepi tato paresu sattāhesu āgatassa aruṇaṃ anuṭṭhāpetvā gamanaṃ na vaṭṭati	1153	
PA_tika-vin08_t:1153_7	evāti niṭṭhamettha gantabbaṃ.	1153	
PA_tika-vin08_t:1154_0	Sace pavāritakāle vassāvāsikaṃ dentītiādinā vassāvāsikacīvarampi kathinacīvaraṃ viya	1154	
PA_tika-vin08_t:1154_1	vassaṃvutthavihārapaṭibaddhanti viññāyati. “Yadi sattāhavārena aruṇaṃ uṭṭhāpayiṃsu,	1154	
PA_tika-vin08_t:1154_2	gahetabba”nti pana vuttattā sattāhakaraṇīyena gantvā sattāhabbhantare āgatā labhanti.	1154	
PA_tika-vin08_t:1154_3	Kathinānisaṃsacīvaraṃ pana saṅghaṃ anāpucchā te na labhanti. Vakkhati hi “sattāhakaraṇīyena	1154	
PA_tika-vin08_t:1154_4	gatāpi bhājanīyabhaṇḍaṃ labhantūti vā evarūpaṃ adhammikavattaṃ na kātabba”nti. Idha	1154	
PA_tika-vin08_t:1154_5	āhaṭanti vihārato bahi āgataṭṭhāne ānītaṃ.	1154	
PA_tika-vin08_t:1155_0	Vāḷehi ubbāḷhā honti, gaṇhantipi paripātentipīti ettha gaṇhantīti gahetvā khādanti.	1155	
PA_tika-vin08_t:1155_1	Paripātentīti palāpenti, anubandhantīti attho. Imesu “gāḷehi ubbāḷhā hontī”tiādīsu	1155	
PA_tika-vin08_t:1155_2	saṅghabhedapariyantesu vatthūsu kevalaṃ anāpatti hoti, pavāretuṃ pana na labhatīti	1155	
PA_tika-vin08_t:1155_3	daṭṭhabbaṃ. Sace panātiādīsu yasmā nānāsīmāyaṃ dvīsu āvāsesu vassaṃ upagacchantassa	1155	
PA_tika-vin08_t:1155_4	“dutiye vasissāmī”ti upacārato nikkhantamatte paṭhamo senāsanaggāho paṭippassambhati,	1155	
PA_tika-vin08_t:1155_5	tasmā pāḷiyaṃ “tassa, bhikkhave, bhikkhuno purimikā ca na paññāyatī”ti paṭhamaṃ senāsanaggāhaṃ	1155	
PA_tika-vin08_t:1155_6	sandhāya vuttaṃ. Dutiyasenāsanaggāhe pana purimikā paññāyateva, tattheva temāsaṃ	1155	
PA_tika-vin08_t:1155_7	vasanto purimavassaṃvuttho eva hoti. Tato vā pana dutiyadivasādīsu “paṭhamasenāsane	1155	
PA_tika-vin08_t:1155_8	vasissāmī”ti upacārātikkame purimikāpi na paññāyatīti daṭṭhabbaṃ.	1155	
PA_tika-vin08_t:1156_0	Paṭissavassa visaṃvādanapaccayā hontampi dukkaṭaṃ satiyeva paṭissave hotīti āha “tassa	1156	
PA_tika-vin08_t:1156_1	tassa paṭissavassa visaṃvāde dukkaṭa”nti. Tenevāha “tañca kho…pe… visaṃvādanapaccayā”ti.	1156	
PA_tika-vin08_t:1156_2	Pāḷiyaṃ “so sattāhānāgatāya pavāraṇāya sakaraṇīyo pakkamatī”ti vuttattā pavāraṇādivasepi	1156	
PA_tika-vin08_t:1156_3	sattāhakaraṇīyaṃ vinā gantuṃ na vaṭṭatīti daṭṭhabbaṃ. Imasmiṃ ṭhāne “navamito paṭṭhāya	1156	
PA_tika-vin08_t:1156_4	gantuṃ vaṭṭatī”ti aṭṭhakathāvacanaṃ kacci uposathadivasato upanidhāya navamī icchitabbā,	1156	
PA_tika-vin08_t:1156_5	udāhu lokiyatithivasenāti āsaṅkanti. Tatrevaṃ vinicchitabbaṃ – purimabhaddapadamāsakāḷapakkhauposathadivasaṃ	1156	
PA_tika-vin08_t:1156_6	upanidhāya icchitabbā, na lokiyatithivasena. Bhaddapadamāsassa hi kāḷapakkhauposathadivasaṃ	1156	
PA_tika-vin08_t:1156_7	mariyādaṃ katvā tadanantarapāṭipadadivasato paṭṭhāya gaṇiyamāne sati yo divaso navamo	1156	
PA_tika-vin08_t:1156_8	hoti, tato paṭṭhāyāti vuttaṃ hoti. Tithipekkhāya pana itthiliṅgavohāro, tato navamito	1156	
PA_tika-vin08_t:1156_9	paṭṭhāya anāgatasattāhe pavāraṇā hoti.	1156	
PA_tika-vin08_t:1157_0	Sattāhaṃ anāgatāya assāti sattāhānāgatā. Kā sā? Pavāraṇā. Assayujamāsassa sukkapakkhanavamiyaṃ	1157	
PA_tika-vin08_t:1157_1	sattāhakaraṇīyaṃ adhiṭṭhāya gacchanto bhikkhu antovassassa sattāhamattāvasiṭṭhattā	1157	
PA_tika-vin08_t:1157_2	sattamaaruṇe uggatamatte vutthavasso hoti, dasamiyaṃ chāhamattaṃ, ekādasamiyaṃ pañcāhamattaṃ,	1157	
PA_tika-vin08_t:1157_3	dvādasiyaṃ caturāhamattaṃ, terasiyaṃ tīhamattaṃ, cuddasiyaṃ dvīhamattaṃ, pannarasiyaṃ	1157	
PA_tika-vin08_t:1157_4	ekāhamattaṃ avasiṭṭhaṃ hoti, tasmā pavāraṇādivasassa pariyosānabhūtaaruṇasmiṃ uggate	1157	
PA_tika-vin08_t:1157_5	vutthavasso hoti, tasmā tesaṃ bhikkhūnaṃ kukkuccavinodanatthaṃ bhagavā dhammassāmī	1157	
PA_tika-vin08_t:1157_6	“so sattāhānāgatāya pavāraṇāya sakaraṇīyo pakkamati, āgaccheyya vā so, bhikkhave,	1157	
PA_tika-vin08_t:1157_7	bhikkhu taṃ āvāsaṃ na vā āgaccheyya, tassa, bhikkhave, bhikkhuno purimikā ca paññāyati,	1157	
PA_tika-vin08_t:1157_8	paṭissave ca anāpattī”ti āha. Sattāhānāgatāya komudiyā cātumāsiniyāti etthāpi eseva	1157	
PA_tika-vin08_t:1157_9	nayo. Tattha komudiyā cātumāsiniyāti pacchimakattikapuṇṇamāyaṃ. Sā hi kumudānaṃ atthitāya	1157	
PA_tika-vin08_t:1157_10	komudī, catunnaṃ vassikamāsānaṃ pariyosānattā cātumāsinīti vuccati. Tadā hi kumudāni	11571	
PA_tika-vin08_t:1157_11	supupphitāni honti, tasmā kumudā ettha pupphantīti komudīti vuccati, kumudavatīti vuttaṃ hoti.	11571	
PA_tika-vin08_t:1158_0	182. Antovassavattakathāyaṃ nibaddhavattaṃ ṭhapetvāti sajjhāyamanasikārādīsu nirantarakaraṇīyesu	1158	
PA_tika-vin08_t:1158_1	kattabbaṃ katikavattaṃ katvā. Kasāvaparibhaṇḍanti kasāvehi bhūmiparikammaṃ. Vattanti katikavattaṃ.	1158	
PA_tika-vin08_t:1159_0	Evarūpaṃ adhammikavattaṃ na kātabbanti nānāverajjakā hi bhikkhū sannipatanti, tattha	1159	
PA_tika-vin08_t:1159_1	keci dubbalā appathāmā evarūpaṃ vattaṃ anupāletuṃ na sakkonti, tasmā idha āgatañca	1159	
PA_tika-vin08_t:1159_2	catutthapārājikavaṇṇanāyaṃ āgataṃ āvāsaṃ vā maṇḍapaṃ vā sīmaṃ vā yaṃ kiñci ṭhānaṃ	1159	
PA_tika-vin08_t:1159_3	paricchinditvā “yo imamhā āvāsā paṭhamaṃ pakkamissati, taṃ ‘arahā’ti jānissāmā”ti	1159	
PA_tika-vin08_t:1159_4	katāya katikāya yo “maṃ ‘arahā’ti jānantū”ti tamhā ṭhānā paṭhamaṃ pakkamati, pārājiko	1159	
PA_tika-vin08_t:1159_5	hoti. Yo pana ācariyupajjhāyānaṃ vā kiccena mātāpitūnaṃ vā kenacideva karaṇīyena	1159	
PA_tika-vin08_t:1159_6	bhikkhācāravattaṃ vā uddesaparipucchādīnaṃ atthāya aññena vā tādisena karaṇīyena	1159	
PA_tika-vin08_t:1159_7	taṃ ṭhānaṃ atikkamitvā gacchati, anāpatti. Sacepissa evaṃ gatassa pacchā icchācāro	1159	
PA_tika-vin08_t:1159_8	uppajjati “na dānāhaṃ tattha gamissāmi, evaṃ maṃ arahāti sambhāvessantī”ti, anāpattiyeva.	1159	
PA_tika-vin08_t:1160_0	Yopi kenacideva karaṇīyena taṃ ṭhānaṃ patvā sajjhāyamanasikārādivasena aññavihito	1160	
PA_tika-vin08_t:1160_1	vā hutvā corādīhi vā anubaddho meghaṃ vā uṭṭhitaṃ disvā anovassakaṃ pavisitukāmo	1160	
PA_tika-vin08_t:1160_2	taṃ ṭhānaṃ atikkamati, anāpatti, yānena vā iddhiyā vā gacchantopi pārājikaṃ nāpajjati,	1160	
PA_tika-vin08_t:1160_3	padagamaneneva āpajjati. Tampi yehi saha katikā katā, tehi saddhiṃ apubbaṃ acarimaṃ	1160	
PA_tika-vin08_t:1160_4	gacchanto nāpajjati. Evaṃ gacchantā hi sabbepi aññamaññaṃ rakkhanti. Sacepi maṇḍaparukkhamūlādīsu	1160	
PA_tika-vin08_t:1160_5	kiñci ṭhānaṃ paricchindanti “yo ettha nisīdati vā caṅkamati vā, taṃ ‘arahā’ti jānissāma”,	1160	
PA_tika-vin08_t:1160_6	pupphāni vā ṭhapetvā, “yo imāni gahetvā pūjaṃ karissati, taṃ ‘arahā’ti jānissāmā”tiādinā	1160	
PA_tika-vin08_t:1160_7	nayena katikā katā hoti, tatrāpi icchācāravasena tathā karontassa pārājikameva. Sacepi	1160	
PA_tika-vin08_t:1160_8	upāsakena antarāmagge vihāro vā kato hoti, cīvarādīni vā ṭhapitāni honti “ye arahanto,	1160	
PA_tika-vin08_t:1160_9	te imasmiṃ vihāre vasantu, cīvarādīni vā gaṇhantū”ti, tatrāpi icchācāravasena vasantassa	1160	
PA_tika-vin08_t:1160_10	vā tāni vā gaṇhantassa pārājikameva, etaṃ pana adhammikakatikavattaṃ, tasmā na kātabbaṃ,	11601	
PA_tika-vin08_t:1160_11	aññaṃ vā evarūpaṃ “imasmiṃ temāsabbhantare sabbeva āraññakā hontu piṇḍapātikadhutaṅgādiavasesadhutaṅgadharā	11601	
PA_tika-vin08_t:1160_12	vā, atha vā sabbeva khīṇāsavā hontū”ti evamādi. Nānāverajjakā hi bhikkhū sannipatanti.	11601	
PA_tika-vin08_t:1160_13	Tattha keci dubbalā appathāmā evarūpaṃ vattaṃ anupāletuṃ na sakkonti, tasmā evarūpampi	11601	
PA_tika-vin08_t:1160_14	vattaṃ na kātabbaṃ. “Imaṃ temāsaṃ sabbeheva na uddisitabbaṃ, na paripucchitabbaṃ,	11601	
PA_tika-vin08_t:1160_15	na pabbājetabbaṃ, mūgabbataṃ gaṇhitabbaṃ, bahisīmaṭṭhassapi saṅghalābho dātabbo”ti	11601	
PA_tika-vin08_t:1160_16	evamādikampi na kattabbameva.	11601	
PA_tika-vin08_t:1161_0	Tividhampīti pariyattipaṭipattipaṭivedhavasena tividhampi. Sodhetvā pabbājethāti	1161	
PA_tika-vin08_t:1161_1	bhabbe ācārakulaputte upaparikkhitvā pabbājetha. Bhasse mattaṃ jānitvāti vacane pamāṇaṃ	1161	
PA_tika-vin08_t:1161_2	ñatvā. Dasakathāvatthu nāma appicchākathā santuṭṭhikathā pavivekakathā asaṃsaggakathā	1161	
PA_tika-vin08_t:1161_3	vīriyārambhakathā sīlakathā samādhikathā paññākathā vimuttikathā vimuttiñāṇadassanakathāti.	1161	
PA_tika-vin08_t:1162_0	Viggahasaṃvattanikaṃ vacanaṃ viggāhikaṃ. Caturārakkhaṃ ahāpentāti buddhānussati mettā	1162	
PA_tika-vin08_t:1162_1	asubhaṃ maraṇānussatīti imaṃ caturārakkhaṃ ahāpentā. Dantakaṭṭhakhādanavattaṃ ācikkhitabbanti	1162	
PA_tika-vin08_t:1162_2	ettha idaṃ dantakaṭṭhakhādanavattaṃ – yo devasikaṃ saṅghamajjhe osarati, tena sāmaṇerādīhi	1162	
PA_tika-vin08_t:1162_3	āharitvā bhikkhūnaṃ yathāsukhaṃ bhuñjanatthāya dantakaṭṭhamāḷake nikkhittesu dantakaṭṭhesu	1162	
PA_tika-vin08_t:1162_4	divase divase ekameva dantakaṭṭhaṃ gahetabbaṃ. Yo pana devasikaṃ na osarati, padhānaghare	1162	
PA_tika-vin08_t:1162_5	vasitvā dhammassavane vā uposathagge vā dissati, tena pamāṇaṃ sallakkhetvā cattāri	1162	
PA_tika-vin08_t:1162_6	pañca dantakaṭṭhāni attano vasanaṭṭhāne ṭhapetvā khāditabbāni. Tesu khīṇesu sace	1162	
PA_tika-vin08_t:1162_7	punapi dantakaṭṭhamāḷake bahūni hontiyeva, punapi āharitvā khāditabbāni. Yadi pana	1162	
PA_tika-vin08_t:1162_8	pamāṇaṃ asallakkhetvā āharati, tesu akhīṇesuyeva māḷake khīyati, tato keci therā	1162	
PA_tika-vin08_t:1162_9	“yehi gahitāni, te paṭiharantū”ti vadeyyuṃ, keci “khādantu, puna sāmaṇerā āharissantī”ti,	1162	
PA_tika-vin08_t:1162_10	tasmā vivādaparihāratthaṃ pamāṇaṃ sallakkhetabbaṃ, gahaṇe pana doso natthi. Maggaṃ	11621	
PA_tika-vin08_t:1162_11	gacchantenapi ekaṃ vā dve vā thavikāya pakkhipitvā gantabbanti. Bhikkhācāravattaṃ	11621	
PA_tika-vin08_t:1162_12	piṇḍapātikavatte āvibhavissati.	11621	
PA_tika-vin08_t:1163_0	Antogāme…pe… na kathetabbāti ettha catūsu paccayesu cīvare ca piṇḍapāte ca viññattipi	1163	
PA_tika-vin08_t:1163_1	na vaṭṭati nimittobhāsaparikathāpi. Senāsane viññattimeva na vaṭṭati, sesāni tīṇi	1163	
PA_tika-vin08_t:1163_2	vaṭṭanti. Gilānapaccaye sabbampi vaṭṭati. Evaṃ santepi ājīvaṃ sodhentehi bhikkhūhi	1163	
PA_tika-vin08_t:1163_3	suṭṭhu rakkhitabbāti. Iminā ājīvapārisuddhisīlaṃ dassitaṃ. Rakkhitindriyehi bhavitabbanti	1163	
PA_tika-vin08_t:1163_4	indriyasaṃvarasīlaṃ. Khandhakavattañca sekhiyavattañca pūretabbanti pātimokkhasaṃvarasīlaṃ.	1163	
PA_tika-vin08_t:1163_5	Paccayasannissitasīlaṃ pana tīhipi sāmatthiyato dassitaṃ. Iti catupārisuddhisīlapaṭisaṃyuttā	1163	
PA_tika-vin08_t:1163_6	evarūpā niyyānikakathā bahukāpi vattabbāti adhippāyo.	1163	
PA_tika-vin08_t:1164_0	Imasmiṃ vassūpanāyikavisaye tesu tesu nagaresu tasmiṃ tasmiṃ rājakāle apariyantā	1164	
PA_tika-vin08_t:1164_1	vivādakathā hoti. Kathaṃ? Vassūpanāyikakkhandhake “tena kho pana samayena rājā māgadho	1164	
PA_tika-vin08_t:1164_2	seniyo bimbisāro vassaṃ ukkaḍḍhitukāmo bhikkhūnaṃ santike dūtaṃ pāhesi ‘yadi panāyyā	1164	
PA_tika-vin08_t:1164_3	āgame juṇhe vassaṃ upagaccheyyu’nti. Bhagavato etamatthaṃ ārocesuṃ, ‘anujānāmi, bhikkhave,	1164	
PA_tika-vin08_t:1164_4	rājūnaṃ anuvattitu”’nti vacanaṃ nissāya bhagavatā adhimāsaṃ paññattanti maññamānā	1164	
PA_tika-vin08_t:1164_5	vedasamayena saṃsanditvā gayhamānā anekavihitaṃ vivādaṃ karonti. Vedasamaye kira	1164	
PA_tika-vin08_t:1164_6	dve adhimāsāni yācādhimāsañca pattādhimāsañca. Tattha kaliyugagaṇane ekūnavīsatigaṇanena	1164	
PA_tika-vin08_t:1164_7	bhājite dvepañcaṭṭhadasaterasasoḷasaṭṭhārasavasena sattadhā seso hoti, tesaṃ vasena	1164	
PA_tika-vin08_t:1164_8	cammādhimāsa pañcādhimāsa pasvādhimāsa dasādhimāsa terasādhimāsa soḷasādhimāsa aṭṭhārasādhimāsāti	1164	
PA_tika-vin08_t:1164_9	voharanti. Aṭṭhārasādhimāsaṃ pana avasānādhimāsantipi voharanti. Tesu pasusoḷasāni	1164	
PA_tika-vin08_t:1164_10	apatteyeva adhimāsapatanakaliyuge saṃvaccharamāsādivisamabhayena yācitvā māsassa	11641	
PA_tika-vin08_t:1164_11	ākaḍḍhitabbato yācādhimāsanti voharanti, sesāni pana pañcamatteyeva adhimāsapatanakaliyuge	11641	
PA_tika-vin08_t:1164_12	māsassa ākaḍḍhitabbato pattādhimāsanti. Tatretaṃ yācādhimāsalakkhaṇaṃ – tathato ajānantā	11641	
PA_tika-vin08_t:1164_13	pāḷiyā saṃsanditvā bimbisāraraññā bhagavato yācitādhimāsattā yācādhimāsaṃ nāma bhavati,	11641	
PA_tika-vin08_t:1164_14	tasmā dvīsu eva yācādhimāsesu divasena saha māso ākaḍḍhitabbo, na itaresūti vadanti,	11641	
PA_tika-vin08_t:1164_15	aññe pana pañcasu pattādhimāsesu eva saha divasena māso ākaḍḍhitabbo, na yācādhimāsesūti.	11641	
PA_tika-vin08_t:1165_0	Apare pana – “dvemā, bhikkhave, vassūpanāyikā purimikā pacchimikāti, aparajjugatāya	1165	
PA_tika-vin08_t:1165_1	āsāḷhiyā purimikā upagantabbā, māsagatāya āsāḷhiyā pacchimikā upagantabbā”ti tasmiṃyeva	1165	
PA_tika-vin08_t:1165_2	vassūpanāyikakkhandhake āgatāya pāḷiyā atthaṃ ayoniso gahetvā tithinakkhattayoge	1165	
PA_tika-vin08_t:1165_3	eva vassūpagamanaṃ bhagavatā anuññātaṃ, tasmā āsāḷhipuṇṇamāya anantarabhūto pāṭipadadivaso	1165	
PA_tika-vin08_t:1165_4	puṇṇātithiyā ca yutto hotu, pubbāsāḷhauttarāsāḷhasaṅkhātesu dvīsu nakkhattesu ekekena	1165	
PA_tika-vin08_t:1165_5	yutto ca, evaṃbhūto kālo yadi vinā divasena māsakaḍḍhane sampajjati, tathā ca sati	1165	
PA_tika-vin08_t:1165_6	māsamattākaḍḍhanameva kātabbaṃ, yadi na sampajjati, saha divasena māsākaḍḍhanaṃ,	1165	
PA_tika-vin08_t:1165_7	ayaṃ piṭakena ca vedena ca anulomo vinicchayoti vadanti.	1165	
PA_tika-vin08_t:1166_0	Tatrāpyeke vadanti – “mā iti cando vuccati tassa gatiyā divasassa minitabbato, so	1166	
PA_tika-vin08_t:1166_1	ettha sabbakalāpāripūriyā puṇṇoti puṇṇamā”tiādinā vinayatthamañjūsādīsu āgamanato	1166	
PA_tika-vin08_t:1166_2	puṇṇātithiyogopi puṇṇamiyā eva icchitabbo, na pāṭipade, tathā nakkhattayogopi āsāḷhisukkapakkhassa	1166	
PA_tika-vin08_t:1166_3	pannarase uposathe “uttarāsāḷhanakkhatte, evaṃ dhātu patiṭṭhitā”ti mahāvaṃse vacanatoti.	1166	
PA_tika-vin08_t:1166_4	Tattha purimā vadanti – evaṃ sante uposathadivaseyeva candaggāho ca sūriyaggāho ca	1166	
PA_tika-vin08_t:1166_5	bhaveyya, idāni pana kāḷapakkhapāṭipadādīsuyeva candaggāho, sukkapakkhapāṭipadādīsuyeva	1166	
PA_tika-vin08_t:1166_6	sūriyaggāho paññāyati, tasmā pāṭipadeyeva tithinakkhattayogo icchitabboti. Pacchimāpi	1166	
PA_tika-vin08_t:1166_7	vadanti – tumhādisānaṃ vādīnaṃ vacanena pubbe ākaḍḍhitabbadivasānaṃ anākaḍḍhitattā	1166	
PA_tika-vin08_t:1166_8	divasapuñjabhāvena evaṃ hoti, saccato pana uposathadivaseyeva candaggāho sūriyaggāho	1166	
PA_tika-vin08_t:1166_9	ca icchitabboti. Hotu, yathā icchatha, tathā vadatha, evaṃ bhūtapubbo sāṭṭhakathe	1166	
PA_tika-vin08_t:1166_10	tepiṭake buddhavacane atthīti? Atthi. Gandhārajātake hi uposathadivase candaggāho	11661	
PA_tika-vin08_t:1166_11	dvikkhattuṃ āgato. Tañhi jātakaṃ tīsu piṭakesu suttapariyāpannaṃ, pañcasu nikāyesu	11661	
PA_tika-vin08_t:1166_12	khuddakanikāyapariyāpannaṃ, navasu sāsanaṅgesu jātakapariyāpannanti. Evaṃ vutte purimakā	11661	
PA_tika-vin08_t:1166_13	paṭivacanaṃ dātuṃ na sakkuṇeyyunti.	11661	
PA_tika-vin08_t:1167_0	Athekacce “piṭakattaye adhikamāsāyeva santi, na adhikadivasā sāratthadīpaniyaṃ ‘yaṃ	1167	
PA_tika-vin08_t:1167_1	pana vuttaṃ tīsupi gaṇṭhipadesu aṭṭhārasannaṃyeva vassānaṃ adhikamāse gahetvā gaṇitattā	1167	
PA_tika-vin08_t:1167_2	sesavassadvayassapi adhikāni divasāni honteva, tāni adhikadivasāni sandhāya nikkaṅkhā	1167	
PA_tika-vin08_t:1167_3	hutvāti vuttanti, taṃ na gahetabbaṃ. Na hi dvīsu vassesu adhikadivasā nāma visuṃ	1167	
PA_tika-vin08_t:1167_4	upalabbhanti tatiye vasse vassukkaḍḍhanavasena adhikamāse pariccatteyeva adhikamāsasambhavato,	1167	
PA_tika-vin08_t:1167_5	tasmā dvīsu vassesu atirekadivasā nāma visuṃ na sambhavantī’ti vacanato”ti vadanti.	1167	
PA_tika-vin08_t:1167_6	Athaññe vadanti – piṭakattaye adhikadivasāti āgatā atthi vajirabuddhiṭīkāyaṃ “avasesānaṃ	1167	
PA_tika-vin08_t:1167_7	dvinnaṃ vassānaṃ adhikadivasāni honteva, tasmā nikkaṅkhā hutvā upasampādentī”ti vacanatoti.	1167	
PA_tika-vin08_t:1167_8	Ito parampi vividhena ākārena kathenti. Suddhavedikāpi evaṃ vadanti, vinayadharā	1167	
PA_tika-vin08_t:1167_9	bhikkhū vinayasamayavasena vadanti. Amhākaṃ pana vedasamaye hatthagatagaṇanavaseneva	1167	
PA_tika-vin08_t:1167_10	jānitabbanti alamatipapañcena. Atthikehi tivassādhikasahassakaliyuge dhammarājena	11671	
PA_tika-vin08_t:1167_11	pucchitattā kataṃ adhimāsapakaraṇaṃ oloketvā jānitabbaṃ.	11671	
PA_tika-vin08_t:1168_0	Idha pana adhippetavinicchayameva kathayāma. Paṭhamadutiyavādesu na bimbisārarājā	1168	
PA_tika-vin08_t:1168_1	bhagavantaṃ adhimāsapaññāpanaṃ yācati, na ca bhagavā paññapeti, na “tasmiṃ vasse	1168	
PA_tika-vin08_t:1168_2	idaṃ nāma adhimāsaṃ hotī”ti vā “māsamattaṃ vā sahadivasaṃ vā ākaḍḍhitabba”nti vā	1168	
PA_tika-vin08_t:1168_3	pāḷiyaṃ aṭṭhakathāṭīkāsu ca atthi, rājā pana upakaṭṭhāya vassūpanāyikāya vedasamaye	1168	
PA_tika-vin08_t:1168_4	vassukkaḍḍhanasambhavato bhikkhūnaṃ paṭhamaāsāḷhamāse vassaṃ anupagantvā dutiyaāsāḷhamāse	1168	
PA_tika-vin08_t:1168_5	upagamanatthaṃ “yadi panāyyā āgame juṇhe vassaṃ upagaccheyyu”nti dūtaṃ pāhesi. Yadi	1168	
PA_tika-vin08_t:1168_6	pana upagaccheyyuṃ, sādhu vatāti sambandhitabbaṃ. Bhikkhū pana rañño pahitasāsanaṃ	1168	
PA_tika-vin08_t:1168_7	bhagavato ārocesuṃ. Bhagavā pana vassukkaḍḍhane bhikkhūnaṃ guṇaparihāniyā abhāvato	1168	
PA_tika-vin08_t:1168_8	“anujānāmi, bhikkhave, rājūnaṃ anuvattitu”nti avoca. Tena vuttaṃ aṭṭhakathāyaṃ “anujānāmi	1168	
PA_tika-vin08_t:1168_9	bhikkhave rājūnaṃ anuvattitunti ettha vassukkaḍḍhanabhikkhūnaṃ kāci parihāni nāma	1168	
PA_tika-vin08_t:1168_10	natthītianuvattituṃ anuññāta”nti. Vimativinodaniyañca vuttaṃ “parihānīti guṇaparihānī”ti,	11681	
PA_tika-vin08_t:1168_11	tasmā yācādhimāso vā hotu pattādhimāso vā, yasmiṃ yasmiṃ kāle anuvattanena bhikkhūnaṃ	11681	
PA_tika-vin08_t:1168_12	sīlādiguṇampi parihāni natthi, tasmiṃ tasmiṃ kāle anuvattitabbaṃ.	11681	
PA_tika-vin08_t:1169_0	Kathaṃ pana anuvattitabbaṃ, kathaṃ na anuvattitabbaṃ? Yadi anuvattante pubbe upavutthadivasato	1169	
PA_tika-vin08_t:1169_1	idāni upavasitabbauposathadivaso cātuddaso vā pannaraso vā hoti, tathā sati anuvattitabbaṃ.	1169	
PA_tika-vin08_t:1169_2	Yadi pana terasamo vā soḷasamo vā hoti, na anuvattitabbaṃ. Anuvattanto hi anuposathe	1169	
PA_tika-vin08_t:1169_3	uposathakato hoti, tato “na, bhikkhave, anuposathe uposatho kātabbo, yo kareyya,	1169	
PA_tika-vin08_t:1169_4	āpatti dukkaṭassā”ti vuttadukkaṭaṃ āpajjati, tasmā sīlaguṇaparihānisambhavato na	1169	
PA_tika-vin08_t:1169_5	anuvattitabbaṃ. Vuttañhi vimativinodaniyaṃ “anujānāmi, bhikkhave, rājūnaṃ anuvattitunti	1169	
PA_tika-vin08_t:1169_6	vacanato panettha lokiyānaṃ tithiṃ anuvattantehipi attano uposathakkamena cātuddasiṃ	1169	
PA_tika-vin08_t:1169_7	pannarasiṃ vā, pannarasiṃ cātuddasiṃ vā karonteheva anuvattitabbaṃ, na pana soḷasamadivasaṃ	1169	
PA_tika-vin08_t:1169_8	vā terasamadivasaṃ vā uposathadivasaṃ karontehī”ti.	1169	
PA_tika-vin08_t:1170_0	Tatiyacatutthavādepi “kati vassūpanāyikā”ti saṃsayantānaṃ saṃsayavinodanatthaṃ “dvemā,	1170	
PA_tika-vin08_t:1170_1	bhikkhave, vassūpanāyikā purimikā pacchimikā”ti bhagavā avoca. Tato tāsaṃ dvinnaṃ	1170	
PA_tika-vin08_t:1170_2	vassūpanāyikānaṃ upagamanakālaṃ dassetuṃ “aparajjugatāya āsāḷhiyā purimikā upagantabbā,	1170	
PA_tika-vin08_t:1170_3	māsagatāya āsāḷhiyā pacchimikā upagantabbā”ti vuttaṃ. Tatrāyaṃ piṇḍattho – āsāḷhipuṇṇamiyā	1170	
PA_tika-vin08_t:1170_4	anantare pāṭipadadivase purimikā upagantabbā, sāvaṇapuṇṇamiyā anantare pāṭipadadivase	1170	
PA_tika-vin08_t:1170_5	pacchimikā upagantabbāti. Tena vuttaṃ aṭṭhakathāyaṃ “tasmā āsāḷhipuṇṇamāya anantare	1170	
PA_tika-vin08_t:1170_6	pāṭipadadivase, āsāḷhipuṇṇamito vā aparāya puṇṇamāya anantare pāṭipadadivaseyeva	1170	
PA_tika-vin08_t:1170_7	vihāraṃ paṭijaggitvā pānīyaṃ paribhojanīyaṃ upaṭṭhāpetvā sabbaṃ cetiyavandanādisāmīcikammaṃ	1170	
PA_tika-vin08_t:1170_8	niṭṭhāpetvā ‘imasmiṃ vihāre imaṃ temāsaṃ vassaṃ upemī’ti sakiṃ vā dvattikkhattuṃ	1170	
PA_tika-vin08_t:1170_9	vā vācaṃ nicchāretvā vassaṃ upagantabba”nti, sāratthadīpaniyampi “aparajjūti āsāḷhito	1170	
PA_tika-vin08_t:1170_10	aparaṃ dinaṃ, pāṭipadanti attho”ti, vimativinodaniyampi “aparasmiṃ divaseti dutiye	11701	
PA_tika-vin08_t:1170_11	pāṭipadadivase”ti evaṃ pāḷiaṭṭhakathāṭīkāsu pāṭipadadivaseyeva vassūpagamanaṃ vuttaṃ,	11701	
PA_tika-vin08_t:1170_12	na vuttaṃ “amukatithiyoge”ti vā “amukanakkhattayoge”ti vā, tasmā pāṭipadadivase pāto	11701	
PA_tika-vin08_t:1170_13	aruṇuggamanato paṭṭhāya sakaladivasaṃ sakalaratti yāva dutiyaaruṇuggamanā yathārucite	11701	
PA_tika-vin08_t:1170_14	kāle vassaṃ upagantabbanti daṭṭhabbaṃ. Tato eva vassūpanāyikakāle puṇṇātithiyā yogo,	11701	
PA_tika-vin08_t:1170_15	uttarāsāḷhanakkhattena yogo hotūti vadantānaṃ vacanaṃ vinayaviruddhaṃ hoti, taṃ vacanaṃ	11701	
PA_tika-vin08_t:1170_16	gahetvā puṇṇātithiyogaṃ uttarāsāḷhanakkhattayogañca āgametvā vassaṃ upagantvāpi tathāgatena	11701	
PA_tika-vin08_t:1170_17	apaññattaṃ paññapeti nāmāti daṭṭhabbaṃ.	11701	
PA_tika-vin08_t:1171_0	Evaṃ pāḷiaṭṭhakathāṭīkāsu ca puṇṇātithiyoge eva vassaṃ upagantabbaṃ, na ekāya tithiyā	1171	
PA_tika-vin08_t:1171_1	yutteti vā uttarāsāḷhanakkhattayogeyeva, na sāvaṇanakkhattayogeti vā anāgatameva	1171	
PA_tika-vin08_t:1171_2	chāyaṃ gahetvā tathāgatena paññattaṃ viya potthakesu likhitvā kehici ṭhapitattā sakalaṃ	1171	
PA_tika-vin08_t:1171_3	vinayapiṭakaṃ apassantā vedasāmayikā taṃ vacanaṃ saddahitvā vassūpagamanakāle puṇṇātithiuttarāsāḷhayogameva	1171	
PA_tika-vin08_t:1171_4	gavesantā māsadivasena saha ākaḍḍhitabbakālepi māsamattameva ākaḍḍhanti, māsamattameva	1171	
PA_tika-vin08_t:1171_5	ākaḍḍhitabbakālepi saha divasena ākaḍḍhanti, tasmā evaṃvādino bhikkhū “apaññattaṃ	1171	
PA_tika-vin08_t:1171_6	tathāgatena paññattaṃ tathāgatenāti dīpetī”ti vattabbataṃ āpajjanti, tasmā bhagavati	1171	
PA_tika-vin08_t:1171_7	gāravasahitā lajjino paṇḍitā evaṃ na gaṇhantīti. Tithinakkhattayogo pana uposathadivaseyeva	1171	
PA_tika-vin08_t:1171_8	bahudhā piṭakattaye āgato, porāṇavedaganthesu ca pasaṃsito, kadāci pana vohārakālo	1171	
PA_tika-vin08_t:1171_9	tithiyā nakkhattena ca visamo hoti, tasmā taṃ sametuṃ adhimāsapatanakāle māsampi	1171	
PA_tika-vin08_t:1171_10	divasampi ākaḍḍhanti, tasmā aññasmiṃ kāle visamepi ākaḍḍhanakāle samāpetabbaṃ. Evaṃ	11711	
PA_tika-vin08_t:1171_11	sati māsautusaṃvaccharānaṃ samabhāvo hotīti daṭṭhabbaṃ.	11711	
PA_tika-vin08_t:1172_0	Pañcamachaṭṭhavādesu adhimāsoti aṭṭhārasavassato adhikamāsaṃ gahetvā vutto, tasmā	1172	
PA_tika-vin08_t:1172_1	“adhiko māso adhimāso”ti kammadhārayasamāsattā pulliṅgaṃ katvā vutto. Pubbe pana	1172	
PA_tika-vin08_t:1172_2	māsapuñjato adhikaghaṭiyo gahetvā vutto, tasmā “māsato adhikaṃ adhimāsa”nti abyayībhāvasamāsattā	1172	
PA_tika-vin08_t:1172_3	napuṃsakaliṅgaṃ katvā vuttaṃ. Idha pana “porāṇakattherā ekūnavīsativassaṃ sāmaṇeraṃ	1172	
PA_tika-vin08_t:1172_4	nikkhamanīyapuṇṇamāsiṃ atikkamma pāṭipadadivase upasampādenti, taṃ kasmāti? Vuccate	1172	
PA_tika-vin08_t:1172_5	– ekasmiṃ vasse cha cātuddasikauposathadivasā honti, iti vīsatiyā vassesu cattāro	1172	
PA_tika-vin08_t:1172_6	māsā parihāyanti, rājāno tatiye tatiye vasse vassaṃ upakaḍḍhanti, iti aṭṭhārasasu	1172	
PA_tika-vin08_t:1172_7	vassesu cha māsā vaḍḍhanti, tato uposathavasena parihīne cattāro māse apanetvā dve	1172	
PA_tika-vin08_t:1172_8	māsā avasesā honti, te dve māse gahetvā vīsati vassāni paripuṇṇāni hontīti nikkaṅkhā	1172	
PA_tika-vin08_t:1172_9	hutvā nikkhamanīyapuṇṇamāsiṃ atikkamma pāṭipade upasampādentī”ti aṭṭhakathāvacane	1172	
PA_tika-vin08_t:1172_10	“nikkaṅkhā hutvāti adhikamāsehi saddhiṃ paripuṇṇavīsativassattā nibbematikā hutvā”ti	11721	
PA_tika-vin08_t:1172_11	attho sāratthadīpaniyaṃ vutto.	11721	
PA_tika-vin08_t:1173_0	Tatra nanu ca “tīsupi gaṇṭhipadesu aṭṭhārasannaṃ…pe… vutta”nti vuttaṃ, taṃ kathanti	1173	
PA_tika-vin08_t:1173_1	codanaṃ sandhāya “yaṃ pana vuttaṃ…pe… taṃ na gahetabba”nti kiñcāpi vuttaṃ, tathāpi	1173	
PA_tika-vin08_t:1173_2	taṃ gaṇṭhipadesu vuttavacanaṃ na gahetabbanti attho, kasmā na gahetabbanti āha “na	1173	
PA_tika-vin08_t:1173_3	hī”tiādi. Hi yasmā na upalabbhanti, tasmā na gahetabbanti yojanā. Kathaṃ viññāyatīti	1173	
PA_tika-vin08_t:1173_4	āha “tatiye”tiādi. Pariccatteyeva sambhavato, apariccatte asambhavato na upalabbhantīti	1173	
PA_tika-vin08_t:1173_5	byatirekavasena hetuphalayojanā. Tasmātiādi laddhaguṇaṃ.	1173	
PA_tika-vin08_t:1174_0	Vajirabuddhiṭīkāyaṃ pana gaṇṭhipadesu vuttameva gahetvā vadati. Etāni vacanāni sāmaṇerānaṃ	1174	
PA_tika-vin08_t:1174_1	vīsativassaparipuṇṇabhāvasādhakāniyeva honti, na adhimāsapatanavāresu sadivasamāsākaḍḍhanabhāvasādhakāni,	1174	
PA_tika-vin08_t:1174_2	tasmā imāni āharitvā taṃ adhikaraṇaṃ vinicchituṃ na sakkonti. Bhikkhū pana bahūnaṃ	1174	
PA_tika-vin08_t:1174_3	sannipāte kiñci pāṭhaṃ āharitvā kathetuṃ samattho sobhatīti katvā īdisaṃ pāṭhaṃ āharanti.	1174	
PA_tika-vin08_t:1174_4	Sutasannicayapaṇḍitā pana icchitatthassa asādhakattā evarūpaṃ na āharanti. Suddhavedikānampi	1174	
PA_tika-vin08_t:1174_5	vacane vinayadharā vinayameva jānanti, na bāhirasamayaṃ. Ayaṃ pana kathā bāhirasamaye	1174	
PA_tika-vin08_t:1174_6	pavattā, tasmā vinayadharānaṃ avisayoti maññantā vadanti.	1174	
PA_tika-vin08_t:1175_0	Vinayadharā pana ekacce vinayameva jānanti, ekacce sakalaṃ piṭakattayaṃ jānanti,	1175	
PA_tika-vin08_t:1175_1	ekacce sabāhirasamayaṃ piṭakattayaṃ jānanti, tasmā kathetuṃ samatthabhāvoyeva pamāṇaṃ.	1175	
PA_tika-vin08_t:1175_2	Vedikānampi vacanaṃ vedappakaraṇāgatameva pamāṇaṃ. Na yaṃ kiñci hatthagatagaṇanamattaṃ,	1175	
PA_tika-vin08_t:1175_3	tasmā yadā pathavissaro rājā sadivasaṃ māsaṃ ākaḍḍhitukāmo “jeṭṭhamāsakāḷapakkhauposathaṃ	1175	
PA_tika-vin08_t:1175_4	pannarasiyaṃ karontū”ti yācissati, tadā “sakiṃ pakkhassa cātuddase vā pannarase vā”ti	1175	
PA_tika-vin08_t:1175_5	vacanato pannarasiyaṃ uposathakaraṇe doso natthi, yadā suddhamāsameva ākaḍḍhitukāmo	1175	
PA_tika-vin08_t:1175_6	“cātuddasiyaṃ karontū”ti yācissati, evaṃ sati pakatiyāpi jeṭṭhamāsakāḷapakkhuposatho	1175	
PA_tika-vin08_t:1175_7	cātuddasoyevāti katvā doso natthi, ubhayathāpi uposatho sukatoyeva hoti, tasmā anuvattitabbo.	1175	
PA_tika-vin08_t:1175_8	Tato paraṃ paṭhamāsāḷhamāsassa juṇhapakkhepi kāḷapakkhepi dutiyāsāḷhamāsassa juṇhapakkhepi	1175	
PA_tika-vin08_t:1175_9	pannarasīuposathaṃ katvā pāṭipadadivase tithiyogaṃ vā nakkhattayogaṃ vā anoloketvā	1175	
PA_tika-vin08_t:1175_10	pāto aruṇuggamanānantarato paṭṭhāya yāva puna aruṇuggamanā sakaladivasarattiyaṃ yathājjhāsayaṃ	11751	
PA_tika-vin08_t:1175_11	vassaṃ upagacchanto sūpagatova hoti, natthi koci dosoti daṭṭhabbo. Bhavatvevaṃ, pātova	11751	
PA_tika-vin08_t:1175_12	vassaṃ upagacchanto atthīti? Atthi. Vuttañhetaṃ senāsanakkhandhakavaṇṇanāyaṃ “sace	11751	
PA_tika-vin08_t:1175_13	pātova gāhite senāsane añño vitakkacāriko bhikkhu āgantvā senāsanaṃ yācati, ‘gahitaṃ,	11751	
PA_tika-vin08_t:1175_14	bhante, senāsanaṃ, vassūpagato saṅgho, ramaṇīyo vihāro, rukkhamūlādīsu yattha icchatha,	11751	
PA_tika-vin08_t:1175_15	tattha vasathā’ti vattabbo”ti.	11751	
PA_tika-vin08_t:1176	Iti vinayasaṅgahasaṃvaṇṇanābhūte vinayālaṅkāre	117	
PA_tika-vin08_t:1177	Vassūpanāyikavinicchayakathālaṅkāro nāma	117	
PA_tika-vin08_t:1178	Chabbīsatimo paricchedo.	117	
PA_tika-vin08_t:1179	Paṭhamo bhāgo niṭṭhito.	117	
PA_tika-vin08_t:1180	Namo tassa bhagavato arahato sammāsambuddhassa	118	
PA_tika-vin08_t:1181	Vinayālaṅkāra-ṭīkā (dutiyo bhāgo)	118	
PA_tika-vin08_t:1182	27. Upajjhāyādivattavinicchayakathā	118	
PA_tika-vin08_t:1183	Upajjhāyavattakathāvaṇanā	118	
PA_tika-vin08_t:1184_0	183. Evaṃ vassūpanāyikavinicchayaṃ kathetvā idāni upajjhāyavattādivattakathaṃ kathetuṃ	1184	
PA_tika-vin08_t:1184_1	“vattanti etthā”tiādimāha. Tattha vattetabbaṃ pavattetabbanti vattaṃ, saddhivihārikādīhi	1184	
PA_tika-vin08_t:1184_2	upajjhāyādīsu pavattetabbaṃ ābhisamācārikasīlaṃ. Taṃ katividhanti āha “vattaṃ nāmetaṃ…pe…	1184	
PA_tika-vin08_t:1184_3	bahuvidha”nti. Vaccakuṭivattanti ettha iti-saddo ādyattho. Tena saddhivihārikavattaantevāsikavattaanumodanavattāni	1184	
PA_tika-vin08_t:1184_4	saṅgayhanti. Vuttañhi tattha tattha aṭṭhakathāsu “cuddasa khandhakavattānī”ti. Vattakkhandhake	1184	
PA_tika-vin08_t:1184_5	ca pāḷiyaṃ āgatameva, tattha pana āgantukavattato paṭṭhāya āgataṃ, idha upajjhāyavattato.	1184	
PA_tika-vin08_t:1184_6	Ito aññānipi pañcasattati sekhiyavattāni dveasīti mahāvattāni ca vattameva. Tesu	1184	
PA_tika-vin08_t:1184_7	pana sekhiyavattāni mahāvibhaṅge āgatāni, mahāvattāni kammakkhandhakapārivāsikakkhandhakesu,	1184	
PA_tika-vin08_t:1184_8	tasmā idha cuddasa khandhakavattāniyeva dassitāni. Tesu upajjhāyavattaṃ paṭhamaṃ	1184	
PA_tika-vin08_t:1184_9	dassento “tattha upajjhāyavattaṃ tāva evaṃ veditabba”ntyādimāha.	1184	
PA_tika-vin08_t:1185_0	Tattha ko upajjhāyo, kenaṭṭhena upajjhāyo, kathaṃ gahito upajjhāyo, kena vattitabbaṃ	1185	
PA_tika-vin08_t:1185_1	upajjhāyavattaṃ, katamaṃ taṃ vattanti? Tattha ko upajjhāyoti “anujānāmi, bhikkhave,	1185	
PA_tika-vin08_t:1185_2	byattena bhikkhunā paṭibalena dasavassena vā atirekadasavassena vā upasampādetu”ntiādivacanato	1185	
PA_tika-vin08_t:1185_3	byattibalasampanno upasampadato paṭṭhāya dasavasso vā atirekadasavasso vā bhikkhu	1185	
PA_tika-vin08_t:1185_4	upajjhāyo. Kenaṭṭhena upajjhāyoti vajjāvajjaṃ upanijjhāyatīti upajjhāyo, saddhivihārikānaṃ	1185	
PA_tika-vin08_t:1185_5	khuddakaṃ vajjaṃ vā mahantaṃ vajjaṃ vā bhuso cintetīti attho. Kathaṃ gahito hoti	1185	
PA_tika-vin08_t:1185_6	upajjhāyoti saddhivihārikena ekaṃsaṃ uttarāsaṅgaṃ karitvā ukkuṭikaṃ nisīditvā añjaliṃ	1185	
PA_tika-vin08_t:1185_7	paggahetvā “upajjhāyo me, bhante, hohī”ti tikkhattuṃ vutte sace upajjhāyo “sāhū”ti	1185	
PA_tika-vin08_t:1185_8	vā “lahū”ti vā “opāyika”nti vā “patirūpa”nti vā “pāsādikena sampādehī”ti vā imesu	1185	
PA_tika-vin08_t:1185_9	pañcasu padesu yassa kassaci padassa vasena kāyena vā vācāya vā kāyavācāhi vā “gahito	1185	
PA_tika-vin08_t:1185_10	tayā upajjhāyo”ti upajjhāyaggahaṇaṃ viññāpeti, gahito hoti upajjhāyo. Tattha sāhūti	11851	
PA_tika-vin08_t:1185_11	sādhu. Lahūti agaru, subharatāti attho. Opāyikanti upāyapaṭisaṃyuttaṃ, evaṃ paṭipajjanaṃ	11851	
PA_tika-vin08_t:1185_12	nittharaṇupāyoti attho. Patirūpanti sāmīcikammamidanti attho. Pāsādikenāti pasādāvahena	11851	
PA_tika-vin08_t:1185_13	kāyavacīpayogena sampādehīti attho.	11851	
PA_tika-vin08_t:1186_0	Kena vattitabbaṃ upajjhāyavattanti gahitaupajjhāyena saddhivihārikena vattitabbaṃ.	1186	
PA_tika-vin08_t:1186_1	Katamaṃ taṃ vattanti idaṃ āgatameva, tattha kālasseva uṭṭhāya upāhanā omuñcitvāti	1186	
PA_tika-vin08_t:1186_2	sacassa paccūsakāle caṅkamanatthāya vā dhotapādapariharaṇatthāya vā paṭimukkā upāhanā	1186	
PA_tika-vin08_t:1186_3	pādagatā honti, tā kālasseva uṭṭhāya apanetvā. Tādisameva mukhadhovanodakaṃ dātabbanti	1186	
PA_tika-vin08_t:1186_4	utumpi sarīrasabhāve ca ekākāre tādisameva dātabbaṃ.	1186	
PA_tika-vin08_t:1187_0	Saguṇaṃ katvāti uttarāsaṅgaṃ saṅghāṭiñcāti dve cīvarāni ekato katvā tā dvepi saṅghāṭiyo	1187	
PA_tika-vin08_t:1187_1	dātabbā. Sabbañhi cīvaraṃ saṅghaṭitattā saṅghāṭīti vuccati. Tena vuttaṃ “saṅghāṭiyo	1187	
PA_tika-vin08_t:1187_2	dātabbā”ti. Padavītihārehīti ettha padaṃ vītiharati etthāti padavītihāro, padavītihāraṭṭhānaṃ.	1187	
PA_tika-vin08_t:1187_3	Dutavilambitaṃ akatvā samagamanena dvinnaṃ padānaṃ antare muṭṭhiratanamattaṃ. Padānaṃ	1187	
PA_tika-vin08_t:1187_4	vā vītiharaṇaṃ abhimukhaṃ haritvā nikkhepo padavītihāroti evamettha attho daṭṭhabbo.	1187	
PA_tika-vin08_t:1187_5	Na upajjhāyassa bhaṇamānassa antarantarā kathā opātetabbāti antaraghare vā aññatra	1187	
PA_tika-vin08_t:1187_6	vā bhaṇamānassa aniṭṭhite tassa vacane aññā kathā na samuṭṭhāpetabbā. Ito paṭṭhāyāti	1187	
PA_tika-vin08_t:1187_7	“na upajjhāyassa bhaṇamānassā”ti ettha na-kārato paṭṭhāya. Tena nātidūretiādīsu na-kārapaṭisiddhesu	1187	
PA_tika-vin08_t:1187_8	āpatti natthīti dasseti. Sabbattha dukkaṭāpattīti āpadāummattakhittacittavedanāṭṭatādīhi	1187	
PA_tika-vin08_t:1187_9	vinā paṇṇattiṃ ajānitvāpi vadantassa gilānassa ca dukkaṭameva. Āpadāsu hi antarantarā	1187	
PA_tika-vin08_t:1187_10	kathā vattuṃ vaṭṭati, evamaññesu na-kārapaṭisiddhesu īdisesu, itaresu pana gilānopi	11871	
PA_tika-vin08_t:1187_11	na muccati. Sabbattha dukkaṭāpatti veditabbāti “īdisesu gilānopi na muccatī”ti dassanatthaṃ	11871	
PA_tika-vin08_t:1187_12	vuttaṃ. Aññampi hi yathāvuttaṃ upajjhāyavattaṃ anādariyena akarontassa agilānassa	11871	
PA_tika-vin08_t:1187_13	vattabhede sabbattha dukkaṭameva, teneva vakkhati “agilānena hi saddhivihārikena	11871	
PA_tika-vin08_t:1187_14	saṭṭhivassenapi sabbaṃ upajjhāyavattaṃ kātabbaṃ, anādariyena akarontassa vattabhede	11871	
PA_tika-vin08_t:1187_15	dukkaṭaṃ. Na-kārapaṭisaṃyuttesu pana padesu gilānassapi paṭikkhittakiriyaṃ karontassa	11871	
PA_tika-vin08_t:1187_16	dukkaṭamevā”ti. Āpattisāmantā bhaṇamānoti padasodhamma-duṭṭhullādivasena āpattiyā	11871	
PA_tika-vin08_t:1187_17	āsannavācaṃ bhaṇamāno. Āpattiyā āsannavācanti ca āpattijanakameva vacanaṃ sandhāya	11871	
PA_tika-vin08_t:1187_18	vadati. Yāya hi vācāya āpattiṃ āpajjati, sā vācā āpattiyā āsannāti vuccati.	11871	
PA_tika-vin08_t:1188_0	Cīvarena pattaṃ veṭhetvāti ettha “uttarāsaṅgassa ekena kaṇṇena veṭhetvā”ti gaṇṭhipadesu	1188	
PA_tika-vin08_t:1188_1	vuttaṃ. Heṭṭhāpīṭhaṃ vā parāmasitvāti idaṃ pubbe tattha ṭhapitapattādinā asaṅghaṭṭanatthāya	1188	
PA_tika-vin08_t:1188_2	vuttaṃ. Cakkhunā oloketvāpi aññesaṃ abhāvaṃ ñatvāpi ṭhapetuṃ vaṭṭati eva. Caturaṅgulaṃ	1188	
PA_tika-vin08_t:1188_3	kaṇṇaṃ ussāretvāti kaṇṇaṃ caturaṅgulappamāṇaṃ atirekaṃ katvā evaṃ cīvaraṃ saṅgharitabbaṃ.	1188	
PA_tika-vin08_t:1188_4	Obhoge kāyabandhanaṃ kātabbanti kāyabandhanaṃ saṅgharitvā cīvarabhoge pakkhipitvā	1188	
PA_tika-vin08_t:1188_5	ṭhapetabbaṃ. Sace piṇḍapāto hotīti ettha yo gāmeyeva vā antaraghare vā paṭikkamane	1188	
PA_tika-vin08_t:1188_6	vā bhuñjitvā āgacchati, piṇḍaṃ vā na labhati, tassa piṇḍapāto na hoti, gāme abhuttassa	1188	
PA_tika-vin08_t:1188_7	pana laddhabhikkhassa vā hoti, tasmā “sace piṇḍapāto hotī”tiādi vuttaṃ. Tattha gāmeti	1188	
PA_tika-vin08_t:1188_8	gāmapariyāpanne tādise kismiñci padese. Antaraghareti antogehe. Paṭikkamaneti āsanasālāyaṃ.	1188	
PA_tika-vin08_t:1188_9	Sacepi tassa na hoti, bhuñjitukāmo ca hoti, udakaṃ datvā attanā laddhatopi piṇḍapāto	1188	
PA_tika-vin08_t:1188_10	upanetabbo. Tikkhattuṃ pānīyena pucchitabboti sambandho, ādimhi majjhe anteti evaṃ	11881	
PA_tika-vin08_t:1188_11	tikkhattuṃ pucchitabboti attho. Upakaṭṭhoti āsanno. Dhotavālikāyāti udakena gataṭṭhāne	11881	
PA_tika-vin08_t:1188_12	nirajāya parisuddhavālikāya.	11881	
PA_tika-vin08_t:1189_0	Niddhūmeti jantāghare jalamānaaggidhūmarahite. Jantāgharañhi nāma himapātabahukesu	1189	
PA_tika-vin08_t:1189_1	desesu tappaccayarogapīḷādinivāraṇatthaṃ sarīrasedatāpanaṭṭhānaṃ. Tattha kira andhakārapaṭicchannatāya	1189	
PA_tika-vin08_t:1189_2	bahūpi ekato pavisitvā cīvaraṃ nikkhipitvā aggitāpaparihārāya mattikāya mukhaṃ limpitvā	1189	
PA_tika-vin08_t:1189_3	sarīraṃ yāvadatthaṃ sedetvā cuṇṇādīhi ubbaṭṭetvā nahāyanti. Teneva pāḷiyaṃ “cuṇṇaṃ	1189	
PA_tika-vin08_t:1189_4	sannetabba”ntiādi vuttaṃ. Sace ussahatīti sace pahoti. Vuttamevatthaṃ vibhāveti “kenaci	1189	
PA_tika-vin08_t:1189_5	gelaññena anabhibhūto hotī”ti. Apaṭighaṃsantenāti bhūmiyaṃ apaṭighaṃsantena. Kavāṭapīṭhanti	1189	
PA_tika-vin08_t:1189_6	kavāṭapīṭhañca piṭṭhasaṅghātañca acchupantena. Santānakanti yaṃ kiñci kīṭakulāvakamakkaṭakasuttādi.	1189	
PA_tika-vin08_t:1189_7	Ullokā paṭhamaṃ ohāretabbanti ullokato paṭhamaṃ ullokaṃ ādiṃ katvā avaharitabbanti	1189	
PA_tika-vin08_t:1189_8	attho. Ullokanti ca uddhaṃ olokanaṭṭhānaṃ, uparibhāganti attho. Ālokasandhikaṇṇabhāgāti	1189	
PA_tika-vin08_t:1189_9	ālokasandhibhāgā ca kaṇṇabhāgā ca, abbhantarabāhiravātapānakavāṭakāni ca gabbhassa	1189	
PA_tika-vin08_t:1189_10	ca cattāro koṇā sammajjitabbāti attho.	11891	
PA_tika-vin08_t:1190_0	Aññattha netabboti yattha vihārato sāsane anabhirati uppannā, tato aññattha kalyāṇamittādisampattiyuttaṭṭhāne	1190	
PA_tika-vin08_t:1190_1	netabbo. Na ca acchinne theve pakkamitabbanti rajitacīvarato yāva appamattakampi	1190	
PA_tika-vin08_t:1190_2	rajanaṃ gaḷati, na tāva pakkamitabbaṃ. Na upajjhāyaṃ anāpucchā ekaccassa patto dātabbotiādi	1190	
PA_tika-vin08_t:1190_3	sabbaṃ upajjhāyassa visabhāgapuggalānaṃ vasena kathitaṃ. Ettha ca visabhāgapuggalānanti	1190	
PA_tika-vin08_t:1190_4	lajjino vā alajjino vā upajjhāyassa avaḍḍhikāme sandhāya vuttaṃ. Sace pana upajjhāyo	1190	
PA_tika-vin08_t:1190_5	alajjī ovādampi na gaṇhāti, lajjino ca etassa visabhāgā honti, tattha upajjhāyaṃ	1190	
PA_tika-vin08_t:1190_6	vihāya lajjīheva saddhiṃ āmisādiparibhogo kātabbo. Upajjhāyādibhāvo hettha nappamāṇanti	1190	
PA_tika-vin08_t:1190_7	daṭṭhabbaṃ. Pariveṇaṃ gantvāti upajjhāyassa pariveṇaṃ gantvā. Susānanti idaṃ upalakkhaṇaṃ.	1190	
PA_tika-vin08_t:1190_8	Upacārasīmato bahi gantukāmena anāpucchā gantuṃ na vaṭṭati. Vuṭṭhānamassa āgametabbanti	1190	
PA_tika-vin08_t:1190_9	gelaññato vuṭṭhānaṃ assa āgametabbaṃ.	1190	
PA_tika-vin08_t:1191	Upajjhāyavattakathāvaṇṇanā niṭṭhitā.	119	
PA_tika-vin08_t:1192	Ācariyavattakathāvaṇṇanā	119	
PA_tika-vin08_t:1193_0	184. Ācariyavattakathāyaṃ ko ācariyo, kenaṭṭhena ācariyo, katividho ācariyo, kathaṃ	1193	
PA_tika-vin08_t:1193_1	gahito ācariyo, kena vattitabbaṃ ācariyavattaṃ, katamaṃ taṃ vattanti? Tattha ko ācariyoti	1193	
PA_tika-vin08_t:1193_2	“anujānāmi, bhikkhave, dasavassaṃ nissāya vatthuṃ dasavassena nissayaṃ dātu”ntiādivacanato	1193	
PA_tika-vin08_t:1193_3	byattibalasampanno dasavasso vā atirekadasavasso vā bhikkhu ācariyo. Kenaṭṭhena ācariyoti	1193	
PA_tika-vin08_t:1193_4	antevāsikena ābhuso caritabboti ācariyo, upaṭṭhātabboti attho. Katividho ācariyoti	1193	
PA_tika-vin08_t:1193_5	nissayācariyapabbajjācariyaupasampadācariyadhammācariyavasena catubbidho. Tattha	1193	
PA_tika-vin08_t:1193_6	nissayaṃ gahetvā taṃ nissāya vatthabbo nissayācariyo. Pabbajitakāle sikkhitabbasikkhāpako	1193	
PA_tika-vin08_t:1193_7	pabbajjācariyo. Upasampadakāle kammavācānussāvako upasampadācariyo. Buddhavacanasikkhāpako	1193	
PA_tika-vin08_t:1193_8	dhammācariyo nāma. Kathaṃ gahito hoti ācariyoti antevāsikena ekaṃsaṃ uttarāsaṅgaṃ	1193	
PA_tika-vin08_t:1193_9	karitvā ukkuṭikaṃ nisīditvā añjaliṃ paggahetvā “ācariyo me, bhante, hohi, āyasmato	1193	
PA_tika-vin08_t:1193_10	nissāya vacchāmī”ti tikkhattuṃ vutte ācariyo “sāhū”ti vā “lahū”ti vā “opāyika”nti	11931	
PA_tika-vin08_t:1193_11	vā “patirūpa”nti vā “pāsādikena sampādehī”ti vā kāyena viññāpeti, vācāya viññāpeti,	11931	
PA_tika-vin08_t:1193_12	kāyavācāhi viññāpeti, gahito hoti ācariyo.	11931	
PA_tika-vin08_t:1194_0	Kena vattitabbaṃ ācariyavattanti antevāsikena vattitabbaṃ ācariyavattaṃ. Byattena	1194	
PA_tika-vin08_t:1194_1	bhikkhunā pañca vassāni nissāya vatthabbaṃ, abyattena yāvajīvaṃ. Ettha sacāyaṃ bhikkhu	1194	
PA_tika-vin08_t:1194_2	vuḍḍhataraṃ ācariyaṃ na labhati, upasampadāya saṭṭhivasso vā sattativasso vā hoti,	1194	
PA_tika-vin08_t:1194_3	navakatarassapi byattassa santike ukkuṭikaṃ nisīditvā añjaliṃ paggahetvā “ācariyo	1194	
PA_tika-vin08_t:1194_4	me, āvuso, hohi, āyasmato nissāya vacchāmī”ti evaṃ tikkhattuṃ vatvā nissayo gahetabbo.	1194	
PA_tika-vin08_t:1194_5	Gāmappavesanaṃ āpucchantenapi ukkuṭikaṃ nisīditvā añjaliṃ paggahetvā “gāmappavesanaṃ	1194	
PA_tika-vin08_t:1194_6	āpucchāmi ācariyā”ti vattabbaṃ. Esa nayo sabbaāpucchanesu. Katamaṃ taṃ vattanti ettha	1194	
PA_tika-vin08_t:1194_7	upajjhāyavattato aññaṃ natthīti āha “idameva ca…pe… ācariyavattanti vuccatī”ti. Nanu	1194	
PA_tika-vin08_t:1194_8	upajjhācariyā bhinnapadatthā, atha kasmā idameva “ācariyavatta”nti vuccatīti āha	1194	
PA_tika-vin08_t:1194_9	“ācariyassa kattabbattā”ti. Yathā ekopi bhikkhu mātubhātābhūtattā “mātulo”ti ca dhamme	1194	
PA_tika-vin08_t:1194_10	sikkhāpakattā “ācariyo”ti ca vuccati, evaṃ ekameva vattaṃ upajjhāyassa kattabbattā	11941	
PA_tika-vin08_t:1194_11	“upajjhāyavatta”nti ca ācariyassa kattabbattā “ācariyavatta”nti ca vuccatīti adhippāyo.	11941	
PA_tika-vin08_t:1194_12	Evaṃ santepi nāme bhinne attho bhinno siyāti āha “nāmamattameva hettha nāna”nti.	11941	
PA_tika-vin08_t:1194_13	Yathā “indo sakko”tiādīsu nāmamattameva bhinnaṃ, na attho, evametthāpīti daṭṭhabboti.	11941	
PA_tika-vin08_t:1195_0	Idāni tasmiṃ vatte saddhivihārikaantevāsikānaṃ vasena labbhamānaṃ kañci visesaṃ dassento	1195	
PA_tika-vin08_t:1195_1	“tattha yāva cīvararajana”ntyādimāha. Tato upajjhāyācariyānaṃ vasena visesaṃ dassetuṃ	1195	
PA_tika-vin08_t:1195_2	“upajjhāye”tyādimāha. Tesu vattaṃ sādiyantesu āpatti, asādiyantesu anāpatti, tesu	1195	
PA_tika-vin08_t:1195_3	ajānantesu, ekassa bhārakaraṇepi anāpattīti ayamettha piṇḍattho. Idāni antevāsikavisesavasena	1195	
PA_tika-vin08_t:1195_4	labbhamānavisesaṃ dassetumāha “ettha cā”tiādi.	1195	
PA_tika-vin08_t:1196	Ācariyavattakathāvaṇṇanā niṭṭhitā.	119	
PA_tika-vin08_t:1197	Saddhivihārikavattakathāvaṇṇanā	119	
PA_tika-vin08_t:1198_0	Saddhivihārikavatte ko saddhivihāriko, kenaṭṭhena saddhivihāriko, kena vattitabbaṃ	1198	
PA_tika-vin08_t:1198_1	saddhivihārikavattaṃ, katamaṃ taṃ vattanti? Tattha ko saddhivihārikoti upasampanno	1198	
PA_tika-vin08_t:1198_2	vā hotu sāmaṇero vā, yo upajjhaṃ gaṇhāti, so saddhivihāriko nāma. Kenaṭṭhena saddhivihārikoti	1198	
PA_tika-vin08_t:1198_3	upajjhāyena saddhiṃ vihāro etassa atthīti saddhivihārikoti atthena. Kena vattitabbaṃ	1198	
PA_tika-vin08_t:1198_4	saddhivihārikavattanti upajjhāyena vattitabbaṃ. Tena vuttaṃ vattakkhandhake “tena	1198	
PA_tika-vin08_t:1198_5	hi, bhikkhave, upajjhāyānaṃ saddhivihārikesu vattaṃ paññapessāmi, yathā upajjhāyehi	1198	
PA_tika-vin08_t:1198_6	saddhivihārikesu vattitabba”nti. Katamaṃ taṃ vattanti idāni pakaraṇāgataṃ. Imasmiṃ	1198	
PA_tika-vin08_t:1198_7	pana pakaraṇe saṅkheparucittā, ācariyasaddhivihārikaantevāsikavattānañca samānattā	1198	
PA_tika-vin08_t:1198_8	dvepi ekato vuttā, tathāpi vattakkhandhake visuṃ visuṃ āgatattā visuṃ visuṃyeva kathayāma.	1198	
PA_tika-vin08_t:1199_0	Saṅgahetabbo anuggahetabboti uddesādīhissa saṅgaho ca anuggaho ca kātabbo. Tattha	1199	
PA_tika-vin08_t:1199_1	uddesoti pāḷivacanaṃ. Paripucchāti pāḷiyā atthavaṇṇanā. Ovādoti anotiṇṇe vatthusmiṃ	1199	
PA_tika-vin08_t:1199_2	“idaṃ karohi, idaṃ mā karitthā”ti vacanaṃ. Anusāsanīti otiṇṇe vatthusmiṃ. Apica otiṇṇe	1199	
PA_tika-vin08_t:1199_3	vā anotiṇṇe vā paṭhamaṃ vacanaṃ ovādo, punappunaṃ vacanaṃ anusāsanīti daṭṭhabbaṃ.	1199	
PA_tika-vin08_t:1199_4	Sace upajjhāyassa patto hotīti sace atirekapatto hoti. Esa nayo sabbattha. Parikkhāroti	1199	
PA_tika-vin08_t:1199_5	aññopi samaṇaparikkhāro. Idha ussukkaṃ nāma dhammiyena nayena uppajjamānaupāyapariyesanaṃ.	1199	
PA_tika-vin08_t:1199_6	Ito paraṃ dantakaṭṭhadānaṃ ādiṃ katvā ācamanakumbhiyā udakasiñcanapariyosānaṃ vattaṃ	1199	
PA_tika-vin08_t:1199_7	gilānasseva saddhivihārikassa kātabbaṃ. Anabhirativūpakāsanādi pana agilānassapi	1199	
PA_tika-vin08_t:1199_8	kattabbameva. Cīvaraṃ rajantenāti “evaṃ rajeyyāsī”ti upajjhāyato upāyaṃ sutvā rajantena.	1199	
PA_tika-vin08_t:1199_9	Sesaṃ vuttanayeneva veditabbaṃ. Saṅgahetabbo anuggahetabbotiādīsu anādariyaṃ paṭicca	1199	
PA_tika-vin08_t:1199_10	dhammāmisehi asaṅgaṇhantānaṃ ācariyupajjhāyānaṃ dukkaṭaṃ vattabhedattā. Teneva parivārepi	11991	
PA_tika-vin08_t:1199_11	“na dento āpajjatī”ti vuttaṃ. Sesaṃ suviññeyyameva.	11991	
PA_tika-vin08_t:1200	Saddhivihārikavattakathāvaṇṇanā niṭṭhitā.	120	
PA_tika-vin08_t:1201	Antevāsikavattakathāvaṇṇanā	120	
PA_tika-vin08_t:1202_0	Antevāsikavatte ko antevāsiko, kenaṭṭhena antevāsiko, katividhā antevāsikā, kena	1202	
PA_tika-vin08_t:1202_1	vattitabbaṃ antevāsikavattaṃ, katamaṃ taṃ vattanti? Tattha ko antevāsikoti upasampanno	1202	
PA_tika-vin08_t:1202_2	vā hotu sāmaṇero vā, yo ācariyassa santike nissayaṃ gaṇhāti, yo vā ācariyassa ovādaṃ	1202	
PA_tika-vin08_t:1202_3	gahetvā pabbajati, yo vā tenānussāvito hutvā upasampajjati, yo vā tassa santike dhammaṃ	1202	
PA_tika-vin08_t:1202_4	pariyāpuṇāti, so sabbo antevāsikoti veditabbo. Tattha paṭhamo nissayantevāsiko nāma,	1202	
PA_tika-vin08_t:1202_5	dutiyo pabbajjantevāsiko nāma, tatiyo upasampadantevāsiko nāma, catuttho dhammantevāsiko	1202	
PA_tika-vin08_t:1202_6	nāma. Aññattha pana sippantevāsikopi āgato, so idha nādhippeto. Kenaṭṭhena antevāsikoti	1202	
PA_tika-vin08_t:1202_7	ante vasatīti antevāsiko aluttasamāsavasena. Katividhā antevāsikāti yathāvuttanayena	1202	
PA_tika-vin08_t:1202_8	catubbidhā antevāsikā.	1202	
PA_tika-vin08_t:1203_0	Kena vattitabbaṃ antevāsikavattanti catubbidhehi ācariyehi antevāsikesu vattitabbaṃ.	1203	
PA_tika-vin08_t:1203_1	Yathāha vattakkhandhake “tena hi, bhikkhave, ācariyānaṃ antevāsikesu vattaṃ paññapessāmi,	1203	
PA_tika-vin08_t:1203_2	yathā ācariyehi antevāsikesu vattitabba”nti. Katamaṃ taṃ vattanti yaṃ bhagavatā vattakkhandhake	1203	
PA_tika-vin08_t:1203_3	vuttaṃ, idha ca saṅkhepena dassitaṃ, taṃ vattanti. Idha pana attho saddhivihārikavatte	1203	
PA_tika-vin08_t:1203_4	vuttanayeneva veditabbo. Ayaṃ pana viseso – etesu pabbajjantevāsiko ca upasampadantevāsiko	1203	
PA_tika-vin08_t:1203_5	ca ācariyassa yāvajīvaṃ bhāro, nissayantevāsiko ca dhammantevāsiko ca yāva samīpe	1203	
PA_tika-vin08_t:1203_6	vasanti, tāvadeva, tasmā ācariyehipi tesu sammā vattitabbaṃ. Ācariyantevāsikesu hi	1203	
PA_tika-vin08_t:1203_7	yo yo na sammā vattati, tassa tassa āpatti veditabbā.	1203	
PA_tika-vin08_t:1204	Antevāsikavattakathāvaṇṇanā niṭṭhitā.	120	
PA_tika-vin08_t:1205	Āgantukavattakathāvaṇṇanā	120	
PA_tika-vin08_t:1206_0	185. Āgantukavatte āgacchatīti āgantuko, tena vattitabbanti āgantukavattaṃ. “Idāni	1206	
PA_tika-vin08_t:1206_1	ārāmaṃ pavisissāmī”ti iminā upacārasīmāsamīpaṃ dasseti, tasmā upacārasīmāsamīpaṃ	1206	
PA_tika-vin08_t:1206_2	patvā upāhanāomuñcanādi sabbaṃ kātabbaṃ. Gahetvāti upāhanadaṇḍakena gahetvā. Upāhanapuñchanacoḷakaṃ	1206	
PA_tika-vin08_t:1206_3	pucchitvā upāhanā puñchitabbāti “katarasmiṃ ṭhāne upāhanapuñchanacoḷaka”nti āvāsike	1206	
PA_tika-vin08_t:1206_4	bhikkhū pucchitvā. Pattharitabbanti sukkhāpanatthāya ātape pattharitabbaṃ. Sace navako	1206	
PA_tika-vin08_t:1206_5	hoti, abhivādāpetabboti tassa vasse pucchite yadi daharo hoti, sayameva vandissati,	1206	
PA_tika-vin08_t:1206_6	tadā iminā vandāpito hoti. Nilloketabboti oloketabbo. Bahi ṭhitenāti bahi nikkhamantassa	1206	
PA_tika-vin08_t:1206_7	ahino vā amanussassa vā maggaṃ ṭhatvā ṭhitena nilloketabbo. Sesaṃ pubbe vuttanayeneva veditabbaṃ.	1206	
PA_tika-vin08_t:1207	Āgantukavattakathāvaṇṇanā niṭṭhitā.	120	
PA_tika-vin08_t:1208	Āvāsikavattakathāvaṇṇanā	120	
PA_tika-vin08_t:1209_0	186. Āvāsikavatte āvasatīti āvāsiko, tena vattitabbanti āvāsikavattaṃ. Tattha āvāsikena	1209	
PA_tika-vin08_t:1209_1	bhikkhunā āgantukaṃ bhikkhuṃ vuḍḍhataraṃ disvā āsanaṃ paññapetabbantiādi pāḷiyaṃ	1209	
PA_tika-vin08_t:1209_2	āgatañca aṭṭhakathāyaṃ āgatañca gahetabbaṃ, gahetvā vuttattā pākaṭameva, upāhanapuñchanaṃ	1209	
PA_tika-vin08_t:1209_3	pana attano rucivasena kātabbaṃ. Teneva hettha “sace ussahatī”ti vuttaṃ, tasmā upāhanā	1209	
PA_tika-vin08_t:1209_4	apuñchantassapi anāpatti. Senāsanaṃ paññapetabbanti ettha “kattha mayhaṃ senāsanaṃ	1209	
PA_tika-vin08_t:1209_5	pāpuṇātī”ti pucchitena senāsanaṃ paññapetabbaṃ, “etaṃ senāsanaṃ tumhākaṃ pāpuṇātī”ti	1209	
PA_tika-vin08_t:1209_6	evaṃ ācikkhitabbanti attho. Papphoṭetvā pattharituṃ pana vaṭṭatiyeva. Etena mañcapīṭhādiṃ	1209	
PA_tika-vin08_t:1209_7	papphoṭetvā pattharitvā upari paccattharaṇaṃ datvā dānampi senāsanapaññāpanamevāti	1209	
PA_tika-vin08_t:1209_8	dasseti. Mahāāvāsepi attano santikaṃ sampattassa āgantukassa vattaṃ akātuṃ na labbhati.	1209	
PA_tika-vin08_t:1209_9	Sesaṃ purimasadisameva.	1209	
PA_tika-vin08_t:1210	Āvāsikavattakathāvaṇṇanā niṭṭhitā.	121	
PA_tika-vin08_t:1211	Gamikavattakathāvaṇṇanā	121	
PA_tika-vin08_t:1212_0	187. Gamikavatte gantuṃ bhabboti gamiko, tena vattitabbanti gamikavattaṃ. Tatrāyaṃ	1212	
PA_tika-vin08_t:1212_1	anuttānapadavaṇṇanā – dārubhaṇḍanti senāsanakkhandhake vuttaṃ mañcapīṭhādi. Mattikābhaṇḍampi	1212	
PA_tika-vin08_t:1212_2	rajanabhājanādi sabbaṃ tattha vuttappabhedameva. Taṃ sabbaṃ aggisālāyaṃ vā aññatarasmiṃ	1212	
PA_tika-vin08_t:1212_3	vā guttaṭṭhāne paṭisāmetvā gantabbaṃ, anovassake pabbhārepi ṭhapetuṃ vaṭṭati. Senāsanaṃ	1212	
PA_tika-vin08_t:1212_4	āpucchitvā pakkamitabbanti ettha yaṃ pāsāṇapiṭṭhiyaṃ vā pāsāṇatthambhesu vā katasenāsanaṃ,	1212	
PA_tika-vin08_t:1212_5	yattha upacikā nārohanti, taṃ anāpucchantassapi anāpatti. Catūsu pāsāṇesūtiādi upacikānaṃ	1212	
PA_tika-vin08_t:1212_6	uppattiṭṭhāne paṇṇasālādisenāsane kattabbākāradassanatthaṃ vuttaṃ. Appeva nāma aṅgānipi	1212	
PA_tika-vin08_t:1212_7	seseyyunti ayaṃ ajjhokāse ṭhapitamhi ānisaṃso. Ovassakagehe pana tiṇesu ca mattikāpiṇḍesu	1212	
PA_tika-vin08_t:1212_8	ca upari patantesu mañcapīṭhānaṃ aṅgānipi vinassanti.	1212	
PA_tika-vin08_t:1213	Gamikavattakathāvaṇṇanā niṭṭhitā.	121	
PA_tika-vin08_t:1214	Bhattaggavattakathāvaṇṇanā	121	
PA_tika-vin08_t:1215_0	188. Vattakkhandhake imasmiṃ ṭhāne anumodanavattaṃ āgataṃ, tato bhattaggavattaṃ.	1215	
PA_tika-vin08_t:1215_1	Sāratthadīpaniyañca “imasmiṃ vattakkhandhake āgatāni āgantukāvāsikagamiyānumodanabhattaggapiṇḍacārikāraññikasenāsanajantāgharavaccakuṭiupajjhāyācariyasaddhivihārikaantevāsikavattāni	1215	
PA_tika-vin08_t:1215_2	cuddasa mahāvattāni nāmā”ti anukkamo vutto, idha pana vinayasaṅgahappakaraṇe gamikavattato	1215	
PA_tika-vin08_t:1215_3	bhattaggavattaṃ āgataṃ, anumodanavattaṃ pana visuṃ avatvā bhattaggavatteyeva antogadhaṃ	1215	
PA_tika-vin08_t:1215_4	katvā pacchā vuttaṃ bhattaggaṃ gantvā bhatte bhutteyeva anumodanākaraṇato, pāḷiyañca	1215	
PA_tika-vin08_t:1215_5	aññesu vattesu viya “tena hi, bhikkhave, bhikkhunā anumodanavattaṃ paññāpessāmī”ti	1215	
PA_tika-vin08_t:1215_6	visuṃ vattabhāvena anāgatattā bhattaggavatteyeva antogadhanti ācariyassa adhippāyo	1215	
PA_tika-vin08_t:1215_7	siyā. Imassa ca vinayālaṅkārapakaraṇassa tassā vaṇṇanābhūtattā saṃvaṇṇetabbakkameneva	1215	
PA_tika-vin08_t:1215_8	saṃvaṇṇanaṃ kathayissāma.	1215	
PA_tika-vin08_t:1216_0	Bhuñjitabbanti bhattaṃ. Ajati gacchati pavattati etthāti aggaṃ. “Ādikoṭṭhāsakoṭīsu,	1216	
PA_tika-vin08_t:1216_1	puratoggaṃ vare tīsū”ti abhidhānappadīpikāyaṃ āgatepi “rājagganti rājārahaṃ, salākagganti	1216	
PA_tika-vin08_t:1216_2	salākaggahaṇaṭṭhāna”ntiādīsu aññatthesupi pavattanato bhattassa aggaṃ bhattaggaṃ,	1216	
PA_tika-vin08_t:1216_3	bhattaparivisanaṭṭhānaṃ, bhattagge vattitabbaṃ vattaṃ bhattaggavattanti viggaho.	1216	
PA_tika-vin08_t:1216_4	Tattha ārāme kālo ārocito hotīti “kālo bhante, niṭṭhitaṃ bhatta”nti ārocito hoti.	1216	
PA_tika-vin08_t:1216_5	Timaṇḍalaṃ paṭicchādentenāti dve jāṇumaṇḍalāni nābhimaṇḍalañca paṭicchādentena. Parimaṇḍalaṃ	1216	
PA_tika-vin08_t:1216_6	nivāsetvāti samantato maṇḍalaṃ nivāsetvā. Uddhaṃ nābhimaṇḍalaṃ, adho jāṇumaṇḍalaṃ	1216	
PA_tika-vin08_t:1216_7	paṭicchādentena jāṇumaṇḍalassa heṭṭhā jaṅghaṭṭhito paṭṭhāya aṭṭhaṅgulamattaṃ nivāsanaṃ	1216	
PA_tika-vin08_t:1216_8	otāretvā nivāsetabbaṃ, tato paraṃ otārentassa dukkaṭanti vuttaṃ, yathānisinnassa	1216	
PA_tika-vin08_t:1216_9	jāṇumaṇḍalato heṭṭhā caturaṅgulamattaṃ paṭicchannaṃ hotīti mahāpaccariyaṃ vuttaṃ.	1216	
PA_tika-vin08_t:1216_10	Kāyabandhanaṃ bandhitvāti tassa nivāsanassa upari kāyabandhanaṃ bandhitvā “na, bhikkhave,	12161	
PA_tika-vin08_t:1216_11	akāyabandhanena gāmo pavisitabbo, yo paviseyya, āpatti dukkaṭassā”ti vuttattā. Saguṇaṃ	12161	
PA_tika-vin08_t:1216_12	katvāti idaṃ upajjhāyavatte vuttameva. “Gaṇṭhikaṃ paṭimuñcitvāti pāsake gaṇṭhikaṃ	12161	
PA_tika-vin08_t:1216_13	pavesetvā antogāmo vā hotu vihāro vā, manussānaṃ parivisanaṭṭhānaṃ gacchantena cīvaraṃ	12161	
PA_tika-vin08_t:1216_14	pārupitvā kāyabandhanaṃ bandhitvā gamanameva vaṭṭatī”ti mahāaṭṭhakathāsu vuttaṃ.	12161	
PA_tika-vin08_t:1216_15	Ettha ca manussānaṃ parivisanaṭṭhānanti yattha antovihārepi manussā saputtadārā āvasitvā	12161	
PA_tika-vin08_t:1216_16	bhikkhū netvā bhojenti.	12161	
PA_tika-vin08_t:1217_0	Suppaṭicchannenāti na sasīsaṃ pārutena, atha kho gaṇṭhikaṃ paṭimuñcitvā anuvātantena	1217	
PA_tika-vin08_t:1217_1	gīvaṃ paṭicchādetvā ubho kaṇṇe samaṃ katvā paṭisaṃharitvā yāva maṇibandhā paṭicchādentena.	1217	
PA_tika-vin08_t:1217_2	Susaṃvutenāti hatthaṃ vā pādaṃ vā akīḷāpentena, suvinītenāti attho. Okkhittacakkhunāti	1217	
PA_tika-vin08_t:1217_3	heṭṭhākhittacakkhunā. Yo anādariyaṃ paṭicca tahaṃ tahaṃ olokento bhiyyo taṃ taṃ disābhāgaṃ	1217	
PA_tika-vin08_t:1217_4	pāsādaṃ kūṭāgāraṃ vīthiṃ olokento gacchati, āpatti dukkaṭassa. Ekasmiṃ pana ṭhāne	1217	
PA_tika-vin08_t:1217_5	ṭhatvā hatthiassādiparissayābhāvaṃ oloketuṃ vaṭṭati. Appasaddenāti ettha kittāvatā	1217	
PA_tika-vin08_t:1217_6	appasaddo hoti? Dvādasahatthe gehe ādimhi saṅghatthero majjhe dutiyatthero ante tatiyattheroti	1217	
PA_tika-vin08_t:1217_7	evaṃ nisinnesu saṅghatthero dutiyena saddhiṃ manteti, dutiyatthero tassa saddañceva	1217	
PA_tika-vin08_t:1217_8	suṇāti, kathañca vavatthapeti, tatiyatthero pana saddameva suṇāti, kathaṃ na vavatthapeti,	1217	
PA_tika-vin08_t:1217_9	ettāvatā appasaddo hoti. Sace pana tatiyatthero kathaṃ vavatthapeti, mahāsaddo nāma hoti.	1217	
PA_tika-vin08_t:1218_0	Na ukkhittakāyāti na ukkhepena, itthambhūtalakkhaṇe karaṇavacanaṃ, ekato vā ubhato	1218	
PA_tika-vin08_t:1218_1	vā ukkhittacīvaro hutvāti attho. Antoindakhīlato paṭṭhāya na evaṃ gantabbaṃ. Nisinnakāle	1218	
PA_tika-vin08_t:1218_2	pana dhamakaraṇaṃ nīharantenapi cīvaraṃ anukkhipitvāva nīharitabbaṃ. Na ujjagghikāyāti	1218	
PA_tika-vin08_t:1218_3	na mahāhasitaṃ hasanto, vuttanayenevettha karaṇavacanaṃ. Na kāyappacālakanti kāyaṃ	1218	
PA_tika-vin08_t:1218_4	acāletvā kāyaṃ paggahetvā niccalaṃ katvā ujukena kāyena samena iriyāpathena. Na bāhuppacālakanti	1218	
PA_tika-vin08_t:1218_5	bāhuṃ acāletvā bāhuṃ paggahetvā niccalaṃ katvā. Na sīsappacālakanti sīsaṃ acāletvā	1218	
PA_tika-vin08_t:1218_6	sīsaṃ paggahetvā niccalaṃ ujuṃ ṭhapetvā. Na khambhakatoti khambhakato nāma kaṭiyaṃ	1218	
PA_tika-vin08_t:1218_7	hatthaṃ ṭhapetvā katakhambho. Na ukkuṭikāyāti ettha ukkuṭikā vuccati paṇhiyo ukkhipitvā	1218	
PA_tika-vin08_t:1218_8	aggapādehi vā aggapāde ukkhipitvā paṇhehiyeva vā bhūmiṃ phusantassa gamanaṃ. Karaṇavacanaṃ	1218	
PA_tika-vin08_t:1218_9	panettha vuttalakkhaṇameva. Na oguṇṭhitenāti sasīsaṃ pārutena. Na pallatthikāyāti	1218	
PA_tika-vin08_t:1218_10	na dussapallatthikāya. Ettha āyogapallatthikāpi dussapallatthikā eva. Na there bhikkhū	12181	
PA_tika-vin08_t:1218_11	anupakhajjāti there bhikkhū atiallīyitvā na nisīditabbaṃ. Na saṅghāṭiṃ ottharitvāti	12181	
PA_tika-vin08_t:1218_12	na saṅghāṭiṃ attharitvā nisīditabbaṃ.	12181	
PA_tika-vin08_t:1219_0	Sakkaccanti satiṃ upaṭṭhāpetvā. Pattasaññīti patte saññaṃ katvā. Samasūpako nāma	1219	
PA_tika-vin08_t:1219_1	yattha bhattassa catutthabhāgappamāṇo sūpo hoti. Samatitthikanti samapuṇṇaṃ samabharitaṃ.	1219	
PA_tika-vin08_t:1219_2	Thūpīkataṃ piṇḍapātaṃ paṭiggaṇhāti, āpatti dukkaṭassāti ettha thūpīkato nāma pattassa	1219	
PA_tika-vin08_t:1219_3	antomukhavaṭṭilekhaṃ atikkamitvā kato, patte pakkhitto bharito pūritoti attho. Evaṃ	1219	
PA_tika-vin08_t:1219_4	kataṃ aggahetvā antomukhavaṭṭilekhāsamappamāṇo gahetabbo. “Yaṃ kañci yāguṃ vā bhattaṃ	1219	
PA_tika-vin08_t:1219_5	vā phalāphalaṃ vā āmisajātikaṃ samatitthikameva gahetabbaṃ, tañca kho adhiṭṭhānupagena	1219	
PA_tika-vin08_t:1219_6	pattena, itarena pana thūpīkatampi vaṭṭati. Yāmakālikasattāhakālikayāvajīvikāni pana	1219	
PA_tika-vin08_t:1219_7	adhiṭṭhānupagapatte thūpīkatānipi vaṭṭanti. Yaṃ pana dvīsu pattesu bhattaṃ gahetvā	1219	
PA_tika-vin08_t:1219_8	ekasmiṃ pūretvā vihāraṃ pesetuṃ vaṭṭatī”ti mahāpaccariyaṃ vuttaṃ. Yaṃ patte pakkhipiyamānaṃ	1219	
PA_tika-vin08_t:1219_9	pūvaucchukhaṇḍaphalāphalādi heṭṭhā orohati, taṃ thūpīkataṃ nāma na hoti. Pūvavaṭaṃsakaṃ	1219	
PA_tika-vin08_t:1219_10	ṭhapetvā piṇḍapātaṃ denti, thūpīkatameva hoti. Pupphavaṭaṃsakatakkolakaṭukaphalādivaṭaṃsake	12191	
PA_tika-vin08_t:1219_11	pana ṭhapetvā dinnaṃ thūpīkataṃ na hoti. Bhattassa upari thālakaṃ vā pattaṃ vā ṭhapetvā	12191	
PA_tika-vin08_t:1219_12	pūretvā gaṇhāti, thūpīkataṃ nāma na hoti. Kurundiyampi vuttaṃ “thālake vā patte vā	12191	
PA_tika-vin08_t:1219_13	pakkhipitvā taṃ pattamatthake ṭhapetvā denti, pāṭekkabhājanaṃ vaṭṭati. Idha anāpattiyaṃ	12191	
PA_tika-vin08_t:1219_14	gilāno na āgato, tasmā gilānassapi thūpīkataṃ na vaṭṭati, sabbattha pana paṭiggahetumeva	12191	
PA_tika-vin08_t:1219_15	na vaṭṭati, paṭiggahitaṃ pana bhuñjituṃ vaṭṭatī”ti.	12191	
PA_tika-vin08_t:1220_0	“Sakkacca”nti ca “pattasaññī”ti ca ubhayaṃ vuttanayameva. Sapadānanti tattha tattha	1220	
PA_tika-vin08_t:1220_1	odhiṃ akatvā anupaṭipāṭiyā. Samasūpake vattabbaṃ vuttameva. Thūpakatoti matthakato,	1220	
PA_tika-vin08_t:1220_2	vemajjhatoti attho. Na sūpaṃ vā byañjanaṃ vātiādi pākaṭameva. Viññattiyaṃ vattabbaṃ	1220	
PA_tika-vin08_t:1220_3	natthi. Ujjhānasaññīsikkhāpadepi gilāno na muñcati. Nātimahanto kabaḷoti mayūraṇḍaṃ	1220	
PA_tika-vin08_t:1220_4	atimahantaṃ, kukkuṭaṇḍaṃ atikhuddakaṃ, tesaṃ vemajjhappamāṇo. Parimaṇḍalaṃ ālopoti	1220	
PA_tika-vin08_t:1220_5	nātidīgho ālopo. Anāhaṭeti anāharite, mukhadvāraṃ asampāpiteti attho. Sabbo hatthoti	1220	
PA_tika-vin08_t:1220_6	ettha hatthasaddo tadekadesesu aṅgulīsu daṭṭhabbo “hatthamuddo”tiādīsu viya samudāye	1220	
PA_tika-vin08_t:1220_7	pavattavohārassa avayave pavattanato. Ekaṅgulimpi mukhe pakkhipituṃ na vaṭṭati. Na	1220	
PA_tika-vin08_t:1220_8	sakabaḷenāti ettha dhammaṃ kathento harītakaṃ vā laṭṭhimadhukaṃ vā mukhe pakkhipitvā	1220	
PA_tika-vin08_t:1220_9	katheti, yattakena vacanaṃ paripuṇṇaṃ hoti, tattake mukhamhi sante kathetuṃ vaṭṭati.	1220	
PA_tika-vin08_t:1221_0	Piṇḍukkhepakanti piṇḍaṃ ukkhipitvā ukkhipitvā. Kabaḷāvacchedakanti kabaḷaṃ avachinditvā	1221	
PA_tika-vin08_t:1221_1	avachinditvā. Avagaṇḍakārakanti makkaṭo viya gaṇḍe katvā katvā. Hatthaniddhunakanti	1221	
PA_tika-vin08_t:1221_2	hatthaṃ niddhunitvā niddhunitvā. Sitthāvakārakanti sitthāni avakiritvā avakiritvā.	1221	
PA_tika-vin08_t:1221_3	Jivhānicchārakanti jivhaṃ nicchāretvā nicchāretvā. Capucapukārakanti “capucapū”ti	1221	
PA_tika-vin08_t:1221_4	evaṃ saddaṃ katvā katvā. Surusurukārakanti “surusurū”ti evaṃ saddaṃ katvā katvā.	1221	
PA_tika-vin08_t:1221_5	Hatthanillehakanti hatthaṃ nillehitvā nillehitvā. Bhuñjantena hi aṅgulimattampi nillehituṃ	1221	
PA_tika-vin08_t:1221_6	na vaṭṭati, ghanayāguphāṇitapāyāsādike pana aṅgulīhi gahetvā aṅguliyo mukhe pavesetvā	1221	
PA_tika-vin08_t:1221_7	bhuñjituṃ vaṭṭati. Pattanillehakaoṭṭhanillehakesupi eseva nayo, tasmā aṅguliyāpi	1221	
PA_tika-vin08_t:1221_8	patto na nillehitabbo, ekaoṭṭhopi jivhāya na nillehitabbo, oṭṭhamaṃsehi eva pana	1221	
PA_tika-vin08_t:1221_9	gahetvā anto pavesetuṃ vaṭṭati.	1221	
PA_tika-vin08_t:1222_0	Na sāmisena hatthena pānīyathālakoti etaṃ paṭikūlavasena paṭikkhittaṃ, tasmā saṅghikampi	1222	
PA_tika-vin08_t:1222_1	puggalikampi gihisantakampi attano santakampi saṅkhampi sarāvampi āmisamakkhitaṃ	1222	
PA_tika-vin08_t:1222_2	na gahetabbameva, gaṇhantassa dukkaṭaṃ. Sace pana hatthassa ekadeso āmisamakkhito	1222	
PA_tika-vin08_t:1222_3	na hoti, tena padesena gahetuṃ vaṭṭati. Na sasitthakaṃ pattadhovanaṃ antaraghare	1222	
PA_tika-vin08_t:1222_4	chaḍḍetabbanti ettha uddharitvā vāti sitthāni ekato uddharitvā ekasmiṃ ṭhāne rāsiṃ	1222	
PA_tika-vin08_t:1222_5	katvā udakaṃ chaḍḍeti. Bhinditvā vā udakagatikāni katvā chaḍḍeti, paṭiggahena sampaṭicchanto	1222	
PA_tika-vin08_t:1222_6	naṃ paṭiggahe chaḍḍeti, bahi nīharitvā vā chaḍḍeti, evaṃ chaḍḍentassa anāpatti. Na	1222	
PA_tika-vin08_t:1222_7	tāva therena udakanti idaṃ hatthadhovanaudakaṃ sandhāya vuttaṃ. Antarā pipāsitena,	1222	
PA_tika-vin08_t:1222_8	pana gale vilaggāmisena vā pānīyaṃ pivitvā na dhovitabbāti.	1222	
PA_tika-vin08_t:1223	Bhattaggavattakathāvaṇṇanā niṭṭhitā.	122	
PA_tika-vin08_t:1224	Anumodanavattakathāvaṇṇanā	122	
PA_tika-vin08_t:1225_0	Anumodanavatte anu punappunaṃ modiyate pamodiyateti anumodanā. Kā sā? Dhammakathā.	1225	
PA_tika-vin08_t:1225_1	Anumodanāya kattabbaṃ vattaṃ anumodanavattaṃ. Pañcame nisinneti anumodanatthāya nisinne.	1225	
PA_tika-vin08_t:1225_2	Upanisinnakathā nāma bahūsu sannipatitesu parikathākathanaṃ. Sesaṃ suviññeyyameva.	1225	
PA_tika-vin08_t:1226	Anumodanavattakathāvaṇṇanā niṭṭhitā.	122	
PA_tika-vin08_t:1227	Piṇḍacārikavattakathāvaṇṇanā	122	
PA_tika-vin08_t:1228_0	189. Piṇḍacārikavatte piṇḍitabbo saṅgharitabboti piṇḍo, piṇḍapāto. Piṇḍāya caraṇaṃ	1228	
PA_tika-vin08_t:1228_1	sīlamassāti piṇḍacārī, so eva piṇḍacāriko sakatthe kapaccayavasena. Piṇḍacārikena	1228	
PA_tika-vin08_t:1228_2	vattitabbaṃ vattaṃ piṇḍacārikavattaṃ. Tatrāyamanuttānapadavaṇṇanā – nivesanaṃ nāma	1228	
PA_tika-vin08_t:1228_3	itthikumārikādīnaṃ vasanaṭṭhānaṃ. Yasmā pavisananikkhamanadvāraṃ asallakkhetvā sahasā	1228	
PA_tika-vin08_t:1228_4	pavisanto visabhāgārammaṇaṃ vā passeyya, parissayo vā bhaveyya, tasmā “nivesanaṃ…pe…	1228	
PA_tika-vin08_t:1228_5	pavisitabba”nti vuttaṃ. Atidūre tiṭṭhanto apassanto vā bhaveyya, “aññassa gehe tiṭṭhatī”ti	1228	
PA_tika-vin08_t:1228_6	vā maññeyya. Accāsanne tiṭṭhanto apassitabbaṃ vā passeyya, asuṇitabbaṃ vā suṇeyya,	1228	
PA_tika-vin08_t:1228_7	tena manussānaṃ agāravo vā appasādo vā bhaveyya, tasmā “nātidūre nāccāsanne ṭhātabba”nti	1228	
PA_tika-vin08_t:1228_8	vuttaṃ. Aticiraṃ tiṭṭhanto adātukāmānaṃ manopadoso bhaveyya, aññattha bhikkhā ca	1228	
PA_tika-vin08_t:1228_9	parikkhayeyya, atilahukaṃ nivattanto dātukāmānaṃ puññahāni ca bhaveyya, bhikkhuno	1228	
PA_tika-vin08_t:1228_10	ca bhikkhāya asampajjanaṃ, tasmā “nāticiraṃ ṭhātabbaṃ, nātilahukaṃ nivattitabbaṃ,	12281	
PA_tika-vin08_t:1228_11	ṭhitena sallakkhetabba”nti vuttaṃ. Sallakkhaṇākāraṃ dasseti “sace kammaṃ vā nikkhipatī”tiādinā.	12281	
PA_tika-vin08_t:1228_12	Tattha kammaṃ vā nikkhipatīti kappāsaṃ vā suppaṃ vā musalaṃ vā yañca gahetvā kammaṃ	12281	
PA_tika-vin08_t:1228_13	karonti, ṭhitā vā nisinnā vā honti, taṃ nikkhipati. Parāmasatīti gaṇhāti. Ṭhapeti	12281	
PA_tika-vin08_t:1228_14	vāti “tiṭṭhatha bhante”ti vadantī ṭhapeti nāma. Avakkārapātīti atirekapiṇḍapātaṃ	12281	
PA_tika-vin08_t:1228_15	apanetvā ṭhapanatthāya ekā samuggapāti. Ettha ca samuggapāti nāma samuggapuṭasadisā	12281	
PA_tika-vin08_t:1228_16	pāti. Sesaṃ vuttanayameva.	12281	
PA_tika-vin08_t:1229	Piṇḍacārikavattakathāvaṇṇanā niṭṭhitā.	122	
PA_tika-vin08_t:1230	Āraññikavattakathāvaṇṇanā	123	
PA_tika-vin08_t:1231	190. Āraññikavatte na ramanti janā etthāti araññaṃ. Vuttañhi –	123	
PA_tika-vin08_t:1232	“Ramaṇīyāni araññāni, yattha na ramatī jano;	123	
PA_tika-vin08_t:1233	Vītarāgā ramissanti, na te kāmagavesino”ti. ;	123	
PA_tika-vin08_t:1234_0	Araññe vasatīti āraññiko, tena vattitabbaṃ vattaṃ āraññikavattaṃ. Tatrāyaṃ visesapadānamattho	1234	
PA_tika-vin08_t:1234_1	– kālasseva uṭṭhāyāti araññasenāsanassa gāmato dūrattā vuttaṃ, teneva kāraṇena “pattaṃ	1234	
PA_tika-vin08_t:1234_2	gahetvā cīvaraṃ pārupitvā gacchanto parissamo hotī”ti vuttaṃ. Pattaṃ thavikāya pakkhipitvā	1234	
PA_tika-vin08_t:1234_3	aṃse laggetvā cīvaraṃ khandhe karitvā araññamaggo na dussodhano hoti, tasmā kaṇṭakasarīsapādiparissayavimocanatthaṃ	1234	
PA_tika-vin08_t:1234_4	upāhanā ārohitvā. Araññaṃ nāma yasmā corādīnaṃ vicaraṭṭhānaṃ hoti, tasmā “dārubhaṇḍaṃ	1234	
PA_tika-vin08_t:1234_5	mattikābhaṇḍaṃ paṭisāmetvā dvāravātapānaṃ thaketvā vasanaṭṭhānato nikkhamitabba”nti	1234	
PA_tika-vin08_t:1234_6	vuttaṃ. Ito parāni bhattaggavattapiṇḍacārikavattesu vuttasadisāneva. Gāmato nikkhamitvā	1234	
PA_tika-vin08_t:1234_7	sace bahigāme udakaṃ natthi, antogāmeyeva bhattakiccaṃ katvā, atha bahigāme atthi,	1234	
PA_tika-vin08_t:1234_8	bhattakiccaṃ katvā pattaṃ dhovitvā vodakaṃ katvā thavikāya pakkhipitvā cīvaraṃ saṅgharitvā	1234	
PA_tika-vin08_t:1234_9	aṃse karitvā upāhanā ārohitvā gantabbaṃ.	1234	
PA_tika-vin08_t:1235_0	Bhājanaṃ alabhantenātiādi araññasenāsanassa dullabhadabbasambhārattā vuttaṃ, aggi	1235	
PA_tika-vin08_t:1235_1	upaṭṭhāpetabbotiādi vāḷamigasarīsapādibāhiraparissayakāle ca vātapittādiajjhattapaassayakāle	1235	
PA_tika-vin08_t:1235_2	ca icchitabbattā. Bahūnaṃ pana vasanaṭṭhāne tādisāni sulabhāni hontīti āha “gaṇavāsino	1235	
PA_tika-vin08_t:1235_3	pana tena vināpi vaṭṭatī”ti. Kattaradaṇḍo nāma parissayavinodano hoti, tasmā araññe	1235	
PA_tika-vin08_t:1235_4	viharantena avassaṃ icchitabboti vuttaṃ “kattaradaṇḍo upaṭṭhāpetabbo”ti. Nakkhattāneva	1235	
PA_tika-vin08_t:1235_5	nakkhattapadāni. Corādīsu āgantvā “ajja, bhante, kena nakkhattena cando yutto”ti	1235	
PA_tika-vin08_t:1235_6	pucchitesu “na jānāmā”ti vutte kujjhanti, tasmā vuttaṃ “nakkhattapadāni uggahetabbāni	1235	
PA_tika-vin08_t:1235_7	sakalāni vā ekadesāni vā”ti, tathā disāmūḷhesu “katamāyaṃ, bhante, disā”ti pucchitesu,	1235	
PA_tika-vin08_t:1235_8	tasmā “disākusalena bhavitabba”nti.	1235	
PA_tika-vin08_t:1236	Āraññikavattakathāvaṇṇanā niṭṭhitā.	123	
PA_tika-vin08_t:1237	Senāsanavattakathāvaṇṇanā	123	
PA_tika-vin08_t:1238_0	191. Senāsanavatte sayanti etthāti senaṃ, sayananti attho. Āvasanti etthāti āsanaṃ.	1238	
PA_tika-vin08_t:1238_1	Senañca āsanañca senāsanaṃ. Senāsanesu kattabbaṃ vattaṃ senāsanavattaṃ. Idha pana	1238	
PA_tika-vin08_t:1238_2	yaṃ vattabbaṃ, taṃ upajjhāyavattakathāyaṃ vuttameva. Tattha pana upajjhāyena vutthavihāro	1238	
PA_tika-vin08_t:1238_3	vutto, idha pana attanā vutthavihāroti ayameva viseso. Na vuḍḍhaṃ anāpucchāti ettha	1238	
PA_tika-vin08_t:1238_4	tassa ovarake tadupacāre ca āpucchitabbanti vadanti. Bhojanasālādīsupi evameva paṭipajjitabbanti	1238	
PA_tika-vin08_t:1238_5	bhojanasālādīsupi uddesadānādi āpucchitvāva kātabbanti attho.	1238	
PA_tika-vin08_t:1239	Senāsanavattakathāvaṇṇanā niṭṭhitā.	123	
PA_tika-vin08_t:1240	Jantāgharavattakathāvaṇṇanā	124	
PA_tika-vin08_t:1241_0	192. Jantāgharavatte jāyatīti jaṃ, kiṃ taṃ? Sarīraṃ. Jaṃ tāyati rakkhatīti jantā,	1241	
PA_tika-vin08_t:1241_1	kā sā? Tikicchā. Gayhateti gharaṃ, kiṃ taṃ? Nivesanaṃ, jantāya sarīratikicchāya kataṃ	1241	
PA_tika-vin08_t:1241_2	gharaṃ jantāgharaṃ, jantāghare kattabbaṃ vattaṃ jantāgharavattaṃ. Tattha paribhaṇḍanti	1241	
PA_tika-vin08_t:1241_3	bahijagati. Sesaṃ upajjhāyavatte vuttanayattā suviññeyyameva.	1241	
PA_tika-vin08_t:1242	Jantāgharavattakathāvaṇṇanā niṭṭhitā.	124	
PA_tika-vin08_t:1243	Vaccakuṭivattakathāvaṇṇanā	124	
PA_tika-vin08_t:1244_0	193. Vaccakuṭivatte vaccayate ūhadayateti vaccaṃ, karīsaṃ. Kuṭīyati chindīyati ātapo	1244	
PA_tika-vin08_t:1244_1	etāyāti kuṭi, vaccatthāya katā kuṭi vaccakuṭi, vaccakuṭiyā vattitabbaṃ vattaṃ vaccakuṭivattaṃ,	1244	
PA_tika-vin08_t:1244_2	idha ca vattakkhandhake ācamanavattaṃ paṭhamaṃ āgataṃ, pacchā vaccakuṭivattaṃ. Imasmiṃ	1244	
PA_tika-vin08_t:1244_3	pana pakaraṇe paṭhamaṃ vaccaṃ katvā pacchā ācamatīti adhippāyena vaccakuṭivattaṃ	1244	
PA_tika-vin08_t:1244_4	paṭhamaṃ āgataṃ, tasmā tadanukkamena kathayissāma. Dantakaṭṭhaṃ khādantenāti ayaṃ	1244	
PA_tika-vin08_t:1244_5	vaccakuṭiyāpi sabbattheva paṭikkhepo. Nibaddhagamanatthāyāti attanā nibaddhagamanatthāya.	1244	
PA_tika-vin08_t:1244_6	Puggalikaṭṭhānaṃ vāti attano vihāraṃ sandhāya vuttaṃ. Sesaṃ suviññeyyamevāti.	1244	
PA_tika-vin08_t:1245	Vaccakuṭivattakathāvaṇṇanā niṭṭhitā.	124	
PA_tika-vin08_t:1246	Iti vinayasaṅgahasaṃvaṇṇanābhūte vinayālaṅkāre	124	
PA_tika-vin08_t:1247	Upajjhāyavattādivattavinicchayakathālaṅkāro nāma	124	
PA_tika-vin08_t:1248	Sattavīsatimo paricchedo.	124	
PA_tika-vin08_t:1249	28. Catupaccayabhājanīyavinicchayakathā	124	
PA_tika-vin08_t:1250	Cīvarabhājanakathāvaṇṇanā	125	
PA_tika-vin08_t:1251_0	194. Evaṃ upajjhāyādivattasaṅkhātāni cuddasa khandhakavattāni kathetvā idāni catunnaṃ	1251	
PA_tika-vin08_t:1251_1	paccayānaṃ bhājanaṃ kathento “catupaccayabhājana”ntiādimāha. Tattha catūti saṅkhyāsabbanāmapadaṃ.	1251	
PA_tika-vin08_t:1251_2	Paṭicca eti sītapaṭighātādikaṃ phalaṃ etasmāti paccayo, cīvarādi, paccayo ca paccayo	1251	
PA_tika-vin08_t:1251_3	ca paccayā, cattāro paccayā catupaccayaṃ, bhājīyate vibhājīyate bhājanaṃ. Catupaccayassa	1251	
PA_tika-vin08_t:1251_4	bhājanaṃ catupaccayabhājanaṃ. Tenāha “cīvarādīnaṃ catunnaṃ paccayānaṃ bhājana”nti.	1251	
PA_tika-vin08_t:1251_5	Tattha tasmiṃ catupaccayabhājane samabhiniviṭṭhe cīvarabhājane tāva paṭhamaṃ cīvarapaṭiggāhako…pe…	1251	
PA_tika-vin08_t:1251_6	veditabbo. Kasmā? Saṅghikacīvarassa dukkarabhājanattāti sambandho. Tattha āgatāgataṃ	1251	
PA_tika-vin08_t:1251_7	cīvaraṃ paṭiggaṇhāti, paṭiggahaṇamattamevassa bhāroti cīvarapaṭiggāhako. Cīvarapaṭiggāhakena	1251	
PA_tika-vin08_t:1251_8	paṭiggahitaṃ cīvaraṃ nidahati, nidahanamattamevassa bhāroti cīvaranidahako. Bhaṇḍāgāre	1251	
PA_tika-vin08_t:1251_9	niyutto bhaṇḍāgāriko. Cīvarādikassa bhaṇḍassa ṭhapanaṭṭhānabhūtaṃ agāraṃ bhaṇḍāgāraṃ.	1251	
PA_tika-vin08_t:1251_10	Cīvaraṃ bhājeti bhāgaṃ karotīti cīvarabhājako. Cīvarassa bhājanaṃ vibhāgakaraṇaṃ	12511	
PA_tika-vin08_t:1251_11	cīvarabhājanaṃ, vibhajanakiriyā.	12511	
PA_tika-vin08_t:1252_0	Tattha “cīvarapaṭiggāhako veditabbo”ti vutto, so kuto labbhateti āha “pañcahaṅgehi…pe…	1252	
PA_tika-vin08_t:1252_1	sammannitabbo”ti. Kathaṃ viññāyatīti āha “anujānāmi…pe… vacanato”ti. Chandanaṃ chando,	1252	
PA_tika-vin08_t:1252_2	icchanaṃ pihananti attho. Gamanaṃ karaṇaṃ gati, kiriyā. Gāreyhā gati agati, chandena	1252	
PA_tika-vin08_t:1252_3	agati chandāgati. Sesesupi eseva nayo. Kathaṃ chandāgatiṃ gacchatīti āha “tattha	1252	
PA_tika-vin08_t:1252_4	pacchā āgatānampī”tiādi. Evamitaresupi. Pañcamaṅgaṃ pana satisampajaññayuttābhāvaṃ	1252	
PA_tika-vin08_t:1252_5	dasseti. Sukkapakkhepi ito paṭipakkhavasena veditabbo. Tenāha “tasmā”tiādi.	1252	
PA_tika-vin08_t:1253_0	Imāya kammavācāya vā apalokanena vāti idaṃ imassa sammutikammassa lahukakammattā	1253	
PA_tika-vin08_t:1253_1	vuttaṃ. Tathā hi vuttaṃ parivāraṭṭhakathāyaṃ “avasesā terasa sammutiyo senāsanaggāhamatakacīvaradānādisammutiyo	1253	
PA_tika-vin08_t:1253_2	cāti etāni lahukakammāni apaloketvāpi kātuṃ vaṭṭantī”ti. Antovihāre sabbasaṅghamajjhepi	1253	
PA_tika-vin08_t:1253_3	khaṇḍasīmāyampi sammannituṃ vaṭṭatīti ettha antovihāreti baddhasīmavihāraṃ sandhāya	1253	
PA_tika-vin08_t:1253_4	vuttaṃ. Na hi abaddhasīmavihāre apalokanādicatubbidhakammaṃ kātuṃ vaṭṭati dubbisodhanattā.	1253	
PA_tika-vin08_t:1253_5	Dhuravihāraṭṭhāneti vihāradvārassa sammukhaṭṭhāne.	1253	
PA_tika-vin08_t:1254_0	197. Bhaṇḍāgārasammutiyaṃ vihāramajjheyevāti avippavāsasīmāsaṅkhātamahāsīmā vihārassa	1254	
PA_tika-vin08_t:1254_1	majjheyeva sammannitabbā. Imasmiṃ pana ṭhāne imaṃ pana bhaṇḍāgāraṃ khaṇḍasīmaṃ gantvā	1254	
PA_tika-vin08_t:1254_2	khaṇḍasīmāyaṃ nisinnehi sammannituṃ na vaṭṭati, vihāramajjheyeva “suṇātu me, bhante,	1254	
PA_tika-vin08_t:1254_3	saṅgho, yadi saṅghassa pattakallaṃ, saṅgho itthannāmaṃ vihāraṃ bhaṇḍāgāraṃ sammanneyyā”tiādinā	1254	
PA_tika-vin08_t:1254_4	nayena “kammavācāya vā apalokanena vā sammannitabba”nti vacanaṃ nissāya ñattidutiyakammaṃ	1254	
PA_tika-vin08_t:1254_5	upacārasīmāyaṃ kātuṃ vaṭṭatīti gahetvā kathinadānakammampi abaddhasīmābhūte vihāre	1254	
PA_tika-vin08_t:1254_6	upacārasīmāyaṃ karonti, ekacce ñattikammampi tatheva gahetvā abaddhasīmavihāre upacārasīmāmatteyeva	1254	
PA_tika-vin08_t:1254_7	uposathapavāraṇaṃ karonti, tadayuttaṃ, kāraṇaṃ panettha kathinavinicchayakathāyaṃ āvi bhavissati.	1254	
PA_tika-vin08_t:1255_0	198. Tulābhūtoti tulāsadiso. Idanti sāmaṇerānaṃ upaḍḍhapaṭivīsadānaṃ. Imaṃ kira pāṭhaṃ	1255	
PA_tika-vin08_t:1255_1	amanasikarontā idāni kālacīvarampi sāmaṇerānaṃ upaḍḍhapaṭivīsaṃ denti. Phātikammanti	1255	
PA_tika-vin08_t:1255_2	pahonakakammaṃ, yattakena vinayāgatena sammuñjanībandhanādihatthakammena vihārassa	1255	
PA_tika-vin08_t:1255_3	ūnatā na hoti, tattakaṃ katvāti attho. Sabbesanti tatruppādavassāvāsikaṃ gaṇhantānaṃ	1255	
PA_tika-vin08_t:1255_4	sabbesaṃ bhikkhūnaṃ sāmaṇerānañca. Bhaṇḍāgāracīvarepīti akālacīvaraṃ sandhāya vuttaṃ.	1255	
PA_tika-vin08_t:1255_5	Ukkuṭṭhiṃ karontīti mahāsaddaṃ karonti. Etanti ukkuṭṭhiyā katāya samabhāgadānaṃ.	1255	
PA_tika-vin08_t:1255_6	Virajjhitvā karontīti kattabbakālesu akatvā yathārucitakkhaṇe karonti. Samapaṭivīso	1255	
PA_tika-vin08_t:1255_7	dātabboti karissāmāti yācantānaṃ paṭiññāmattenapi samako koṭṭhāso dātabbo.	1255	
PA_tika-vin08_t:1256_0	Atirekabhāgenāti dasa bhikkhū honti, sāṭakāpi daseva, tesu eko dvādasa agghati, sesā	1256	
PA_tika-vin08_t:1256_1	dasagghanakā. Sabbesu dasagghanakavasena kuse pātite yassa bhikkhuno dvādasagghanako	1256	
PA_tika-vin08_t:1256_2	kuso pātito, so “ettakena mama cīvaraṃ pahotī”ti tena atirekabhāgena gantukāmo hoti.	1256	
PA_tika-vin08_t:1256_3	Ettha ca ettakena mama cīvaraṃ pahotīti dvādasagghanakena mama cīvaraṃ paripuṇṇaṃ	1256	
PA_tika-vin08_t:1256_4	hoti, na tato ūnenāti sabbaṃ gahetukāmoti attho. Bhikkhū “atirekaṃ āvuso saṅghassa	1256	
PA_tika-vin08_t:1256_5	santaka”nti vadanti, taṃ sutvā bhagavā “saṅghike ca gaṇasantake ca appakaṃ nāma natthi,	1256	
PA_tika-vin08_t:1256_6	sabbattha saṃyamo kātabbo, gaṇhantenapi kukkuccāyitabba”nti dassetuṃ “anujānāmi,	1256	
PA_tika-vin08_t:1256_7	bhikkhave, anukkhepe dinne”ti āha. Tattha anukkhepo nāma yaṃ kiñci anukkhipitabbaṃ	1256	
PA_tika-vin08_t:1256_8	anuppadātabbaṃ kappiyabhaṇḍaṃ, yattakaṃ tassa paṭivīse adhikaṃ, tattake agghanake	1256	
PA_tika-vin08_t:1256_9	yasmiṃ kismiñci kappiyabhaṇḍe dinneti atthoti imamatthaṃ saṅkhepena dassetuṃ “sace	1256	
PA_tika-vin08_t:1256_10	dasa bhikkhū honti”tyādi vuttaṃ.	12561	
PA_tika-vin08_t:1257_0	Vikalake tosetvāti ettha cīvaravikalakaṃ puggalavikalakanti dve vikalakā. Tattha	1257	
PA_tika-vin08_t:1257_1	cīvaravikalakaṃ nāma sabbesaṃ pañca pañca vatthāni pattāni, sesānipi atthi, ekekaṃ	1257	
PA_tika-vin08_t:1257_2	pana na pāpuṇāti, chinditvā dātabbāni. Chindantehi ca aḍḍhamaṇḍalādīnaṃ vā upāhanathavikādīnaṃ	1257	
PA_tika-vin08_t:1257_3	vā pahonakāni khaṇḍāni katvā dātabbāni, heṭṭhimaparicchedena caturaṅgulavitthārampi	1257	
PA_tika-vin08_t:1257_4	anuvātappahonakāyāmaṃ khaṇḍaṃ katvā dātuṃ vaṭṭati. Aparibhogaṃ pana na kātabbanti	1257	
PA_tika-vin08_t:1257_5	evamettha cīvarassa appahonakabhāvo cīvaravikalakaṃ. Chinditvā dinne panetaṃ tositaṃ	1257	
PA_tika-vin08_t:1257_6	hoti. Atha kusapāto kātabbo, sacepi ekassa bhikkhuno koṭṭhāse ekaṃ vā dve vā vatthāni	1257	
PA_tika-vin08_t:1257_7	nappahonti, tattha aññaṃ sāmaṇakaṃ parikkhāraṃ ṭhapetvā yo tena tussati, tassa taṃ	1257	
PA_tika-vin08_t:1257_8	bhāgaṃ datvā pacchā kusapāto kātabbo. Idampi cīvaravikalakanti andhaṭṭhakathāyaṃ vuttaṃ.	1257	
PA_tika-vin08_t:1258_0	Puggalavikalakaṃ nāma dasa dasa bhikkhū gaṇetvā vaggaṃ karontānaṃ eko vaggo na pūrati,	1258	
PA_tika-vin08_t:1258_1	aṭṭha vā nava vā honti, tesaṃ aṭṭha vā nava vā koṭṭhāsā “tumhe ime gahetvā visuṃ	1258	
PA_tika-vin08_t:1258_2	bhājethā”ti dātabbā. Evamayaṃ puggalānaṃ appahonakabhāvo puggalavikalakaṃ nāma. Visuṃ	1258	
PA_tika-vin08_t:1258_3	dinne pana taṃ tositaṃ hoti, evaṃ tosetvā kusapāto kātabboti. Atha vā vikalake tosetvāti	1258	
PA_tika-vin08_t:1258_4	yo cīvaravibhāgo ūnako, taṃ aññena parikkhārena samaṃ katvā kusapāto kātabboti imamatthaṃ	1258	
PA_tika-vin08_t:1258_5	dasseti “sace sabbesaṃ pañca pañca vatthānī”tiādinā.	1258	
PA_tika-vin08_t:1259_0	199. Ito paraṃ tesu tesu vatthūsu āgatavasena aṭṭhakathāyaṃ vuttesu vinicchayesu	1259	
PA_tika-vin08_t:1259_1	santesupi tesaṃ vinicchayānaṃ aṭṭhamātikāvinicchayato avimuttattā aṭṭhamātikāvinicchayesveva	1259	
PA_tika-vin08_t:1259_2	pakkhipitvā dassetuṃ “idāni aṭṭhimā, bhikkhave”tiādimāha. Yā tā aṭṭha mātikā bhagavatā	1259	
PA_tika-vin08_t:1259_3	vuttā, tāsaṃ aṭṭhannaṃ mātikānaṃ vasena vinicchayo idāni veditabboti yojanā. Parikkhepārahaṭṭhānena	1259	
PA_tika-vin08_t:1259_4	paricchinnāti iminā aparikkhittassa vihārassa dhuvasannipātaṭṭhānādito paṭhamaleḍḍupātassa	1259	
PA_tika-vin08_t:1259_5	anto upacārasīmāti dasseti. Idāni dutiyaleḍḍupātassa antopi upacārasīmāyevāti dassetuṃ	1259	
PA_tika-vin08_t:1259_6	“apicā”tiādi āraddhaṃ. Dhuvasannipātaṭṭhānampi pariyantagatameva gahetabbaṃ. “Evaṃ	1259	
PA_tika-vin08_t:1259_7	sante tiyojane ṭhitā lābhaṃ gaṇhissantī”tiādinā ime lābhaggahaṇādayo upacārasīmāvaseneva	1259	
PA_tika-vin08_t:1259_8	hoti, na avippavāsasīmāvasenāti dasseti, tena ca imāni lābhaggahaṇādīniyeva upacārasīmāyaṃ	1259	
PA_tika-vin08_t:1259_9	kattabbāni, na apalokanakammādīni cattāri kammāni, tāni pana avippavāsasīmādīsuyeva	1259	
PA_tika-vin08_t:1259_10	kattabbānīti pakāseti. Tathā hi vuttaṃ sāratthadīpaniyaṃ “bhikkhunīnaṃ ārāmappavesanasenāsanapucchanādi	12591	
PA_tika-vin08_t:1259_11	parivāsamānattārocanavassacchedanissayasenāsanaggāhādi vidhānanti idaṃ sabbaṃ imissāyeva	12591	
PA_tika-vin08_t:1259_12	upacārasīmāya vasena veditabba”nti.	12591	
PA_tika-vin08_t:1260_0	Lābhatthāya ṭhapitā sīmā lābhasīmā. Loke gāmasīmādayo viya lābhasīmā nāma visuṃ pasiddhā	1260	
PA_tika-vin08_t:1260_1	natthi, kenāyaṃ anuññātāti āha “neva sammāsambuddhenā”tiādi. Etena nāyaṃ sāsanavohārasiddhā,	1260	
PA_tika-vin08_t:1260_2	lokavohārasiddhā evāti dasseti. Janapadaparicchedoti idaṃ lokapasiddhasīmāsaddatthavasena	1260	
PA_tika-vin08_t:1260_3	vuttaṃ, paricchedabbhantarampi sabbaṃ janapadasīmāti gahetabbaṃ. Janapado eva janapadasīmā,	1260	
PA_tika-vin08_t:1260_4	evaṃ raṭṭhasīmādīsupi. Tenāha “āṇāpavattiṭṭhāna”ntiādi. Pathavīvemajjhagatassāti	1260	
PA_tika-vin08_t:1260_5	yāva udakapariyantā khaṇḍasīmattā vuttaṃ. Upacārasīmādīsu pana abaddhasīmāsu heṭṭhāpathaviyaṃ	1260	
PA_tika-vin08_t:1260_6	sabbattha ṭhitānaṃ na pāpuṇāti, kūpādipavesārahaṭṭhāne ṭhitānaññeva pāpuṇātīti heṭṭhā	1260	
PA_tika-vin08_t:1260_7	sīmakathāyaṃ vuttanayeneva taṃtaṃsīmaṭṭhabhāvo veditabbo. Cakkavāḷasīmāya dinnaṃ	1260	
PA_tika-vin08_t:1260_8	pathavīsandhārakaudakaṭṭhānepi ṭhitānaṃ pāpuṇāti sabbattha cakkavāḷavohārattāti.	1260	
PA_tika-vin08_t:1260_9	Samānasaṃvāsaavippavāsasīmāsu dinnassa idaṃ nānattaṃ – “avippavāsasīmāya dammī”ti	1260	
PA_tika-vin08_t:1260_10	dinnaṃ gāmaṭṭhānaṃ na pāpuṇāti. Kasmā? “Ṭhapetvā gāmañca gāmūpacārañcā”ti vuttattā.	12601	
PA_tika-vin08_t:1260_11	“Samānasaṃvāsakasīmāyadammī”ti dinnaṃ pana gāme ṭhitānampi pāpuṇātīti.	12601	
PA_tika-vin08_t:1261_0	200-1. Buddhādhivutthoti buddhena bhagavatā adhivuttho. Ekasminti ekasmiṃ vihāre.	1261	
PA_tika-vin08_t:1261_1	Pākavattanti nibaddhadānaṃ. Vattatīti pavattati. Tehi vattabbanti yesaṃ sammukhe	1261	
PA_tika-vin08_t:1261_2	esa deti, tehi bhikkhūhi vattabbaṃ.	1261	
PA_tika-vin08_t:1262_0	202. Dutiyabhāge pana therāsanaṃ āruḷheti yāva saṅghanavakaṃ ekavāraṃ sabbesaṃ bhāgaṃ	1262	
PA_tika-vin08_t:1262_1	datvā cīvare aparikkhīṇe puna sabbesaṃ dātuṃ dutiyabhāge therassa dinneti attho.	1262	
PA_tika-vin08_t:1262_2	Pubbe vuttanayenāti “tuyheva bhikkhu tāni cīvarānī”ti bhagavatā vuttanayena. Paṃsukūlikānampi	1262	
PA_tika-vin08_t:1262_3	vaṭṭatīti “tuyhaṃ demā”ti avatvā, ‘bhikkhūnaṃ dema, therānaṃ demā”ti vuttattā “paṃsukūlikānampi	1262	
PA_tika-vin08_t:1262_4	vaṭṭatī”ti sāratthadīpaniyaṃ vuttaṃ. Vimativinodaniyaṃ pana paṃsukūlikānampi vaṭṭatīti	1262	
PA_tika-vin08_t:1262_5	ettha “tuyhaṃ demā”ti avuttattāti kāraṇaṃ vadanti. Yadi evaṃ “saṅghassa demā”ti vuttepi	1262	
PA_tika-vin08_t:1262_6	vaṭṭeyya, “bhikkhūnaṃ dema, therānaṃ dema, saṅghassa demā”ti vacanato bhedo na dissati,	1262	
PA_tika-vin08_t:1262_7	vīmaṃsitabbamettha kāraṇanti. Pārupituṃ vaṭṭatīti paṃsukūlikānaṃ vaṭṭati. Sāmikehi	1262	
PA_tika-vin08_t:1262_8	vicāritamevāti upāhanatthavikādīnamatthāya vicāritameva.	1262	
PA_tika-vin08_t:1263_0	203. Upaḍḍhaṃ dātabbanti yaṃ ubhatosaṅghassa dinnaṃ, tato upaḍḍhaṃ bhikkhūnaṃ upaḍḍhaṃ	1263	
PA_tika-vin08_t:1263_1	bhikkhunīnaṃ dātabbaṃ. Sacepi eko bhikkhu hoti, ekā vā bhikkhunī, antamaso anupasampannassapi	1263	
PA_tika-vin08_t:1263_2	upaḍḍhameva dātabbaṃ. “Bhikkhusaṅghassa ca bhikkhunīnañca dammī”ti vutte pana na	1263	
PA_tika-vin08_t:1263_3	majjhe bhinditvā dātabbanti ettha yasmā bhikkhunipakkhe saṅghassa paccekaṃ aparāmaṭṭhattā	1263	
PA_tika-vin08_t:1263_4	bhikkhunīnaṃ gaṇanāya bhāgo dātabboti dāyakassa adhippāyoti sijjhati, tathā dānañca	1263	
PA_tika-vin08_t:1263_5	bhikkhūpi gaṇetvā dinne eva yujjati. Itarathā hi “kittakaṃ bhikkhūnaṃ dātabbaṃ, kittakaṃ	1263	
PA_tika-vin08_t:1263_6	bhikkhunīna”nti na viññāyati, tasmā “bhikkhusaṅghassā”ti vuttavacanampi “bhikkhūna”nti	1263	
PA_tika-vin08_t:1263_7	vuttavacanasadisamevāti āha “bhikkhū ca bhikkhuniyo ca gaṇetvā dātabba”nti. Tenāha	1263	
PA_tika-vin08_t:1263_8	“puggalo…pe… bhikkhusaṅghaggahaṇena gahitattā”ti. “Bhikkhusaṅghassa ca bhikkhunīnañca	1263	
PA_tika-vin08_t:1263_9	tuyhañcā”ti vutte pana puggalo visuṃ na labhatīti idaṃ aṭṭhakathāpamāṇeneva gahetabbaṃ,	1263	
PA_tika-vin08_t:1263_10	na hettha visesakāraṇaṃ upalabbhati. Tathā hi “ubhatosaṅghassa ca tuyhañca dammī”ti	12631	
PA_tika-vin08_t:1263_11	vutte sāmaññavisesavacanehi saṅgahitattā yathā puggalo visuṃ labhati, evamidhāpi	12631	
PA_tika-vin08_t:1263_12	“bhikkhusaṅghassa ca tuyhañcā”ti sāmaññavisesavacanasabbhāvato bhavitabbameva visuṃ	12631	
PA_tika-vin08_t:1263_13	puggalapaṭivīsenāti viññāyati, tasmā aṭṭhakathāvacanamevettha pamāṇaṃ. Pāpuṇanaṭṭhānato	12631	
PA_tika-vin08_t:1263_14	ekameva labhatīti attano vassaggena pattaṭṭhānato ekameva koṭṭhāsaṃ labhati. Tattha	12631	
PA_tika-vin08_t:1263_15	kāraṇamāha “kasmā? Bhikkhusaṅghaggahaṇena gahitattā”ti, bhikkhusaṅghaggahaṇeneva	12631	
PA_tika-vin08_t:1263_16	puggalassapi gahitattāti adhippāyoti sāratthadīpaniyaṃ vuttaṃ.	12631	
PA_tika-vin08_t:1264_0	Vimativinodaniyaṃ pana bhikkhusaṅghasaddena bhikkhūnaññeva gahitattā, puggalassa	1264	
PA_tika-vin08_t:1264_1	pana “tuyhañcā”ti visuṃ gahitattā ca tatthassa aggahitattā daṭṭhabbā, “bhikkhūnañca	1264	
PA_tika-vin08_t:1264_2	bhikkhunīnañca tuyhañcā”ti vuttaṭṭhānasadisattāti adhippāyo. Puggalappadhāno hettha	1264	
PA_tika-vin08_t:1264_3	saṅgha-saddo daṭṭhabbo. Keci pana “bhikkhusaṅghaggahaṇena gahitattā”ti pāṭhaṃ likhanti,	1264	
PA_tika-vin08_t:1264_4	taṃ na sundaraṃ tassa visuṃ lābhaggahaṇe kāraṇavacanattā. Tathā hi “visuṃ saṅghaggahaṇena	1264	
PA_tika-vin08_t:1264_5	gahitattā”ti visuṃ puggalassapi bhāgaggahaṇe kāraṇaṃ vuttaṃ. Yathā cettha puggalassa	1264	
PA_tika-vin08_t:1264_6	aggahaṇaṃ, evaṃ upari “bhikkhusaṅghassa ca tuyhañcā”tiādīsupi visuṃ saṅghādisaddehi	1264	
PA_tika-vin08_t:1264_7	puggalassa aggahaṇaṃ daṭṭhabbaṃ. Yadi hi gahaṇaṃ siyā, saṅghatopi visumpīti bhāgadvayaṃ	1264	
PA_tika-vin08_t:1264_8	labheyya ubhayattha gahitattāti vuttaṃ. Pūjetabbantiādi gihikammaṃ na hotīti dassanatthaṃ	1264	
PA_tika-vin08_t:1264_9	vuttaṃ. Bhikkhusaṅghassa harāti idaṃ piṇḍapātaharaṇaṃ sandhāya vuttaṃ. Tenāha “bhuñjituṃ	1264	
PA_tika-vin08_t:1264_10	vaṭṭatī”ti. “Bhikkhusaṅghassa harā”ti vuttepi haritabbanti īdisaṃ gihiveyyāvaccaṃ	12641	
PA_tika-vin08_t:1264_11	na hotīti katvā vuttaṃ.	12641	
PA_tika-vin08_t:1265_0	204. Antohemanteti iminā anatthate kathine vassānaṃ pacchime māse dinnaṃ purimavassaṃvutthānaññeva	1265	
PA_tika-vin08_t:1265_1	pāpuṇāti, tato paraṃ hemante dinnaṃ pacchimavassaṃvutthānampi vutthavassattā pāpuṇāti,	1265	
PA_tika-vin08_t:1265_2	hemantato pana paraṃ piṭṭhisamaye “vassaṃvutthasaṅghassā”ti evaṃ paricchinditvā dinnaṃ	1265	
PA_tika-vin08_t:1265_3	anantare vasse vā tato paresu vā yattha katthaci tasmiṃ bhikkhubhāve vutthavassānaṃ	1265	
PA_tika-vin08_t:1265_4	sabbesaṃ pāpuṇāti. Ye pana sabbathā avutthavassā, tesaṃ na pāpuṇātīti dasseti. Lakkhaṇaññū	1265	
PA_tika-vin08_t:1265_5	vadantīti vinayalakkhaṇaññuno ācariyā vadanti. Lakkhaṇaññū vadantīti idaṃ sanniṭṭhānavacanaṃ,	1265	
PA_tika-vin08_t:1265_6	aṭṭhakathāsu anāgatattā pana evaṃ vuttaṃ. Bahiupacārasīmāyaṃ…pe… sabbesaṃ pāpuṇātīti	1265	
PA_tika-vin08_t:1265_7	yattha katthaci vutthavassānaṃ sabbesaṃ pāpuṇātīti adhippāyo. Teneva mātikāṭṭhakathāyampi	1265	
PA_tika-vin08_t:1265_8	“sace pana bahiupacārasīmāyaṃ ṭhito ‘vassaṃvutthasaṅghassa dammī’ti vadati, yattha	1265	
PA_tika-vin08_t:1265_9	katthaci vutthavassānaṃ sabbesaṃ sampattānaṃ pāpuṇātī”ti vuttaṃ. Gaṇṭhipadesu pana	1265	
PA_tika-vin08_t:1265_10	“vassāvāsassa ananurūpe padese ṭhatvā vuttattā vassaṃvutthānañca avutthānañca sabbesaṃ	12651	
PA_tika-vin08_t:1265_11	pāpuṇātī”ti vuttaṃ, taṃ na gahetabbaṃ. Na hi “vassaṃvutthasaṅghassa dammī”ti vutte	12651	
PA_tika-vin08_t:1265_12	avutthavassānaṃ pāpuṇāti. Sabbesampīti tasmiṃ bhikkhubhāve vutthavassānaṃ sabbesampīti	12651	
PA_tika-vin08_t:1265_13	attho daṭṭhabbo “vassaṃvutthasaṅghassā”ti vuttattā. Sammukhībhūtānaṃ sabbesampīti	12651	
PA_tika-vin08_t:1265_14	etthāpi eseva nayo. Evaṃ vadatīti vassaṃvutthasaṅghassa dammīti vadati. Atītavassanti anantarātītavassaṃ.	12651	
PA_tika-vin08_t:1266_0	205. Idāni “ādissa detī”ti padaṃ vibhajanto “ādissa detīti etthā”tiādimāha. Tattha	1266	
PA_tika-vin08_t:1266_1	yāguyā vā…pe… bhesajje vā ādisitvā paricchinditvā dento dāyako ādissa deti nāmāti	1266	
PA_tika-vin08_t:1266_2	yojanā. Sesaṃ pākaṭameva.	1266	
PA_tika-vin08_t:1267_0	206. Idāni “puggalassa detī”ti padaṃ vibhajanto āha “puggalassa deti etthā”tiādi.	1267	
PA_tika-vin08_t:1267_1	Saṅghato ca gaṇato ca vinimuttassa attano kulūpakādipuggalassa dento dāyako puggalassa	1267	
PA_tika-vin08_t:1267_2	deti nāma. Taṃ pana puggalikadānaṃ parammukhā vā hoti sammukhā vā. Tattha parammukhā	1267	
PA_tika-vin08_t:1267_3	dento “idaṃ cīvaraṃ itthannāmassa dammī”ti nāmaṃ uddharitvā deti, sammukhā dento	1267	
PA_tika-vin08_t:1267_4	ca bhikkhuno pādamūle cīvaraṃ ṭhapetvā “idaṃ, bhante, tumhākaṃ dammī”ti vatvā deti,	1267	
PA_tika-vin08_t:1267_5	tadubhayathāpi dento puggalassa deti nāmāti attho. Na kevalaṃ ekasseva dento puggalassa	1267	
PA_tika-vin08_t:1267_6	deti nāma, atha kho antevāsikādīhi saddhiṃ dentopi puggalassa deti nāmāti dassetuṃ	1267	
PA_tika-vin08_t:1267_7	“sace panā”tiādimāha. Tattha uddesaṃ gahetuṃ āgatoti tassa santike uddesaṃ aggahitapubbassapi	1267	
PA_tika-vin08_t:1267_8	uddesaṃ gaṇhissāmīti āgatakālato paṭṭhāya antevāsikabhāvūpagamanato vuttaṃ. Gahetvā	1267	
PA_tika-vin08_t:1267_9	gacchantoti pariniṭṭhitauddeso hutvā gacchanto. Vattaṃ katvā uddesaparipucchādīni	1267	
PA_tika-vin08_t:1267_10	gahetvā vicarantānanti idaṃ “uddesantevāsikāna”nti imasseva visesanaṃ. Tena uddesakāle	12671	
PA_tika-vin08_t:1267_11	āgantvā uddesaṃ gahetvā gantvā aññattha nivasante anibaddhacārike nivatteti.	12671	
PA_tika-vin08_t:1268_0	Evaṃ cīvarakkhandhake āgataaṭṭhamātikāvasena cīvaravibhajanaṃ dassetvā idāni tasmiṃyeva	1268	
PA_tika-vin08_t:1268_1	cīvarakkhandhake majjhe āgatesu vatthūsu āgatanayaṃ nivattetvā dassento “sace koci	1268	
PA_tika-vin08_t:1268_2	bhikkhū”tiādimāha. Tattha kiṃ kātabbanti pucchāya tasseva tāni cīvarānīti vissajjanā,	1268	
PA_tika-vin08_t:1268_3	sesāni ñāpakādivasena vuttāni. Pañca māseti accantasaṃyoge upayogavacanaṃ. Vaḍḍhiṃ	1268	
PA_tika-vin08_t:1268_4	payojetvā ṭhapitaupanikkhepatoti vassāvāsikatthāya veyyāvaccakarehi vaḍḍhiṃ payojetvā	1268	
PA_tika-vin08_t:1268_5	ṭhapitaupanikkhepato. Tatruppādatoti nāḷikerārāmāditatruppādato. Aṭṭhakathāyaṃ pana	1268	
PA_tika-vin08_t:1268_6	“idaṃ idha vassaṃvutthasaṅghassa demāti vā vassāvāsikaṃ demāti vā vatvā dinnaṃ taṃ	1268	
PA_tika-vin08_t:1268_7	anatthatakathinassapi pañca māse pāpuṇātī”ti vuttaṃ, taṃ vassāvāsikalābhavasena uppanne	1268	
PA_tika-vin08_t:1268_8	labbhamānavisesaṃ dassetuṃ vuttaṃ. Tattha idhāti abhilāpamattamevetaṃ, idha-saddaṃ	1268	
PA_tika-vin08_t:1268_9	vinā “vassaṃvutthasaṅghassa demā”ti vuttepi so eva nayo. Anatthatakathinassapi pañca	1268	
PA_tika-vin08_t:1268_10	māse pāpuṇātīti vassāvāsikalābhavasena uppannattā anatthatakathinassapi vutthavassassa	12681	
PA_tika-vin08_t:1268_11	pañca māse pāpuṇāti, tato paraṃ pana uppannavassāvāsikaṃ pucchitabbaṃ “kiṃ atītavasse	12681	
PA_tika-vin08_t:1268_12	idaṃ vassāvāsikaṃ, udāhu anāgatavasse”ti. Tattha tato paranti pañcamāsato paraṃ,	12681	
PA_tika-vin08_t:1268_13	gimhānassa paṭhamadivasato paṭṭhāyāti attho.	12681	
PA_tika-vin08_t:1269_0	Ṭhitikā pana na tiṭṭhatīti ettha aṭṭhitāya ṭhitikāya puna aññasmiṃ cīvare uppanne	1269	
PA_tika-vin08_t:1269_1	sace eko bhikkhu āgacchati, majjhe chinditvā dvīhipi gahetabbaṃ. Ṭhitāya pana ṭhitikāya	1269	
PA_tika-vin08_t:1269_2	puna aññasmiṃ cīvare uppanne sace navakataro āgacchati, ṭhitikā heṭṭhā gacchati.	1269	
PA_tika-vin08_t:1269_3	Sace vuḍḍhataro āgacchati, ṭhitikā uddhaṃ ārohati. Atha añño natthi, puna attano	1269	
PA_tika-vin08_t:1269_4	pāpetvā gahetabbaṃ. Duggahitānīti aggahitāni, saṅghikāneva hontīti attho. “Pātite	1269	
PA_tika-vin08_t:1269_5	kuse”ti ekakoṭṭhāse kusadaṇḍake pātitamatte sacepi bhikkhusahassaṃ hoti, gahitameva	1269	
PA_tika-vin08_t:1269_6	nāma cīvaraṃ. “Nākāmā bhāgo dātabbo”ti aṭṭhakathāvacanaṃ, tattha gahitameva nāmāti	1269	
PA_tika-vin08_t:1269_7	“imassa idaṃ patta”nti kiñcāpi na viditaṃ, te pana bhāgā atthato tesaṃ pattāyevāti adhippāyo.	1269	
PA_tika-vin08_t:1270_0	Sattāhavārena aruṇameva uṭṭhāpetīti idaṃ nānāsīmavihāresu kattabbanayena ekasmimpi	1270	
PA_tika-vin08_t:1270_1	vihāre dvīsu senāsanesu nivutthabhāvadassanatthaṃ vuttaṃ, aruṇuṭṭhāpaneneva tattha	1270	
PA_tika-vin08_t:1270_2	vuttho hoti, na pana vassacchedaparihārāya. Antoupacārasīmāya hi yattha katthaci	1270	
PA_tika-vin08_t:1270_3	aruṇaṃ uṭṭhāpento attanā gahitasenāsanaṃ appaviṭṭhopi vutthavasso eva hoti. Gahitasenāsane	1270	
PA_tika-vin08_t:1270_4	pana nivuttho nāma na hoti, tattha aruṇuṭṭhāpane sati hoti. Tenāha “purimasmiṃ bahutaraṃ	1270	
PA_tika-vin08_t:1270_5	nivasati nāmā”ti. Etena ca itarasmiṃ sattāhavārenapi aruṇuṭṭhāpane sati eva appataraṃ	1270	
PA_tika-vin08_t:1270_6	nivasati nāma hoti, nāsatīti dīpitaṃ hoti. Idanti ekādhippāyadānaṃ. Nānālābhehītiādīsu	1270	
PA_tika-vin08_t:1270_7	nānā visuṃ visuṃ lābho etesūti nānālābhā, dve vihārā, tehi nānālābhehi. Nānā visuṃ	1270	
PA_tika-vin08_t:1270_8	visuṃ pākārādīhi paricchinno upacāro etesanti nānūpacārā, tehi nānūpacārehi. Ekasīmavihārehīti	1270	
PA_tika-vin08_t:1270_9	ekasīmāyaṃ dvīhi vihārehīti sāratthadīpaniyaṃ vuttaṃ. Nānālābhehīti visuṃ visuṃ nibaddhavassāvāsikalābhehi.	1270	
PA_tika-vin08_t:1270_10	Nānūpacārehīti nānāparikkhepanānādvārehi. Ekasīmavihārehīti dvinnaṃ vihārānaṃ ekena	12701	
PA_tika-vin08_t:1270_11	pākārena parikkhittattā ekāya upacārasīmāya antogatehi dvīhi vihārehīti vimativinodaniyaṃ.	12701	
PA_tika-vin08_t:1270_12	Senāsanaggāho paṭippassambhatīti paṭhamaṃ gahito paṭippassambhati. Tatthāti yattha	12701	
PA_tika-vin08_t:1270_13	senāsanaggāho paṭippassambhati, tattha.	12701	
PA_tika-vin08_t:1271_0	207. Bhikkhussa kālakateti ettha kālakata-saddo bhāvasādhanoti āha “kālakiriyāyā”ti.	1271	
PA_tika-vin08_t:1271_1	Pāḷiyaṃ gilānupaṭṭhākānaṃ cīvaradāne sāmaṇerānaṃ ticīvarādhiṭṭhānābhāvā “cīvarañca	1271	
PA_tika-vin08_t:1271_2	pattañcā”tiādi sabbattha vuttaṃ.	1271	
PA_tika-vin08_t:1272_0	208. Sacepi sahassaṃ agghati, gilānupaṭṭhākānaññeva dātabbanti sambandho. Aññanti	1272	
PA_tika-vin08_t:1272_1	ticīvarapattato aññaṃ. Appagghanti atijiṇṇādibhāvena nihīnaṃ. Tatoti avasesaparikkhārato.	1272	
PA_tika-vin08_t:1272_2	Sabbanti pattaṃ cīvarañca. Tattha tattha saṅghassevāti tasmiṃ tasmiṃ vihāre saṅghasseva.	1272	
PA_tika-vin08_t:1272_3	Bhikkhuno kālakataṭṭhānaṃ sandhāya “idhā”ti vattabbe “tatthā”ti vuttattā vicchāvacanattā	1272	
PA_tika-vin08_t:1272_4	ca parikkhārassa ṭhapitaṭṭhānaṃ vuttanti viññāyati. Pāḷiyaṃ avissajjikaṃ avebhaṅgikanti	1272	
PA_tika-vin08_t:1272_5	āgatānāgatassa cātuddisassa saṅghasseva santakaṃ hutvā kassaci avissajjikaṃ avebhaṅgikañca	1272	
PA_tika-vin08_t:1272_6	bhavituṃ anujānāmīti attho. “Sante patirūpe gāhake”ti vuttattā gāhake asati adatvā	1272	
PA_tika-vin08_t:1272_7	bhājitepi subhājitamevāti daṭṭhabbaṃ. Dakkhiṇodakaṃ pamāṇanti ettha sāratthadīpaniyaṃ	1272	
PA_tika-vin08_t:1272_8	tāva “yattha pana dakkhiṇodakaṃ pamāṇanti bhikkhū yasmiṃ raṭṭhe dakkhiṇodakapaṭiggahaṇamattenapi	1272	
PA_tika-vin08_t:1272_9	deyyadhammassa sāmino hontīti adhippāyo”ti vuttaṃ. Vimativinodaniyaṃ pana “dakkhiṇodakaṃ	1272	
PA_tika-vin08_t:1272_10	pamāṇanti ettakāni cīvarāni dassāmīti paṭhamaṃ udakaṃ pātetvā pacchā denti, taṃ yehi	12721	
PA_tika-vin08_t:1272_11	gahitaṃ, te bhāginova hontīti adhippāyo”ti vuttaṃ. Parasamuddeti jambudīpe. Tambapaṇṇidīpañhi	12721	
PA_tika-vin08_t:1272_12	upādāyesa evaṃ vutto.	12721	
PA_tika-vin08_t:1273_0	“Matakacīvaraṃ adhiṭṭhātī”ti ettha maggaṃ gacchanto tassa kālakiriyaṃ sutvā avihāraṭṭhāne	1273	
PA_tika-vin08_t:1273_1	ce dvādasahatthabbhantare aññesaṃ bhikkhūnaṃ abhāvaṃ ñatvā “idaṃ cīvaraṃ mayhaṃ pāpuṇātī”ti	1273	
PA_tika-vin08_t:1273_2	adhiṭṭhāti, svādhiṭṭhitaṃ. Tena kho pana samayena aññataro bhikkhu bahubhaṇḍo bahuparikkhāro	1273	
PA_tika-vin08_t:1273_3	kālakato hoti. Bhagavato etamatthaṃ ārocesuṃ, “bhikkhussa, bhikkhave, kālakate saṅgho	1273	
PA_tika-vin08_t:1273_4	sāmī pattacīvare. Apica gilānupaṭṭhākā bahupakārā, anujānāmi, bhikkhave, ticīvarañca	1273	
PA_tika-vin08_t:1273_5	pattañca gilānupaṭṭhākānaṃ dātuṃ. Yaṃ tattha lahubhaṇḍaṃ lahuparikkhāraṃ, taṃ sammukhībhūtena	1273	
PA_tika-vin08_t:1273_6	saṅghena bhājetuṃ. Yaṃ tattha garubhaṇḍaṃ garuparikkhāraṃ, taṃ āgatānāgatassa cātuddisassa	1273	
PA_tika-vin08_t:1273_7	saṅghassa avissajjikaṃ avebhaṅgika”nti iminā pāṭhena bhagavā sabbaññū bhikkhūnaṃ	1273	
PA_tika-vin08_t:1273_8	āmisadāyajjaṃ vicāresi.	1273	
PA_tika-vin08_t:1274_0	Tattha ticīvarapattaavasesalahubhaṇḍagarubhaṇḍavasena āmisadāyajjaṃ tividhaṃ hoti.	1274	
PA_tika-vin08_t:1274_1	Tesu ticīvarapattaṃ gilānupaṭṭhākassa bhāgo hoti, avasesalahubhaṇḍaṃ sammukhībhūtasaṅghassa,	1274	
PA_tika-vin08_t:1274_2	pañcavīsatividha garubhaṇḍaṃ cātuddisasaṅghassa. Iminā ito tividhabhaṇḍato aññaṃ	1274	
PA_tika-vin08_t:1274_3	bhikkhubhaṇḍaṃ nāma natthi, imehi tividhehi puggalehi añño dāyādo nāma natthīti dasseti.	1274	
PA_tika-vin08_t:1274_4	Idāni pana vinayadharā “bhikkhūnaṃ akappiyabhaṇḍaṃ gihibhūtā ñātakā labhantī”ti vadanti,	1274	
PA_tika-vin08_t:1274_5	taṃ kasmāti ce? “Ye tassa dhane issarā gahaṭṭhā vā pabbajitā vā, tesaṃ dātabba”nti	1274	
PA_tika-vin08_t:1274_6	aṭṭhakathāyaṃ āgatattāti. Saccaṃ āgato, so pana pāṭho vissāsaggāhavisaye āgato, na	1274	
PA_tika-vin08_t:1274_7	dāyajjagahaṇaṭṭhāne. “Gahaṭṭhā vā pabbajitā vā”icceva āgato, na “ñātakā aññātakā	1274	
PA_tika-vin08_t:1274_8	vā”ti, tasmā ñātakā vā hontu aññātakā vā, ye taṃ gilānaṃ upaṭṭhahanti, te gilānupaṭṭhākabhāgabhūtassa	1274	
PA_tika-vin08_t:1274_9	dhanassa issarā gahaṭṭhapabbajitā, antamaso mātugāmāpi. Te sandhāya “tesaṃ dātabba”nti	1274	
PA_tika-vin08_t:1274_10	vuttaṃ, na pana ye gilānaṃ nupaṭṭhahanti, te sandhāya. Vuttañhi aṭṭhakathāyaṃ “gilānupaṭṭhāko	12741	
PA_tika-vin08_t:1274_11	nāma gihī vā hotu pabbajito vā, antamaso mātugāmopi, sabbe bhāgaṃ labhantī”ti.	12741	
PA_tika-vin08_t:1275_0	Atha vā yo bhikkhu attano jīvamānakāleyeva sabbaṃ attano parikkhāraṃ nissajjitvā	1275	
PA_tika-vin08_t:1275_1	kassaci ñātakassa vā aññātakassa vā gahaṭṭhassa vā pabbajitassa vā adāsi, koci ca	1275	
PA_tika-vin08_t:1275_2	ñātako vā aññātako vā gahaṭṭho vā pabbajito vā vissāsaṃ aggahesi, tādise sandhāya	1275	
PA_tika-vin08_t:1275_3	“ye tassa dhanassa issarā gahaṭṭhā vā pabbajitā vā, tesaṃ dātabba”nti vuttaṃ, na	1275	
PA_tika-vin08_t:1275_4	pana atādise ñātake. Vuttañhi aṭṭhakathāyaṃ “sace pana so jīvamānoyeva sabbaṃ attano	1275	
PA_tika-vin08_t:1275_5	parikkhāraṃ nissajjitvā kassaci adāsi, koci vā vissāsaṃ aggahesi, yassa dinnaṃ, yena	1275	
PA_tika-vin08_t:1275_6	ca gahitaṃ, tasseva hoti, tassa ruciyā eva gilānupaṭṭhākā labhantī”ti. Evaṃ hotu,	1275	
PA_tika-vin08_t:1275_7	kappiyabhaṇḍe pana kathanti? Tampi “gihiñātakānaṃ dātabba”nti pāḷiyaṃ vā aṭṭhakathāyaṃ	1275	
PA_tika-vin08_t:1275_8	vā ṭīkāsu vā natthi, tasmā vicāretabbametaṃ.	1275	
PA_tika-vin08_t:1276	Cīvarabhājanakathāvaṇṇanā niṭṭhitā.	127	
PA_tika-vin08_t:1277	Piṇḍapātabhājanakathāvaṇṇanā	127	
PA_tika-vin08_t:1278_0	209. Idāni piṇḍapātabhājanavinicchayaṃ kathetuṃ “piṇḍapātabhājane panā”tiādimāha.	1278	
PA_tika-vin08_t:1278_1	Tattha senāsanakkhandhake senāsanabhājaneyeva paṭhamaṃ āgatepi catupaccayabhājanavinicchayattā	1278	
PA_tika-vin08_t:1278_2	paccayānukkamena piṇḍapātabhājanaṃ paṭhamaṃ dasseti. Piṇḍapātabhājane pana saṅghabhattādīsu	1278	
PA_tika-vin08_t:1278_3	ayaṃ vinicchayoti sambandho. Kathaṃ etāni saṅghabhattādīni bhagavatā anuññātānīti	1278	
PA_tika-vin08_t:1278_4	āha “anujānāmi…pe… anuññātesū”ti. Saṅghassa atthāya ābhataṃ bhattaṃ saṅghabhattaṃ	1278	
PA_tika-vin08_t:1278_5	yathā “āgantukassa ābhataṃ bhattaṃ āgantukabhatta”nti. Saṅghato uddissa uddisitvā	1278	
PA_tika-vin08_t:1278_6	dātabbaṃ bhattaṃ uddesabhattaṃ. Nimantetvā dātabbaṃ bhattaṃ nimantanabhattaṃ. Salākaṃ	1278	
PA_tika-vin08_t:1278_7	pātetvā gāhetabbaṃ bhattaṃ salākabhattaṃ. Pakkhe pakkhadivase dātabbaṃ bhattaṃ pakkhabhattaṃ.	1278	
PA_tika-vin08_t:1278_8	Uposathe uposathadivase dātabbaṃ bhattaṃ uposathabhattaṃ. Pāṭipade uposathadivasato	1278	
PA_tika-vin08_t:1278_9	dutiyadivase dātabbaṃ bhattaṃ pāṭipadabhattanti viggaho. Ṭhitikā nāma natthīti saṅghattherato	1278	
PA_tika-vin08_t:1278_10	paṭṭhāya vassaggena gāhaṇaṃ ṭhitikā nāma.	12781	
PA_tika-vin08_t:1279_0	Attano vihāradvāreti vihārassa dvārakoṭṭhakasamīpaṃ sandhāya vuttaṃ. Bhojanasālāyāti	1279	
PA_tika-vin08_t:1279_1	bhattuddesaṭṭhānabhūtāya bhojanasālāyaṃ. Vassaggenāti vassakoṭṭhāsena. Dinnaṃ panāti	1279	
PA_tika-vin08_t:1279_2	vatvā yathā so dāyako vadati, taṃ vidhiṃ dassetuṃ “saṅghato bhante”tiādimāha. Antaraghareti	1279	
PA_tika-vin08_t:1279_3	antogehe. Antoupacāragatānanti ettha gāmadvāravīthicatukkesu dvādasahatthabbhantaraṃ upacāro nāma.	1279	
PA_tika-vin08_t:1280_0	Antaragharassa upacāre pana labbhamānavisesaṃ dassetuṃ “gharūpacāro cetthā”tiādimāha.	1280	
PA_tika-vin08_t:1280_1	Ekavaḷañjanti ekena dvārena vaḷañjitabbaṃ. Nānānivesanesūti nānākulassa nānūpacāresu	1280	
PA_tika-vin08_t:1280_2	nivesanesu. Lajjī pesalo agatigamanaṃ vajjetvā medhāvī ca upaparikkhitvā uddisatīti	1280	
PA_tika-vin08_t:1280_3	āha “pesalo lajjī medhāvī icchitabbo”ti. Nisinnassapi niddāyantassapīti anādare sāmivacanaṃ,	1280	
PA_tika-vin08_t:1280_4	vuḍḍhatare niddāyante navakassa gāhitaṃ suggāhitanti attho. Ticīvaraparivāraṃ vāti	1280	
PA_tika-vin08_t:1280_5	ettha “udakamattalābhī viya aññopi uddesabhattaṃ alabhitvā vatthādianekappakārakaṃ	1280	
PA_tika-vin08_t:1280_6	labhati ce, tasseva ta”nti gaṇṭhipadesu vuttaṃ. Attano rucivasena yaṃ kiñci vatvā	1280	
PA_tika-vin08_t:1280_7	āharituṃ vissajjitattā vissaṭṭhadūto nāma. Yaṃ icchatīti “uddesabhattaṃ dethā”tiādīni	1280	
PA_tika-vin08_t:1280_8	vadanto yaṃ icchati. Pucchāsabhāgenāti pucchāsadisena.	1280	
PA_tika-vin08_t:1281_0	“Ekā kūṭaṭṭhitikā nāma hotī”ti vatvā tameva ṭhitikaṃ vibhāvento “rañño vā hī”tiādimāha.	1281	
PA_tika-vin08_t:1281_1	Aññehi uddesabhattādīhi amissetvā visuṃyeva ṭhitikāya gahetabbattā “ekacārikabhattānī”ti	1281	
PA_tika-vin08_t:1281_2	vuttaṃ. Theyyāya harantīti pattahārakā haranti. Gīvā hotīti āṇāpakassa gīvā hoti.	1281	
PA_tika-vin08_t:1281_3	Sabbaṃ pattassāmikassa hotīti cīvarādikampi sabbaṃ pattassāmikasseva hoti, “mayā	1281	
PA_tika-vin08_t:1281_4	bhattameva sandhāya vuttaṃ, na cīvarādi”nti vatvā gahetuṃ vaṭṭatīti attho. Manussānaṃ	1281	
PA_tika-vin08_t:1281_5	vacanaṃ kātuṃ vaṭṭatīti vuttā gacchantīti manussānaṃ vacanaṃ kātuṃ vaṭṭatīti tena	1281	
PA_tika-vin08_t:1281_6	bhikkhunā vuttā gacchanti. Akatabhāgo nāmāti āgantukabhāgo nāma, adinnapubbabhāgoti	1281	
PA_tika-vin08_t:1281_7	attho. Sabbo saṅgho paribhūñjatūti vutteti ettha “paṭhamameva ‘sabbasaṅghikabhattaṃ	1281	
PA_tika-vin08_t:1281_8	dethā’ti vatvā pacchā ‘sabbo saṅgho paribhuñjatū’ti avuttepi bhājetvā paribhuñjitabba”nti	1281	
PA_tika-vin08_t:1281_9	gaṇṭhipadesu vuttaṃ. Kiṃ āharīyatīti avatvāti “katarabhattaṃ tayā āharīyatī”ti dāyakaṃ	1281	
PA_tika-vin08_t:1281_10	apucchitvā. Pakatiṭhitikāyāti uddesabhattaṭhitikāya.	12811	
PA_tika-vin08_t:1282	Piṇḍapātabhājanakathāvaṇṇanā niṭṭhitā.	128	
PA_tika-vin08_t:1283	Nimantanabhattakathāvaṇṇanā	128	
PA_tika-vin08_t:1284_0	210. “Ettake bhikkhū saṅghato uddisitvā dethā”tiādīni avatvā “ettakānaṃ bhikkhūnaṃ	1284	
PA_tika-vin08_t:1284_1	bhattaṃ dethā”ti vatvā dinnaṃ saṅghikaṃ nimantanaṃ nāma. Piṇḍapātikānampi vaṭṭatīti	1284	
PA_tika-vin08_t:1284_2	bhikkhāpariyāyena vuttattā vaṭṭati. Paṭipāṭiyāti laddhapaṭipāṭiyā. Vicchinditvāti	1284	
PA_tika-vin08_t:1284_3	“bhattaṃ gaṇhathā”ti padaṃ avatvā. Tenevāha “bhattanti avadantenā”ti. Ālopasaṅkhepenāti	1284	
PA_tika-vin08_t:1284_4	ekekapiṇḍavasena. Ayañca nayo nimantaneyeva, na uddesabhatte. Tassa hi ekassa pahonakappamāṇaṃyeva	1284	
PA_tika-vin08_t:1284_5	bhājetabbaṃ, tasmā uddesabhatte ālopaṭṭhitikā nāma natthi.	1284	
PA_tika-vin08_t:1285_0	Āruḷhāyeva mātikaṃ. Saṅghato aṭṭha bhikkhūti ettha ye mātikaṃ āruḷhā, te aṭṭha bhikkhūti	1285	
PA_tika-vin08_t:1285_1	yojetabbaṃ. Uddesabhattanimantanabhattādisaṅghikabhattamātikāsu nimantanabhattamātikāya	1285	
PA_tika-vin08_t:1285_2	ṭhitikāvasena āruḷhe bhattuddesakena vā sayaṃ vā saṅghato uddisāpetvā gahetvā gantabbaṃ,	1285	
PA_tika-vin08_t:1285_3	na attanā rucite gahetvāti adhippāyo. Mātikaṃ āropetvāti “saṅghato gaṇhāmī”tiādinā	1285	
PA_tika-vin08_t:1285_4	vuttamātikābhedaṃ dāyakassa viññāpetvāti attho. “Ekavāranti yāva tasmiṃ āvāse vasanti	1285	
PA_tika-vin08_t:1285_5	bhikkhū, sabbe labhantī”ti gaṇṭhipadesu vuttaṃ. Ayaṃ panettha adhippāyo – ekavāranti	1285	
PA_tika-vin08_t:1285_6	na ekadivasaṃ sandhāya vuttaṃ, yattakā pana bhikkhū tasmiṃ āvāse vasanti, te sabbe.	1285	
PA_tika-vin08_t:1285_7	Ekasmiṃ divase gahitabhikkhū aññadā aggahetvā yāva ekavāraṃ sabbe bhikkhū bhojitā	1285	
PA_tika-vin08_t:1285_8	hontīti jānāti ce, ye jānanti, te gahetvā gantabbanti. Paṭibaddhakālato paṭṭhāyāti	1285	
PA_tika-vin08_t:1285_9	tattheva vāsassa nibaddhakālato paṭṭhāya.	1285	
PA_tika-vin08_t:1286	Nimantanabhattakathāvaṇṇanā niṭṭhitā.	128	
PA_tika-vin08_t:1287	Salākabhattakathāvaṇṇanā	128	
PA_tika-vin08_t:1288_0	211. Upanibandhitvāti likhitvā. Gāmavasenapīti yebhuyyena samalābhagāmavasenapi.	1288	
PA_tika-vin08_t:1288_1	Bahūni salākabhattānīti tiṃsaṃ vā cattārīsaṃ vā bhattāni. Sace hontīti ajjhāharitvā	1288	
PA_tika-vin08_t:1288_2	yojetabbaṃ. Sallakkhetvāti tāni bhattāni pamāṇavasena sallakkhetvā. Niggahena datvāti	1288	
PA_tika-vin08_t:1288_3	dūraṃ gantuṃ anicchantassa niggahena sampaṭicchāpetvā. Puna vihāraṃ āgantvāti ettha	1288	
PA_tika-vin08_t:1288_4	vihāraṃ anāgantvā bhattaṃ gahetvā pacchā vihāre attano pāpetvā bhuñjitumpi vaṭṭati.	1288	
PA_tika-vin08_t:1288_5	Ekagehavasenāti vīthiyampi ekapasse gharapāḷiyā vasena. Uddisitvāpīti “asukakule	1288	
PA_tika-vin08_t:1288_6	salākabhattāni tuyhaṃ pāpuṇantī”ti vatvā.	1288	
PA_tika-vin08_t:1289_0	212. Vāragāmeti atidūrattā vārena gantabbagāme. Saṭṭhito vā paṇṇāsato vāti daṇḍakammatthāya	1289	
PA_tika-vin08_t:1289_1	udakaghaṭaṃ sandhāya vuttaṃ. Vihāravāroti sabbabhikkhūsu bhikkhāya gatesu vihārarakkhaṇavāro.	1289	
PA_tika-vin08_t:1289_2	Nesanti vihāravārikānaṃ. Phātikammamevāti vihārarakkhaṇakiccassa pahonakapaṭipādanameva.	1289	
PA_tika-vin08_t:1289_3	Dūrattā niggahetvāpi vārena gahetabbo gāmo vāragāmo. Vihāravāre niyuttā vihāravārikā,	1289	
PA_tika-vin08_t:1289_4	vārena vihārarakkhaṇakā. Aññathattanti pasādaññathattaṃ. Phātikammameva bhavantīti	1289	
PA_tika-vin08_t:1289_5	vihārarakkhaṇatthāya saṅghena dātabbā atirekalābhā honti. Ekasseva pāpuṇantīti divase	1289	
PA_tika-vin08_t:1289_6	divase ekekasseva pāpitānīti attho. Saṅghanavakena laddhakāleti divase divase ekekassa	1289	
PA_tika-vin08_t:1289_7	pāpitāni dve tīṇi ekacārikabhattāni teneva niyāmena attano pāpuṇanaṭṭhāne saṅghanavakena laddhakāle.	1289	
PA_tika-vin08_t:1290_0	Yassa kassaci sammukhībhūtassa pāpetvāti ettha “yebhuyyena ce bhikkhū bahisīmagatā	1290	
PA_tika-vin08_t:1290_1	honti, sammukhībhūtassa yassa kassaci pāpetabbaṃ sabhāgattā ekena laddhaṃ sabbesaṃ	1290	
PA_tika-vin08_t:1290_2	hoti, tasmimpi asati attano pāpetvā dātabba”nti gaṇṭhipadesu vuttaṃ. Rasasalākanti	1290	
PA_tika-vin08_t:1290_3	ucchurasasalākaṃ. Salākavasena pana gāhitattā na sāditabbāti idaṃ asāruppavasena	1290	
PA_tika-vin08_t:1290_4	vuttaṃ, na dhutaṅgabhedavasena. “Saṅghato nirāmisasalākā…pe… vaṭṭatiyevā”ti hi visuddhimagge	1290	
PA_tika-vin08_t:1290_5	vuttaṃ. Sāratthadīpaniyampi – saṅghato nirāmisasalākāpi vihāre pakkabhattampi vaṭṭatiyevāti	1290	
PA_tika-vin08_t:1290_6	sādhāraṇaṃ katvā visuddhimagge vuttattā, “evaṃ gāhite sāditabbaṃ, evaṃ na sāditabba”nti	1290	
PA_tika-vin08_t:1290_7	visesetvā avuttattā ca “bhesajjādisalākāyo cettha kiñcāpi piṇḍapātikānampi vaṭṭanti,	1290	
PA_tika-vin08_t:1290_8	salākavasena pana gāhitattā na sāditabbā”ti ettha adhippāyo vīmaṃsitabbo. Yadi hi	1290	
PA_tika-vin08_t:1290_9	bhesajjādisalākā salākavasena gāhitā na sāditabbā siyā, “saṅghato nirāmisasalākā	1290	
PA_tika-vin08_t:1290_10	vaṭṭatiyevā”ti na vadeyya, “atirekalābho saṅghabhattaṃ uddesabhatta”ntiādivacanato	12901	
PA_tika-vin08_t:1290_11	ca “atirekalābhaṃ paṭikkhipāmī”ti salākavasena gāhetabbaṃ bhattameva paṭikkhittaṃ,	12901	
PA_tika-vin08_t:1290_12	na bhesajjaṃ. Saṅghabhattādīni hi cuddasa bhattāniyeva tena na sāditabbānīti vuttāni.	12901	
PA_tika-vin08_t:1290_13	Khandhakabhāṇakānaṃ vā matena idha evaṃ vuttanti gahetabbanti vuttaṃ. Aggato dātabbā	12901	
PA_tika-vin08_t:1290_14	bhikkhā aggabhikkhā. Aggabhikkhāmattanti ekakaṭacchubhikkhāmattaṃ. Laddhā vā aladdhā	12901	
PA_tika-vin08_t:1290_15	vā svepi gaṇheyyāsīti laddhepi appamattatāya vuttaṃ. Tenāha “yāvadatthaṃ labhati…pe…	12901	
PA_tika-vin08_t:1290_16	alabhitvā sve gaṇheyyāsīti vattabbo”ti. Aggabhikkhamattanti hi ettha matta-saddo	12901	
PA_tika-vin08_t:1290_17	bahubhāvaṃ nivatteti.	12901	
PA_tika-vin08_t:1291_0	Salākabhattaṃ nāma vihāreyeva uddisīyati vihārameva sandhāya dīyamānattāti āha “vihāre	1291	
PA_tika-vin08_t:1291_1	apāpitaṃ panā”tiādi. Tatra āsanasālāyāti tasmiṃ gāme āsanasālāya. Vihāraṃ ānetvā	1291	
PA_tika-vin08_t:1291_2	gāhetabbanti tathā vatvā tasmiṃ divase dinnabhattaṃ vihārameva ānetvā ṭhitikāya gāhetabbaṃ.	1291	
PA_tika-vin08_t:1291_3	Tatthāti tasmiṃ disābhāge. Taṃ gahetvāti taṃ vāragāmasalākaṃ attanā gahetvā. Tenāti	1291	
PA_tika-vin08_t:1291_4	yo attano pattavāragāme salākaṃ disāgamikassa adāsi, tena. Anatikkamanteyeva tasmiṃ	1291	
PA_tika-vin08_t:1291_5	tassa salākā gāhetabbāti yasmā upacārasīmaṭṭhasseva salākā pāpuṇāti, tasmā tasmiṃ	1291	
PA_tika-vin08_t:1291_6	disaṃgamike upacārasīmaṃ anatikkanteyeva tassa disaṃgamikassa pattasalākā attano pāpetvā gāhetabbā.	1291	
PA_tika-vin08_t:1292_0	Devasikaṃ pāpetabbāti upacārasīmāyaṃ ṭhitassa yassa kassaci vassaggena pāpetabbā.	1292	
PA_tika-vin08_t:1292_1	Evaṃ etesu anāgatesu āsannavihāre bhikkhūnaṃ bhuñjituṃ vaṭṭati, itarathā saṅghikaṃ	1292	
PA_tika-vin08_t:1292_2	hoti. Anāgatadivaseti ettha kathaṃ tesaṃ bhikkhūnaṃ āgatānāgatabhāvo viññāyatīti	1292	
PA_tika-vin08_t:1292_3	ce? Yasmā tato tato āgatā bhikkhū tasmiṃ gāme āsanasālāya sannipatanti, tasmā tesaṃ	1292	
PA_tika-vin08_t:1292_4	āgatānāgatabhāvo sakkā viññātuṃ. Amhākaṃ gocaragāmeti salākabhattadāyakānaṃ gāme.	1292	
PA_tika-vin08_t:1292_5	Bhuñjituṃ āgacchantīti “mahāthero ekakova vihāre ohīno avassaṃ sabbasalākā attano	1292	
PA_tika-vin08_t:1292_6	pāpetvā ṭhito”ti maññamānā āgacchanti.	1292	
PA_tika-vin08_t:1293	Salākabhattakathāvaṇṇanā niṭṭhitā.	129	
PA_tika-vin08_t:1294	Pakkhikabhattādikathāvaṇṇanā	129	
PA_tika-vin08_t:1295_0	213. Abhilakkhitesu catūsu pakkhadivasesu dātabbaṃ bhattaṃ pakkhikaṃ. Abhilakkhitesūti	1295	
PA_tika-vin08_t:1295_1	ettha abhīti upasāramattaṃ, lakkhaṇiyesuiccevattho, uposathasamādānadhammassavanapūjāsakkārādikaraṇatthaṃ	1295	
PA_tika-vin08_t:1295_2	lakkhitabbesu sallakkhetabbesu upalakkhetabbesūti vuttaṃ hoti. Sve pakkhoti ajjapakkhikaṃ	1295	
PA_tika-vin08_t:1295_3	na gāhetabbanti aṭṭhamiyā bhuñjitabbaṃ, sattamiyā bhuñjanatthāya na gāhetabbaṃ, dāyakehi	1295	
PA_tika-vin08_t:1295_4	niyamitadivaseneva gāhetabbanti attho. Tenāha “sace panā”tiādi. Sve lūkhanti ajja	1295	
PA_tika-vin08_t:1295_5	āvāhamaṅgalādikaraṇato atipaṇītaṃ bhojanaṃ karīyati, sve tathā na bhavissati, ajjeva	1295	
PA_tika-vin08_t:1295_6	bhikkhū bhojessāmāti adhippāyo. Sāratthadīpaniyaṃ pana aññathā vuttaṃ. Pakkhikabhattato	1295	
PA_tika-vin08_t:1295_7	uposathikabhattassa bhedaṃ dassento āha “uposathaṅgāni samādiyitvā”tiādi. Uposathe	1295	
PA_tika-vin08_t:1295_8	dātabbaṃ bhattaṃ uposathikaṃ.	1295	
PA_tika-vin08_t:1296	Pakkhikabhattādikathāvaṇṇanā niṭṭhitā.	129	
PA_tika-vin08_t:1297	Āgantukabhattādikathāvaṇṇanā	129	
PA_tika-vin08_t:1298_0	214. Nibandhāpitanti “asukavihāre āgantukā bhuñjantū”ti niyamitaṃ. Gamiko āgantukabhattampīti	1298	
PA_tika-vin08_t:1298_1	gāmantarato āgantvā avūpasantena gamikacittena vasitvā puna aññattha gacchantaṃ sandhāya	1298	
PA_tika-vin08_t:1298_2	vuttaṃ, āvāsikassa pana gantukāmassa gamikabhattameva labbhati. “Lesaṃ oḍḍetvā”ti	1298	
PA_tika-vin08_t:1298_3	vuttattā lesābhāvena yāva gamanaparibandho vigacchati, tāva bhuñjituṃ vaṭṭatīti ñāpitanti daṭṭhabbaṃ.	1298	
PA_tika-vin08_t:1299	Dhurabhattādikathāvaṇṇanā	129	
PA_tika-vin08_t:1300	215. Taṇḍulādīni pesenti…pe… vaṭṭatīti abhihaṭabhikkhattā vaṭṭati.	130	
PA_tika-vin08_t:1301	216. Tathā paṭiggahitattāti bhikkhānāmena paṭiggahitattā. Pattaṃ pūretvā thaketvā dinnanti “guḷakabhattaṃ demā”ti dinnaṃ. Sesaṃ suviññeyyameva.	130	
PA_tika-vin08_t:1302	Piṇḍapātabhājanakathāvaṇṇanā niṭṭhitā.	130	
PA_tika-vin08_t:1303	Gilānapaccayabhājanakathāvaṇṇanā	130	
PA_tika-vin08_t:1304_0	217. Ito paraṃ paccayānukkamena senāsanabhājanakathāya vattabbāyapi tassā mahāvisayattā,	1304	
PA_tika-vin08_t:1304_1	gilānapaccayabhājanīyakathāya pana appavisayattā, piṇḍapātabhājanīyakathāya anulomattā	1304	
PA_tika-vin08_t:1304_2	ca tadanantaraṃ taṃ dassetumāha “gilānapaccayabhājanīyaṃ panā”tiādi. Tattha rājarājamahāmattāti	1304	
PA_tika-vin08_t:1304_3	upalakkhaṇamattamevetaṃ. Brāhmaṇamahāsālagahapatimahāsālādayopi evaṃ karontiyeva.	1304	
PA_tika-vin08_t:1304_4	Ghaṇṭiṃ paharitvātiādi heṭṭhā vuttanayattā ca pākaṭattā ca suviññeyyameva. Upacārasīmaṃ…pe…	1304	
PA_tika-vin08_t:1304_5	bhājetabbanti idaṃ saṅghaṃ uddissa dinnattā vuttaṃ. Kumbhaṃ pana āvajjetvāti kumbhaṃ	1304	
PA_tika-vin08_t:1304_6	disāmukhaṃ katvā. Sace thinaṃ sappi hotīti kakkhaḷaṃ sappi hoti. Thokaṃ thokampi	1304	
PA_tika-vin08_t:1304_7	pāpetuṃ vaṭṭatīti evaṃ kate ṭhitikāpi tiṭṭhati. Siṅgiveramaricādibhesajjampi avasesapattathālakādisamaṇaparikkhāropīti	1304	
PA_tika-vin08_t:1304_8	iminā na kevalaṃ bhesajjameva gilānapaccayo hoti, atha kho avasesaparikkhāropi gilānapaccaye	1304	
PA_tika-vin08_t:1304_9	antogadhoyevāti dasseti.	1304	
PA_tika-vin08_t:1305	Gilānapaccayabhājanakathāvaṇṇanā niṭṭhitā.	130	
PA_tika-vin08_t:1306	Senāsanaggāhakathāvaṇṇanā	130	
PA_tika-vin08_t:1307_0	218. Senāsanabhājanakathāyaṃ senāsanaggāhe vinicchayoti senāsanabhājanamevāha. Tattha	1307	
PA_tika-vin08_t:1307_1	utukāle senāsanaggāho ca vassāvāse senāsanaggāho cāti kālavasena senāsanaggāho nāma	1307	
PA_tika-vin08_t:1307_2	duvidho hotīti yojanā. Tattha utukāleti hemantagimhānautukāle. Vassāvāseti vassānakāle.	1307	
PA_tika-vin08_t:1307_3	Bhikkhuṃ uṭṭhāpetvā senāsanaṃ dātabbaṃ, akālo nāma natthi dāyakehi “āgatānāgatassa	1307	
PA_tika-vin08_t:1307_4	cātuddisassa saṅghassa dammī”ti dinnasaṅghikasenāsanattā. Ekekaṃ pariveṇanti ekekassa	1307	
PA_tika-vin08_t:1307_5	bhikkhussa ekekaṃ pariveṇaṃ. Tatthāti tasmiṃ laddhapariveṇe. Dīghasālāti caṅkamanasālā.	1307	
PA_tika-vin08_t:1307_6	Maṇḍalamāḷoti upaṭṭhānasālā. Anudahatīti pīḷeti. Adātuṃ na labhatīti iminā sañcicca	1307	
PA_tika-vin08_t:1307_7	adentassa paṭibāhane pavisanato dukkaṭanti dīpeti. Jambudīpe panāti ariyadese bhikkhū	1307	
PA_tika-vin08_t:1307_8	sandhāya vuttaṃ. Te kira tathā paññāpenti.	1307	
PA_tika-vin08_t:1308_0	219. Na gocaragāmo ghaṭṭetabboti vuttamevatthaṃ vibhāveti “na tattha manussā vattabbā”tiādinā.	1308	
PA_tika-vin08_t:1308_1	Vitakkaṃ chinditvāti “iminā nīhārena gacchantaṃ disvā nivāretvā paccaye dassantī”ti	1308	
PA_tika-vin08_t:1308_2	evarūpaṃ vitakkaṃ anuppādetvā. Tesu ce ekoti tesu manussesu eko paṇḍitapuriso. Bhaṇḍapaṭicchādananti	1308	
PA_tika-vin08_t:1308_3	paṭicchādanabhaṇḍaṃ, sarīrapaṭicchādanaṃ cīvaranti attho. Suddhacittattāva anavajjanti	1308	
PA_tika-vin08_t:1308_4	idaṃ pucchitakkhaṇe kāraṇācikkhaṇaṃ sandhāya vuttaṃ na hoti asuddhacittassapi pucchitapañhavissajjane	1308	
PA_tika-vin08_t:1308_5	dosābhāvā. Evaṃ pana gate maṃ pucchissantīti saññāya agamanaṃ sandhāya vuttanti daṭṭhabbaṃ.	1308	
PA_tika-vin08_t:1309_0	Paṭijaggitabbānīti khaṇḍaphullābhisaṅkharaṇasammajjanādīhi paṭijaggitabbāni. Muṇḍavedikāyāti	1309	
PA_tika-vin08_t:1309_1	cetiyassa hammiyavedikāya ghaṭākārassa upari caturassavedikāya. Kattha pucchitabbanti	1309	
PA_tika-vin08_t:1309_2	pucchāya yato pakatiyā labbhati, tattha pucchitabbanti vissajjanā. Kasmā pucchitabbantiādi	1309	
PA_tika-vin08_t:1309_3	yato pakatiyā labbhati, tatthāpi pucchanassa kāraṇasandassanatthaṃ vuttaṃ. Paṭikkammāti	1309	
PA_tika-vin08_t:1309_4	vihārato apasakkitvā. Tamatthaṃ dassento “yojanadviyojanantare hotī”ti āha. Upanikkhepanti	1309	
PA_tika-vin08_t:1309_5	khettaṃ vā nāḷikerādiārāmaṃ vā kahāpaṇādīni vā ārāmikānaṃ niyyātetvā “ito uppannā	1309	
PA_tika-vin08_t:1309_6	vaḍḍhi vassāvāsikatthāya hotū”ti dinnaṃ. Vattaṃ katvāti tasmiṃ senāsane kattabbavattaṃ	1309	
PA_tika-vin08_t:1309_7	katvā. Iti saddhādeyyeti evaṃ heṭṭhā vuttanayena saddhāya dātabbe vassāvāsikalābhavisayeti attho.	1309	
PA_tika-vin08_t:1310_0	Vatthu panāti tatruppāde uppannarūpiyaṃ, tañca “tato catupaccayaṃ paribhuñjathā”ti	1310	
PA_tika-vin08_t:1310_1	dinnakhettādito uppannattā kappiyakārakānaṃ hatthe “kappiyabhaṇḍaṃ paribhuñjathā”ti	1310	
PA_tika-vin08_t:1310_2	dāyakehi dinnavatthusadisaṃ hotīti āha “kappiyakārakānañhī”tiādi. Saṅghasuṭṭhutāyāti	1310	
PA_tika-vin08_t:1310_3	saṅghassa hitāya. Puggalavaseneva kātabbanti parato vakkhamānanayena bhikkhū cīvarena	1310	
PA_tika-vin08_t:1310_4	kilamanti, ettakaṃ nāma taṇḍulabhāgaṃ bhikkhūnaṃ cīvaraṃ kātuṃ ruccatītiādinā puggalaparāmāsavaseneva	1310	
PA_tika-vin08_t:1310_5	kātabbaṃ, “saṅgho cīvarena kilamatī”tiādinā pana saṅghaparāmāsavasena na kātabbaṃ.	1310	
PA_tika-vin08_t:1310_6	Kappiyabhaṇḍavasenāti sāmaññato vuttamevatthaṃ vibhāvetuṃ “cīvarataṇḍulādivaseneva	1310	
PA_tika-vin08_t:1310_7	cā”ti vuttaṃ. Ca-kāro cettha panasaddatthe vattati, na samuccayattheti daṭṭhabbaṃ.	1310	
PA_tika-vin08_t:1310_8	Puggalavaseneva kappiyabhaṇḍavasena ca apalokanappakāraṃ dassetuṃ “taṃ pana evaṃ	1310	
PA_tika-vin08_t:1310_9	kattabba”ntiādi vuttaṃ.	1310	
PA_tika-vin08_t:1311_0	Cīvarapaccayaṃ sallakkhetvāti saddhādeyyatatruppādavasena tasmiṃ vassāvāse labbhamānacīvarasaṅkhātaṃ	1311	
PA_tika-vin08_t:1311_1	paccayaṃ “ettaka”nti paricchinditvā. Senāsanassāti senāsanaggāhāpaṇassa. Vuttanti	1311	
PA_tika-vin08_t:1311_2	mahāaṭṭhakathāyaṃ vuttaṃ. Kasmā evaṃ vuttanti āha “evañhī”tiādi, senāsanaggāhāpakassa	1311	
PA_tika-vin08_t:1311_3	attanāva attano gahaṇaṃ asāruppaṃ, tasmā ubho aññamaññaṃ gāhessantīti adhippāyo.	1311	
PA_tika-vin08_t:1311_4	Sammatasenāsanaggāhāpakassa āṇattiyā aññena gahitopi gāho ruhatiyevāti veditabbaṃ.	1311	
PA_tika-vin08_t:1311_5	Aṭṭhapi soḷasapi jane sammannituṃ vaṭṭatīti visuṃ visuṃ sammannituṃ vaṭṭati, udāhu	1311	
PA_tika-vin08_t:1311_6	ekatoti? Ekatopi vaṭṭati. Ekakammavācāya sabbepi ekato sammannituṃ vaṭṭati. Niggahakammameva	1311	
PA_tika-vin08_t:1311_7	hi saṅgho saṅghassa na karoti. Sammutidānaṃ pana bahūnampi ekato kātuṃ vaṭṭati. Teneva	1311	
PA_tika-vin08_t:1311_8	sattasatikakkhandhake ubbāhikasammutiyaṃ aṭṭhapi janā ekato sammatāti. Āsanagharanti	1311	
PA_tika-vin08_t:1311_9	paṭimāgharaṃ. Maggoti upacārasīmabbhantaragate gāmābhimukhamagge katasālā vuccati,	1311	
PA_tika-vin08_t:1311_10	evaṃ pokkharaṇirukkhamūlādīsupi. Rukkhamūlādayo channā kavāṭabaddhāva senāsanaṃ.	13111	
PA_tika-vin08_t:1311_11	Ito parāni suviññeyyāni.	13111	
PA_tika-vin08_t:1312_0	220. Mahālābhapariveṇakathāyaṃ labhantīti tatra vāsino bhikkhū labhanti. Vijaṭetvāti	1312	
PA_tika-vin08_t:1312_1	ekekassa pahonakappamāṇena viyojetvā. Āvāsesūti senāsanesu. Pakkhipitvāti ettha pakkhipanaṃ	1312	
PA_tika-vin08_t:1312_2	nāma tesu vasantānaṃ ito uppannavassāvāsikadānaṃ. Pavisitabbanti aññehi bhikkhūhi	1312	
PA_tika-vin08_t:1312_3	tasmiṃ mahālābhe pariveṇe vasitvā cetiye vattaṃ katvāva lābho gahetabboti adhippāyo.	1312	
PA_tika-vin08_t:1313_0	221. Paccayaṃ vissajjetīti cīvarapaccayaṃ nādhivāseti. Ayampīti tena vissajjitapaccayopi.	1313	
PA_tika-vin08_t:1313_1	Pādamūle ṭhapetvā sāṭakaṃ dentīti paccayadāyakā denti. Etena gahaṭṭhehi pādamūle	1313	
PA_tika-vin08_t:1313_2	ṭhapetvā dinnampi paṃsukūlikānampi vaṭṭatīti dasseti. Atha vassāvāsikaṃ demāti vadantīti	1313	
PA_tika-vin08_t:1313_3	ettha “paṃsukūlikānaṃ na vaṭṭatī”ti ajjhāharitvā yojetabbaṃ. Vassaṃ vutthabhikkhūnanti	1313	
PA_tika-vin08_t:1313_4	paṃsukūlikato aññesaṃ bhikkhūnaṃ. Upanibandhitvā gāhetabbanti “imasmiṃ rukkhe vā	1313	
PA_tika-vin08_t:1313_5	maṇḍape vā vasitvā cetiye vattaṃ katvā gaṇhathā”ti evaṃ upanibandhitvā gāhetabbaṃ.	1313	
PA_tika-vin08_t:1314_0	Pāṭipadaaruṇatotiādi vassūpanāyikadivasaṃ sandhāya vuttaṃ. Antarāmuttakaṃ pana pāṭipadaṃ	1314	
PA_tika-vin08_t:1314_1	atikkamitvāpi gāhetuṃ vaṭṭati. “Kattha nu kho vasissāmi, kattha vasantassa phāsu	1314	
PA_tika-vin08_t:1314_2	bhavissati, kattha vā paccaye labhissāmī”ti evaṃ uppannena vitakkena caratīti vitakkacāriko.	1314	
PA_tika-vin08_t:1314_3	Idāni yaṃ dāyakā pacchimavassaṃvutthānaṃ vassāvāsikaṃ deti, tattha paṭipajjanavidhiṃ	1314	
PA_tika-vin08_t:1314_4	dassetuṃ “pacchimavassūpanāyikadivase panā”tiādi āraddhaṃ. Āgantuko ce bhikkhūti	1314	
PA_tika-vin08_t:1314_5	cīvare gāhite pacchā āgato āgantuko bhikkhu. Pattaṭṭhāneti vassaggena āgantukabhikkhuno	1314	
PA_tika-vin08_t:1314_6	pattaṭṭhāne. Paṭhamavassūpagatāti āgantukassa āgamanato puretarameva pacchimikāya	1314	
PA_tika-vin08_t:1314_7	vassūpanāyikāya vassūpagatā. Laddhaṃ laddhanti punappunaṃ dāyakānaṃ santikā āgatāgatasāṭakaṃ.	1314	
PA_tika-vin08_t:1315_0	Sādiyantāpi hi teneva vassāvāsikassa sāminoti chinnavassattā vuttaṃ. Paṭhamameva	1315	
PA_tika-vin08_t:1315_1	katikāya katattā “neva adātuṃ labhantī”ti vuttaṃ, dātabbaṃ vārentānaṃ gīvā hotīti	1315	
PA_tika-vin08_t:1315_2	adhippāyo. Tesameva dātabbanti vassūpagatesu aladdhavassāvāsikānaṃ ekaccānameva dātabbaṃ.	1315	
PA_tika-vin08_t:1315_3	Bhatiniviṭṭhanti bhatiṃ katvā viya niviṭṭhaṃ pariyiṭṭhaṃ. Bhatiniviṭṭhanti vā pānīyupaṭṭhānādibhatiṃ	1315	
PA_tika-vin08_t:1315_4	katvā laddhaṃ. Saṅghikaṃ panātiādi kesañci vādadassanaṃ. Tattha saṅghikaṃ pana apalokanakammaṃ	1315	
PA_tika-vin08_t:1315_5	katvā gāhitanti tatruppādaṃ sandhāya vuttaṃ. Tattha apalokanakammaṃ katvā gāhitanti	1315	
PA_tika-vin08_t:1315_6	“chinnavassāvāsikañca idāni uppajjanakavassāvāsikañca imesaṃ dātuṃ ruccatī”ti anantare	1315	
PA_tika-vin08_t:1315_7	vuttanayena apalokanaṃ katvā gāhitaṃ saṅghena dinnattā vibbhantopi labhateva, pageva	1315	
PA_tika-vin08_t:1315_8	chinnavasso. Paccayavasena gāhitaṃ pana temāsaṃ vasitvā gahetuṃ attanā dāyakehi ca	1315	
PA_tika-vin08_t:1315_9	anumatattā bhatiniviṭṭhampi chinnavassopi vibbhantopi na labhatīti keci ācariyā vadanti.	1315	
PA_tika-vin08_t:1315_10	Idañca pacchā vuttattā pamāṇaṃ, teneva vassūpanāyikadivase evaṃ dāyakehi dinnaṃ vassāvāsikaṃ	13151	
PA_tika-vin08_t:1315_11	gahitabhikkhuno vassacchedaṃ akatvā vāsova heṭṭhā vihito, na pānīyupaṭṭhānādibhatikaraṇamattaṃ.	13151	
PA_tika-vin08_t:1315_12	Yadi hi taṃ bhatiniviṭṭhameva siyā, bhatikaraṇameva vidhātabbaṃ, tasmā vassaggena	13151	
PA_tika-vin08_t:1315_13	gāhitaṃ chinnavassādayo na labhantīti veditabbaṃ.	13151	
PA_tika-vin08_t:1316_0	“Idha, bhikkhave, vassaṃvuttho bhikkhu vibbhamati, saṅghasseva ta”nti vacanato “vataṭṭhāne…pe…	1316	
PA_tika-vin08_t:1316_1	saṅghikaṃ hotī”ti vuttaṃ. Saṅghikaṃ hotīti etena vutthavassānampi vassāvāsikabhāgo	1316	
PA_tika-vin08_t:1316_2	saṅghikato amocito tesaṃ vibbhamena saṅghiko hotīti dasseti. Manusseti dāyakamanusse.	1316	
PA_tika-vin08_t:1316_3	Labhatīti “mama pattabhāvaṃ etassa dethā”ti dāyake sampaṭicchāpenteneva saṅghikato	1316	
PA_tika-vin08_t:1316_4	viyojitaṃ hotīti vuttaṃ. Varabhāgaṃ sāmaṇerassāti tassa paṭhamagāhattā, therena pubbe	1316	
PA_tika-vin08_t:1316_5	paṭhamabhāgassa gahitattā, idāni gayhamānassa dutiyabhāgattā ca vuttaṃ.	1316	
PA_tika-vin08_t:1317_0	222. Idāni antarāmuttasenāsanaggāhaṃ dassetuṃ “ayamaparopī”tyādimāha. Tattha aparopīti	1317	
PA_tika-vin08_t:1317_1	pubbe vuttasenāsanaggāhadvayato aññopīti attho. Nanu ca “ayaṃ senāsanaggāho nāma	1317	
PA_tika-vin08_t:1317_2	duvidho hoti utukāle ca vassāvāse cā”ti vutto, atha kasmā “ayamaparopī”tyādi vuttoti	1317	
PA_tika-vin08_t:1317_3	codanaṃ sandhāyāha “divasavasena hī”tiādi. Aparajjugatāya āsāḷhiyāti paṭhamavassūpanāyikadivasabhūtaṃ	1317	
PA_tika-vin08_t:1317_4	āsāḷhipuṇṇamiyā pāṭipadaṃ sandhāya vuttaṃ, māsagatāya āsāḷhiyāti dutiyavassūpanāyikadivasabhūtasāvaṇapuṇṇamiyā	1317	
PA_tika-vin08_t:1317_5	pāṭipadaṃ. Aparajjugatāya pavāraṇāti assayujapuṇṇamiyā pāṭipadaṃ.	1317	
PA_tika-vin08_t:1318_0	223. Utukāle paṭibāhituṃ na labhatīti hemantagimhesu aññe sampattabhikkhū paṭibāhituṃ	1318	
PA_tika-vin08_t:1318_1	na labhati. Navakammanti navakammasammuti. Akatanti aparisaṅkhataṃ. Vippakatanti	1318	
PA_tika-vin08_t:1318_2	aniṭṭhitaṃ. Ekaṃ mañcaṭṭhānaṃ datvāti ekaṃ mañcaṭṭhānaṃ puggalikaṃ datvā. Tibhāganti	1318	
PA_tika-vin08_t:1318_3	tatiyabhāgaṃ. Evaṃ vissajjanampi thāvarena thāvaraṃ parivattanaṭṭhāneyeva pavisati,	1318	
PA_tika-vin08_t:1318_4	na itarathā sabbasenāsanavissajjanato. Sace saddhivihārikādīnaṃ dātukāmo hotīti sace	1318	
PA_tika-vin08_t:1318_5	so saṅghassa bhaṇḍaṭhapanaṭṭhānaṃ vā aññesaṃ bhikkhūnaṃ vasanaṭṭhānaṃ vā dātuṃ na	1318	
PA_tika-vin08_t:1318_6	icchati, attano saddhivihārikādīnaññeva dātukāmo hoti, tādisassa “tuyhaṃ puggalikameva	1318	
PA_tika-vin08_t:1318_7	katvā jaggāhī”ti na sabbaṃ dātabbanti adhippāyo. Tatthassa kattabbavidhiṃ dassento	1318	
PA_tika-vin08_t:1318_8	āha “kamma”ntiādi. Evañhītiādimhi cayānurūpaṃ tatiyabhāge vā upaḍḍhabhāge vā gahite	1318	
PA_tika-vin08_t:1318_9	taṃ bhāgaṃ dātuṃ labhatīti attho. Yenāti tesu dvīsu tīsu bhikkhūsu yena. So sāmīti	1318	
PA_tika-vin08_t:1318_10	tassā bhūmiyā vihārakaraṇe sova sāmī, taṃ paṭibāhitvā itarena na kātabbanti adhippāyo.	13181	
PA_tika-vin08_t:1319_0	224. Akataṭṭhāneti senāsanato bahi cayādīnaṃ akataṭṭhāne. Cayaṃ vā pamukhaṃ vāti	1319	
PA_tika-vin08_t:1319_1	saṅghikasenāsanaṃ nissāya tato bahi bandhitvā ekaṃ senāsanaṃ vā. Bahikuṭṭeti kuṭṭato	1319	
PA_tika-vin08_t:1319_2	bahi, attano kataṭṭhāneti attho. Sesaṃ suviññeyyameva.	1319	
PA_tika-vin08_t:1320	Senāsanaggāhakathāvaṇṇanā niṭṭhitā.	132	
PA_tika-vin08_t:1321	Catupaccayasādhāraṇakathāvaṇṇanā	132	
PA_tika-vin08_t:1322_0	225. Catupaccayasādhāraṇakathāyaṃ sammatena appamattakavissajjakenāti ñattidutiyakammavācāya	1322	
PA_tika-vin08_t:1322_1	vā apalokanakammena vā sammatena appamattakavissajjakasammutiladdhena. Avibhattaṃ	1322	
PA_tika-vin08_t:1322_2	saṅghikabhaṇḍanti pucchitabbakiccaṃ natthīti ettha avibhattaṃ saṅghikabhaṇḍanti kukkuccuppattiākāradassanaṃ,	1322	
PA_tika-vin08_t:1322_3	evaṃ kukkuccaṃ katvā pucchitabbakiccaṃ natthi, apucchitvāva dātabbanti adhippāyo.	1322	
PA_tika-vin08_t:1322_4	Kasmāti ce? Ettakassa saṅghikabhaṇḍassa vissajjanatthāyeva samaggassa saṅghassa anumatiyā	1322	
PA_tika-vin08_t:1322_5	katasammutikammattā. Guḷapiṇḍe…pe… dātabboti ettha guḷapiṇḍaṃ tālapakkappamāṇanti	1322	
PA_tika-vin08_t:1322_6	veditabbaṃ. Piṇḍāya paviṭṭhassapīti idaṃ upalakkhaṇamattaṃ. Aññena kāraṇena bahisīmagatassapi	1322	
PA_tika-vin08_t:1322_7	eseva nayo. Odanapaṭivīsoti saṅghabhattādisaṅghikaodanapaṭivīso. Antoupacārasīmāyaṃ	1322	
PA_tika-vin08_t:1322_8	ṭhitassāti anādare sāmivacanaṃ, antoupacārasīmāyaṃ ṭhitasseva gāhetuṃ vaṭṭati, na	1322	
PA_tika-vin08_t:1322_9	bahiupacārasīmaṃ pattassāti attho. Vuttañhetaṃ aṭṭhakathāyaṃ “bahiupacārasīmāya ṭhitānaṃ	1322	
PA_tika-vin08_t:1322_10	gāhethāti vadanti, na gāhetabba”nti. Antogāmaṭṭhānampīti ettha pi-saddo avuttasampiṇḍanattho,	13221	
PA_tika-vin08_t:1322_11	antogāmaṭṭhānampi bahigāmaṭṭhānampi gāhetuṃ vaṭṭatīti attho. Sambhāvanattho vā, tena	13221	
PA_tika-vin08_t:1322_12	antogāmaṭṭhānampi gāhetuṃ vaṭṭati, pageva bahigāmaṭṭhānanti.	13221	
PA_tika-vin08_t:1323	Catupaccayasādhāraṇakathāvaṇṇanā niṭṭhitā.	132	
PA_tika-vin08_t:1324	Iti vinayasaṅgahasaṃvaṇṇanābhūte vinayālaṅkāre	132	
PA_tika-vin08_t:1325	Catupaccayabhājanīyavinicchayakathālaṅkāro nāma	132	
PA_tika-vin08_t:1326	Aṭṭhavīsatimo paricchedo.	132	
PA_tika-vin08_t:1327	Vihāravinicchayakathāvaṇṇanā	132	
PA_tika-vin08_t:1328	Idāni catupaccayantogadhattā vihārassa catupaccayabhājanakathānantaraṃ vihāravinicchayakathā ārabhīyate. Tatridaṃ vuccati –	132	
PA_tika-vin08_t:1329	“Ko vihāro kenaṭṭhena;	132	
PA_tika-vin08_t:1330	Vihāro so katividho;	133	
PA_tika-vin08_t:1331	Kena so kassa dātabbo;	133	
PA_tika-vin08_t:1332	Kathaṃ ko tassa issaro.	133	
PA_tika-vin08_t:1333	“Kena so gāhito kassa;	133	
PA_tika-vin08_t:1334	Anuṭṭhāpaniyā kati;	133	
PA_tika-vin08_t:1335	Katihaṅgehi yuttassa;	133	
PA_tika-vin08_t:1336	Dhuvavāsāya dīyate”ti.	133	
PA_tika-vin08_t:1337_0	Tattha ko vihāroti catūsu paccayesu senāsanasaṅkhāto catūsu senāsanesu vihārasenāsanasaṅkhāto	1337	
PA_tika-vin08_t:1337_1	bhikkhūnaṃ nivāsabhūto patissayaviseso. Kenaṭṭhena vihāroti viharanti etthāti vihāro,	1337	
PA_tika-vin08_t:1337_2	iriyāpathadibbabrahmaariyasaṅkhātehi catūhi vihārehi ariyā ettha viharantītyattho.	1337	
PA_tika-vin08_t:1337_3	So katividhoti saṅghikavihāragaṇasantakavihārapuggalikavihāravasena tibbidho. Vuttañhetaṃ	1337	
PA_tika-vin08_t:1337_4	samantapāsādikāyaṃ “cātuddisaṃ saṅghaṃ uddissa bhikkhūnaṃ dinnaṃ vihāraṃ vā pariveṇaṃ	1337	
PA_tika-vin08_t:1337_5	vā āvāsaṃ vā mahantampi khuddakampi abhiyuñjato abhiyogo na ruhati, acchinditvā gaṇhitumpi	1337	
PA_tika-vin08_t:1337_6	na sakkoti. Kasmā? Sabbesaṃ dhuranikkhepābhāvato. Na hettha sabbe cātuddisā bhikkhū	1337	
PA_tika-vin08_t:1337_7	dhuranikkhepaṃ karontīti. Dīghabhāṇakādibhedassa pana gaṇassa, ekapuggalassa vā santakaṃ	1337	
PA_tika-vin08_t:1337_8	abhiyuñjitvā gaṇhanto sakkoti te dhuraṃ nikkhipāpetuṃ, tasmā tattha ārāme vuttanayeneva	1337	
PA_tika-vin08_t:1337_9	vinicchayo veditabbo”ti. Iminā dāyakasantako vihāro nāma natthīti dīpeti.	1337	
PA_tika-vin08_t:1338_0	Kena so dātabboti khattiyena vā brāhmaṇena vā yena kenaci so vihāro dātabbo. Kassa	1338	
PA_tika-vin08_t:1338_1	dātabboti saṅghassa vā gaṇassa vā puggalassa vā dātabbo. Kathaṃ dātabboti yadi saṅghassa	1338	
PA_tika-vin08_t:1338_2	deti, “imaṃ vihāraṃ āgatānāgatassa cātuddisassa saṅghassa dammī”ti, yadi gaṇassa,	1338	
PA_tika-vin08_t:1338_3	“imaṃ vihāraṃ āyasmantānaṃ dammī”ti, yadi puggalassa, “imaṃ vihāraṃ āyasmato dammī”ti	1338	
PA_tika-vin08_t:1338_4	dātabbo. Ko tassa issaroti yadi saṅghassa deti, saṅgho tassa vihārassa issaro. Yadi	1338	
PA_tika-vin08_t:1338_5	gaṇassa deti, gaṇo tassa issaro. Yadi puggalassa deti, puggalo tassa issaroti. Tathā	1338	
PA_tika-vin08_t:1338_6	hi vuttaṃ aṭṭhakathāyaṃ “dīghabhāṇakādikassa pana gaṇassa ekapuggalassa vā santaka”nti.	1338	
PA_tika-vin08_t:1339_0	Kena so gāhitoti senāsanaggāhāpakena so vihāro gāhito. Vuttañhetaṃ bhagavatā “anujānāmi,	1339	
PA_tika-vin08_t:1339_1	bhikkhave, pañcahaṅgehi samannāgataṃ senāsanaggāhāpakaṃ sammannituṃ, yo na chandāgatiṃ	1339	
PA_tika-vin08_t:1339_2	gaccheyya, na dosāgatiṃ gaccheyya, na mohāgatiṃ gaccheyya, evañca, bhikkhave, sammannitabbo,	1339	
PA_tika-vin08_t:1339_3	paṭhamaṃ bhikkhu yācitabbo, yācitvā byattena bhikkhunā paṭibalena saṅgho ñāpetabbo –	1339	
PA_tika-vin08_t:1340	“Suṇātu me, bhante, saṅgho, yadi saṅghassa pattakallaṃ, saṅgho itthannāmaṃ bhikkhuṃ senāsanaggāhāpakaṃ sammanneyya, esā ñatti.	134	
PA_tika-vin08_t:1341_0	“Suṇātu me, bhante, saṅgho, saṅgho itthannāmaṃ bhikkhuṃ senāsanaggāhāpakaṃ sammannati.	1341	
PA_tika-vin08_t:1341_1	Yassāyasmato khamati itthannāmassa bhikkhuno senāsanaggāhāpakassa sammuti, so tuṇhassa.	1341	
PA_tika-vin08_t:1341_2	Yassa nakkhamati, so bhāseyya.	1341	
PA_tika-vin08_t:1342	“Sammato saṅghena itthannāmo bhikkhu senāsanaggāhāpako, khamati saṅghassa, tasmā tuṇhī, evametaṃ dhārayāmī”ti.	134	
PA_tika-vin08_t:1343_0	Kassa so gāhitoti bhikkhūnaṃ so vihāro gāhito. Vuttañhetaṃ bhagavatā “anujānāmi,	1343	
PA_tika-vin08_t:1343_1	bhikkhave, paṭhamaṃ bhikkhū gaṇetuṃ, bhikkhū gaṇetvā seyyā gaṇetuṃ, seyyā gaṇetvā	1343	
PA_tika-vin08_t:1343_2	seyyaggena gāhetu”nti. Anuṭṭhāpaniyā katīti cattāro anuṭṭhāpanīyā vuḍḍhataro gilāno	1343	
PA_tika-vin08_t:1343_3	bhaṇḍāgāriko saṅghato laddhasenāsanoti. Vuttañhetaṃ kaṅkhāvitaraṇiyaṃ “vuḍḍho hi	1343	
PA_tika-vin08_t:1343_4	attano vuḍḍhatāya anuṭṭhāpanīyo, gilāno gilānatāya, saṅgho pana bhaṇḍāgārikassa vā	1343	
PA_tika-vin08_t:1343_5	dhammakathikavinayadharagaṇavācakācariyānaṃ vā bahūpakārataṃ guṇavisiṭṭhatañca sallakkhetvā	1343	
PA_tika-vin08_t:1343_6	dhuvavāsatthāya vihāraṃ sallakkhetvā sammannitvā deti, tasmā yassa saṅghena dinno,	1343	
PA_tika-vin08_t:1343_7	sopi anuṭṭhāpanīyo”ti.	1343	
PA_tika-vin08_t:1344_0	Katihaṅgehi yuttassa dhuvavāsāya dīyateti ukkaṭṭhaparicchedena dvīhi aṅgehi yuttassa	1344	
PA_tika-vin08_t:1344_1	dhuvavāsatthāya vihāro dīyate. Katamehi dvīhi? Bahūpakāratāya guṇavisiṭṭhatāya ceti.	1344	
PA_tika-vin08_t:1344_2	Kathaṃ viññāyatīti ce? “Bahūpakāratanti bhaṇḍāgārikatādibahuupakārabhāvaṃ, na kevalaṃ	1344	
PA_tika-vin08_t:1344_3	idamevāti āha ‘guṇavisiṭṭhatañcā’ti. Tena bahūpakārattepi guṇavisiṭṭhattābhāve guṇavisiṭṭhattepi	1344	
PA_tika-vin08_t:1344_4	bahūpakārattābhāve dātuṃ vaṭṭatīti dassetī”ti vinayatthamañjūsāyaṃ vacanato. Omakaparicchedena	1344	
PA_tika-vin08_t:1344_5	ekena aṅgena yuttassapi. Katamena ekena aṅgena? Bahūpakāratāya vā guṇavisiṭṭhatāya	1344	
PA_tika-vin08_t:1344_6	vā. Kathaṃ viññāyatīti ce? “Bahūpakārataṃ guṇavisiṭṭhatañca sallakkhentoti bhaṇḍāgārikassa	1344	
PA_tika-vin08_t:1344_7	bahūpakārataṃ, dhammakathikādīnaṃ guṇavisiṭṭhatañca sallakkhento”ti sāratthadīpaniyaṃ vacanato.	1344	
PA_tika-vin08_t:1345_0	Senāsanaggāho pana duvidho utukāle ca vassāvāse cāti kālavasena. Atha vā tayo senāsanaggāhā	1345	
PA_tika-vin08_t:1345_1	purimako pacchimako antarāmuttakoti. Tesaṃ viseso heṭṭhā vuttova. “Utukāle senāsanaggāho	1345	
PA_tika-vin08_t:1345_2	antarāmuttako ca taṅkhaṇapaṭisallāno cāti dubbidho. Vassāvāse senāsanaggāho purimako	1345	
PA_tika-vin08_t:1345_3	ca pacchimako cāti dubbidhoti cattāro senāsanaggāhā”ti ācariyā vadanti, taṃ vacanaṃ	1345	
PA_tika-vin08_t:1345_4	pāḷiyampi aṭṭhakathāyampi na āgataṃ. Pāḷiyaṃ pana “tayome, bhikkhave, senāsanaggāhā	1345	
PA_tika-vin08_t:1345_5	purimako pacchimako antarāmuttako”icceva āgato, aṭṭhakathāyampi “tīsu senāsanaggāhesu	1345	
PA_tika-vin08_t:1345_6	purimako ca pacchimako cāti ime dve gāhā thāvarā, antarāmuttake ayaṃ vinicchayo”ti āgato.	1345	
PA_tika-vin08_t:1346_0	Idāni pana ekacce ācariyā “imasmiṃ kāle sabbe vihārā saṅghikāva, puggalikavihāro	1346	
PA_tika-vin08_t:1346_1	nāma natthi. Kasmā? Vihāradāyakānaṃ vihāradānakāle kulūpakā ‘imaṃ vihāraṃ āgatānāgatassa	1346	
PA_tika-vin08_t:1346_2	cātuddisassa saṅghassa demā’ti vacībhedaṃ kārāpenti, tasmā navavihārāpi saṅghikā	1346	
PA_tika-vin08_t:1346_3	eva. Ekaccesu vihāresu evaṃ avatvā dentesupi ‘tasmiṃ jīvante puggaliko hoti, mate	1346	
PA_tika-vin08_t:1346_4	saṅghikoyevā’ti vuttattā porāṇakavihārāpi saṅghikāva hontī”ti vadanti. Tatrevaṃ vicāretabbo	1346	
PA_tika-vin08_t:1346_5	– vacībhedaṃ kārāpetvā dinnavihāresupi dāyakā saṅghaṃ uddissa karontā nāma appakā,	1346	
PA_tika-vin08_t:1346_6	“imaṃ nāma bhikkhuṃ imaṃ nāma theraṃ vasāpessāmī”ti cintetvā puttadāramittāmaccādīhi	1346	
PA_tika-vin08_t:1346_7	sammantetvā patiṭṭhāpenti, patiṭṭhānakāle avadantāpi dānakāle yebhuyyena vadanti.	1346	
PA_tika-vin08_t:1346_8	Atha pana kulūpakā dānakāle sikkhāpetvā vadāpenti, evaṃ vadantāpi dāyakā appakā saṅghaṃ	1346	
PA_tika-vin08_t:1346_9	uddissa denti, bahutarā attano kulūpakameva uddissa denti. Evaṃ sante kulūpakānaṃ	1346	
PA_tika-vin08_t:1346_10	vacanaṃ navasu adhammikadānesu “puggalassa pariṇataṃ saṅghassa pariṇāmetī”ti vuttaṃ	13461	
PA_tika-vin08_t:1346_11	ekaṃ adhammikadānaṃ āpajjati. “Tasmiṃ jīvante puggaliko, mate saṅghiko”ti ayaṃ pāṭho	13461	
PA_tika-vin08_t:1346_12	mūlapuggalikavisaye na āgato, mūlasaṅghikavihāraṃ jaggāpetuṃ puggalikakārāpanaṭṭhāne	13461	
PA_tika-vin08_t:1346_13	āgato, tasmā navavihārāpi puggalaṃ uddissa dinnā santiyeva. Porāṇakavihārāpi mūle	13461	
PA_tika-vin08_t:1346_14	puggalikavasena dinnā saddhivihārikādīnaṃ puggalikavaseneva dīyamānāpi tasmiṃ jīvanteyeva	13461	
PA_tika-vin08_t:1346_15	vissāsavasena gayhamānāpi puggalikā hontiyeva, tasmā sabbaso puggalikavihārassa abhāvavādo vicāretabbova.	13461	
PA_tika-vin08_t:1347_0	Aññe pana ācariyā “imasmiṃ kāle saṅghikavihārā nāma na santi, sabbe puggalikāva.	1347	
PA_tika-vin08_t:1347_1	Kasmā? Navavihārāpi patiṭṭhāpanakāle dānakāle ca kulūpakabhikkhuṃyeva uddissa katattā	1347	
PA_tika-vin08_t:1347_2	puggalikāva, porāṇakavihārāpi sissānusissehi vā aññehi vā puggalehi eva pariggahitattā,	1347	
PA_tika-vin08_t:1347_3	na kadāci saṅghena pariggahitattā puggalikāva honti, na saṅghikā”ti vadanti. Tatrāpyevaṃ	1347	
PA_tika-vin08_t:1347_4	vicāretabbaṃ – navavihārepi patiṭṭhānakālepi dānakālepi ekacce saṅghaṃ uddissa karonti,	1347	
PA_tika-vin08_t:1347_5	ekacce puggalaṃ. Pubbeva puggalaṃ uddissa katepi atthakāmānaṃ paṇḍitānaṃ vacanaṃ	1347	
PA_tika-vin08_t:1347_6	sutvā puggalikadānato saṅghikadānameva mahapphalataranti saddahitvā saṅghike karontāpi	1347	
PA_tika-vin08_t:1347_7	dāyakā santi, puggalikavasena paṭiggahite porāṇakavihārepi keci bhikkhū maraṇakāle	1347	
PA_tika-vin08_t:1347_8	saṅghassa niyyātenti. Keci kassaci adatvā maranti, tadā so vihāro saṅghiko hoti.	1347	
PA_tika-vin08_t:1347_9	Savatthukamahāvihāre pana karontā rājarājamahāmattādayo “pañcavassasahassaparimāṇaṃ	1347	
PA_tika-vin08_t:1347_10	sāsanaṃ yāva tiṭṭhati, tāva mama vihāre vasitvā saṅgho cattāro paccaye paribhuñjatū”ti	13471	
PA_tika-vin08_t:1347_11	paṇidhāya cirakālaṃ saṅghassa paccayuppādakaraṃ gāmakhettādikaṃ “amhākaṃ vihārassa	13471	
PA_tika-vin08_t:1347_12	demā”ti denti, vihārassāti ca vihāre vasanakasaṅghassa uddissa denti, na kulūpakabhūtassa	13471	
PA_tika-vin08_t:1347_13	ekapuggalassa eva, tasmā yebhuyyena saṅghikā dissanti, pāsāṇesu akkharaṃ likhitvāpi	13471	
PA_tika-vin08_t:1347_14	ṭhapenti, tasmā sabbaso saṅghikavihārābhāvavādopi vicāretabbova.	13471	
PA_tika-vin08_t:1348_0	Apare pana ācariyā “imasmiṃ kāle vihāradāyakasantakāva, tasmā dāyakāyeva vicāretuṃ	1348	
PA_tika-vin08_t:1348_1	issarā, na saṅgho, na puggalo. Vihāradāyake asantepi tassa puttadhītunattapanattādayo	1348	
PA_tika-vin08_t:1348_2	yāva kulaparamparā tassa vihārassa issarāva honti. Kasmāti ce? ‘Yena vihāro kārito,	1348	
PA_tika-vin08_t:1348_3	so vihārasāmiko’ti āgatattā ca ‘tassa vā kule yo koci āpucchitabbo’ti ca vacanato	1348	
PA_tika-vin08_t:1348_4	vihārassāmibhūto dāyako vā tassa vaṃse uppanno vā vicāretuṃ issaro. ‘Pacchinne kulavaṃse	1348	
PA_tika-vin08_t:1348_5	yo tassa janapadassa sāmiko, so acchinditvā puna deti cittalapabbate bhikkhunā nīhaṭaṃ	1348	
PA_tika-vin08_t:1348_6	udakavāhakaṃ aḷanāgarājamahesī viya, evampi vaṭṭatī’ti aṭṭhakathāyaṃ vacanato vihāradāyakassa	1348	
PA_tika-vin08_t:1348_7	kulavaṃse pacchinnepi tassa janapadassa issaro rājā vā rājamahāmatto vā yo koci issaro	1348	
PA_tika-vin08_t:1348_8	vā vihāraṃ vicāretuṃ yathājjhāsayaṃ dātuṃ vaṭṭatī”ti vadanti, tampi aññe paṇḍitā nānujānanti.	1348	
PA_tika-vin08_t:1349_0	Kathaṃ? “Yena vihāro kārito, so vihārasāmiko”ti vacanaṃ pubbavohāravasena vuttaṃ,	1349	
PA_tika-vin08_t:1349_1	na idāni issaravasena yathā jetavanaṃ, pattassāmikotyādi. Yathā hi jetassa rājakumārassa	1349	
PA_tika-vin08_t:1349_2	vanaṃ uyyānaṃ jetavananti viggahe kate yadipi anāthapiṇḍikena kiṇitvā vihārapatiṭṭhāpanakālato	1349	
PA_tika-vin08_t:1349_3	paṭṭhāya rājakumāro tassa uyyānassa issaro na hoti, tathāpi anāthapiṇḍikena kiṇitakālato	1349	
PA_tika-vin08_t:1349_4	pubbe issarabhūtapubbattā pubbavohāravasena sabbadāpi jetavanantveva voharīyati.	1349	
PA_tika-vin08_t:1349_5	Yathā ca pattassa sāmiko pattassāmikoti viggahe kate yadipi dāyakehi kiṇitvā bhikkhussa	1349	
PA_tika-vin08_t:1349_6	dinnakālato paṭṭhāya kammāro pattassa issaro na hoti, tathāpi dāyakena kiṇitakālato	1349	
PA_tika-vin08_t:1349_7	pubbe issarabhūtapubbattā pubbavohāravasena pattassāmikotveva voharīyati, evaṃ yadipi	1349	
PA_tika-vin08_t:1349_8	bhikkhussa dinnakālato paṭṭhāya dāyako vihārassa issaro na hoti vatthupariccāgalakkhaṇattā	1349	
PA_tika-vin08_t:1349_9	dānassa, tathāpi dānakālato pubbe issarabhūtapubbattā pubbavohāravasena vihārassāmikotveva	1349	
PA_tika-vin08_t:1349_10	voharīyati, na mukhyato issarabhāvatoti viññāyati, tasmā saṅghassa vā gaṇassa vā	13491	
PA_tika-vin08_t:1349_11	puggalassa vā dinnakālato paṭṭhāya saṅghādayo paṭiggāhakā eva vicāretuṃ issarā, na dāyako.	13491	
PA_tika-vin08_t:1350_0	Kathaṃ viññāyatīti ce? Santesupi anāthapiṇḍikādīsu vihāradāyakesu “anujānāmi, bhikkhave,	1350	
PA_tika-vin08_t:1350_1	pañcahaṅgehi samannāgataṃ bhikkhuṃ senāsanaggāhāpakaṃ sammannitu”ntiādinā saṅghena	1350	
PA_tika-vin08_t:1350_2	sammataṃ senāsanaggāhāpakaṃ anujānitvā, “anujānāmi, bhikkhave…pe… seyyaggena gāhetu”ntiādinā	1350	
PA_tika-vin08_t:1350_3	senāsanaggāhāpakasseva vicāretuṃ issarabhāvassa vacanato ca “dve bhikkhū saṅghikaṃ	1350	
PA_tika-vin08_t:1350_4	bhūmiṃ gahetvā sodhetvā saṅghikaṃ senāsanaṃ karonti, yena sā bhūmi paṭhamaṃ gahitā,	1350	
PA_tika-vin08_t:1350_5	so sāmī”ti ca “ubhopi puggalikaṃ karonti, soyeva sāmī”ti ca “yo pana saṅghikaṃ vallimattampi	1350	
PA_tika-vin08_t:1350_6	aggahetvā āharimena upakaraṇena saṅghikāya bhūmiyā puggalikavihāraṃ kāreti, upaḍḍhaṃ	1350	
PA_tika-vin08_t:1350_7	saṅghikaṃ upaḍḍhaṃ puggalika”nti ca saṅghapuggalānaṃyeva sāmibhāvassa aṭṭhakathāyaṃ	1350	
PA_tika-vin08_t:1350_8	vuttattā ca viññāyati.	1350	
PA_tika-vin08_t:1351_0	“Tassa vā kule yo koci āpucchitabbo”ti aṭṭhakathāvacanampi tesaṃ vihārassa issarabhāvadīpakaṃ	1351	
PA_tika-vin08_t:1351_1	na hoti, atha kho gamiko bhikkhu disaṃ gantukāmo vihāre āpucchitabbabhikkhusāmaṇeraārāmikesu	1351	
PA_tika-vin08_t:1351_2	asantesu te āpucchitvā gantabbabhāvameva dīpeti. Vuttañhetaṃ aṭṭhakathāyaṃ “imaṃ	1351	
PA_tika-vin08_t:1351_3	pana dasavidhampi seyyaṃ saṅghike vihāre santharitvā vā santharāpetvā vā pakkamantena	1351	
PA_tika-vin08_t:1351_4	āpucchitvā pakkamitabbaṃ, āpucchantena ca bhikkhumhi sati bhikkhu āpucchitabbo…pe…	1351	
PA_tika-vin08_t:1351_5	tasmiṃ asati ārāmiko, tasmimpi asati yena vihāro kārito, so vihārassāmiko, tassa	1351	
PA_tika-vin08_t:1351_6	vā kule yo koci āpucchitabbo”ti. Evaṃ ārāmikassapi āpucchitabbato olokanatthāya vattasīseneva	1351	
PA_tika-vin08_t:1351_7	āpucchitabbo, na tesaṃ saṅghikasenāsanassa issarabhāvatoti daṭṭhabbaṃ.	1351	
PA_tika-vin08_t:1352_0	“Pacchinne kulavaṃse”tyādivacanañca akappiyavasena katānaṃ akappiyavohārena paṭiggahitānaṃ	1352	
PA_tika-vin08_t:1352_1	khettavatthutaḷākādīnaṃ akappiyattā bhikkhūhi pariccattānaṃ kappiyakaraṇatthāya rājādīhi	1352	
PA_tika-vin08_t:1352_2	gahetvā puna tesaṃyeva bhikkhūnaṃ dānameva dīpeti, na tesaṃ rājādīnaṃ tehi bhikkhūhi	1352	
PA_tika-vin08_t:1352_3	aññesaṃ saṅghagaṇapuggalacetiyānaṃ dānaṃ. Yadi dadeyyuṃ, adhammikadānaadhammikapaaggahaadhammikaparibhogā	1352	
PA_tika-vin08_t:1352_4	siyuṃ. Vuttañhetaṃ parivāre “nava adhammikāni dānāni saṅghassa pariṇataṃ aññasaṅghassa	1352	
PA_tika-vin08_t:1352_5	vā cetiyassa vā puggalassa vā pariṇāmeti, cetiyassa pariṇataṃ aññacetiyassa vā saṅghassa	1352	
PA_tika-vin08_t:1352_6	vā puggalassa vā pariṇāmeti, puggalassa pariṇataṃ aññapuggalassa vā saṅghassa vā	1352	
PA_tika-vin08_t:1352_7	cetiyassa vā pariṇāmetī”ti. Aṭṭhakathāyañca “nava adhammikāni dānānīti…pe… evaṃ vuttāni.	1352	
PA_tika-vin08_t:1352_8	Nava paṭiggahaparibhogāti etesaṃyeva dānānaṃ paṭiggahā ca paribhogā cā”ti vuttaṃ.	1352	
PA_tika-vin08_t:1352_9	Tasmā yadi rājādayo issarāti gahetvā aññassa deyyuṃ, tampi dānaṃ adhammikadānaṃ hoti,	1352	
PA_tika-vin08_t:1352_10	taṃ dānaṃ paṭiggahā ca adhammikapaṭiggahā honti, taṃ dānaṃ paribhuñjantā ca adhammikaparibhogā hontīti daṭṭhabbaṃ.	13521	
PA_tika-vin08_t:1353_0	Athāpi evaṃ vadeyyuṃ “vihāradānaṃ saṅghassa, aggaṃ buddhena vaṇṇitantiādīsu ‘saṅghassā’ti	1353	
PA_tika-vin08_t:1353_1	ayaṃ saddo ‘dāna’nti ettha sāmisambandho na hoti, atha kho sampadānameva, ‘dāyakassā’ti	1353	
PA_tika-vin08_t:1353_2	pana sāmisambandho ajjhāharitabbo, tasmā sāmibhūto dāyakova issaro, na sampadānabhūto	1353	
PA_tika-vin08_t:1353_3	saṅgho”ti. Te evaṃ vattabbā – “vihāradānaṃ saṅghassā”ti idaṃ dānasamaye pavattavasena	1353	
PA_tika-vin08_t:1353_4	vuttaṃ, na dinnasamaye pavattavasena. Dānakāle hi dāyako attano vatthubhūtaṃ vihāraṃ	1353	
PA_tika-vin08_t:1353_5	saṅghassa pariccajitvā deti, tasmā tasmiṃ samaye dāyako sāmī hoti, saṅgho sampadānaṃ,	1353	
PA_tika-vin08_t:1353_6	dinnakāle pana saṅghova sāmī hoti vihārassa paṭiggahitattā, na dāyako pariccattattā,	1353	
PA_tika-vin08_t:1353_7	tasmā saṅgho vicāretuṃ issaro. Tenāha bhagavā “pariccattaṃ taṃ, bhikkhave, dāyakehī”ti.	1353	
PA_tika-vin08_t:1353_8	Idaṃ pana saddalakkhaṇagarukā saddahissantīti vuttaṃ, atthato pana cīvarādīnaṃ catunnaṃ	1353	
PA_tika-vin08_t:1353_9	paccayānaṃ dānakāleyeva dāyakasantakabhāvo dinnakālato paṭṭhāya paṭiggāhakasantakabhāvo	1353	
PA_tika-vin08_t:1353_10	sabbesaṃ pākaṭo, tasmā idampi vacanaṃ dāyakasantakabhāvasādhakaṃ na hotīti daṭṭhabbaṃ.	13531	
PA_tika-vin08_t:1354_0	Evaṃ hotu, tathāpi “sace bhikkhūhi pariccattabhāvaṃ ñatvā sāmiko vā tassa puttadhītaro	1354	
PA_tika-vin08_t:1354_1	vā añño vā koci vaṃse uppanno puna kappiyavohārena deti, vaṭṭatī”ti aṭṭhakathāyaṃ	1354	
PA_tika-vin08_t:1354_2	vuttattā vihārassāmikabhūtadāyakassa vā tassa puttadhītādīnaṃ vaṃse uppannānaṃ vā	1354	
PA_tika-vin08_t:1354_3	dātuṃ issarabhāvo siddhoyevāti. Na siddho. Kasmāti ce? Nanu vuttaṃ “bhikkhūhi pariccattabhāvaṃ	1354	
PA_tika-vin08_t:1354_4	ñatvā”ti, tasmā akappiyattā bhikkhūhi pariccattameva kappiyakaraṇatthāya dāyakādīhi	1354	
PA_tika-vin08_t:1354_5	puna kappiyavohārena deti, vaṭṭati. Yathā appaṭiggahitattā bhikkhūhi aparibhuttameva	1354	
PA_tika-vin08_t:1354_6	khādanīyabhojanīyaṃ bhikkhusantakaṃyeva āpattimocanatthaṃ dāyakādayo paṭiggahāpeti,	1354	
PA_tika-vin08_t:1354_7	na paribhuttaṃ, yathā ca bījagāmapariyāpannaṃyeva bhikkhusantakaṃ bījagāmabhūtagāmabhāvato	1354	
PA_tika-vin08_t:1354_8	parimocanatthaṃ kappiyakārakādayo kappiyaṃ karonti, na apariyāpannaṃ, evaṃ akappiyaṃ	1354	
PA_tika-vin08_t:1354_9	bhikkhūhi pariccattaṃyeva taḷākādikaṃ kappiyakaraṇatthaṃ dāyakādayo puna denti, na	1354	
PA_tika-vin08_t:1354_10	apariccattaṃ, tasmā idampi vacanaṃ kappiyakaraṇattaṃyeva sādheti, na issarattanti viññāyati.	13541	
PA_tika-vin08_t:1355_0	Tathāpi evaṃ vadeyyuṃ “jātibhūmiyaṃ jātibhūmikā upāsakā āyasmantaṃ dhammikattheraṃ	1355	
PA_tika-vin08_t:1355_1	sattahi jātibhūmikavihārehi pabbājayiṃsūti vacanato dāyako vihārassa issaroti viññāyati.	1355	
PA_tika-vin08_t:1355_2	Issarattāyeva hi te theraṃ pabbājetuṃ sakkā, no anissarā”ti, na kho panevaṃ daṭṭhabbaṃ.	1355	
PA_tika-vin08_t:1355_3	Kasmā? “Jātibhūmikā upāsakā”icceva hi vuttaṃ, na “vihāradāyakā”ti, tasmā tasmiṃ dese	1355	
PA_tika-vin08_t:1355_4	vasantā bahavo upāsakā āyasmantaṃ dhammikattheraṃ ayuttacārittā sakalasattavihārato	1355	
PA_tika-vin08_t:1355_5	pabbājayiṃsu, na attano vihāradāyakabhāvena issarattā, tasmā idampi udāharaṇaṃ na	1355	
PA_tika-vin08_t:1355_6	issarabhāvadīpakaṃ, atha kho aparādhānurūpakaraṇabhāvadīpakanti daṭṭhabbaṃ. Evaṃ	1355	
PA_tika-vin08_t:1355_7	yadā dāyako vihāraṃ patiṭṭhāpetvā deti, tassa muñcacetanaṃ patvā dinnakālato paṭṭhāya	1355	
PA_tika-vin08_t:1355_8	so vā tassa vaṃse uppanno vā janapadassāmikarājādayo vā issarā bhavituṃ vā vicāretuṃ	1355	
PA_tika-vin08_t:1355_9	vā na labhanti, paṭiggāhakabhūto saṅgho vā gaṇo vā puggalo vā soyeva issaro bhavituṃ	1355	
PA_tika-vin08_t:1355_10	vā vicāretuṃ vā labhatīti daṭṭhabbaṃ.	13551	
PA_tika-vin08_t:1356_0	Tattha dāyakādīnaṃ issaro bhavituṃ alabhanabhāvo kathaṃ viññāyatīti ce? “Vatthupariccāgalakkhaṇattā	1356	
PA_tika-vin08_t:1356_1	dānassa, pathavādivatthupariccāgena ca puna gahaṇassa ayuttattā”ti vimativinodaniyaṃ	1356	
PA_tika-vin08_t:1356_2	vacanato “anujānāmi, bhikkhave, yaṃ dīyamānaṃ patati, taṃ sāmaṃ gahetvā paribhuñjituṃ,	1356	
PA_tika-vin08_t:1356_3	pariccattaṃ taṃ, bhikkhave, dāyakehī”ti bhagavatā vuttattā ca “pariccattaṃ taṃ, bhikkhave,	1356	
PA_tika-vin08_t:1356_4	dāyakehīti vacanena panettha parasantakābhāvo dīpito”ti aṭṭhakathāyaṃ vuttattā ca	1356	
PA_tika-vin08_t:1356_5	viññāyati. Saṅghādīnaṃ issaro bhavituṃ labhanabhāvo kathaṃ ñātabboti ce? Saṅghiko	1356	
PA_tika-vin08_t:1356_6	nāma vihāro saṅghassa dinno hoti pariccatto, “puggalike puggalikasaññī aññassa puggalike	1356	
PA_tika-vin08_t:1356_7	āpatti dukkaṭassa, attano puggalike anāpattī”ti pācittiyapāḷiyaṃ āgamanato ca “antamaso	1356	
PA_tika-vin08_t:1356_8	caturaṅgulapādakaṃ gāmadārakehi paṃsvāgārakesu kīḷantehi katampi saṅghassa dinnato	1356	
PA_tika-vin08_t:1356_9	paṭṭhāya garubhaṇḍaṃ hotī”ti samantapāsādikāyaṃ vacanato ca “abhiyogepi cettha cātuddisaṃ	1356	
PA_tika-vin08_t:1356_10	saṅghaṃ uddissa bhikkhūnaṃ dinnaṃ vihāraṃ vā pariveṇaṃ vā āvāsaṃ vā mahantampi khuddakampi	13561	
PA_tika-vin08_t:1356_11	abhiyuñjato abhiyogo na ruhati, acchinditvā gaṇhitumpi na sakkoti. Kasmā? Sabbesaṃ	13561	
PA_tika-vin08_t:1356_12	dhuranikkhepābhāvato. Na hettha sabbe cātuddisā bhikkhū dhuranikkhepaṃ karontīti.	13561	
PA_tika-vin08_t:1356_13	Dīghabhāṇakādibhedassa pana gaṇassa ekapuggalassa vā santakaṃ abhiyuñjitvā gaṇhanto	13561	
PA_tika-vin08_t:1356_14	sakkoti te dhuraṃ nikkhipāpetu”nti dutiyapārājikavaṇṇanāyaṃ vacanato ca viññāyati.	13561	
PA_tika-vin08_t:1357_0	Kathaṃ dāyakādīnaṃ vicāretuṃ alabhanabhāvo viññāyatīti ce? Santesupi veḷuvanavihārādidāyakesu	1357	
PA_tika-vin08_t:1357_1	tesaṃ vicāraṇaṃ ananujānitvā “anujānāmi, bhikkhave, pañcahaṅgehi samannāgataṃ bhikkhuṃ	1357	
PA_tika-vin08_t:1357_2	senāsanaggāhāpakaṃ sammannitu”nti bhikkhusseva senāsanaggāhāpakasammutianujānato	1357	
PA_tika-vin08_t:1357_3	ca bhaṇḍanakārakesu kosambakabhikkhūsu sāvatthiṃ āgatesu anāthapiṇḍikena ca visākhāya	1357	
PA_tika-vin08_t:1357_4	mahāupāsikāya ca “kathāhaṃ, bhante, tesu bhikkhūsu paṭipajjāmī”ti evaṃ jetavanavihāradāyakapubbārāmavihāradāyakabhūtesu	1357	
PA_tika-vin08_t:1357_5	ārocitesupi tesaṃ senāsanavicāraṇaṃ avatvā āyasmatā sāriputtattherena “kathaṃ nu	1357	
PA_tika-vin08_t:1357_6	kho, bhante, tesu bhikkhūsu senāsane paṭipajjitabba”nti ārocite “tena hi, sāriputta,	1357	
PA_tika-vin08_t:1357_7	vivittaṃ senāsanaṃ dātabba”nti vatvā “sace pana, bhante, vivittaṃ na hoti, kathaṃ	1357	
PA_tika-vin08_t:1357_8	paṭipajjitabba”nti vutte “tena hi vivittaṃ katvāpi dātabbaṃ, na tvevāhaṃ, sāriputta,	1357	
PA_tika-vin08_t:1357_9	kenaci pariyāyena vuḍḍhatarassa bhikkhuno senāsanaṃ paṭibāhitabbanti vadāmi, yo paṭibāheyya,	1357	
PA_tika-vin08_t:1357_10	āpatti dukkaṭassā”ti therasseva senāsanassa vicāraṇassa anuññātattā ca viññāyati.	13571	
PA_tika-vin08_t:1358_0	Kathaṃ pana saṅghādīnaṃ senāsanaṃ vicāretuṃ labhanabhāvo viññāyatīti? “Evañca, bhikkhave,	1358	
PA_tika-vin08_t:1358_1	sammannitabbo – paṭhamaṃ bhikkhu yācitabbo, yācitvā byattena bhikkhunā paṭibalena saṅgho ñāpetabbo –	1358	
PA_tika-vin08_t:1359	Suṇātu me, bhante, saṅgho…pe… sammato saṅghena itthannāmo bhikkhu senāsanaggāhāpako, khamati saṅghassa, tasmā tuṇhī, evametaṃ dhārayāmīti.	135	
PA_tika-vin08_t:1360_0	Evaṃ saṅghena senāsanaggāhāpakaṃ sammannāpetvā puna tena saṅghasammatena senāsanaggāhāpakena	1360	
PA_tika-vin08_t:1360_1	senāsanaggāhakavidhānaṃ anujānituṃ anujānāmi, bhikkhave, paṭhamaṃ bhikkhū gaṇetuṃ,	1360	
PA_tika-vin08_t:1360_2	bhikkhū gaṇetvā seyyā gaṇetuṃ, seyyā gaṇetvā seyyaggena gāhetu”nti vacanato saṅghikasenāsanassa	1360	
PA_tika-vin08_t:1360_3	saṅghena vicāretuṃ labhanabhāvo viññāyati.	1360	
PA_tika-vin08_t:1361_0	“Dīghabhāṇakādibhedassa pana gaṇassa ekapuggalassa vā dinnavihārādiṃ acchinditvā	1361	
PA_tika-vin08_t:1361_1	gaṇhante dhuranikkhepasambhavā pārājika”nti aṭṭhakathāyaṃ āgamanato ca “attano puggalike	1361	
PA_tika-vin08_t:1361_2	anāpattī”ti pāḷiyaṃ āgamanato ca “yasmiṃ pana vissāso ruhati, tassa santakaṃ attano	1361	
PA_tika-vin08_t:1361_3	puggalikamiva hotīti mahāpaccariādīsu vutta”nti aṭṭhakathāyaṃ vacanato ca gaṇassa	1361	
PA_tika-vin08_t:1361_4	dinno gaṇasantakavihāro gaṇeneva vicārīyate, no dāyakādīhi. Puggalassa dinno puggalikavihāropi	1361	
PA_tika-vin08_t:1361_5	paṭiggāhakapuggaleneva vicārīyate, no dāyakādīhīti viññāyati. Evaṃ vinayapāḷiyaṃ	1361	
PA_tika-vin08_t:1361_6	aṭṭhakathāṭīkāsu ca vihārassa saṅghikagaṇasantakapuggalikavasena tividhasseva vacanato	1361	
PA_tika-vin08_t:1361_7	ca tesaṃyeva saṅghagaṇapuggalānaṃ vihāravicāraṇassa anuññātattā ca dāyakasantakassa	1361	
PA_tika-vin08_t:1361_8	vihārassa visuṃ avuttattā ca dāyakānaṃ vihāravicāraṇassa ananuññātattā ca saṅghādayo	1361	
PA_tika-vin08_t:1361_9	eva vihārassa issarā honti, teyeva ca vicāretuṃ labhantīti daṭṭhabbaṃ.	1361	
PA_tika-vin08_t:1362_0	Evaṃ hotu, tesu paṭiggāhakabhūtesu saṅghagaṇapuggalesu so vihāro kassa santako hoti,	1362	
PA_tika-vin08_t:1362_1	kena ca vicāretabboti? Vuccate – saṅghikavihāre tāva “āgatānāgatassa cātuddisassa	1362	
PA_tika-vin08_t:1362_2	saṅghassa dammī”ti dinnattā paṭiggāhakesu kālakatesupi tadañño cātuddisasaṅgho ca	1362	
PA_tika-vin08_t:1362_3	anāgatasaṅgho ca issaro, tassa santako, tena vicāretabbo. Gaṇasantake pana tasmiṃ	1362	
PA_tika-vin08_t:1362_4	gaṇe yāva ekopi atthi, tāva gaṇasantakova, tena avasiṭṭhena bhikkhunā vicāretabbo.	1362	
PA_tika-vin08_t:1362_5	Sabbesu kālakatesu yadi sakalagaṇo vā taṃgaṇapariyāpannaavasiṭṭhapuggalo vā jīvamānakāleyeva	1362	
PA_tika-vin08_t:1362_6	yassa kassaci dinno, yena ca vissāsaggāhavasena gahito, so issaro. Sacepi sakalagaṇo	1362	
PA_tika-vin08_t:1362_7	jīvamānakāleyeva aññagaṇassa vā saṅghassa vā puggalassa vā deti, te aññagaṇasaṅghapuggalā	1362	
PA_tika-vin08_t:1362_8	issarā honti. Puggalikavihāre pana so vihārassāmiko attano jīvamānakāleyeva saṅghassa	1362	
PA_tika-vin08_t:1362_9	vā gaṇassa vā puggalassa vā deti, te issarā honti. Yo vā pana tassa jīvamānasseva	1362	
PA_tika-vin08_t:1362_10	vissāsaggāhavasena gaṇhāti, sova issaro hotīti daṭṭhabbo.	13621	
PA_tika-vin08_t:1363_0	Kathaṃ viññāyatīti ce? Saṅghike vihārassa garubhaṇḍattā avissajjiyaṃ avebhaṅgikaṃ	1363	
PA_tika-vin08_t:1363_1	hoti, na kassaci dātabbaṃ. Gaṇasantakapuggalikesu pana tesaṃ sāmikattā dānavissāsaggāhā	1363	
PA_tika-vin08_t:1363_2	ruhanti, “tasmā so jīvamānoyeva sabbaṃ attano parikkhāraṃ nissajjitvā kassaci adāsi,	1363	
PA_tika-vin08_t:1363_3	koci vā vissāsaṃ aggahesi. Yassa dinnaṃ, yena ca gahitaṃ, tasseva hotī”ti ca “dvinnaṃ	1363	
PA_tika-vin08_t:1363_4	santakaṃ hoti avibhattaṃ, ekasmiṃ kālakate itaro sāmī, bahūnampi santake eseva nayo”ti	1363	
PA_tika-vin08_t:1363_5	ca aṭṭhakathāyaṃ vuttattā viññāyati.	1363	
PA_tika-vin08_t:1364_0	Evaṃ pana vissajjetvā adinnaṃ “mamaccayena asukassa hotū”ti dānaṃ accayadānattā na	1364	
PA_tika-vin08_t:1364_1	ruhati. Vuttañhetaṃ aṭṭhakathāyaṃ “sace hi pañcasu sahadhammikesu yo koci kālaṃ karonto	1364	
PA_tika-vin08_t:1364_2	‘mamaccayena mayhaṃ parikkhāro upajjhāyassa hotu, ācariyassa hotu, saddhivihārikassa	1364	
PA_tika-vin08_t:1364_3	hotu, antevāsikassa hotu, mātu hotu, pitu hotu, aññassa vā kassaci hotū’ti vadati,	1364	
PA_tika-vin08_t:1364_4	tesaṃ na hoti, saṅghasseva hoti. Na hi pañcannaṃ sahadhammikānaṃ accayadānaṃ ruhati,	1364	
PA_tika-vin08_t:1364_5	gihīnaṃ pana ruhatī”ti. Ettha ca ekacce pana vinayadharā “gihīnanti padaṃ sampadānanti	1364	
PA_tika-vin08_t:1364_6	gahetvā bhikkhūnaṃ santakaṃ accayadānavasena gihīnaṃ dadante ruhati, pañcannaṃ pana	1364	
PA_tika-vin08_t:1364_7	sahadhammikānaṃ dento na ruhatī”ti vadanti. Evaṃ sante mātāpitūnaṃ dadantopi ruheyya	1364	
PA_tika-vin08_t:1364_8	tesaṃ gihibhūtattā. “Atha ca pana ‘mātu hotu, pitu hotu, aññassa vā kassaci hotū’ti	1364	
PA_tika-vin08_t:1364_9	vadati, tesaṃ na hotī”ti vacanato na ruhatīti viññāyati, tasmā “gihīnaṃ panā”ti idaṃ	1364	
PA_tika-vin08_t:1364_10	na sampadānavacanaṃ, atha kho sāmivacanamevāti daṭṭhabbaṃ. Tena gihīnaṃ pana santakaṃ	13641	
PA_tika-vin08_t:1364_11	accayadānaṃ ruhatīti sambandho kātabbo.	13641	
PA_tika-vin08_t:1365_0	Kiñca bhiyyo – “sace hi pañcasu sahadhammikesu yo koci kālaṃ karonto mamaccayena	1365	
PA_tika-vin08_t:1365_1	mayhaṃ parikkhāro”ti ārabhitvā “na hi pañcannaṃ sahadhammikānaṃ accayadānaṃ ruhati,	1365	
PA_tika-vin08_t:1365_2	gihīnaṃ pana ruhatī”ti vuttattā sāmyatthe chaṭṭhībahuvacanaṃ samatthitaṃ bhavati.	1365	
PA_tika-vin08_t:1365_3	Yadi evaṃ “gihīna”nti padassa asampadānatte sati katamaṃ sampadānaṃ hotīti? “Yassa	1365	
PA_tika-vin08_t:1365_4	kassacī”ti padaṃ. Vuttañhi aṭṭhakathāyaṃ “mātu hotu, pitu hotu, aññassa vā kassaci	1365	
PA_tika-vin08_t:1365_5	hotū”ti. Ayamattho ajjukavatthunā dīpetabbo. Evaṃ jīvamānakāleyeva datvā matesu vinicchayo	1365	
PA_tika-vin08_t:1365_6	amhehi ñāto, kassaci adatvā matesu vinicchayo kathaṃ ñātabboti? Tatthāpi saṅghike	1365	
PA_tika-vin08_t:1365_7	tāva heṭṭhā vuttanayena saṅghova issaro, gaṇasantake pana ekaccesu avasesā issarā,	1365	
PA_tika-vin08_t:1365_8	sabbesu matesu saṅghova issaro. Vuttañhi aṭṭhakathāyaṃ “sabbesu matesu saṅghikaṃ	1365	
PA_tika-vin08_t:1365_9	hotī”ti. Puggalike pana vihārassa garubhaṇḍattā avissajjiyaṃ avebhaṅgikaṃ saṅghikameva hoti.	1365	
PA_tika-vin08_t:1366_0	Kathaṃ viññāyatīti ce? “Bhikkhussa, bhikkhave, kālakate saṅgho sāmī pattacīvare,	1366	
PA_tika-vin08_t:1366_1	apica gilānupaṭṭhākā bahūpakārā, anujānāmi, bhikkhave, saṅghena ticīvarañca pattañca	1366	
PA_tika-vin08_t:1366_2	gilānupaṭṭhākānaṃ dātuṃ. Yaṃ tattha lahubhaṇḍaṃ lahuparikkhāraṃ, taṃ sammukhībhūtena	1366	
PA_tika-vin08_t:1366_3	saṅghena bhājetuṃ. Yaṃ tattha garubhaṇḍaṃ garuparikkhāraṃ, taṃ āgatānāgatassa cātuddisassa	1366	
PA_tika-vin08_t:1366_4	saṅghassa avissajjiyaṃ avebhaṅgika”nti tena bhagavatā jānatā passatā arahatā sammāsambuddhena	1366	
PA_tika-vin08_t:1366_5	vuttattā viññāyati. Evampi “garubhaṇḍaṃ garuparikkhāraṃ”icceva bhagavatā vuttaṃ,	1366	
PA_tika-vin08_t:1366_6	na “vihāra”nti, tasmā kathaṃ vihārassa garubhaṇḍabhāvoti viññāyatīti? “Vihāro vihāravatthu,	1366	
PA_tika-vin08_t:1366_7	idaṃ dutiyaṃ avebhaṅgika”nti pāḷiyaṃ,	1366	
PA_tika-vin08_t:1367	“Dvisaṅgahāni dve honti, tatiyaṃ catusaṅgahaṃ;	136	
PA_tika-vin08_t:1368	Catutthaṃ navakoṭṭhāsaṃ, pañcamaṃ aṭṭhabhedanaṃ.	136	
PA_tika-vin08_t:1369	“Iti pañcahi rāsīhi, pañcanimmalalocano;	136	
PA_tika-vin08_t:1370	Pañcavīsavidhaṃ nātho, garubhaṇḍaṃ pakāsayī”ti. –	137	
PA_tika-vin08_t:1371	Aṭṭhakathāyañca vuttattā viññāyati.	137	
PA_tika-vin08_t:1372_0	Iti dāyako vihāraṃ katvā kulūpakabhikkhussa deti, tassa muñcacetanuppattito pubbakāle	1372	
PA_tika-vin08_t:1372_1	dāyako vihārassāmiko hoti, dātuṃ vā vicāretuṃ vā issaro, muñcacetanuppattito paṭṭhāya	1372	
PA_tika-vin08_t:1372_2	paṭiggāhakabhikkhu sāmiko hoti, paribhuñjituṃ vā aññesaṃ dātuṃ vā issaro. So puggalo	1372	
PA_tika-vin08_t:1372_3	attano jīvamānakkhaṇeyeva saddhivihārikādīnaṃ nissajjitvā deti, tadā te saddhivihārikādayo	1372	
PA_tika-vin08_t:1372_4	sāmikā honti, paribhuñjituṃ vā aññassa vā dātuṃ issarā. Yadi pana kassaci adatvāva	1372	
PA_tika-vin08_t:1372_5	kālaṃ karoti, tadā saṅghova tassa vihārassa sāmiko hoti, na dāyako vā puggalo vā,	1372	
PA_tika-vin08_t:1372_6	saṅghānumatiyā eva puggalo paribhuñjituṃ labhati, na attano issaravatāyāti daṭṭhabbo.	1372	
PA_tika-vin08_t:1373_0	Evaṃ mūlatoyeva saṅghassa dinnattā saṅghikabhūtavihāro vā mūle gaṇapuggalānaṃ dinnattā	1373	
PA_tika-vin08_t:1373_1	gaṇasantakapuggalikabhūtopi tesaṃ gaṇapuggalānaṃ aññassa nissajjanavasena adatvā	1373	
PA_tika-vin08_t:1373_2	kālakatattā pacchā saṅghikabhāvaṃ pattavihāro vā saṅghena vicāretabbo hoti. Saṅghenapi	1373	
PA_tika-vin08_t:1373_3	bhagavato anumatiyā senāsanaggāhāpakaṃ sammannitvā gāhāpetabbo. Vuttañhetaṃ senāsanakkhandhake	1373	
PA_tika-vin08_t:1373_4	“atha kho bhikkhūnaṃ etadahosi ‘kena nu kho senāsanaṃ gāhetabba’nti. Bhagavato etamatthaṃ	1373	
PA_tika-vin08_t:1373_5	ārocesuṃ – ‘anujānāmi, bhikkhave, pañcahaṅgehi samannāgataṃ bhikkhuṃ senāsanaggāhāpakaṃ sammannitu’nti”ādi.	1373	
PA_tika-vin08_t:1374_0	Imasmiṃ ṭhāne “senāsanaggāho nāma vassakālavasena senāsanaggāho, utukālavasena senāsanaggāho,	1374	
PA_tika-vin08_t:1374_1	dhuvavāsavasena senāsanaggāhoti tividho hoti. Tesu vassakālavasena senāsanaggāho	1374	
PA_tika-vin08_t:1374_2	purimavassavasena senāsanaggāho, pacchimavassavasena senāsanaggāhoti duvidho. Utukālavasena	1374	
PA_tika-vin08_t:1374_3	senāsanaggāhopi antarāmuttakavasena senāsanaggāho, taṅkhaṇapaṭisallānavasena senāsanaggāhoti	1374	
PA_tika-vin08_t:1374_4	duvidho”ti ācariyā vadanti, etaṃ pāḷiyā ca aṭṭhakathāya ca asamentaṃ viya dissati.	1374	
PA_tika-vin08_t:1374_5	Pāḷiyañhi “atha kho bhikkhūnaṃ etadahosi ‘kati nu kho senāsanaggāho’ti. Bhagavato	1374	
PA_tika-vin08_t:1374_6	etamatthaṃ ārocesuṃ – tayome, bhikkhave, senāsanaggāhā purimako pacchimako antarāmuttako.	1374	
PA_tika-vin08_t:1374_7	Aparajjugatāya āsāḷhiyā purimako gāhetabbo, māsagatāya āsāḷhiyā pacchimako gāhetabbo,	1374	
PA_tika-vin08_t:1374_8	aparajjugatāya pavāraṇāya āyatiṃ vassāvāsatthāya antarāmuttako gāhetabbo. Ime kho,	1374	
PA_tika-vin08_t:1374_9	bhikkhave, tayo senāsanaggāhā”ti evaṃ āgato, aṭṭhakathāyampi “tīsu senāsanaggāhesu	1374	
PA_tika-vin08_t:1374_10	purimako ca pacchimako cāti ime dve gāhā thāvarā. Antarāmuttake ayaṃ vinicchayo…pe…	13741	
PA_tika-vin08_t:1374_11	ayaṃ tāva antovasse vassūpanāyikādivasena pāḷiyaṃ āgatasenāsanaggāhakathā, ayaṃ pana	13741	
PA_tika-vin08_t:1374_12	senāsanaggāho nāma duvidho hoti utukāle ca vassāvāse cā”ti evaṃ āgato, tasmā saṅghena	13741	
PA_tika-vin08_t:1374_13	sammatasenāsanaggāhāpakena vicāretabbā.	13741	
PA_tika-vin08_t:1375_0	Senāsanaggāho nāma utukāle senāsanaggāho, vassāvāse senāsanaggāhoti duvidho. Tattha	1375	
PA_tika-vin08_t:1375_1	utukālo nāma hemantautugimhautuvasena aṭṭha māsā, tasmiṃ kāle bhikkhū aniyatāvāsā	1375	
PA_tika-vin08_t:1375_2	honti, tasmā ye yadā āgacchanti, tesaṃ tadā bhikkhū uṭṭhāpetvā senāsanaṃ dātabbaṃ,	1375	
PA_tika-vin08_t:1375_3	akālo nāma natthi. Ayaṃ utukāle senāsanaggāho nāma. Vassāvāse senāsanaggāho pana	1375	
PA_tika-vin08_t:1375_4	“purimako pacchimako antarāmuttako”ti pāḷiyaṃ āgatanayena tividho hoti. Antarāmuttakopi	1375	
PA_tika-vin08_t:1375_5	hi āyatiṃ vassāvāsatthāya gāhitattā vassāvāse senāsanaggāhameva pavisati, na utukāle	1375	
PA_tika-vin08_t:1375_6	senāsanaggāho. Vuttañhi bhagavatā “aparajjugatāya pavāraṇāya āyatiṃ vassāvāsatthāya	1375	
PA_tika-vin08_t:1375_7	antarāmuttako gāhetabbo”ti. Taṅkhaṇapaṭisallānavasena senāsanaggāhoti ca neva pāḷiyaṃ	1375	
PA_tika-vin08_t:1375_8	na aṭṭhakathāyaṃ visuṃ āgato, utukāle senāsanaggāhoyeva tadaṅgasenāsanaggāhotipi	1375	
PA_tika-vin08_t:1375_9	taṅkhaṇapaṭisallānavasena senāsanaggāhotipi vadanti, tasmā utukālavasena senāsanaggāhopi	1375	
PA_tika-vin08_t:1375_10	“antarāmuttakavasena senāsanaggāho taṅkhaṇapaṭisallānavasena senāsanaggāhoti dubbidho”ti na vattabbo.	13751	
PA_tika-vin08_t:1376_0	Athāpi vadanti “yathāvuttesu pañcasu senāsanaggāhesu cattāro senāsanaggāhā pañcaṅgasamannāgatena	1376	
PA_tika-vin08_t:1376_1	senāsanaggāhāpakasammutiladdhena bhikkhunā antoupacārasīmaṭṭhena hutvā antosīmaṭṭhānaṃ	1376	
PA_tika-vin08_t:1376_2	bhikkhūnaṃ yathāvinayaṃ vicāretabbā honti, te pana vicāraṇā yāvajjakālā thāvarā hutvā	1376	
PA_tika-vin08_t:1376_3	na tiṭṭhanti, dhuvavāsavasena vicāraṇameva yāvajjakālā thāvaraṃ hutvā tiṭṭhatī”ti,	1376	
PA_tika-vin08_t:1376_4	tampi tathā na sakkā vattuṃ. Kasmā? Senāsanaggāhāpakabhede “dhuvavāsavasena senāsanaggāho”ti	1376	
PA_tika-vin08_t:1376_5	pāḷiyaṃ aṭṭhakathāyañca natthi. Dhuvavāsavasena vicāraṇañca sammutiladdhena senāsanaggāhāpakena	1376	
PA_tika-vin08_t:1376_6	vicāretabbaṃ na hoti, atha kho samaggena saṅghena apalokanakammavasena duvaṅgasamannāgatassa	1376	
PA_tika-vin08_t:1376_7	bhikkhussa anuṭṭhāpanīyaṃ katvā dānameva, tasmā samaggo saṅgho bahūpakāratāguṇavisiṭṭhatāsaṅkhātehi	1376	
PA_tika-vin08_t:1376_8	dvīhi aṅgehi samannāgataṃ bhikkhuṃ apalokanakammavasena sammannitvā tassa phāsukaṃ	1376	
PA_tika-vin08_t:1376_9	āvāsaṃ dhuvavāsavasena anuṭṭhāpanīyaṃ katvā deti, taṃ yāvajjakālā thāvaraṃ hutvā	1376	
PA_tika-vin08_t:1376_10	tiṭṭhatīti vattabbaṃ.	13761	
PA_tika-vin08_t:1377_0	Samaggo saṅghova dhuvavāsavasena deti, na senāsanaggāhāpakoti ayamattho kathaṃ ñātabboti	1377	
PA_tika-vin08_t:1377_1	ce? “Saṅgho pana bhaṇḍāgārikassa vā dhammakathikavinayadharādīnaṃ vā gaṇavācakaācariyassa	1377	
PA_tika-vin08_t:1377_2	vā bahūpakārataṃ guṇavisiṭṭhatañca sallakkhento dhuvavāsatthāya vihāraṃ sammannitvā	1377	
PA_tika-vin08_t:1377_3	detī”ti “saṅgho pana bahussutassa uddesaparipucchādīhi bahūpakārassa bhāranitthārakassa	1377	
PA_tika-vin08_t:1377_4	phāsukaṃ āvāsaṃ anuṭṭhāpanīyaṃ katvā detī”ti ca “saṅgho pana bhaṇḍāgārikassa vā dhammakathikavinayadharagaṇavācakācariyānaṃ	1377	
PA_tika-vin08_t:1377_5	vā bahūpakārataṃ guṇavisiṭṭhatañca sallakkhetvā dhuvavāsatthāya vihāraṃ sallakkhetvā	1377	
PA_tika-vin08_t:1377_6	sammannitvā detī”ti ca “bahussutassa saṅghabhāranitthārakassa bhikkhuno anuṭṭhāpanīyasenāsanampī”ti	1377	
PA_tika-vin08_t:1377_7	ca “apalokanakammaṃ nāma sīmaṭṭhakaṃ saṅghaṃ sodhetvā chandārahānaṃ chandaṃ āharitvā	1377	
PA_tika-vin08_t:1377_8	samaggassa saṅghassa anumatiyā tikkhattuṃ sāvetvā kattabbaṃ kamma”nti ca aṭṭhakathāsu	1377	
PA_tika-vin08_t:1377_9	vacanato sādhukaṃ nissaṃsayena ñātabboti.	1377	
PA_tika-vin08_t:1378_0	Kathaṃ pana apalokanakammena dātabbabhāvo viññāyatīti? “Bahussutassa saṅghabhāranitthārakassa	1378	
PA_tika-vin08_t:1378_1	bhikkhuno anuṭṭhāpanīyasenāsanampi saṅghakiccaṃ karontānaṃ kappiyakārakādīnaṃ bhattavetanampi	1378	
PA_tika-vin08_t:1378_2	apalokanakammena dātuṃ vaṭṭatī”ti parivāraṭṭhakathāyaṃ kammavagge āgatattā viññāyati.	1378	
PA_tika-vin08_t:1378_3	Kathaṃ pana duvaṅgasamannāgatassa bhikkhunoyeva dātabbabhāvo viññāyatīti? “Bahūpakāratanti	1378	
PA_tika-vin08_t:1378_4	bhaṇḍāgārikatādibahuupakārabhāvaṃ. Na kevalaṃ idamevāti āha ‘guṇavisiṭṭhatañcā’tiādi.	1378	
PA_tika-vin08_t:1378_5	Tena bahūpakārattepi guṇavisiṭṭhattābhāve, guṇavisiṭṭhattepi bahūpakārattābhāve dātuṃ	1378	
PA_tika-vin08_t:1378_6	na vaṭṭatīti dassetī”ti vinayatthamañjūsāyaṃ vuttattā viññāyati.	1378	
PA_tika-vin08_t:1379_0	Kasmā pana senāsanaggāhāpakena vicāretabbo senāsanaggāho yāvajjakālā na tiṭṭhatīti?	1379	
PA_tika-vin08_t:1379_1	Pañcaṅgasamannāgatassa senāsanaggāhāpakassa bhikkhuno dullabhattā, nānādesavāsīnaṃ	1379	
PA_tika-vin08_t:1379_2	nānācariyakulasambhavānaṃ bhikkhūnaṃ ekasambhogaparibhogassa dukkarattā ca imehi	1379	
PA_tika-vin08_t:1379_3	dvīhi kāraṇehi na tiṭṭhati. Vuttañhetaṃ bhagavatā “anujānāmi, bhikkhave, pañcahaṅgehi	1379	
PA_tika-vin08_t:1379_4	samannāgataṃ bhikkhuṃ senāsanaggāhāpakaṃ sammannituṃ, yo na chandāgatiṃ gaccheyya,	1379	
PA_tika-vin08_t:1379_5	na dosāgatiṃ gaccheyya, na mohāgatiṃ gaccheyya, na bhayāgatiṃ gaccheyya, gahitāgahitañca	1379	
PA_tika-vin08_t:1379_6	jāneyyā”ti. Aṭṭhakathāyampi “evarūpena hi sabhāgapuggalena ekavihāre vā ekapariveṇe	1379	
PA_tika-vin08_t:1379_7	vā vasantena attho natthī”ti vuttaṃ. Kasmā pana dhuvavāsatthāya dānavicāro yāvajjakālā	1379	
PA_tika-vin08_t:1379_8	tiṭṭhatīti? Pañcaṅgasamannāgatābhāvepi sīmaṭṭhakassa samaggassa saṅghassa anumatiyā	1379	
PA_tika-vin08_t:1379_9	kattabbattā. Vuttañhi “apalokanakammaṃ nāma sīmaṭṭhakaṃ saṅghaṃ sodhetvā chandārahānaṃ	1379	
PA_tika-vin08_t:1379_10	chandaṃ āharitvā samaggassa saṅghassa anumatiyā tikkhattuṃ sāvetvā kattabbaṃ kamma”nti.	13791	
PA_tika-vin08_t:1380_0	Utukāle saṅghikasenāsane vasantena āgato bhikkhu na paṭibāhetabbo aññatra anuṭṭhāpanīyā.	1380	
PA_tika-vin08_t:1380_1	Vuttañhi bhagavatā “anujānāmi, bhikkhave, vassānaṃ temāsaṃ paṭibāhituṃ, utukālaṃ	1380	
PA_tika-vin08_t:1380_2	pana na paṭibāhitu”nti. “Aññatra anuṭṭhāpanīyā”ti vuttaṃ, katame anuṭṭhāpanīyāti?	1380	
PA_tika-vin08_t:1380_3	Cattāro anuṭṭhāpanīyā vuḍḍhataro, bhaṇḍāgāriko, gilāno, saṅghato laddhasenāsano ca.	1380	
PA_tika-vin08_t:1380_4	Tattha vuḍḍhataro bhikkhu tasmiṃ vihāre antosīmaṭṭhakabhikkhūsu attanā vuḍḍhatarassa	1380	
PA_tika-vin08_t:1380_5	aññassa abhāvā yathāvuḍḍhaṃ kenaci anuṭṭhāpanīyo. Bhaṇḍāgāriko saṅghena sammannitvā	1380	
PA_tika-vin08_t:1380_6	bhaṇḍāgārassa dinnatāya saṅghassa bhaṇḍaṃ rakkhanto gopento vasati, tasmā so bhaṇḍāgāriko	1380	
PA_tika-vin08_t:1380_7	kenaci anuṭṭhāpanīyo. Gilāno gelaññābhibhūto attano laddhasenāsane vasanto kenaci	1380	
PA_tika-vin08_t:1380_8	anuṭṭhāpanīyo. Saṅghato laddhasenāsano samaggena saṅghena dinnasenāsanattā kenaci	1380	
PA_tika-vin08_t:1380_9	anuṭṭhāpanīyo. Vuttañhi aṭṭhakathāyaṃ “cattāro hi na vuṭṭhāpetabbā vuḍḍhataro, bhaṇḍāgāriko,	1380	
PA_tika-vin08_t:1380_10	gilāno, saṅghato laddhasenāsanoti. Tattha vuḍḍhataro attano vuḍḍhatāya navakatarena	13801	
PA_tika-vin08_t:1380_11	na vuṭṭhāpetabbo, bhaṇḍāgāriko saṅghena sammannitvā bhaṇḍāgārassa dinnatāya, gilāno	13801	
PA_tika-vin08_t:1380_12	attano gilānatāya, saṅgho pana bahussutassa uddesaparipucchādīhi bahūpakārassa bhāranitthārakassa	13801	
PA_tika-vin08_t:1380_13	phāsukaṃ āvāsaṃ anuṭṭhāpanīyaṃ katvā deti, tasmā so upakārakatāya ca saṅghato laddhatāya	13801	
PA_tika-vin08_t:1380_14	ca na vuṭṭhāpetabbo”ti. Ṭhapetvā ime cattāro avasesā vuṭṭhāpanīyāva honti.	13801	
PA_tika-vin08_t:1381_0	Aparasmiṃ bhikkhumhi āgate vuṭṭhāpetvā senāsanaṃ dāpetabbaṃ. Vuttañhi aṭṭhakathāyaṃ	1381	
PA_tika-vin08_t:1381_1	“utukāle tāva keci āgantukā bhikkhū purebhattaṃ āgacchanti, keci pacchābhattaṃ paṭhamayāmaṃ	1381	
PA_tika-vin08_t:1381_2	vā majjhimayāmaṃ vā pacchimayāmaṃ vā, ye yadā āgacchanti, tesaṃ tadāva bhikkhū uṭṭhāpetvā	1381	
PA_tika-vin08_t:1381_3	senāsanaṃ dātabbaṃ, akālo nāma natthī”ti. Etarahi pana saddhā pasannā manussā vihāraṃ	1381	
PA_tika-vin08_t:1381_4	katvā appekacce paṇḍitānaṃ vacanaṃ sutvā “saṅghe dinnaṃ mahapphala”nti ñatvā cātuddisaṃ	1381	
PA_tika-vin08_t:1381_5	saṅghaṃ ārabbha “imaṃ vihāraṃ āgatānāgatassa cātuddisassa saṅghassa demā”ti vatvā	1381	
PA_tika-vin08_t:1381_6	denti, appekacce attanā pasannaṃ bhikkhuṃ ārabbha vihāraṃ katvāpi dānakāle tena uyyojitā	1381	
PA_tika-vin08_t:1381_7	hutvā cātuddisaṃ saṅghaṃ ārabbha vuttanayena denti, appekacce karaṇakālepi dānakālepi	1381	
PA_tika-vin08_t:1381_8	attano kulūpakabhikkhumeva ārabbha pariccajanti, tathāpi dakkhiṇodakapātanakāle tena	1381	
PA_tika-vin08_t:1381_9	sikkhāpitā yathāvuttapāṭhaṃ vacībhedaṃ karonti, cittena pana kulūpakasseva denti,	1381	
PA_tika-vin08_t:1381_10	na sabbasaṅghasādhāraṇatthaṃ icchanti.	13811	
PA_tika-vin08_t:1382_0	Imesu tīsu dānesu paṭhamaṃ pubbakālepi dānakālepi saṅghaṃ uddissa pavattattā sabbasaṅghikaṃ	1382	
PA_tika-vin08_t:1382_1	hoti. Dutiyaṃ pubbakāle puggalaṃ uddissa pavattamānampi dānakāle saṅghaṃ uddissa	1382	
PA_tika-vin08_t:1382_2	pavattattā saṅghikameva. Tatiyaṃ pana pubbakālepi dānakālepi kulūpakapuggalameva	1382	
PA_tika-vin08_t:1382_3	uddissa pavattati, na saṅghaṃ, kevalaṃ bhikkhunā vuttānusāreneva vacībhedaṃ karonti.	1382	
PA_tika-vin08_t:1382_4	Evaṃ sante “kiṃ ayaṃ vihāro cittavasena puggaliko hoti, vacībhedavasena saṅghiko”ti	1382	
PA_tika-vin08_t:1382_5	cintāyaṃ ekacce evaṃ vadeyyuṃ –	1382	
PA_tika-vin08_t:1383	“Manopubbaṅgamā dhammā, manoseṭṭhā manomayā;	138	
PA_tika-vin08_t:1384	Manasā ce pasannena, bhāsati vā karoti vā;	138	
PA_tika-vin08_t:1385	Tato naṃ sukhamanveti, chāyāva anapāyinīti. –	138	
PA_tika-vin08_t:1386	Vacanato cittavasena puggaliko hotī”ti. Aññe “yathā dāyakā vadanti, tathā paṭipajjitabbanti vacanato vacībhedavasena saṅghiko hotī”ti.	138	
PA_tika-vin08_t:1387_0	Tatrāyaṃ vicāraṇā – idaṃ dānaṃ pubbe puggalassa pariṇataṃ pacchā saṅghassa pariṇāmitaṃ,	1387	
PA_tika-vin08_t:1387_1	tasmā “saṅghiko”ti vutte navasu adhammikadānesu “puggalassa pariṇataṃ saṅghassa pariṇāmetī”ti	1387	
PA_tika-vin08_t:1387_2	vuttaṃ aṭṭhamaṃ adhammikadānaṃ hoti, tassa dānassa paṭiggahāpi paribhogāpi adhammikapaṭiggahā	1387	
PA_tika-vin08_t:1387_3	adhammikaparibhogā honti. “Puggaliko”ti vutte tīsu dhammikadānesu “puggalassa dinnaṃ	1387	
PA_tika-vin08_t:1387_4	puggalasseva detī”ti vuttaṃ tatiyadhammikadānaṃ hoti, tassa paṭiggahāpi paribhogāpi	1387	
PA_tika-vin08_t:1387_5	dhammikapaṭiggahā dhammikaparibhogā honti, tasmā puggalikapakkhaṃ bhajati. Appekacce	1387	
PA_tika-vin08_t:1387_6	suttantikādigaṇe pasīditvā vihāraṃ kāretvā gaṇassa denti “imaṃ vihāraṃ āyasmantānaṃ	1387	
PA_tika-vin08_t:1387_7	dammī”ti. Appekacce puggale pasīditvā vihāraṃ katvā puggalassa denti “imaṃ vihāraṃ	1387	
PA_tika-vin08_t:1387_8	āyasmato dammī”ti. Ete pana gaṇasantakapuggalikā vihārā dānakālato paṭṭhāya paṭiggāhakasantakāva	1387	
PA_tika-vin08_t:1387_9	honti, na dāyakasantakā. Tesu gaṇasantako tāva ekaccesu matesu avasesānaṃ santako,	1387	
PA_tika-vin08_t:1387_10	tesu dharamānesuyeva kassaci denti, tassa santako. Kassaci adatvā sabbesu matesu	13871	
PA_tika-vin08_t:1387_11	saṅghiko hoti. Vuttañhi aṭṭhakathāyaṃ “dvinnaṃ santakaṃ hoti avibhattaṃ, ekasmiṃ	13871	
PA_tika-vin08_t:1387_12	kālakate itaro sāmī, bahūnaṃ santakepi eseva nayo. Sabbesu matesu saṅghikaṃva hotī”ti.	13871	
PA_tika-vin08_t:1388_0	Puggalikavihāropi yadi so paṭiggāhakapuggalo attano jīvamānakāleyeva saddhivihārikādīnaṃ	1388	
PA_tika-vin08_t:1388_1	deti, koci vā tassa vissāsena taṃ vihāraṃ aggahesi, tassa santako hoti. Kassaci adatvā	1388	
PA_tika-vin08_t:1388_2	kālakate saṅghiko hoti. Vuttañhi aṭṭhakathāyaṃ “so jīvamānoyeva sabbaṃ attano parikkhāraṃ	1388	
PA_tika-vin08_t:1388_3	nissajjitvā kassaci adāsi, koci vā vissāsaṃ aggahesi. Yassa dinno, yena ca gahito,	1388	
PA_tika-vin08_t:1388_4	tasseva hotī”ti. Pāḷiyañca “bhikkhussa, bhikkhave, kālakate saṅgho sāmī pattacīvare,	1388	
PA_tika-vin08_t:1388_5	apica gilānupaṭṭhākā bahūpakārā. Anujānāmi, bhikkhave, saṅghena ticīvarañca pattañca	1388	
PA_tika-vin08_t:1388_6	gilānupaṭṭhākānaṃ dātuṃ, yaṃ tattha lahubhaṇḍaṃ lahuparikkhāraṃ, taṃ sammukhībhūtena	1388	
PA_tika-vin08_t:1388_7	saṅghena bhājetuṃ, yaṃ tattha garubhaṇḍaṃ garuparikkhāraṃ, taṃ āgatānāgatassa cātuddisassa	1388	
PA_tika-vin08_t:1388_8	saṅghassa avissajjiyaṃ avebhaṅgika”nti vuttaṃ, tasmā iminā nayena vinicchayo kātabbo.	1388	
PA_tika-vin08_t:1389_0	Saṅghike pana pāḷiyaṃ āgatānaṃ “purimako pacchimako antarāmuttako cā”ti vuttānaṃ	1389	
PA_tika-vin08_t:1389_1	tiṇṇaṃ senāsanaggāhānañca aṭṭhakathāyaṃ āgatānaṃ “utukāle ca vassāvāse cā”ti vuttānaṃ	1389	
PA_tika-vin08_t:1389_2	dvinnaṃ senāsanaggāhānañca etarahi asampajjanato anuṭṭhāpanīyapāḷiyaṃ āgatassa attano	1389	
PA_tika-vin08_t:1389_3	sabhāvena anuṭṭhāpanīyassa dhuvavāsatthāya saṅghena dinnatāya anuṭṭhāpanīyassa vaseneva	1389	
PA_tika-vin08_t:1389_4	vinicchayo hoti. Vuḍḍhataragilānā hi attano sabhāvena anuṭṭhāpanīyā honti. Vuttañhetaṃ	1389	
PA_tika-vin08_t:1389_5	aṭṭhakathāyaṃ “vuḍḍhataro attano vuḍḍhatāya navakatarena na vuṭṭhāpetabbo, gilāno	1389	
PA_tika-vin08_t:1389_6	attano gilānatāyā”ti. Bhaṇḍāgārikadhammakathikādayo dhuvavāsatthāya saṅghena dinnatāya	1389	
PA_tika-vin08_t:1389_7	anuṭṭhāpanīyā honti. Vuttañhi “saṅgho pana bhaṇḍāgārikassa vā dhammakathikavinayadharādīnaṃ	1389	
PA_tika-vin08_t:1389_8	vā…pe… dhuvavāsatthāya vihāraṃ sammannitvā deti, tasmā yassa saṅghena dinno, sopi	1389	
PA_tika-vin08_t:1389_9	anuṭṭhāpanīyo”ti. So evaṃ veditabbo – etarahi saṅghikavihāresu saṅghattheresu yathākammaṅgatesu	1389	
PA_tika-vin08_t:1389_10	tasmiṃ vihāre yo bhikkhu vuḍḍhataro, sopi “ayaṃ vihāro mayā vasitabbo”ti vadati.	13891	
PA_tika-vin08_t:1389_11	Yo tattha byatto paṭibalo, sopi tatheva vadati. Yena so vihāro kārito, sopi “mayā	13891	
PA_tika-vin08_t:1389_12	pasīditapuggalo āropetabbo”ti vadati. Saṅghopi “mayameva issarā, tasmā amhehi icchitapuggalo	13891	
PA_tika-vin08_t:1389_13	āropetabbo”ti vadati. Evaṃdvidhā vā tidhā vā catudhā vā bhinnesu mahantaṃ adhikaraṇaṃ hoti.	13891	
PA_tika-vin08_t:1390_0	Tesu vuḍḍhataro “na tvevāhaṃ, bhikkhave, kenaci pariyāyena vuḍḍhatarassa āsanaṃ paṭibāhitabbanti	1390	
PA_tika-vin08_t:1390_1	vadāmi, yo paṭibāheyya, āpatti dukkaṭassā”ti pāḷipāṭhañca, “vuḍḍhataro attano vuḍḍhatāya	1390	
PA_tika-vin08_t:1390_2	navakatarena na vuṭṭhāpetabbo”ti aṭṭhakathāvacanañca gahetvā “ahameva ettha vuḍḍhataro,	1390	
PA_tika-vin08_t:1390_3	mayā vuḍḍhataro añño natthi, tasmā ahameva imasmiṃ vihāre vasitumanucchaviko”ti saññī	1390	
PA_tika-vin08_t:1390_4	hoti. Byattopi “bahussutassa saṅghabhāranitthārakassa bhikkhuno anuṭṭhāpanīyasenāsanampī”ti	1390	
PA_tika-vin08_t:1390_5	parivāraṭṭhakathāvacanañca, “anujānāmi, bhikkhave, byattena bhikkhunā paṭibalena	1390	
PA_tika-vin08_t:1390_6	dasavassena vā atirekadasavassena vā upasampādetuṃ, nissayaṃ dātu”ntiādipāḷivacanañca	1390	
PA_tika-vin08_t:1390_7	gahetvā “ahameva ettha byatto paṭibalo, na mayā añño byattataro atthi, tasmā ahameva	1390	
PA_tika-vin08_t:1390_8	imassa vihārassa anucchaviko”ti saññī. Vihārakārakopi “yena vihāro kārito, so vihārasāmikoti	1390	
PA_tika-vin08_t:1390_9	vinayapāṭho atthi, mayā ca bahuṃ dhanaṃ cajitvā ayaṃ vihāro kārito, tasmā mayā pasannapuggalo	1390	
PA_tika-vin08_t:1390_10	āropetabbo, na añño”ti saññī. Saṅghopi “saṅghiko nāma vihāro saṅghassa dinno hoti	13901	
PA_tika-vin08_t:1390_11	pariccatto”tiādipāḷivacanañca, antamaso caturaṅgulapādakaṃ gāmadārakehi paṃsvāgārakesu	13901	
PA_tika-vin08_t:1390_12	kīḷantehi katampi saṅghassa dinnakālato paṭṭhāya garubhaṇḍaṃ hotī”tiādiaṭṭhakathāvacanañca	13901	
PA_tika-vin08_t:1390_13	gahetvā “ayaṃ vihāro saṅghiko saṅghasantako, tasmā amhehi abhirucitapuggalova āropetabbo, na añño”ti saññī.	13901	
PA_tika-vin08_t:1391_0	Tattha vuḍḍhatarassa vacanepi “na tvevāhaṃ, bhikkhave”tyādivacanaṃ tesu tesu āsanasālādīsu	1391	
PA_tika-vin08_t:1391_1	aggāsanassa vuḍḍhatarārahattā bhattaṃ bhuñjitvā nisinnopi bhikkhu vuḍḍhatare āgate	1391	
PA_tika-vin08_t:1391_2	vuṭṭhāya āsanaṃ dātabbaṃ sandhāya bhagavatā vuttaṃ, na dhuvavāsaṃ sandhāya. “Vuḍḍhataro	1391	
PA_tika-vin08_t:1391_3	attano vuḍḍhatāya”tyādivacanañca yathāvuḍḍhaṃ senāsane dīyamāne vuḍḍhatare āgate	1391	
PA_tika-vin08_t:1391_4	navakataro vuṭṭhāpetabbo, vuṭṭhāpetvā vuḍḍhatarassa senāsanaṃ dātabbaṃ, vuḍḍhataro	1391	
PA_tika-vin08_t:1391_5	pana navakatarena na vuṭṭhāpetabbo. Kasmā? “Attano vuḍḍhataratāyā”ti utukāle yathāvuḍḍhaṃ	1391	
PA_tika-vin08_t:1391_6	senāsanadānaṃ sandhāya vuttaṃ, na dhuvavāsatthāya dānaṃ sandhāya, tasmā idampi vacanaṃ	1391	
PA_tika-vin08_t:1391_7	upaparikkhitabbaṃ, na sīghaṃ anujānitabbaṃ.	1391	
PA_tika-vin08_t:1392_0	Byattavacanepi “bahussutassa saṅghabhāranitthārakassa”tyādivacanañca na bahussutamattena	1392	
PA_tika-vin08_t:1392_1	saṅghikavihārassa issarabhāvaṃ sandhāya vuttaṃ, atha kho tassa bhikkhussa bahūpakārataṃ	1392	
PA_tika-vin08_t:1392_2	guṇavisiṭṭhatañca sallakkhetvā saṅghena phāsukaṃ āvāsaṃ anuṭṭhāpanīyaṃ katvā dinne	1392	
PA_tika-vin08_t:1392_3	so bhikkhu kenaci tamhā vihārā anuṭṭhāpanīyo hoti, imamatthaṃ sandhāya vuttaṃ. “Anujānāmi,	1392	
PA_tika-vin08_t:1392_4	bhikkhave”tyādivacanañca nissayācariyānaṃ lakkhaṇaṃ pakāsetuṃ bhagavatā vuttaṃ, na	1392	
PA_tika-vin08_t:1392_5	saṅghikavihārassa issarattaṃ, tasmā idampi vacanaṃ upaparikkhitabbaṃ, na sīghaṃ anujānitabbaṃ.	1392	
PA_tika-vin08_t:1393_0	Dāyakavacanaṃ pana nānujānitabbaṃ paṭibāhitabbaṃ. Kasmā? “Yena vihāro kārito”tyādipāṭhassa	1393	
PA_tika-vin08_t:1393_1	amukhyavohārattā. Yathā hi puthujjanakāle rūpādīsu sañjanassa bhūtapubbattā bhūtapubbagatiyā	1393	
PA_tika-vin08_t:1393_2	arahāpi “satto”ti, evaṃ dānakālato pubbe tassa vihārassa sāmibhūtapubbattā dāyako	1393	
PA_tika-vin08_t:1393_3	“vihārasāmiko”ti vuccati, na issarattā. Na hi sakale vinayapiṭake aṭṭhakathāṭīkāsu	1393	
PA_tika-vin08_t:1393_4	ca “vissajjetvā dinnassa vihārassa dāyako issaro”ti vā “dāyakena vicāretabbo”ti vā	1393	
PA_tika-vin08_t:1393_5	“dāyakasantakavihāro”ti vā pāṭho atthi, “saṅghiko, gaṇasantako, puggaliko”icceva	1393	
PA_tika-vin08_t:1393_6	atthi, tasmā tassa vacanaṃ nānujānitabbaṃ.	1393	
PA_tika-vin08_t:1394_0	Saṅghassa vacanepi “saṅghiko nāma vihāro”tyādivacanaṃ saṅghasantakabhāvaṃ saṅghena	1394	
PA_tika-vin08_t:1394_1	vicāretabbabhāvaṃ dīpeti, saṅgho pana vicārento pañcaṅgasamannāgataṃ bhikkhuṃ senāsanaggāhāpakaṃ	1394	
PA_tika-vin08_t:1394_2	sammannitvā tena yathāvuḍḍhaṃ vicāretabbo vā hoti, samaggena saṅghena duvaṅgasamannāgatassa	1394	
PA_tika-vin08_t:1394_3	bhikkhuno apalokanakammena dhuvavāsatthāya dātabbo vā. Tesu pañcaṅgasamannāgatassa	1394	
PA_tika-vin08_t:1394_4	bhikkhuno dullabhattā senāsanaggāhāpakasammutiyā abhāve sati duvaṅgasamannāgato bhikkhu	1394	
PA_tika-vin08_t:1394_5	pariyesitabbo. Evaṃ pana apariyesitvā bhaṇḍāgārikatādibahaūpakāratāyuttassa bahussutatādiguṇavisiṭṭhatāvirahassa	1394	
PA_tika-vin08_t:1394_6	bhikkhuno āmisagarukatādivasena saṅghena vihāro dātabbo na hoti, tasmā saṅghavacanampi	1394	
PA_tika-vin08_t:1394_7	upaparikkhitabbaṃ, na tāva anujānitabbaṃ.	1394	
PA_tika-vin08_t:1395_0	Atha tīṇipi vacanāni saṃsandetabbāni. Tattha saṅghassa issarattā saṅgho pucchitabbo	1395	
PA_tika-vin08_t:1395_1	“ko puggalo tumhehi abhirucito”ti, pucchitvā “eso”ti vutte “kasmā abhirucito”ti pucchitvā	1395	
PA_tika-vin08_t:1395_2	“eso puggalo amhe cīvarādipaccayehi anuggahetā, amhākaṃ ñātisālohito, upajjhāyo,	1395	
PA_tika-vin08_t:1395_3	ācariyo, saddhivihāriko, antevāsiko, samānupajjhāyako, samānācariyako, piyasahāyo,	1395	
PA_tika-vin08_t:1395_4	lābhī, yasassī, tasmā amhehi abhirucito”ti vutte “na ettāvatā dhuvavāsatthāya vihāro	1395	
PA_tika-vin08_t:1395_5	dātabbo”ti paṭikkhipitabbo. Atha “eso puggalo sabbehi amhehi vuḍḍhataro aggāsanaṃ	1395	
PA_tika-vin08_t:1395_6	aggodakaṃ aggapiṇḍaṃ arahati, dhuvavāsatthāya vihāro pana tassa dātabboti aṭṭhakathācariyehi	1395	
PA_tika-vin08_t:1395_7	na vutto”ti vatvā paṭikkhipitabbo. Atha “dhammakathiko, vinayadharo, gaṇavācakaācariyo”ti	1395	
PA_tika-vin08_t:1395_8	vutte “eso dhuvavāsatthāya dinnavihārassa anucchaviko, etassa dātabbo”ti anumoditabbo.	1395	
PA_tika-vin08_t:1395_9	Kathaṃ viññāyatīti ce? “Saṅgho pana bhaṇḍāgārikassa vā dhammakathikavinayadharādīnaṃ	1395	
PA_tika-vin08_t:1395_10	vā gaṇavācakaācariyassa vā bahūpakārataṃ guṇavisiṭṭhatañca sallakkhento dhuvavāsatthāya	13951	
PA_tika-vin08_t:1395_11	vihāraṃ sammannitvā detī”ti vacanato viññāyati.	13951	
PA_tika-vin08_t:1396_0	Idha pana sādhakapāṭhe “bhaṇḍāgārikassa vā”ti vijjamāne kasmā sādhyavacane bhaṇḍāgāriko	1396	
PA_tika-vin08_t:1396_1	na vuttoti? Etarahi bhaṇḍāgārassa abhāvā. Yadi kesuci vihāresu bhaṇḍāgāraṃ sammanneyya,	1396	
PA_tika-vin08_t:1396_2	so bhaṇḍāgāravihāre nisinno saṅghassa pattacīvararakkhaṇādikaṃ upakāraṃ kareyya,	1396	
PA_tika-vin08_t:1396_3	tassa bahūpakārataṃ sallakkhento saṅgho bhaṇḍāgārikassa phāsukaṃ āvāsaṃ etarahipi	1396	
PA_tika-vin08_t:1396_4	dhuvavāsatthāya dadeyya, so tassa visuṃ dhuvavāsavihāroti. Ettha sādhakapāṭhe “dhammakathikavinayadharādīnaṃ	1396	
PA_tika-vin08_t:1396_5	vā”tiādisaddena bahussuto āgatāgamo dhammadharo vinayadharo mātikādharo paṇḍito byatto	1396	
PA_tika-vin08_t:1396_6	medhāvī lajjī kukkuccako sikkhākāmoti vuttaguṇavante saṅgaṇhāti. Athāpi “eso puggalo	1396	
PA_tika-vin08_t:1396_7	bahussuto uddesaparipucchādīhi bhikkhūnaṃ bahūpakāro saṅghabhāranitthārako”ti vadati,	1396	
PA_tika-vin08_t:1396_8	“sādhu esopi phāsukāvāsassa araho, anuṭṭhāpanīyaṃ katvā dhuvavāsatthāya vihāro etassapi	1396	
PA_tika-vin08_t:1396_9	dātabbo”ti vatvā anumoditabbo. Kathaṃ viññāyatīti ce? “Saṅgho pana bahussutassa uddesaparipucchādīhi	1396	
PA_tika-vin08_t:1396_10	bahūpakārassa bhāranitthārakassa phāsukaṃ āvāsaṃ anuṭṭhāpanīyaṃ katvā detī”ti vacanato viññāyati.	13961	
PA_tika-vin08_t:1397_0	Athāpi “ayaṃ puggalo dhammakathiko vinayadharo gaṇavācakācariyo saṅghassa bahūpakāro	1397	
PA_tika-vin08_t:1397_1	visiṭṭhaguṇayutto”ti vadati, “sādhu etassapi puggalassa dhuvavāsatthāya vihāraṃ sallakkhetvā	1397	
PA_tika-vin08_t:1397_2	sammannitvāva dātabbo”ti vatvā anumoditabbo. Kathaṃ viññāyatīti ce? “Saṅgho pana	1397	
PA_tika-vin08_t:1397_3	bhaṇḍāgārikassa vā dhammakathikavinayadharādīnaṃ vā gaṇavācakācariyassa vā bahūpakārataṃ	1397	
PA_tika-vin08_t:1397_4	guṇavisiṭṭhatañca sallakkhetvā dhuvavāsatthāya vihāraṃ sammannitvā detī”ti vacanato viññāyati.	1397	
PA_tika-vin08_t:1398_0	Athāpi “eso puggalo bahussuto saṅghabhāranitthārako”ti vadati, “sādhu etassapi anuṭṭhāpanīyaṃ	1398	
PA_tika-vin08_t:1398_1	katvā dātabbo”ti vatvā anumoditabbo. Kathaṃ viññāyatīti ce? “Bahussutassa saṅghabhāranitthārakassa	1398	
PA_tika-vin08_t:1398_2	bhikkhuno anuṭṭhāpanīyasenāsanampī”ti parivāraṭṭhakathāyaṃ vuttattā viññāyati. Tato	1398	
PA_tika-vin08_t:1398_3	“evaṃ duvaṅgasampanno puggalo antosīmaṭṭho vā bahisīmaṭṭho vā”ti pucchitvā “antosīmaṭṭho”ti	1398	
PA_tika-vin08_t:1398_4	vutte “sādhu suṭṭhu tassa dātabbo”ti sampaṭicchitabbaṃ. “Bahisīmaṭṭho”ti vutte “na	1398	
PA_tika-vin08_t:1398_5	dātabbo”ti paṭikkhipitabbaṃ. Kasmāti ce? “Na, bhikkhave, nissīme ṭhitassa senāsanaṃ	1398	
PA_tika-vin08_t:1398_6	gāhetabbaṃ, yo gāheyya, āpatti dukkaṭassā”ti vacanatoti.	1398	
PA_tika-vin08_t:1399_0	Atha “duvaṅgasamannāgate antosīmaṭṭhe asati ekaṅgasamannāgato antosīmaṭṭho atthī”ti	1399	
PA_tika-vin08_t:1399_1	pucchitvā “atthī”ti vutte “sādhu suṭṭhu etassa dātabbo”ti sampaṭicchitabbaṃ. Kathaṃ	1399	
PA_tika-vin08_t:1399_2	viññāyatīti ce? “Bahūpakārataṃ guṇavisiṭṭhatañca sallakkhentoti bhaṇḍāgārikassa bahūpakārataṃ	1399	
PA_tika-vin08_t:1399_3	dhammakathikādīnaṃ guṇavisiṭṭhatañca sallakkhento”ti sāratthadīpaniyaṃ ekekaṅgavasena	1399	
PA_tika-vin08_t:1399_4	āgatattā viññāyati. “Antosīmaṭṭho ekaṅgasamannāgatopi natthi, bahisīmaṭṭhova atthī”ti	1399	
PA_tika-vin08_t:1399_5	vutte “āgantvā antosīme ṭhitassa dātabbo”ti vattabbo. Kasmāti ce? “Asampattānampi	1399	
PA_tika-vin08_t:1399_6	upacārasīmaṃ paviṭṭhānaṃ antevāsikādīsu gaṇhantesu dātabbamevā”ti aṭṭhakathāyaṃ vacanato viññāyati.	1399	
PA_tika-vin08_t:1400_0	Sace pana ekaṅgayuttabhāvena vā duvaṅgayuttabhāvena vā samānā dve tayo bhikkhū antosīmāyaṃ	1400	
PA_tika-vin08_t:1400_1	vijjamānā bhaveyyuṃ, kassa dātabboti? Vaḍḍhatarassāti. Kathaṃ viññāyatīti ce? “Na	1400	
PA_tika-vin08_t:1400_2	ca, bhikkhave, saṅghikaṃ yathāvuḍḍhaṃ paṭibāhitabbaṃ, yo paṭibāheyya, āpatti dukkaṭassā”ti	1400	
PA_tika-vin08_t:1400_3	vacanatoti. Sace pana antosīmāyaṃ ekaṅgayutto vā duvaṅgayutto vā bhikkhu natthi,	1400	
PA_tika-vin08_t:1400_4	sabbeva āvāsikā bālā abyattā, evaṃ sati kassa dātabboti? Yo taṃ vihāraṃ āgacchati	1400	
PA_tika-vin08_t:1400_5	āgantuko bhikkhu, so ce lajjī hoti pesalo bahussuto sikkhākāmo, so tehi āvāsikehi	1400	
PA_tika-vin08_t:1400_6	bhikkhūhi aññattha agamanatthaṃ saṅgahaṃ katvā so āvāso dātabbo.	1400	
PA_tika-vin08_t:1401_0	Ayamattho kathaṃ jānitabboti ce? “Idha pana, bhikkhave, aññatarasmiṃ āvāse sambahulā	1401	
PA_tika-vin08_t:1401_1	bhikkhū viharanti bālā abyattā, te na jānanti uposathaṃ vā uposathakammaṃ vā pātimokkhaṃ	1401	
PA_tika-vin08_t:1401_2	vā pātimokkhuddesaṃ vā. Tattha añño bhikkhu āgacchati bahussuto āgatāgamo dhammadharo	1401	
PA_tika-vin08_t:1401_3	vinayadharo mātikādharo paṇḍito byatto medhāvī lajjī kukkuccako sikkhākāmo, tehi,	1401	
PA_tika-vin08_t:1401_4	bhikkhave, bhikkhūhi so bhikkhu saṅgahetabbo anuggahetabbo upalāpetabbo upaṭṭhāpetabbo	1401	
PA_tika-vin08_t:1401_5	cuṇṇena mattikāya dantakaṭṭhena mukhodakena. No ce saṅgaṇheyyuṃ anuggaṇheyyuṃ upalāpeyyuṃ	1401	
PA_tika-vin08_t:1401_6	upaṭṭhāpeyyuṃ cuṇṇena mattikāya dantakaṭṭhena mukhodakena, āpatti dukkaṭassā”ti sammāsambuddhena	1401	
PA_tika-vin08_t:1401_7	paññattattā, aṭṭhakathāyañca “saṅgahetabboti ‘sādhu, bhante, āgatattha, idha bhikkhā	1401	
PA_tika-vin08_t:1401_8	sulabhā sūpabyañjanaṃ atthi, vasatha anukkaṇṭhamānā’ti evaṃ piyavacanena saṅgahetabbo,	1401	
PA_tika-vin08_t:1401_9	punappunaṃ tathākaraṇavasena anuggahetabbo, ‘āma vasissāmī’ti paṭivacanadāpanena	1401	
PA_tika-vin08_t:1401_10	upalāpetabbo. Atha vā catūhi paccayehi saṅgahetabbo ceva anuggahetabbo ca, piyavacanena	14011	
PA_tika-vin08_t:1401_11	upalāpetabbo, kaṇṇasukhaṃ ālapitabboti attho, cuṇṇādīhi upaṭṭhāpetabbo. Āpatti dukkaṭassāti	14011	
PA_tika-vin08_t:1401_12	sace sakalopi saṅgho na karoti, sabbesaṃ dukkaṭaṃ. Idha neva therā, na daharā muccanti,	14011	
PA_tika-vin08_t:1401_13	sabbehi vārena upaṭṭhātabbo, attano vāre anupaṭṭhahantassa āpatti. Tena pana mahātherānaṃ	14011	
PA_tika-vin08_t:1401_14	pariveṇasammajjanadantakaṭṭhadānādīni na sāditabbāni. Evampi sati mahātherehi sāyaṃpātaṃ	14011	
PA_tika-vin08_t:1401_15	upaṭṭhānaṃ āgantabbaṃ. Tena pana tesaṃ āgamanaṃ ñatvā paṭhamataraṃ mahātherānaṃ upaṭṭhānaṃ	14011	
PA_tika-vin08_t:1401_16	gantabbaṃ. Sacassa saddhiṃcarā bhikkhū upaṭṭhākā atthi, ‘mayhaṃ upaṭṭhākā atthi,	14011	
PA_tika-vin08_t:1401_17	tumhe appossukkā viharathā’ti vattabbaṃ. Athāpissa saddhiṃ carā natthi, tasmiṃyeva	14011	
PA_tika-vin08_t:1401_18	pana vihāre eko vā dve vā vattasampannā vadanti ‘mayhaṃ therassa kattabbaṃ karissāma,	14011	
PA_tika-vin08_t:1401_19	avasesā phāsu viharantū’ti, sabbesaṃ anāpattī”ti vuttattā. Evaṃ tādisaṃ bahisīmato	14011	
PA_tika-vin08_t:1401_20	antosīmamāgataṃ lajjīpesalabahussutasikkhākāmabhūtaṃ bhikkhuṃ antosīmāya dhuvanivāsatthāya	14012	
PA_tika-vin08_t:1401_21	phāsukaṃ āvāsaṃ anuṭṭhāpanīyaṃ katvā dātabboti viññāyati.	14012	
PA_tika-vin08_t:1402_0	Nanu ca “na, bhikkhave, nissīme ṭhitassa senāsanaṃ gāhetabbaṃ, yo gāheyya, āpatti	1402	
PA_tika-vin08_t:1402_1	dukkaṭassā”ti bhagavatā vuttaṃ, atha kasmā nissīmato āgatassa dhuvavāsatthāya vihāro	1402	
PA_tika-vin08_t:1402_2	dātabboti? Vuccate – “nissīme ṭhitassā”ti idaṃ anādare sāmivacanaṃ, tasmā nissīme	1402	
PA_tika-vin08_t:1402_3	ṭhitaṃyeva senāsanaṃ na gāhetabbanti attho daṭṭhabbo, na nissīme ṭhitassa tassa bhikkhussa	1402	
PA_tika-vin08_t:1402_4	antosīmaṃ paviṭṭhassapi senāsanaṃ na gāhetabbanti attho, tasmā pubbe bahisīmāyaṃ	1402	
PA_tika-vin08_t:1402_5	ṭhitepi idāni antosīmaṃ paviṭṭhakālato paṭṭhāya catupaccayabhāgo labbhati. Vuttañhi	1402	
PA_tika-vin08_t:1402_6	aṭṭhakathāyaṃ “asukavihāre kira bahuṃ cīvaraṃ uppannanti sutvā yojanantarikavihāratopi	1402	
PA_tika-vin08_t:1402_7	bhikkhū āgacchanti, sampattasampattānaṃ ṭhitaṭṭhānato paṭṭhāya dātabba”nti. Antosīmaṭṭhesu	1402	
PA_tika-vin08_t:1402_8	pātimokkhaṃ uddisituṃ asakkontesu yattha pātimokkhuddesako atthi, so āvāso gantabbo	1402	
PA_tika-vin08_t:1402_9	hoti. Antovassepi pātimokkhuddesakena vinā vassaṃ vasituṃ na labhati. Yattha pātimokkhuddesako	1402	
PA_tika-vin08_t:1402_10	atthi, tattha gantvā vassaṃ vasitabbaṃ, tasmā bahisīmato āgatopi lajjīpesalabahussutasikkhākāmabhikkhu	14021	
PA_tika-vin08_t:1402_11	saṅgahetabbo hoti. Vuttañhetaṃ bhagavatā –	14021	
PA_tika-vin08_t:1403_0	“Idha pana, bhikkhave, aññatarasmiṃ āvāse tadahuposathe sambahulā bhikkhū viharanti	1403	
PA_tika-vin08_t:1403_1	bālā abyattā, te na jānanti uposathaṃ vā uposathakammaṃ vā pātimokkhaṃ vā pātimokkhuddesaṃ	1403	
PA_tika-vin08_t:1403_2	vā. Tehi, bhikkhave, bhikkhūhi eko bhikkhu sāmantā āvāsā sajjukaṃ pāhetabbo ‘gacchāvuso	1403	
PA_tika-vin08_t:1403_3	saṃkhittena vā vitthārena vā pātimokkhaṃ pariyāpuṇitvā āgacchā’ti. Evañcetaṃ labhetha,	1403	
PA_tika-vin08_t:1403_4	iccetaṃ kusalaṃ. No ce labhetha, tehi, bhikkhave, bhikkhūhi sabbeheva yattha jānanti	1403	
PA_tika-vin08_t:1403_5	uposathaṃ vā uposathakammaṃ vā pātimokkhaṃ vā pātimokkhuddesaṃ vā, so āvāso gantabbo.	1403	
PA_tika-vin08_t:1403_6	No ce gaccheyyuṃ, āpatti dukkaṭassa. Idha pana, bhikkhave, aññatarasmiṃ āvāse sambahulā	1403	
PA_tika-vin08_t:1403_7	bhikkhū vassaṃ vasanti bālā abyattā, te na jānanti uposathaṃ vā uposathakammaṃ vā	1403	
PA_tika-vin08_t:1403_8	pātimokkhaṃ vā pātimokkhuddesaṃ vā. Tehi, bhikkhave, bhikkhūhi eko bhikkhu sāmantā	1403	
PA_tika-vin08_t:1403_9	āvāsā sajjukaṃ pāhetabbo ‘gacchāvuso saṃkhittena vā vitthārena vā pātimokkhaṃ pariyāpuṇitvā	1403	
PA_tika-vin08_t:1403_10	āgacchā’ti. Evañcetaṃ labhetha, iccetaṃ kusalaṃ. No ce labhetha, eko bhikkhu sattāhakālikaṃ	14031	
PA_tika-vin08_t:1403_11	pāhetabbo ‘gacchāvuso saṃkhittena vā vitthārena vā pātimokkhaṃ pariyāpuṇitvā āgacchā’ti.	14031	
PA_tika-vin08_t:1403_12	Evañcetaṃ labhetha, iccetaṃ kusalaṃ. No ce labhetha, na, bhikkhave, tehi bhikkhūhi	14031	
PA_tika-vin08_t:1403_13	tasmiṃ āvāse vassaṃ vasitabbaṃ, vaseyyuṃ ce, āpatti dukkaṭassāti”.	14031	
PA_tika-vin08_t:1404_0	Evaṃ bahisīmato āgatassapi saṅghassa upakāraṃ kātuṃ sakkontassa visiṭṭhaguṇayuttassa	1404	
PA_tika-vin08_t:1404_1	dātabbabhāvo viññāyati, tasmā “amhākaṃ gaṇo na hoti, amhākaṃ vaṃso paveṇī na hoti,	1404	
PA_tika-vin08_t:1404_2	amhākaṃ sandiṭṭhasambhatto na hotī”tiādīni vatvā na paṭikkhipitabbo. Gaṇādibhāvo	1404	
PA_tika-vin08_t:1404_3	hi appamāṇaṃ, yathāvuttabahūpakāratādibhāvoyeva pamāṇaṃ. Sāmaggikaraṇato paṭṭhāya	1404	
PA_tika-vin08_t:1404_4	hi samānagaṇo hoti. Tathā hi ukkhittānuvattakānaṃ laddhinānāsaṃvāsakānampi laddhivissajjanena	1404	
PA_tika-vin08_t:1404_5	tividhaukkhepanīyakammakatānaṃ kammanānāsaṃvāsakānampi osāraṇaṃ katvā sāmaggikaraṇena	1404	
PA_tika-vin08_t:1404_6	saṃvāso bhagavatā anuññāto. Alajjiṃ pana bahussutampi saṅgahaṃ kātuṃ na vaṭṭati.	1404	
PA_tika-vin08_t:1404_7	So hi alajjīparisaṃ vaḍḍhāpeti, lajjīparisaṃ hāpeti. Bhaṇḍanakārakaṃ pana vihāratopi	1404	
PA_tika-vin08_t:1404_8	nikkaḍḍhitabbaṃ. Tathā hi “bhaṇḍanakārakakalahakārakameva sakalasaṅghārāmato nikkaḍḍhituṃ	1404	
PA_tika-vin08_t:1404_9	labhati. So hi pakkhaṃ labhitvā saṅghampi bhindeyya. Alajjīādayo pana attano vasanaṭṭhānatoyeva	1404	
PA_tika-vin08_t:1404_10	nikkaḍḍhitabbā, sakalasaṅghārāmato nikkaḍḍhituṃ na vaṭṭatī”ti aṭṭhakathāyaṃ vuttaṃ.	14041	
PA_tika-vin08_t:1405_0	Vuḍḍhāpacāyanādisāmaggirasarahitaṃ visabhāgapuggalampi saṅgahaṃ kātuṃ na labhati.	1405	
PA_tika-vin08_t:1405_1	Vuttañhi “evarūpena hi visabhāgapuggalena ekavihāre vā ekapariveṇe vā vasantena attho	1405	
PA_tika-vin08_t:1405_2	natthi, tasmā sabbatthevassa nivāso vārito”ti, tasmā āvāsiko vā hotu āgantuko vā,	1405	
PA_tika-vin08_t:1405_3	sagaṇo vā hotu aññagaṇo vā, bahussutasīlavantabhūto bhikkhu saṅgahetabbo. Vuttañhi bhagavatā –	1405	
PA_tika-vin08_t:1406	“Bahussutaṃ dhammadharaṃ, sappaññaṃ buddhasāvakaṃ;	140	
PA_tika-vin08_t:1407	Nekkhaṃ jambonadasseva, ko taṃ nanditumarahati;	140	
PA_tika-vin08_t:1408	Devāpi naṃ pasaṃsanti, brahmunāpi pasaṃsito”ti. –	140	
PA_tika-vin08_t:1409	Ayaṃ antosīmaṭṭhena saṅghena bahūpakāratāguṇavisiṭṭhatāsaṅkhātehi guṇehi yuttassa saṅghabhāranitthārakassa bhikkhuno phāsukaṃ āvāsaṃ anuṭṭhāpanīyaṃ katvā dāne vinicchayo.	140	
PA_tika-vin08_t:1410_0	Yadā pana saṅghatthero jarādubbalatāya vā rogapīḷitatāya vā vivekajjhāsayatāya vā	1410	
PA_tika-vin08_t:1410_1	gaṇaṃ apariharitukāmo aññassa dātukāmo, attano accayena vā kalahavivādābhāvamicchanto	1410	
PA_tika-vin08_t:1410_2	saddhivihārikādīnaṃ niyyātetukāmo hoti, tadā na attano issaravatāya dātabbaṃ, ayaṃ	1410	
PA_tika-vin08_t:1410_3	vihāro saṅghiko, tasmā saṅghaṃ sannipātāpetvā taṃ kāraṇaṃ ācikkhitvā bahūpakāratāguṇavisiṭṭhatāyuttapuggalo	1410	
PA_tika-vin08_t:1410_4	vicināpetabbo. Tato saṅgho cattāri agatigamanāni anupagantvā bhagavato ajjhāsayānurūpaṃ	1410	
PA_tika-vin08_t:1410_5	lajjīpesalabahussutasikkhākāmabhūtaṃ puggalaṃ vicinitvā “ayaṃ bhikkhu imassa vihārassa	1410	
PA_tika-vin08_t:1410_6	anucchaviko”ti āroceti. Mahātherassapi tameva ruccati, iccetaṃ kusalaṃ. No ce ruccati,	1410	
PA_tika-vin08_t:1410_7	attano bhārabhūtaṃ vuttappakāraaṅgaviyuttaṃ puggalaṃ dātukāmo hoti. Evaṃ sante saṅgho	1410	
PA_tika-vin08_t:1410_8	chandādiagatiṃ na gacchati, puggalova gacchati, tasmā saṅghasseva anumatiyā vihāro dātabbo.	1410	
PA_tika-vin08_t:1411_0	Sace pana saṅgho yaṃ kañci āmisaṃ labhitvā yathāvuttaguṇaviyuttassa bhikkhuno dātukāmo	1411	
PA_tika-vin08_t:1411_1	hoti, puggalo pana bhagavato ajjhāsayānurūpaṃ vuttappakāraaṅgayuttabhūtasseva bhikkhussa	1411	
PA_tika-vin08_t:1411_2	dātukāmo, tadā puggalopi saṅghapariyāpannoyevāti katvā dhammakammakārakassa puggalasseva	1411	
PA_tika-vin08_t:1411_3	anumatiyā vihāro dātabbo, na saṅghānumatiyā. Vuttañhetaṃ aṭṭhakathāyaṃ “sace saṅgho	1411	
PA_tika-vin08_t:1411_4	kiñci labhitvā āmisagarukatāya na nivāreti, eko bhikkhu nivāreti, sova bhikkhu issaro.	1411	
PA_tika-vin08_t:1411_5	Saṅghikesu hi kammesu yo dhammakammaṃ karoti, sova issaro”ti. Vuttañhi –	1411	
PA_tika-vin08_t:1412	“Chandā dosā bhayā mohā;	141	
PA_tika-vin08_t:1413	Yo dhammaṃ ativattati;	141	
PA_tika-vin08_t:1414	Nihīyati tassa yaso;	141	
PA_tika-vin08_t:1415	Kāḷapakkheva candimā.	141	
PA_tika-vin08_t:1416	“Chandā dosā bhayā mohā;	141	
PA_tika-vin08_t:1417	Yo dhammaṃ nātivattati;	141	
PA_tika-vin08_t:1418	Āpūrati tassa yaso;	141	
PA_tika-vin08_t:1419	Sukkapakkheva candimā”ti. ;	141	
PA_tika-vin08_t:1420_0	Yadā pana theropi kiñci avatvā yathākammaṅgato, saṅghopi na kassaci vicāreti, evaṃ	1420	
PA_tika-vin08_t:1420_1	saṅghikavihāre abhikkhuke suññe vattamāne tasmiṃ dese yena kenaci sāsanassa vuddhimicchantena	1420	
PA_tika-vin08_t:1420_2	ācariyena antosīmaṭṭhakā bhikkhū evaṃ samussāhetabbā “mā tumhe āyasmanto evaṃ akattha,	1420	
PA_tika-vin08_t:1420_3	antosīmaṭṭhakesu bhikkhūsu bahūpakāratādiyuttaṃ puggalaṃ vicinatha, vicinitvā labhantā	1420	
PA_tika-vin08_t:1420_4	tassa puggalassa samaggena saṅghena dhuvavāsatthāya vihāraṃ anuṭṭhāpanīyaṃ katvā	1420	
PA_tika-vin08_t:1420_5	detha, no ce antosīmaṭṭhakesu bhikkhūsu alattha, atha bahisīmaṭṭhakesu bhikkhūsu	1420	
PA_tika-vin08_t:1420_6	vicinatha. Bahisīmaṭṭhakesu bhikkhūsu vicinitvā yathāvuttaaṅgayuttapuggale labbhamāne	1420	
PA_tika-vin08_t:1420_7	taṃ puggalaṃ antosīmaṃ pavesetvā antosīmaṭṭhakassa saṅghassa anumatiyā dhuvavāsatthāya	1420	
PA_tika-vin08_t:1420_8	vihāraṃ sammannitvā anuṭṭhāpanīyaṃ katvā detha. Evaṃ karontā hi tumhe āyasmanto	1420	
PA_tika-vin08_t:1420_9	appicchakathā-santosakathā-sallekhakathā-pavivittakathāvīriyārambhakathā-sīlakathā-samādhikathā-paññākathā-vimuttikathā-vimuttiñāṇadassanakathāsaṅkhātadasakathāvatthusampannaṃ	1420	
PA_tika-vin08_t:1420_10	puggalaṃ upanissāya assutapubbaṃ dhammaṃ suṇissatha, sutapubbaṃ dhammaṃ pariyodāpissatha,	14201	
PA_tika-vin08_t:1420_11	kaṅkhaṃ vinodissatha, diṭṭhiṃ ujuṃ karissatha, cittaṃ pasādessatha. Yassa lajjino	14201	
PA_tika-vin08_t:1420_12	pesalassa bahussutassa sikkhākāmassa bhikkhuno bhikkhaṃ anusikkhamānā saddhāya vaḍḍhissanti,	14201	
PA_tika-vin08_t:1420_13	sīlena vaḍḍhissanti, sutena vaḍḍhissanti, cāgena vaḍḍhissanti, paññāya vaḍḍhissantī”ti.	14201	
PA_tika-vin08_t:1420_14	Vuttañhetaṃ visuddhimagge “katamo upanissayagocaro dasakathāvatthuguṇasamannāgato	14201	
PA_tika-vin08_t:1420_15	kalyāṇamitto, yaṃ nissāya assutaṃ suṇāti, sutaṃ pariyodapeti, kaṅkhaṃ vitarati, diṭṭhiṃ	14201	
PA_tika-vin08_t:1420_16	ujuṃ karoti, cittaṃ pasādeti. Yassa vā anusikkhamāno saddhāya vaḍḍhati, sīlena vaḍḍhati,	14201	
PA_tika-vin08_t:1420_17	sutena vaḍḍhati, cāgena vaḍḍhati, paññāya vaḍḍhati, ayaṃ vuccati upanissayagocaro”ti.	14201	
PA_tika-vin08_t:1420_18	Evaṃ samussāhetvā dhammakathaṃ katvā antosīmaṭṭhakasaṅgheneva dhuvavāsavihāro dāpetabboti.	14201	
PA_tika-vin08_t:1421	Evaṃ jinasāsanassa, vaḍḍhikāmo supesalo;	142	
PA_tika-vin08_t:1422	Akāsi paññavā bhikkhu, suṭṭhu āvāsanicchayanti.	142	
PA_tika-vin08_t:1423	Iti vinayasaṅgahasaṃvaṇṇanābhūte vinayālaṅkāre	142	
PA_tika-vin08_t:1424	Vihāravinicchayakathālaṅkāro.	142	
PA_tika-vin08_t:1425	29. Kathinatthāravinicchayakathā	142	
PA_tika-vin08_t:1426_0	226. Evaṃ catupaccayabhājanavinicchayaṃ kathetvā idāni kathinavinicchayaṃ kathetumāha	1426	
PA_tika-vin08_t:1426_1	“kathinanti ettha panā”tiādi. Tattha kathinanti katamaṃ kathinaṃ? Samūhapaññatti.	1426	
PA_tika-vin08_t:1426_2	Na hi paramatthato kathinaṃ nāma eko dhammo atthi, purimavassaṃvutthā bhikkhū, anūnapañcavaggasaṅgho,	1426	
PA_tika-vin08_t:1426_3	cīvaramāso, dhammena samena uppannacīvarantiādīsu yesu nāmarūpesu samuppajjamānesu	1426	
PA_tika-vin08_t:1426_4	tesaṃ nāmarūpadhammānaṃ samūhasamavāyasaṅkhātaṃ samūhapaññattimattameva kathinaṃ.	1426	
PA_tika-vin08_t:1426_5	Ayamattho kathaṃ jānitabboti? “Tesaññeva dhammānaṃ saṅgaho samavāyo nāmaṃ nāmakammaṃ	1426	
PA_tika-vin08_t:1426_6	nāmadheyyaṃ nirutti byañjanaṃ abhilāpo, yadidaṃ kathina”nti parivārapāḷiyaṃ āgatattā	1426	
PA_tika-vin08_t:1426_7	ca, “tesaññeva dhammānanti yesu rūpādidhammesu sati kathinaṃ nāma hoti, tesaṃ samodhānaṃ	1426	
PA_tika-vin08_t:1426_8	missībhāvo. Nāmaṃ nāmakammantiādinā pana ‘kathina’nti idaṃ bahūsu dhammesu nāmamattaṃ,	1426	
PA_tika-vin08_t:1426_9	na paramatthato eko dhammo atthīti dassetī”ti aṭṭhakathāyaṃ āgatattā ca, “yesu rūpādidhammesūti	1426	
PA_tika-vin08_t:1426_10	purimavassaṃvutthā bhikkhū, pañcahi anūno saṅgho, cīvaramāso, dhammena samena samuppannaṃ	14261	
PA_tika-vin08_t:1426_11	cīvaranti evamādīsu yesu rūpārūpadhammesu. Satīti santesu. Missībhāvoti saṃsaggatā	14261	
PA_tika-vin08_t:1426_12	samūhapaññattimattaṃ. Tenāha na paramatthato eko dhammo atthīti dassetī”ti vimativinodaniyaṃ	14261	
PA_tika-vin08_t:1426_13	āgatattā ca jānitabboti.	14261	
PA_tika-vin08_t:1427_0	Kenaṭṭhena kathinanti? Thiraṭṭhena. Kasmā thiranti? Anāmantacāraasamādānacāragaṇabhojanayāvadatthacīvarayocatatthacīvaruppādasaṅkhāte	1427	
PA_tika-vin08_t:1427_1	pañcānisaṃse antokaraṇasamatthatāya. Vuttañhi sāratthadīpaniyaṃ “pañcānisaṃse antokaraṇasamatthatāya	1427	
PA_tika-vin08_t:1427_2	thiranti attho”ti, tathā vimativinodaniyaṃ vajirabuddhiṭīkāyañca. Atha vā kenaṭṭhena	1427	
PA_tika-vin08_t:1427_3	kathinanti? Saṅgaṇhanaṭṭhena. Kathaṃ saṅgaṇhātīti? Pañcānisaṃse aññattha gantuṃ adatvā	1427	
PA_tika-vin08_t:1427_4	saṅgaṇhāti saṅkhipitvā gaṇhāti. Vuttañhi vinayatthamañjūsāyaṃ “pañcānisaṃse aññattha	1427	
PA_tika-vin08_t:1427_5	gantuṃ adatvā saṅgaṇhanaṭṭhena kathina”nti.	1427	
PA_tika-vin08_t:1428_0	Kathina-saddo kāya dhātuyā kena paccayena sijjhatīti? Ṭīkācariyā dhātupaccaye acintetvā	1428	
PA_tika-vin08_t:1428_1	anipphannapāṭipadikavaseneva vaṇṇenti, tasmā ayaṃ saddo ruḷhīsuddhanāmabhūto anipphannapāṭipadikasaddoti	1428	
PA_tika-vin08_t:1428_2	vuccati. Kathaṃ viññāyatīti ce? Tīsupi vinayaṭīkāsu “thiranti attho” icceva vaṇṇitattā.	1428	
PA_tika-vin08_t:1428_3	Pañcānisaṃse antokaraṇasamatthatāyāti pana thiratā cassa hetupadameva. Atha vā kathina-saddo	1428	
PA_tika-vin08_t:1428_4	kathadhātuyā inapaccayena sijjhati. Kathaṃ? Katha saṅgahaṇetimassa laddhadhātusaññādissa	1428	
PA_tika-vin08_t:1428_5	pañcānisaṃse aññattha gantuṃ adatvā saṅgaṇhātīti atthe “ina sabbatthā”ti yogavibhāgena	1428	
PA_tika-vin08_t:1428_6	vā “supato cā”ti ettha ca-saddena vā inapaccayaṃ katvā parakkharaṃ netvā kathinasaddato	1428	
PA_tika-vin08_t:1428_7	syuppattādimhi kate rūpaṃ. Kathaṃ viññāyatīti ce? “Saṅgaṇhanaṭṭhenā”ti vuttaṃ kaṅkhāvitaraṇīṭīkāpāṭhaṃ	1428	
PA_tika-vin08_t:1428_8	nissāya viññāyati. Atha vā kaṭha kicchajīvaneti dhātuto inapaccayaṃ katvā sijjhati.	1428	
PA_tika-vin08_t:1428_9	Ayamattho “kaṭha kicchajīvane, muddhajadutiyanto dhātu, ino”ti abhidhānappadīpikāṭīkāyaṃ vuttattā viññāyati.	1428	
PA_tika-vin08_t:1429_0	Bahū pana paṇḍitā imaṃ pāṭhaṃyeva gahetvā “kathina-saddo muddhajadutiyantoyeva hoti,	1429	
PA_tika-vin08_t:1429_1	na dantajo”ti vadanti ceva likhanti ca, na panevaṃ ekantato vattabbaṃ. Kasmā? Abhidhānappadīpikāṭīkāyaṃ	1429	
PA_tika-vin08_t:1429_2	kakkhaḷapariyāyaṃ guṇasaddabhūtaṃ kaṭhinasaddaṃ sandhāya vuttaṃ, na sāsanavohārato	1429	
PA_tika-vin08_t:1429_3	nāmasaddabhūtaṃ. Tenevāha “pañcakaṃ kakkhaḷe”ti. Anekesu pana pāḷiaṭṭhakathādipotthakesu	1429	
PA_tika-vin08_t:1429_4	jinasāsanavohārato nāmasaddabhūto kathina-saddo dantajoyeva yebhuyyena paññāyati,	1429	
PA_tika-vin08_t:1429_5	teneva ca kāraṇena abhidhānappadīpikāṭīkāyampi vaṇṇavipariyāye kathinantipi vuttaṃ.	1429	
PA_tika-vin08_t:1429_6	Atha vā kattha silāghāyanti dhātuto inapaccayaṃ katvā sasaṃyogatthakāraṃ nisaṃyogaṃ	1429	
PA_tika-vin08_t:1429_7	katvā sijjhati. Ayamattho silāghādisuttassa vuttiyaṃ “silāgha katthane”ti vacanato,	1429	
PA_tika-vin08_t:1429_8	saddanītiyañca “katthanaṃ pasaṃsana”nti vaṇṇitattā ca viññāyati. Idañca vacanaṃ “idañhi	1429	
PA_tika-vin08_t:1429_9	kathinavattaṃ nāma buddhappasattha”nti aṭṭhakathāvacanena sameti. Ācariyā pana “kaṭhadhātu	1429	
PA_tika-vin08_t:1429_10	inapaccayo”ti vikappetvā “kaṭha samatthane”ti atthaṃ vadanti, taṃ ṭīkāsu “thiranti	14291	
PA_tika-vin08_t:1429_11	attho”ti vacanaṃ anapekkhitvā “pañcānisaṃse antokaraṇasamatthatāyā”ti hetumeva atthabhāvena	14291	
PA_tika-vin08_t:1429_12	gahetvā vuttaṃ siyā, taṃ pana thirabhāvassa hetuyeva.	14291	
PA_tika-vin08_t:1430_0	Kathaṃ viggaho kātabboti? Ayaṃ kathina-saddo catūsu padesu nāmapadaṃ, pañcasu nāmesu	1430	
PA_tika-vin08_t:1430_1	suddhanāmaṃ, catūsu suddhanāmesu ruḷhīsuddhanāmaṃ, dvīsu pāṭipadikasaddesu anipphannapāṭipadikasaddo,	1430	
PA_tika-vin08_t:1430_2	tasmā viggaho na kātabbo. Vuttañhi –	1430	
PA_tika-vin08_t:1431	“Ruḷhīkhyātaṃ nipātañcu-pasaggālapanaṃ tathā;	143	
PA_tika-vin08_t:1432	Sabbanāmikametesu, na kato viggaho chasū”ti.	143	
PA_tika-vin08_t:1433_0	Ayamattho “kathinanti…pe… thiranti attho”ti ṭīkāsu vacanato viññāyati. Atha vā pañcānisaṃse	1433	
PA_tika-vin08_t:1433_1	aññattha gantuṃ adatvā kathati saṅgaṇhātīti kathinaṃ, ayaṃ vacanattho yathāvuttavinayatthamañjūsāpāṭhavasena	1433	
PA_tika-vin08_t:1433_2	viññāyati. Atha vā kaṭhati kicchena jīvatīti kathino, rukkho, tassa esoti kathino,	1433	
PA_tika-vin08_t:1433_3	thirabhāvo, so etassa atthīti kathinaṃ, paññattijātaṃ ṭha-kārassa tha-kāraṃ katvā	1433	
PA_tika-vin08_t:1433_4	kathinanti vuttaṃ. Ayaṃ nayo “kaṭha kicchajīvane”ti dhātvatthasaṃvaṇṇanāya ca “pañcānisaṃse	1433	
PA_tika-vin08_t:1433_5	antokaraṇasamatthatāya thiranti attho”ti ṭīkāvacanena ca sametīti daṭṭhabbo. Atha	1433	
PA_tika-vin08_t:1433_6	vā kathīyate silāghate pasaṃsīyate buddhādīhīti kathinaṃ, ayaṃ nayo “kattha silāghāya”nti	1433	
PA_tika-vin08_t:1433_7	dhātvatthasaṃvaṇṇanāya ca “idañhi kathinavattaṃ nāma buddhappasattha”nti aṭṭhakathāvacanena	1433	
PA_tika-vin08_t:1433_8	ca sametīti daṭṭhabbo.	1433	
PA_tika-vin08_t:1434_0	Ettha pana saṅkheparucittā ācariyassa saddalakkhaṇaṃ avicāretvā atthameva pucchaṃ	1434	
PA_tika-vin08_t:1434_1	katvā vissajjetuṃ “kathinaṃ attharituṃ ke labhanti, ke na labhantī”tiādimāha. Tattha	1434	
PA_tika-vin08_t:1434_2	ke labhantīti ke sādhentīti attho. Pañca janā labhantīti pañca janā sādhenti. Kathinadussassa	1434	
PA_tika-vin08_t:1434_3	hi dāyakā pacchimakoṭiyā cattāro honti, eko paṭiggāhakoti. “Tatra, bhikkhave, yvāyaṃ	1434	
PA_tika-vin08_t:1434_4	catuvaggo bhikkhusaṅgho ṭhapetvā tīṇi kammāni upasampadaṃ pavāraṇaṃ abbhāna”nti campeyyakkhandhake	1434	
PA_tika-vin08_t:1434_5	vuttattā na pañcavaggakaraṇīyanti gahetabbaṃ. Paṭhamappavāraṇāya pavāritāti idaṃ	1434	
PA_tika-vin08_t:1434_6	vassacchedaṃ akatvā vassaṃvutthabhāvasandassanatthaṃ vuttaṃ antarāyena apavāritānampi	1434	
PA_tika-vin08_t:1434_7	vutthavassānaṃ kathinatthārasambhavato. Teneva “appavāritā vā”ti avatvā “chinnavassā	1434	
PA_tika-vin08_t:1434_8	vā pacchimikāya upagatā vā na labhantī”ti ettakameva vuttaṃ. Aññasmiṃ vihāre vutthavassāpi	1434	
PA_tika-vin08_t:1434_9	na labhantīti nānāsīmāya aññasmiṃ vihāre vutthavassā imasmiṃ vihāre kathinatthāraṃ	1434	
PA_tika-vin08_t:1434_10	na labhantīti attho. Sabbeti chinnavassādayo, anupagatāpi tattheva saṅgahitā. Ānisaṃsanti	14341	
PA_tika-vin08_t:1434_11	kathinānisaṃsacīvaraṃ. Ekaṃ atthatacīvaraṃyeva hi kathinacīvaraṃ nāma hoti, avasesāni	14341	
PA_tika-vin08_t:1434_12	cīvarāni vā sāṭakā vā kathinānisaṃsāyeva nāma. Vakkhati hi “avasesakathinānisaṃse	14341	
PA_tika-vin08_t:1434_13	balavavatthāni vassāvāsikaṭhitikāya dātabbānī”ti. itaresanti purimikāya upagatānaṃ.	14341	
PA_tika-vin08_t:1435_0	So ce pacchimikāya upasampajjati, gaṇapūrako ceva hoti, ānisaṃsañca labhatīti iminā	1435	
PA_tika-vin08_t:1435_1	sāmaṇerānaṃ vassūpagamanaṃ anuññātaṃ hoti. So hi purimikāya vassūpagatattā ānisaṃsaṃ	1435	
PA_tika-vin08_t:1435_2	labhati, pacchimikāya pana upasampajjitattā gaṇapūrako hotīti. Sace purimikāya upagatā	1435	
PA_tika-vin08_t:1435_3	kathinatthārakusalā na hontītiādinā “aṭṭhadhammakovido bhikkhu, kathinatthāramarahatī”ti	1435	
PA_tika-vin08_t:1435_4	vinayavinicchaye āgatattā sayaṃ ce aṭṭhadhammakusalo, sayameva attharitabbaṃ. No	1435	
PA_tika-vin08_t:1435_5	ce, aññe aṭṭhadhammakusale pariyesitvā netabbā, evaṃ akatvā kathinaṃ attharituṃ na	1435	
PA_tika-vin08_t:1435_6	vaṭṭatīti dasseti. Kathinaṃ attharāpetvāti sakāritavacanena tehi bāhirato āgatattherehi	1435	
PA_tika-vin08_t:1435_7	sayaṃ kathinaṃ na attharitabbaṃ, sabbapubbakiccādikaṃ saṃvidahitvā te purimikāya	1435	
PA_tika-vin08_t:1435_8	vassūpagatā antosīmaṭṭhabhikkhūyeva attharāpetabbāti dasseti, aññathā añño kathinaṃ	1435	
PA_tika-vin08_t:1435_9	attharati, añño ānisaṃsaṃ labhatīti āpajjati, na panevaṃ yujjati. Vakkhati hi “ānisaṃso	1435	
PA_tika-vin08_t:1435_10	pana itaresaṃyeva hotī”ti. Dānañca bhuñjitvāti khādanīyabhojanīyabhūtaṃ annapānādidānaṃ	14351	
PA_tika-vin08_t:1435_11	bhuñjitvā. Na hi te vatthudānaṃ labhanti.	14351	
PA_tika-vin08_t:1436_0	Kathinacīvaraṃ demāti dātuṃ vaṭṭatīti ettha “saṅghassa kathinacīvaraṃ demā”ti vattabbaṃ.	1436	
PA_tika-vin08_t:1436_1	Evañhi sati “idaṃ saṅghassa kathinadussaṃ uppanna”nti kammavācāya sameti. Atha ca	1436	
PA_tika-vin08_t:1436_2	pana pubbe kataparicayattā “saṅghassā”ti avuttepi sampadānaṃ pākaṭanti katvā avuttaṃ	1436	
PA_tika-vin08_t:1436_3	siyāti. Ettheke ācariyā vadanti “saṅghassāti avuttepi kāle dinnaṃ saṅghikaṃ hotī”ti,	1436	
PA_tika-vin08_t:1436_4	tatrevaṃ vattabbaṃ “na kāle dinnaṃ sabbaṃ saṅghikaṃ hotī”ti. Kathaṃ viññāyatīti ce?	1436	
PA_tika-vin08_t:1436_5	“Yañca kālepi saṅghassa vā idaṃ akālacīvaranti, puggalassa vā idaṃ tuyhaṃ dammītiādinā	1436	
PA_tika-vin08_t:1436_6	nayena dinnaṃ, etaṃ akālacīvaraṃ nāmā”ti kaṅkhāvitaraṇiyaṃ āgatattā puggalikampi	1436	
PA_tika-vin08_t:1436_7	hotīti viññāyati, tasmā parammukhāpi nāmaṃ vatvā sammukhāpi pādamūle ṭhapetvā dinnaṃ	1436	
PA_tika-vin08_t:1436_8	puggalikameva hoti, na saṅghikaṃ. Vuttañhetaṃ aṭṭhakathāyaṃ “puggalassa detīti ‘imaṃ	1436	
PA_tika-vin08_t:1436_9	cīvaraṃ itthannāmassa dammī’ti evaṃ parammukhā vā, pādamūle ṭhapetvā ‘imaṃ, bhante,	1436	
PA_tika-vin08_t:1436_10	tumhākaṃ dammī’ti evaṃ sammukhā vā detī”ti. Evaṃ puggalike sati taṃ cīvaraṃ saṅghassa	14361	
PA_tika-vin08_t:1436_11	bhājetabbaṃ hoti vā na hoti vāti? So puggalo attano saddhivihārikaantevāsikabhūtassa	14361	
PA_tika-vin08_t:1436_12	saṅghassa vā aññassa sahadhammikasaṅghassa vā bhājetukāmo bhājeyya, abhājetukāmo	14361	
PA_tika-vin08_t:1436_13	“bhājetū”ti na kenaci vacanīyo. Kathaṃ viññāyatīti ce? “Na hi puggalassa ādissa dinnaṃ	14361	
PA_tika-vin08_t:1436_14	kenaci bhājanīyaṃ hotī”ti ṭīkāsu āgamanato viññāyati. Atheke ācariyā evaṃ vadanti	14361	
PA_tika-vin08_t:1436_15	“kathinassa ekaṃ mūlaṃ saṅghoti vuttattā puggalaṃ uddissa dinnepi saṅghāyattaṃ saṅghikaṃ	14361	
PA_tika-vin08_t:1436_16	hoti. Yathā kiṃ ‘sīmāya dammi, senāsanassa dammī’ti vuttepi taṃ dānaṃ saṅghikaṃ hoti,	14361	
PA_tika-vin08_t:1436_17	yathā ca ‘kathinacīvaraṃ dammī’ti vutte saṅghikaṃ hotī”ti.	14361	
PA_tika-vin08_t:1437_0	Tatrevaṃ vicāretabbaṃ – “kathinassa ekaṃ mūlaṃ saṅgho”ti vacanaṃ kathinassa mūlaṃ	1437	
PA_tika-vin08_t:1437_1	kathinassa kāraṇaṃ dasseti. Yathā hi mūle vijjamāne rukkho tiṭṭhati, avijjamāne na	1437	
PA_tika-vin08_t:1437_2	tiṭṭhati, tasmā mūlaṃ rukkhassa kāraṇaṃ hoti, patiṭṭhaṃ hoti, evaṃ saṅghe vijjamāne	1437	
PA_tika-vin08_t:1437_3	kathinaṃ hoti, no avijjamāne, tasmā saṅgho kathinassa mūlaṃ kathinassa kāraṇaṃ nāma	1437	
PA_tika-vin08_t:1437_4	hoti. Kathaṃ saṅghe vijjamāne kathinaṃ hoti? Sabbantimena paricchedena catuvaggabhūtena	1437	
PA_tika-vin08_t:1437_5	saṅghena atthārārahassa bhikkhuno ñattidutiyakammavācāya kathinacīvare dinneyeva	1437	
PA_tika-vin08_t:1437_6	tena cīvarena atthataṃ kathinaṃ nāma hoti, no adinne, tasmā catuvaggasaṅghe alabbhamāne	1437	
PA_tika-vin08_t:1437_7	sahassakkhattuṃ “kathinaṃ dammī”ti vuttepi kathinaṃ nāma na hoti, tasmā upacārasīmāya	1437	
PA_tika-vin08_t:1437_8	paricchinne vihāre eko vā dve vā tayo vā cattāro vā bhikkhū viharanti, tattha kathinacīvare	1437	
PA_tika-vin08_t:1437_9	uppanne aññato pariyesitvā catuvaggasaṅgho eko paṭiggāhakoti pañcannaṃ bhikkhūnaṃ	1437	
PA_tika-vin08_t:1437_10	pūraṇe sati kathinaṃ attharituṃ labhati, nāsati, evaṃ saṅghe vijjamāneyeva kathinaṃ	14371	
PA_tika-vin08_t:1437_11	nāma hoti, no avijjamāne, tasmā saṅghassa kathinassa mūlabhūtataṃ kāraṇabhūtataṃ	14371	
PA_tika-vin08_t:1437_12	sandhāya “kathinassa ekaṃ mūlaṃ saṅgho”ti vuttaṃ. “Kathina”nti vutte saṅghikaṃyeva	14371	
PA_tika-vin08_t:1437_13	hoti, no puggalikanti adhippāyo etasmiṃ pāṭhe na labbhati. Yathā kiṃ “kiccādhikaraṇassa	14371	
PA_tika-vin08_t:1437_14	ekaṃ mūlaṃ saṅgho”ti ettha apalokanakammañattikammañattidutiyakammañatticatutthakammasaṅkhātaṃ	14371	
PA_tika-vin08_t:1437_15	kiccādhikaraṇaṃ catuvaggādike saṅghe vijjamāneyeva hoti, no avijjamāne, tasmā saṅghassa	14371	
PA_tika-vin08_t:1437_16	kiccādhikaraṇassa mūlabhūtataṃ kāraṇabhūtataṃ sandhāya “kiccādhikaraṇassa ekaṃ mūlaṃ	14371	
PA_tika-vin08_t:1437_17	saṅgho”ti vuccati, evaṃsampadamidaṃ daṭṭhabbaṃ.	14371	
PA_tika-vin08_t:1438_0	Yadipi vuttaṃ “yathā ‘sīmāya dammi, senāsanassa dammī’tiādīsu taṃ dānaṃ saṅghāyattameva	1438	
PA_tika-vin08_t:1438_1	hoti, tathā ‘kathina dammī’ti vutte puggalaṃ uddissa dinnepi saṅghāyattameva saṅghikameva	1438	
PA_tika-vin08_t:1438_2	hotī”ti, tathāpi evaṃ vicāraṇā kātabbā – “sīmāya dammi, senāsanassa dammī”tiādīsu	1438	
PA_tika-vin08_t:1438_3	sīmā ca senāsanañca dānapaṭiggāhakā na honti, tasmā sīmaṭṭhassa ca senāsanaṭṭhassa	1438	
PA_tika-vin08_t:1438_4	ca saṅghassa āyattaṃ hoti, puggalo pana dānapaṭiggāhakova, tasmā “imaṃ kathinacīvaraṃ	1438	
PA_tika-vin08_t:1438_5	itthannāmassa bhikkhuno dammī”ti parammukhā vā tassa bhikkhuno pādamūle ṭhapetvā	1438	
PA_tika-vin08_t:1438_6	sammukhā vā dinnaṃ kathaṃ saṅghāyattaṃ saṅghasantakaṃ bhaveyya, evaṃ saṅghassa apariṇataṃ	1438	
PA_tika-vin08_t:1438_7	puggalikacīvaraṃ saṅghassa pariṇāmeyya, navasu adhammikadānesu ekaṃ bhaveyya, tassa	1438	
PA_tika-vin08_t:1438_8	cīvarassa paṭiggahopi navasu adhammikapaṭiggahesu eko bhaveyya, tassa cīvarassa paribhogopi	1438	
PA_tika-vin08_t:1438_9	navasu adhammikaparibhogesu eko bhaveyya. Kathaṃ viññāyatīti ce? Nava adhammikāni	1438	
PA_tika-vin08_t:1438_10	dānānīti saṅghassa pariṇataṃ aññasaṅghassa vā cetiyassa vā puggalassa vā pariṇāmeti,	14381	
PA_tika-vin08_t:1438_11	cetiyassa pariṇataṃ aññacetiyassa vā saṅghassa vā puggalassa vā pariṇāmeti, puggalassa	14381	
PA_tika-vin08_t:1438_12	pariṇataṃ aññapuggalassa vā saṅghassa vā cetiyassa vā pariṇāmeti, “nava adhammikā	14381	
PA_tika-vin08_t:1438_13	paribhogā”ti āgataṃ parivārapāḷiñca “nava paṭiggahaparibhogāti etesaṃyeva dānānaṃ	14381	
PA_tika-vin08_t:1438_14	paṭiggahā ca paribhogā cā”ti āgataṃ aṭṭhakathañca oloketvā viññāyatīti.	14381	
PA_tika-vin08_t:1439_0	Athāpi evaṃ vadanti – dāyako saṅghattherassa vā ganthadhutaṅgavasena abhiññātassa	1439	
PA_tika-vin08_t:1439_1	vā bhattuddesakassa vā pahiṇati “amhākaṃ bhattaggahaṇatthāya aṭṭha bhikkhū gahetvā	1439	
PA_tika-vin08_t:1439_2	āgacchathā”ti, sacepi ñātiupaṭṭhākehi pesitaṃ hoti, ime tayo janā pucchituṃ na labhanti.	1439	
PA_tika-vin08_t:1439_3	Āruḷhāyeva mātikaṃ, saṅghato aṭṭha bhikkhū uddisāpetvā attanavamehi gantabbaṃ. Kasmā?	1439	
PA_tika-vin08_t:1439_4	Bhikkhusaṅghassa hi ete bhikkhū nissāya lābho uppajjatīti. Ganthadhutaṅgādīhi pana	1439	
PA_tika-vin08_t:1439_5	anabhiññāto āvāsikabhikkhu pucchituṃ labhati, tasmā tena “kiṃ saṅghato gaṇhāmi, udāhu	1439	
PA_tika-vin08_t:1439_6	ye jānāmi, tehi saddhiṃ āgacchāmī”ti mātikaṃ āropetvā yathā dāyakā vadanti, tathā	1439	
PA_tika-vin08_t:1439_7	paṭipajjitabbanti, īdisesu ṭhānesu “saṅghassa lābho puggalaṃ upanissāya uppajjatī”ti	1439	
PA_tika-vin08_t:1439_8	vacanaṃ upanidhāya “saṅghassa lābho puggalaṃ nissāya uppajjati, puggalassa pattalābho	1439	
PA_tika-vin08_t:1439_9	saṅghaṃ āmasitvā dento saṅghāyatto hotī”ti viññāyatīti.	1439	
PA_tika-vin08_t:1440_0	Imasmimpi vacane evaṃ vicāraṇā kātabbā – tasmiṃ tu nimantane na puggalaṃyeva nimanteti,	1440	
PA_tika-vin08_t:1440_1	atha kho sasaṅghaṃ puggalaṃ nimanteti. Tattha tu “saṅgha”nti avatvā “aṭṭha bhikkhū”ti	1440	
PA_tika-vin08_t:1440_2	vuttattā “kiṃ saṅghato gaṇhāmi, udāhu ye jānāmi, tehi saddhiṃ āgacchāmī”ti anabhiññāto	1440	
PA_tika-vin08_t:1440_3	puggalo pucchituṃ labhati. Saṅghattherassa pana saṅghaṃ pariharitvā vasitattā “aṭṭha	1440	
PA_tika-vin08_t:1440_4	bhikkhū”ti vutte saṅghaṃ ṭhapetvā aññesaṃ gahaṇakāraṇaṃ natthi, ganthadhutaṅgavasena	1440	
PA_tika-vin08_t:1440_5	abhiññātapuggalopi saṅghassa puññanissitattā “aṭṭha bhikkhū”ti vutte saṅghatoyeva	1440	
PA_tika-vin08_t:1440_6	gaṇhāti, bhattuddesakassapi devasikaṃ saṅghasseva bhattavicāraṇattā “aṭṭha bhikkhū”ti	1440	
PA_tika-vin08_t:1440_7	vutte saṅghaṃ ṭhapetvā aññesaṃ gahaṇakāraṇaṃ natthi. Evaṃ “aṭṭha bhikkhū gahetvā	1440	
PA_tika-vin08_t:1440_8	āgacchathā”ti saha saṅghena nimantitattā “ime tayo janā pucchituṃ na labhantī”ti	1440	
PA_tika-vin08_t:1440_9	vuttaṃ, na “tvaṃ āgacchāhī”ti puggalasseva nimantane satipi saṅghaṃ gahetvā āgantabbatoti.	1440	
PA_tika-vin08_t:1440_10	Evaṃ “aṭṭha bhikkhū gahetvā āgacchathā”ti sasaṅghasseva puggalassa nimantitattā saṅgho	14401	
PA_tika-vin08_t:1440_11	gahetabbo hoti, na “tumhe āgacchathā”ti puggalasseva nimantitattā, tasmā “puggalassa	14401	
PA_tika-vin08_t:1440_12	lābho saṅghāyatto”ti na sakkā vattuṃ, aṭṭhakathādīsu pakaraṇesupi “puggalaṃ nissāya	14401	
PA_tika-vin08_t:1440_13	saṅghassa lābho uppajjati” icceva vutto, na “puggalassa lābho saṅghāyatto”ti. Cīvaralābhakhettabhūtāsu	14401	
PA_tika-vin08_t:1440_14	aṭṭhasu mātikāsu ca “saṅghassa detī”ti ca visuṃ, “puggalassa detī”ti ca visuṃ āgataṃ.	14401	
PA_tika-vin08_t:1440_15	Puggalassa detīti “imaṃ cīvaraṃ itthannāmassa dammī”ti evaṃ parammukhā vā, pādamūle	14401	
PA_tika-vin08_t:1440_16	ṭhapetvā “imaṃ bhante tumhākaṃ dammī”ti evaṃ sammukhā vā detīti.	14401	
PA_tika-vin08_t:1441_0	Idāni pana cīvaraṃ dātukāmā upāsakā vā upāsikāyo vā sayaṃ anāgantvā puttadāsādayo	1441	
PA_tika-vin08_t:1441_1	āṇāpentāpi “imaṃ cīvaraṃ itthannāmassa therassa dethā”ti vatvā puggalasseva dāpenti,	1441	
PA_tika-vin08_t:1441_2	sāmaṃ gantvā dadantāpi pādamūle ṭhapetvā vā hatthe ṭhapetvā vā hatthena phusāpetvā	1441	
PA_tika-vin08_t:1441_3	vā dadanti “imaṃ, bhante, cīvaraṃ tumhe uddissa ettakaṃ dhanaṃ pariccajitvā kataṃ,	1441	
PA_tika-vin08_t:1441_4	evañca evañca hatthakammaṃ katvā sampāditaṃ, tasmā tumhe nivāsatha pārupatha paribhuñjathā”tiādīni	1441	
PA_tika-vin08_t:1441_5	vadanti, tassa puggalassa paribhogakaraṇameva icchanti, na saṅghassa dānaṃ. Keci	1441	
PA_tika-vin08_t:1441_6	atuṭṭhakathampi kathenti. Evaṃ puggalameva uddissa dinnacīvarassa saṅghena āyattakāraṇaṃ	1441	
PA_tika-vin08_t:1441_7	natthi. “Sace pana ‘idaṃ tumhākañca tumhākaṃ antevāsikānañca dammī’ti evaṃ vadati,	1441	
PA_tika-vin08_t:1441_8	therassa ca antevāsikānañca pāpuṇātī”ti āgamanato evaṃ vatvā dente pana ācariyantevāsikānaṃ	1441	
PA_tika-vin08_t:1441_9	pāpuṇāti, anantevāsikassa pana na pāpuṇāti. “Uddesaṃ gahetuṃ āgato gahetvā gacchanto	1441	
PA_tika-vin08_t:1441_10	ca atthi, tassapi pāpuṇātī”ti āgamanato bahisīmaṭṭhassa dhammantevāsikassapi pāpuṇāti.	14411	
PA_tika-vin08_t:1441_11	“Tumhehi saddhiṃ nibaddhacārikabhikkhūnaṃ dammīti vutte uddesantevāsikānaṃ vattaṃ	14411	
PA_tika-vin08_t:1441_12	katvā uddesaparipucchādīni gahetvā vicarantānaṃ sabbesaṃ pāpuṇātī”ti āgamanato evaṃ	14411	
PA_tika-vin08_t:1441_13	vatvā dente dhammantevāsikānaṃ vattapaṭipattikārakānañca antevāsikānaṃ pāpuṇāti.	14411	
PA_tika-vin08_t:1441_14	Evaṃ dāyakānaṃ vacanānurūpameva dānassa pavattanato “yathā dāyakā vadanti, tathā	14411	
PA_tika-vin08_t:1441_15	paṭipajjitabba”nti aṭṭhakathācariyā vadanti.	14411	
PA_tika-vin08_t:1442_0	Evaṃ idāni dāyakā yebhuyyena puggalasseva denti, satesu sahassesu ekoyeva paṇḍito	1442	
PA_tika-vin08_t:1442_1	bahussuto dāyako saṅghassa dadeyya, puggalikacīvarañca saṅghikabhavanatthāya akariyamānaṃ	1442	
PA_tika-vin08_t:1442_2	na ñattiyā kammavācāya ca arahaṃ hoti. Kathaṃ viññāyatīti ce? Ñattikammavācāvirodhato.	1442	
PA_tika-vin08_t:1442_3	Kathaṃ virodhoti ce? Ñattiyā kammavācāya ca “idaṃ saṅghassa kathinadussaṃ uppanna”nti	1442	
PA_tika-vin08_t:1442_4	kathinacīvarassa saṅghikabhāvo vutto, idāni pana taṃ cīvaraṃ “puggalassa dinnaṃ puggalika”nti	1442	
PA_tika-vin08_t:1442_5	vacanatthānurūpato puggalikaṃ hoti, evampi virodho. “Saṅgho imaṃ kathinadussaṃ itthannāmassa	1442	
PA_tika-vin08_t:1442_6	bhikkhuno dadeyya kathinaṃ attharitu”nti ettha ca saṅghoti dhātuyā kattā hoti, bhikkhunoti	1442	
PA_tika-vin08_t:1442_7	sampadānaṃ, idha pana saṅghassa tasmiṃ kathinacīvare anissarabhāvato saṅgho kattā	1442	
PA_tika-vin08_t:1442_8	na hoti, bhikkhu paṭiggāhalakkhaṇābhāvato sampadānaṃ na hoti, evampi virodho. Dāyakena	1442	
PA_tika-vin08_t:1442_9	pana saṅghassa pariccattattā saṅghikabhūtaṃ kathinacīvaraṃ yasmiṃ kāle saṅgho kathinaṃ	1442	
PA_tika-vin08_t:1442_10	attharituṃ aṭṭhaṅgasamannāgatassa bhikkhuno deti, tasmiṃ kāle ñattidutiyakammavācaṃ	14421	
PA_tika-vin08_t:1442_11	idāni manussā “ñattī”ti voharanti, tañca cīvaraṃ “ñattiladdhacīvara”nti, taṃ cīvaradāyakañca	14421	
PA_tika-vin08_t:1442_12	“ñattiladdhadāyako”ti, tasmā saṅghikacīvarameva ñattiladdhaṃ hoti, no puggalikacīvaraṃ.	14421	
PA_tika-vin08_t:1442_13	Ñattiladdhakālato pana paṭṭhāya taṃ cīvaraṃ puggalikaṃ hoti. Kasmā? Atthārakapuggalassa cīvarabhāvatoti.	14421	
PA_tika-vin08_t:1443_0	Athāpi vadanti “dinnanti pāṭhañca ‘sādhentī’ti pāṭhañca ‘ānisaṃsaṃ labhantī’ti pāṭhañca	1443	
PA_tika-vin08_t:1443_1	upanidhāya ayamattho viññāyatī”ti, tatthāyamācariyānamadhippāyo – “dinnaṃ idaṃ saṅghenā”ti	1443	
PA_tika-vin08_t:1443_2	ettha dā-dhātuyā saṅghenāti kattā, idanti kammaṃ, imassa kathinacīvarassa saṅghikattā	1443	
PA_tika-vin08_t:1443_3	saṅghena dinnaṃ hoti, tena viññāyati “kathina”nti vutte saṅghikaṃ hotīti. “Kathinatthāraṃ	1443	
PA_tika-vin08_t:1443_4	ke labhantīti ettha ke labhantīti ke sādhentīti attho. Pañca janā sādhentī”ti vajirabuddhiṭīkāyaṃ	1443	
PA_tika-vin08_t:1443_5	vuttaṃ. Tattha pañca janāti saṅgho vutto, imināpi viññāyati “kathinanti vutte saṅghikaṃ	1443	
PA_tika-vin08_t:1443_6	hotī”ti. Ānisaṃsaṃ labhantīti ettha ca saṅghikattā sabbe sīmaṭṭhakabhikkhū ānisaṃsaṃ	1443	
PA_tika-vin08_t:1443_7	labhanti, imināpi viññāyati “kathinanti vutte saṅghikaṃ hotī”ti.	1443	
PA_tika-vin08_t:1444_0	Tatrāpyevaṃ vicāraṇā kātabbā – pubbedāyakā cattāropi paccaye yebhuyyena saṅghasseva	1444	
PA_tika-vin08_t:1444_1	denti, tasmā saṅghassa catupaccayabhājanakathā ativitthārā hoti. Appakato pana puggalassa	1444	
PA_tika-vin08_t:1444_2	denti, tasmā saṅghassa dinnaṃ kathinacīvaraṃ saṅghena atthārakassa puggalassa dinnaṃ	1444	
PA_tika-vin08_t:1444_3	sandhāya vuttaṃ. Sādhentīti ca kathinadussassa dāyakā cattāro, paṭiggāhako ekoti	1444	
PA_tika-vin08_t:1444_4	pañca janā kathinadānakammaṃ sādhentīti vuttaṃ. Ānisaṃsaṃ labhantīti idañca atthārakassa	1444	
PA_tika-vin08_t:1444_5	ca anumodanānañca bhikkhūnaṃ ānisaṃsalābhameva vuttaṃ, na etehi pāṭhehi “kathina”nti	1444	
PA_tika-vin08_t:1444_6	vutte saṅghikaṃ hotīti attho viññātabbo hotīti daṭṭhabbo. Saṅghassa uppannacīvaraṃ	1444	
PA_tika-vin08_t:1444_7	saṅghena atthārakassa dinnabhāvo kathaṃ viññāyatīti? “Idaṃ saṅghassa kathinadussaṃ	1444	
PA_tika-vin08_t:1444_8	uppannaṃ, saṅgho imaṃ kathinadussaṃ itthannāmassa bhikkhuno deti kathinaṃ attharitu”nti	1444	
PA_tika-vin08_t:1444_9	vuttaṃ pāḷipāṭhañca “saṅgho ajja kathinadussaṃ labhitvā punadivase deti, ayaṃ nicayasannidhī”ti	1444	
PA_tika-vin08_t:1444_10	vuttaṃ aṭṭhakathāpāṭhañca disvā viññāyatīti. Saṅghasantakabhūtaṃ cīvarameva dānakiriyāya	14441	
PA_tika-vin08_t:1444_11	kammaṃ, saṅgho kattā, puggalo sampadānaṃ bhavituṃ arahabhāvo ca yathāvuttapāḷipāṭhameva	14441	
PA_tika-vin08_t:1444_12	upanidhāya viññāyatīti.	14441	
PA_tika-vin08_t:1445_0	Evaṃ sante puggalassa dinnaṃ puggalikacīvaraṃ saṅghikaṃ kātuṃ kathaṃ paṭipajjitabbanti?	1445	
PA_tika-vin08_t:1445_1	Sace so paṭiggāhakapuggalo dāyakānaṃ evaṃ vadati “upāsaka dānaṃ nāma puggalassa dinnato	1445	
PA_tika-vin08_t:1445_2	saṅghassa dinnaṃ mahapphalataraṃ hoti, tasmā saṅghassa dehi, saṅghassa datvā puna	1445	
PA_tika-vin08_t:1445_3	saṅghena atthārārahassa bhikkhuno kammavācāya datvā tena puggalena yathāvinayaṃ atthateyeva	1445	
PA_tika-vin08_t:1445_4	kathinaṃ nāma hoti, na puggalassa datvā puggalena sāmaṃyeva atthate, tasmā saṅghassa	1445	
PA_tika-vin08_t:1445_5	dehī”ti uyyojetvā saṅghassa dāpitepi taṃ cīvaraṃ saṅghikaṃ hoti kathinatthārārahaṃ.	1445	
PA_tika-vin08_t:1445_6	Yadi pana dāyako appassutatāya “nāhaṃ, bhante, kiñci jānāmi, imaṃ cīvaraṃ tumhākameva	1445	
PA_tika-vin08_t:1445_7	dammī”ti vakkhati, evaṃ sati puggalikavaseneva sampaṭicchitvā tena puggalena taṃ	1445	
PA_tika-vin08_t:1445_8	cīvaraṃ saṅghassa dinnampi saṅghikaṃ hoti.	1445	
PA_tika-vin08_t:1446_0	Yadi evaṃ samaṇeneva samaṇassa dinnaṃ cīvaraṃ kathaṃ kathinatthārārahaṃ bhaveyyāti?	1446	
PA_tika-vin08_t:1446_1	No na bhaveyya. Vuttañhetaṃ aṭṭhakathāyaṃ “kathinaṃ kena dinnaṃ vaṭṭati? Yena kenaci	1446	
PA_tika-vin08_t:1446_2	devena vā manussena vā pañcannaṃ vā sahadhammikānaṃ aññatarena dinnaṃ vaṭṭatī”ti.	1446	
PA_tika-vin08_t:1446_3	Atha kasmā paramparabhūtehi ācariyehi ñattiladdhacīvarato avasesāni cīvarāni saṅghassa	1446	
PA_tika-vin08_t:1446_4	bhājetvā eva paribhuñjitānīti? Vuccate – ekacce bhikkhū ācariyaparamparāgataanausāreneva	1446	
PA_tika-vin08_t:1446_5	paṭipajjanti, keci bahūnaṃ kiriyaṃ disvā diṭṭhānugativasena paṭipajjanti, bahussutāpi	1446	
PA_tika-vin08_t:1446_6	keci therā aruccantāpi paveṇibhedabhayena paṭipajjanti, apare rucivasena atthañca	1446	
PA_tika-vin08_t:1446_7	adhippāyañca pariṇāmetvā gaṇhanti, pakaraṇamevānugatabhikkhū pana yathāpakaraṇāgatameva	1446	
PA_tika-vin08_t:1446_8	atthaṃ gahetvā saṅghikañca puggalikañca amissaṃ katvā, kālacīvarañca akālacīvarañca	1446	
PA_tika-vin08_t:1446_9	amissaṃ katvā gaṇhanti. Bhikkhunivibhaṅge “thūlanandā bhikkhunī akālacīvaraṃ ‘kālacīvara’nti	1446	
PA_tika-vin08_t:1446_10	adhiṭṭhahitvā bhājāpessati, atha bhagavā nissaggiyapācittiyāpattiṃ paññapesī”ti āgataṃ,	14461	
PA_tika-vin08_t:1446_11	tasmā lajjīpesalabahussutasikkhākāmabhūtena bhikkhunā aneka-pāḷiaṭṭhakathādayo pakaraṇe	14461	
PA_tika-vin08_t:1446_12	oloketvā saṃsanditvā pakaraṇamevānugantabbaṃ, na aññesaṃ kiriyaṃ saddahitabbaṃ, na	14461	
PA_tika-vin08_t:1446_13	ca anugantabbaṃ. Bhagavato hi dharamānakāle vā tato pacchā vā pubbe dāyakā yebhuyyena	14461	
PA_tika-vin08_t:1446_14	cattāro paccaye saṅghasseva denti, tasmā saṅghikasenāsanassa saṅghikacīvarassa ca	14461	
PA_tika-vin08_t:1446_15	bāhullato pubbācariyā saṅghassa bhājetvā eva paribhuñjiṃsu.	14461	
PA_tika-vin08_t:1447_0	Idāni pana dāyakā yebhuyyena cattāro paccaye puggalasseva denti, tasmā senāsanampi	1447	
PA_tika-vin08_t:1447_1	abhinavabhūtaṃ puggalikameva bahulaṃ hoti, cīvarampi puggalikameva bahulaṃ. Daliddāpi	1447	
PA_tika-vin08_t:1447_2	suttakantanakālato paṭṭhāya “imaṃ cīvaraṃ kathinakāle itthannāmassa bhikkhuno dassāmī”ti	1447	
PA_tika-vin08_t:1447_3	cintetvā ca tatheva vatvā ca sabbakiccāni karonti, mahaddhanā ca sāṭakassa kīṇitakālato	1447	
PA_tika-vin08_t:1447_4	paṭṭhāya tatheva cintetvā kathetvā karonti, dānakāle ca “imaṃ cīvaraṃ itthannāmassa	1447	
PA_tika-vin08_t:1447_5	dehī”ti puttadāsādayo vā pesenti, sāmaṃ vā gantvā cīvaraṃ tassa bhikkhussa pādamūle	1447	
PA_tika-vin08_t:1447_6	vā hatthe vā ṭhapetvā “imaṃ cīvaraṃ tuyhaṃ dammī”ti vatvā vā cintetvā vā denti, satesu	1447	
PA_tika-vin08_t:1447_7	vā sahassesu vā eko paṇḍitapuriso “puggalassa dinnadānato saṅghassa dinnaṃ mahapphala”nti	1447	
PA_tika-vin08_t:1447_8	ñatvā “imaṃ kathinacīvaraṃ saṅghassa dammī”ti vatvā vā cintetvā vā deti, tassa sā	1447	
PA_tika-vin08_t:1447_9	dakkhiṇā saṅghagatā hoti. Sace pana dāyako puggalassa dātukāmo hoti, puggalo pana	1447	
PA_tika-vin08_t:1447_10	tassa mahapphalabhāvamicchanto dakkhiṇā-vibhaṅgasuttādidhammadesanāya puggalikadānato	14471	
PA_tika-vin08_t:1447_11	saṅghikadānassa mahapphalabhāvaṃ jānāpetvā “imaṃ tava cīvaraṃ saṅghassa dehī”ti uyyojeti,	14471	
PA_tika-vin08_t:1447_12	dāyakopi tassa vacanaṃ sampaṭicchitvā “imaṃ kathinacīvaraṃ saṅghassa dammī”ti vatvā	14471	
PA_tika-vin08_t:1447_13	vā cintetvā vā deti, evampi sā dakkhiṇā saṅghagatā hoti.	14471	
PA_tika-vin08_t:1448_0	Yadi pana bhikkhunā uyyojitopi duppañño dāyako tassa vacanaṃ anādiyitvā puggalasseva	1448	
PA_tika-vin08_t:1448_1	deti, tassa sā dakkhiṇā puggalagatā hoti. Atha pana so puggalo sayaṃ sampaṭicchitvā	1448	
PA_tika-vin08_t:1448_2	puna saṅghassa pariccajati, evampi taṃ cīvaraṃ saṅghikaṃ hoti, taṃ saṅghikavasena	1448	
PA_tika-vin08_t:1448_3	bhājetabbaṃ. Yadi pana dāyakopi puggalasseva deti, puggalopi sampaṭicchitvā na pariccajati,	1448	
PA_tika-vin08_t:1448_4	evaṃ sante taṃ cīvaraṃ puggalikaṃ hoti, na kathinakālamattena vā kathinavacanamattena	1448	
PA_tika-vin08_t:1448_5	vā saṅghikaṃ hoti. Idāni pana iminā nayena puggalikacīvaraṃyeva bahulaṃ hoti. Evaṃ	1448	
PA_tika-vin08_t:1448_6	santepi ācariyaparamparā paveṇiṃ abhinditukāmā saṅghikaṃ viya katvā bhājetvā paribhuñjiṃsu.	1448	
PA_tika-vin08_t:1448_7	Yadi mukhyato saṅghikaṃ siyā, saṅghena dinnato paraṃ ekasūcimattampi puggalo adhikaṃ	1448	
PA_tika-vin08_t:1448_8	gaṇhituṃ na labheyya.	1448	
PA_tika-vin08_t:1449_0	Ekacce therā saṅghikanti pana vadanti, bhājanakāle pana issaravatāya yathāruci vicārenti,	1449	
PA_tika-vin08_t:1449_1	ekacce bhikkhū mukhyasaṅghikanti maññamānā abhājetukāmampi puggalaṃ abhibhavitvā	1449	
PA_tika-vin08_t:1449_2	bhājāpenti, tassa puggalassa mātā pitā ñātakā upāsakādayo “amhākaṃ puttassa dema,	1449	
PA_tika-vin08_t:1449_3	amhākaṃ ñātakabhikkhussa dema, amhākaṃ kulūpakassa demā”ti, aññepi saddhā pasannā	1449	
PA_tika-vin08_t:1449_4	dāyakā “itthannāmassa puggalassa demā”ti vicāretvā parammukhāpi “imaṃ cīvaraṃ itthannāmassa	1449	
PA_tika-vin08_t:1449_5	dammī”ti vatvā sammukhāpi pādamūle vā hatthe vā ṭhapetvā denti, evarūpaṃ cīvaraṃ	1449	
PA_tika-vin08_t:1449_6	puggalikaṃ hoti, saṅghaṃ āmasitvā avuttattā saṅghāyattaṃ na hoti, “kathinaṃ dassāmī”ti	1449	
PA_tika-vin08_t:1449_7	vā “kathinaṃ dātuṃ gato”ti vā “kathinacīvara”nti vā pubbāparakālesu vacanaṃ pana	1449	
PA_tika-vin08_t:1449_8	mukhyakathinabhūtassa saṅghikacīvarassa kāle dinnattā tadupacārato vohāramattaṃ hoti.	1449	
PA_tika-vin08_t:1449_9	Yathā kiṃ? “Uposathika”nti vuttaṃ bhattaṃ cuddasasu saṅghikabhattesu antogadhaṃ mukhyasaṅghikaṃ	1449	
PA_tika-vin08_t:1449_10	hoti, samādinnauposathā dāyakā sāyaṃ bhuñjitabbabhattabhāgaṃ saṅghassa denti, taṃ	14491	
PA_tika-vin08_t:1449_11	saṅgho salākabhattaṃ viya ṭhitikaṃ katvā bhuñjati, iti saṅghassa dinnattā saṅghikaṃ	14491	
PA_tika-vin08_t:1449_12	hoti. Idāni pana dāyakā attano attano kulūpakassa vā ñātibhikkhussa vā uposathadivasesu	14491	
PA_tika-vin08_t:1449_13	bhattaṃ denti, taṃ saṅghassa adinnattā saṅghikaṃ na hoti. Evaṃ santepi uposathadivase	14491	
PA_tika-vin08_t:1449_14	dinnattā mukhyavasena pavattauposathabhattaṃ viya tadupacārena “uposathabhatta”nti	14491	
PA_tika-vin08_t:1449_15	voharīyati, evaṃsampadamidaṃ daṭṭhabbaṃ.	14491	
PA_tika-vin08_t:1450_0	Evaṃ imasmiṃ kāle yebhuyyena puggalasseva dinnattā puggalikabhūtaṃ cīvaraṃ ñattikammavācārahaṃ	1450	
PA_tika-vin08_t:1450_1	na hoti, saṅghikameva ñattikammavācārahaṃ hoti, tadeva ca pañcānisaṃsakāraṇaṃ hoti,	1450	
PA_tika-vin08_t:1450_2	tasmā paṇḍitena puggalena “upāsakā saṅghe detha, saṅghe dinnaṃ mahapphalaṃ hotī”tiādinā	1450	
PA_tika-vin08_t:1450_3	niyojetvā dāpetabbaṃ, sayaṃ vā sampaṭicchitvā saṅghassa pariccajitabbaṃ. Evaṃ pariccajitattā	1450	
PA_tika-vin08_t:1450_4	saṅghikabhūtaṃ cīvaraṃ ñattikammavācārahañca hoti pañcānisaṃsanipphādakañca. Evaṃ	1450	
PA_tika-vin08_t:1450_5	niyojanañca “saṅghe gotami dehi, saṅghe te dinne ahañceva pūjito bhavissāmi saṅgho	1450	
PA_tika-vin08_t:1450_6	cā”ti bhagavatā vuttavacanaṃ anugataṃ hotīti daṭṭhabbaṃ.	1450	
PA_tika-vin08_t:1451_0	Parikammaṃ karontānaṃ bhikkhūnaṃ yāgubhattañca dātuṃ vaṭṭatīti idaṃ pucchitattā doso	1451	
PA_tika-vin08_t:1451_1	natthīti katvā vuttaṃ, apucchite pana evaṃ kathetuṃ na vaṭṭati. Khalimakkhitasāṭakoti	1451	
PA_tika-vin08_t:1451_2	ahatavatthaṃ sandhāya vuttaṃ. Suṭṭhu dhovitvātiādinā sapubbakaraṇaṃ atthāraṃ dasseti.	1451	
PA_tika-vin08_t:1451_3	Dhovanasibbanarajanakappakaraṇena hi vicāraṇachedanabandhanānipi dassitāniyeva honti,	1451	
PA_tika-vin08_t:1451_4	atthāradassanena paccuddhāraadhiṭṭhānānipi dasseti. Sūciādīni cīvarakammupakaraṇāni	1451	
PA_tika-vin08_t:1451_5	sajjetvā bahūhi bhikkhūhi saddhinti idaṃ pana sibbanassa upakaraṇanidassanaṃ. Tadahevāti	1451	
PA_tika-vin08_t:1451_6	idaṃ pana karaṇasannidhimocanatthaṃ vuttaṃ. Dāyakassa hatthato sāṭakaṃ laddhadivaseyeva	1451	
PA_tika-vin08_t:1451_7	saṅghena atthārakassa bhikkhuno dātabbaṃ, evaṃ adente nicayasannidhi hoti. Atthārakenapi	1451	
PA_tika-vin08_t:1451_8	saṅghato laddhadivaseyeva kathinaṃ attharitabbaṃ, evaṃ akaronte karaṇasannidhi hoti.	1451	
PA_tika-vin08_t:1452_0	Aññāni ca bahūni ānisaṃsavatthāni detīti iminā attharitabbasāṭakoyeva kathinasāṭako	1452	
PA_tika-vin08_t:1452_1	nāma, tato aññe sāṭakā bahavopi kathinānisaṃsāyeva nāmāti dasseti. Etena ca “kathinānisaṃso”ti	1452	
PA_tika-vin08_t:1452_2	vatthāniyeva vuttāni na agghoti dīpeti. Yadi aggho vutto siyā, evaṃ sati “bahvānisaṃsāni	1452	
PA_tika-vin08_t:1452_3	kathinavatthāni detī”ti vattabbaṃ, evaṃ pana avatvā “bahūni kathinānisaṃsavatthāni	1452	
PA_tika-vin08_t:1452_4	detī”ti vuttaṃ, tena ñāyati “na aggho vutto”ti, tasmā bahvānisaṃsabhāvo agghavasena	1452	
PA_tika-vin08_t:1452_5	na gahetabbo, atha kho vatthavaseneva gahetabboti. Itaroti añño dāyako. Tathā tathā	1452	
PA_tika-vin08_t:1452_6	ovaditvā saññāpetabboti “upāsaka dānaṃ nāma saṅghassa dinnakālato paṭṭhāya mahapphalaṃ	1452	
PA_tika-vin08_t:1452_7	hoti mahānisaṃsaṃ, atthāro pana bhikkhūnaṃ upakāratthāya bhagavatā anuññāto, tasmā	1452	
PA_tika-vin08_t:1452_8	ñattiladdhampi aladdhampi mahapphalamevā”ti vā “upāsaka ayampi dāyako saṅghasseva	1452	
PA_tika-vin08_t:1452_9	deti, tvampi saṅghasseva desi, bhagavatā ca –	1452	
PA_tika-vin08_t:1453	‘Yo sīlavā sīlavantesu dadāti dānaṃ;	145	
PA_tika-vin08_t:1454	Dhammena laddhaṃ supasannacitto;	145	
PA_tika-vin08_t:1455	Abhisaddahaṃ kammaphalaṃ uḷāraṃ;	145	
PA_tika-vin08_t:1456	Taṃ ve dānaṃ vipulaphalanti brūmī’ti. –	145	
PA_tika-vin08_t:1457	Vuttaṃ, tasmā saṅghassa dinnakālato paṭṭhāya mahapphalamevā”ti vā itiādīni vatvā saññāpetabbo.	145	
PA_tika-vin08_t:1458	Yassa saṅgho kathinacīvaraṃ deti, tena bhikkhunā kathinaṃ attharitabbanti yojanā. Yo jiṇṇacīvaro hoti bhikkhu, tassa dātabbanti sambandho. Imasmiṃ ṭhāne idāni bhikkhū –	145	
PA_tika-vin08_t:1459	“Paṭiggahaṇañca sappāyaṃ, ñatti ca anusāvanaṃ;	145	
PA_tika-vin08_t:1460	Kappabindu paccuddhāro, adhiṭṭhānattharāni ca;	146	
PA_tika-vin08_t:1461	Niyojanānumodā ca, iccayaṃ kathine vidhī”ti. –	146	
PA_tika-vin08_t:1462_0	Imaṃ gāthaṃ āharitvā kathinadānakammavācāya paṭhamaṃ kathinacīvarassa paṭiggahaṇañca	1462	
PA_tika-vin08_t:1462_1	sappāyapucchanañca karonti, tadayuttaṃ viya dissati. Kasmāti ce? “Aṭṭhahaṅgehi samannāgato	1462	
PA_tika-vin08_t:1462_2	puggalo bhabbo kathinaṃ attharituṃ…pe… pubbakaraṇaṃ jānāti, paccuddhāraṃ jānāti,	1462	
PA_tika-vin08_t:1462_3	adhiṭṭhānaṃ jānāti, atthāraṃ jānāti, mātikaṃ jānāti, palibodhaṃ jānāti, uddhāraṃ	1462	
PA_tika-vin08_t:1462_4	jānāti, ānisaṃsaṃ jānātī”ti parivārapāḷiyañca,	1462	
PA_tika-vin08_t:1463	“Aṭṭhadhammavido bhikkhu, kathinatthāramarahati;	146	
PA_tika-vin08_t:1464	Pubbapaccuddhārādhiṭṭhā-natthāro mātikāti ca;	146	
PA_tika-vin08_t:1465	Palibodho ca uddhāro, ānisaṃsā panaṭṭhime”ti. –	146	
PA_tika-vin08_t:1466_0	Vinayavinicchayappakaraṇe ca āgatesu aṭṭhasu aṅgesu anāgatattā ca “pubbakaraṇaṃ sattahi	1466	
PA_tika-vin08_t:1466_1	dhammehi saṅgahitaṃ dhovanena vicāraṇena chedanena bandhanena sibbanena rajanena	1466	
PA_tika-vin08_t:1466_2	kappakaraṇenā”ti parivārapāḷiyañca,	1466	
PA_tika-vin08_t:1467	“Dhovanañca vicāro ca, chedanaṃ bandhanampi ca;	146	
PA_tika-vin08_t:1468	Sibbanaṃ rajanaṃ kappaṃ, pubbakiccanti vuccatī”ti. –	146	
PA_tika-vin08_t:1469	Vinayavinicchayappakaraṇe ca vuttesu sattasu pubbakaraṇesu anāgatattā ca.	146	
PA_tika-vin08_t:1470_0	Na kevalañca pakaraṇesu anāgatameva, atha kho yuttipi na dissati. Kathaṃ? Paṭiggahaṇaṃ	1470	
PA_tika-vin08_t:1470_1	nāma “yo pana bhikkhu adinnaṃ mukhadvāraṃ āhāraṃ āhāreyya aññatra udakadantaponā,	1470	
PA_tika-vin08_t:1470_2	pācittiya”nti yāvakālikādīsu ajjhoharitabbesu catūsu kālikavatthūsu bhagavatā vuttaṃ,	1470	
PA_tika-vin08_t:1470_3	na cīvare, taṃ pana pādamūle ṭhapetvā dinnampi parammukhā dinnampi labbhateva. Vuttañhi	1470	
PA_tika-vin08_t:1470_4	aṭṭhakathāyaṃ “imaṃ cīvaraṃ itthannāmassa dammīti evaṃ parammukhā vā pādamūle ṭhapetvā	1470	
PA_tika-vin08_t:1470_5	‘imaṃ tumhāka’nti evaṃ sammukhā vā detī”ti, tasmā paṭiggahaṇakiccaṃ natthi, dāyakena	1470	
PA_tika-vin08_t:1470_6	cīvare dinne saṅghassa cittena sampaṭicchanamattameva pamāṇaṃ hoti.	1470	
PA_tika-vin08_t:1471_0	Sappāyapucchanañca evaṃ karonti – ekena bhikkhunā “bhonto saṅghā saṅghassa kathine	1471	
PA_tika-vin08_t:1471_1	sampatte kassa puggalassa sappāyārahaṃ hotī”ti pucchite eko bhikkhu nāmaṃ vatvā “itthannāmassa	1471	
PA_tika-vin08_t:1471_2	therassa sappāyārahaṃ hotī”ti vadati, sappāyaiti ca nivāsanapārupanatthaṃ gahetvā	1471	
PA_tika-vin08_t:1471_3	vadanti. Etasmiṃ vacane saddato ca atthato ca adhippāyato ca yutti gavesitabbā hoti.	1471	
PA_tika-vin08_t:1471_4	Kathaṃ? Saddato vaggabhede satiyeva bahuvacanaṃ kattabbaṃ, na abhede, evaṃ saddato.	1471	
PA_tika-vin08_t:1471_5	Sappāyaitivacanañca anurūpattheyeva vattabbaṃ, na nivāsanapārupanatthe, evaṃ atthato.	1471	
PA_tika-vin08_t:1471_6	Idañca cīvaraṃ saṅgho kathinaṃ attharituṃ puggalassa deti, na nivāsanapārupanatthaṃ.	1471	
PA_tika-vin08_t:1471_7	Vuttañhi pāḷiyaṃ “saṅgho imaṃ kathinadussaṃ itthannāmassa bhikkhuno deti kathinaṃ	1471	
PA_tika-vin08_t:1471_8	attharitu”nti, tasmā yutti gavesitabbā hoti. “Paṭiggahaṇañca sappāya”ntiādigāthāpi	1471	
PA_tika-vin08_t:1471_9	katthaci pāḷiyaṃ aṭṭhakathāṭīkādīsu ca na dissati, tasmā idha vuttanayeneva paṭipajjitabbaṃ.	1471	
PA_tika-vin08_t:1472_0	Sace bahū jiṇṇacīvarā, vuḍḍhassa dātabbanti idaṃ kathinacīvarassa saṅghikattā “na	1472	
PA_tika-vin08_t:1472_1	ca, bhikkhave, saṅghikaṃ yathāvuḍḍhaṃ paṭibāhitabbaṃ, yo paṭibāheyya, āpatti dukkaṭassā”ti	1472	
PA_tika-vin08_t:1472_2	iminā pāḷinayena vuttaṃ. Eteneva nayena sabbesu balavacīvaresu santesupi vuḍḍhasseva	1472	
PA_tika-vin08_t:1472_3	dātabbanti siddhaṃ. Vuḍḍhesu…pe… dātabbanti karaṇasannidhimocanatthaṃ vuttaṃ. Tenevāha	1472	
PA_tika-vin08_t:1472_4	“sace vuḍḍho”tyādi. Navakatarenapi hi karaṇasannidhiṃ mocetvā kathine atthate anumodanaṃ	1472	
PA_tika-vin08_t:1472_5	karontassa saṅghassa pañcānisaṃsalābho hotīti. Apicātiādinā saṅghena kattabbavattaṃ	1472	
PA_tika-vin08_t:1472_6	dasseti. Vacanakkamo pana evaṃ kātabbo – kathinadussaṃ labhitvā saṅghe sīmāya sannipatite	1472	
PA_tika-vin08_t:1472_7	ekena bhikkhunā “bhante, saṅghassa idaṃ kathinadussaṃ uppannaṃ, saṅgho imaṃ kathinadussaṃ	1472	
PA_tika-vin08_t:1472_8	kathannāmassa bhikkhuno dadeyya kathinaṃ attharitu”nti vutte aññena “yo jiṇṇacīvaro,	1472	
PA_tika-vin08_t:1472_9	tassā”ti vattabbaṃ, tato purimena “bahū jiṇṇacīvarā”ti vā “natthi idha jiṇṇacīvarā”ti	1472	
PA_tika-vin08_t:1472_10	vā vutte aparena “tena hi vuḍḍhassā”ti vattabbaṃ, puna purimena “ko ettha vuḍḍho”ti	14721	
PA_tika-vin08_t:1472_11	vutte itarena “itthannāmo bhikkhū”ti vattabbaṃ, puna purimena “so bhikkhu tadaheva	14721	
PA_tika-vin08_t:1472_12	cīvaraṃ katvā attharituṃ sakkotī”ti vutte itarena “so sakkotī”ti vā “saṅgho mahātherassa	14721	
PA_tika-vin08_t:1472_13	saṅgahaṃ karissatī”ti vā vattabbaṃ, puna purimena “so mahāthero aṭṭhahi aṅgehi samannāgato”ti	14721	
PA_tika-vin08_t:1472_14	vutte itarena “āma samannāgato”ti vattabbaṃ, tato “sādhu suṭṭhu tassa dātabba”nti	14721	
PA_tika-vin08_t:1472_15	vutte byattena bhikkhunā paṭibalena saṅgho ñātabbo.	14721	
PA_tika-vin08_t:1473_0	Ettha ca “bhante, saṅghassā”tiādivacanaṃ “suṇātu me, bhante, saṅgho, idaṃ saṅghassa	1473	
PA_tika-vin08_t:1473_1	kathinadussaṃ uppannaṃ, yadi saṅghassa pattakallaṃ, saṅgho imaṃ kathinadussaṃ itthannāmassa	1473	
PA_tika-vin08_t:1473_2	bhikkhuno dadeyya kathinaṃ attharitu”nti imāya ñattipāḷiyā sameti. “Yo jiṇṇacīvaro,	1473	
PA_tika-vin08_t:1473_3	tassā”tiādi “saṅghena kassā”tiādi “saṅghena kassa dātabbaṃ, yo jiṇṇacīvaro hotī”tiādinā	1473	
PA_tika-vin08_t:1473_4	aṭṭhakathāvacanena sameti. “So mahāthero aṭṭhahaṅgehi samannāgato”tiādi “aṭṭhahaṅgehi	1473	
PA_tika-vin08_t:1473_5	samannāgato puggalo bhabbo kathinaṃ attharitu”ntiādikāya parivārapāḷiyā sametīti	1473	
PA_tika-vin08_t:1473_6	daṭṭhabbaṃ. Yassa pana dīyati, tassa ñattidutiyakammavācāya dātabbanti sambandho.	1473	
PA_tika-vin08_t:1473_7	Iminā imassa kathinadānakammassa garukattā na apalokanamattena dātabbanti imamatthaṃ	1473	
PA_tika-vin08_t:1473_8	pakāseti. Garukalahukānaṃ bhedo kammākammavinicchayakathāyaṃ āvi bhavissati.	1473	
PA_tika-vin08_t:1474_0	Evaṃ dinne pana kathine paccuddharitabbā adhiṭṭhātabbā vācā bhinditabbāti sambandho.	1474	
PA_tika-vin08_t:1474_1	Sace taṃ kathinadussaṃ niṭṭhitaparikammameva hotīti iminā kathinadussaṃ nāma na kevalaṃ	1474	
PA_tika-vin08_t:1474_2	pakatisāṭakameva hoti, atha kho pariniṭṭhitasattavidhapubbakiccacīvarampi hotīti	1474	
PA_tika-vin08_t:1474_3	dasseti, tasmā niṭṭhitacīvarasmiṃ dinne sattavidhapubbakiccakaraṇena attho natthi,	1474	
PA_tika-vin08_t:1474_4	kevalaṃ paccuddharaṇādīniyeva kātabbāni. Sace pana kiñci apariniṭṭhitaṃ hoti, antamaso	1474	
PA_tika-vin08_t:1474_5	kappabindumattampi, taṃ niṭṭhāpetvāyeva paccuddharaṇādīni kātabbāni. Gaṇṭhikapaṭṭapāsakapaṭṭāni	1474	
PA_tika-vin08_t:1474_6	pana sibbanantogadhāni, tānipi niṭṭhāpetvāyeva kātabbāni. Aniṭṭhāpento aniṭṭhitasibbanakiccameva	1474	
PA_tika-vin08_t:1474_7	hoti. Vuttañhi aṭṭhakathāyaṃ “tattha katanti sūcikammapariyosānena kataṃ, sūcikammapariyosānaṃ	1474	
PA_tika-vin08_t:1474_8	nāma yaṃ kiñci sūciyā kattabbaṃ. Pāsakapaṭṭagaṇṭhikapaṭṭapariyosānaṃ katvā sūciyā	1474	
PA_tika-vin08_t:1474_9	paṭisāmana”nti. Idañhi kathinavattaṃ nāma buddhappasatthanti “atthatakathinānaṃ vo	1474	
PA_tika-vin08_t:1474_10	bhikkhave pañca kappissantī”tiādinā pasatthaṃ.	14741	
PA_tika-vin08_t:1475	Katapariyositaṃ pana kathinaṃ gahetvāti –	147	
PA_tika-vin08_t:1476	“Dhovanañca vicāro ca, chedanaṃ bandhanampi ca;	147	
PA_tika-vin08_t:1477	Sibbanaṃ rajanaṃ kappaṃ, pubbakiccanti vuccatī”ti. –	147	
PA_tika-vin08_t:1478_0	Vuttāni sattavidhapubbakaraṇāni katvā pariyosāpitaṃ kathinacīvaraṃ gahetvā. Atthārakena	1478	
PA_tika-vin08_t:1478_1	bhikkhunā paccuddharitabbā adhiṭṭhātabbā vācā bhinditabbāti sambandho. Saṅghāṭiyā	1478	
PA_tika-vin08_t:1478_2	kathinaṃ attharitukāmo bhikkhu pubbe ticīvarādhiṭṭhānena adhiṭṭhitaṃ porāṇikaṃ saṅghāṭiṃ	1478	
PA_tika-vin08_t:1478_3	“imaṃ saṅghāṭiṃ paccuddharāmī”ti vatvā paccuddharitabbā, tato anadhiṭṭhitaṃ navaṃ	1478	
PA_tika-vin08_t:1478_4	saṅghāṭiṃ “imaṃ saṅghāṭiṃ adhiṭṭhāmī”ti vatvā adhiṭṭhātabbā, tato attharaṇakāle tameva	1478	
PA_tika-vin08_t:1478_5	adhiṭṭhitasaṅghāṭiṃ “imāya saṅghāṭiyā kathinaṃ attharāmī”ti vācā bhinditabbāti attho.	1478	
PA_tika-vin08_t:1478_6	Esa nayo itaresu. Etena kathinatthāraṇaṃ nāma vacībhedakaraṇameva hoti, na kiñci	1478	
PA_tika-vin08_t:1478_7	kāyavikārakaraṇanti imamatthaṃ dīpeti. Tathā hi vuttaṃ vinayatthamañjūsāyaṃ “attharitabbanti	1478	
PA_tika-vin08_t:1478_8	attharaṇaṃ kātabbaṃ, tañca kho tathāvacībhedakaraṇamevāti daṭṭhabba”nti.	1478	
PA_tika-vin08_t:1479_0	Tattha paccuddhāro tividho “imaṃ saṅghāṭiṃ paccuddharāmī”ti saṅghāṭiyā paccuddhāro,	1479	
PA_tika-vin08_t:1479_1	“imaṃ uttarāsaṅgaṃ paccuddharāmī”ti uttarāsaṅgassa paccuddhāro, “imaṃ antaravāsakaṃ	1479	
PA_tika-vin08_t:1479_2	paccuddharāmī”ti antaravāsakassa paccuddhāroti. Vuttañhetaṃ parivāre “paccuddhāro	1479	
PA_tika-vin08_t:1479_3	tīhi dhammehi saṅgahito saṅghāṭiyā uttarāsaṅgena antaravāsakenā”ti. Adhiṭṭhānaṃ tividhaṃ	1479	
PA_tika-vin08_t:1479_4	“imaṃ saṅghāṭiṃ adhiṭṭhāmī”ti saṅghāṭiyā adhiṭṭhānaṃ, “imaṃ uttarāsaṅgaṃ adhiṭṭhāmī”ti	1479	
PA_tika-vin08_t:1479_5	uttarāsaṅgassa adhiṭṭhānaṃ, “imaṃ antaravāsakaṃ adhiṭṭhāmī”ti antaravāsakassa adhiṭṭhānanti.	1479	
PA_tika-vin08_t:1479_6	Vuttañhetaṃ parivāre “adhiṭṭhānaṃ tīhi dhammehi saṅgahitaṃ saṅghāṭiyā uttarāsaṅgena antaravāsakenā”ti.	1479	
PA_tika-vin08_t:1480_0	Atha vā adhiṭṭhānaṃ duvidhaṃ kāyena adhiṭṭhānaṃ, vācāya adhiṭṭhānanti. Tattha porāṇikaṃ	1480	
PA_tika-vin08_t:1480_1	saṅghāṭiṃ “imaṃ saṅghāṭiṃ paccuddharāmī”ti paccuddharitvā navaṃ saṅghāṭiṃ hatthena	1480	
PA_tika-vin08_t:1480_2	gahetvā “imaṃ saṅghāṭiṃ adhiṭṭhāmī”ti cittena ābhogaṃ katvā kāyavikārakaraṇena kāyena	1480	
PA_tika-vin08_t:1480_3	vā adhiṭṭhātabbaṃ, vacībhedaṃ katvā vācāya vā adhiṭṭhātabbaṃ. Vuttañhi aṭṭhakathāyaṃ	1480	
PA_tika-vin08_t:1480_4	“tattha yasmā dve cīvarassa adhiṭṭhānāni kāyena vā adhiṭṭheti, vācāya vā adhiṭṭhetīti	1480	
PA_tika-vin08_t:1480_5	vuttaṃ, tasmā…pe… adhiṭṭhātabbā”ti. Atha vā adhiṭṭhānaṃ duvidhaṃ sammukhādhiṭṭhānaparammukhādhiṭṭhānavasena.	1480	
PA_tika-vin08_t:1480_6	Tattha yadi cīvaraṃ hatthapāse ṭhitaṃ hoti, “imaṃ saṅghāṭiṃ adhiṭṭhāmī”ti vacībhedaṃ	1480	
PA_tika-vin08_t:1480_7	katvā adhiṭṭhātabbaṃ, atha antogabbhe vā sāmantavihāre vā hoti, ṭhapitaṭṭhānaṃ sallakkhetvā	1480	
PA_tika-vin08_t:1480_8	“etaṃ saṅghāṭiṃ adhiṭṭhāmī”ti vacībhedaṃ katvā adhiṭṭhātabbaṃ. Vuttañhi aṭṭhakathāyaṃ	1480	
PA_tika-vin08_t:1480_9	“tatra duvidhaṃ adhiṭṭhānaṃ sace hatthapāse hotī”tiādi, vinayatthamañjūsāyañca “duvidhanti	1480	
PA_tika-vin08_t:1480_10	sammukhāparammukhābhedena duvidha”nti.	14801	
PA_tika-vin08_t:1481_0	Atthāro katividho? Atthāro ekavidho. Vacībhedakaraṇeneva hi atthāro sampajjati, na	1481	
PA_tika-vin08_t:1481_1	kāyavikārakaraṇena. Ayamattho yathāvutta-parivārapāḷiyā ca “attharitabbanti attharaṇaṃ	1481	
PA_tika-vin08_t:1481_2	kātabbaṃ, tañca kho tathāvacībhedakaraṇamevāti daṭṭhabba”nti vinayatthamañjūsāvacanena	1481	
PA_tika-vin08_t:1481_3	ca viññāyati. Atha vā atthāro tividho vatthuppabhedena. Tattha yadi saṅghāṭiyā kathinaṃ	1481	
PA_tika-vin08_t:1481_4	attharitukāmo hoti, porāṇikā saṅghāṭi paccuddharitabbā, navā saṅghāṭi adhiṭṭhātabbā,	1481	
PA_tika-vin08_t:1481_5	“imāya saṅghāṭiyā kathinaṃ attharāmī”ti vācā bhinditabbā. Atha uttarāsaṅgena kathinaṃ	1481	
PA_tika-vin08_t:1481_6	attharitukāmo hoti, porāṇako uttarāsaṅgo paccuddharitabbo, navo uttarāsaṅgo adhiṭṭhātabbo,	1481	
PA_tika-vin08_t:1481_7	“iminā uttarāsaṅgena kathinaṃ attharāmī”ti vācā bhinditabbā. Atha antaravāsakena	1481	
PA_tika-vin08_t:1481_8	kathinaṃ attharitukāmo hoti, porāṇako antaravāsako paccuddharitabbo, navo antaravāsako	1481	
PA_tika-vin08_t:1481_9	adhiṭṭhātabbo, “iminā antaravāsakena kathinaṃ attharāmī”ti vācā bhinditabbā. Vuttañhetaṃ	1481	
PA_tika-vin08_t:1481_10	parivāre “sace saṅghāṭiyā”tiādi.	14811	
PA_tika-vin08_t:1482_0	Ettha siyā – kiṃ pana “imaṃ saṅghāṭiṃ paccuddharāmī”ti visesaṃ katvāva paccuddharitabbā,	1482	
PA_tika-vin08_t:1482_1	udāhu “imaṃ paccuddharāmī”ti sāmaññatopi paccuddharitabbāti? Parikkhāracoḷādhiṭṭhānena	1482	
PA_tika-vin08_t:1482_2	adhiṭṭhitaṃ cīvaraṃ “imaṃ paccuddharāmī”ti sāmaññato paccuddharitabbaṃ, na “imaṃ	1482	
PA_tika-vin08_t:1482_3	saṅghāṭiṃ paccuddharāmī”ti visesato paccuddharitabbaṃ. Kasmā? Pubbe aladdhanāmattā.	1482	
PA_tika-vin08_t:1482_4	Ticīvarādhiṭṭhānena adhiṭṭhitaṃ pana cīvaraṃ visesatoyeva paccuddharitabbaṃ, na sāmaññato.	1482	
PA_tika-vin08_t:1482_5	Kasmā? Paṭiladdhavisesanāmattā. Idha pana kathinādhikāre pubbeva ticīvarādhiṭṭhānena	1482	
PA_tika-vin08_t:1482_6	adhiṭṭhitattā visesatoyeva paccuddharitabbanti daṭṭhabbaṃ. Vuttañhetaṃ parivāre kathinādhikāre	1482	
PA_tika-vin08_t:1482_7	“paccuddhāro tīhi dhammehi saṅgahito saṅghāṭiyā uttarāsaṅgena antaravāsakenā”ti.	1482	
PA_tika-vin08_t:1482_8	Kiṃ pana niccatecīvarikoyeva kathinaṃ attharituṃ labhati, udāhu avatthātecīvarikopīti?	1482	
PA_tika-vin08_t:1482_9	Tecīvariko duvidho dhutaṅgatecīvarikavinayatecīvarikavasena. Tattha dhutaṅgatecīvariko	1482	
PA_tika-vin08_t:1482_10	“atirekacīvaraṃ paṭikkhipāmi, tecīvarikaṅgaṃ samādiyāmī”ti adhiṭṭhahitvā dhāraṇato	14821	
PA_tika-vin08_t:1482_11	sabbakālameva dhāreti. Vinayatecīvariko pana yadā ticīvarādhiṭṭhānena adhiṭṭhahitvā	14821	
PA_tika-vin08_t:1482_12	dhāretukāmo hoti, tadā tathā adhiṭṭhahitvā dhāreti. Yadā pana parikkhāracoḷādhiṭṭhānena	14821	
PA_tika-vin08_t:1482_13	adhiṭṭhahitvā dhāretukāmo hoti, tadā tathā adhiṭṭhahitvā dhāreti, tasmā ticīvarādhiṭṭhānassa	14821	
PA_tika-vin08_t:1482_14	dupparihārattā sabbadā dhāretuṃ asakkonto hutvā parikkhāracoḷavasena dhārentopi taṃ	14821	
PA_tika-vin08_t:1482_15	paccuddharitvā āsanne kāle ticīvarādhiṭṭhānena adhiṭṭhahantopi kathinaṃ attharituṃ	14821	
PA_tika-vin08_t:1482_16	labhatiyevāti daṭṭhabbaṃ.	14821	
PA_tika-vin08_t:1483_0	Kacci nu bho kathinadānakammavācābhaṇanasīmāyameva kathinaṃ attharitabbaṃ, udāhu	1483	
PA_tika-vin08_t:1483_1	aññasīmāyāti? Yadi kathinadānakammavācābhaṇanabaddhasīmā vassūpanāyikakhettabhūtaupacārasīmāya	1483	
PA_tika-vin08_t:1483_2	anto ṭhitā, evaṃ sati tasmiṃyeva sīmamaṇḍale attharaṇaṃ kātabbaṃ. Kathaṃ viññāyatīti	1483	
PA_tika-vin08_t:1483_3	ce? “Pariniṭṭhitapubbakaraṇameva ce dāyako saṅghassa deti, sampaṭicchitvā kammavācāya	1483	
PA_tika-vin08_t:1483_4	dātabbaṃ. Tena ca tasmiṃyeva sīmamaṇḍale adhiṭṭhahitvā attharitvā saṅgho anumodāpetabbo”ti	1483	
PA_tika-vin08_t:1483_5	vajirabuddhiṭīkāyaṃ āgatattā viññāyatīti. Yadi evaṃ “tasmiṃyeva sīmamaṇḍale”icceva	1483	
PA_tika-vin08_t:1483_6	ṭīkāyaṃ vuttattā “yasmiṃ kismiñci sīmamaṇḍale kammavācaṃ bhaṇitvā tasmiṃyeva sīmamaṇḍale	1483	
PA_tika-vin08_t:1483_7	attharitabba”nti vattabbaṃ, na “kathinadānakammavācābhaṇanabaddhasīmā vassūpanāyikakhettabhūtaupacārasīmāya	1483	
PA_tika-vin08_t:1483_8	anto ṭhitā”ti visesaṃ katvā vattabbanti? Na na vattabbaṃ. Kammavācābhaṇanasīmā hi	1483	
PA_tika-vin08_t:1483_9	baddhasīmābhūtā, kathinatthārasīmā pana upacārasīmābhūtā, upacārasīmā ca nāma baddhasīmaṃ	1483	
PA_tika-vin08_t:1483_10	avattharitvāpi gacchati, tasmā sā sīmā baddhasīmā ca hoti upacārasīmā cāti tasmiṃyeva	14831	
PA_tika-vin08_t:1483_11	sīmamaṇḍale kathinadānakammavācaṃ bhaṇitvā tattheva attharaṇaṃ kātabbaṃ, na yasmiṃ	14831	
PA_tika-vin08_t:1483_12	kismiñci sīmamaṇḍale kammavācaṃ bhaṇitvā tattheva attharaṇaṃ kattabbanti daṭṭhabbaṃ.	14831	
PA_tika-vin08_t:1483_13	Evampi “upacārasīmāya”icceva vattabbaṃ, na “vassūpanāyikakhettabhūtaupacārasīmāyā”ti,	14831	
PA_tika-vin08_t:1483_14	tampi vattabbameva. Tesaṃ bhikkhūnaṃ vassūpanāyikakhettabhūtāya eva upacārasīmāya	14831	
PA_tika-vin08_t:1483_15	kathinatthāraṃ kātuṃ labhati, na aññaupacārasīmāya. Vuttañhi aṭṭhakathāyaṃ “aññasmiṃ	14831	
PA_tika-vin08_t:1483_16	vihāre vutthavassāpi na labhantīti mahāpaccariyaṃ vutta”nti.	14831	
PA_tika-vin08_t:1484_0	Yathicchasi, tathā bhavatu, api tu khalu “kammavācābhaṇanasīmā baddhasīmābhūtā, kathinatthārasīmā	1484	
PA_tika-vin08_t:1484_1	upacārasīmābhūtā”ti tumhehi vuttaṃ, tathābhūtabhāvo kathaṃ jānitabboti? Vuccate –	1484	
PA_tika-vin08_t:1484_2	kathinatthārasīmāyaṃ tāva upacārasīmābhūtabhāvo “sace pana ekasīmāya bahū vihārā	1484	
PA_tika-vin08_t:1484_3	honti, sabbe bhikkhū sannipātetvā ekattha kathinaṃ attharitabba”nti imissā aṭṭhakathāya	1484	
PA_tika-vin08_t:1484_4	atthaṃ saṃvaṇṇetuṃ “ekasīmāyāti ekaupacārasīmāyāti attho yujjatī”ti vajirabuddhiṭīkāyaṃ	1484	
PA_tika-vin08_t:1484_5	āgatattā viññāyati. Kammavācābhaṇanasīmāya baddhasīmābhūtabhāvo pana “te ca kho hatthapāsaṃ	1484	
PA_tika-vin08_t:1484_6	avijahitvā ekasīmāyaṃ ṭhitā. Sīmā ca nāmesā baddhasīmā abaddhasīmāti duvidhā hotī”ti	1484	
PA_tika-vin08_t:1484_7	kaṅkhāvitaraṇiyaṃ āgatattā ca “sīmā ca nāmesā katamā, yattha hatthapāsaṃ avijahitvā	1484	
PA_tika-vin08_t:1484_8	ṭhitā kammappattā nāma hontīti anuyogaṃ sandhāya sīmaṃ dassento vibhāgavantānaṃ sabhāvavibhāvanaṃ	1484	
PA_tika-vin08_t:1484_9	vibhāgadassanamukheneva hotīti ‘sīmā ca nāmesā’tiādimāhā”ti vinayatthamañjūsāyaṃ	1484	
PA_tika-vin08_t:1484_10	āgatattā ca viññāyati.	14841	
PA_tika-vin08_t:1485_0	Tattha katividhā baddhasīmā, katividhā abaddhasīmāti? Tividhā baddhasīmā khaṇḍasīmāsamānasaṃvāsasīmāavippavāsasīmāvasena.	1485	
PA_tika-vin08_t:1485_1	Tividhā abaddhasīmā gāmasīmāudakukkhepasīmāsattabbhantarasīmāvasenāti daṭṭhabbā.	1485	
PA_tika-vin08_t:1485_2	Kathaṃ viññāyatīti ce? “Evaṃ ekādasa vipattisīmāyo atikkamitvā tividhasampattiyuttā	1485	
PA_tika-vin08_t:1485_3	nimittena nimittaṃ sambandhitvā sammatā sīmā baddhasīmāti veditabbā. Khaṇḍasīmā samānasaṃvāsasīmā	1485	
PA_tika-vin08_t:1485_4	avippavāsasīmāti tassāyeva bhedo. Abaddhasīmā pana gāmasīmā sattabbhantarasīmā udakukkhepasīmāti	1485	
PA_tika-vin08_t:1485_5	tividhā”ti kaṅkhāvitaraṇiyaṃ āgatattā viññāyati. Evaṃ tīsu baddhasīmāsu, tīsu abaddhasīmāsūti	1485	
PA_tika-vin08_t:1485_6	chasuyeva sīmāsu kammappattasaṅghassa catuvaggakaraṇīyādikammassa kattabbabhāvavacanato	1485	
PA_tika-vin08_t:1485_7	suddhāya upacārasīmāya kammavācāya abhaṇitabbabhāvo viññāyati. Antoupacārasīmāya	1485	
PA_tika-vin08_t:1485_8	baddhasīmāya sati taṃ baddhasīmaṃ avattharitvāpi upacārasīmāya gamanato sā baddhasīmā	1485	
PA_tika-vin08_t:1485_9	kammavācābhaṇanārahā ca hoti kathinatthārārahā cāti veditabbaṃ.	1485	
PA_tika-vin08_t:1486_0	Nanu ca pannarasavidhā sīmā aṭṭhakathāsu āgatā, atha kasmā chaḷeva vuttāti? Saccaṃ,	1486	
PA_tika-vin08_t:1486_1	tāsu pana pannarasasu sīmāsu upacārasīmā saṅghalābhavibhajanādiṭṭhānameva hoti, lābhasīmā	1486	
PA_tika-vin08_t:1486_2	tatruppādagahaṇaṭṭhānameva hotīti imā dve sīmāyo saṅghakammakaraṇaṭṭhānaṃ na honti,	1486	
PA_tika-vin08_t:1486_3	nigamasīmā nagarasīmā janapadasīmā raṭṭhasīmā rajjasīmā dīpasīmā cakkavāḷasīmāti	1486	
PA_tika-vin08_t:1486_4	imā pana sīmāyo gāmasīmāya samānagatikā gāmasīmāyameva antogadhāti na visuṃ vuttāti	1486	
PA_tika-vin08_t:1486_5	daṭṭhabbaṃ. Ettha ca upacārasīmāya baddhasīmaṃ avattharitvā gatabhāvo kathaṃ jānitabboti?	1486	
PA_tika-vin08_t:1486_6	“Upacārasīmā parikkhittassa vihārassa parikkhepena, aparikkhittassa parikkhepārahaṭṭhānena	1486	
PA_tika-vin08_t:1486_7	paricchinnā”ti aṭṭhakathāyaṃ vuttattā parikkhepaparikkhepārahaṭṭhānānaṃ anto baddhasīmāya	1486	
PA_tika-vin08_t:1486_8	vijjamānāya taṃ avattharitvā upacārasīmā gatā. Tathā hi “imissā upacārasīmāya ‘saṅghassa	1486	
PA_tika-vin08_t:1486_9	dammī’ti dinnaṃ pana khaṇḍasīmasīmantarikāsu ṭhitānampi pāpuṇātī”ti vuttaṃ. Tena	1486	
PA_tika-vin08_t:1486_10	ñāyati “upacārasīmāya anto ṭhitā baddhasīmā upacārasīmāpi nāma hotī”ti. Hotu, evaṃ	14861	
PA_tika-vin08_t:1486_11	sati antoupacārasīmāyaṃ baddhasīmāya sati tattheva kathinadānakammavācaṃ vācāpetvā	14861	
PA_tika-vin08_t:1486_12	tattheva kathinaṃ attharitabbaṃ bhaveyya, antoupacārasīmāyaṃ baddhasīmāya avijjamānāya	14861	
PA_tika-vin08_t:1486_13	kathaṃ karissantīti? Antoupacārasīmāyaṃ baddhasīmāya avijjamānāya bahiupacārasīmāyaṃ	14861	
PA_tika-vin08_t:1486_14	vijjamānabaddhasīmaṃ vā udakukkhepalabhanaṭṭhānaṃ vā gantvā kammavācaṃ vācāpetvā	14861	
PA_tika-vin08_t:1486_15	puna vihāraṃ āgantvā vassūpanāyikakhettabhūtāya upacārasīmāyaṃ ṭhatvā kathinaṃ attharitabbanti daṭṭhabbaṃ.	14861	
PA_tika-vin08_t:1487_0	Nanu ca bho evaṃ sante aññissā sīmāya ñatti, aññissā atthāro hoti, evaṃ sante “pariniṭṭhitapubbakaraṇameva	1487	
PA_tika-vin08_t:1487_1	ce dāyako saṅghassa deti, sampaṭicchitvā kammavācāya dātabbaṃ. Tena ca tasmiṃyeva	1487	
PA_tika-vin08_t:1487_2	sīmamaṇḍale adhiṭṭhahitvā attharitvā saṅgho anumodāpetabbo”ti vuttena vajirabuddhiṭīkāvacanena	1487	
PA_tika-vin08_t:1487_3	virujjhatīti? Nanu avocumha “kammavācābhaṇanasīmā baddhasīmābhūtā, kathinatthārasīmā	1487	
PA_tika-vin08_t:1487_4	upacārasīmābhūtā”ti. Tasmā vajirabuddhiṭīkāvacanena na virujjhati. Tattha pubbe yebhuyyena	1487	
PA_tika-vin08_t:1487_5	baddhasīmavihārattā samaggaṃ saṅghaṃ sannipātetvā kammavācaṃ vācāpetvā upacārasīmabaddhasīmabhūte	1487	
PA_tika-vin08_t:1487_6	tasmiṃyeva vihāre attharaṇaṃ sandhāya vuttaṃ. Baddhasīmavihāre ahontepi antoupacārasīmāyaṃ	1487	
PA_tika-vin08_t:1487_7	baddhasīmāya vijjamānāya tattheva sīmamaṇḍale kammavācaṃ vācāpetvā tattheva attharitabbabhāvo	1487	
PA_tika-vin08_t:1487_8	amhehipi vuttoyeva. Yadi pana na ceva baddhasīmavihāro hoti, na ca antoupacārasīmāyaṃ	1487	
PA_tika-vin08_t:1487_9	baddhasīmā atthi, evarūpe vihāre kammavācaṃ vācāpetuṃ na labhati, aññaṃ baddhasīmaṃ	1487	
PA_tika-vin08_t:1487_10	vā udakukkhepaṃ vā gantvā kammavācaṃ vācāpetvā attano vihāraṃ āgantvā vassūpanāyikakhettabhūtāya	14871	
PA_tika-vin08_t:1487_11	upacārasīmāya ṭhatvā kathinaṃ attharitabbaṃ. Evameva paramparabhūtā bahavo ācariyavarā	14871	
PA_tika-vin08_t:1487_12	karontīti daṭṭhabbaṃ.	14871	
PA_tika-vin08_t:1488_0	Apare pana ācariyā “baddhasīmavirahāya suddhaupacārasīmāya sati tassaṃyeva upacārasīmāyaṃ	1488	
PA_tika-vin08_t:1488_1	ñattikammavācāpi vācetabbā, kathinaṃ attharitabbaṃ, na aññissā sīmāya ñatti, aññissā	1488	
PA_tika-vin08_t:1488_2	attharaṇaṃ kātabba”nti vadanti. Ayaṃ pana nesamadhippāyo – “kathinatthatasīmāyanti	1488	
PA_tika-vin08_t:1488_3	upacārasīmaṃ sandhāya vutta”nti vajirabuddhiṭīkāyaṃ kathinatthāraṭṭhānabhūtāya sīmāya	1488	
PA_tika-vin08_t:1488_4	upacārasīmābhāvo vutto, tassaṃyeva ṭīkāyaṃ pubbe niddiṭṭhapāṭhe “tasmiṃyeva sīmamaṇḍale	1488	
PA_tika-vin08_t:1488_5	adhiṭṭhahitvā attharitvā saṅgho anumodāpetabbo”ti kammavācābhaṇanasīmāyameva attharitabbabhāvo	1488	
PA_tika-vin08_t:1488_6	ca vutto, tasmā aññissā sīmāya ñatti, aññissā attharaṇaṃ na kātabbaṃ, tassaṃyeva	1488	
PA_tika-vin08_t:1488_7	upacārasīmāyaṃ kammavācaṃ sāvetvā tasmiṃyeva atthāro kātabbo, upacārasīmato bahi	1488	
PA_tika-vin08_t:1488_8	ṭhitaṃ baddhasīmaṃ gantvā attharaṇakiccaṃ natthīti.	1488	
PA_tika-vin08_t:1489_0	Tatrevaṃ vicāraṇā kātabbā – idaṃ bhāsantaresu “ñattī”ti kathitaṃ kathinadānakammaṃ	1489	
PA_tika-vin08_t:1489_1	catūsu saṅghakammesu ñattidutiyakammaṃ hoti, ñattidutiyakammassa navasu ṭhānesu kathinadānaṃ,	1489	
PA_tika-vin08_t:1489_2	garukalahukesu garukaṃ, yadi “upacārasīmāyaṃ cattāri saṅghakammāni kātabbānī”ti pakaraṇesu	1489	
PA_tika-vin08_t:1489_3	āgataṃ abhavissā, evaṃ sante tesaṃ ācariyānaṃ vacanānurūpato upacārasīmāyaṃ kathinadānañattikammavācaṃ	1489	
PA_tika-vin08_t:1489_4	vācetabbaṃ abhavissā, na pana pakaraṇesu “upacārasīmāyaṃ cattāri saṅghakammāni kātabbānī”ti	1489	
PA_tika-vin08_t:1489_5	āgataṃ, atha kho “saṅghalābhavibhajanaṃ, āgantukavattaṃ katvā ārāmappavisanaṃ, gamikassa	1489	
PA_tika-vin08_t:1489_6	bhikkhuno senāsanaāpucchanaṃ, nissayapaappassambhanaṃ, pārivāsikamānattacārikabhikkhūnaṃ	1489	
PA_tika-vin08_t:1489_7	aruṇuṭṭhāpanaṃ, bhikkhunīnaṃ ārāmappavisanaāpucchanaṃ iccevamādīni eva upacārasīmāya	1489	
PA_tika-vin08_t:1489_8	kattabbānī”ti āgataṃ, tasmā kathinadānañattidutiyakammavācā kevalāyaṃ upacārasīmāyaṃ	1489	
PA_tika-vin08_t:1489_9	na vācetabbāti siddhā. Kathaṃ viññāyatīti ce? “Avippavāsasīmā nāma tiyojanāpi hoti,	1489	
PA_tika-vin08_t:1489_10	evaṃ sante tiyojane ṭhitā lābhaṃ gaṇhissanti, tiyojane ṭhatvā āgantukavattaṃ pūretvā	14891	
PA_tika-vin08_t:1489_11	ārāmaṃ pavisitabbaṃ bhavissati, gamiko tiyojanaṃ gantvā senāsanaṃ āpucchissati, nissayapaṭipannassa	14891	
PA_tika-vin08_t:1489_12	bhikkhuno tiyojanātikkame nissayo paṭippassambhissati, pārivāsikena tiyojanaṃ atikkamitvā	14891	
PA_tika-vin08_t:1489_13	aruṇaṃ uṭṭhapetabbaṃ bhavissati, bhikkhuniyā tiyojane ṭhatvā ārāmappavisanaṃ āpucchitabbaṃ	14891	
PA_tika-vin08_t:1489_14	bhavissati, sabbampetaṃ upacārasīmāya paricchedavaseneva kātuṃ vaṭṭati, tasmā upacārasīmāyameva	14891	
PA_tika-vin08_t:1489_15	bhājetabba”nti evamādiaṭṭhakathāpāṭhato viññāyatīti.	14891	
PA_tika-vin08_t:1490_0	Athevaṃ vadeyyuṃ – “upacārasīmā ñattidutiyakammavācāya ṭhānaṃ na hotī”ti tumhehi	1490	
PA_tika-vin08_t:1490_1	vuttaṃ, atha ca pana katapubbaṃ atthi. Tathā hi cīvarapaṭiggāhakasammuticīvaranidahakasammuticīvarabhājakasammutīnaṃ	1490	
PA_tika-vin08_t:1490_2	“suṇātu me…pe… dhārayāmīti imāya kammavācāya vā apalokanena vā antovihāre sabbasaṅghamajjhepi	1490	
PA_tika-vin08_t:1490_3	khaṇḍasīmāyapi sammannituṃ vaṭṭatiyevā”ti upacārasīmāyaṃ ñattidutiyakammavācāya nipphādetabbabhāvo	1490	
PA_tika-vin08_t:1490_4	aṭṭhakathāyaṃ āgato. Bhaṇḍāgārassa pana “imaṃ pana bhaṇḍāgāraṃ khaṇḍasīmaṃ gantvā	1490	
PA_tika-vin08_t:1490_5	khaṇḍasīmāya nisinnehi sammannituṃ na vaṭṭati, vihāramajjheyeva ‘suṇātu me, bhante,	1490	
PA_tika-vin08_t:1490_6	saṅgho, yadi saṅghassa pattakallaṃ, saṅgho itthannāmaṃ vihāraṃ bhaṇḍāgāraṃ sammanneyyā’tiādinā	1490	
PA_tika-vin08_t:1490_7	nayena kammavācāya vā apalokanena vā sammannitabba”nti aṭṭhakathāyaṃ upacārasīmāyameva	1490	
PA_tika-vin08_t:1490_8	ñattidutiyakammavācāya sammannitabbabhāvo āgatoti.	1490	
PA_tika-vin08_t:1491_0	Te evaṃ vattabbā – sacepi aṭṭhakathāyaṃ āgataṃ “antovihāre”ti pāṭho “vihāramajjhe”ti	1491	
PA_tika-vin08_t:1491_1	pāṭho ca upacārasīmaṃ sandhāya vuttoti maññamānā tumhe āyasmanto evaṃ avacuttha,	1491	
PA_tika-vin08_t:1491_2	te pana pāṭhā upacārasīmaṃ sandhāya aṭṭhakathācariyehi na vuttā, atha kho avippavāsasīmāsaṅkhātaṃ	1491	
PA_tika-vin08_t:1491_3	mahāsīmaṃ sandhāya vuttā. Kathaṃ viññāyatīti ce? Khaṇḍasīmāya vakkhamānattā. Khaṇḍasīmāya	1491	
PA_tika-vin08_t:1491_4	hi mahāsīmā eva paṭiyogī hoti. Upacārasīmāti ayamattho kathaṃ jānitabboti ce? “Imaṃ	1491	
PA_tika-vin08_t:1491_5	pana samānasaṃvāsakasīmaṃ sammannantehi pabbajjūpasampadādīnaṃ saṅghakammānaṃ sukhakaraṇatthaṃ	1491	
PA_tika-vin08_t:1491_6	paṭhamaṃ khaṇḍasīmā sammannitabbā…pe… evaṃ baddhāsu pana sīmāsu khaṇḍasīmāya ṭhitā	1491	
PA_tika-vin08_t:1491_7	bhikkhū mahāsīmāya kammaṃ karontānaṃ na kopenti, mahāsīmāya vā ṭhitā khaṇḍasīmāya	1491	
PA_tika-vin08_t:1491_8	kammaṃ karontānaṃ. Sīmantarikāya pana ṭhitā ubhinnampi na kopentī”ti vuttaaṭṭhakathāpāṭhavasena	1491	
PA_tika-vin08_t:1491_9	jānitabboti. Atha vā tehi āyasmantehi ābhatabhaṇḍāgārasammutipāṭhavasenapi ayamattho	1491	
PA_tika-vin08_t:1491_10	viññāyati. Kathaṃ? Cīvarapaṭiggāhakādipuggalasammutiyo pana antovihāre sabbasaṅghamajjhepi	14911	
PA_tika-vin08_t:1491_11	khaṇḍasīmāyampi sammannituṃ vaṭṭati, bhaṇḍāgārasaṅkhātavihārasammuti pana vihāramajjheyevāti	14911	
PA_tika-vin08_t:1491_12	aṭṭhakathāyaṃ vuttaṃ, tattha visesakāraṇaṃ pariyesitabbaṃ.	14911	
PA_tika-vin08_t:1492_0	Tatrevaṃ visesakāraṇaṃ paññāyati – “aññissā sīmāya vatthu aññissā kammavācā”ti vattabbadosaparihāratthaṃ	1492	
PA_tika-vin08_t:1492_1	vuttaṃ. Puggalasammutiyo hi puggalassa vatthuttā yadi mahāsīmabhūte antovihāre kattukāmā	1492	
PA_tika-vin08_t:1492_2	honti, sabbasaṅghamajjhe taṃ vatthubhūtaṃ puggalaṃ hatthapāse katvā kareyyuṃ. Yadi	1492	
PA_tika-vin08_t:1492_3	khaṇḍasīmāya kattukāmā, taṃ vatthubhūtaṃ puggalaṃ khaṇḍasīmaṃ ānetvā tattha sannipatitakammappattasaṅghassa	1492	
PA_tika-vin08_t:1492_4	hatthapāse katvā kareyyuṃ. Ubhayathāpi yathāvuttadoso natthi, bhaṇḍāgārasammuti pana	1492	
PA_tika-vin08_t:1492_5	bhaṇḍāgārassa vihārattā khaṇḍasīmaṃ ānetuṃ na sakkā, tasmā yadi taṃ sammutiṃ khaṇḍasīmāyaṃ	1492	
PA_tika-vin08_t:1492_6	ṭhatvā kareyyuṃ, vatthu mahāsīmāyaṃ hoti, kammavācā khaṇḍasīmāyanti yathāvuttadoso	1492	
PA_tika-vin08_t:1492_7	hoti, tasmiñca dose sati vatthuvipannattā kammaṃ vipajjati, tasmā mahāsīmabhūtavihāramajjheyeva	1492	
PA_tika-vin08_t:1492_8	sā sammuti kātabbāti aṭṭhakathācariyānaṃ mati, na upacārasīmāya ñattidutiyakammaṃ kātabbanti.	1492	
PA_tika-vin08_t:1493_0	Athāpi evaṃ vadeyyuṃ “vihārasaddena avippavāsasīmabhūtā mahāsīmāva vuttā, na upacārasīmā”ti	1493	
PA_tika-vin08_t:1493_1	idaṃ vacanaṃ kathaṃ paccetabbanti? Imināyeva aṭṭhakathāvacanena. Yadi hi upacārasīmā	1493	
PA_tika-vin08_t:1493_2	vuttā bhaveyya, upacārasīmā nāma baddhasīmaṃ avattharitvāpi pavattā āvāsesu vā bhikkhūsu	1493	
PA_tika-vin08_t:1493_3	vā vaḍḍhantesu aniyamavasena vaḍḍhati, tasmā khaṇḍasīmaṃ avattharitvā pavattanato	1493	
PA_tika-vin08_t:1493_4	vihārena saha khaṇḍasīmā ekasīmāyeva hoti, evaṃ sati vihāre ṭhitaṃ bhaṇḍāgāraṃ khaṇḍasīmāya	1493	
PA_tika-vin08_t:1493_5	ṭhatvā sammannituṃ sakkā bhaveyya, na pana sakkā “khaṇḍasīmāya nisinnehi sammannituṃ	1493	
PA_tika-vin08_t:1493_6	na vaṭṭatī”ti aṭṭhakathāyaṃ paṭisiddhattā. Tena ñāyati “imasmiṃ ṭhāne vihārasaddena	1493	
PA_tika-vin08_t:1493_7	avippavāsasīmabhūtā mahāsīmā vuttā, na upacārasīmā”ti. Upacārasīmāya aniyamavasena	1493	
PA_tika-vin08_t:1493_8	vaḍḍhanabhāvo kathaṃ jānitabboti? “Upacārasīmā parikkhittassa vihārassa parikkhepena,	1493	
PA_tika-vin08_t:1493_9	aparikkhittassa parikkhepārahaṭṭhānena paricchinnā hoti. Apica bhikkhūnaṃ dhuvasannipātaṭṭhānato	1493	
PA_tika-vin08_t:1493_10	vā pariyante ṭhitabhojanasālato vā nibaddhavasanakaāvāsato vā thāmamajjhimassa purisassa	14931	
PA_tika-vin08_t:1493_11	dvinnaṃ leḍḍupātānaṃ anto upacārasīmā veditabbā, sā pana āvāsesu vaḍḍhantesu vaḍḍhati,	14931	
PA_tika-vin08_t:1493_12	parihāyantesu parihāyati. Mahāpaccariyaṃ pana ‘bhikkhūsupi vaḍḍhantesu vaḍḍhatī’ti	14931	
PA_tika-vin08_t:1493_13	vuttaṃ, tasmā sace vihāre sannipatitabhikkhūhi saddhiṃ ekābaddhā hutvā yojanasatampi	14931	
PA_tika-vin08_t:1493_14	pūretvā nisīdanti, yojanasatampi upacārasīmāva hoti, sabbesaṃ lābho pāpuṇātī”ti aṭṭhakathāyaṃ vacanatoti.	14931	
PA_tika-vin08_t:1494_0	Yadi evaṃ upacārasīmāya kathinatthatabhāvo kasmā vuttoti? Kathinattharaṇaṃ nāma na	1494	
PA_tika-vin08_t:1494_1	saṅghakammaṃ, puggalakammameva hoti, tasmā vassūpanāyikakhettabhūtāya upacārasīmāya	1494	
PA_tika-vin08_t:1494_2	kātabbā hoti. Ñattikammavācā pana saṅghakammabhūtā, tasmā upacārasīmāya kātuṃ na	1494	
PA_tika-vin08_t:1494_3	vaṭṭati, suvisodhitaparisāya baddhābaddhasīmāyameva vaṭṭatīti daṭṭhabbaṃ. Nanu ca	1494	
PA_tika-vin08_t:1494_4	bho “kathinaṃ attharituṃ ke labhanti, ke na labhanti? Gaṇanavasena tāva pacchimakoṭiyā	1494	
PA_tika-vin08_t:1494_5	pañca janā labhanti, uddhaṃ satasahassampi, pañcannaṃ heṭṭhā na labhantī”ti aṭṭhakathāyaṃ	1494	
PA_tika-vin08_t:1494_6	vuttaṃ, atha kasmā “kathinattharaṇaṃ nāma na saṅghakammaṃ, puggalakammameva hotī”ti	1494	
PA_tika-vin08_t:1494_7	vuttanti? “Na saṅgho kathinaṃ attharati, na gaṇo kathinaṃ attharati, puggalo kathinaṃ	1494	
PA_tika-vin08_t:1494_8	attharatī”ti parivāre vuttattā ca apalokanakammādīnaṃ catunnaṃ saṅghakammānaṃ ṭhānesu	1494	
PA_tika-vin08_t:1494_9	apaviṭṭhattā ca. Aṭṭhakathāyaṃ pana kathinatthārassa upacārabhūtaṃ kathinadānakammavācābhaṇanakālaṃ	1494	
PA_tika-vin08_t:1494_10	sandhāya vuttaṃ. Tasmiñhi kāle kathinadāyakā cattāro, paṭiggāhako ekoti pacchimakoṭiyā	14941	
PA_tika-vin08_t:1494_11	pañca honti, tato heṭṭhā na labhatīti. Ñattikammavācāya saṅghakammabhāvo kathaṃ jānitabboti?	14941	
PA_tika-vin08_t:1494_12	“Catunnaṃ saṅghakammānaṃ ñattidutiyakammassa navasu ṭhānesu kathinadāna”nti āgatattā,	14941	
PA_tika-vin08_t:1494_13	“suṇātu me, bhante, saṅgho, idaṃ saṅghassa kathinadussaṃ uppanna”ntiādinā vuttattā cāti.	14941	
PA_tika-vin08_t:1495_0	Apare pana ācariyā “bhāsantaresu ñattīti vuttā kathinadānakammavācā atthārakiriyāya	1495	
PA_tika-vin08_t:1495_1	pavisati, atthārakiriyā ca upacārasīmāyaṃ kātabbā, tasmā kathinadānakammavācāpi upacārasīmāyaṃ	1495	
PA_tika-vin08_t:1495_2	kātabbāyevā”ti vadanti, tesaṃ ayamadhippāyo – mahāvaggapāḷiyaṃ “evañca pana, bhikkhave,	1495	
PA_tika-vin08_t:1495_3	kathinaṃ attharitabba”nti ārabhitvā “byattena bhikkhunā paṭibalena saṅgho ñāpetabbo…pe…	1495	
PA_tika-vin08_t:1495_4	evaṃ kho, bhikkhave, atthataṃ hoti kathina”nti kathinadānañattikammavācāto paṭṭhāya	1495	
PA_tika-vin08_t:1495_5	yāva anumodanā pāṭho āgato, parivārapāḷiyañca “kathinatthāro jānitabbo”ti uddesassa	1495	
PA_tika-vin08_t:1495_6	niddese “sace saṅghassa kathinadussaṃ uppannaṃ hoti, saṅghena kathaṃ paṭipajjitabbaṃ,	1495	
PA_tika-vin08_t:1495_7	atthārakena kathaṃ paṭipajjitabbaṃ, anumodakena kathaṃ paṭipajjitabba”nti pucchaṃ	1495	
PA_tika-vin08_t:1495_8	nīharitvā “saṅghena ñattidutiyena kammena kathinatthārakassa bhikkhuno dātabbaṃ…pe…	1495	
PA_tika-vin08_t:1495_9	anumodāmā”ti ñattito paṭṭhāya yāva anumodanā pāṭho āgato, tasmā ñattito paṭṭhāya	1495	
PA_tika-vin08_t:1495_10	yāva anumodanā sabbo vidhi kathinatthārakiriyāyaṃ pavisati, tato kathinatthārakiriyāya	14951	
PA_tika-vin08_t:1495_11	upacārasīmāyaṃ kattabbāya sati ñattisaṅkhātakathinadānakammavācāpi upacārasīmāyaṃ kattabbāyevāti.	14951	
PA_tika-vin08_t:1496_0	Tatrevaṃ vicāraṇā kātabbā – atthārakiriyāya visuṃ anāgatāya sati “sabbo vidhi atthārakiriyāyaṃ	1496	
PA_tika-vin08_t:1496_1	pavisatī”ti vattabbaṃ bhaveyya, atha ca pana mahāvaggapāḷiyañca parivārapāḷiyañca	1496	
PA_tika-vin08_t:1496_2	atthārakiriyā visuṃ āgatāyeva, tasmā ñattisaṅkhātā kathinadānakammavācā atthārakiriyāyaṃ	1496	
PA_tika-vin08_t:1496_3	na pavisati, kevalaṃ atthārakiriyāya upacārabhūtattā pana tato paṭṭhāya anukkamena	1496	
PA_tika-vin08_t:1496_4	vuttaṃ. Yathā “anujānāmi, bhikkhave, sīmaṃ sammannitu”nti sīmāsammutiṃ anujānitvā	1496	
PA_tika-vin08_t:1496_5	“evañca pana, bhikkhave, sammannitabbā”ti sīmāsammutividhiṃ dassento “paṭhamaṃ nimittā	1496	
PA_tika-vin08_t:1496_6	kittetabbā…pe… evametaṃ dhārayāmī”ti nimittakittanena saha sīmāsammutikammavācā desitā,	1496	
PA_tika-vin08_t:1496_7	tattha nimittakittanaṃ sīmāsammutikammaṃ na hoti, kammavācāyeva sīmāsammutikammaṃ	1496	
PA_tika-vin08_t:1496_8	hoti, tathāpi sīmāsammutikammavācāya upacārabhāvato saha nimittakittanena sīmāsammutikammavācā	1496	
PA_tika-vin08_t:1496_9	desitā. Yathā ca upasampadākammavidhiṃ desento “paṭhamaṃ upajjhaṃ gāhāpetabbo…pe…	1496	
PA_tika-vin08_t:1496_10	evametaṃ dhārayāmī”ti upajjhāyagāhāpanādinā saha upasampadākammaṃ desitaṃ, tattha	14961	
PA_tika-vin08_t:1496_11	upajjhāyagāhāpanādi upasampadākammaṃ na hoti, ñatticatutthakammavācāyeva upasampadākammaṃ	14961	
PA_tika-vin08_t:1496_12	hoti, tathāpi upasampadākammassa samīpe bhūtattā upajjhāyagāhāpanādinā saha ñatticatutthakammavācā	14961	
PA_tika-vin08_t:1496_13	desitā, evamettha kathinadānakammavācā atthārakiriyā na hoti, tathāpi atthārakiriyāya	14961	
PA_tika-vin08_t:1496_14	upacārabhūtattā kathinadānañattidutiyakammavācāya saha kathinatthārakiriyā desitā,	14961	
PA_tika-vin08_t:1496_15	tasmā kathinadānakammavācā atthārakiriyāyaṃ na pavisatīti daṭṭhabbaṃ.	14961	
PA_tika-vin08_t:1497_0	Atha vā ñattidutiyakammavācā ca atthāro cāti ime dve dhammā atulyakiriyā atulyakattāro	1497	
PA_tika-vin08_t:1497_1	atulyakammā atulyakālā ca honti, tena viññāyati “bhāsantaresu ñattīti vuttā ñattidutiyakammavācā	1497	
PA_tika-vin08_t:1497_2	atthārakiriyāyaṃ na pavisatī”ti. Tattha kathaṃ atulyakiriyā honti? Kammavācā dānakiriyā	1497	
PA_tika-vin08_t:1497_3	hoti, atthāro pannarasadhammānaṃ kāraṇabhūtā atthārakiriyā, evaṃ atulyakiriyā. Kathaṃ	1497	
PA_tika-vin08_t:1497_4	atulyakattāroti? Kammavācāya kattā saṅgho hoti, atthārassa kattā puggalo, evaṃ atulyakattāro	1497	
PA_tika-vin08_t:1497_5	honti. Kathaṃ atulyakammā honti? Kammavācāya kammaṃ kathinadussaṃ hoti, atthārassa	1497	
PA_tika-vin08_t:1497_6	kammaṃ kathinasaṅkhātā samūhapaññatti, evaṃ atulyakammā honti. Kathaṃ atulyakālā	1497	
PA_tika-vin08_t:1497_7	honti? Kathinadānakammavācā pubbakaraṇapaccuddhāraadhiṭṭhānānaṃ pubbe hoti, atthāro	1497	
PA_tika-vin08_t:1497_8	tesaṃ pacchā, evaṃ atulyakālā hontīti. Atha vā atthāro “imāya saṅghāṭiyā kathinaṃ	1497	
PA_tika-vin08_t:1497_9	attharāmī”tiādinā vacībhedasaṅkhātena ekena dhammena saṅgahito, na ñattianussāvanādinā	1497	
PA_tika-vin08_t:1497_10	anekehi dhammehi saṅgahito. Vuttañhetaṃ parivāre “atthāro ekena dhammena saṅgahito	14971	
PA_tika-vin08_t:1497_11	vacībhedenā”ti. Imināpi kāraṇena jānitabbaṃ “na ñatti atthāre paviṭṭhā”ti.	14971	
PA_tika-vin08_t:1498_0	Aññe pana ācariyā evaṃ vadanti – “kathinatthāraṃ ke labhanti, ke na labhantīti? Gaṇanavasena	1498	
PA_tika-vin08_t:1498_1	tāva pacchimakoṭiyā pañca janā labhanti, uddhaṃ satasahassampi, pañcannaṃ heṭṭhā	1498	
PA_tika-vin08_t:1498_2	na labhantī”ti aṭṭhakathāyaṃ āgatattā “heṭṭhimantato pañca bhikkhū kathinatthāraṃ	1498	
PA_tika-vin08_t:1498_3	labhanti, tato appakatarā na labhantī”ti viññāyati. “Pañcannaṃ janānaṃ vaṭṭatīti	1498	
PA_tika-vin08_t:1498_4	pacchimakoṭiyā cattāro kathinadussassa dāyakā, eko paṭiggāhakoti pañcannaṃ janānaṃ	1498	
PA_tika-vin08_t:1498_5	vaṭṭatī”ti kaṅkhāvitaraṇīṭīkāyaṃ āgatattā tasmiṃ vākye “vaṭṭatī”ti kiriyāya kattā	1498	
PA_tika-vin08_t:1498_6	“so kathinatthāro”ti vuccati, tasmā atthāroti iminā “imāya saṅghāṭiyā kathinaṃ attharāmī”ti	1498	
PA_tika-vin08_t:1498_7	vuttaattharaṇakiriyā na adhippetā, catūhi bhikkhūhi atthārakassa bhikkhuno ñattiyā	1498	
PA_tika-vin08_t:1498_8	dānaṃ adhippetanti viññāyati. “Kathinatthāraṃ ke labhanti…pe… uddhaṃ satasahassanti	1498	
PA_tika-vin08_t:1498_9	idaṃ atthārakassa bhikkhuno saṅghassa kathinadussadānakammaṃ sandhāya vutta”nti vinayavinicchayaṭīkāyaṃ	1498	
PA_tika-vin08_t:1498_10	vuttaṃ. Tasmimpi pāṭhe ñattiyā dinnaṃyeva sandhāya “pañca janā atthāraṃ labhantī”ti	14981	
PA_tika-vin08_t:1498_11	idaṃ vacanaṃ aṭṭhakathācariyehi vuttaṃ, “imāya saṅghāṭiyā kathinaṃ attharāmī”tiādi	14981	
PA_tika-vin08_t:1498_12	puggalassa attharaṇaṃ sandhāya na vuttanti ṭīkācariyassa adhippāyo. Evaṃ kaṅkhāvitaraṇīṭīkā-vinayavinicchayaṭīkākārakehi	14981	
PA_tika-vin08_t:1498_13	ācariyehi “ñattidutiyakammaṃ atthāro nāmā”ti vinicchitattā upacārasīmāyaṃ kathinadānañattikammavācākaraṇaṃ	14981	
PA_tika-vin08_t:1498_14	yuttanti viññāyatīti vadanti.	14981	
PA_tika-vin08_t:1499_0	Tatrevaṃ vicāraṇā kātabbā – “ñattidutiyakammaṃyeva atthāro nāmā”ti ṭīkācariyā na	1499	
PA_tika-vin08_t:1499_1	vadeyyuṃ. Vadeyyuṃ ce, aṭṭhakathāya viruddho siyā. Kathaṃ viruddhoti ce? “Chinnavassā	1499	
PA_tika-vin08_t:1499_2	vā pacchimikāya upagatā vā na labhanti, aññasmiṃ vihāre vutthavassāpi na labhantīti	1499	
PA_tika-vin08_t:1499_3	mahāpaccariyaṃ vutta”nti aṭṭhakathāyaṃ āgatattā “te chinnavassādayo kathinatthāraṃ	1499	
PA_tika-vin08_t:1499_4	na labhantī”ti viññāyati. Yadi ñattidutiyakammaṃ atthāro nāma siyā, evaṃ sati te	1499	
PA_tika-vin08_t:1499_5	bhikkhū ñattidutiyakammepi gaṇapūrakabhāvena appaviṭṭhā siyuṃ. Atha ca pana “purimikāya	1499	
PA_tika-vin08_t:1499_6	upagatānaṃ pana sabbe gaṇapūrakā hontī”ti aṭṭhakathāya vuttattā te ñattidutiyakamme	1499	
PA_tika-vin08_t:1499_7	paviṭṭhāva honti, tasmā aṭṭhakathācariyo pañcānisaṃsahetubhūtaṃ “imāya saṅghāṭiyā	1499	
PA_tika-vin08_t:1499_8	kathinaṃ attharāmī”tiādikaṃ vacībhedaṃyeva “atthāro”ti vadati, na ñattidutiyakammaṃ,	1499	
PA_tika-vin08_t:1499_9	tasmā te chinnavassādayo pañcānisaṃsahetubhūtaṃ kathinatthāraṃ na labhanti, ñattidutiyakamme	1499	
PA_tika-vin08_t:1499_10	pana catuvaggasaṅghapūrakabhāvaṃ labhantīti viññāyati. Punapi vuttaṃ aṭṭhakathāyaṃ	14991	
PA_tika-vin08_t:1499_11	“sace purimikāya upagatā cattāro vā honti tayo vā dve vā eko vā, itare gaṇapūrake	14991	
PA_tika-vin08_t:1499_12	katvā kathinaṃ attharitabba”nti. Evaṃ alabbhamānakathinatthāreyeva chinnavassādayo	14991	
PA_tika-vin08_t:1499_13	gaṇapūrake katvā ñattidutiyakammavācāya kathinadussaṃ dāpetvā purimikāya upagatehi	14991	
PA_tika-vin08_t:1499_14	kathinassa attharitabbabhāvato “ñattidutiyakammaṃyeva atthāro nāmāti ṭīkācariyā na	14991	
PA_tika-vin08_t:1499_15	vadeyyu”nti avacimhāti.	14991	
PA_tika-vin08_t:1500_0	Nanu ca bho imasmimpi aṭṭhakathāvacane “itare gaṇapūrake katvā kathinaṃ attharitabba”nti	1500	
PA_tika-vin08_t:1500_1	vacanena catuvaggasaṅghena kattabbaṃ ñattidutiyakammaṃyeva “atthāro”ti vuttanti?	1500	
PA_tika-vin08_t:1500_2	Na, pubbāparavirodhato. Pubbe hi chinnavassādīnaṃ kathinaṃ attharituṃ alabbhamānabhāvo	1500	
PA_tika-vin08_t:1500_3	vutto, idha “ñattidutiyakammaṃ atthāro”ti vutte tesampi labbhamānabhāvo vutto bhaveyya,	1500	
PA_tika-vin08_t:1500_4	na aṭṭhakathācariyā pubbāparaviruddhaṃ katheyyuṃ, tasmā “katvā”ti padaṃ “attharitabba”nti	1500	
PA_tika-vin08_t:1500_5	padena sambajjhantena samānakālavisesanaṃ akatvā pubbakālavisesanameva katvā sambandhitabbaṃ,	1500	
PA_tika-vin08_t:1500_6	evaṃ sati pubbavacanenāparavacanaṃ gaṅgodakena yamunodakaṃ viya saṃsandati, pacchāpi	1500	
PA_tika-vin08_t:1500_7	ca “kammavācaṃ sāvetvā kathinaṃ attharāpetvā dānañca bhuñjitvā gamissantī”ti visuṃ	1500	
PA_tika-vin08_t:1500_8	kammavācāsāvanaṃ visuṃ kathinattharaṇaṃ pubbāparānukkamato vuttaṃ, tasmā ñattidutiyakammaṃ	1500	
PA_tika-vin08_t:1500_9	atthāro nāma na hoti, kevalaṃ atthārassa kāraṇameva upacārameva hotīti daṭṭhabbaṃ.	1500	
PA_tika-vin08_t:1500_10	Kiñca bhiyyo – “na saṅgho kathinaṃ attharati, na gaṇo kathinaṃ attharati, puggalo	15001	
PA_tika-vin08_t:1500_11	kathinaṃ attharatī”ti parivāravacanena ayamattho jānitabboti.	15001	
PA_tika-vin08_t:1501_0	Yadi evaṃ kaṅkhāvitaraṇīṭīkā-vinayavinicchayaṭīkāsu āgatapāṭhānaṃ adhippāyo kathaṃ	1501	
PA_tika-vin08_t:1501_1	bhāsitabbo bhaveyya. Nanu kaṅkhāvitaraṇīṭīkāyaṃ “vaṭṭatī”ti imissā kiriyāya kattā	1501	
PA_tika-vin08_t:1501_2	“so kathinatthāro”ti vutto, vinayavinicchayaṭīkāyañca “kathinadussadānakamma”nti	1501	
PA_tika-vin08_t:1501_3	padaṃ “sandhāyā”ti kiriyāya kammaṃ, kathinatthāro…pe… idaṃ “vutta”nti kiriyāya kammaṃ	1501	
PA_tika-vin08_t:1501_4	hoti. Evaṃ ṭīkāsu nītatthato āgatapāṭhesu santesu “ñattidutiyakammaṃyeva atthāro	1501	
PA_tika-vin08_t:1501_5	nāmāti ṭīkācariyā na vadeyyu”nti na vattabbanti? Yenākārena aṭṭhakathāvacanena ṭīkāvacanañca	1501	
PA_tika-vin08_t:1501_6	pubbāparaaṭṭhakathāvacanañca aviruddhaṃ bhaveyya, tenākārena ṭīkāpāṭhānaṃ adhippāyo	1501	
PA_tika-vin08_t:1501_7	gahetabbo. Kathaṃ? Kaṅkhāvitaraṇīaṭṭhakathāyaṃ “so sabbantimena paricchedena pañcannaṃ	1501	
PA_tika-vin08_t:1501_8	janānaṃ vaṭṭatī”ti āgato, tasmiṃ aṭṭhakathāvacane codakena codetabbassa atthitāya	1501	
PA_tika-vin08_t:1501_9	taṃ pariharituṃ “pañcannaṃ janānaṃ vaṭṭatīti pacchimakoṭiyā cattāro kathinadussassa	1501	
PA_tika-vin08_t:1501_10	dāyakā, eko paṭiggāhakoti pañcannaṃ janānaṃ vaṭṭatī”ti pāṭho ṭīkācariyena vutto,	15011	
PA_tika-vin08_t:1501_11	kathaṃ codetabbaṃ atthīti? Bho aṭṭhakathācariya “so sabbantimena paricchedena pañcannaṃ	15011	
PA_tika-vin08_t:1501_12	janānaṃ vaṭṭatī”ti vutto, evaṃ sati pañcannaṃ kathinatthārakānaṃ eva so kathinatthāro	15011	
PA_tika-vin08_t:1501_13	vaṭṭati, na ekadviticatupuggalānanti attho āpajjati, evaṃ sati “na saṅgho kathinaṃ	15011	
PA_tika-vin08_t:1501_14	attharati, na gaṇo kathinaṃ attharati, puggalo kathinaṃ attharatī”ti āgatapāḷiyā	15011	
PA_tika-vin08_t:1501_15	virujjhanato āgamavirodho āpajjati, taṃ codanaṃ pariharanto “pañcannaṃ janānaṃ vaṭṭatīti	15011	
PA_tika-vin08_t:1501_16	pacchimakoṭiyā cattāro kathinadussassa dāyakā, eko paṭiggāhakoti pañcannaṃ janānaṃ	15011	
PA_tika-vin08_t:1501_17	vaṭṭatī”ti pāṭho ṭīkācariyena vutto. Tatthāyamadhippāyo – bho codakācariya aṭṭhakathācariyena	15011	
PA_tika-vin08_t:1501_18	kathinatthārakāle pañcannaṃ atthārakānaṃ bhikkhūnaṃ vasena “so sabbantimena paricchedena	15011	
PA_tika-vin08_t:1501_19	pañcannaṃ janānaṃ vaṭṭatī”ti pāṭho na vutto, atha kho saṅghena atthārakassa kathinadussadānakāle	15011	
PA_tika-vin08_t:1501_20	pacchimakoṭiyā cattāro kathinadussassa dāyakā, eko paṭiggāhakoti pañcannaṃ dāyakapaṭiggāhakapuggalānaṃ	15012	
PA_tika-vin08_t:1501_21	atthitāya so pacchā kattabbo atthāro vaṭṭati, kāraṇasampattiyā phalasampatti hoti,	15012	
PA_tika-vin08_t:1501_22	tasmā tasmiṃ aṭṭhakathāvacane āgamavirodho nāpajjatīti.	15012	
PA_tika-vin08_t:1502_0	Vinayavinicchayaṭīkāyampi “kathinatthāraṃ ke labhanti, ke na labhantīti? Gaṇanavasena	1502	
PA_tika-vin08_t:1502_1	tāva pacchimakoṭiyā pañca janā labhanti, uddhaṃ satasahassampi, pañcannaṃ heṭṭhā	1502	
PA_tika-vin08_t:1502_2	na labhantī”ti aṭṭhakathāvacane parehi pucchitabbassa atthitāya taṃ pucchaṃ vissajjetuṃ	1502	
PA_tika-vin08_t:1502_3	“idaṃ atthārakassa bhikkhuno saṅghassa kathinadussadānakammaṃ sandhāya vutta”nti	1502	
PA_tika-vin08_t:1502_4	pāṭho ṭīkācariyena vutto. Kathaṃ pucchitabbanti ce? Bho aṭṭhakathācariya “heṭṭhimakoṭiyā	1502	
PA_tika-vin08_t:1502_5	pañcannaṃ janānaṃ vaṭṭatī”ti idaṃ vacanaṃ kiṃ pañcānisaṃsassa kāraṇabhūtaṃ “imāya	1502	
PA_tika-vin08_t:1502_6	saṅghāṭiyā kathinaṃ attharāmī”tiādiatthārakiriyaṃ sandhāya vuttaṃ, udāhu atthārassa	1502	
PA_tika-vin08_t:1502_7	kāraṇabhūtaṃ kathinadussadānakammanti. Kathaṃ vissajjanāti? Bho bhadramukha “heṭṭhimakoṭiyā	1502	
PA_tika-vin08_t:1502_8	pañcannaṃ janānaṃ vaṭṭatī”ti idaṃ pañcānisaṃsassa kāraṇabhūtaṃ “imāya saṅghāṭiyā	1502	
PA_tika-vin08_t:1502_9	kathinaṃ attharāmī”tiādikaṃ atthārakiriyaṃ sandhāya aṭṭhakathācariyena na vuttaṃ,	1502	
PA_tika-vin08_t:1502_10	atha kho atthārassa kāraṇabhūtaṃ kathinadānakammaṃ sandhāya vuttanti. Tatrāyamadhippāyo	15021	
PA_tika-vin08_t:1502_11	– saṅghena atthārakassa dinnadussena eva kathinatthāro sambhavati, na ṭhitikāya laddhacīvarena	15021	
PA_tika-vin08_t:1502_12	vā puggalikacīvarena vā sambhavati, tañca kathinadussadānakammaṃ cattāro kathinadussadāyakā,	15021	
PA_tika-vin08_t:1502_13	eko paṭiggāhakoti pañcasu bhikkhūsu vijjamānesuyeva sampajjati, na tato ūnesūti pacchimakoṭiyā	15021	
PA_tika-vin08_t:1502_14	pañcannaṃ vaṭṭati, kāraṇasiddhiyā phalasiddhi hoti, teneva ca kāraṇena “kathinadussadānakammaṃ	15021	
PA_tika-vin08_t:1502_15	vutta”nti mukhyavasena avatvā “sandhāya vutta”nti upacāravasenāha. Evaṃ vutteyeva	15021	
PA_tika-vin08_t:1502_16	aṭṭhakathāvacanassa pubbāparavirodho natthi, aṭṭhakathāvacanena ca ṭīkāvacanaṃ viruddhaṃ	15021	
PA_tika-vin08_t:1502_17	na hotīti daṭṭhabbaṃ, “apalokanādisaṅghakammakaraṇatthaṃ baddhasīmā bhagavatā anuññātā”ti	15021	
PA_tika-vin08_t:1502_18	iminā vinayalakkhaṇena ca sameti.	15021	
PA_tika-vin08_t:1503_0	“Imāya saṅghāṭiyā kathinaṃ attharāmī”tiādikā pana atthārakiriyā apalokanādīsu catūsu	1503	
PA_tika-vin08_t:1503_1	saṅghakammesu appaviṭṭhā, adhiṭṭhānādayo viya pañcānisaṃsalābhakāraṇabhūtā puggalakiriyāva	1503	
PA_tika-vin08_t:1503_2	hotīti vassūpanāyikakhettabhūtāya antoupacārasīmāya kātabbā, tasmā antoupacārasīmāyaṃ	1503	
PA_tika-vin08_t:1503_3	baddhasīmāya avijjamānāya bahiupacārasīmāyaṃ baddhasīmaṃ vā udakukkhepasattabbhantaralabhamānaṭṭhānaṃ	1503	
PA_tika-vin08_t:1503_4	vā gantvā ñattidutiyakammena kathinadussaṃ dāpetvā puna vihāraṃ āgantvā antoupacārasīmāyameva	1503	
PA_tika-vin08_t:1503_5	kathinattharaṇaṃ pubbācariyehi kataṃ, taṃ sukatameva hotīti daṭṭhabbaṃ. Evaṃ aggahetvā	1503	
PA_tika-vin08_t:1503_6	suddhaupacārasīmāyameva ñattidutiyakammaṃ kātabbanti gayhamāne sati tesaṃ āyasmantānaṃ	1503	
PA_tika-vin08_t:1503_7	diṭṭhānugatiṃ āpajjamānā sissānusissā dhuvavāsatthāya vihāradānādiapalokanakammaṃ	1503	
PA_tika-vin08_t:1503_8	vā uposathapavāraṇādiñattikammaṃ vā sīmāsammannanādiñattidutiyakammaṃ vā upasampadādiñatticatutthakammaṃ	1503	
PA_tika-vin08_t:1503_9	vā upacārasīmāyameva kareyyuṃ, evaṃ karontā bhagavato sāsane mahantaṃ jaṭaṃ mahantaṃ	1503	
PA_tika-vin08_t:1503_10	gumbaṃ mahantaṃ visamaṃ kareyyuṃ, tasmā tamakaraṇatthaṃ yuttito ca āgamato ca anekāni	15031	
PA_tika-vin08_t:1503_11	kāraṇāni āharitvā kathayimhāti.	15031	
PA_tika-vin08_t:1504	Sāsane gāravaṃ katvā, saddhammassānulomato;	150	
PA_tika-vin08_t:1505	Mayā kataṃ vinicchayaṃ, sammā cintentu sādhavo.	150	
PA_tika-vin08_t:1506	Punappunaṃ vicintetvā, yuttaṃ ce hoti gaṇhantu;	150	
PA_tika-vin08_t:1507	No ce yuttaṃ mā gaṇhantu, sammāsambuddhasāvakāti.	150	
PA_tika-vin08_t:1508_0	Ito parānipi kāraṇasādhakāni āharanti ācariyā, tesaṃ paṭivacanena ativitthāro bhavissati,	1508	
PA_tika-vin08_t:1508_1	upacārasīmāya catunnaṃ saṅghakammānaṃ kataṭṭhānabhāvo pubbe vuttova, tasmā taṃ vacanaṃ	1508	
PA_tika-vin08_t:1508_2	manasi katvā saṃsayaṃ akatvā dhāretabboti.	1508	
PA_tika-vin08_t:1509_0	“Imāya saṅghāṭiyā kathinaṃ attharāmī”ti vācā bhinditabbāti kiṃ ettakena vacībhedena	1509	
PA_tika-vin08_t:1509_1	kathinaṃ atthataṃ hoti, udāhu añño koci kāyavikāro kātabbo? Na kātabbo. Ettakeneva	1509	
PA_tika-vin08_t:1509_2	hi vacībhedena atthataṃ hoti, kathinaṃ. Vuttañhetaṃ parivāre “atthāro ekena dhammena	1509	
PA_tika-vin08_t:1509_3	saṅgahito vacībhedenā”ti.	1509	
PA_tika-vin08_t:1510_0	Evaṃ kathinatthāraṃ dassetvā anumodāpanaanumodane dassento “tena kathinatthārakenā”tiādimāha.	1510	
PA_tika-vin08_t:1510_1	Tattha yena bhikkhunā “imāya saṅghāṭiyā kathinaṃ attharāmī”tiādinā vacībhedena kathinaṃ	1510	
PA_tika-vin08_t:1510_2	atthataṃ, tena “kathinassa atthārā pannarasa dhammā jāyantī”ti parivāre āgatattā	1510	
PA_tika-vin08_t:1510_3	kathinatthārena saheva pañca ānisaṃsā āgatā, atha kasmā saṅghaṃ anumodāpetīti? Kiñcāpi	1510	
PA_tika-vin08_t:1510_4	atthārakassa bhikkhuno pañca ānisaṃsā āgatā, saṅghassa pana anāgatā, tasmā saṅghassa	1510	
PA_tika-vin08_t:1510_5	ca āgamanatthaṃ saṅghaṃ anumodāpeti, saṅgho ca anumodanaṃ karoti, evaṃ kate ubhinnampi	1510	
PA_tika-vin08_t:1510_6	ānisaṃsā āgatā honti. Vuttañhetaṃ parivāre “dvinnaṃ puggalānaṃ atthataṃ hoti kathinaṃ	1510	
PA_tika-vin08_t:1510_7	atthārakassa ca anumodakassa cā”ti. Ettha ca kathinatthārakabhikkhuto vuḍḍhataro	1510	
PA_tika-vin08_t:1510_8	bhikkhu tasmiṃ saṅghe atthi, idha vuttanayena atthārakena “bhante”ti vattabbaṃ, anumodakena	1510	
PA_tika-vin08_t:1510_9	“āvuso”ti. Yadi pana kathinatthārako bhikkhu sabbesaṃ vuḍḍhataro hoti, tena “āvuso”ti	1510	
PA_tika-vin08_t:1510_10	vattabbaṃ, itarehi “bhante”ti, evaṃ sesanayadvayepi. Evaṃ sabbesaṃ atthataṃ hoti	15101	
PA_tika-vin08_t:1510_11	kathinanti. Imesu pana saṅghapuggalesu ye tasmiṃ vihāre purimikāya vassaṃ upagantvā	15101	
PA_tika-vin08_t:1510_12	paṭhamapavāraṇāya pavāritā, teyeva anumodituṃ labhanti, chinnavassā vā pacchimikāya	15101	
PA_tika-vin08_t:1510_13	upagatā vā aññasmiṃ vihāre vutthavassā vā na labhanti, ananumodantāpi ānisaṃsaṃ na labhanti.	15101	
PA_tika-vin08_t:1511_0	Evaṃ kathinatthāraṃ dassetvā idāni cīvaravibhāgaṃ dassetuṃ “evaṃ atthate pana kathine”tiādimāha.	1511	
PA_tika-vin08_t:1511_1	Tattha sace kathinacīvarena saddhiṃ ābhataṃ ānisaṃsanti iminā ekaṃ atthatacīvarameva	1511	
PA_tika-vin08_t:1511_2	kathinacīvaraṃ nāma, tato aññaṃ tena saddhiṃ ābhataṃ sabbaṃ cīvaraṃ kathinānisaṃsacīvaraṃ	1511	
PA_tika-vin08_t:1511_3	nāmāti dasseti. Vakkhati hi “avasesakathinānisaṃse balavavatthānī”tiādi. Tena ñāyati	1511	
PA_tika-vin08_t:1511_4	“vatthameva idha ānisaṃso nāma, na aggho, kathinasāṭakena saddhiṃ ābhatānaṃ aññasāṭakānaṃ	1511	
PA_tika-vin08_t:1511_5	bahulavasena attharitabbaṃ, na kathinasāṭakassa mahagghavasenā”ti. Bhikkhusaṅgho	1511	
PA_tika-vin08_t:1511_6	anissaro, atthatakathino bhikkhuyeva issaro. Kasmā? Dāyakehi vicāritattā. Bhikkhusaṅgho	1511	
PA_tika-vin08_t:1511_7	issaro, kasmā? Dāyakehi avicāritattā, mūlakathinassa ca saṅghe dinnattā. Avasesakathinānisaṃseti	1511	
PA_tika-vin08_t:1511_8	tassa dinnavatthehi avasesakathinānisaṃsavatthe. Balavavatthānīti attharitabbakathinasāṭakaṃyeva	1511	
PA_tika-vin08_t:1511_9	ahataṃ vā ahatakappaṃ vā dātuṃ vaṭṭati, ānisaṃsacīvaraṃ pana yathāsatti yathābalaṃ	1511	
PA_tika-vin08_t:1511_10	purāṇaṃ vā abhinavaṃ vā dubbalaṃ vā balavaṃ vā dātuṃ vaṭṭati, tasmā tesu dubbalavatthe	15111	
PA_tika-vin08_t:1511_11	ṭhitikāya dinne laddhabhikkhussa upakārakaṃ na hoti, tasmā upakāraṇayoggāni balavavatthāni	15111	
PA_tika-vin08_t:1511_12	dātabbānīti adhippāyo. Vassāvāsikaṭhitikāya dātabbānīti yattakā bhikkhū vassāvāsikacīvaraṃ	15111	
PA_tika-vin08_t:1511_13	labhiṃsu, te ṭhapetvā tesaṃ heṭṭhato paṭṭhāya yathākkamaṃ dātabbāni. Therāsanato	15111	
PA_tika-vin08_t:1511_14	paṭṭhāyāti yattakā bhikkhū tissaṃ kathinatthatasīmāyaṃ santi, tesu jeṭṭhakabhikkhuto	15111	
PA_tika-vin08_t:1511_15	paṭṭhāya dātabbāni. Āsanaggahaṇaṃ pana yathāvuḍḍhaṃ nisinne sandhāya kataṃ. Etena	15111	
PA_tika-vin08_t:1511_16	vassāvāsikakathinānisaṃsānaṃ samānagatikataṃ dīpeti. Garubhaṇḍaṃ na bhājetabbanti	15111	
PA_tika-vin08_t:1511_17	kathinasāṭakena saddhiṃ ābhatesu mañcapīṭhādikaṃ garubhaṇḍaṃ na bhājetabbaṃ, saṅghikavaseneva	15111	
PA_tika-vin08_t:1511_18	paribhuñjitabbanti attho. Tattha garubhaṇḍavinicchayo anantarakathāyaṃ āvi bhavissati.	15111	
PA_tika-vin08_t:1512_0	Imasmiṃ pana ṭhāne vattabbaṃ atthi. Kathaṃ? Idāni bhikkhū kathinānisaṃsacīvaraṃ kusapātaṃ	1512	
PA_tika-vin08_t:1512_1	katvā vibhajanti, taṃ yuttaṃ viya na dissatīti. Kasmāti ce? “Avasesakathinānisaṃse	1512	
PA_tika-vin08_t:1512_2	balavavatthāni vassāvāsikaṭhitikāya dātabbāni, ṭhitikāya abhāve therāsanato paṭṭhāya	1512	
PA_tika-vin08_t:1512_3	dātabbānī”ti vacanatoti. Evaṃ sante kattha kusapāto kātabboti? Bhaṇḍāgāre ṭhapitacīvareti.	1512	
PA_tika-vin08_t:1512_4	Kathaṃ viññāyatīti ce? “Ussannaṃ hotīti bahu rāsikataṃ hoti, bhaṇḍāgāraṃ na gaṇhāti.	1512	
PA_tika-vin08_t:1512_5	Sammukhībhūtenāti antoupacārasīmāyaṃ ṭhitena. Bhājetunti kālaṃ ghosāpetvā paṭipāṭiyā	1512	
PA_tika-vin08_t:1512_6	bhājetuṃ…pe… evaṃ ṭhapitesu cīvarapaṭivīsesu kuso pātetabbo”ti aṭṭhakathāyaṃ vuttattā,	1512	
PA_tika-vin08_t:1512_7	tasmā imissaṃ aṭṭhakathāyaṃ vuttanayeneva bhājetabbanti amhākaṃ khanti.	1512	
PA_tika-vin08_t:1513_0	Ekacce pana bhikkhū ekekassa ekekasmiṃ cīvare appahonte cīvaraṃ parivattetvā akappiyavatthuṃ	1513	
PA_tika-vin08_t:1513_1	gahetvā bhājenti, taṃ atioḷārikameva. Aññepi ekaccānaṃ cīvarānaṃ mahagghatāya ekaccānaṃ	1513	
PA_tika-vin08_t:1513_2	appagghatāya samagghaṃ kātuṃ na sakkāti tatheva karonti, tampi oḷārikameva. Tattha	1513	
PA_tika-vin08_t:1513_3	hi akappiyavatthunā parivattanepi tassa vicāraṇepi bhāgaggahaṇepi āpattiyeva hoti.	1513	
PA_tika-vin08_t:1513_4	Eke “kathinaṃ nāma dubbicāraṇīya”nti vatvā attharaṇaṃ na karonti, puggalikavaseneva	1513	
PA_tika-vin08_t:1513_5	yathājjhāsayaṃ vicārenti, taṃ pana yadi dāyakehi puggalasseva dinnaṃ, puggalena ca	1513	
PA_tika-vin08_t:1513_6	saṅghassa apariccajitaṃ, evaṃ sati attano santakattā yuttaṃ viya dissati. Yadi pana	1513	
PA_tika-vin08_t:1513_7	saṅghassa vā gaṇassa vā dinnaṃ, puggalassa dinnepi saṅghassa vā gaṇassa vā pariccajitaṃ,	1513	
PA_tika-vin08_t:1513_8	evaṃ sante saṅghagaṇānaṃ santakattā ayuttaṃ bhaveyya. Apare pana kathinavasena paṭiggahite	1513	
PA_tika-vin08_t:1513_9	vicāretuṃ dukkaranti maññamānā “na mayaṃ kathinavasena paṭiggaṇhāma, vassāvāsikabhāveneva	1513	
PA_tika-vin08_t:1513_10	paṭiggaṇhāmā”ti vatvā yathāruci vicārenti, tampi ayuttaṃ. Vassāvāsikampi hi saṅghassa	15131	
PA_tika-vin08_t:1513_11	dinnaṃ saṅghikaṃ hotiyeva, puggalassa dinnaṃ puggalikaṃ. Kathaṃ viññāyatīti ce? “Sace	15131	
PA_tika-vin08_t:1513_12	pana tesaṃ senāsane paṃsukūliko vasati, āgatañca taṃ disvā ‘tumhākaṃ vassāvāsikaṃ	15131	
PA_tika-vin08_t:1513_13	demā’ti vadanti, tena saṅghassa ācikkhitabbaṃ. Sace tāni kulāni saṅghassa dātuṃ na	15131	
PA_tika-vin08_t:1513_14	icchanti, ‘tumhākaṃyeva demā’ti vadanti, sabhāgo bhikkhu ‘vattaṃ katvā gaṇhāhī’ti	15131	
PA_tika-vin08_t:1513_15	vattabbo, paṃsukūlikassa panetaṃ na vaṭṭatī”ti aṭṭhakathāyaṃ vuttattā.	15131	
PA_tika-vin08_t:1514_0	Vassāvāsikaṃ duvidhaṃ saddhādeyyatatruppādavasena. Vuttañhi aṭṭhakathāyaṃ “iti saddhādeyye	1514	
PA_tika-vin08_t:1514_1	dāyakamanussā pucchitabbā, tatruppāde pana kappiyakārakā pucchitabbā”ti. Saddhādeyyavassāvāsikampi	1514	
PA_tika-vin08_t:1514_2	savihārāvihāravasena duvidhaṃ. Vuttañhetaṃ aṭṭhakathāyaṃ “mahāpadumatthero panāha	1514	
PA_tika-vin08_t:1514_3	na evaṃ kātabbaṃ. Manussā hi attano āvāsapaṭijagganatthāya paccayaṃ denti, tasmā	1514	
PA_tika-vin08_t:1514_4	aññehi bhikkhūhi tattha pavisitabba”nti, “yesaṃ pana senāsanaṃ natthi, kevalaṃ paccayameva	1514	
PA_tika-vin08_t:1514_5	denti, tesaṃ paccayaṃ avassāvāsike senāsane gāhetuṃ vaṭṭatī”ti ca. Tatruppādavassāvāsikaṃ	1514	
PA_tika-vin08_t:1514_6	nāma kappiyakārakānaṃ hatthe kappiyavatthupaabhuñjanatthāya dinnavatthuto nibbattaṃ.	1514	
PA_tika-vin08_t:1514_7	Vuttampi cetaṃ aṭṭhakathāyaṃ “kappiyakārakānañhi hatthe ‘kappiyabhaṇḍaṃ paribhuñjathā’ti	1514	
PA_tika-vin08_t:1514_8	dinnavatthuto yaṃ yaṃ kappiyaṃ, taṃ sabbaṃ paribhuñjituṃ anuññāta”nti. Evaṃ vassāvāsikacīvarampi	1514	
PA_tika-vin08_t:1514_9	pubbe yebhuyyena saṅghasseva denti, tasmā “kathinacīvaraṃ demā”ti vutte kathinacīvarabhāvena	1514	
PA_tika-vin08_t:1514_10	paṭiggahetabbaṃ, “vassāvāsikaṃ demā”ti vutte vassāvāsikacīvarabhāveneva paṭiggahetabbaṃ.	15141	
PA_tika-vin08_t:1514_11	Kasmā? “Yathā dāyakā vadanti, tathā paṭipajjitabba”nti vacanato.	15141	
PA_tika-vin08_t:1515_0	Kiñci avatvā hatthe vā pādamūle vā ṭhapetvā gate kiṃ kātabbanti? Tattha sace “idaṃ	1515	
PA_tika-vin08_t:1515_1	vatthu cetiyassa vā saṅghassa vā parapuggalassa vā atthāya pariṇata”nti jāneyya,	1515	
PA_tika-vin08_t:1515_2	tesaṃ atthāya paṭiggahetabbaṃ. Atha “mamatthāya pariṇata”nti jāneyya, attano atthāya	1515	
PA_tika-vin08_t:1515_3	paṭiggahetabbaṃ. Vuttañhetaṃ parivāre “nava adhammikadānānī”tiādi. Atha na kiñci	1515	
PA_tika-vin08_t:1515_4	jāneyya, attano hatthe vā pādamūle vā kiñci avatvā ṭhapitaṃ tasseva puggalikaṃ hoti.	1515	
PA_tika-vin08_t:1515_5	Na hi cetiyādīnaṃ atthāya pariṇataṃ kiñci avatvā bhikkhussa hatthe vā pādamūle vā	1515	
PA_tika-vin08_t:1515_6	ṭhapetīti. Vuttañhetaṃ samantapāsādikāyaṃ “puggalassa detīti ‘imaṃ cīvaraṃ itthannāmassa	1515	
PA_tika-vin08_t:1515_7	dammī’ti evaṃ parammukhā vā pādamūle ṭhapetvā ‘imaṃ, bhante, tumhākaṃ dammī’ti evaṃ	1515	
PA_tika-vin08_t:1515_8	sammukhā vā detī”tiādi.	1515	
PA_tika-vin08_t:1516_0	“Imissaṃ aṭṭhakathāyaṃ vuttanayeneva bhājetabba”nti vuttaṃ, kathaṃ bhājetabbanti?	1516	
PA_tika-vin08_t:1516_1	“Avasesakathinānisaṃse balavavatthāni vassāvāsikaṭhitikāya dātabbānī”ti vuttattā	1516	
PA_tika-vin08_t:1516_2	ye bhikkhū imasmiṃ vasse vassāvāsikaṃ na labhiṃsu, tesaṃ heṭṭhato paṭṭhāya ekekaṃ	1516	
PA_tika-vin08_t:1516_3	cīvaraṃ vā sāṭakaṃ vā dātabbaṃ. Atha cīvarānaṃ vā sāṭakānaṃ vā avasiṭṭhesu santesu	1516	
PA_tika-vin08_t:1516_4	puna therāsanato paṭṭhāya dutiyabhāgo dātabbo. Tato cīvaresu vā sāṭakesu vā khīṇesu	1516	
PA_tika-vin08_t:1516_5	ye labhanti, tesu pacchimassa vassādīni sallakkhetabbāni. Na kevalaṃ tasmiṃ kathinatthatadivase	1516	
PA_tika-vin08_t:1516_6	dinnadussāni eva kathinānisaṃsāni nāma honti, atha kho yāva kathinassa ubbhārā saṅghaṃ	1516	
PA_tika-vin08_t:1516_7	uddissa dinnacīvarānipi saṅghikena tatruppādena ārāmikehi ābhatacīvarānipi kathinānisaṃsāniyeva	1516	
PA_tika-vin08_t:1516_8	honti. Tasmā tādisesu cīvaresu uppajjamānesu yathāvuttasallakkhitavassassa bhikkhuno	1516	
PA_tika-vin08_t:1516_9	heṭṭhato paṭṭhāya punappunaṃ gāhetabbaṃ. “Ṭhitikāya abhāve therāsanato paṭṭhāya dātabbānī”ti	1516	
PA_tika-vin08_t:1516_10	vacanato tasmiṃ vasse vassāvāsikacīvarānaṃ anuppajjanato vā uppajjamānesupi ṭhitikāya	15161	
PA_tika-vin08_t:1516_11	agāhāpanato vā vassāvāsikaṭhitikāya abhāve sati laddhabbakathinānisaṃse tassaṃ upacārasīmāyaṃ	15161	
PA_tika-vin08_t:1516_12	sabbe bhikkhū paṭipāṭiyā nisīdāpetvā therāsanato paṭṭhāya ṭhitikaṃ katvā ekekassa	15161	
PA_tika-vin08_t:1516_13	bhikkhuno ekekaṃ cīvaraṃ vā sāṭakaṃ vā dātabbaṃ. Saṅghanavakassa dānakālepi mahātherā	15161	
PA_tika-vin08_t:1516_14	āgacchanti, “bhante, vīsativassānaṃ dīyati, tumhākaṃ ṭhitikā atikkantā”ti na vattabbā,	15161	
PA_tika-vin08_t:1516_15	ṭhitikaṃ ṭhapetvā tesaṃ datvā pacchā ṭhitikāya dātabbaṃ. Dutiyabhāge pana therāsanaṃ	15161	
PA_tika-vin08_t:1516_16	āruḷhe pacchā āgatānaṃ paṭhamabhāgo na pāpuṇāti, dutiyabhāgato vassaggena dātabbo.	15161	
PA_tika-vin08_t:1516_17	Ayaṃ ṭhitikāvicāro catupaccayabhājanakathāto gahetabboti.	15161	
PA_tika-vin08_t:1517_0	Nanu ca bho ekaccāni kathinānisaṃsacīvarāni mahagghāni, ekaccāni appagghāni honti,	1517	
PA_tika-vin08_t:1517_1	kathaṃ ekekassa ekekasmiṃ dinne agghasamattaṃ bhaveyyāti? Vuccate – bhaṇḍāgāracīvarabhājane	1517	
PA_tika-vin08_t:1517_2	agghasamattaṃ icchitabbaṃ. Tathā hi vuttaṃ cīvarakkhandhake “tena kho pana samayena	1517	
PA_tika-vin08_t:1517_3	saṅghassa bhaṇḍāgāre cīvaraṃ ussannaṃ hoti. Bhagavato etamatthaṃ ārocesuṃ – anujānāmi,	1517	
PA_tika-vin08_t:1517_4	bhikkhave, sammukhībhūtena saṅghena bhājetuṃ…pe… atha kho cīvarabhājakānaṃ bhikkhūnaṃ	1517	
PA_tika-vin08_t:1517_5	etadahosi ‘kathaṃ nu kho cīvaraṃ bhājetabba’nti. Bhagavato etamatthaṃ ārocesuṃ –	1517	
PA_tika-vin08_t:1517_6	anujānāmi, bhikkhave, paṭhamaṃ uccinitvā tulayitvā vaṇṇāvaṇṇaṃ katvā bhikkhū gaṇetvā	1517	
PA_tika-vin08_t:1517_7	vaggaṃ bandhitvā cīvarapaṭivīsaṃ ṭhapetu”nti. Aṭṭhakathāyañca “uccinitvāti ‘idaṃ	1517	
PA_tika-vin08_t:1517_8	thūlaṃ, idaṃ saṇhaṃ, idaṃ ghanaṃ, idaṃ tanukaṃ, idaṃ paribhuttaṃ, idaṃ aparibhuttaṃ,	1517	
PA_tika-vin08_t:1517_9	idaṃ dīghato ettakaṃ, puthulato ettaka’nti evaṃ vatthāni vicinitvā. Tulayitvāti ‘idaṃ	1517	
PA_tika-vin08_t:1517_10	ettakaṃ agghati, idaṃ ettaka’nti evaṃ agghaparicchedaṃ katvā. Vaṇṇāvaṇṇaṃ katvāti	15171	
PA_tika-vin08_t:1517_11	sace sabbesaṃ ekekameva dasadasaagghanakaṃ pāpuṇāti, iccetaṃ kusalaṃ. No ce pāpuṇāti,	15171	
PA_tika-vin08_t:1517_12	yaṃ nava vā aṭṭha vā agghati, taṃ aññena ekaagghanakena ca dviagghanakena ca saddhiṃ	15171	
PA_tika-vin08_t:1517_13	bandhitvā etena upāyena same paṭivīse ṭhapetvāti attho. Bhikkhū gaṇetvā vaggaṃ bandhitvāti	15171	
PA_tika-vin08_t:1517_14	sace ekekassa dīyamāne divaso na pahoti, dasa dasa bhikkhū gaṇetvā dasa dasa cīvarapaṭivīse	15171	
PA_tika-vin08_t:1517_15	ekavaggaṃ bandhitvā ekaṃ bhaṇḍikaṃ katvā evaṃ cīvarapaṭivīsaṃ ṭhapetuṃ anujānāmīti	15171	
PA_tika-vin08_t:1517_16	attho. Evaṃ ṭhapitesu cīvarapaṭivīsesu kuso pātetabbo”ti vuttaṃ. Tena ñāyati “bhaṇḍāgāracīvarabhājane	15171	
PA_tika-vin08_t:1517_17	agghasamattaṃ icchitabbaṃ, kusapāto ca kātabbo”ti.	15171	
PA_tika-vin08_t:1518_0	Imasmiṃ pana kathinānisaṃsacīvarabhājane agghasamattaṃ na icchitabbaṃ, kusapāto ca	1518	
PA_tika-vin08_t:1518_1	na kātabbo. Tathā hi vuttaṃ kathinakkhandhakaṭṭhakathāyaṃ “evaṃ atthate pana kathine	1518	
PA_tika-vin08_t:1518_2	sace kathinacīvarena saddhiṃ ābhataṃ ānisaṃsaṃ dāyakā ‘yena amhākaṃ kathinaṃ gahitaṃ,	1518	
PA_tika-vin08_t:1518_3	tasseva demā’ti denti, bhikkhusaṅgho anissaro. Atha avicāretvāva datvā gacchanti,	1518	
PA_tika-vin08_t:1518_4	bhikkhusaṅgho issaro, tasmā sace kathinatthārakassa sesacīvarānipi dubbalāni honti,	1518	
PA_tika-vin08_t:1518_5	saṅghena apaloketvā tesampi atthāya vatthāni dātabbāni, kammavācā pana ekāyeva vaṭṭati.	1518	
PA_tika-vin08_t:1518_6	Avasesakathinānisaṃse balavavatthāni vassāvāsikaṭhitikāya dātabbāni. Ṭhitikāya abhāve	1518	
PA_tika-vin08_t:1518_7	therāsanato paṭṭhāya dātabbāni”icceva vuttaṃ, na vuttaṃ “agghaparicchedaṃ katvā”ti	1518	
PA_tika-vin08_t:1518_8	vā “kusapāto kātabbo”ti vā. Tena ñāyati “kathinānisaṃsacīvarāni vassāvāsikaṭhitikāya	1518	
PA_tika-vin08_t:1518_9	vā vuḍḍhatarato vā paṭṭhāyeva dātabbāni, neva agghasamattaṃ kātabbaṃ, na kuso pātetabbo”ti.	1518	
PA_tika-vin08_t:1519_0	Idāni pana vassāvāsikabhāvena adinnattā vassāvāsikaṭhitikāya akatattā ca kathinatthatacīvarato	1519	
PA_tika-vin08_t:1519_1	ca kathinatthārakassa avasesacīvaratthāya dinnavatthato ca avasesakathinānisaṃse	1519	
PA_tika-vin08_t:1519_2	balavavatthāni vuḍḍhatarato paṭṭhāya ekassa bhikkhussa ekaṃ vatthaṃ dātabbaṃ, tesu	1519	
PA_tika-vin08_t:1519_3	pana varaṃ varaṃ vuḍḍhassa dātabbaṃ. Kathaṃ viññāyatīti ce? “Pacchimavassūpanāyikadivase	1519	
PA_tika-vin08_t:1519_4	pana sace kālaṃ ghosetvā sannipatite saṅghe koci dasahatthaṃ vatthaṃ āharitvā vassāvāsikaṃ	1519	
PA_tika-vin08_t:1519_5	deti, āgantuko sace bhikkhusaṅghatthero hoti, tassa dātabbaṃ. Navako ce hoti, sammatena	1519	
PA_tika-vin08_t:1519_6	bhikkhunā saṅghatthero vattabbo ‘sace, bhante, icchatha, paṭhamabhāgaṃ muñcitvā idaṃ	1519	
PA_tika-vin08_t:1519_7	vatthaṃ gaṇhathā’ti. Amuñcantassa na dātabbaṃ. Sace pana pubbe gāhitaṃ muñcitvā gaṇhāti,	1519	
PA_tika-vin08_t:1519_8	dātabbaṃ. Eteneva upāyena dutiyattherato paṭṭhāya parivattetvā pattaṭṭhāne āgantukassa	1519	
PA_tika-vin08_t:1519_9	dātabbaṃ. Sace paṭhamavassūpagatā dve tīṇi cattāri pañca vā vatthāni alatthuṃ, laddhaṃ	1519	
PA_tika-vin08_t:1519_10	laddhaṃ eteneva upāyena vissajjāpetvā yāva āgantukassa samakaṃ hoti, tāva dātabbaṃ.	15191	
PA_tika-vin08_t:1519_11	Tena pana samake laddhe avasiṭṭho anubhāgo therāsane dātabbo”ti senāsanakkhandhakaṭṭhakathāyaṃ	15191	
PA_tika-vin08_t:1519_12	vacanato taṃsaṃvaṇṇanābhūtāyaṃ vimativinodaniyañca “āgantuko sace bhikkhūti cīvare	15191	
PA_tika-vin08_t:1519_13	gāhite pacchā āgato āgantuko bhikkhu. Pattaṭṭhāneti vassaggena pattaṭṭhāne. Paṭhamavassūpagatāti	15191	
PA_tika-vin08_t:1519_14	āgantukassa āgamanato puretarameva pacchimikāya vassūpanāyikāya vassūpagatā. Laddhaṃ	15191	
PA_tika-vin08_t:1519_15	laddhanti dāyakānaṃ santikā āgatāgatasāṭaka”nti vacanato, vajirabuddhiṭīkāyañca “paṭhamabhāgaṃ	15191	
PA_tika-vin08_t:1519_16	muñcitvāti idaṃ ce paṭhamagāhitavatthuto mahagghaṃ hotīti likhita”nti vacanato ca	15191	
PA_tika-vin08_t:1519_17	viññāyati. Evaṃ aṭṭhakathāyaṃ ṭīkāsu ca vassāvāsikadāne pacchā ābhataṃ mahagghavatthaṃ	15191	
PA_tika-vin08_t:1519_18	mahātherato paṭṭhāya parivattetvā tehi anicchitaṃyeva vassaggena pattassa pacchā	15191	
PA_tika-vin08_t:1519_19	āgatassa bhikkhuno dātabbabhāvassa vuttattā varaṃ varaṃ vuḍḍhassa dātabbanti viññāyati.	15191	
PA_tika-vin08_t:1520_0	“Sace paṭhamavassūpagatā dve tīṇi cattāri pañca vā vatthāni alatthu”nti vatthagaṇanāya	1520	
PA_tika-vin08_t:1520_1	eva vuttattā, agghagaṇanāya avuttattā ca kathinānisaṃsavatthassa ca vassāvāsikagatikabhāvassa	1520	
PA_tika-vin08_t:1520_2	vacanato kathinānisaṃsavatthāni vatthagaṇanāvaseneva bhājetabbāni, na agghasamabhāvenāti	1520	
PA_tika-vin08_t:1520_3	ca daṭṭhabbāni, teneva ca kāraṇena “yo bahūni kathinānisaṃsavatthāni deti, tassa	1520	
PA_tika-vin08_t:1520_4	santakeneva attharitabba”nti vuttaṃ. Bahūni hi kathinānisaṃsavatthāni vibhajanakāle	1520	
PA_tika-vin08_t:1520_5	saṅghassa upakārakāni hontīti.	1520	
PA_tika-vin08_t:1521	Pāḷiaṭṭhakathādīhi, netvā vuttaṃ vinicchayaṃ;	152	
PA_tika-vin08_t:1522	Kathine cīvare mayhaṃ, cintayantu vicakkhaṇā.	152	
PA_tika-vin08_t:1523	Cintayitvā punappunaṃ, yuttaṃ ce dhārayantu taṃ;	152	
PA_tika-vin08_t:1524	Ayuttañce ito aññaṃ, pariyesantu kāraṇanti.	152	
PA_tika-vin08_t:1525_0	“Yo ca tattha cīvaruppādo, so nesaṃ bhavissatī”ti cīvarasseva atthatakathinānaṃ bhikkhūnaṃ	1525	
PA_tika-vin08_t:1525_1	santakabhāvassa bhagavatā vuttattā cīvarato aññāni saṅghaṃ uddissa dinnāni piṇḍapātādīni	1525	
PA_tika-vin08_t:1525_2	vatthūni upacārasīmaṃ paviṭṭhassa āgatāgatassa saṅghassa santakaṃ honti. Tathā hi	1525	
PA_tika-vin08_t:1525_3	vuttaṃ aṭṭhakathāyaṃ “kathinaṃ attharāpetvā dānañca bhuñjitvā gamissanti, ānisaṃso	1525	
PA_tika-vin08_t:1525_4	pana itaresaṃyeva hotī”ti. “Anujānāmi, bhikkhave, sāmaṇerānaṃ upaḍḍhapaṭivīsaṃ dātu”nti	1525	
PA_tika-vin08_t:1525_5	pāṭhaṃ upanissāya kathinānisaṃsacīvarampi sāmaṇerānaṃ upaḍḍhapaṭivīsaṃyeva denti,	1525	
PA_tika-vin08_t:1525_6	na panevaṃ kātabbaṃ. Bhaṇḍāgāre ṭhapitañhi akālacīvarameva sāmaṇerānaṃ upaḍḍhapaṭivīsaṃ	1525	
PA_tika-vin08_t:1525_7	katvā dātabbaṃ. Vassāvāsikakathinānisaṃsādikālacīvaraṃ pana samakameva dātabbaṃ.	1525	
PA_tika-vin08_t:1525_8	Vuttañhetaṃ cīvarakkhandhakaṭṭhakathāyaṃ “sāmaṇerānaṃ upaḍḍhapaṭivīsanti ettha ye	1525	
PA_tika-vin08_t:1525_9	sāmaṇerā attissarā bhikkhusaṅghassa kattabbakammaṃ na karonti, uddesaparipucchāsu	1525	
PA_tika-vin08_t:1525_10	yuttā ācariyupajjhāyānaṃyeva vattapaṭipattiṃ karonti, aññesaṃ na karonti, etesaṃyeva	15251	
PA_tika-vin08_t:1525_11	upaḍḍhabhāgo dātabbo. Ye pana purebhattañca pacchābhattañca bhikkhusaṅghasseva kattabbakiccaṃ	15251	
PA_tika-vin08_t:1525_12	karonti, tesaṃ samako dātabbo. Idañca piṭṭhisamaye uppannena bhaṇḍāgāre ṭhapitena	15251	
PA_tika-vin08_t:1525_13	akālacīvareneva kathitaṃ, kālacīvaraṃ pana samakameva dātabba”nti.	15251	
PA_tika-vin08_t:1526_0	Kacci nu kho sāmaṇerā vassaṃ upagatā, yena ānisaṃsaṃ labheyyunti? Āma upagatāti.	1526	
PA_tika-vin08_t:1526_1	Kathaṃ viññāyatīti? “Atha cattāro bhikkhū upagatā, eko paripuṇṇavasso sāmaṇero, so	1526	
PA_tika-vin08_t:1526_2	ce pacchimikāya upasampajjati, gaṇapūrako ceva hoti, ānisaṃsañca labhatī”ti aṭṭhakathāyaṃ	1526	
PA_tika-vin08_t:1526_3	vacanato vajirabuddhiṭīkāyañca “pacchimikāya upasampanno paṭhamapavāraṇāya pavāretumpi	1526	
PA_tika-vin08_t:1526_4	labhati, vassiko ca hoti, ānisaṃsañca labhatīti sāmaṇerānaṃ vassūpagamanaṃ anuññātaṃ	1526	
PA_tika-vin08_t:1526_5	hoti. Sāmaṇerā kathinānisaṃsaṃ labhantīti vadantī”ti vacanatoti.	1526	
PA_tika-vin08_t:1527_0	Tatruppādesu kathinānisaṃsesu yadi ārāmikā taṇḍulādīhi vatthāni cetāpenti, vatthehipi	1527	
PA_tika-vin08_t:1527_1	taṇḍulādīni cetāpenti, tattha kathaṃ paṭipajjitabbanti? Vibhajanakāle vijjamānavatthuvasena	1527	
PA_tika-vin08_t:1527_2	kātabbaṃ. Tathā hi vuttaṃ vajirabuddhiṭīkāyaṃ “tatruppādena taṇḍulādinā vatthūsu	1527	
PA_tika-vin08_t:1527_3	cetāpitesu atthatakathinānameva tāni vatthāni pāpuṇanti. Vatthehi pana taṇḍulādīsu	1527	
PA_tika-vin08_t:1527_4	cetāpitesu sabbesaṃ tāni pāpuṇantīti vutta”nti. “Sace pana ekasīmāyaṃ bahū vihārā	1527	
PA_tika-vin08_t:1527_5	hontī”ti ettha katarasīmā adhippetāti? Upacārasīmā. Upacārasīmāyaṃyeva hi saṅghalābhavibhajanādikaṃ	1527	
PA_tika-vin08_t:1527_6	sijjhati. Vuttañhetaṃ vajirabuddhiṭīkāyaṃ “kathinatthatasīmāyanti upacārasīmaṃ sandhāya	1527	
PA_tika-vin08_t:1527_7	vuttaṃ, upacārasīmaṭṭhassa matakacīvarādibhāgiyatāya baddhasīmāya tatruppādābhāvato	1527	
PA_tika-vin08_t:1527_8	viññeyyametaṃ ‘upacārasīmāva adhippetā’ti”.	1527	
PA_tika-vin08_t:1528_0	Evaṃ kathinatthāraṃ dassetvā saṅghe rucitāya mātikāpalibodhaubbhāre adassetvāva ante	1528	
PA_tika-vin08_t:1528_1	ānisaṃsaṃ dassetuṃ “atthatakathinānaṃ vo bhikkhave”tiādimāha. Tattha aṭṭhavidhā mātikā	1528	
PA_tika-vin08_t:1528_2	pakkamanantikā, niṭṭhānantikā, sanniṭṭhānantikā, nāsanantikā, savanantikā, āsāvacchedikā,	1528	
PA_tika-vin08_t:1528_3	sīmātikkantikā, sahubbhārāti. Tattha atthatakathino bhikkhu katapariyositaṃ cīvaraṃ	1528	
PA_tika-vin08_t:1528_4	ādāya “imaṃ vihāraṃ na paccessāmī”ti pakkamati, tassa bhikkhuno upacārasīmātikkameneva	1528	
PA_tika-vin08_t:1528_5	kathinubbhāro bhavati, pañcānisaṃsāni alabhaneyyo hoti. Ayaṃ kathinubbhāro pakkamanamevassa	1528	
PA_tika-vin08_t:1528_6	antabhūtattā pakkamanantiko nāma hoti.	1528	
PA_tika-vin08_t:1529_0	Atthatakathino bhikkhu aniṭṭhitameva attano bhāgabhūtaṃ cīvaraṃ ādāya aññaṃ vihāraṃ	1529	
PA_tika-vin08_t:1529_1	gato, tassa bahiupacārasīmagatassa evaṃ hoti “imasmiṃyeva vihāre imaṃ cīvaraṃ kāressāmi,	1529	
PA_tika-vin08_t:1529_2	na purāṇavihāraṃ paccessāmī”ti, so bahisīmāyameva taṃ cīvaraṃ kāreti, tassa bhikkhuno	1529	
PA_tika-vin08_t:1529_3	tasmiṃ cīvare niṭṭhite kathinubbhāro hoti. Ayaṃ kathinubbhāro cīvaraniṭṭhānamevassa	1529	
PA_tika-vin08_t:1529_4	antoti niṭṭhānantiko nāma.	1529	
PA_tika-vin08_t:1530_0	Bhikkhu atthatakathino akatacīvaramādāya pakkamati, tassa bahiupacārasīmagatassa	1530	
PA_tika-vin08_t:1530_1	evaṃ hoti “imaṃ cīvaraṃ neva kāressāmi, porāṇavihārañca na paccessāmī”ti, tassa bhikkhuno	1530	
PA_tika-vin08_t:1530_2	tena sanniṭṭhānena kathinubbhāro hoti. Ayaṃ kathinubbhāro sanniṭṭhānamevassa antoti	1530	
PA_tika-vin08_t:1530_3	sanniṭṭhānantiko nāma.	1530	
PA_tika-vin08_t:1531_0	Atthatakathino bhikkhu akatameva cīvaraṃ ādāya pakkamati, bahisīmagatassa tassa evaṃ	1531	
PA_tika-vin08_t:1531_1	hoti “idhevimaṃ cīvaraṃ kāressāmi, na ca porāṇavihāraṃ paccessāmī”ti, tassa cīvaraṃ	1531	
PA_tika-vin08_t:1531_2	kurumānaṃ corādīhi nassati, agyādīhi vinassati, kathinubbhāro hoti. Ayaṃ kathinubbhāro	1531	
PA_tika-vin08_t:1531_3	nāsanamevassa antoti nāsanantiko nāma.	1531	
PA_tika-vin08_t:1532_0	Atthatakathino bhikkhu akatacīvaramādāya “imaṃ vihāraṃ paccessāmī”ti cintetvā pakkamati,	1532	
PA_tika-vin08_t:1532_1	tassa bahisīmagatassa evaṃ hoti “idhevimaṃ cīvaraṃ kāressāmī”ti, so katacīvaro suṇāti	1532	
PA_tika-vin08_t:1532_2	“vihāre kira saṅghena kathinaṃ ubbhata”nti, tena savanamattenassa kathinaṃ ubbhataṃ	1532	
PA_tika-vin08_t:1532_3	hoti. Ayaṃ kathinabbhāro savanamevassa antoti savanantiko nāma.	1532	
PA_tika-vin08_t:1533_0	Atthatakathino bhikkhu aññattha paccāsācīvarakāraṇā pakkamati, tassa bahisīmagatassa	1533	
PA_tika-vin08_t:1533_1	evaṃ hoti “idha bahisīmāyameva cīvarapaccāsaṃ payirupāsāmi, na vihāraṃ paccessāmī”ti,	1533	
PA_tika-vin08_t:1533_2	so tattheva taṃ cīvarapaccāsaṃ payirupāsati, so taṃ cīvarapaccāsaṃ alabhamāno cīvarāsā	1533	
PA_tika-vin08_t:1533_3	pacchijjati, teneva tassa bhikkhuno kathinubbhāro bhavati. Ayaṃ kathinubbhāro āsāvacchedasahitattā āsāvacchediko nāma.	1533	
PA_tika-vin08_t:1534_0	Atthatakathino bhikkhu akatacīvaraṃ ādāya “imaṃ vihāraṃ paccessāmī”ti cintetvā pakkamati,	1534	
PA_tika-vin08_t:1534_1	so bahisīmagato taṃ cīvaraṃ kāreti, so katacīvaro “vihāraṃ paccessāmī”ti cintento	1534	
PA_tika-vin08_t:1534_2	bahiupacārasīmāyameva kathinubbhārakālaṃ vītināmeti, tassa kathinubbhāro bhavati.	1534	
PA_tika-vin08_t:1534_3	Ayaṃ kathinubbhāro cīvarakālassa antimadivasasaṅkhātāya sīmāya atikkantattā sīmātikkantiko nāma.	1534	
PA_tika-vin08_t:1535_0	Atthatakathino bhikkhu cīvaraṃ ādāya “imaṃ vihāraṃ paccessāmī”ti cintetvā pakkamati,	1535	
PA_tika-vin08_t:1535_1	so katacīvaro “vihāraṃ paccessāmī”ti cintento paccāgantvā vihāre kathinubbhāraṃ pappoti,	1535	
PA_tika-vin08_t:1535_2	tassa bhikkhuno vihāre bhikkhūhi saha kathinubbhāro bhavati. Ayaṃ kathinubbhāro vihāre	1535	
PA_tika-vin08_t:1535_3	bhikkhūhi saha katattā sahubbhāro nāma. Ayaṃ aṭṭhavidho kathinubbhāro aṭṭha mātikā	1535	
PA_tika-vin08_t:1535_4	nāma. Vuttañhetaṃ kathinakkhandhakapāḷiyaṃ “aṭṭhimā, bhikkhave, mātikā kathinassa	1535	
PA_tika-vin08_t:1535_5	ubbhārāya pakkamanantikā niṭṭhānantikā sanniṭṭhānantikā nāsanantikā savanantikā āsāvacchedikā	1535	
PA_tika-vin08_t:1535_6	sīmātikkantikā sahubbhārāti. Bhikkhu atthatakathino katacīvaramādāya pakkamati ‘na	1535	
PA_tika-vin08_t:1535_7	paccessa’nti, tassa bhikkhuno pakkamanantiko kathinubbhāro”tiādi, vinayavinicchayappakaraṇe ca –	1535	
PA_tika-vin08_t:1536	“Pakkamanañca niṭṭhānaṃ, sanniṭṭhānañca nāsanaṃ;	153	
PA_tika-vin08_t:1537	Savanamāsā ca sīmā ca, sahubbhāroti aṭṭhimā”ti. ;	153	
PA_tika-vin08_t:1538_0	Palibodho duvidho āvāsapalibodho, cīvarapalibodhoti. Tattha “yasmiṃ vihāre kathinaṃ	1538	
PA_tika-vin08_t:1538_1	atthataṃ hoti, tasmiṃ vasissāmī”ti aññattha gacchantopi “puna taṃ vihāraṃ āgacchissāmī”ti	1538	
PA_tika-vin08_t:1538_2	sāpekkho hoti. Ayaṃ āvāsapalibodho nāma. Tassa bhikkhuno cīvaraṃ akataṃ vā hoti apariyositaṃ	1538	
PA_tika-vin08_t:1538_3	vā, “aññato cīvaraṃ lacchāmī”ti āsā vā anupacchinnā hoti. Ayaṃ cīvarapalibodho nāma.	1538	
PA_tika-vin08_t:1538_4	Vuttañhetaṃ kathinakkhandhake “katame ca, bhikkhave, dve kathinassa palibodhā? Āvāsapalibodho	1538	
PA_tika-vin08_t:1538_5	ca cīvarapalibodho ca. Kathañca, bhikkhave, āvāsapalibodho hoti? Idha, bhikkhave,	1538	
PA_tika-vin08_t:1538_6	bhikkhu vasati vā tasmiṃ āvāse, sāpekkho vā pakkamati ‘paccessa’nti, evaṃ kho, bhikkhave,	1538	
PA_tika-vin08_t:1538_7	āvāsapalibodho hoti. Kathañca, bhikkhave, cīvarapalibodho hoti? Idha, bhikkhave,	1538	
PA_tika-vin08_t:1538_8	bhikkhuno cīvaraṃ akataṃ vā hoti vippakataṃ vā, cīvarāsā vā anupacchinnā, evaṃ kho,	1538	
PA_tika-vin08_t:1538_9	bhikkhave, cīvarapalibodho hotī”ti.	1538	
PA_tika-vin08_t:1539_0	Ubbhāro duvidho aṭṭhamātikāubbhāraantarubbhāravasena. Tattha bahiupacārasīmagatānaṃ	1539	
PA_tika-vin08_t:1539_1	bhikkhūnaṃ vasena vuttā satta kathinubbhārā ca bahiupacārasīmaṃ gantvā nivattetvā	1539	
PA_tika-vin08_t:1539_2	kathinatthatavihāre antarubbhāraṃ patvā bhikkhūhi saha antarubbhārassa katattā sahubbhārasaṅkhāto	1539	
PA_tika-vin08_t:1539_3	eko kathinubbhāro cāti ime aṭṭha kathinubbhārā aṭṭhamātikāya paviṭṭhattā aṭṭhamātikāubbhāro	1539	
PA_tika-vin08_t:1539_4	nāma. Bahisīmaṃ agantvā tasmiṃyeva vihāre nisīditvā kathinubbhāraṃ ñattidutiyakammavācāya	1539	
PA_tika-vin08_t:1539_5	kathinubbhāro aṭṭhamātikāya appaviṭṭho hutvā kālaparicchedaṃ appatvā antarāyeva katattā antarubbhāro nāma.	1539	
PA_tika-vin08_t:1540_0	Antarubbhārasahubbhārā ñattidutiyakammavācāyeva katā, evaṃ sante ko tesaṃ visesoti?	1540	
PA_tika-vin08_t:1540_1	Antarubbhāro bahisīmaṃ agantvā antosīmāyameva ṭhitehi bhikkhūhi kato. Sahubbhāro	1540	
PA_tika-vin08_t:1540_2	bahisīmaṃ gatena bhikkhunā paccāgantvā taṃ antarubbhāraṃ patvā tehi antosīmaṭṭhehi	1540	
PA_tika-vin08_t:1540_3	bhikkhūhi saha katoti ayametesaṃ viseso. Pakkamanantikādayo satta kathinubbhārā na	1540	
PA_tika-vin08_t:1540_4	kammavācāya katā, kevalaṃ dvinnaṃ palibodhānaṃ upacchedena pañcahi ānisaṃsehi vigatattā	1540	
PA_tika-vin08_t:1540_5	kathinubbhārā nāma honti. Vuttañhetaṃ ācariyabuddhadattattherena vinayavinicchaye –	1540	
PA_tika-vin08_t:1541	“Aṭṭhannaṃ mātikānaṃ vā, antarubbhāratopi vā;	154	
PA_tika-vin08_t:1542	Ubbhārāpi duve vuttā, kathinassa mahesinā”ti.	154	
PA_tika-vin08_t:1543_0	Taṭṭīkāyampi “aṭṭhannaṃ mātikānanti bahisīmagatānaṃ vasena vuttā. Pakkamanantikādayo	1543	
PA_tika-vin08_t:1543_1	satta mātikā bahisīmaṃ gantvā antarubbhāraṃ sampattassa vasena vuttā, sahubbhāro	1543	
PA_tika-vin08_t:1543_2	imāsaṃ aṭṭhannaṃ mātikānaṃ vasena ca. Antarubbhāratopi vāti bahisīmaṃ agantvā tattheva	1543	
PA_tika-vin08_t:1543_3	vasitvā kathinubbhārakammena ubbhatakathinānaṃ vasena labbhanato antarubbhāroti mahesinā	1543	
PA_tika-vin08_t:1543_4	kathinassa ubbhārā duve vuttāti yojanā. Bahisīmaṃ gantvā āgatassa vasena saubbhāro,	1543	
PA_tika-vin08_t:1543_5	bahisīmaṃ agatānaṃ vasena antarubbhāroti ekoyeva ubbhāro dvidhā vutto”ti vuttaṃ.	1543	
PA_tika-vin08_t:1544_0	Kasmā pana antarubbhāravasena kammavācāya kathinaṃ ubbhatanti? Mahādānaṃ dātukāmehi	1544	
PA_tika-vin08_t:1544_1	upāsakehi āgatassa saṅghassa akālacīvaraṃ dātukāmehi yācitattā. Vuttañhi bhikkhunīvibhaṅgapāḷiyaṃ	1544	
PA_tika-vin08_t:1544_2	“tena kho pana samayena aññatarena upāsakena saṅghaṃ uddissa vihāro kārāpito hoti,	1544	
PA_tika-vin08_t:1544_3	so tassa vihārassa mahe ubhatosaṅghassa akālacīvaraṃ dātukāmo hoti. Tena kho pana	1544	
PA_tika-vin08_t:1544_4	samayena ubhatosaṅghassa kathinaṃ atthataṃ hoti. Atha kho so upāsako saṅghaṃ upasaṅkamitvā	1544	
PA_tika-vin08_t:1544_5	kathinuddhāraṃ yācī”tiādi. Kathaṃ pana kammavācā kātabbāti? “Suṇātu me, bhante, saṅgho,	1544	
PA_tika-vin08_t:1544_6	yadi saṅghassa pattakallaṃ, saṅgho kathinaṃ uddhareyya, esā ñatti. Suṇātu me, bhante,	1544	
PA_tika-vin08_t:1544_7	saṅgho, saṅgho kathinaṃ uddharati. Yassāyasmato khamati kathinassa uddhāro, so tuṇhassa.	1544	
PA_tika-vin08_t:1544_8	Yassa nakkhamati, so bhāseyya. Ubbhataṃ saṅghena kathinaṃ, khamati saṅghassa, tasmā	1544	
PA_tika-vin08_t:1544_9	tuṇhī, evametaṃ dhārayāmī”ti evaṃ kātabbāti. Vuttañhi bhikkhunīvibhaṅge “anujānāmi,	1544	
PA_tika-vin08_t:1544_10	bhikkhave, kathinaṃ uddharituṃ, evañca pana, bhikkhave, kathinaṃ uddharitabbaṃ. Byattena	15441	
PA_tika-vin08_t:1544_11	bhikkhunā paṭibalena saṅgho ñāpetabbo – suṇātu me…pe… dhārayāmī”ti.	15441	
PA_tika-vin08_t:1545_0	Etena ca kathinubbhārena pubbe kataṃ kathinadussadānañattidutiyakammavācaṃ ubbhatanti	1545	
PA_tika-vin08_t:1545_1	vadanti, na pana kathinadussadānañattidutiyakammaṃ ubbhataṃ, atha kho atthārakammamevāti	1545	
PA_tika-vin08_t:1545_2	daṭṭhabbaṃ. Yadi hi kathinadussadānañattidutiyakammaṃ ubbhataṃ bhaveyya, tāya kammavācāya	1545	
PA_tika-vin08_t:1545_3	kathinadussadānassa sijjhanato imāya kathinubbhārakammavācāya taṃ pubbe dinnadussaṃ	1545	
PA_tika-vin08_t:1545_4	puna āharāpetabbaṃ siyā, na pañcānisaṃsavigamanaṃ. Yasmā pana imāya kathinubbhārakammavācāya	1545	
PA_tika-vin08_t:1545_5	pañcānisaṃsavigamanameva hoti, na pubbe dinnakathinadussassa puna āharāpanaṃ. Tena	1545	
PA_tika-vin08_t:1545_6	viññāyati “pañcānisaṃsalābhakāraṇaṃ attharaṇakammameva imāya kathinabbhārakammavācāya	1545	
PA_tika-vin08_t:1545_7	uddharīyati, na kathinadussadānañattidutiyakammavācāti, tasmā kathinubbhārakammavācākaraṇato	1545	
PA_tika-vin08_t:1545_8	pacchā saṅghassa uppannaṃ cīvaraṃ akālacīvaraṃ hoti, saṅgho pañcānisaṃse na labhati,	1545	
PA_tika-vin08_t:1545_9	cīvaraṃ sabbasaṅghikaṃ hutvā āgatāgatassa saṅghassa bhājanīyaṃ hotīti daṭṭhabbaṃ.	1545	
PA_tika-vin08_t:1545_10	Ayamattho kathinadussadānañattidutiyakammavācāya ca kathinubbhārakammavācāya ca atthañca	15451	
PA_tika-vin08_t:1545_11	adhippāyañca suṭṭhu vinicchinitvā pubbāparaṃ saṃsanditvā paccetabboti.	15451	
PA_tika-vin08_t:1546_0	Ettha siyā – kathinubbhāraṃ yācantānaṃ sabbesaṃ kathinubbhāro dātabbo, udāhu ekaccānanti,	1546	
PA_tika-vin08_t:1546_1	kiñcettha – yadi tāva sabbesaṃ dātabbo, kathinubbhārakammena pañcānisaṃsavigamanato	1546	
PA_tika-vin08_t:1546_2	saṅghassa lābhantarāyo bhaveyya, atha ekaccānaṃ mukholokanaṃ viya siyāti? Yadi kathinatthāramūlakalābhato	1546	
PA_tika-vin08_t:1546_3	kathinubbhāramūlakalābho mahanto bhaveyya, tesaṃ yācantānaṃ kathinubbhāro dātabbo.	1546	
PA_tika-vin08_t:1546_4	Yadi appako, na dātabbo. Yadi samo, kulappasādatthāya dātabboti. Tathā hi vuttaṃ	1546	
PA_tika-vin08_t:1546_5	aṭṭhakathāyaṃ “kīdiso kathinuddhāro dātabbo, kīdiso na dātabboti? Yassa atthāramūlako	1546	
PA_tika-vin08_t:1546_6	ānisaṃso mahā, ubbhāramūlako appo, evarūpo na dātabbo. Yassa pana atthāramūlako ānisaṃso	1546	
PA_tika-vin08_t:1546_7	appo, ubbhāramūlako mahā, evarūpo dātabbo. Samānisaṃsopi saddhāparipālanatthaṃ dātabbovā”ti.	1546	
PA_tika-vin08_t:1546_8	Imināpi viññāyati “pañcānisaṃsānaṃ kāraṇabhūtaṃ atthārakammameva uddharīyati, na	1546	
PA_tika-vin08_t:1546_9	kathinadussadānabhūtaṃ ñattidutiyakamma”nti.	1546	
PA_tika-vin08_t:1547_0	Ānisaṃsakathāyaṃ pañcāti idāni vuccamānā anāmantacārādayo pañca kiriyā. Kappissantīti	1547	
PA_tika-vin08_t:1547_1	kappā bhavissanti, anāpattikāraṇā bhavissantīti attho. Anāmantacāroti anāmantetvā	1547	
PA_tika-vin08_t:1547_2	caraṇaṃ. Yo hi dāyakehi bhattena nimantito hutvā sabhatto samāno vihāre santaṃ bhikkhuṃ	1547	
PA_tika-vin08_t:1547_3	anāmantetvā kulesu cārittaṃ āpajjati, tassa bhikkhuno cārittasikkhāpadena pācittiyāpatti	1547	
PA_tika-vin08_t:1547_4	hoti, sā āpatti atthatakathinassa na hotīti attho. Tattha cārittasikkhāpadaṃ nāma	1547	
PA_tika-vin08_t:1547_5	“yo pana bhikkhu nimantito sabhatto samāno santaṃ bhikkhuṃ anāpucchā purebhattaṃ	1547	
PA_tika-vin08_t:1547_6	vā pacchābhattaṃ vā kulesu cārittaṃ āpajjeyya aññatra samayā, pācittiyaṃ. Tatthāyaṃ	1547	
PA_tika-vin08_t:1547_7	samayo cīvaradānasamayo cīvarakārasamayo, ayaṃ tattha samayo”ti acelakavagge pañcamasikkhāpadaṃ.	1547	
PA_tika-vin08_t:1547_8	Cīvaravippavāsoti tiṇṇaṃ cīvarānaṃ aññatarena vā sabbena vā vinā hatthapāse akatvā	1547	
PA_tika-vin08_t:1547_9	aruṇuṭṭhāpanaṃ, evaṃ karotopi dutiyakathinasikkhāpadena āpatti na hotīti adhippāyo.	1547	
PA_tika-vin08_t:1547_10	Tattha ca dutiyakathinasikkhāpadaṃ nāma “niṭṭhitacīvarasmiṃ pana bhikkhunā ubbhatasmiṃ	15471	
PA_tika-vin08_t:1547_11	kathine ekarattampi ce bhikkhu ticīvarena vippavaseyya aññatra bhikkhusammutiyā,	15471	
PA_tika-vin08_t:1547_12	nissaggiyaṃ pācittiya”nti āgataṃ nissaggiyesu dutiyasikkhāpadaṃ.	15471	
PA_tika-vin08_t:1548_0	Gaṇabhojananti etena gaṇabhojanasikkhāpadena anāpatti vuttāti sambandho. Tattha gaṇabhojanaṃ	1548	
PA_tika-vin08_t:1548_1	nāma “amhākaṃ bhattaṃ dethā”ti bhikkhūnaṃ viññattiyā vā “amhākaṃ bhattaṃ gaṇhathā”ti	1548	
PA_tika-vin08_t:1548_2	dāyakānaṃ nimantanena vā akappiyavohārena cattāro vā atirekā vā bhikkhū ekato paṭiggaṇhitvā	1548	
PA_tika-vin08_t:1548_3	ekato bhuñjanaṃ. Gaṇabhojanasikkhāpadaṃ nāma “gaṇabhojane aññatra samayā pācittiyaṃ.	1548	
PA_tika-vin08_t:1548_4	Tatthāyaṃ samayo gilānasamayo cīvaradānasamayo cīvarakārasamayo addhānagamanasamayo	1548	
PA_tika-vin08_t:1548_5	nāvābhiruhanasamayo mahāsamayo samaṇabhattasamayo, ayaṃ tattha samayo”ti āgataṃ bhojanavagge	1548	
PA_tika-vin08_t:1548_6	dutiyasikkhāpadaṃ. Anadhiṭṭhitaṃ avikappitaṃ vaṭṭatīti paṭhamakathinasikkhāpadena	1548	
PA_tika-vin08_t:1548_7	āpatti na hotīti adhippāyo. Tattha paṭhamakathinasikkhāpadaṃ nāma “niṭṭhitacīvarasmiṃ	1548	
PA_tika-vin08_t:1548_8	pana bhikkhunā ubbhatasmiṃ kathine dasāhaparamaṃ atirekacīvaraṃ dhāretabbaṃ, taṃ	1548	
PA_tika-vin08_t:1548_9	atikkāmayato nissaggiyaṃ pācittiya”nti āgataṃ nissaggiyesu paṭhamasikkhāpadaṃ. Kathinatthatasīmāyāti	1548	
PA_tika-vin08_t:1548_10	upacārasīmaṃ sandhāya vuttaṃ. Matakacīvaranti matassa cīvaraṃ. Tatruppādenāti saṅghasantakena	15481	
PA_tika-vin08_t:1548_11	ārāmuyyānakhettavatthuādinā. Yaṃ saṅghikaṃ cīvaraṃ uppajjati, taṃ tesaṃ bhavissatīti	15481	
PA_tika-vin08_t:1548_12	iminā cīvarameva kathinatthārakānaṃ bhikkhūnaṃ santakaṃ hoti, tato aññaṃ piṇḍapātabhesajjādikaṃ	15481	
PA_tika-vin08_t:1548_13	āgatāgatassa saṅghassa santakaṃ hotīti dasseti.	15481	
PA_tika-vin08_t:1549	Evaṃ aṭṭhaṅgasampanno, lajjī bhikkhu supesalo;	154	
PA_tika-vin08_t:1550	Kareyya kathinatthāraṃ, ubbhārañcāpi sādhukanti.	155	
PA_tika-vin08_t:1551	Iti vinayasaṅgahasaṃvaṇṇanābhūte vinayālaṅkāre	155	
PA_tika-vin08_t:1552	Kathinatthāravinicchayakathālaṅkāro nāma	155	
PA_tika-vin08_t:1553	Ekūnatiṃsatimo paricchedo.	155	
PA_tika-vin08_t:1554	30. Garubhaṇḍavinicchayakathā	155	
PA_tika-vin08_t:1555	227. Evaṃ kathinavinicchayaṃ kathetvā idāni garubhaṇḍādivinicchayaṃ dassetuṃ “garubhaṇḍānīti etthā”tiādimāha. Tattha garūti –	155	
PA_tika-vin08_t:1556	“Pume ācariyādimhi, garu mātāpitūsupi;	155	
PA_tika-vin08_t:1557	Garu tīsu mahante ca, dujjarālahukesu cā”ti. –	155	
PA_tika-vin08_t:1558_0	Vuttesu anekatthesu alahukavācako. Bhaṇḍa-saddo “bhājanādiparikkhāre, bhaṇḍaṃ mūladhanepi	1558	
PA_tika-vin08_t:1558_1	cā”ti ettha bhājanādiparikkhārattho hoti. Vacanattho pana garanti uggacchanti uggatā	1558	
PA_tika-vin08_t:1558_2	pākaṭā hontīti garūni, bhaḍitabbāni icchitabbānīti bhaṇḍāni, garūni ca tāni bhaṇḍāni	1558	
PA_tika-vin08_t:1558_3	cāti garubhaṇḍāni, ārāmādīni vatthūni. Iti ādinā nayena senāsanakkhandhake bhagavatā	1558	
PA_tika-vin08_t:1558_4	dassitāni imāni pañca vatthūni garubhaṇḍāni nāmāti yojetabbaṃ.	1558	
PA_tika-vin08_t:1559_0	Mañcesu masārakoti mañcapāde vijjhitvā tattha aṭaniyo pavesetvā kato. Bundikābaddhoti	1559	
PA_tika-vin08_t:1559_1	aṭanīhi mañcapāde ḍaṃsāpetvā pallaṅkasaṅkhepena kato. Kuḷīrapādakoti assameṇḍakādīnaṃ	1559	
PA_tika-vin08_t:1559_2	pādasadisehi pādehi kato. Yo vā pana koci vaṅkapādako, ayaṃ vuccati “kuḷīrapādako”ti.	1559	
PA_tika-vin08_t:1559_3	Āhaccapādakoti ayaṃ pana “āhaccapādako nāma mañco aṅge vijjhitvā kato hotī”ti evaṃ	1559	
PA_tika-vin08_t:1559_4	parato pāḷiyaṃyeva vutto, tasmā aṭaniyo vijjhitvā tattha pādasikhaṃ pavesetvā upari	1559	
PA_tika-vin08_t:1559_5	āṇiṃ datvā katamañco āhaccapādakoti veditabbo. Pīṭhepi eseva nayo.	1559	
PA_tika-vin08_t:1560_0	Uṇṇabhisiādīnaṃ pañcannaṃ aññatarāti uṇṇabhisi coḷabhisi vākabhisi tiṇabhisi paṇṇabhisīti	1560	
PA_tika-vin08_t:1560_1	imesaṃ pañcannaṃ bhisīnaṃ aññatarā. Pañca bhisiyoti pañcahi uṇṇādīhi pūritabhisiyo.	1560	
PA_tika-vin08_t:1560_2	Tūlagaṇanāya hi etāsaṃ gaṇanā. Tattha uṇṇaggahaṇena na kevalaṃ eḷakalomameva gahitaṃ,	1560	
PA_tika-vin08_t:1560_3	ṭhapetvā pana manussalomaṃ yaṃ kiñci kappiyākappiyamaṃsajātīnaṃ pakkhicatuppadānaṃ	1560	
PA_tika-vin08_t:1560_4	lomaṃ, sabbaṃ idha uṇṇaggahaṇeneva gahitaṃ, tasmā channaṃ cīvarānaṃ, channaṃ anulomacīvarānañca	1560	
PA_tika-vin08_t:1560_5	aññatarena bhisicchaviṃ katvā taṃ sabbaṃ pakkhipitvā bhisiṃ kātuṃ vaṭṭati. Eḷakalomāni	1560	
PA_tika-vin08_t:1560_6	pana apakkhipitvā kambalameva catugguṇaṃ vā pañcaguṇaṃ vā pakkhipitvā katāpi uṇṇabhisisaṅkhameva	1560	
PA_tika-vin08_t:1560_7	gacchati. Coḷabhisiādīsu yaṃ kiñci navacoḷaṃ vā purāṇacoḷaṃ vā saṃharitvā vā anto	1560	
PA_tika-vin08_t:1560_8	pakkhipitvā vā katā coḷabhisi, yaṃ kiñci vākaṃ pakkhipitvā katā vākabhisi, yaṃ kiñci	1560	
PA_tika-vin08_t:1560_9	tiṇaṃ pakkhipitvā katā tiṇabhisi, aññatra suddhatamālapattaṃ yaṃ kiñci paṇṇaṃ pakkhipitvā	1560	
PA_tika-vin08_t:1560_10	katā paṇṇabhisīti veditabbā. Tamālapattaṃ pana aññena missameva vaṭṭati, suddhaṃ	15601	
PA_tika-vin08_t:1560_11	na vaṭṭati. Bhisiyā pamāṇaniyamo natthi, mañcabhisi pīṭhabhisi bhūmattharaṇabhisi	15601	
PA_tika-vin08_t:1560_12	caṅkamanabhisi pādapuñchanabhisīti etāsaṃ anurūpato sallakkhetvā attano rucivasena	15601	
PA_tika-vin08_t:1560_13	pamāṇaṃ kātabbaṃ. Yaṃ panetaṃ uṇṇādipañcavidhatūlampi bhisiyaṃ vaṭṭati, taṃ masūrakepi	15601	
PA_tika-vin08_t:1560_14	vaṭṭatīti kurundiyaṃ vuttaṃ. Tattha masūraketi cammamayabhisiyaṃ. Etena masūrakaṃ	15601	
PA_tika-vin08_t:1560_15	paribhuñjituṃ vaṭṭatīti siddhaṃ hoti.	15601	
PA_tika-vin08_t:1561_0	Bimbohane tīṇi tūlāni rukkhatūlaṃ latātūlaṃ poṭakītūlanti. Tattha rukkhatūlanti simbalirukkhādīnaṃ	1561	
PA_tika-vin08_t:1561_1	yesaṃ kesañci rukkhānaṃ tūlaṃ. Latātūlanti khīravalliādīnaṃ yāsaṃ kāsañci latānaṃ	1561	
PA_tika-vin08_t:1561_2	tūlaṃ. Poṭakītūlanti poṭakītiṇādīnaṃ yesaṃ kesañci tiṇajātikānaṃ antamaso ucchunaḷādīnampi	1561	
PA_tika-vin08_t:1561_3	tūlaṃ. Sāratthadīpaniyaṃ pana “poṭakītūlanti erakatiṇatūla”nti vuttaṃ, etehi tīhi	1561	
PA_tika-vin08_t:1561_4	sabbabhūtagāmā saṅgahitā honti. Rukkhavallitiṇajātiyo hi muñcitvā añño bhūtagāmo	1561	
PA_tika-vin08_t:1561_5	nāma natthi, tasmā yassa kassaci bhūtagāmassa tūlaṃ bimbohane vaṭṭati, bhisiṃ pana	1561	
PA_tika-vin08_t:1561_6	pāpuṇitvā sabbampetaṃ “akappiyatūla”nti vuccati na kevalañca bimbohane etaṃ tūlameva,	1561	
PA_tika-vin08_t:1561_7	haṃsamorādīnaṃ sabbasakuṇānaṃ, sīhādīnaṃ sabbacatuppadānañca lomampi vaṭṭati. Piyaṅgupupphabakuḷapupphādi	1561	
PA_tika-vin08_t:1561_8	pana yaṃ kiñci pupphaṃ na vaṭṭati. Tamālapattaṃ suddhameva na vaṭṭati, missakaṃ pana	1561	
PA_tika-vin08_t:1561_9	vaṭṭati, bhisīnaṃ anuññātaṃ pañcavidhaṃ uṇṇāditūlampi vaṭṭati. Addhakāyikāni pana	1561	
PA_tika-vin08_t:1561_10	bimbohanāni na vaṭṭanti. Addhakāyikānīti upaḍḍhakāyappamāṇāni, yesu kaṭito paṭṭhāya	15611	
PA_tika-vin08_t:1561_11	yāva sīsaṃ upadahanti ṭhapenti. Sīsappamāṇaṃ pana vaṭṭati, sīsappamāṇaṃ nāma yassa	15611	
PA_tika-vin08_t:1561_12	vitthārato tīsu kaṇṇesu dvinnaṃ kaṇṇānaṃ antaraṃ miniyamānaṃ vidatthi ceva caturaṅgulañca	15611	
PA_tika-vin08_t:1561_13	hoti, majjhaṭṭhānaṃ muṭṭhiratanaṃ hoti, dīghato pana diyaḍḍharatanaṃ vā dviratanaṃ	15611	
PA_tika-vin08_t:1561_14	vāti kurundiyaṃ vuttaṃ, ayaṃ sīsappamāṇassa ukkaṭṭhaparicchedo, ito uddhaṃ na vaṭṭati,	15611	
PA_tika-vin08_t:1561_15	heṭṭhā pana vaṭṭatīti aṭṭhakathāyaṃ vuttaṃ. Tattha “tīsu kaṇṇesu dvinnaṃ kaṇṇāna”nti	15611	
PA_tika-vin08_t:1561_16	pāṭhaṃ upanidhāya bimbohanassa ubhosu antesu ṭhapetabbacoḷakaṃ tikoṇameva karonti	15611	
PA_tika-vin08_t:1561_17	ekacce. “Idañca ṭhānaṃ gaṇṭhiṭṭhāna”nti vadanti.	15611	
PA_tika-vin08_t:1562_0	Vimativinodaniyaṃ pana “sīsappamāṇaṃ nāma yattha gīvāya saha sakalaṃ sīsaṃ ṭhapetuṃ	1562	
PA_tika-vin08_t:1562_1	sakkā, tassa ca muṭṭhiratanaṃ vitthārappamāṇanti dassento ‘vitthārato’tiādimāha.	1562	
PA_tika-vin08_t:1562_2	Idañca bimbohanassa ubhosu antesu ṭhapetabbacoḷappamāṇadassanaṃ, tassa vasena bimbohanassa	1562	
PA_tika-vin08_t:1562_3	vitthārappamāṇaṃ paricchijjati, taṃ vaṭṭaṃ vā caturassaṃ vā katvā sibbitaṃ yathā	1562	
PA_tika-vin08_t:1562_4	koṭito koṭi vitthārato puthulaṭṭhānaṃ muṭṭhiratanappamāṇaṃ hoti, evaṃ sibbitabbaṃ,	1562	
PA_tika-vin08_t:1562_5	ito adhikaṃ na vaṭṭati. Taṃ pana antesu ṭhapitacoḷaṃ koṭiyā koṭiṃ āhacca diguṇaṃ	1562	
PA_tika-vin08_t:1562_6	kataṃ tikaṇṇaṃ hoti, tesu tīsu kaṇṇesu dvinnaṃ kaṇṇānaṃ antaraṃ vidatthicaturaṅgulaṃ	1562	
PA_tika-vin08_t:1562_7	hoti, majjhaṭṭhānaṃ koṭito koṭiṃ āhacca muṭṭhiratanaṃ hoti, idamassa ukkaṭṭhappamāṇa”nti	1562	
PA_tika-vin08_t:1562_8	vuttattā bimbohanassa ubhosu antesu ṭhapetabbacoḷakaṃ pakatiyāyeva tikaṇṇaṃ na hoti,	1562	
PA_tika-vin08_t:1562_9	atha kho koṭiyā koṭiṃ āhacca diguṇakatakāleyeva hoti, tasmā taṃ coḷakaṃ vaṭṭaṃ vā	1562	
PA_tika-vin08_t:1562_10	hotu caturassaṃ vā, diguṇaṃ katvā miniyamānaṃ tikaṇṇameva hoti, dvinnañca kaṇṇānaṃ	15621	
PA_tika-vin08_t:1562_11	antaraṃ caturaṅgulādhikavidatthimattaṃ hoti, tassa ca coḷakassa majjhaṭṭhānaṃ muṭṭhiratanaṃ	15621	
PA_tika-vin08_t:1562_12	hoti, tasseva coḷakassa pamāṇena bimbohanassa majjhaṭṭhānampi muṭṭhiratanaṃ hotīti viññāyatīti.	15621	
PA_tika-vin08_t:1563_0	“Kambalameva…pe… uṇṇabhisisaṅkhameva gacchatīti sāmaññato vuttattā gonakādiakappiyampi	1563	
PA_tika-vin08_t:1563_1	uṇṇamayattharaṇaṃ bhisiyaṃ pakkhipitvā sayituṃ vaṭṭatīti daṭṭhabbaṃ. Masūraketi cammamayabhisiyaṃ,	1563	
PA_tika-vin08_t:1563_2	cammamayaṃ pana bimbohanaṃ tūlapuṇṇampi na vaṭṭatī”ti ca vimativinodaniyaṃ vuttaṃ.	1563	
PA_tika-vin08_t:1563_3	Sāratthadīpaniyaṃ pana “sīsappamāṇanti yattha galavāṭakato paṭṭhāya sabbasīsaṃ upadahanti,	1563	
PA_tika-vin08_t:1563_4	taṃ sīsappamāṇaṃ hoti, tañca ukkaṭṭhaparicchedato tiriyaṃ muṭṭhiratanaṃ hotīti dassetuṃ	1563	
PA_tika-vin08_t:1563_5	‘yattha vitthārato tīsu kaṇṇesū’tiādimāha. Majjhaṭṭhānaṃ muṭṭhiratanaṃ hotīti bimbohanassa	1563	
PA_tika-vin08_t:1563_6	majjhaṭṭhānaṃ tiriyato muṭṭhiratanappamāṇaṃ hotī”ti vuttaṃ. Arañjaroti bahuudakagaṇhanakā	1563	
PA_tika-vin08_t:1563_7	mahācāṭi. Jalaṃ gaṇhituṃ alanti arañjaro, vaṭṭacāṭi viya hutvā thokaṃ dīghamukho	1563	
PA_tika-vin08_t:1563_8	majjhe paricchedaṃ dassetvā katoti gaṇṭhipadesu vuttaṃ. Vuttañhetaṃ aṭṭhakathāyanti ajjhāhārasambandho.	1563	
PA_tika-vin08_t:1564_0	Dvisaṅgahāni dve hontīti dve paṭhamadutiyaavissajjiyāni “ārāmo ārāmavatthū”ti ca	1564	
PA_tika-vin08_t:1564_1	“vihāro vihāravatthū”ti ca vuttadvedvevatthusaṅgahāni honti. Tatiyaṃ avissajjiyaṃ	1564	
PA_tika-vin08_t:1564_2	“mañco pīṭhaṃ bhisi bimbohana”nti vuttacatuvatthusaṅgahaṃ hoti. Catutthaṃ avissajjiyaṃ	1564	
PA_tika-vin08_t:1564_3	“lohakumbhī lohabhāṇakaṃ lohavārako lohakaṭāhaṃ vāsi pharasu kuṭhārī kudālo nikhādana”nti	1564	
PA_tika-vin08_t:1564_4	vuttanavakoṭṭhāsavantaṃ hoti. Pañcamaṃ avissajjiyaṃ “valli veḷu muñjaṃ pabbajaṃ tiṇaṃ	1564	
PA_tika-vin08_t:1564_5	mattikā dārubhaṇḍaṃ mattikābhaṇḍa”nti vuttaaṭṭhabhedanaṃ aṭṭhapabhedavantaṃ hotīti	1564	
PA_tika-vin08_t:1564_6	yojanā. Pañcanimmalalocanoti maṃsacakkhudibbacakkhudhammacakkhubuddhacakkhusamantacakkhūnaṃ	1564	
PA_tika-vin08_t:1564_7	vasena nimmalapañcalocano.	1564	
PA_tika-vin08_t:1565_0	Senāsanakkhandhake avissajjiyaṃ kīṭāgirivatthusmiṃ avebhaṅgiyanti ettha “senāsanakkhandhake	1565	
PA_tika-vin08_t:1565_1	gāmakāvāsavatthusmiṃ avissajjiyaṃ kīṭāgirivatthusmiṃ avebhaṅgiya”nti vattabbaṃ. Kasmā?	1565	
PA_tika-vin08_t:1565_2	Dvinnampi vatthūnaṃ senāsanakkhandhake āgatattā. Senāsanakkhandhaketi ayaṃ sāmaññādhāro.	1565	
PA_tika-vin08_t:1565_3	Gāmakāvāsavatthusmiṃ kīṭāgirivatthusminti visesādhāro. Ayamattho pāḷiṃ oloketvā paccetabbo.	1565	
PA_tika-vin08_t:1565_4	Teneva hi samantapāsādikāyaṃ “senāsanakkhandhake”ti avatvā “idha”icceva vuttaṃ, idhāti	1565	
PA_tika-vin08_t:1565_5	iminā gāmakāvāsavatthuṃ dasseti, kīṭāgirivatthu pana sarūpato dassitameva. Sāmaññādhāro	1565	
PA_tika-vin08_t:1565_6	pana taṃsaṃvaṇṇanābhāvato avuttopi sijjhatīti na vuttoti viññāyati.	1565	
PA_tika-vin08_t:1566_0	228. Thāvarena ca thāvaraṃ, garubhaṇḍena ca garubhaṇḍanti ettha pañcasu koṭṭhāsesu	1566	
PA_tika-vin08_t:1566_1	purimadvayaṃ thāvaraṃ, pacchimattayaṃ garubhaṇḍanti veditabbaṃ. Samakameva detīti	1566	
PA_tika-vin08_t:1566_2	ettha ūnakaṃ dentampi vihāravatthusāmantaṃ gahetvā dūrataraṃ dukkhagopaṃ vissajjetuṃ	1566	
PA_tika-vin08_t:1566_3	vaṭṭatīti daṭṭhabbaṃ. Vakkhati hi “bhikkhūnañce mahagghataraṃ…pe… sampaṭicchituṃ	1566	
PA_tika-vin08_t:1566_4	vaṭṭatī”ti. Jānāpetvāti bhikkhusaṅghassa jānāpetvā, apaloketvāti attho. Nanu tumhākaṃ	1566	
PA_tika-vin08_t:1566_5	bahutaraṃ rukkhāti vattabbanti idaṃ sāmikesu attano bhaṇḍassa mahagghataṃ ajānitvā	1566	
PA_tika-vin08_t:1566_6	dentesu taṃ ñatvā theyyacittena gaṇhato avahāro hotīti vuttaṃ. Vihārena vihāro parivattetabboti	1566	
PA_tika-vin08_t:1566_7	savatthukena aññesaṃ bhūmiyaṃ katapāsādādinā, avatthukena vā savatthukaṃ parivattetabbaṃ,	1566	
PA_tika-vin08_t:1566_8	avatthukaṃ pana avatthukeneva parivattetabbaṃ kevalaṃ pāsādassa bhūmito athāvarattā.	1566	
PA_tika-vin08_t:1566_9	Evaṃ thāvaresupi thāvaravibhāgaṃ ñatvāva parivattetabbaṃ.	1566	
PA_tika-vin08_t:1567_0	“Kappiyamañcā sampaṭicchitabbāti iminā suvaṇṇādivicittaṃ akappiyamañcaṃ ‘saṅghassā’ti	1567	
PA_tika-vin08_t:1567_1	vuttepi sampaṭicchituṃ na vaṭṭatīti dasseti. ‘Vihārassa demā’ti vutte saṅghassa vaṭṭati,	1567	
PA_tika-vin08_t:1567_2	na puggalassa khettādi viyāti daṭṭhabba”nti vimativinodaniyaṃ vuttaṃ. Sāratthadīpaniyaṃ	1567	
PA_tika-vin08_t:1567_3	pana “kappiyamañcā sampaṭicchitabbāti ‘saṅghassa demā’ti dinnaṃ sandhāya vuttaṃ.	1567	
PA_tika-vin08_t:1567_4	Sace pana ‘vihārassa demā’ti vadanti, suvaṇṇarajatamayādiakappiyamañcepi sampaṭicchituṃ	1567	
PA_tika-vin08_t:1567_5	vaṭṭatī”ti vuttaṃ. Na kevalaṃ…pe… parivattetuṃ vaṭṭantīti iminā athāvarena thāvarampi	1567	
PA_tika-vin08_t:1567_6	athāvarampi parivattetuṃ vaṭṭatīti dasseti. Thāvarena athāvarameva hi parivattetuṃ	1567	
PA_tika-vin08_t:1567_7	na vaṭṭati. “Akappiyaṃ vā mahagghaṃ kappiyaṃ vāti ettha akappiyaṃ nāma suvaṇṇamayamañcādi	1567	
PA_tika-vin08_t:1567_8	akappiyabhisibimbohanāni ca. Mahagghaṃ kappiyaṃ nāma dantamayamañcādi, pāvārādikappiyaattharaṇādīni	1567	
PA_tika-vin08_t:1567_9	cā”ti sāratthadīpaniyaṃ vuttaṃ, vimativinodaniyaṃ pana “akappiyaṃ vāti āsandiādi,	1567	
PA_tika-vin08_t:1567_10	pamāṇātikkantaṃ bimbohanādi ca. Mahagghaṃ kappiyaṃ vāti suvaṇṇādivicittaṃ kappiyavohārena dinna”nti vuttaṃ.	15671	
PA_tika-vin08_t:1568_0	229. “Kāḷaloha …pe… bhājetabbo”ti vuttattā vaṭṭakaṃsalohamayampi bhājanaṃ puggalikampi	1568	
PA_tika-vin08_t:1568_1	sampaṭicchitumpi pariharitumpi vaṭṭati puggalānaṃ pariharitabbasseva bhājetabbattāti	1568	
PA_tika-vin08_t:1568_2	vadanti, taṃ upari “kaṃsalohavaṭṭalohabhājanavikati saṅghikaparibhogena vā gihivikaṭā	1568	
PA_tika-vin08_t:1568_3	vā vaṭṭatī”tiādikena mahāpaccarivacanena virujjhati. Imassa hi “vaṭṭalohakaṃsalohānaṃ	1568	
PA_tika-vin08_t:1568_4	yena kenaci kato sīhaḷadīpe pādaggaṇhanako bhājetabbo”ti vuttassa mahāaṭṭhakathāvacanassa	1568	
PA_tika-vin08_t:1568_5	paṭikkhepāya taṃ mahāpaccarivacanaṃ pacchā dassitaṃ, tasmā vaṭṭalohakaṃsalohamayaṃ	1568	
PA_tika-vin08_t:1568_6	yaṃ kiñci pādaggaṇhanakavārakampi upādāya abhājanīyameva, gihīhi dīyamānampi puggalassa	1568	
PA_tika-vin08_t:1568_7	sampaṭicchitumpi na vaṭṭati. Pārihāriyaṃ na vaṭṭatīti pattādiparikkhāraṃ viya sayameva	1568	
PA_tika-vin08_t:1568_8	paṭisāmetvā paribhuñjituṃ na vaṭṭati. Gihisantakaṃ viya ārāmikādayo ce sayameva gopetvā	1568	
PA_tika-vin08_t:1568_9	viniyogakāle ānetvā paṭidenti, paribhuñjituṃ vaṭṭati, “paṭisāmetvā bhikkhūnaṃ dethā”ti vattumpi vaṭṭatīti.	1568	
PA_tika-vin08_t:1569_0	Paṇṇasūci nāma lekhanīti vadanti. Attanā laddhānipītiādinā paṭiggahaṇe doso natthi,	1569	
PA_tika-vin08_t:1569_1	pariharitvā paribhogova āpattikaroti dasseti. Yathā cettha, evaṃ upari bhājanīyavāsiādīsu attano santakesupi.	1569	
PA_tika-vin08_t:1570	Anāmāsampīti suvaṇṇādimayampi, sabbaṃ taṃ āmasitvā paribhuñjituṃ vaṭṭati.	157	
PA_tika-vin08_t:1571	Upakkhareti upakaraṇe. Sikharaṃ nāma yena paribbhamantā chindanti. Pattabandhako nāma pattassa gaṇṭhiādikārako. “Paṭimānaṃ suvaṇṇādipattakārako”tipi vadanti.	157	
PA_tika-vin08_t:1572_0	“Aḍḍhabāhūti kapparato paṭṭhāya yāva aṃsakūṭa”nti gaṇṭhipadesu vuttaṃ. “Aḍḍhabāhu	1572	
PA_tika-vin08_t:1572_1	nāma vidatthicaturaṅgulantipi vadantī”ti sāratthadīpaniyaṃ vuttaṃ. Vajirabuddhiṭīkāyampi	1572	
PA_tika-vin08_t:1572_2	“aḍḍhabāhūti kapparato paṭṭhāya yāva aṃsakūṭanti likhita”nti vuttaṃ. Vimativinodaniyaṃ	1572	
PA_tika-vin08_t:1572_3	pana “aḍḍhabāhuppamāṇā nāma aḍḍhabāhumattā, aḍḍhabyāmamattātipi vadantī”ti vuttaṃ.	1572	
PA_tika-vin08_t:1572_4	Yottānīti cammarajjukā. Tatthajātakāti saṅghikabhūmiyaṃ jātā.	1572	
PA_tika-vin08_t:1573_0	“Aṭṭhaṅgulasūcidaṇḍamattoti dīghaso aṭṭhaṅgulamatto pariṇāhato paṇṇasūcidaṇḍamatto”ti	1573	
PA_tika-vin08_t:1573_1	sāratthadīpaniyaṃ vimativinodaniyaṃ pana “aṭṭhaṅgulasūcidaṇḍamattoti saradaṇḍādisūciākāratanudaṇḍakamattopī”ti	1573	
PA_tika-vin08_t:1573_2	vuttaṃ. Aṭṭhaṅgulappamāṇoti dīghato aṭṭhaṅgulappamāṇo. Rittapotthakopīti alikhitapotthakopi,	1573	
PA_tika-vin08_t:1573_3	idañca paṇṇappasaṅgena vuttaṃ.	1573	
PA_tika-vin08_t:1574_0	Āsandikoti caturassapīṭhaṃ vuccati “uccakampi āsandika”nti vacanato. Ekatobhāgena	1574	
PA_tika-vin08_t:1574_1	dīghapīṭhameva hi aṭṭhaṅgulapādakaṃ vaṭṭati, caturassāsandiko pana pamāṇātikkantopi	1574	
PA_tika-vin08_t:1574_2	vaṭṭatīti veditabbo. Sattaṅgo nāma tīsu disāsu apassayaṃ katvā katamañco, ayampi	1574	
PA_tika-vin08_t:1574_3	pamāṇātikkantopi vaṭṭati. Bhaddapīṭhanti vettamayaṃ pīṭhaṃ vuccati. Pīṭhikāti pilotikabandhaṃ	1574	
PA_tika-vin08_t:1574_4	pīṭhameva. Eḷakapādapīṭhaṃ nāma dārupaṭikāya uparipāde ṭhapetvā bhojanaphalakaṃ viya	1574	
PA_tika-vin08_t:1574_5	katapīṭhaṃ vuccati. Āmaṇḍakavaṇṭakapīṭhaṃ nāma āmalakākārena yojitabahaupādapīṭhaṃ.	1574	
PA_tika-vin08_t:1574_6	Imāni tāva pāḷiyaṃ āgatapīṭhāni. Dārumayaṃ pana sabbampi pīṭhaṃ vaṭṭati.	1574	
PA_tika-vin08_t:1575_0	“Ghaṭṭanaphalakaṃ nāma yattha ṭhapetvā rajitacīvaraṃ hatthena ghaṭṭenti. Ghaṭṭanamuggaro	1575	
PA_tika-vin08_t:1575_1	nāma anuvātādighaṭṭanatthaṃ katoti vadantī”ti sāratthadīpaniyaṃ vuttaṃ. Vimativinodaniyaṃ	1575	
PA_tika-vin08_t:1575_2	“ghaṭṭanaphalakaṃ ghaṭṭanamuggaroti idaṃ rajitacīvaraṃ ekasmiṃ maṭṭhe daṇḍamuggare	1575	
PA_tika-vin08_t:1575_3	veṭhetvā ekassa maṭṭhaphalakassa upari ṭhapetvā upari aparena maṭṭhaphalakena nikkujjitvā	1575	
PA_tika-vin08_t:1575_4	eko upari akkamitvā tiṭṭhati, dve janā upariphalakaṃ dvīsu koṭīsu gahetvā aparāparaṃ	1575	
PA_tika-vin08_t:1575_5	ākaḍḍhanavikaḍḍhanaṃ karonti, etaṃ sandhāya vuttaṃ. Hatthe ṭhapāpetvā hatthena paharaṇaṃ	1575	
PA_tika-vin08_t:1575_6	pana niṭṭhitarajanassa cīvarassa allakāle kātabbaṃ, idaṃ pana phalakamuggarehi ghaṭṭanaṃ	1575	
PA_tika-vin08_t:1575_7	sukkhakāle thaddhabhāvavimocanatthanti daṭṭhabba”nti vuttaṃ. “Ambaṇanti phalakehi	1575	
PA_tika-vin08_t:1575_8	pokkharaṇīsadisakatapānīyabhājanaṃ. Rajanadoṇīti yattha pakkarajanaṃ ākiritvā ṭhapentī”ti	1575	
PA_tika-vin08_t:1575_9	sāratthadīpaniyaṃ. Vimativinodaniyaṃ pana “ambaṇanti ekadoṇikanāvāphalakehi pokkharaṇīsadisaṃ	1575	
PA_tika-vin08_t:1575_10	kataṃ. Pānīyabhājanantipi vadanti. Rajanadoṇīti ekadārunāva kataṃ rajanabhājanaṃ.	15751	
PA_tika-vin08_t:1575_11	Udakadoṇīti ekadārunāva kataṃ udakabhājana”nti vuttaṃ.	15751	
PA_tika-vin08_t:1576_0	“Bhūmattharaṇaṃ kātuṃ vaṭṭatīti akappiyacammaṃ sandhāya vuttaṃ. Paccattharaṇagatikanti	1576	
PA_tika-vin08_t:1576_1	iminā mañcapīṭhepi attharituṃ vaṭṭatīti dīpeti. Pāvārādipaccattharaṇampi garubhaṇḍanti	1576	
PA_tika-vin08_t:1576_2	eke. Noti apare, vīmaṃsitvā gahetabba”nti sāratthadīpaniyaṃ vuttaṃ. Vajirabuddhiṭīkāyaṃ	1576	
PA_tika-vin08_t:1576_3	pana “daṇḍamuggaro nāma ‘yena rajitacīvaraṃ pothenti, tampi garubhaṇḍamevā’ti vuttattā,	1576	
PA_tika-vin08_t:1576_4	‘paccattharaṇagatika’nti vuttattā ca api-saddena pāvārādipaccattharaṇaṃ sabbaṃ garubhaṇḍamevāti	1576	
PA_tika-vin08_t:1576_5	vadanti. Eteneva suttena aññathā atthaṃ vatvā pāvārādipaccattharaṇaṃ na garubhaṇḍaṃ,	1576	
PA_tika-vin08_t:1576_6	bhājanīyameva, senāsanatthāya dinnapaccattharaṇameva garubhaṇḍanti vadanti. Upaparikkhitabba”nti	1576	
PA_tika-vin08_t:1576_7	vuttaṃ. Vimativinodaniyaṃ pana “bhūmattharaṇaṃ kātuṃ vaṭṭatīti akappiyacammaṃ sandhāya	1576	
PA_tika-vin08_t:1576_8	vuttaṃ. Tattha bhūmattharaṇasaṅkhepena sayitumpi vaṭṭatiyeva. Paccattharaṇagatikanti	1576	
PA_tika-vin08_t:1576_9	iminā mañcādīsu attharitabbaṃ mahācammaṃ eḷakacammaṃ nāmāti dassetī”ti vuttaṃ. Chattamuṭṭhipaṇṇanti	1576	
PA_tika-vin08_t:1576_10	tālapaṇṇaṃ sandhāya vuttaṃ. Pattakaṭāhanti pattapacanakaṭāhaṃ. Gaṇṭhikāti cīvaragaṇṭhikā.	15761	
PA_tika-vin08_t:1576_11	Vidhoti kāyabandhanavidho.	15761	
PA_tika-vin08_t:1577_0	Idāni vinayatthamañjūsāyaṃ āgatanayo vuccate – ārāmo nāma pupphārāmo vā phalārāmo	1577	
PA_tika-vin08_t:1577_1	vā. Ārāmavatthu nāma tesaṃyeva ārāmānaṃ atthāya paricchinditvā ṭhapitokāso. Tesu	1577	
PA_tika-vin08_t:1577_2	vā ārāmesu vinaṭṭhesu tesaṃ porāṇakabhūmibhāgo. Vihāro nāma yaṃ kiñci pāsādādisenāsanaṃ.	1577	
PA_tika-vin08_t:1577_3	Vihāravatthu nāma tassa patiṭṭhānokāso. Mañco nāma masārako bundikābaddho kuḷīrapādako	1577	
PA_tika-vin08_t:1577_4	āhaccapādakoti imesaṃ pubbe vuttānaṃ catunnaṃ mañcānaṃ aññataro. Pīṭhaṃ nāma masārakādīnaṃyeva	1577	
PA_tika-vin08_t:1577_5	catunnaṃ pīṭhānaṃ aññataraṃ. Bhisi nāma uṇṇabhisiādīnaṃ pañcannaṃ bhisīnaṃ aññataraṃ.	1577	
PA_tika-vin08_t:1577_6	Bimbohanaṃ nāma rukkhatūlalatātūlapoṭakītūlānaṃ aññatarena puṇṇaṃ. Lohakumbhī nāma	1577	
PA_tika-vin08_t:1577_7	kāḷalohena vā tambalohena vā yena kenaci katakumbhī. Lohabhāṇakādīsupi eseva nayo.	1577	
PA_tika-vin08_t:1577_8	Ettha pana bhāṇakanti arañjaro vuccati. Vārakoti ghaṭo. Kaṭāhaṃ kaṭāhameva. Vāsiādīsu	1577	
PA_tika-vin08_t:1577_9	valliādīsu ca duviññeyyaṃ nāma natthi…pe….	1577	
PA_tika-vin08_t:1578_0	Tattha thāvarena thāvaranti vihāravihāravatthunā ārāmaārāmavatthuṃ vihāravihāravatthuṃ.	1578	
PA_tika-vin08_t:1578_1	Itarenāti athāvarena, pacchimarāsittayenāti vuttaṃ hoti. Akappiyenāti suvaṇṇamayamañcādinā	1578	
PA_tika-vin08_t:1578_2	ceva akappiyabhisibimbohanehi ca. Mahagghakappiyenāti dantamayamañcādinā ceva pāvārādinā	1578	
PA_tika-vin08_t:1578_3	ca. Itaranti athāvaraṃ. Kappiyaparivattanena parivattetunti yathā akappiyaṃ na hoti,	1578	
PA_tika-vin08_t:1578_4	evaṃ parivattetuṃ…pe… evaṃ tāva thāvarena thāvaraparivattanaṃ veditabbaṃ. Itarena	1578	
PA_tika-vin08_t:1578_5	itaraparivattane pana mañcapīṭhaṃ mahantaṃ vā hotu, khuddakaṃ vā, antamaso caturaṅgulapādakaṃ	1578	
PA_tika-vin08_t:1578_6	gāmadārakehi paṃsvāgārakesu kīḷantehi katampi saṅghassa dinnakālato paṭṭhāya garubhaṇḍaṃ	1578	
PA_tika-vin08_t:1578_7	hoti…pe… satagghanakena vā sahassagghanakena vā mañcena aññaṃ mañcasatampi labhati,	1578	
PA_tika-vin08_t:1578_8	parivattetvā gahetabbaṃ. Na kevalaṃ mañcena mañcoyeva, ārāmaārāmavatthuvihāravihāravatthupīṭhabhisibimbohanānipi	1578	
PA_tika-vin08_t:1578_9	parivattetuṃ vaṭṭanti. Esa nayo pīṭhabhisibimbohanesupi.	1578	
PA_tika-vin08_t:1579_0	Kāḷalohatambalohakaṃsalohavaṭṭalohānanti ettha kaṃsalohaṃ vaṭṭalohañca kittimalohaṃ.	1579	
PA_tika-vin08_t:1579_1	Tīṇi hi kittimalohāni kaṃsalohaṃ vaṭṭalohaṃ hārakūṭanti. Tattha tiputambe missetvā	1579	
PA_tika-vin08_t:1579_2	kataṃ kaṃsalohaṃ. Sīsatambe missetvā kataṃ vaṭṭalohaṃ. Rasatambe missetvā kataṃ hārakūṭaṃ.	1579	
PA_tika-vin08_t:1579_3	Tena vuttaṃ “kaṃsalohaṃ vaṭṭalohañca kittimaloha”nti. Tato atirekanti tato atirekagaṇhanako.	1579	
PA_tika-vin08_t:1579_4	Sārakoti majjhe makuḷaṃ dassetvā mukhavaṭṭivitthataṃ katvā piṭṭhito nāmetvā kātabbaṃ	1579	
PA_tika-vin08_t:1579_5	ekaṃ bhājanaṃ. Sarāvantipi vadanti. Ādi-saddena kañcanakādīnaṃ gihiupakaraṇānaṃ gahaṇaṃ.	1579	
PA_tika-vin08_t:1579_6	Tāni hi khuddakānipi garubhaṇḍāneva gihiupakaraṇattā. Pi-saddena pageva mahantānīti	1579	
PA_tika-vin08_t:1579_7	dasseti, imāni pana bhājanīyāni bhikkhupakaraṇattāti adhippāyo. Yathā ca etāni, evaṃ	1579	
PA_tika-vin08_t:1579_8	kuṇḍikāpi bhājanīyā. Vakkhati hi “yathā ca mattikābhaṇḍe, evaṃ lohabhaṇḍepi kuṇḍikā	1579	
PA_tika-vin08_t:1579_9	bhājanīyakoṭṭhāsameva bhajatī”ti. Saṅghikaparibhogenāti āgantukānaṃ vuḍḍhatarānaṃ	1579	
PA_tika-vin08_t:1579_10	datvā paribhogena. Gihivikaṭāti gihīhi vikatā paññattā, attano vā santakakaraṇena	15791	
PA_tika-vin08_t:1579_11	virūpaṃ katā. Puggalikaparibhogena na vaṭṭatīti āgantukānaṃ adatvā attano santakaṃ	15791	
PA_tika-vin08_t:1579_12	viya gahetvā paribhuñjituṃ na vaṭṭati. Pipphalikoti kattari. Ārakaṇṭakaṃ sūcivedhakaṃ.	15791	
PA_tika-vin08_t:1579_13	Tāḷaṃ yantaṃ. Kattarayaṭṭhivedhako kattarayaṭṭhivalayaṃ. Yathā tathā ghanakataṃ lohanti	15791	
PA_tika-vin08_t:1579_14	lohavaṭṭi lohaguḷo lohapiṇḍi lohacakkalikanti evaṃ ghanakataṃ lohaṃ. Khīrapāsāṇamayānīti	15791	
PA_tika-vin08_t:1579_15	mudukakhīravaṇṇapāsāṇamayāni.	15791	
PA_tika-vin08_t:1580_0	Gihivikaṭānipi na vaṭṭanti anāmāsattā. Pi-saddena pageva saṅghikaparibhogena vā puggalikaparibhogena	1580	
PA_tika-vin08_t:1580_1	vāti dasseti. Senāsanaparibhogo pana sabbakappiyo, tasmā jātarūpādimayā sabbāpi senāsanaparikkhārā	1580	
PA_tika-vin08_t:1580_2	āmāsā. Tenāha “senāsanaparibhoge panā”tiādi.	1580	
PA_tika-vin08_t:1581_0	Sesāti tato mahattarī vāsi. Yā panāti yā kuṭhārī pana. Kudālo antamaso caturaṅgulamattopi	1581	
PA_tika-vin08_t:1581_1	garubhaṇḍameva. Nikhādanaṃ caturassamukhaṃ vā hotu doṇimukhaṃ vā vaṅkaṃ vā ujukaṃ	1581	
PA_tika-vin08_t:1581_2	vā, antamaso sammuñjanīdaṇḍavedhanampi, daṇḍabandhañce, garubhaṇḍameva. Tenāha “kudālo	1581	
PA_tika-vin08_t:1581_3	daṇḍabandhanikhādanaṃ vā agarubhaṇḍaṃ nāma natthī”ti. Sipāṭikā nāma khurakoso, sikharaṃ	1581	
PA_tika-vin08_t:1581_4	pana daṇḍabandhanikhādanaṃ anulometīti āha “sikharampi nikhādaneneva saṅgahita”nti.	1581	
PA_tika-vin08_t:1581_5	Sace pana vāsi adaṇḍakaṃ phalamattaṃ, bhājanīyaṃ. Upakkhareti vāsiādibhaṇḍe.	1581	
PA_tika-vin08_t:1582_0	Pattabandhako nāma pattassa gaṇṭhikādikārako. “Paṭimānaṃ suvaṇṇādipattakārako”tipi	1582	
PA_tika-vin08_t:1582_1	vadanti. Tipucchedanakasatthaṃ suvaṇṇacchedanakasatthaṃ kataparikammacammacchindanakakhuddakasatthanti	1582	
PA_tika-vin08_t:1582_2	imāni cettha tīṇi pipphalikaṃ anulomantīti āha “ayaṃ pana viseso”tiādi. Itarānīti mahākattariādīni.	1582	
PA_tika-vin08_t:1583_0	Aḍḍhabāhuppamāṇāti kapparato paṭṭhāya yāva aṃsakūṭappamāṇā, vidatthicaturaṅgulappamāṇāti	1583	
PA_tika-vin08_t:1583_1	vuttaṃ hoti. Tatthajātakāti saṅghikabhūmiyaṃ jātā, ārakkhasaṃvidhānena rakkhitattā	1583	
PA_tika-vin08_t:1583_2	rakkhitā ca sā mañjūsādīsu pakkhittaṃ viya yathā taṃ na nassati, evaṃ gopanato gopitā	1583	
PA_tika-vin08_t:1583_3	cāti rakkhitagopitā. Tatthajātakāpi pana arakkhitā garubhaṇḍameva na hoti. Saṅghakamme	1583	
PA_tika-vin08_t:1583_4	ca cetiyakamme ca kateti iminā saṅghasantakena cetiyasantakaṃ rakkhituṃ parivattituñca	1583	
PA_tika-vin08_t:1583_5	vaṭṭatīti dīpeti. Suttaṃ panāti vaṭṭitañceva avaṭṭitañca suttaṃ.	1583	
PA_tika-vin08_t:1584_0	Aṭṭhaṅgulasūcidaṇḍamattoti antamaso dīghaso aṭṭhaṅgulamatto pariṇāhato sīhaḷa-paṇṇasūcidaṇḍamatto.	1584	
PA_tika-vin08_t:1584_1	Etthāti veḷubhaṇḍe. Daḍḍhaṃ gehaṃ yesaṃ teti daḍḍhagehā. Na vāretabbāti “mā gaṇhitvā	1584	
PA_tika-vin08_t:1584_2	gacchathā”ti na nisedhetabbā. Desantaragatena sampattavihāre saṅghikāvāse ṭhapetabbā.	1584	
PA_tika-vin08_t:1585_0	Avasesañca chadanatiṇanti muñjapabbajehi avasesaṃ yaṃ kiñci chadanatiṇaṃ. Aṭṭhaṅgulappamāṇopīti	1585	
PA_tika-vin08_t:1585_1	vitthārato aṭṭhaṅgulappamāṇo. Likhitapotthako pana garubhaṇḍaṃ na hoti. Kappiyacammānīti	1585	
PA_tika-vin08_t:1585_2	migādīnaṃ cammāni. Sabbaṃ cakkayuttayānanti rathasakaṭādikaṃ sabbaṃ cakkayuttayānaṃ.	1585	
PA_tika-vin08_t:1585_3	Visaṅkhatacakkaṃ pana yānaṃ bhājanīyaṃ. Anuññātavāsi nāma yā sipāṭikāya pakkhipitvā	1585	
PA_tika-vin08_t:1585_4	pariharituṃ sakkāti vuttā. Muṭṭhipaṇṇaṃ tālapattaṃ. Tañhi muṭṭhinā gahetvā pariharantīti	1585	
PA_tika-vin08_t:1585_5	“muṭṭhipaṇṇa”nti vuccati. “Muṭṭhipaṇṇanti chattacchadapaṇṇamevā”ti keci. Araṇīsahitanti	1585	
PA_tika-vin08_t:1585_6	araṇīyugaḷaṃ, uttarāraṇī adharāraṇīti araṇīdvayanti attho. Phātikammaṃ katvāti antamaso	1585	
PA_tika-vin08_t:1585_7	taṃagghanakavālikāyapi thāvaraṃ vaḍḍhikammaṃ katvā. Kuṇḍikāti ayakuṇḍikā ceva tambalohakuṇḍikā	1585	
PA_tika-vin08_t:1585_8	ca. Bhājanīyakoṭṭhāsameva bhajatīti bhājanīyapakkhameva sevati, na tu garubhaṇḍanti	1585	
PA_tika-vin08_t:1585_9	attho. Kañcanako pana garubhaṇḍamevāti adhippāyo.	1585	
PA_tika-vin08_t:1586	Iti vinayasaṅgahasaṃvaṇṇanābhūte vinayālaṅkāre	158	
PA_tika-vin08_t:1587	Garubhaṇḍavinicchayakathālaṅkāro nāma	158	
PA_tika-vin08_t:1588	Tiṃsatimo paricchedo.	158	
PA_tika-vin08_t:1589	31. Codanādivinicchayakathā	158	
PA_tika-vin08_t:1590_0	230. Evaṃ garubhaṇḍavinicchayaṃ kathetvā idāni codanādivinicchayaṃ kathetuṃ “codanādivinicchayoti	1590	
PA_tika-vin08_t:1590_1	ettha panā”tiādimāha. Tattha codīyate codanā, dosāropananti attho. Ādi-saddena sāraṇādayo	1590	
PA_tika-vin08_t:1590_2	saṅgaṇhāti. Vuttañhetaṃ kammakkhandhake “codetvā kataṃ hoti, sāretvā kataṃ hoti,	1590	
PA_tika-vin08_t:1590_3	āpattiṃ ropetvā kataṃ hotī”ti. “Codetuṃ pana ko labhati, ko na labhatī”ti idaṃ anuddhaṃsanādhippāyaṃ	1590	
PA_tika-vin08_t:1590_4	vināpi codanālakkhaṇaṃ dassetuṃ vuttaṃ. Sīlasampannoti idaṃ dussīlassa vacanaṃ appamāṇanti	1590	
PA_tika-vin08_t:1590_5	adhippāyena vuttaṃ. Bhikkhunīnaṃ pana bhikkhuṃ codetuṃ anissarattā ‘bhikkhunimevā’ti	1590	
PA_tika-vin08_t:1590_6	vuttaṃ. Satipi bhikkhunīnaṃ bhikkhūsu anissarabhāve tāhi katacodanāpi codanārahattā	1590	
PA_tika-vin08_t:1590_7	codanāyevāti adhippāyena “pañcapi sahadhammikā labhantī”ti vuttaṃ. Bhikkhussa sutvā	1590	
PA_tika-vin08_t:1590_8	codetītiādinā codako yesaṃ sutvā codeti, tesampi vacanaṃ pamāṇamevāti sampaṭicchitattā	1590	
PA_tika-vin08_t:1590_9	tesaṃ codanāpi ruhatevāti dassetuṃ “thero suttaṃ nidassesī”ti sāratthadīpaniyaṃ vuttaṃ.	1590	
PA_tika-vin08_t:1590_10	Vimativinodaniyaṃ pana “amūlakacodanāpasaṅgena samūlakacodanālakkhaṇādiṃ dassetuṃ	15901	
PA_tika-vin08_t:1590_11	‘codetuṃ pana ko labhati, ko na labhatī’tiādi āraddhaṃ. ‘Bhikkhussa sutvā codetī’tiādisuttaṃ	15901	
PA_tika-vin08_t:1590_12	yasmā ye codakassa aññesaṃ vipattiṃ pakāsenti, tepi tasmiṃ khaṇe codakabhāve ṭhatvāva	15901	
PA_tika-vin08_t:1590_13	pakāsenti, tesañca vacanaṃ gahetvā itaropi yasmā codetuñca asampaṭicchantaṃ tehi	15901	
PA_tika-vin08_t:1590_14	titthiyasāvakapariyosānehi paṭhamacodakehi sampaṭicchāpetuñca labhati, tasmā idha	15901	
PA_tika-vin08_t:1590_15	sādhakabhāvena uddhaṭanti veditabba”nti vuttaṃ.	15901	
PA_tika-vin08_t:1591_0	Garukānaṃ dvinnanti pārājikasaṅghādisesānaṃ. Avasesānanti thullaccayādīnaṃ pañcannaṃ	1591	
PA_tika-vin08_t:1591_1	āpattīnaṃ. Micchādiṭṭhi nāma “natthi dinna”ntiādinayappavattā dasavatthukā diṭṭhi.	1591	
PA_tika-vin08_t:1591_2	“Antavā loko anantavā loko”tiādikā antaṃ gaṇhāpakadiṭṭhi antaggāhikā nāma. Ājīvahetu	1591	
PA_tika-vin08_t:1591_3	paññattānaṃ channanti ājīvahetupi āpajjitabbānaṃ uttarimanussadhamme pārājikaṃ, sañcaritte	1591	
PA_tika-vin08_t:1591_4	saṅghādiseso, “yo te vihāre vasati, so arahā”ti pariyāyena thullaccayaṃ, bhikkhussa	1591	
PA_tika-vin08_t:1591_5	paṇītabhojanaviññattiyā pācittiyaṃ, bhikkhuniyā paṇītabhojanaviññattiyā pāṭidesanīyaṃ,	1591	
PA_tika-vin08_t:1591_6	sūpodanaviññattiyā dukkaṭanti imesaṃ parivāre vuttānaṃ channaṃ. Na hetā āpattiyo	1591	
PA_tika-vin08_t:1591_7	ājīvahetu eva paññattā sañcarittādīnaṃ aññathāpi āpajjitabbato. Ājīvahetupi etāsaṃ	1591	
PA_tika-vin08_t:1591_8	āpajjanaṃ sandhāya evaṃ vuttaṃ, ājīvahetupi paññattānanti attho. Diṭṭhivipattiājīvavipattīhi	1591	
PA_tika-vin08_t:1591_9	codentopi tammūlikāya āpattiyā eva codeti.	1591	
PA_tika-vin08_t:1592_0	“Kasmā maṃ na vandasī”ti pucchite “assamaṇosi, asakyaputtiyosī”ti avandanakāraṇassa	1592	
PA_tika-vin08_t:1592_1	vuttattā antimavatthuṃ ajjhāpanno na vanditabboti vadanti. Codetukāmatāya eva avanditvā	1592	
PA_tika-vin08_t:1592_2	attanā vattabbassa vuttamatthaṃ ṭhapetvā avandiyabhāve taṃ kāraṇaṃ na hotīti cūḷagaṇṭhipade	1592	
PA_tika-vin08_t:1592_3	majjhimagaṇṭhipade ca vuttaṃ. Antimavatthuajjhāpannassa avandiyesu avuttattā tena	1592	
PA_tika-vin08_t:1592_4	saddhiṃ sayantassa sahaseyyāpattiyā abhāvato, tassa ca paṭiggahaṇassa ruhanato tadeva	1592	
PA_tika-vin08_t:1592_5	yuttataranti viññāyati. Kiñcāpi yāva so bhikkhubhāvaṃ paṭijānāti, tāva vanditabbo,	1592	
PA_tika-vin08_t:1592_6	yadā pana “assamaṇomhī”ti paṭijānāti, tadā na vanditabboti ayamettha viseso veditabbo.	1592	
PA_tika-vin08_t:1592_7	Antimavatthuṃ ajjhāpannassa hi bhikkhubhāvaṃ paṭijānantasseva bhikkhubhāvo, na tato	1592	
PA_tika-vin08_t:1592_8	paraṃ. Bhikkhubhāvaṃ appaṭijānanto hi anupasampannapakkhaṃ bhajati. Yasmā āmisaṃ	1592	
PA_tika-vin08_t:1592_9	dento attano icchitaṭṭhāneyeva deti, tasmā paṭipāṭiyā nisinnānaṃ yāgubhattādīni dentena	1592	
PA_tika-vin08_t:1592_10	ekassa codetukāmatāya adinnepi codanā nāma na hotīti āha “na tāva tā codanā hotī”ti.	15921	
PA_tika-vin08_t:1593_0	231. Codetabboti cudito, cudito eva cuditako, aparādhavanto puggalo. Codetīti codako,	1593	
PA_tika-vin08_t:1593_1	aparādhapakāsako. Cuditako ca codako ca cuditakacodakā. Ubbāhikāyāti ubbahanti viyojenti	1593	
PA_tika-vin08_t:1593_2	etāya alajjīnaṃ tajjaniṃ vā kalahaṃ vāti ubbāhikā, saṅghasammuti, tāya. Vinicchinanaṃ	1593	
PA_tika-vin08_t:1593_3	nāma tāya sammatabhikkhūhi vinicchinanameva. Alajjussannāya hi parisāya samathakkhandhake	1593	
PA_tika-vin08_t:1593_4	āgatehi dasahaṅgehi samannāgatā dve tayo bhikkhū tattheva vuttāya ñattidutiyakammavācāya	1593	
PA_tika-vin08_t:1593_5	sammannitabbā. Vuttañhetaṃ samathakkhandhake –	1593	
PA_tika-vin08_t:1594_0	“Tehi ce, bhikkhave, bhikkhūhi tasmiṃ adhikaraṇe vinicchiyamāne anantāni ceva bhassāni	1594	
PA_tika-vin08_t:1594_1	jāyanti, na cekassa bhāsitassa attho viññāyati. Anujānāmi, bhikkhave, evarūpaṃ adhikaraṇaṃ	1594	
PA_tika-vin08_t:1594_2	ubbāhikāya vūpasametuṃ. Dasahaṅgehi samannāgato bhikkhu ubbāhikāya sammannitabbo,	1594	
PA_tika-vin08_t:1594_3	sīlavā hoti, pātimokkhasaṃvarasaṃvuto viharati ācāragocarasampanno aṇumattesu vajjesu	1594	
PA_tika-vin08_t:1594_4	bhayadassāvī samādāya sikkhati sikkhāpadesu, bahussuto hoti sutadharo sutasannicayo,	1594	
PA_tika-vin08_t:1594_5	ye te dhammā ādikalyāṇā majjhekalyāṇā pariyosānakalyāṇā sātthaṃ sabyañjanaṃ kevalaparipuṇṇaṃ	1594	
PA_tika-vin08_t:1594_6	parisuddhaṃ brahmacariyaṃ abhivadanti, tathārūpassa dhammā bahussutā honti dhātā	1594	
PA_tika-vin08_t:1594_7	vacasā paricitā manasānupekkhitā diṭṭhiyā suppaṭividdhā, ubhayāni kho panassa pātimokkhāni	1594	
PA_tika-vin08_t:1594_8	vitthārena svāgatāni honti suvibhattāni suppavattīni suvinicchitāni suttaso anubyañjanaso,	1594	
PA_tika-vin08_t:1594_9	vinaye kho pana cheko hoti asaṃhīro, paṭibalo hoti ubho atthapaccatthike assāsetuṃ	1594	
PA_tika-vin08_t:1594_10	saññāpetuṃ nijjhāpetuṃ pekkhetuṃ passituṃ pasādetuṃ, adhikaraṇasamuppādavūpasamakusalo	15941	
PA_tika-vin08_t:1594_11	hoti, adhikaraṇaṃ jānāti, adhikaraṇasamudayaṃ jānāti, adhikaraṇanirodhaṃ jānāti,	15941	
PA_tika-vin08_t:1594_12	adhikaraṇanirodhagāminipaṭipadaṃ jānāti. Anujānāmi, bhikkhave, imehi dasahaṅgehi	15941	
PA_tika-vin08_t:1594_13	samannāgataṃ bhikkhuṃ ubbāhikāya sammannituṃ.	15941	
PA_tika-vin08_t:1595	“Evañca pana, bhikkhave, sammannitabbo. Paṭhamaṃ bhikkhu yācitabbo, yācitvā byattena bhikkhunā paṭibalena saṅgho ñāpetabbo –	159	
PA_tika-vin08_t:1596_0	“Suṇātu me, bhante, saṅgho, amhākaṃ imasmiṃ adhikaraṇe vinicchiyamāne anantāni ceva	1596	
PA_tika-vin08_t:1596_1	bhassāni jāyanti, na cekassa bhāsitassa attho viññāyati. Yadi saṅghassa pattakallaṃ,	1596	
PA_tika-vin08_t:1596_2	saṅgho itthannāmañca itthannāmañca bhikkhuṃ sammanneyya ubbāhikāya imaṃ adhikaraṇaṃ	1596	
PA_tika-vin08_t:1596_3	vūpasametuṃ, esā ñatti.	1596	
PA_tika-vin08_t:1597_0	“Suṇātu me, bhante, saṅgho, amhākaṃ imasmiṃ adhikaraṇe vinicchiyamāne anantāni ceva	1597	
PA_tika-vin08_t:1597_1	bhassāni jāyanti, na cekassa bhāsitassa attho viññāyati. Saṅgho itthannāmañca itthannāmañca	1597	
PA_tika-vin08_t:1597_2	bhikkhuṃ sammannati ubbāhikāya imaṃ adhikaraṇaṃ vūpasametuṃ. Yassāyasmato khamati	1597	
PA_tika-vin08_t:1597_3	itthannāmassa ca itthannāmassa ca bhikkhuno sammuti ubbāhikāya imaṃ adhikaraṇaṃ vūpasametuṃ,	1597	
PA_tika-vin08_t:1597_4	so tuṇhassa. Yassa nakkhamati, so bhāseyya.	1597	
PA_tika-vin08_t:1598	“Sammato saṅghena itthannāmo ca itthannāmo ca bhikkhu ubbāhikāya imaṃ adhikaraṇaṃ vūpasametuṃ, khamati saṅghassa, tasmā tuṇhī, evametaṃ dhārayāmī”ti.	159	
PA_tika-vin08_t:1599	Tehi ca sammatehi visuṃ vā nisīditvā tassā eva vā parisāya “aññehi na kiñci kathetabba”nti sāvetvā taṃ adhikaraṇaṃ vinicchitabbaṃ. Tumhākanti cuditakacodake sandhāya vuttaṃ.	159	
PA_tika-vin08_t:1600_0	“Kimhīti kismiṃ vatthusmiṃ. Kimhi nampi na jānāsīti kimhi nanti vacanampi na jānāsi.	1600	
PA_tika-vin08_t:1600_1	Nāssa anuyogo dātabboti nāssa pucchā paṭipucchā dātabbā”ti sāratthadīpaniyaṃ vuttaṃ,	1600	
PA_tika-vin08_t:1600_2	vimativinodaniyaṃ pana – kimhīti kismiṃ vatthusmiṃ, kataravipattiyanti attho. Kimhi	1600	
PA_tika-vin08_t:1600_3	naṃ nāmāti idaṃ “katarāya vipattiyā etaṃ codesī”ti yāya kāyaci viññāyamānāya bhāsāya	1600	
PA_tika-vin08_t:1600_4	vuttepi codakassa vinaye apakataññutāya “sīlācāradiṭṭhiājīvavipattīsu katarāyāti	1600	
PA_tika-vin08_t:1600_5	maṃ pucchatī”ti viññātuṃ asakkontassa pucchā, na pana “kimhī”tiādipadatthamattaṃ	1600	
PA_tika-vin08_t:1600_6	ajānantassa. Na hi anuvijjako codakaṃ bālaṃ aparicitabhāsāya “kimhi na”nti pucchati.	1600	
PA_tika-vin08_t:1600_7	Kimhi nampi na jānāsīti idampi vacanamattaṃ sandhāya vuttaṃ na hoti. “Kataravipattiyā”ti	1600	
PA_tika-vin08_t:1600_8	vutte “asukāya vipattiyā”ti vattumpi “na jānāsī”ti vacanassa adhippāyameva sandhāya	1600	
PA_tika-vin08_t:1600_9	vuttanti gahetabbaṃ. Teneva vakkhati “nāssa anuyogo dātabbo”ti.	1600	
PA_tika-vin08_t:1601_0	“Tassa nayo dātabbo”ti tassāti bālassa lajjissa. “Tassa nayo dātabbo”ti vatvā ca	1601	
PA_tika-vin08_t:1601_1	“kimhi naṃ codesīti sīlavipattiyā”tiādi adhippāyappakāsanameva nayadānaṃ vuttaṃ,	1601	
PA_tika-vin08_t:1601_2	na pana kimhi-naṃ-padānaṃpariyāyamattadassanaṃ. Na hi bālo “kataravipattiyaṃ naṃ	1601	
PA_tika-vin08_t:1601_3	codesī”ti imassa vacanassa atthe ñātepi vipattippabhedaṃ, attanā codiyamānaṃ vipattisarūpañca	1601	
PA_tika-vin08_t:1601_4	jānituṃ sakkoti, tasmā teneva ajānanena alajjī apasādetabbo. Kimhi nanti idampi upalakkhaṇamattaṃ.	1601	
PA_tika-vin08_t:1601_5	Aññena vā yena kenaci ākārena aviññutaṃ pakāsetvā vissajjetabbova. “Dummaṅkūnaṃ puggalānaṃ	1601	
PA_tika-vin08_t:1601_6	niggahāyā”tiādivacanato “alajjīniggahatthāya…pe… paññatta”nti vuttaṃ. Ehitīti eti,	1601	
PA_tika-vin08_t:1601_7	hi-kāro ettha āgamo daṭṭhabbo, āgamissatīti attho. Diṭṭhasantānenāti diṭṭhaniyāmena.	1601	
PA_tika-vin08_t:1601_8	Alajjissa paṭiññāya eva kātabbanti vacanapaṭivacanakkameneva dose āvibhūtepi alajjissa	1601	
PA_tika-vin08_t:1601_9	“asuddho aha”nti dosasampaṭicchanapaṭiññāya eva āpattiyā kātabbanti attho. Keci pana	1601	
PA_tika-vin08_t:1601_10	“alajjissa etaṃ natthīti suddhapaṭiññāya eva anāpattiyā kātabbanti ayamettha attho	16011	
PA_tika-vin08_t:1601_11	saṅgahito”ti vadanti, taṃ na yuttaṃ anuvijjakasseva niratthakattāpattito, codakeneva	16011	
PA_tika-vin08_t:1601_12	alajjipaṭiññāya ṭhātabbato. Dosopagamapaṭiññā eva hi idha paṭiññāti adhippetā, teneva	16011	
PA_tika-vin08_t:1601_13	vakkhati “etampi natthi, etampi natthīti paṭiññaṃ na detī”tiādi.	16011	
PA_tika-vin08_t:1602_0	Tadatthadīpanatthanti alajjissa dose āvibhūtepi tassa dosopagamapaṭiññāya eva kātabbatādīpanatthaṃ.	1602	
PA_tika-vin08_t:1602_1	Vivādavatthusaṅkhāte atthe paccatthikā atthapaccatthikā. Saññaṃ datvāti tesaṃ kathāpacchedatthaṃ	1602	
PA_tika-vin08_t:1602_2	abhimukhakaraṇatthañca saddaṃ katvā. Vinicchinituṃ ananucchavikoti asuddhoti saññāya	1602	
PA_tika-vin08_t:1602_3	codakapakkhe paviṭṭhattā anuvijjakabhāvato bahibhūtattā anuvijjituṃ asakkuṇeyyattaṃ	1602	
PA_tika-vin08_t:1602_4	sandhāya vuttaṃ. Sandehe eva hi sati anuvijjituṃ sakkā, asuddhaladdhiyā pana sati	1602	
PA_tika-vin08_t:1602_5	cuditakena vuttaṃ sabbaṃ asaccatopi paṭibhāti, kathaṃ tattha anuvijjanā siyāti.	1602	
PA_tika-vin08_t:1603_0	Tathā nāsitakova bhavissatīti iminā vinicchayampi adatvā saṅghato viyojanaṃ nāma	1603	
PA_tika-vin08_t:1603_1	liṅganāsanā viya ayampi eko nāsanappakāroti dasseti. Ekasambhogaparibhogāti idaṃ	1603	
PA_tika-vin08_t:1603_2	attano santikā tesaṃ vimocanatthaṃ vuttaṃ, na pana tesaṃ aññamaññasambhoge yojanatthaṃ.	1603	
PA_tika-vin08_t:1604_0	Viraddhaṃ hotīti sañcicca āpattiṃ āpanno hoti. Ādito paṭṭhāya alajjī nāma natthīti	1604	
PA_tika-vin08_t:1604_1	idaṃ “pakkhānaṃ anurakkhaṇatthāya paṭiññaṃ na detī”ti imassa alajjīlakkhaṇasambhavassa	1604	
PA_tika-vin08_t:1604_2	karaṇavacanaṃ. Paṭicchāditakālato paṭṭhāya alajjī nāma eva, purimo lajjibhāvo na	1604	
PA_tika-vin08_t:1604_3	rakkhatīti attho. Paṭiññaṃ na detīti “sace mayā katadosaṃ vakkhāmi, mayhaṃ anuvattakā	1604	
PA_tika-vin08_t:1604_4	bhijjissantī”ti paṭiññaṃ na deti. Ṭhāne na tiṭṭhatīti lajjiṭṭhāne na tiṭṭhati, kāyavācāsu	1604	
PA_tika-vin08_t:1604_5	vītikkamo hoti evāti adhippāyo. Tenāha “vinicchayo na dātabbo”ti, pubbe pakkhikānaṃ	1604	
PA_tika-vin08_t:1604_6	paṭiññāya vūpasamitassapi adhikaraṇassa duvūpasantatāya ayampi tathā nāsitakova bhavissatīti adhippāyo.	1604	
PA_tika-vin08_t:1605_0	232. Adinnādānavatthuṃ vinicchinantena pañcavīsati avahārā sādhukaṃ sallakkhetabbāti	1605	
PA_tika-vin08_t:1605_1	ettha pañcavīsati avahārā nāma pañca pañcakāni, tattha pañca pañcakāni nāma nānābhaṇḍapañcakaṃ	1605	
PA_tika-vin08_t:1605_2	ekabhaṇḍapañcakaṃ sāhatthikapañcakaṃ pubbapayogapañcakaṃ theyyāvahārapañcakanti.	1605	
PA_tika-vin08_t:1605_3	Tathā hi vuttaṃ kaṅkhāvitaraṇiyaṃ “te pana avahārā pañca pañcakāni samodhānetvā sādhukaṃ	1605	
PA_tika-vin08_t:1605_4	sallakkhetabbā”tiādi. Tattha nānābhaṇḍapañcakaekabhaṇḍapañcakāni padabhājane vuttānaṃ	1605	
PA_tika-vin08_t:1605_5	“ādiyeyya, hareyya, avahareyya, iriyāpathaṃ vikopeyya, ṭhānā cāveyyā”ti imesaṃ padānaṃ	1605	
PA_tika-vin08_t:1605_6	vasena labbhanti. Tathā hi vuttaṃ porāṇehi –	1605	
PA_tika-vin08_t:1606	“Ādiyanto harantova;	160	
PA_tika-vin08_t:1607	Haranto iriyāpathaṃ;	160	
PA_tika-vin08_t:1608	Vikopento tathā ṭhānā;	160	
PA_tika-vin08_t:1609	Cāventopi parājiko”ti.	160	
PA_tika-vin08_t:1610_0	Tattha nānābhaṇḍapañcakaṃ saviññāṇakaaviññāṇakavasena daṭṭhabbaṃ, itaraṃ saviññāṇakavaseneva.	1610	
PA_tika-vin08_t:1610_1	Kathaṃ? Ādiyeyyāti ārāmaṃ abhiyuñjati, āpatti dukkaṭassa. Sāmikassa vimatiṃ uppādeti,	1610	
PA_tika-vin08_t:1610_2	āpatti thullaccayassa. Sāmiko “na mayhaṃ bhavissatī”ti dhuraṃ nikkhipati, āpatti	1610	
PA_tika-vin08_t:1610_3	pārājikassa. Hareyyāti aññassa bhaṇḍaṃ haranto sīse bhāraṃ theyyacitto āmasati, dukkaṭaṃ.	1610	
PA_tika-vin08_t:1610_4	Phandāpeti, thullaccayaṃ. Khandhaṃ oropeti, pārājikaṃ. Avahareyyāti upanikkhittaṃ	1610	
PA_tika-vin08_t:1610_5	bhaṇḍaṃ “dehi me bhaṇḍa”nti vuccamāno “nāhaṃ gaṇhāmī”ti bhaṇati, dukkaṭaṃ. Sāmikassa	1610	
PA_tika-vin08_t:1610_6	vimatiṃ uppādeti, thullaccayaṃ. Sāmiko “na mayhaṃ bhavissatī”ti dhuraṃ nikkhipati,	1610	
PA_tika-vin08_t:1610_7	pārājikaṃ. Iriyāpathaṃ vikopeyyāti “sahabhaṇḍahārakaṃ nessāmī”ti paṭhamaṃ pādaṃ atikkāmeti,	1610	
PA_tika-vin08_t:1610_8	thullaccayaṃ. Dutiyaṃ pādaṃ atikkāmeti, pārājikaṃ. Ṭhānā cāveyyāti thalaṭṭhaṃ bhaṇḍaṃ	1610	
PA_tika-vin08_t:1610_9	theyyacitto āmasati, dukkaṭaṃ. Phandāpeti, thullaccayaṃ. Ṭhānā cāveti, pārājikaṃ.	1610	
PA_tika-vin08_t:1610_10	Evaṃ tāva nānābhaṇḍapañcakaṃ veditabbaṃ. Sassāmikassa pana dāsassa vā tiracchānagatassa	16101	
PA_tika-vin08_t:1610_11	vā yathāvuttena abhiyogādinā nayena ādiyanaharaṇa avaharaṇa iriyāpathavikopana ṭhānācāvanavasena	16101	
PA_tika-vin08_t:1610_12	ekabhaṇḍapañcakaṃ veditabbaṃ. Tenāhu porāṇā –	16101	
PA_tika-vin08_t:1611	“Tattha nānekabhaṇḍānaṃ, pañcakānaṃ vasā pana;	161	
PA_tika-vin08_t:1612	Ādiyanādipañcakā, duvidhāti udīritā”ti.	161	
PA_tika-vin08_t:1613	Katamaṃ sāhatthikapañcakaṃ? Sāhatthiko āṇattiko nissaggiyo atthasādhako dhuranikkhepoti. Tathā hi vuttaṃ –	161	
PA_tika-vin08_t:1614	“Sāhatthāṇattiko ceva, nissaggiyotthasādhako;	161	
PA_tika-vin08_t:1615	Dhuranikkhepako cāti, idaṃ sāhatthapañcaka”nti.	161	
PA_tika-vin08_t:1616_0	Tattha sāhatthiko nāma parassa bhaṇḍaṃ sahatthā avaharati. Āṇattiko nāma “asukassa	1616	
PA_tika-vin08_t:1616_1	bhaṇḍaṃ avaharā”ti aññaṃ āṇāpeti. Nissaggiyo nāma suṅkaghātaparikappitokāsānaṃ anto	1616	
PA_tika-vin08_t:1616_2	ṭhatvā bahi pātanaṃ. Atthasādhako nāma “asukassa bhaṇḍaṃ yadā sakkosi, tadā taṃ avaharā”ti	1616	
PA_tika-vin08_t:1616_3	āṇāpeti. Tattha sace paro anantarāyiko hutvā taṃ avaharati, āṇāpakassa āṇattikkhaṇeyeva	1616	
PA_tika-vin08_t:1616_4	pārājikaṃ. Parassa vā pana telakumbhiyā pādagghanakaṃ telaṃ avassaṃ pivanakāni upāhanādīni	1616	
PA_tika-vin08_t:1616_5	pakkhipati, hatthato muttamatteyeva pārājikaṃ. Dhuranikkhepo pana ārāmābhiyogaupanikkhittabhaṇḍavasena	1616	
PA_tika-vin08_t:1616_6	veditabbo. Tāvakālikabhaṇḍadeyyāni adentassapi eseva nayoti idaṃ sāhatthikapañcakaṃ.	1616	
PA_tika-vin08_t:1617	Katamaṃ pubbapayogapañcakaṃ? Pubbapayogo sahapayogo saṃvidāvahāro saṅketakammaṃ nimittakammanti. Tena vuttaṃ –	161	
PA_tika-vin08_t:1618	“Pubbasahapayogo ca, saṃvidāharaṇaṃ tathā;	161	
PA_tika-vin08_t:1619	Saṅketakammaṃ nimittaṃ, idaṃ sāhatthapañcaka”nti.	161	
PA_tika-vin08_t:1620_0	Tattha āṇattivasena pubbapayogo veditabbo. Ṭhānācāvanavasena, khilādīni saṅkāmetvā	1620	
PA_tika-vin08_t:1620_1	khettādiggahaṇavasena ca sahapayogo veditabbo. Saṃvidāvahāro nāma “asukaṃ nāma bhaṇḍaṃ	1620	
PA_tika-vin08_t:1620_2	avaharissāmā”ti saṃvidahitvā sammantayitvā avaharaṇaṃ. Evaṃ saṃvidahitvā gatesu hi	1620	
PA_tika-vin08_t:1620_3	ekenapi tasmiṃ bhaṇḍe ṭhānā cāvite sabbesaṃ avahāro hoti. Saṅketakammaṃ nāma sañjānanakammaṃ.	1620	
PA_tika-vin08_t:1620_4	Sace hi purebhattādīsu yaṃ kiñci kālaṃ paricchinditvā “asukasmiṃ kāle itthannāmaṃ	1620	
PA_tika-vin08_t:1620_5	bhaṇḍaṃ avaharā”ti vutto saṅketato apacchā apure taṃ avaharati, saṅketakārakassa	1620	
PA_tika-vin08_t:1620_6	saṅketakaraṇakkhaṇeyeva avahāro. Nimittakammaṃ nāma saññuppādanatthaṃ akkhinikhaṇanādinimittakaraṇaṃ.	1620	
PA_tika-vin08_t:1620_7	Sace hi evaṃ katanimittato apacchā apure “yaṃ avaharā”ti vutto, taṃ avaharati, nimittakārakassa	1620	
PA_tika-vin08_t:1620_8	nimittakkhaṇeyeva avahāroti idaṃ pubbapayogapañcakaṃ.	1620	
PA_tika-vin08_t:1621	Katamaṃ theyyāvahārapañcakaṃ? Theyyāvahāro pasayhāvahāro parikappāvahāro paṭicchannāvahāro kusāvahāroti. Tena vuttaṃ –	162	
PA_tika-vin08_t:1622	“Theyyā pasayhā parikappā, paṭicchannā kusā tathā;	162	
PA_tika-vin08_t:1623	Avahārā ime pañca, theyyāvahārapañcaka”nti.	162	
PA_tika-vin08_t:1624_0	Tattha yo sandhicchedādīni katvā adissamāno avaharati, kūṭatulākūṭamānakūṭakahāpaṇādīhi	1624	
PA_tika-vin08_t:1624_1	vā vañcetvā gaṇhāti, tassevaṃ gaṇhato avahāro theyyāvahāroti veditabbo. Yo pana pasayha	1624	
PA_tika-vin08_t:1624_2	balakkārena paresaṃ santakaṃ gaṇhāti gāmaghātakādayo viya, attano pattabalito vā	1624	
PA_tika-vin08_t:1624_3	vuttanayeneva adhikaṃ gaṇhāti rājabhaṭādayo viya, tassevaṃ gaṇhato avahāro pasayhāvahāroti	1624	
PA_tika-vin08_t:1624_4	veditabbo. Parikappetvā gahaṇaṃ pana parikappāvahāro nāma.	1624	
PA_tika-vin08_t:1625_0	So bhaṇḍokāsassa vasena duvidho. Tatrāyaṃ bhaṇḍaparikappo – sāṭakatthiko antogabbhaṃ	1625	
PA_tika-vin08_t:1625_1	pavisitvā “sace sāṭako bhavissati, gaṇhissāmi. Sace suttaṃ, na gaṇhissāmī”ti parikappetvā	1625	
PA_tika-vin08_t:1625_2	andhakāre pasibbakaṃ gaṇhāti. Tatra ce sāṭako hoti, uddhāreyeva pārājikaṃ. Suttañce	1625	
PA_tika-vin08_t:1625_3	hoti, rakkhati. Bahi nīharitvā muñcitvā “sutta”nti ñatvā puna āharitvā ṭhapeti, rakkhatiyeva.	1625	
PA_tika-vin08_t:1625_4	“Sutta”nti ñatvāpi yaṃ laddhaṃ, taṃ gahetabbanti gacchati, padavārena kāretabbo.	1625	
PA_tika-vin08_t:1625_5	Bhūmiyaṃ ṭhapetvā gaṇhāti, uddhāre pārājikaṃ. “Coro coro”ti anubandho chaḍḍetvā palāyati,	1625	
PA_tika-vin08_t:1625_6	rakkhati. Sāmikā disvā gaṇhanti, rakkhatiyeva. Añño ce gaṇhāti, bhaṇḍadeyyaṃ. Sāmikesu	1625	
PA_tika-vin08_t:1625_7	nivattantesu sayaṃ disvā paṃsukūlasaññāya “pagevetaṃ mayā gahitaṃ, mama dāni santaka”nti	1625	
PA_tika-vin08_t:1625_8	gaṇhantassapi bhaṇḍadeyyameva. Tattha yvāyaṃ “sace sāṭako bhavissati, gaṇhissāmī”tiādinā	1625	
PA_tika-vin08_t:1625_9	nayena pavatto parikappo, ayaṃ bhaṇḍaparikappo nāma. Okāsaparikappo pana evaṃ veditabbo	1625	
PA_tika-vin08_t:1625_10	– ekacco pana parapariveṇādīni paviṭṭho kiñci lobhaneyyabhaṇḍaṃ disvā gabbhadvārapamukhaheṭṭhā	16251	
PA_tika-vin08_t:1625_11	pāsādadvārakoṭṭhakarukkhamūlādivasena paricchedaṃ katvā “sace maṃ etthantare passissanti,	16251	
PA_tika-vin08_t:1625_12	daṭṭhukāmatāya gahetvā vicaranto viya dassāmi. No ce passissanti, harissāmī”ti parikappeti,	16251	
PA_tika-vin08_t:1625_13	tassa taṃ ādāya parikappitaparicchedaṃ atikkantamatte avahāro hoti. Iti yvāyaṃ vuttanayeneva	16251	
PA_tika-vin08_t:1625_14	pavatto parikappo, ayaṃ okāsaparikappo nāma. Evamimesaṃ dvinnaṃ parikappānaṃ vasena	16251	
PA_tika-vin08_t:1625_15	parikappetvā gaṇhato avahāro parikappāvahāroti veditabbo.	16251	
PA_tika-vin08_t:1626_0	Paṭicchādetvā pana avaharaṇaṃ paṭicchannāvahāro. So evaṃ veditabbo – yo bhikkhu uyyānādīsu	1626	
PA_tika-vin08_t:1626_1	paresaṃ omuñcitvā ṭhapitaṃ aṅgulimuddikādiṃ disvā “pacchā gaṇhissāmī”ti paṃsunā vā	1626	
PA_tika-vin08_t:1626_2	paṇṇena vā paṭicchādeti, tassa ettāvatā uddhāro natthīti na tāva avahāro hoti. Yadā	1626	
PA_tika-vin08_t:1626_3	pana sāmikā vicinantā apassitvā “sve jānissāmā”ti sālayāva gatā honti, athassa taṃ	1626	
PA_tika-vin08_t:1626_4	uddharato uddhāre avahāro. “Paṭicchannakāleyeva etaṃ mama santaka”nti sakasaññāya	1626	
PA_tika-vin08_t:1626_5	vā “gatādāni te, chaḍḍitabhaṇḍaṃ ida”nti paṃsukūlasaññāya vā gaṇhantassa pana bhaṇḍadeyyaṃ.	1626	
PA_tika-vin08_t:1626_6	Tesu dutiyatatiyadivase āgantvā vicinitvā adisvā dhuranikkhepaṃ katvā gatesupi gahitaṃ	1626	
PA_tika-vin08_t:1626_7	bhaṇḍadeyyameva. Pacchā ñatvā codiyamānassa adadato sāmikānaṃ dhuranikkhepe avahāro	1626	
PA_tika-vin08_t:1626_8	hoti. Kasmā? Yasmā tassa payogena tehi na diṭṭhaṃ. Yo pana tathārūpaṃ bhaṇḍaṃ yathāṭhāne	1626	
PA_tika-vin08_t:1626_9	ṭhitaṃyeva appaṭicchādetvā theyyacitto pādena akkamitvā kaddame vā vālikāya vā paveseti,	1626	
PA_tika-vin08_t:1626_10	tassa pavesitamatteyeva avahāro.	16261	
PA_tika-vin08_t:1627_0	Kusaṃ saṅkāmetvā pana avaharaṇaṃ kusāvahāro nāma. Sopi evaṃ veditabbo – yo bhikkhu	1627	
PA_tika-vin08_t:1627_1	vilīvamayaṃ vā tālapaṇṇamayaṃ vā katasaññāṇaṃ yaṃ kiñci kusaṃ pātetvā cīvare bhājiyamāne	1627	
PA_tika-vin08_t:1627_2	attano koṭṭhāsassa samīpe ṭhitaṃ samagghataraṃ vā mahagghataraṃ vā samasamaṃ vā agghena	1627	
PA_tika-vin08_t:1627_3	parassa koṭṭhāsaṃ haritukāmo attano koṭṭhāse patitaṃ kusaṃ parassa koṭṭhāse pātetukāmatāya	1627	
PA_tika-vin08_t:1627_4	uddharati, rakkhati tāva. Parassa koṭṭhāse pātite rakkhateva. Yadā pana tasmiṃ patite	1627	
PA_tika-vin08_t:1627_5	parassa koṭṭhāsato parassa kusaṃ uddharati, uddhaṭamatte avahāro. Sace paṭhamataraṃ	1627	
PA_tika-vin08_t:1627_6	parassa koṭṭhāsato kusaṃ uddharati, attano koṭṭhāse pātetukāmatāya uddhāre rakkhati,	1627	
PA_tika-vin08_t:1627_7	pātanepi rakkhati. Attano koṭṭhāsato pana attano kusaṃ uddharato uddhāreyeva rakkhati,	1627	
PA_tika-vin08_t:1627_8	taṃ uddharitvā parakoṭṭhāse pātentassa hatthato muttamatte avahāro hoti, ayaṃ kusāvahāro.	1627	
PA_tika-vin08_t:1627_9	Ayamettha saṅkhepo, vitthāro pana samantapāsādikato gahetabbo.	1627	
PA_tika-vin08_t:1628	Tulayitvāti upaparikkhitvā.	162	
PA_tika-vin08_t:1629	Sāmīcīti vattaṃ, āpatti pana natthīti adhippāyo.	162	
PA_tika-vin08_t:1630_0	Mahājanasammaddoti mahājanasaṅkhobho. Bhaṭṭhe janakāyeti apagate janakāye. “Idañca	1630	
PA_tika-vin08_t:1630_1	kāsāvaṃ attano santakaṃ katvā etasseva bhikkhuno dehī”ti kiṃ kāraṇā evamāha? Cīvarassāmikena	1630	
PA_tika-vin08_t:1630_2	dhuranikkhepo kato, tasmā tassa adinnaṃ gahetuṃ na vaṭṭati. Avahārakopi vippaṭisārassa	1630	
PA_tika-vin08_t:1630_3	uppannakālato paṭṭhāya cīvarassāmikaṃ pariyesanto vicarati “dassāmī”ti, cīvarassāmikena	1630	
PA_tika-vin08_t:1630_4	ca “mameta”nti vutte etenapi avahārakena ālayo pariccatto, tasmā evamāha. Yadi evaṃ	1630	
PA_tika-vin08_t:1630_5	cīvarassāmikoyeva “attano santakaṃ gaṇhāhī”ti kasmā na vuttoti? Ubhinnaṃ kukkuccavinodanatthaṃ.	1630	
PA_tika-vin08_t:1630_6	Kathaṃ? Avahārakassa “mayā sahatthena na dinnaṃ, bhaṇḍadeyyameta”nti kukkuccaṃ uppajjeyya,	1630	
PA_tika-vin08_t:1630_7	itarassa “mayā paṭhamaṃ dhuranikkhepaṃ katvā pacchā adinnaṃ gahita”nti kukkuccaṃ uppajjeyyāti.	1630	
PA_tika-vin08_t:1631	Samagghanti appagghaṃ.	163	
PA_tika-vin08_t:1632	Dāruatthaṃ pharatīti dārūhi kattabbakiccaṃ sādheti. Mayi santetiādi sabbaṃ raññā pasādena vuttaṃ, therena pana “ananucchavikaṃ kata”nti na maññitabbaṃ.	163	
PA_tika-vin08_t:1633_0	Ekadivasaṃ dantakaṭṭhacchedanādinā yā ayaṃ agghahāni vuttā, sā bhaṇḍassāminā kiṇitvā	1633	
PA_tika-vin08_t:1633_1	gahitameva sandhāya vuttā. Sabbaṃ panetaṃ aṭṭhakathācariyappamāṇena gahetabbaṃ. Pāsāṇañca	1633	
PA_tika-vin08_t:1633_2	sakkharañca pāsāṇasakkharaṃ.	1633	
PA_tika-vin08_t:1634	“Dhāreyya atthaṃ vicakkhaṇo”ti imasseva vivaraṇaṃ “āpattiṃ vā anāpattiṃ vā”tiādi. “Sikkhāpadaṃ samaṃ tenā”ti ito pubbe ekā gāthā –	163	
PA_tika-vin08_t:1635	“Dutiyaṃ adutiyena, yaṃ jinena pakāsitaṃ;	163	
PA_tika-vin08_t:1636	Parājitakilesena, pārājikapadaṃ idhā”ti.	163	
PA_tika-vin08_t:1637_0	Tāya saddhiṃ ghaṭetvā adutiyena parājitakilesena jinena dutiyaṃ yaṃ idaṃ pārājikapadaṃ	1637	
PA_tika-vin08_t:1637_1	pakāsitaṃ, idha tena samaṃ anekanayavokiṇṇaṃ gambhīratthavinicchayaṃ aññaṃ kiñci	1637	
PA_tika-vin08_t:1637_2	sikkhāpadaṃ na vijjatīti yojanā. Tattha parājitakilesenāti santāne puna anuppattidhammatāpādane	1637	
PA_tika-vin08_t:1637_3	catūhi maggañāṇehi saha vāsanāya samucchinnasabbakilesena. Vimativinodaniyaṃ pana	1637	
PA_tika-vin08_t:1637_4	“parājitakilesenāti vijitakilesena, nikilesenāti attho”ti vuttaṃ. Idhāti imasmiṃ sāsane.	1637	
PA_tika-vin08_t:1638_0	Tenāti tena dutiyapārājikasikkhāpadena. Attho nāma pāḷiattho. Vinicchayo nāma pāḷimuttavinicchayo.	1638	
PA_tika-vin08_t:1638_1	Attho ca vinicchayo ca atthavinicchayā, te gambhīrā yasminti gambhīratthavinicchayaṃ.	1638	
PA_tika-vin08_t:1638_2	Vatthumhi otiṇṇeti codanāvasena vā attanāva attano vītikkamārocanavasena vā saṅghamajjhe	1638	
PA_tika-vin08_t:1638_3	adinnādānavatthusmiṃ otiṇṇe. Etthāti otiṇṇe vatthusmiṃ. Vinicchayoti āpattānāpattiniyamanaṃ.	1638	
PA_tika-vin08_t:1638_4	Avatvāvāti “tvaṃ pārājikaṃ āpanno”ti avatvāva. Kappiyepi ca vatthusminti attanā gahetuṃ	1638	
PA_tika-vin08_t:1638_5	kappiye mātupituādisantakepi vatthusmiṃ. Lahuvattinoti theyyacittuppādena lahuparivattino.	1638	
PA_tika-vin08_t:1638_6	Āsīvisanti sīghameva sakalasarīre pharaṇasamatthavisaṃ.	1638	
PA_tika-vin08_t:1639_0	233. Pakatimanussehi uttaritarānaṃ buddhādiuttamapurisānaṃ adhigamadhammoti uttarimanussadhammo,	1639	
PA_tika-vin08_t:1639_1	tassa paresaṃ ārocanaṃ uttarimanussadhammārocanaṃ. Taṃ vinicchinantena cha ṭhānāni	1639	
PA_tika-vin08_t:1639_2	sodhetabbānīti yojanā. Tattha kiṃ te adhigatanti adhigamapucchā. Kinti te adhigatanti	1639	
PA_tika-vin08_t:1639_3	upāyapucchā. Kadā te adhigatanti kālapucchā. Kattha te adhigatanti okāsapucchā. Katame	1639	
PA_tika-vin08_t:1639_4	te kilesā pahīnāti pahīnakilesapucchā. Katamesaṃ tvaṃ dhammānaṃ lābhīti paṭiladdhadhammapucchā.	1639	
PA_tika-vin08_t:1639_5	Idāni tameva chaṭṭhānavisodhanaṃ vitthāretumāha “sace hī”tiādi. Tattha ettāvatāti	1639	
PA_tika-vin08_t:1639_6	ettakena byākaraṇavacanamattena na sakkāro kātabbo. Byākaraṇañhi ekassa ayāthāvatopi	1639	
PA_tika-vin08_t:1639_7	hotīti. Imesu chasu ṭhānesu sodhanatthaṃ evaṃ vattabboti yathā nāma jātarūpapatirūpakampi	1639	
PA_tika-vin08_t:1639_8	jātarūpaṃ viya khāyatīti jātarūpaṃ nighaṃsanatāpanachedanehi sodhetabbaṃ, evameva	1639	
PA_tika-vin08_t:1639_9	idāneva vuttesu chasu ṭhānesu pakkhipitvā sodhanatthaṃ vattabbo. Vimokkhādīsūti ādi-saddena	1639	
PA_tika-vin08_t:1639_10	samāpattiñāṇadassanamaggabhāvanāphalasacchikiriyādiṃ saṅgaṇhāti. Pākaṭo hoti adhigatavisesassa	16391	
PA_tika-vin08_t:1639_11	satisammosābhāvato. Sesapucchāsupi “pākaṭo hotī”ti pade eseva nayo.	16391	
PA_tika-vin08_t:1640_0	Sabbesañhi attanā adhigatamaggena pahīnā kilesā pākaṭā hontīti idaṃ yebhuyyavasena	1640	
PA_tika-vin08_t:1640_1	vuttaṃ. Kassaci hi attanā adhigatamaggavajjhakilesesu sandeho uppajjatiyeva mahānāmassa	1640	
PA_tika-vin08_t:1640_2	sakkassa viya. So hi sakadāgāmī samānopi “tassa mayhaṃ, bhante, evaṃ hoti – ko su	1640	
PA_tika-vin08_t:1640_3	nāma me dhammo ajjhattaṃ appahīno, yena me ekadā lobhadhammāpi cittaṃ pariyādāya	1640	
PA_tika-vin08_t:1640_4	tiṭṭhanti, dosadhammāpi cittaṃ pariyādāya tiṭṭhanti, mohadhammāpi cittaṃ pariyādāya	1640	
PA_tika-vin08_t:1640_5	tiṭṭhantī”ti bhagavantaṃ pucchi. Ayaṃ kira rājā sakadāgāmimaggena lobhadosamohā niravasesā	1640	
PA_tika-vin08_t:1640_6	pahīyantīti saññī ahosīti.	1640	
PA_tika-vin08_t:1641_0	Yāya paṭipadāya yassa ariyamaggo āgacchati, sā pubbabhāgapaṭipatti āgamanapaṭipadā.	1641	
PA_tika-vin08_t:1641_1	Sodhetabbāti suddhā, udāhu na suddhāti vicāraṇavasena sodhetabbā. “Na sujjhatīti	1641	
PA_tika-vin08_t:1641_2	tattha tattha pamādapaṭipattisambhavato. Apanetabboti attano paṭiññāya apanetabbo”ti	1641	
PA_tika-vin08_t:1641_3	sāratthadīpaniyaṃ. Vimativinodaniyaṃ pana “na sujjhatīti pucchiyamāno paṭipattikkamaṃ	1641	
PA_tika-vin08_t:1641_4	ullaṅghitvā kathesi. Apanetabboti tayā vuttakkamenāyaṃ dhammo na sakkā adhigantunti	1641	
PA_tika-vin08_t:1641_5	adhigatamānato apanetabbo”ti vuttaṃ. “Sujjhatī”ti vatvā sujjhanākāraṃ dassetuṃ “dīgharatta”ntiādi	1641	
PA_tika-vin08_t:1641_6	vuttaṃ. Paññāyatīti etthāpi “yadī”ti padaṃ ānetvā yadi so bhikkhu tāya paṭipadāya	1641	
PA_tika-vin08_t:1641_7	paññāyatīti sambandho. Catūsu paccayesu alaggattā “ākāse pāṇisamena cetasā”ti vuttaṃ.	1641	
PA_tika-vin08_t:1641_8	Vuttasadisaṃ byākaraṇaṃ hotīti yojanā. Tattha vuttasadisanti tassa bhikkhuno byākaraṇaṃ	1641	
PA_tika-vin08_t:1641_9	imasmiṃ sutte vuttena sadisaṃ, samanti attho. Khīṇāsavassa paṭipattisadisā paṭipatti	1641	
PA_tika-vin08_t:1641_10	hotīti dīgharattaṃ suvikkhambhitakilesattā, idañca arahattaṃ paṭijānantassa vasena	16411	
PA_tika-vin08_t:1641_11	vuttaṃ. Tenāha “khīṇāsavassa nāmā”tiādi. Khīṇāsavassa nāma…pe… na hotīti pahīnavipallāsattā,	16411	
PA_tika-vin08_t:1641_12	jīvitanikantiyā ca abhāvato na hoti, puthujjanassa pana appahīnavipallāsattā jīvitanikantisabbhāvato	16411	
PA_tika-vin08_t:1641_13	ca appamattakenapi hoti, evaṃ suvikkhambhitakilesassa vattanasekkhadhammapaṭijānanaṃ	16411	
PA_tika-vin08_t:1641_14	iminā bhayuppādanena, ambilādidassane kheḷuppādādinā ca na sakkā vīmaṃsituṃ, tasmā	16411	
PA_tika-vin08_t:1641_15	tassa vacaneneva taṃ saddhātabbaṃ.	16411	
PA_tika-vin08_t:1642_0	Ayaṃ bhikkhu sampannaveyyākaraṇoti idaṃ na kevalaṃ abhāyanakameva sandhāya vuttaṃ	1642	
PA_tika-vin08_t:1642_1	ekaccassa sūrajātikassa puthujjanassapi abhāyanato, rajjanīyārammaṇānaṃ badarasāḷavādiambilamaddanādīnaṃ	1642	
PA_tika-vin08_t:1642_2	upayojanepi kheḷuppādāditaṇhuppattirahitaṃ sabbathā suvisodhitameva sandhāya vuttanti veditabbaṃ.	1642	
PA_tika-vin08_t:1643_0	234. “Nīharitvāti sāsanato nīharitvā”ti sāratthadīpaniyaṃ vuttaṃ, vimativinodaniyaṃ	1643	
PA_tika-vin08_t:1643_1	pana “nīharitvāti pāḷito uddharitvā”ti. Tathā hi “pañcahupāli, aṅgehi samannāgatena	1643	
PA_tika-vin08_t:1643_2	bhikkhunā nānuyuñjitabbaṃ. Katamehi pañcahi? Suttaṃ na jānāti, suttānulomaṃ na jānātī”tiādipāḷito	1643	
PA_tika-vin08_t:1643_3	suttaṃ suttānulomañca nīhariṃsu, “anāpatti evaṃ amhākaṃ ācariyānaṃ uggaho paripucchāti	1643	
PA_tika-vin08_t:1643_4	bhaṇatī”ti evamādito ācariyavādaṃ, “āyasmā upāli evamāha ‘anāpatti āvuso supinantenā”ti	1643	
PA_tika-vin08_t:1643_5	evamādito attanomatiṃ nīhariṃsu. Sā ca therassa attanomati suttena saṅgahitattā suttaṃ	1643	
PA_tika-vin08_t:1643_6	jātaṃ, evamaññāpi suttādīhi saṅgahitāva gahetabbā, netarāti veditabbaṃ. Atha vā nīharitvāti	1643	
PA_tika-vin08_t:1643_7	vibhajitvā, sāṭṭhakathaṃ sakalaṃ vinayapiṭakaṃ suttādīsu catūsu padesesu pakkhipitvā	1643	
PA_tika-vin08_t:1643_8	catudhā vibhajitvā vinayaṃ pakāsesuṃ tabbinimuttassa abhāvāti adhippāyo. Vajirabuddhiṭīkāyampi	1643	
PA_tika-vin08_t:1643_9	“nīharitvāti ettha sāsanato nīharitvāti attho…pe… tāya hi attanomatiyā thero etadaggaṭṭhapanaṃ	1643	
PA_tika-vin08_t:1643_10	labhati. Apica vuttañhetaṃ bhagavatā ‘anupasampannena paññattena vā apaññattena vā	16431	
PA_tika-vin08_t:1643_11	vuccamāno…pe… anādariyaṃ karoti, āpatti dukkaṭassā’ti. Tattha hi paññattaṃ nāma suttaṃ,	16431	
PA_tika-vin08_t:1643_12	sesattayaṃ apaññattaṃ nāma. Tenāyaṃ ‘catubbidhañhi vinayaṃ, mahātherā’ti gāthā suvuttā”ti vuttaṃ.	16431	
PA_tika-vin08_t:1644_0	Vuttanti milindapañhe nāgasenattherena vuttaṃ. Pajjate anena atthoti padaṃ, bhagavatā	1644	
PA_tika-vin08_t:1644_1	kaṇṭhādivaṇṇuppattiṭṭhānaṃ āhacca visesetvā bhāsitaṃ padaṃ āhaccapadaṃ, bhagavatoyeva	1644	
PA_tika-vin08_t:1644_2	vacanaṃ. Tenāha “āhaccapadanti suttaṃ adhippeta”nti sāratthadīpaniyaṃ vuttaṃ. Vimativinodaniyaṃ	1644	
PA_tika-vin08_t:1644_3	pana “kaṇṭhādivaṇṇuppattiṭṭhānakaraṇādīhi nīharitvā attano vacīviññattiyāva bhāsitaṃ	1644	
PA_tika-vin08_t:1644_4	vacanaṃ āhaccapada”nti vuttaṃ. Vajirabuddhiṭīkāyaṃ pana “aṭṭha vaṇṇaṭṭhānāni āhacca	1644	
PA_tika-vin08_t:1644_5	vuttena padanikāyenāti attho, udāhaṭena kaṇṭhokkantena padasamūhenāti adhippāyo”ti	1644	
PA_tika-vin08_t:1644_6	vuttaṃ. “Idaṃ kappati, idaṃ na kappatī”ti evaṃ avisesetvā “yaṃ bhikkhave mayā ‘idaṃ	1644	
PA_tika-vin08_t:1644_7	na kappatī’ti appaṭikkhittaṃ, tañce akappiyaṃ anulometi, kappiyaṃ paṭibāhati, taṃ	1644	
PA_tika-vin08_t:1644_8	vo na kappatī”tiādinā vuttasāmaññalakkhaṇaṃ idha rasoti adhippetanti āha “rasoti	1644	
PA_tika-vin08_t:1644_9	suttānuloma”nti. Rasoti sāro “pattaraso”tiādīsu viya, paṭikkhittānuññātasuttasāroti	1644	
PA_tika-vin08_t:1644_10	attho. Rasoti vā lakkhaṇaṃ paṭivatthukaṃ anuddharitvā lakkhaṇānulomena vuttattā.	16441	
PA_tika-vin08_t:1644_11	Rasenāti tassa āhaccabhāsitassa rasena, tato uddhaṭena vinicchayenāti attho. Suttachāyā	16441	
PA_tika-vin08_t:1644_12	viya hi suttānulomanti. Dhammasaṅgāhakapabhutiācariyaparamparato ānītā aṭṭhakathātanti	16441	
PA_tika-vin08_t:1644_13	idha “ācariyavaṃso”ti adhippetāti āha “ācariyavaṃsoti ācariyavādo”ti, ācariyavādo	16441	
PA_tika-vin08_t:1644_14	“ācariyavaṃso”ti vutto pāḷiyaṃ vuttānaṃ ācariyānaṃ paramparāya ābhatova pamāṇanti	16441	
PA_tika-vin08_t:1644_15	dassanatthaṃ. Adhippāyoti kāraṇopapattisiddho uhāpohanayapavatto paccakkhādipamāṇapatirūpako.	16441	
PA_tika-vin08_t:1644_16	Adhippāyoti ettha “attanomatī”ti keci atthaṃ vadanti.	16441	
PA_tika-vin08_t:1645	Vinayapiṭake pāḷīti idha adhikāravasena vuttaṃ, sesapiṭakesupi suttādicatunayā yathānurūpaṃ labbhanteva.	164	
PA_tika-vin08_t:1646_0	“Mahāpadesāti mahāokāsā. Mahantāni vinayassa patiṭṭhāpanaṭṭhānāni, yesu patiṭṭhāpito	1646	
PA_tika-vin08_t:1646_1	vinayo vinicchinīyati asandehato, mahantāni vā kāraṇāni mahāpadesā, mahantāni vinayavinicchayakāraṇānīti	1646	
PA_tika-vin08_t:1646_2	vuttaṃ hoti. Atthato pana ‘yaṃ bhikkhave’tiādinā vuttāsādhippāyā pāḷiyeva mahāpadesāti	1646	
PA_tika-vin08_t:1646_3	vadanti. Tenevāha ‘ye bhagavatā evaṃ vuttā’tiādi. Ime ca mahāpadesā khandhake āgatā,	1646	
PA_tika-vin08_t:1646_4	tasmā tesaṃ vinicchayakathā tattheva āvi bhavissatīti idha na vuccatī”ti sāratthadīpaniyaṃ	1646	
PA_tika-vin08_t:1646_5	vuttaṃ. Vimativinodaniyaṃ pana “mahāpadesāti mahāokāsā mahāvisayā, te atthato ‘yaṃ	1646	
PA_tika-vin08_t:1646_6	bhikkhavetiādipāḷivasena akappiyānulomato kappiyānulomato ca puggalehi nayato tathā	1646	
PA_tika-vin08_t:1646_7	tathā gayhamānā atthanayā eva. Te hi bhagavatā sarūpato avuttesupi paṭikkhittānulomesu	1646	
PA_tika-vin08_t:1646_8	anuññātānulomesu ca sesesu kiccesu nivattipavattihetutāya mahāgocarāti ‘mahāpadesā’ti	1646	
PA_tika-vin08_t:1646_9	vuttā, na pana ‘yaṃ bhikkhave mayā idaṃ na kappatī’tiādinā vuttā sādhippāyā pāḷiyeva	1646	
PA_tika-vin08_t:1646_10	tassā sutte paviṭṭhattā. ‘Suttānulomampi sutte otāretabbaṃ…pe… suttameva balavatara’nti	16461	
PA_tika-vin08_t:1646_11	hi vuttaṃ. Na hesā sādhippāyā pāḷi sutte otāretabbā, na gahetabbā vā hoti. Yenāyaṃ	16461	
PA_tika-vin08_t:1646_12	suttānulomaṃ siyā, tasmā imaṃ pāḷiadhippāyaṃ nissāya puggalehi gahitā yathāvuttaatthāva	16461	
PA_tika-vin08_t:1646_13	suttānulomaṃ, taṃpakāsakattā pana ayaṃ pāḷipi suttānulomanti gahetabbaṃ. Tenāha ‘ye	16461	
PA_tika-vin08_t:1646_14	bhagavatā evaṃ vuttā’tiādi. ‘Yaṃ bhikkhave’tiādipāḷinayena hi puggalehi gahitabbā	16461	
PA_tika-vin08_t:1646_15	ye akappiyānulomādayo atthā vuttā, te mahāpadesāti attho”ti vuttaṃ.	16461	
PA_tika-vin08_t:1647_0	Vajirabuddhiṭīkāyampi “parivāraṭṭhakathāyaṃ idha ca kiñcāpi ‘suttānulomaṃ nāma cattāro	1647	
PA_tika-vin08_t:1647_1	mahāpadesā’ti vuttaṃ, atha kho mahāpadesanayasiddhaṃ paṭikkhittāpaṭikkhittaṃ anuññātānanuññātaṃ	1647	
PA_tika-vin08_t:1647_2	kappiyākappiyanti atthato vuttaṃ hoti. Tattha yasmā ‘ṭhānaṃ okāso padesoti kāraṇavevacanāni	1647	
PA_tika-vin08_t:1647_3	‘aṭṭhānametaṃ, ānanda, anavakāso’tiādi sāsanato, ‘niggahaṭṭhāna’nti ca ‘asandiṭṭhiṭṭhāna’nti	1647	
PA_tika-vin08_t:1647_4	ca ‘asandiṭṭhi ca pana padeso’ti ca lokato, tasmā mahāpadesāti mahākāraṇānīti attho.	1647	
PA_tika-vin08_t:1647_5	Kāraṇaṃ nāma ñāpako hetu idhādhippetaṃ, mahantabhāvo pana tesaṃ mahāvisayattā mahābhūtānaṃ	1647	
PA_tika-vin08_t:1647_6	viya. Te duvidhā vinayamahāpadesā suttantikamahāpadesā cāti. Tattha vinayamahāpadesā	1647	
PA_tika-vin08_t:1647_7	vinaye yogaṃ gacchanti, itare ubhayatthāpi, teneva parivāre anuyogavatte ‘dhammaṃ	1647	
PA_tika-vin08_t:1647_8	na jānāti, dhammānulomaṃ na jānātī’ti” vuttaṃ. Tattha dhammanti ṭhapetvā vinayapiṭakaṃ	1647	
PA_tika-vin08_t:1647_9	avasesaṃ piṭakadvayaṃ, dhammānulomanti suttantike cattāro mahāpadesetiādi.	1647	
PA_tika-vin08_t:1648_0	Yadi sāpi tattha tattha bhagavatā pavattitā pakiṇṇakadesanāva aṭṭhakathā, sā pana	1648	
PA_tika-vin08_t:1648_1	dhammasaṅgāhakehi paṭhamaṃ tīṇi piṭakāni saṅgāyitvā tassa atthavaṇṇanānurūpeneva	1648	
PA_tika-vin08_t:1648_2	vācanāmaggaṃ āropitattā “ācariyavādo”ti vuccati “ācariyā vadanti saṃvaṇṇenti pāḷiṃ	1648	
PA_tika-vin08_t:1648_3	etenā”ti katvā. Tenāha “ācariyavādo nāma…pe… aṭṭhakathātantī”ti. Tisso hi saṅgītiyo	1648	
PA_tika-vin08_t:1648_4	āruḷhoyeva buddhavacanassa atthasaṃvaṇṇanābhūto kathāmaggo mahāmahindattherena tambapaṇṇidīpaṃ	1648	
PA_tika-vin08_t:1648_5	ābhato, pacchā tambapaṇṇiyehi mahātherehi sīhaḷabhāsāya ṭhapito nikāyantaraladdhisaṅkarapariharaṇatthaṃ.	1648	
PA_tika-vin08_t:1648_6	Bhagavato pakiṇṇakadesanābhūtā ca suttānulomabhūtā ca aṭṭhakathā yasmā dhammasaṅgāhakattherehi	1648	
PA_tika-vin08_t:1648_7	pāḷivaṇṇanākkamena saṅgahetvā vuttā, tasmā ācariyavādoti vuttā. Etena ca aṭṭhakathā	1648	
PA_tika-vin08_t:1648_8	suttasuttānulomesu atthato saṅgayhatīti veditabbaṃ. Yathā ca esā, evaṃ attanomatipi	1648	
PA_tika-vin08_t:1648_9	pamāṇabhūtā. Na hi bhagavato vacanaṃ vacanānulomañca anissāya aggasāvakādayopi attano	1648	
PA_tika-vin08_t:1648_10	ñāṇabalena suttābhidhammavinayesu kiñci sammutiparamatthabhūtaṃ atthaṃ vattuṃ sakkonti,	16481	
PA_tika-vin08_t:1648_11	tasmā sabbampi vacanaṃ sutte suttānulome ca saṅgayhati. Visuṃ pana aṭṭhakathādīnaṃ	16481	
PA_tika-vin08_t:1648_12	saṅgahitattā tadavasesaṃ suttasuttānulomato gahetvā catudhā vinayo niddiṭṭho.	16481	
PA_tika-vin08_t:1649_0	Kiñcāpi attanomati suttādīhi saṃsanditvāva parikappīyati, tathāpi sā na suttādīsu	1649	
PA_tika-vin08_t:1649_1	visesato niddiṭṭhāti āha “suttasuttānulomaācariyavāde muñcitvā”ti. Anubuddhiyāti	1649	
PA_tika-vin08_t:1649_2	suttādīniyeva anugatabuddhiyā. Nayaggāhenāti suttādito labbhamānanayaggahaṇena. Attanomatiṃ	1649	
PA_tika-vin08_t:1649_3	sāmaññato paṭhamaṃ dassetvā idāni tameva visesetvā dassento “apicā”tiādimāha. Tattha	1649	
PA_tika-vin08_t:1649_4	“suttantābhidhammavinayaṭṭhakathāsū”ti vacanato piṭakattayassapi sādhāraṇā esā kathāti	1649	
PA_tika-vin08_t:1649_5	veditabbā. Theravādoti mahāsumattherādīnaṃ gāho. Idāni tattha paṭipajjitabbākāraṃ	1649	
PA_tika-vin08_t:1649_6	dassento āha “taṃ panā”tiādi. Tattha atthenāti attanā nayato gahitena atthena. Pāḷinti	1649	
PA_tika-vin08_t:1649_7	attano gāhassa nissayabhūtaṃ sāṭṭhakathaṃ pāḷiṃ. Pāḷiyāti tappaṭikkhepatthaṃ parenābhatāya	1649	
PA_tika-vin08_t:1649_8	sāṭṭhakathāya pāḷiyā, attanā gahitaṃ atthaṃ nissāya, pāḷiñca saṃsanditvāti attho.	1649	
PA_tika-vin08_t:1649_9	Ācariyavādeti attanā parena ca samuddhaṭaaṭṭhakathāya. Otāretabbāti ñāṇena anuppavesetabbā.	1649	
PA_tika-vin08_t:1649_10	Otarati ceva sameti cāti attanā uddhaṭehi saṃsandanavasena otarati, parena uddhaṭena	16491	
PA_tika-vin08_t:1649_11	sameti. Sabbadubbalāti asabbaññupuggalassa dosavāsanāya yāthāvato atthasampaṭipattiabhāvato vuttaṃ.	16491	
PA_tika-vin08_t:1650_0	Pamādapāṭhavasena ācariyavādassa suttānulomena asaṃsandanāpi siyāti āha “itaro na	1650	
PA_tika-vin08_t:1650_1	gahetabbo”ti. Samentameva gahetabbanti ye suttena saṃsandanti, evarūpāva atthā mahāpadesato	1650	
PA_tika-vin08_t:1650_2	uddharitabbāti dasseti tathā tathā uddhaṭaatthānaṃyeva suttānulomattā. Tenāha “suttānulomato	1650	
PA_tika-vin08_t:1650_3	hi suttameva balavatara”nti. Atha vā suttānulomassa suttekadesattepi sutte viya “idaṃ	1650	
PA_tika-vin08_t:1650_4	kappati, idaṃ na kappatī”ti paricchinditvā āhaccabhāsitaṃ kiñci natthīti āha “suttā…pe…	1650	
PA_tika-vin08_t:1650_5	balavatara”nti. Appaṭivattiyanti appaṭibāhiyaṃ. Kārakasaṅghasadisanti pamāṇattā saṅgītikārakasaṅghasadisaṃ.	1650	
PA_tika-vin08_t:1650_6	“Buddhānaṃ ṭhitakālasadisa”nti iminā buddhānaṃyeva kathitadhammabhāvaṃ dasseti, dharamānabuddhasadisanti	1650	
PA_tika-vin08_t:1650_7	vuttaṃ hoti. Sutte hi paṭibāhite buddhova paṭibāhito hoti. “Sakavādī suttaṃ gahetvā	1650	
PA_tika-vin08_t:1650_8	kathetīti sakavādī attano suttaṃ gahetvā voharati. Paravādī suttānulomanti aññanikāyavādī	1650	
PA_tika-vin08_t:1650_9	attano nikāye suttānulomaṃ gahetvā kathetī”ti sāratthadīpaniyaṃ vuttaṃ.	1650	
PA_tika-vin08_t:1651_0	Vimativinodaniyaṃ pana “sakavādī suttaṃ gahetvā kathetītiādīsu yo yathābhūtamatthaṃ	1651	
PA_tika-vin08_t:1651_1	gahetvā kathanasīlo, so sakavādī. Suttanti saṅgītittayāruḷhaṃ pāḷivacanaṃ. Paravādīti	1651	
PA_tika-vin08_t:1651_2	mahāvihāravāsī vā hotu aññanikāyavāsī vā, yo viparītato atthaṃ gahetvā kathanasīlo,	1651	
PA_tika-vin08_t:1651_3	sova idha ‘paravādī’ti vutto. Suttānulomanti saṅgītittayāruḷhaṃ vā anāruḷhaṃ vā yaṃ	1651	
PA_tika-vin08_t:1651_4	kiñci vipallāsato vā vañcanāya vā ‘saṅgītittayāgatamida’nti dassiyamānaṃ suttānulomaṃ.	1651	
PA_tika-vin08_t:1651_5	Keci ‘aññanikāye suttānuloma’nti vadanti, taṃ na yuttaṃ sakavādīparavādīnaṃ ubhinnampi	1651	
PA_tika-vin08_t:1651_6	saṅgītittayāruḷhasuttādīnameva gahetabbato. Tathā hi vakkhati ‘tisso saṅgītiyo āruḷhaṃ	1651	
PA_tika-vin08_t:1651_7	pāḷiāgataṃ paññāyati, gahetabba’ntiādi. Na hi sakavādī aññanikāyasuttādiṃ pamāṇato	1651	
PA_tika-vin08_t:1651_8	gaṇhāti. Yena tesu suttādīsu dassitesu tattha ṭhātabbaṃ bhaveyya, vakkhati ca ‘paro	1651	
PA_tika-vin08_t:1651_9	tassa akappiyabhāvasādhakaṃ suttato bahuṃ kāraṇañca vinicchayañca dasseti…pe… sādhūti	1651	
PA_tika-vin08_t:1651_10	sampaṭicchitvā akappiyeyeva ṭhātabba’nti, tasmā paravādināpi saṅgītittaye anāruḷhampi	16511	
PA_tika-vin08_t:1651_11	anāruḷhamicceva dassīyati, kevalaṃ tassa tassa suttādino saṅgītittaye anāgatassa	16511	
PA_tika-vin08_t:1651_12	kūṭatā, āgatassa ca byañjanacchāyāya aññathā adhippāyayojanā ca visesā, tattha ca	16511	
PA_tika-vin08_t:1651_13	yaṃ kūṭaṃ, taṃ apanīyati. Yaṃ aññathā yojitaṃ, taṃ tassa viparītatādassanatthaṃ tadaññena	16511	
PA_tika-vin08_t:1651_14	suttādinā saṃsandanā karīyati. Yo pana paravādinā gahito adhippāyo suttantādinā saṃsandati,	16511	
PA_tika-vin08_t:1651_15	so sakavādināpi attano gāhaṃ vissajjetvā gahetabboti ubhinnampi saṅgītittayāgatameva	16511	
PA_tika-vin08_t:1651_16	suttaṃ pamāṇanti veditabbaṃ. Teneva kathāvatthupakaraṇe ‘sakavāde pañca suttasatāni	16511	
PA_tika-vin08_t:1651_17	paravāde pañcā’ti, suttasahassampi adhippāyaggahaṇanānattena saṅgītittayāgatameva	16511	
PA_tika-vin08_t:1651_18	gahitaṃ, na nikāyantare”ti vuttaṃ.	16511	
PA_tika-vin08_t:1652_0	Vajirabuddhiṭīkāyaṃ pana “paravādīti amhākaṃ samayavijānanako aññanikāyikoti vuttaṃ.	1652	
PA_tika-vin08_t:1652_1	Paravādī suttānulomanti kathaṃ? ‘Aññatra udakadantaponā’ti suttaṃ sakavādissa, tadanulomato	1652	
PA_tika-vin08_t:1652_2	nāḷikeraphalassa udakampi udakameva hotīti paravādī ca.	1652	
PA_tika-vin08_t:1653	‘Nāḷikerassa yaṃ toyaṃ, purāṇaṃ pittavaḍḍhanaṃ;	165	
PA_tika-vin08_t:1654	Tameva taruṇaṃ toyaṃ, pittaghaṃ balavaḍḍhana’nti. –	165	
PA_tika-vin08_t:1655_0	Evaṃ paravādinā vutte sakavādī dhaññaphalassa gatikattā, āhāratthassa ca pharaṇato	1655	
PA_tika-vin08_t:1655_1	‘yāvakālikameva ta’nti vadanto paṭikkhipatī”ti. Khepaṃ vā garahaṃ vā akatvāti “kiṃ	1655	
PA_tika-vin08_t:1655_2	iminā”ti khepaṃ paṭikkhepaṃ chaḍḍanaṃ vā “kimesa bālo vadati, kimesa bālo jānātī”ti	1655	
PA_tika-vin08_t:1655_3	garahaṃ nindaṃ vā akatvā. Suttānulomanti attanā avuttaṃ aññanikāye suttānulomaṃ.	1655	
PA_tika-vin08_t:1655_4	“Sutte otāretabbanti sakavādinā sutte otāretabba”nti sāratthadīpaniyaṃ. Vimativinodaniyaṃ	1655	
PA_tika-vin08_t:1655_5	pana “sutte otāretabbanti yassa suttassa anulomanato idaṃ suttānulomaṃ akāsi, tasmiṃ,	1655	
PA_tika-vin08_t:1655_6	tadanurūpe vā aññatarasmiṃ sutte attanā gahitaṃ suttānulomaṃ atthato saṃsandanavasena	1655	
PA_tika-vin08_t:1655_7	otāretabbaṃ. ‘Iminā ca iminā ca kāraṇena imasmiṃ sutte saṃsandatī’ti saṃsandetvā	1655	
PA_tika-vin08_t:1655_8	dassetabbanti attho”ti vuttaṃ. Suttasmiṃyeva ṭhātabbanti attano sutteyeva ṭhātabbaṃ.	1655	
PA_tika-vin08_t:1655_9	Ayanti sakavādī. Paroti paravādī. Ācariyavādo sutte otāretabboti yassa suttassa saṃvaṇṇanāvasena	1655	
PA_tika-vin08_t:1655_10	ayaṃ ācariyavādo pavatto, tasmiṃ, tādise ca aññasmiṃ sutte pubbāparaatthasaṃsandanavasena	16551	
PA_tika-vin08_t:1655_11	otāretabbaṃ. Gārayhācariyavādoti pamādalikhito, bhinnaladdhikehi ca ṭhapito, esa nayo sabbattha.	16551	
PA_tika-vin08_t:1656_0	Vajirabuddhiṭīkāyaṃ pana – paro ācariyavādanti “suṅkaṃ pariharatīti ettha upacāraṃ	1656	
PA_tika-vin08_t:1656_1	okkamitvā kiñcāpi pariharati, avahāro evā”ti aṭṭhakathāvacanato “tathā karonto pārājikamāpajjatī”ti	1656	
PA_tika-vin08_t:1656_2	paravādinā vutte sakavādī “suṅkaṃ pariharati, āpatti dukkaṭassā”ti suttaṃ tattheva	1656	
PA_tika-vin08_t:1656_3	āgatamahāaṭṭhakathāvacanena saddhiṃ dassetvā paṭisedheti. Tathā karontassa dukkaṭamevāti.	1656	
PA_tika-vin08_t:1656_4	Paro attanomatinti ettha “purebhattaṃ parasantakaṃ avaharāti purebhattameva harissāmīti	1656	
PA_tika-vin08_t:1656_5	vāyamantassa pacchābhattaṃ hoti, purebhattapayogova so, tasmā mūlaṭṭho na muccatīti	1656	
PA_tika-vin08_t:1656_6	tumhākaṃ theravādattā mūlaṭṭhassa pārājikamevā”ti paravādinā vutte sakavādī “taṃ	1656	
PA_tika-vin08_t:1656_7	saṅketaṃ pure vā pacchā vā taṃ bhaṇḍaṃ avaharati, mūlaṭṭhassa anāpattī”ti suttaṃ	1656	
PA_tika-vin08_t:1656_8	dassetvā paṭikkhipati.	1656	
PA_tika-vin08_t:1657_0	Paro suttanti “aniyatahetudhammo sammattaniyatahetudhammassa ārammaṇapaccayena paccayo”ti	1657	
PA_tika-vin08_t:1657_1	suttaṃ paṭṭhāne likhitaṃ dassetvā “ariyamaggassa na nibbānamevārammaṇa”nti paravādinā	1657	
PA_tika-vin08_t:1657_2	vutte sakavādī ārammaṇattikādisuttānulomena otaratīti paṭikkhipati. Suttānulome otarantaṃyeva	1657	
PA_tika-vin08_t:1657_3	hi suttaṃ nāma, netaraṃ. Tena vuttaṃ “pāḷiāgataṃ paññāyatī”ti ettakenapi siddhe “tisso	1657	
PA_tika-vin08_t:1657_4	saṅgītiyo āruḷhaṃ pāḷiāgataṃ paññāyatī”tiādi. Tādisañhi pamādalekhanti ācariyo. “Appamādo	1657	
PA_tika-vin08_t:1657_5	amatapadaṃ, pamādo maccuno pada”nti vacanato dinnabhojane bhuñjitvā parissayāni parivajjitvā	1657	
PA_tika-vin08_t:1657_6	satiṃ paccupaṭṭhapetvā viharanto nicco hotīti. Evarūpassa atthassa āruḷhampi suttaṃ	1657	
PA_tika-vin08_t:1657_7	na gahetabbaṃ. Tena vuttaṃ “no ce tathā paññāyatī”ti siddhepi “no ce tathā paññāyati,	1657	
PA_tika-vin08_t:1657_8	na otarati na sametīti. Bāhirakasuttaṃ vā”ti vuttattā attano suttampi atthena asamentaṃ	1657	
PA_tika-vin08_t:1657_9	na gahetabbaṃ. Paro ācariyavādantiādīsu dvīsu nayesu pamādalekhavasena tattha tattha	1657	
PA_tika-vin08_t:1657_10	āgataṭṭhakathāvacanaṃ theravādehi saddhiṃ yojetvā veditabbaṃ.	16571	
PA_tika-vin08_t:1658_0	Athāyaṃ ācariyavādaṃ gahetvā katheti, paro suttanti paravādinā “mūlabījaṃ nāma haliddi	1658	
PA_tika-vin08_t:1658_1	siṅgiveraṃ vacā…pe… bīje bījasaññī chindati vā chedāpeti vā bhindati vā…pe… āpatti	1658	
PA_tika-vin08_t:1658_2	pācittiyassā”ti tumhākaṃ pāṭhattā “haliddigaṇṭhiṃ chindantassa pācittiya”nti vutte	1658	
PA_tika-vin08_t:1658_3	sakavādī “yāni vā panaññāni atthi mūle jāyanti, mūle sañjāyantī”tiādiṃ dassetvā tassa	1658	
PA_tika-vin08_t:1658_4	aṭṭhakathāsaṅkhātena ācariyavādena paṭikkhipati. Na hi gaṇṭhimhi gaṇṭhi jāyatīti.	1658	
PA_tika-vin08_t:1658_5	Paro suttānulomanti paravādinā “anāpatti evaṃ amhākaṃ ācariyānaṃ uggaho”ti vacanassānulomato	1658	
PA_tika-vin08_t:1658_6	“amhākaṃ porāṇabhikkhū ekapāsāde gabbhaṃ thaketvā anupasampannena sayituṃ vaṭṭatīti	1658	
PA_tika-vin08_t:1658_7	tathā katvā āgatā, tasmā amhākaṃ vaṭṭatīti tumhesu eva ekaccesu vadantesu “tumhākaṃ	1658	
PA_tika-vin08_t:1658_8	na kiñci vattuṃ sakkā”ti vutte sakavādī “suttaṃ suttānulomañca uggahitakānaṃyeva	1658	
PA_tika-vin08_t:1658_9	ācariyānaṃ uggaho pamāṇa”ntiādiaṭṭhakathāvacanaṃ dassetvā paṭisedheti. Paro attanomatinti	1658	
PA_tika-vin08_t:1658_10	“dvāraṃ vivaritvā anāpucchā sayitesu ke muccantī”ti ettha pana dvepi janā muccanti	16581	
PA_tika-vin08_t:1658_11	– yo ca yakkhagahitako, yo ca bandhitvā nipajjāpitoti tumhākaṃ theravādattā aññe	16581	
PA_tika-vin08_t:1658_12	sabbepi yathā tathā vā nipannādayopi muccantīti paṭisedheti.	16581	
PA_tika-vin08_t:1659_0	Atha panāyaṃ attanomatiṃ gahetvā katheti, paro suttanti “āpattiṃ āpajjantī”ti paravādinā	1659	
PA_tika-vin08_t:1659_1	vutte sakavādī “divā kilantarūpo mañce nisinno pāde bhūmito amocetvāva niddāvasena	1659	
PA_tika-vin08_t:1659_2	nipajjati, tassa anāpattī”tiādiaṭṭhakathāvacanaṃ dassetvā ekabhaṅgena nipannādayopi	1659	
PA_tika-vin08_t:1659_3	muccantīti paṭisedheti.	1659	
PA_tika-vin08_t:1660_0	Athāyaṃ attanomatiṃ gahetvā katheti, paro suttānulomanti “domanassampāhaṃ devānaminda	1660	
PA_tika-vin08_t:1660_1	duvidhena vadāmi sevitabbampi asevitabbampītiādivacanehi saṃsandanato sadārapose	1660	
PA_tika-vin08_t:1660_2	doso tumhākaṃ natthi, tena vuttaṃ ‘puttadārassa saṅgaho”ti paravādinā vutte “kiñcāpi	1660	
PA_tika-vin08_t:1660_3	sakavādī bahussuto na hoti, atha kho rāgasahiteneva akusalena bhavitabba”nti paṭikkhipati.	1660	
PA_tika-vin08_t:1660_4	Sesesupi iminā nayena aññathāpi anurūpato yojetabbaṃ, idaṃ sabbaṃ upatissattherādayo	1660	
PA_tika-vin08_t:1660_5	āhu. Dhammasiritthero pana “ettha paroti vutto aññanikāyiko, so pana attano suttādīniyeva	1660	
PA_tika-vin08_t:1660_6	āharati, tāni sakavādī attano suttādimhi otāretvā sace sameti, gaṇhāti. No ce, paṭikkhipatī”ti vadatīti āgataṃ.	1660	
PA_tika-vin08_t:1661_0	Nanu ca “suttānulomato suttameva balavatara”nti heṭṭhā vuttaṃ, idha pana “suttaṃ	1661	
PA_tika-vin08_t:1661_1	suttānulome otāretabba”ntiādi kasmā vuttanti? Nāyaṃ virodho, “suttānulomato suttameva	1661	
PA_tika-vin08_t:1661_2	balavatara”nti idañhi sakamateyeva suttaṃ sandhāya vuttaṃ. Tattha hi sakamatipariyāpannameva	1661	
PA_tika-vin08_t:1661_3	suttādiṃ sandhāya “attanomati sabbadubbalā, attanomatito ācariyavādo balavataro,	1661	
PA_tika-vin08_t:1661_4	ācariyavādato suttānulomaṃ balavataraṃ, suttānulomato suttameva balavatara”nti ca	1661	
PA_tika-vin08_t:1661_5	vuttaṃ. Idha pana paravādinā ānītaṃ aññanikāye suttaṃ sandhāya “suttānulome suttaṃ	1661	
PA_tika-vin08_t:1661_6	otāretabba”ntiādi vuttaṃ, tasmā paravādinā ānītaṃ suttādi attano suttānulomaācariyavādaattanomatīsu	1661	
PA_tika-vin08_t:1661_7	otāretvā samentaṃyeva gahetabbaṃ, itaraṃ na gahetabbanti ayaṃ nayo idha vuccatīti	1661	
PA_tika-vin08_t:1661_8	na koci pubbāparavirodhoti ayaṃ sāratthadīpaniyāgato nayo. Vimativinodaniyaṃ pana	1661	
PA_tika-vin08_t:1661_9	“yaṃ kiñci kūṭasuttaṃ bāhirakasuttādivacanaṃ na gahetabbanti dassetuṃ suttaṃ suttānulome	1661	
PA_tika-vin08_t:1661_10	otāretabbantiādi vutta”nti vuttaṃ.	16611	
PA_tika-vin08_t:1662_0	Bāhirakasuttanti tisso saṅgītiyo anāruḷhaguḷhavessantarādīni ca mahāsaṅghikanikāyavāsīnaṃ	1662	
PA_tika-vin08_t:1662_1	suttāni. Vedallādīnanti ādi-saddena guḷhaummaggādiggahaṇaṃ veditabbaṃ. Itaraṃ gārayhasuttaṃ	1662	
PA_tika-vin08_t:1662_2	na gahetabbaṃ. “Attanomatiyameva ṭhātabba”nti iminā aññanikāyato ānītasuttatopi sakanikāye	1662	
PA_tika-vin08_t:1662_3	attanomatiyeva balavatarāti dasseti. “Sakavādī suttaṃ gahetvā katheti, paravādī suttamevā”ti	1662	
PA_tika-vin08_t:1662_4	evamādinā samānajātikānaṃ vasena vāro na vutto. Suttassa sutteyeva otāraṇaṃ bhinnaṃ	1662	
PA_tika-vin08_t:1662_5	viya hutvā na paññāyati, vuttanayeneva ca sakkā yojetunti.	1662	
PA_tika-vin08_t:1663_0	Idāni sakavādīparavādīnaṃ kappiyākappiyādibhāvaṃ sandhāya vivāde uppanne tattha paṭipajjitabbavidhiṃ	1663	
PA_tika-vin08_t:1663_1	dassento āha “atha panāyaṃ kappiyanti gahetvā kathetī”tiādi. Atha vā evaṃ suttasuttānulomādimukhena	1663	
PA_tika-vin08_t:1663_2	sāmaññato vivādaṃ dassetvā idāni visesato vivādavatthuṃ tabbinicchayamukhena suttādiñca	1663	
PA_tika-vin08_t:1663_3	dassetuṃ “atha panāyaṃ kappiya”ntiādi vuttaṃ. Tattha sutte ca suttānulome ca otāretabbanti	1663	
PA_tika-vin08_t:1663_4	sakavādinā attanoyeva sutte ca suttānulome ca otāretabbaṃ. Paro kāraṇaṃ na vindatīti	1663	
PA_tika-vin08_t:1663_5	paravādī kāraṇaṃ na labhati. Suttato bahuṃ kāraṇañca vinicchayañca dassetīti paravādī	1663	
PA_tika-vin08_t:1663_6	attano suttato bahuṃ kāraṇañca vinicchayañca āharitvā dasseti, “sādhūti sampaṭicchitvā	1663	
PA_tika-vin08_t:1663_7	akappiyeyeva ṭhātabba”nti iminā attano nikāye suttādīni alabhantena sakavādinā paravādīvacaneyeva	1663	
PA_tika-vin08_t:1663_8	ṭhātabbanti vadati. Sutte ca suttānulome cāti ettha ca-kāro vikappanattho, tena ācariyavādādīnampi	1663	
PA_tika-vin08_t:1663_9	saṅgaho. Tenāha “kāraṇañca vinicchayañca dassetī”ti. Tattha kāraṇanti suttādinayaṃ	1663	
PA_tika-vin08_t:1663_10	nissāya attanomatiyā uddhaṭaṃ hetuṃ. Vinicchayanti aṭṭhakathāvinicchayaṃ.	16631	
PA_tika-vin08_t:1664_0	Dvinnampi kāraṇacchāyā dissatīti sakavādīparavādīnaṃ ubhinnampi kappiyākappiyabhāvasādhakaṃ	1664	
PA_tika-vin08_t:1664_1	kāraṇapatirūpakacchāyā dissati. Tattha kāraṇacchāyāti suttādīsu “kappiya”nti gāhassa,	1664	
PA_tika-vin08_t:1664_2	“akappiya”nti gāhassa ca nimittabhūtena kicchena paṭipādanīyaṃ avibhūtakāraṇaṃ kāraṇacchāyā,	1664	
PA_tika-vin08_t:1664_3	kāraṇapatirūpakanti attho. Yadi dvinnampi kāraṇacchāyā dissati, kasmā akappiyeyeva	1664	
PA_tika-vin08_t:1664_4	ṭhātabbanti āha “vinayañhi patvā”tiādi. “Vinayaṃ patvā”ti vuttamevatthaṃ pākaṭataraṃ	1664	
PA_tika-vin08_t:1664_5	katvā dassento āha “kappiyākappiyavicāraṇaṃ āgammā”ti. Rundhitabbantiādīsu dubbiññeyyavinicchaye	1664	
PA_tika-vin08_t:1664_6	kappiyākappiyabhāve sati “kappiya”nti gahaṇaṃ rundhitabbaṃ, “akappiya”nti gahaṇaṃ	1664	
PA_tika-vin08_t:1664_7	gāḷhaṃ kātabbaṃ, aparāparappavattaṃ kappiyaggahaṇaṃ sotaṃ pacchinditabbaṃ, garukabhāvasaṅkhate	1664	
PA_tika-vin08_t:1664_8	akappiyeyeva ṭhātabbanti attho. Atha vā rundhitabbanti kappiyasaññāya vītikkamakāraṇaṃ	1664	
PA_tika-vin08_t:1664_9	rundhitabbaṃ, taṃnivāraṇacittaṃ daḷhataraṃ kātabbaṃ. Sotaṃ pacchinditabbanti tattha	1664	
PA_tika-vin08_t:1664_10	vītikkamappavatti pacchinditabbā. Garukabhāveti akappiyabhāveti attho.	16641	
PA_tika-vin08_t:1665_0	Bahūhi suttavinicchayakāraṇehīti bahūhi suttehi ceva tato ānītavinicchayakāraṇehi	1665	
PA_tika-vin08_t:1665_1	ca. Atha vā suttena aṭṭhakathāvinicchayena ca laddhakāraṇehi. Attano gahaṇaṃ na vissajjetabbanti	1665	
PA_tika-vin08_t:1665_2	sakavādinā attano “akappiya”nti gahaṇaṃ na vissajjetabbanti attho.	1665	
PA_tika-vin08_t:1666_0	Idāni vuttamevatthaṃ nigamento “eva”ntiādimāha. Tattha yoti sakavādīparavādīsu yo	1666	
PA_tika-vin08_t:1666_1	koci. Keci pana “sakavādīsuyeva yo koci idhādhippeto”ti vadanti, evaṃ sante “atha	1666	
PA_tika-vin08_t:1666_2	panāyaṃ kappiyanti gahetvā kathetī”tiādīsu sabbattha ubhopi sakavādinoyeva siyuṃ	1666	
PA_tika-vin08_t:1666_3	heṭṭhā vuttasseva nigamanavasena “eva”ntiādinā vuttattā, tasmā taṃ na gahetabbaṃ.	1666	
PA_tika-vin08_t:1666_4	Atirekakāraṇaṃ labhatīti ettha suttādīsu purimaṃ purimaṃ atirekakāraṇaṃ nāma, yo	1666	
PA_tika-vin08_t:1666_5	vā suttādīsu catūsu bahutaraṃ kāraṇaṃ labhati, so atirekakāraṇaṃ labhati nāma.	1666	
PA_tika-vin08_t:1667_0	Suṭṭhu pavatti etassāti, suṭṭhu pavattati sīlenāti vā suppavatti. Tenāha “suppavattīti	1667	
PA_tika-vin08_t:1667_1	suṭṭhu pavatta”nti. Vācāya uggataṃ vācuggataṃ, vacasā suggahitanti vuttaṃ hoti. Atha	1667	
PA_tika-vin08_t:1667_2	vā vācuggatanti vācāya uggataṃ, tattha nirantaraṃ ṭhitanti attho. Suttatoti imassa	1667	
PA_tika-vin08_t:1667_3	vivaraṇaṃ “pāḷito”ti. Ettha ca “suttaṃ nāma sakalaṃ vinayapiṭaka”nti vuttattā puna	1667	
PA_tika-vin08_t:1667_4	suttatoti tadatthapaṭipādakaṃ suttābhidhammapāḷivacanaṃ adhippetaṃ. Anubyañjanasoti	1667	
PA_tika-vin08_t:1667_5	imassa vivaraṇaṃ “paripucchato ca aṭṭhakathāto cā”ti. Pāḷiṃ anugantvā atthassa byañjanato	1667	
PA_tika-vin08_t:1667_6	pakāsanato “anubyañjana”nti hi paripucchā aṭṭhakathā ca vuccati. Ettha ca aṭṭhakathāya	1667	
PA_tika-vin08_t:1667_7	visuṃ gahitattā “paripucchā”ti theravādo vutto. Atha vā paripucchāti ācariyassa santikā	1667	
PA_tika-vin08_t:1667_8	pāḷiyā atthasavanaṃ. Aṭṭhakathāti pāḷimuttakavinicchayo. Tadubhayampi pāḷiṃ anugantvā	1667	
PA_tika-vin08_t:1667_9	atthassa byañjanato “anubyañjana”nti vuttaṃ.	1667	
PA_tika-vin08_t:1668_0	Vinayeti vinayācāre. Teneva vakkhati “vinayaṃ ajahanto avokkamanto”tiādi. Tattha	1668	
PA_tika-vin08_t:1668_1	patiṭṭhānaṃ nāma sañcicca āpattiyā anāpajjanādinā hotīti āha “lajjibhāvena patiṭṭhito”ti,	1668	
PA_tika-vin08_t:1668_2	tena lajjī hotīti vuttaṃ hoti. Vinayadharassa lakkhaṇe vattabbe kiṃ iminā lajjibhāvenāti	1668	
PA_tika-vin08_t:1668_3	āha “alajjī hī”tiādi. Tattha bahussutopīti iminā paṭhamalakkhaṇasamannāgamaṃ dasseti.	1668	
PA_tika-vin08_t:1668_4	Lābhagarukatāyāti iminā vinaye ṭhitatāya abhāve paṭhamalakkhaṇayogā kiccakaro na	1668	
PA_tika-vin08_t:1668_5	hoti, atha kho akiccakaro anatthakaro evāti dasseti. Saṅghabhedassa pubbabhāge pavattakalahassetaṃ	1668	
PA_tika-vin08_t:1668_6	adhivacanaṃ saṅgharājīti. Kukkuccakoti aṇumattesupi vajjesu bhayadassanavasena kukkuccaṃ	1668	
PA_tika-vin08_t:1668_7	uppādento. Tantiṃ avisaṃvādetvāti pāḷiṃ aññathā akatvā. Avokkamantoti anatikkamanto.	1668	
PA_tika-vin08_t:1669_0	Vitthunatīti atthaṃ adisvā nitthunati, vitthambhati vā. Vipphandatīti kampati. Santiṭṭhituṃ	1669	
PA_tika-vin08_t:1669_1	na sakkotīti ekasmiṃyeva atthe patiṭṭhātuṃ na sakkoti. Tenāha “yaṃ yaṃ parena vuccati,	1669	
PA_tika-vin08_t:1669_2	taṃ taṃ anujānātī”ti. Sakavādaṃ chaḍḍetvā paravādaṃ gaṇhātīti “ucchumhi kasaṭaṃ yāvajīvikaṃ,	1669	
PA_tika-vin08_t:1669_3	raso sattāhakāliko, tadubhayavinimutto ca ucchu nāma visuṃ natthi, tasmā ucchupi	1669	
PA_tika-vin08_t:1669_4	vikāle vaṭṭatī”ti paravādinā vutte tampi gaṇhāti. Ekekalomanti palitaṃ sandhāya vuttaṃ.	1669	
PA_tika-vin08_t:1669_5	Yamhīti yasmiṃ puggale. Parikkhayaṃ pariyādānanti atthato ekaṃ.	1669	
PA_tika-vin08_t:1670_0	Ācariyaparamparāti ācariyānaṃ vinicchayaparamparā. Teneva vakkhati “attanomatiṃ pahāya…pe…	1670	
PA_tika-vin08_t:1670_1	yathā ācariyo ca ācariyācariyo ca pāḷiñca paripucchañca vadanti, tathā ñātuṃ vaṭṭatī”ti.	1670	
PA_tika-vin08_t:1670_2	Na hi ācariyānaṃ nāmamattato paramparajānane payojanaṃ atthi. Pubbāparānusandhitoti	1670	
PA_tika-vin08_t:1670_3	pubbavacanassa aparavacanena saha atthasambandhajānanato. Atthatoti saddatthapiṇḍatthaadhippetatthādito.	1670	
PA_tika-vin08_t:1670_4	Kāraṇatoti tadatthupapattito. Ācariyaparamparanti imasseva vevacanaṃ “theravādaṅga”nti,	1670	
PA_tika-vin08_t:1670_5	therapaṭipāṭinti attho. Dve tayo parivaṭṭāti dve tayo paramparā.	1670	
PA_tika-vin08_t:1671_0	Imehi ca pana tīhi lakkhaṇehīti ettha paṭhamena lakkhaṇena vinayassa suṭṭhu uggahitabhāvo	1671	
PA_tika-vin08_t:1671_1	vutto, dutiyena tattha lajjibhāvena ceva acalatāya ca suppatiṭṭhitatā, tatiyena pāḷiaṭṭhakathāsu	1671	
PA_tika-vin08_t:1671_2	sarūpena anāgatānampi tadanulomato ācariyehi dinnanayato vinicchinituṃ samatthatā.	1671	
PA_tika-vin08_t:1671_3	Otiṇṇe vatthusminti codanāvasena vītikkamavatthusmiṃ saṅghamajjhe otiṇṇe. Codakena	1671	
PA_tika-vin08_t:1671_4	ca cuditakena ca vutte vattabbeti evaṃ otiṇṇavatthuṃ nissāya codakena “diṭṭhaṃ suta”ntiādinā,	1671	
PA_tika-vin08_t:1671_5	cuditakena “atthī”tiādinā ca yaṃ vattabbaṃ, tasmiṃ vattabbe vutteti attho. Vatthu	1671	
PA_tika-vin08_t:1671_6	oloketabbanti tassa tassa sikkhāpadassa vatthu oloketabbaṃ. “Tiṇena vā paṇṇena vā…pe…	1671	
PA_tika-vin08_t:1671_7	yo āgaccheyya, āpatti dukkaṭassā”ti hidaṃ nissaggiye aññātakaviññattisikkhāpadassa	1671	
PA_tika-vin08_t:1671_8	vatthusmiṃ paññattaṃ.	1671	
PA_tika-vin08_t:1672_0	Thullaccayadubbhāsitāpattīnaṃ mātikāya anāgatattā “pañcannaṃ āpattīnaṃ aññatara”nti	1672	
PA_tika-vin08_t:1672_1	vuttaṃ. Tikadukkaṭanti “anupasampanne upasampannasaññī ujjhāyati khīyati, āpatti	1672	
PA_tika-vin08_t:1672_2	dukkaṭassā”tiādinā āgataṃ tikadukkaṭaṃ. Aññataraṃ vā āpattinti “kāle vikālasaññī,	1672	
PA_tika-vin08_t:1672_3	āpatti dukkaṭassa, kāle vematiko, āpatti dukkaṭassā”tiādikaṃ dukadukkaṭaṃ sandhāya vuttaṃ.	1672	
PA_tika-vin08_t:1673_0	Antarāpattinti ettha tasmiṃ tasmiṃ sikkhāpade āgatavatthuvītikkamaṃ vinā aññasmiṃ	1673	
PA_tika-vin08_t:1673_1	vatthuvītikkame nidānato pabhuti vinītavatthupariyosānā antarantarā vuttā āpatti.	1673	
PA_tika-vin08_t:1673_2	Idha pana “vatthuṃ oloketī”ti visuṃ gahitattā tadavasesā antarāpattīti gahitā. Paṭilātaṃ	1673	
PA_tika-vin08_t:1673_3	ukkhipatīti idampi visibbanasikkhāpade āgataṃ, tattha ḍayhamānaṃ alātaṃ aggikapālādito	1673	
PA_tika-vin08_t:1673_4	bahi patitaṃ avijjhātameva paṭiukkhipati, puna yathāṭhāne ṭhapetīti attho. Vijjhātaṃ	1673	
PA_tika-vin08_t:1673_5	pana paṭikkhipantassa pācittiyameva.	1673	
PA_tika-vin08_t:1674_0	Anāpattinti ettha antarantarā vuttā anāpattipi atthi, “anāpatti, bhikkhave, iddhimassa	1674	
PA_tika-vin08_t:1674_1	iddhivisaye”tiādi viya sāpi saṅgayhati. Sikkhāpadantaresūti vinītavatthuṃ antokatvā	1674	
PA_tika-vin08_t:1674_2	ekekasmiṃ sikkhāpadantare.	1674	
PA_tika-vin08_t:1675_0	Pārājikāpattīti na vattabbanti idaṃ āpannapuggalena lajjidhamme ṭhatvā yathābhūtaṃ	1675	
PA_tika-vin08_t:1675_1	āvikaraṇepi dubbinicchayaṃ adinnādānādiṃ sandhāya vuttaṃ. Yaṃ pana methunādīsu vijānanaṃ,	1675	
PA_tika-vin08_t:1675_2	taṃ vattabbameva. Tenāha “methunadhammavītikkamo hī”tiādi. Yo pana alajjitāya paṭiññaṃ	1675	
PA_tika-vin08_t:1675_3	adatvā vikkhepaṃ karoti, tassa āpatti na sakkā oḷārikāpi vinicchinituṃ. Yāva so yathābhūtaṃ	1675	
PA_tika-vin08_t:1675_4	nāvikaroti, saṅghassa ca āpattisandeho na vigacchati, tāva nāsitakova bhavissati.	1675	
PA_tika-vin08_t:1675_5	Sukhumāti attanopi duviññeyyasabhāvassa lahuparivattino cittassa sīghaparivattitāya	1675	
PA_tika-vin08_t:1675_6	vuttaṃ. Sukhumāti vā cittaparivattiyā sukhumatāya sukhumā. Tenāha “cittalahukā”ti,	1675	
PA_tika-vin08_t:1675_7	cittaṃ viya lahukāti attho. Atha vā cittaṃ lahu sīghaparivatti etesanti cittalahukā.	1675	
PA_tika-vin08_t:1675_8	Teti te vītikkame. Taṃvatthukanti te adinnādānamanaussaviggahavītikkamā vatthu adhiṭṭhānaṃ	1675	
PA_tika-vin08_t:1675_9	kāraṇametassāti taṃvatthukaṃ.	1675	
PA_tika-vin08_t:1676_0	Yaṃ ācariyo bhaṇati, taṃ karohītiādi sabbaṃ lajjīpesalaṃ kukkuccakameva sandhāya	1676	
PA_tika-vin08_t:1676_1	vuttaṃ. Yo yāthāvato pakāsetvā suddhimeva gavesati, tenapi. Pārājikosīti na vattabboti	1676	
PA_tika-vin08_t:1676_2	anāpattikoṭiyāpi saṅkiyamānattā vuttaṃ. Teneva “pārājikacchāyā”ti vuttaṃ. “Sīlāni	1676	
PA_tika-vin08_t:1676_3	sodhetvāti yaṃvatthukaṃ kukkuccaṃ uppannaṃ, taṃ amanasikaritvā avasesasīlāni sodhetvā”ti	1676	
PA_tika-vin08_t:1676_4	sāratthadīpaniyaṃ vuttaṃ, vimativinodaniyaṃ pana “sīlāni sodhetvāti yasmiṃ vītikkame	1676	
PA_tika-vin08_t:1676_5	pārājikāsaṅkā vattati, tattha pārājikābhāvapakkhaṃ gahetvā desanāvuṭṭhānagāminīnaṃ	1676	
PA_tika-vin08_t:1676_6	āpattīnaṃ sodhanavasena sīlāni sodhetvā”ti. Pākaṭabhāvato sukhavalañjatāya ca “dvattiṃsākāraṃ	1676	
PA_tika-vin08_t:1676_7	tāva manasi karohī”ti vuttaṃ, upalakkhaṇavasena vā. Aññasmiṃ kammaṭṭhāne kataparicayena	1676	
PA_tika-vin08_t:1676_8	tameva manasi kātabbaṃ. Yaṃ kiñci vā abhirucitaṃ manasi kātuṃ vaṭṭateva. Kammaṭṭhānaṃ	1676	
PA_tika-vin08_t:1676_9	ghaṭayatīti antarantarā khaṇḍaṃ adassetvā cittena saddhiṃ ārammaṇabhāvena cirakālaṃ	1676	
PA_tika-vin08_t:1676_10	ghaṭayati. Saṅkhārā pākaṭā hutvā upaṭṭhahantīti vipassanākammaṭṭhāniko ce, tassa	16761	
PA_tika-vin08_t:1676_11	saṅkhārā pākaṭā hutvā upaṭṭhahanti.	16761	
PA_tika-vin08_t:1677_0	Sace katapārājikavītikkamo bhaveyya, tassa satipi asaritukāmatāya vippaṭisāravatthuvasena	1677	
PA_tika-vin08_t:1677_1	punappunaṃ taṃ upaṭṭhahatīti cittekaggataṃ na vindati. Tena vuttaṃ “kammaṭṭhānaṃ	1677	
PA_tika-vin08_t:1677_2	na ghaṭayatī”tiādi. Kammaṭṭhānaṃ na ghaṭayatīti cittakkhobhādibahulassa suddhasīlassapi	1677	
PA_tika-vin08_t:1677_3	cittaṃ na samādhiyati, taṃ idha pārājikamūlanti na gahetabbaṃ. Katapāpamūlakena vippaṭisārenevettha	1677	
PA_tika-vin08_t:1677_4	cittassa asamādhiyanaṃ sandhāya “kammaṭṭhānaṃ na ghaṭayatī”tiādi vuttaṃ. Tenāha “vippaṭisāragginā”tiādi.	1677	
PA_tika-vin08_t:1677_5	Attanāti cittena karaṇabhūtena puggalo kattā jānāti, paccatte vā karaṇavacanaṃ, attā	1677	
PA_tika-vin08_t:1677_6	sayaṃ jānātīti attho. Aññā ca devatā jānantīti ārakkhadevatāhi aññā paracittaviduniyo devatā jānanti.	1677	
PA_tika-vin08_t:1678_0	Imasmiṃ ṭhāne paṇḍitehi vicāretabbaṃ kāraṇaṃ atthi. Kathaṃ? Idāni ekacce vinayadharā	1678	
PA_tika-vin08_t:1678_1	paṭhamapārājikavisaye vatthumhi otiṇṇe itthiyā vā purisena vā gahaṭṭhena vā pabbajitena	1678	
PA_tika-vin08_t:1678_2	vā codiyamāne cuditakaṃ bhikkhuṃ pucchitvā paṭiññāya adīyamānāya taṃ bhikkhuṃ susāne	1678	
PA_tika-vin08_t:1678_3	ekakameva sayāpenti, evaṃ sayāpiyamāno so bhikkhu sace bhayasantāsavirahito sabbarattiṃ	1678	
PA_tika-vin08_t:1678_4	tasmiṃ susāne sayituṃ vā nisīdituṃ vā sakkoti, taṃ “parisuddho eso”ti vinicchinanti.	1678	
PA_tika-vin08_t:1678_5	Sace pana bhayasantāsappatto sabbarattiṃ sayituṃ vā nisīdituṃ vā na sakkoti, taṃ	1678	
PA_tika-vin08_t:1678_6	“asuddho”ti vinicchinanti, taṃ ayuttaṃ viya dissati. Kasmāti ce? Aṭṭhakathāya viruddhoti,	1678	
PA_tika-vin08_t:1678_7	aṭṭhakathāyaṃ dutiyatatiyapārājikavisaye eva tathārūpo vicāro vutto, na paṭhamacatautthapārājikavisaye.	1678	
PA_tika-vin08_t:1678_8	Vuttañhi tattha “methunadhammavītikkamo hi uttarimanussadhammavītikkamo ca oḷāriko,	1678	
PA_tika-vin08_t:1678_9	adinnādānamanussaviggahavītikkamā pana sukhumā cittalahukā, te sukhumeneva āpajjati,	1678	
PA_tika-vin08_t:1678_10	sukhumena rakkhati, tasmā visesena taṃvatthukaṃ kukkuccaṃ pucchiyamāno”ti. Ṭīkāyañca	16781	
PA_tika-vin08_t:1678_11	vuttaṃ “taṃvatthukanti te adinnādānamanussaviggahavītikkamā vatthu adhiṭṭhānaṃ kāraṇametassāti	16781	
PA_tika-vin08_t:1678_12	taṃvatthuka”nti, idampi ekaṃ kāraṇaṃ.	16781	
PA_tika-vin08_t:1679_0	Tatthāpi aññe paṇḍitepi vinicchināpetvā tesampi pārājikacchāyādissaneyeva tathā vinicchayo	1679	
PA_tika-vin08_t:1679_1	kātabbo, na suddhabhāvadissane. Vuttañhi aṭṭhakathāyaṃ “āpattīti avatvā ‘sacassa	1679	
PA_tika-vin08_t:1679_2	ācariyo dharati…pe… atha daharassapi pārājikacchāyāva upaṭṭhāti, tenapi ‘pārājikosī’ti	1679	
PA_tika-vin08_t:1679_3	na vattabbo. Dullabho hi buddhuppādo, tato dullabhatarā pabbajjā ca upasampadā ca,	1679	
PA_tika-vin08_t:1679_4	evaṃ pana vattabba”nti, idamekaṃ. Nisīdāpiyamānopi vivittokāseyeva nisīdāpetabbo,	1679	
PA_tika-vin08_t:1679_5	na susāne. Vuttañhi tattha “vivittaṃ okāsaṃ sammajjitvā divāvihāraṃ nisīditvā”tiādi,	1679	
PA_tika-vin08_t:1679_6	idamekaṃ. Vivittokāse nisīdāpiyamānopi divāyeva nisīdāpetabbo, na rattiṃ. Tathā hi	1679	
PA_tika-vin08_t:1679_7	vuttaṃ “divasaṃ atikkantampi na jānāti, so divasātikkame upaṭṭhānaṃ āgato evaṃ vattabbo”ti, idamekaṃ.	1679	
PA_tika-vin08_t:1680_0	Īdisaṃ vidhānaṃ sayaṃ ārocite eva vidhātabbaṃ, na parehi codiyamāne. Tathā hi vuttaṃ	1680	
PA_tika-vin08_t:1680_1	“evaṃ katavītikkamena bhikkhunā sayameva āgantvā ārocite paṭipajjitabba”nti. Atha	1680	
PA_tika-vin08_t:1680_2	kasmā idāni evaṃ karontīti? Gihīnaṃ asakkhikaaṭṭakaraṇe udake nimujjāpanaṃ viya maññamānā	1680	
PA_tika-vin08_t:1680_3	evaṃ karonti. Tampi māyākusalā manussā vividhehi upāyehi vitathaṃ karonti, tasmā	1680	
PA_tika-vin08_t:1680_4	saccampi hoti, asaccampi hoti. Teneva ca kāraṇena mahosadhapaṇḍitādayo bodhisattā	1680	
PA_tika-vin08_t:1680_5	asakkhikampi aṭṭaṃ udakanimujjāpanādinā na vinicchinanti, ubhinnaṃ vacanaṃ parisaṃ	1680	
PA_tika-vin08_t:1680_6	gāhāpetvā tesaṃ vacanañca kiriyañca pariggahetvā saccañca vitathañca ñatvāva vinicchinanti.	1680	
PA_tika-vin08_t:1680_7	Sāsane pana bhikkhū sūrajātikāpi santi, bhīrukajātikāpi santi. Susānañca nāma pakatimanussānampi	1680	
PA_tika-vin08_t:1680_8	bhayasantāsakaraṃ hoti, rattikāle pana ativiya bhayānakaṃ hutvā upaṭṭhāti, evaṃbhūte	1680	
PA_tika-vin08_t:1680_9	susāne rattiyaṃ eko asahāyo hutvā nipajjāpiyamāno bhīrukajātiko bhikkhu parisuddhasīlopi	1680	
PA_tika-vin08_t:1680_10	samāno kiṃ na bhāyeyya, kathaṃ sabbarattiṃ sayituṃ vā nisīdituṃ vā sakkuṇeyya, tathārūpaṃ	16801	
PA_tika-vin08_t:1680_11	bhikkhuṃ “aparisuddho”ti vadanto kathaṃ kiccakaro bhavissati.	16801	
PA_tika-vin08_t:1681_0	Alajjī pana sūrajātiko attano vajjaṃ paṭicchādetukāmo bhāyantopi abhāyanto viya hutvā	1681	
PA_tika-vin08_t:1681_1	“sace vikāraṃ dassessāmi, anatthaṃ me karissantī”ti anatthabhayena adhivāsetvā sayituṃ	1681	
PA_tika-vin08_t:1681_2	vā nisīdituṃ vā sakkuṇeyya, evarūpaṃ puggalaṃ “parisuddho”ti vadanto kathaṃ suvinicchito	1681	
PA_tika-vin08_t:1681_3	bhavissatīti. Idampi ekaṃ kāraṇaṃ.	1681	
PA_tika-vin08_t:1682_0	Athāpi vadeyyuṃ – yathā udake nimujjāpitamanussānaṃ asaccavādīnaṃ devatānubhāvena	1682	
PA_tika-vin08_t:1682_1	kumbhīlādayo āgantvā gaṇhantā viya upaṭṭhahanti, tasmā asaccavādino sīghaṃ plavanti,	1682	
PA_tika-vin08_t:1682_2	saccavādīnaṃ pana na upaṭṭhahanti, tasmā te sukhena nisīdituṃ sakkonti, evaṃ tesampi	1682	
PA_tika-vin08_t:1682_3	bhikkhūnaṃ aparisuddhasīlānaṃ devatānubhāvena sīhabyagghādayo āgatā viya paññāyanti,	1682	
PA_tika-vin08_t:1682_4	tasmā te sabbarattiṃ sayituṃ vā nisīdituṃ vā na sakkonti. Parisuddhasīlānaṃ pana	1682	
PA_tika-vin08_t:1682_5	tathā na paññāyanti, tasmā te sabbarattiṃ devatāhi rakkhitā hutvā bhayasantāsarahitā	1682	
PA_tika-vin08_t:1682_6	susāne sayituṃ vā nisīdituṃ vā sakkonti, evaṃ devatā sakkhiṃ katvā vinicchitattā	1682	
PA_tika-vin08_t:1682_7	suvinicchitameva hotīti, tampi tathā na sakkā vattuṃ. Kasmā? Aṭṭhakathāṭīkādīsu tathā	1682	
PA_tika-vin08_t:1682_8	avuttattā. Aṭṭhakathāyañhi “vivittaṃ okāsaṃ sammajjitvā divāvihāraṃ nisīditvā sīlāni	1682	
PA_tika-vin08_t:1682_9	sodhetvā ‘dvattiṃsākāraṃ tāva manasikarohī’ti vattabbo. Sace tassa arogaṃ sīlaṃ kammaṭṭhānaṃ	1682	
PA_tika-vin08_t:1682_10	ghaṭayati, saṅkhārā pākaṭā hutvā upaṭṭhahanti, upacārappanāppattaṃ viya cittaṃ ekaggaṃ	16821	
PA_tika-vin08_t:1682_11	hoti, divasaṃ atikkantampi na jānāti…pe… yassa pana sīlaṃ bhinnaṃ hoti, tassa kammaṭṭhānaṃ	16821	
PA_tika-vin08_t:1682_12	na ghaṭayati, patodābhitunnaṃ viya cittaṃ kampati, vippaṭisāragginā ḍayhati, tattapāsāṇe	16821	
PA_tika-vin08_t:1682_13	nisinno viya taṅkhaṇaññeva vuṭṭhātī”ti ettakameva vuttaṃ.	16821	
PA_tika-vin08_t:1683_0	Ṭīkāyampi “kammaṭṭhānaṃ ghaṭayatīti antarantarā khaṇḍaṃ adassetvā cittena saddhiṃ	1683	
PA_tika-vin08_t:1683_1	ārammaṇabhāvena cirakālaṃ ghaṭayati. Saṅkhārā pākaṭā upaṭṭhahantīti vipassanākammaṭṭhāniko	1683	
PA_tika-vin08_t:1683_2	ce, tassa saṅkhārā pākaṭā hutvā upaṭṭhahanti. Sace katapārājikavītikkamo bhaveyya,	1683	
PA_tika-vin08_t:1683_3	tassa satipi asaritukāmatāya vippaṭisāravatthuvasena punappunaṃ taṃ upaṭṭhahatīti	1683	
PA_tika-vin08_t:1683_4	cittekaggataṃ na vindatī”ti ettakameva vuttaṃ.	1683	
PA_tika-vin08_t:1684_0	Vimativinodaniyampi “kammaṭṭhānaṃ ghaṭayatīti vippaṭisāramūlakena vikkhepena antarantarā	1684	
PA_tika-vin08_t:1684_1	khaṇḍaṃ adassetvā pabandhavasena cittena saṅghaṭayati. Saṅkhārāti vipassanākammaṭṭhānavasena	1684	
PA_tika-vin08_t:1684_2	vuttaṃ. Sāpattikassa hi paguṇampi kammaṭṭhānaṃ na suṭṭhu upaṭṭhāti. Pageva pārājikassa.	1684	
PA_tika-vin08_t:1684_3	Tassa hi vippaṭisāraninnatāya cittaṃ ekaggaṃ na hoti. Ekassa pana vitakkavikkhepādibahulassa	1684	
PA_tika-vin08_t:1684_4	suddhasīlassapi cittaṃ na samādhiyati, taṃ idha pārājikamūlanti na gahetabbaṃ. Katapāpamūlakena	1684	
PA_tika-vin08_t:1684_5	vippaṭisārenevettha cittassa asamādhiyanaṃ sandhāya ‘kammaṭṭhānaṃ na ghaṭayatī’tiādi	1684	
PA_tika-vin08_t:1684_6	vutta”nti ettakameva vuttaṃ, na vuttaṃ “devatānubhāvenā”tiādi, tasmā yadi buddhasāsane	1684	
PA_tika-vin08_t:1684_7	sagāravo sikkhākāmo bhikkhu dutiyatatiyapārājikavisaye attano kañci vītikkamaṃ disvā	1684	
PA_tika-vin08_t:1684_8	“pārājikaṃ āpanno nu kho ahaṃ, na nu kho”ti saṃsayapakkhando vinayadharaṃ upasaṅkamitvā	1684	
PA_tika-vin08_t:1684_9	taṃ vītikkamaṃ yathābhūtaṃ ācikkhitvā puccheyya, tato vinayadharena aṭṭhakathāyaṃ	1684	
PA_tika-vin08_t:1684_10	vuttanayeneva “sabbaṃ pubbavidhānaṃ katvā vivittaṃ okāsaṃ sammajjitvā divāvihāraṃ	16841	
PA_tika-vin08_t:1684_11	nisīditvā sīlāni sodhetvā dvattiṃsākāre tāva manasikarohī”ti ettakameva vattabbo,	16841	
PA_tika-vin08_t:1684_12	na vattabbo “susāne seyyaṃ kappehī”tiādi. Āgatakālepi aṭṭhakathāyaṃ āgatanayeneva	16841	
PA_tika-vin08_t:1684_13	pucchitvā aṭṭhakathāyaṃ āgatanayenevassa suddhāsuddhabhāvo vattabboti daṭṭhabbaṃ.	16841	
PA_tika-vin08_t:1685_0	Evaṃ hotu, evaṃ sante idāni paṭhamapārājikavisaye codentānaṃ kathaṃ vinicchayo kātabboti?	1685	
PA_tika-vin08_t:1685_1	Codakena vatthusmiṃ ārocite cuditako pucchitabbo “santametaṃ, no”ti evaṃ vatthuṃ	1685	
PA_tika-vin08_t:1685_2	upaparikkhitvā bhūtena vatthunā codetvā sāretvā ñattisampadāya anussāvanasampadāya	1685	
PA_tika-vin08_t:1685_3	taṃ adhikaraṇaṃ vūpasametabbaṃ. Evampi alajjī nāma “etampi natthi, etampi natthī”ti	1685	
PA_tika-vin08_t:1685_4	vadeyya, paṭiññaṃ na dadeyya, atha kiṃ kātabbanti? Evampi alajjissa paṭiññāya eva	1685	
PA_tika-vin08_t:1685_5	āpattiyā kāretabbaṃ yathā taṃ tipiṭakacūḷābhayattherenāti. Vuttañhetaṃ aṭṭhakathāyaṃ	1685	
PA_tika-vin08_t:1685_6	“evaṃ lajjinā codiyamāno alajjī bahūsupi vatthūsu uppannesu paṭiññaṃ na deti, so	1685	
PA_tika-vin08_t:1685_7	‘neva suddho’ti vattabbo, na ‘asuddho’ti, jīvamatako nāma āmakapūtiko nāma cesa.	1685	
PA_tika-vin08_t:1685_8	Sace panassa aññampi tādisaṃ vatthu uppajjati, na vinicchitabbaṃ, tathā nāsitakova bhavissatī”tiādi.	1685	
PA_tika-vin08_t:1686_0	235. Evaṃ vinayadharalakkhaṇañca chaṭṭhānaolokanañca viditvā idāni…pe… vinicchayo	1686	
PA_tika-vin08_t:1686_1	veditabboti yojanā. Kimatthanti āha “yā sā…pe… jānanattha”nti. Yā sā pubbe vuttappabhedā	1686	
PA_tika-vin08_t:1686_2	codanā atthi, tassāyeva sampattivipattijānanatthaṃ ādimajjhapaayosānādīnaṃ vasena	1686	
PA_tika-vin08_t:1686_3	vinicchayo veditabbo, na avuttacodanāpabhedajānanatthanti attho. Seyyathidanti pucchanatthe	1686	
PA_tika-vin08_t:1686_4	nipāto, so vinicchayo katamoti attho.	1686	
PA_tika-vin08_t:1687_0	Codanāya kati mūlāni, kati vatthūni, kati bhūmiyoti ettha “katihākārehī”tipi vattabbaṃ.	1687	
PA_tika-vin08_t:1687_1	Vuttañhetaṃ parivāre codanākaṇḍe “codanāya kati mūlāni, kati vatthūni, kati bhūmiyo,	1687	
PA_tika-vin08_t:1687_2	katihākārehi codetī”ti. Mettacitto vakkhāmi, no dosantaroti etassapi parato “codanāya	1687	
PA_tika-vin08_t:1687_3	imā pañca bhūmiyo. Katamehi dvīhākārehi codeti, kāyena vā codeti, vācāya vā codeti,	1687	
PA_tika-vin08_t:1687_4	imehi dvīhākārehi codetī”ti vattabbaṃ. Kasmā? Codanākaṇḍe tathā vijjamānatoti. Pannarasasu	1687	
PA_tika-vin08_t:1687_5	dhammesu patiṭṭhātabbanti parisuddhakāyasamācāratā, parisuddhavacīsamācāratā, mettacitte	1687	
PA_tika-vin08_t:1687_6	paccupaṭṭhitatā, bahussutatā, ubhayapātimokkhasvāgatatā, kālena vacanatā, bhūtena	1687	
PA_tika-vin08_t:1687_7	vacanatā, saṇhena vacanatā, atthasañhitena vacanatā, mettacitto hutvā vacanatā, kāruññatā,	1687	
PA_tika-vin08_t:1687_8	hitesitā, anukampatā, āpattivuṭṭhānatā, vinayapurekkhāratāti. Vuttañhetaṃ upālipañcake	1687	
PA_tika-vin08_t:1687_9	“codakenupāli bhikkhunā paraṃ codetukāmena evaṃ paccavekkhitabbaṃ – parisuddhakāyasamācāro	1687	
PA_tika-vin08_t:1687_10	nu khomhi…pe… parisuddhavacīsamācāro nu khomhi…pe… mettaṃ nu kho me cittaṃ paccupaṭṭhitaṃ	16871	
PA_tika-vin08_t:1687_11	sabrahmacārīsu…pe… bahussuto nu khomhi sutadharo sutasannicayo…pe… ubhayāni kho me	16871	
PA_tika-vin08_t:1687_12	pātimokkhāni vitthārena svāgatāni…pe… kālena vakkhāmi, no akālena, bhūtena vakkhāmi,	16871	
PA_tika-vin08_t:1687_13	no abhūtena, saṇhena vakkhāmi, no pharusena, atthasañhitena vakkhāmi, no anatthasañhitena,	16871	
PA_tika-vin08_t:1687_14	mettacitto vakkhāmi, no dosantaro…pe… kāruññatā, hitesitā, anukampatā, āpattivuṭṭhānatā,	16871	
PA_tika-vin08_t:1687_15	vinayapurekkhāratā”ti.	16871	
PA_tika-vin08_t:1688_0	Tattha kāruññatāti kāruṇikabhāvo. Iminā karuṇā ca karuṇāpubbabhāgo ca dassito. Hitesitāti	1688	
PA_tika-vin08_t:1688_1	hitagavesanatā. Anukampatāti tena hitena saṃyojanatā. Āpattivuṭṭhānatāti āpattito	1688	
PA_tika-vin08_t:1688_2	vuṭṭhāpetvā suddhante patiṭṭhāpanatā. Vatthuṃ codetvā sāretvā paṭiññaṃ āropetvā yathāpaṭiññāya	1688	
PA_tika-vin08_t:1688_3	kammakaraṇaṃ vinayapurekkhāratā nāma. Amūlakampi samūlakampi “mūla”nti gahetvā vadantīti	1688	
PA_tika-vin08_t:1688_4	āha “dve mūlānī”ti. Kālena vakkhāmītiādīsu eko ekaṃ okāsaṃ kāretvā codento kālena	1688	
PA_tika-vin08_t:1688_5	vadati nāma. Saṅghamajjhe gaṇamajjhe salākaggayāguaggavitakkamāḷakabhikkhācāramaggaāsanasālādīsu,	1688	
PA_tika-vin08_t:1688_6	upaṭṭhākehi parivāritakkhaṇe vā codento akālena vadati nāma. Tacchena vatthunā codento	1688	
PA_tika-vin08_t:1688_7	bhūtena vadati nāma. Tucchena codento abhūtena vadati nāma. “Ambho mahallaka parisāvacara	1688	
PA_tika-vin08_t:1688_8	paṃsukūlika dhammakathika patirūpaṃ tava ida”nti vadanto pharusena vadati nāma. “Bhante,	1688	
PA_tika-vin08_t:1688_9	mahallakā parisāvacarā paṃsukūlikā dhammakathikā patirūpaṃ tumhākaṃ ida”nti vadanto	1688	
PA_tika-vin08_t:1688_10	saṇhena vadati nāma. Kāraṇanissitaṃ katvā vadanto atthasañhitena vadati nāma. Mettacitto	16881	
PA_tika-vin08_t:1688_11	vakkhāmi, no dosantaroti mettacittaṃ upaṭṭhāpetvā vakkhāmi, na duṭṭhacitto hutvā.	16881	
PA_tika-vin08_t:1688_12	Sacce ca akuppe cāti vacīsacce ca akuppatāya ca. Cuditakena hi saccañca vattabbaṃ,	16881	
PA_tika-vin08_t:1688_13	kopo ca na kātabbo, attanā ca na kucchitabbaṃ, paro ca na ghaṭṭetabboti attho.	16881	
PA_tika-vin08_t:1689_0	Imasmiṃ ṭhāne “saṅghena otiṇṇānotiṇṇaṃ jānitabbaṃ – anuvijjakena yena dhammena yena	1689	
PA_tika-vin08_t:1689_1	vinayena yena satthusāsanena taṃ adhikaraṇaṃ vūpasammati, tathā taṃ adhikaraṇaṃ vūpasametabba”nti	1689	
PA_tika-vin08_t:1689_2	vattabbaṃ. Vuttañhetaṃ codanākaṇḍe “codakena kathaṃ paṭipajjitabbaṃ? Cuditakena kathaṃ	1689	
PA_tika-vin08_t:1689_3	paṭipajjitabbaṃ? Saṅghena kathaṃ paṭipajjitabbaṃ? Anuvijjakena kathaṃ paṭipajjitabbaṃ?	1689	
PA_tika-vin08_t:1689_4	Codakena kathaṃ paṭipajjitabbanti? Codakena pañcasu dhammesu patiṭṭhāya paro codetabbo.	1689	
PA_tika-vin08_t:1689_5	Kālena vakkhāmi no akālena, bhūtena vakkhāmi no abhūtena, saṇhena vakkhāmi no pharusena,	1689	
PA_tika-vin08_t:1689_6	atthasañhitena vakkhāmi no anatthasañhitena, mettacitto vakkhāmi no dosantaroti.	1689	
PA_tika-vin08_t:1689_7	Codakena evaṃ paṭipajjitabbaṃ. Cuditakena kathaṃ paṭipajjitabbanti? Cuditakena dvīsu	1689	
PA_tika-vin08_t:1689_8	dhammesu patiṭṭhātabbaṃ sacce ca akuppe ca. Cuditakena evaṃ paṭipajjitabbaṃ. Saṅghena	1689	
PA_tika-vin08_t:1689_9	kathaṃ paṭipajjitabbanti? Saṅghena otiṇṇānotiṇṇaṃ jānitabbaṃ. Saṅghena evaṃ paṭipajjitabbaṃ.	1689	
PA_tika-vin08_t:1689_10	Anuvijjakena kathaṃ paṭipajjitabbanti? Anuvijjakena yena dhammena yena vinayena yena	16891	
PA_tika-vin08_t:1689_11	satthusāsanena taṃ adhikaraṇaṃ vūpasammati, tathā taṃ adhikaraṇaṃ vūpasametabbaṃ.	16891	
PA_tika-vin08_t:1689_12	Anuvijjakena evaṃ paṭipajjitabba”nti.	16891	
PA_tika-vin08_t:1690_0	Aṭṭhakathāyampi “codanāya ko ādītiādipucchānaṃ vissajjane sacce akuppe cāti ettha	1690	
PA_tika-vin08_t:1690_1	sacce patiṭṭhātabbaṃ akuppe ca, yaṃ kataṃ vā akataṃ vā, tadeva vattabbaṃ, na codake	1690	
PA_tika-vin08_t:1690_2	vā anuvijjake vā saṅghe vā kopo uppādetabbo. Otiṇṇānotiṇṇaṃ jānitabbanti otiṇṇañca	1690	
PA_tika-vin08_t:1690_3	anotiṇṇañca vacanaṃ jānitabbaṃ. Tatrāyaṃ jānanavidhi – ettakā codakassa pubbakathā,	1690	
PA_tika-vin08_t:1690_4	ettakā pacchimakathā, ettakā cuditakassa pubbakathā, ettakā pacchimakathāti jānitabbā.	1690	
PA_tika-vin08_t:1690_5	Codakassa pamāṇaṃ gaṇhitabbaṃ, cuditakassa pamāṇaṃ gaṇhitabbaṃ, anuvijjakassa pamāṇaṃ	1690	
PA_tika-vin08_t:1690_6	gaṇhitabbaṃ. Anuvijjako appamattakampi ahāpento ‘āvuso, samannāharitvā ujuṃ katvā	1690	
PA_tika-vin08_t:1690_7	āharā’ti vattabbo, saṅghena evaṃ paṭipajjitabbaṃ. Yena dhammena yena vinayena yena	1690	
PA_tika-vin08_t:1690_8	satthusāsanena taṃ adhikaraṇaṃ vūpasammatīti ettha dhammoti bhūtaṃ vatthu. Vinayoti	1690	
PA_tika-vin08_t:1690_9	codanā ceva sāraṇā ca. Satthusāsananti ñattisampadā ceva anussāvanasampadā ca. Etena	1690	
PA_tika-vin08_t:1690_10	hi dhammena ca vinayena ca satthusāsanena ca adhikaraṇaṃ vūpasammati, tasmā anuvijjakena	16901	
PA_tika-vin08_t:1690_11	bhūtena vatthunā codetvā āpattiṃ sāretvā ñattisampadāya ceva anussāvanasampadāya	16901	
PA_tika-vin08_t:1690_12	ca taṃ adhikaraṇaṃ vūpasametabbaṃ, anuvijjakena evaṃ paṭipajjitabba”nti āgataṃ, tasmā	16901	
PA_tika-vin08_t:1690_13	vattabbamettakaṃ dvayanti.	16901	
PA_tika-vin08_t:1691_0	Evaṃ ekadesena codanākaṇḍanayaṃ dassetvā idāni ekadeseneva mahāsaṅgāmanayaṃ dassento	1691	
PA_tika-vin08_t:1691_1	“anuvijjakena codako pucchitabbo”tiādimāha. Tattha yaṃ kho tvaṃ, āvuso, imaṃ bhikkhuṃ	1691	
PA_tika-vin08_t:1691_2	codesi, kimhi naṃ codesīti codanāsāmaññato vuttaṃ, pāḷiyaṃ pana pavāraṇaṭṭhapanavasena	1691	
PA_tika-vin08_t:1691_3	codanaṃ sandhāya “yaṃ kho tvaṃ, āvuso, imassa bhikkhuno pavāraṇaṃ ṭhapesī”ti vuttaṃ.	1691	
PA_tika-vin08_t:1691_4	Sesaṃ suviññeyyameva.	1691	
PA_tika-vin08_t:1692_0	Evaṃ ekadesena mahāsaṅgāmanayaṃ dassetvā idāni ekadeseneva cūḷasaṅgāmanayaṃ dassetuṃ	1692	
PA_tika-vin08_t:1692_1	“saṅgāmāvacarena bhikkhunā”tiādimāha. Tattha saṅgāmāvacarena bhikkhunāti saṅgāmo	1692	
PA_tika-vin08_t:1692_2	vuccati adhikaraṇavinicchayatthāya saṅghasannipāto. Tatra hi attapaccatthikā ceva	1692	
PA_tika-vin08_t:1692_3	sāsanapaccatthikā ca uddhammaṃ ubbinayaṃ satthusāsanaṃ dīpentā samosaranti vesālikā	1692	
PA_tika-vin08_t:1692_4	vajjiputtakā viya. Yo bhikkhu tesaṃ paccatthikānaṃ laddhiṃ madditvā sakavādadīpanatthāya	1692	
PA_tika-vin08_t:1692_5	tattha avacarati, ajjhogāhetvā vinicchayaṃ pavatteti, so saṅgāmāvacaro nāma yasatthero	1692	
PA_tika-vin08_t:1692_6	viya, tena saṅgāmāvacarena bhikkhunā saṅghaṃ upasaṅkamantena nīcacittena saṅgho upasaṅkamitabbo.	1692	
PA_tika-vin08_t:1692_7	Nīcacittenāti mānaddhajaṃ nipātetvā nihatamānacittena. Rajoharaṇasamenāti pādapuñchanasamena,	1692	
PA_tika-vin08_t:1692_8	yathā rajoharaṇassa saṃkiliṭṭhe vā asaṃkiliṭṭhe vā pāde puñchiyamāne neva rāgo na	1692	
PA_tika-vin08_t:1692_9	doso, evaṃ iṭṭhāniṭṭhesu arajjantena adussantenāti attho. Yathāpatirūpe āsaneti yathāpatirūpaṃ	1692	
PA_tika-vin08_t:1692_10	āsanaṃ ñatvā attano pāpuṇanaṭṭhāne therānaṃ bhikkhūnaṃ piṭṭhiṃ adassetvā nisīditabbaṃ.	16921	
PA_tika-vin08_t:1693_0	Anānākathikenāti nānāvidhaṃ taṃ taṃ anatthakathaṃ akathentena. Atiracchānakathikenāti	1693	
PA_tika-vin08_t:1693_1	diṭṭhasutamutampi rājakathādikaṃ tiracchānakathaṃ akathentena. Sāmaṃ vā dhammo bhāsitabboti	1693	
PA_tika-vin08_t:1693_2	saṅghasannipātaṭṭhāne kappiyākappiyasannissitā vā rūpārūpaparicchedasamathacāravipassanācāraṭṭhānanisajjavattādinissitā	1693	
PA_tika-vin08_t:1693_3	vā kathā dhammo nāma. Evarūpo dhammo sayaṃ vā bhāsitabbo, paro vā ajjhesitabbo. Yo	1693	
PA_tika-vin08_t:1693_4	bhikkhu tathārūpiṃ kathaṃ kathetuṃ pahoti, so vattabbo “āvuso, saṅghamajjhamhi pañhe	1693	
PA_tika-vin08_t:1693_5	uppanne tvaṃ katheyyāsī”ti. Ariyo vā tuṇhībhāvo nātimaññitabboti ariyā tuṇhī nisīdantā	1693	
PA_tika-vin08_t:1693_6	na bālaputhujjanā viya nisīdanti, aññataraṃ kammaṭṭhānaṃ gahetvāva nisīdanti. Iti	1693	
PA_tika-vin08_t:1693_7	kammaṭṭhānamanasikāravasena tuṇhībhāvo ariyo tuṇhībhāvo nāma, so nātimaññitabbo,	1693	
PA_tika-vin08_t:1693_8	“kiṃ kammaṭṭhānānuyogenā”ti nāvajānitabbo, attano patirūpaṃ kammaṭṭhānaṃ gahetvāva	1693	
PA_tika-vin08_t:1693_9	nisīditabbanti attho.	1693	
PA_tika-vin08_t:1694_0	Na upajjhāyo pucchitabboti “ko nāma tuyhaṃ upajjhāyo”ti na pucchitabbo. Esa nayo	1694	
PA_tika-vin08_t:1694_1	sabbattha. Na jātīti “khattiyajātiyo tvaṃ brāhmaṇajātiyo”ti evaṃ jāti na pucchitabbā.	1694	
PA_tika-vin08_t:1694_2	Na āgamoti “dīghabhāṇako tvaṃ majjhimabhāṇako”ti evaṃ āgamo na pucchitabbo. Kulapadesopi	1694	
PA_tika-vin08_t:1694_3	khattiyakulādivaseneva veditabbo. Atrassa pemaṃ vā doso vāti tatra puggale etesaṃ	1694	
PA_tika-vin08_t:1694_4	kāraṇānaṃ aññataravasena pemaṃ vā bhaveyya doso vā.	1694	
PA_tika-vin08_t:1695_0	No parisakappikenāti parisakappakena parisānuvidhāyakena na bhavitabbaṃ, yaṃ parisāya	1695	
PA_tika-vin08_t:1695_1	ruccati, tadeva cetetvā kappetvā na kathetabbanti attho. Na hatthamuddā dassetabbāti	1695	
PA_tika-vin08_t:1695_2	kathetabbe ca akathetabbe ca saññājananatthaṃ hatthavikāro na kātabbo.	1695	
PA_tika-vin08_t:1696_0	Atthaṃ anuvidhiyantenāti vinicchayapaṭivedhameva sallakkhentena, “idaṃ suttaṃ upalabbhati,	1696	
PA_tika-vin08_t:1696_1	imasmiṃ vinicchaye idaṃ vakkhāmī”ti evaṃ paritulayantena nisīditabbanti attho. Na	1696	
PA_tika-vin08_t:1696_2	ca āsanā vuṭṭhātabbanti na āsanā vuṭṭhāya sannipātamaṇḍale vicaritabbaṃ. Vinayadhare	1696	
PA_tika-vin08_t:1696_3	hi uṭṭhite sabbā parisā vuṭṭhahanti, tasmā na vuṭṭhātabbaṃ. Na vītihātabbanti na	1696	
PA_tika-vin08_t:1696_4	vinicchayo hāpetabbo. Na kummaggo sevitabboti na āpatti dīpetabbā. Asāhasikena bhavitabbanti	1696	
PA_tika-vin08_t:1696_5	na sahasā kārinā bhavitabbaṃ, na sahasā duruttavacanaṃ kathetabbanti attho. Vacanakkhamenāti	1696	
PA_tika-vin08_t:1696_6	duruttavācaṃ khamanasīlena. Hitaparisakkināti hitesinā hitagavesinā karuṇā ca karuṇāpubbabhāgo	1696	
PA_tika-vin08_t:1696_7	ca upaṭṭhāpetabboti ayaṃ padadvayepi adhippāyo. Anasuruttenāti na asuruttena, asuruttaṃ	1696	
PA_tika-vin08_t:1696_8	vuccati viggāhikakathāsaṅkhātaṃ asundaravacanaṃ, taṃ na kathetabbanti attho. Attā	1696	
PA_tika-vin08_t:1696_9	pariggahetabboti “vinicchinituṃ vūpasametuṃ sakkhissāmi nu kho, no”ti evaṃ attā pariggahetabbo,	1696	
PA_tika-vin08_t:1696_10	attano pamāṇaṃ jānitabbanti attho. Paro pariggahetabboti “lajjiyā nu kho ayaṃ parisā	16961	
PA_tika-vin08_t:1696_11	sakkā saññāpetuṃ, udāhu no”ti evaṃ paro pariggahetabbo. Codako pariggahetabboti “dhammacodako	16961	
PA_tika-vin08_t:1696_12	nu kho, no”ti evaṃ pariggahetabbo. Cuditako pariggahetabboti “dhammacuditako nu kho,	16961	
PA_tika-vin08_t:1696_13	no”ti evaṃ pariggahetabbo. Adhammacodako pariggahetabboti tassa pamāṇaṃ jānitabbaṃ.	16961	
PA_tika-vin08_t:1696_14	Sesesupi eseva nayo.	16961	
PA_tika-vin08_t:1697_0	Vuttaṃ ahāpentenāti codakacuditakehi vuttavacanaṃ ahāpentena. Avuttaṃ apakāsentenāti	1697	
PA_tika-vin08_t:1697_1	anosaṭaṃ vatthuṃ apakāsentena. Mando hāsetabboti mando momūḷho paggaṇhitabbo, “nanu	1697	
PA_tika-vin08_t:1697_2	tvaṃ kulaputto”ti uttejetvā anuyogavattaṃ kathāpetvā tassa anuyogo gaṇhitabbo. Bhīru	1697	
PA_tika-vin08_t:1697_3	assāsetabboti yassa saṅghamajjhaṃ vā gaṇamajjhaṃ vā anosaṭapubbattā sārajjaṃ uppajjati,	1697	
PA_tika-vin08_t:1697_4	tādiso “mā bhāyi, vissattho kathayāhi, mayaṃ te upatthambhā bhavissāmā”ti vatvāpi	1697	
PA_tika-vin08_t:1697_5	anuyogavattaṃ kathāpetabbo. Caṇḍo nisedhetabboti apasāretabbo tajjetabbo. Asuci vibhāvetabboti	1697	
PA_tika-vin08_t:1697_6	alajjiṃ pakāsetvā āpattiṃ desāpetabbo. Ujumaddavenāti yo bhikkhu uju sīlavā kāyavaṅkādirahito,	1697	
PA_tika-vin08_t:1697_7	so maddaveneva upacaritabbo. Dhammesu ca puggalesu cāti ettha yo dhammagaruko hoti,	1697	
PA_tika-vin08_t:1697_8	na puggalagaruko, ayameva dhammesu ca puggalesu ca majjhattoti veditabbo. Sesaṃ suviññeyyameva.	1697	
PA_tika-vin08_t:1698	Iti vinayasaṅgahasaṃvaṇṇanābhūte vinayālaṅkāre	169	
PA_tika-vin08_t:1699	Codanādivinicchayakathālaṅkāro nāma	169	
PA_tika-vin08_t:1700	Ekatiṃsatimo paricchedo.	170	
PA_tika-vin08_t:1701	32. Garukāpattivuṭṭhānavinicchayakathā	170	
PA_tika-vin08_t:1702	Paṭicchannaparivāsakathā	170	
PA_tika-vin08_t:1703_0	236. Evaṃ codanādivinicchayaṃ kathetvā idāni garukāpattivuṭṭhānavinicchayaṃ kathetuṃ	1703	
PA_tika-vin08_t:1703_1	“garukāpattivuṭṭhāna”ntiādimāha. Tattha garu alahukaṃ paṭikaraṇaṃ etissā āpattiyāti	1703	
PA_tika-vin08_t:1703_2	garukā, āpajjitabbāti āpatti, garukā ca sā āpatti cāti garukāpatti, vuṭṭhahate vuṭṭhānaṃ,	1703	
PA_tika-vin08_t:1703_3	garukāpattiyā vuṭṭhānaṃ garukāpatti vuṭṭhānaṃ. Kiṃ taṃ? Saṅghādisesāpattito parisuddhabhāvo.	1703	
PA_tika-vin08_t:1703_4	Tenāha “parivāsamānattādīhi vinayakammehi garukāpattito vuṭṭhāna”nti. Kiñcāpi catubbidho	1703	
PA_tika-vin08_t:1703_5	parivāso, appaṭicchannaparivāso pana idha nādhippetoti āha “tividho parivāso”ti.	1703	
PA_tika-vin08_t:1703_6	Tathā hi vuttaṃ samantapāsādikāyaṃ “tattha catubbidho parivāso – appaṭicchannaparivāso	1703	
PA_tika-vin08_t:1703_7	paṭicchannaparivāso suddhantaparivāso samodhānaparivāsoti. Tesu ‘yo so, bhikkhave,	1703	
PA_tika-vin08_t:1703_8	aññopi aññatitthiyapubbo imasmiṃ dhammavinaye ākaṅkhati pabbajjaṃ, ākaṅkhati upasampadaṃ,	1703	
PA_tika-vin08_t:1703_9	tassa cattāro māse parivāso dātabbo’ti evaṃ mahākhandhake vutto titthiyaparivāso	1703	
PA_tika-vin08_t:1703_10	appaṭicchannaparivāso nāma. Tattha yaṃ vattabbaṃ, taṃ vuttameva. Ayaṃ pana idha anadhippeto”ti.	17031	
PA_tika-vin08_t:1703_11	Ito paraṃ aṭṭhakathāyaṃ vuttanayeneva suviññeyyoti tasmā dubbiññeyyaṭṭhāneyeva vaṇṇayissāma.	17031	
PA_tika-vin08_t:1704_0	237. Evaṃ yo yo āpanno hoti, tassa tassa nāmaṃ gahetvā kammavācā kātabbāti etena	1704	
PA_tika-vin08_t:1704_1	pāḷiyaṃ sabbasādhāraṇavasena “suṇātu me, bhante, saṅgho, ayaṃ itthannāmo bhikkhū”ti	1704	
PA_tika-vin08_t:1704_2	ca “yadi saṅghassa pattakallaṃ, saṅgho itthannāmassa bhikkhuno”ti ca āgatepi kammavācābhaṇanakāle	1704	
PA_tika-vin08_t:1704_3	tathā abhaṇitvā “ayaṃ buddharakkhito bhikkhū”ti ca “imassa buddharakkhitassa bhikkhuno”ti	1704	
PA_tika-vin08_t:1704_4	ca evaṃ sakasakanāmaṃ uddharitvāva kammavācā kātabbāti dasseti.	1704	
PA_tika-vin08_t:1705_0	Māḷakasīmāyameva vattaṃ samādātabbaṃ, na tato bahi. Kasmā? “Aññattha kammavācā aññattha	1705	
PA_tika-vin08_t:1705_1	samādāna”nti vattabbadosappasaṅgato. Asamādinnavattassa ārocanāsambhavato, māḷakasīmāya	1705	
PA_tika-vin08_t:1705_2	sannipatitānaṃ bhikkhūnaṃ ekassapi anārocane sati ratticchedasambhavato ca. Parivāsaṃ	1705	
PA_tika-vin08_t:1705_3	samādiyāmi, vattaṃ samādiyāmīti imesu dvīsu padesu ekekena vā ubhohi padehi vā samādātabbaṃ.	1705	
PA_tika-vin08_t:1705_4	Kathaṃ viññāyatīti ce? “Ekapadenapi cettha nikkhitto hoti parivāso, dvīhi pana sunikkhittoyeva,	1705	
PA_tika-vin08_t:1705_5	samādānepi eseva nayo”ti vakkhamānattā. Samādiyitvā tattheva saṅghassa ārocetabbaṃ,	1705	
PA_tika-vin08_t:1705_6	na tattha anārocetvā aññattha gantabbaṃ. Kasmā? Vuṭṭhitāya parisāya puna sannipātetuṃ	1705	
PA_tika-vin08_t:1705_7	dukkarattā, ekassapi bhikkhuno anārocetvā aruṇuṭṭhāpane sati ratticchedakarattā.	1705	
PA_tika-vin08_t:1706_0	Ārocentena evaṃ ārocetabbanti sambandho. “Ahaṃ bhante…pe… saṅgho dhāretū”ti ettakameva	1706	
PA_tika-vin08_t:1706_1	vatvā yācane viya “dutiyampi tatiyampī”ti avuttattā accāyikakaraṇe sati ekavāraṃ	1706	
PA_tika-vin08_t:1706_2	ārocitepi upapannamevāti daṭṭhabbaṃ. Vediyāmahaṃ bhante, vediyatīti maṃ saṅgho dhāretūti	1706	
PA_tika-vin08_t:1706_3	ettha “vediyāmīti cittena sampaṭicchitvā sukhaṃ anubhavāmi, na tappaccayā ahaṃ dukkhitoti	1706	
PA_tika-vin08_t:1706_4	adhippāyo”ti sāratthadīpaniyaṃ vuttaṃ. Ettha ca “sukhaṃ vedemi vedana”ntiādīsu viya	1706	
PA_tika-vin08_t:1706_5	pi-saddo anubhavanattho hoti. Vajirabuddhiṭīkāyaṃ pana “vediyāmīti jānemi, cittena	1706	
PA_tika-vin08_t:1706_6	sampaṭicchitvā sukhaṃ anubhavāmi, na tappaccayā ahaṃ dukkhitoti adhippāyoti likhita”nti	1706	
PA_tika-vin08_t:1706_7	vuttaṃ. Ettha pana “dīpaṅkaro lokavidū”tiādīsu viya ñāṇattho anubhavanattho ca. Vimativinodaniyaṃ	1706	
PA_tika-vin08_t:1706_8	pana “vediyāmahanti jānāpemahaṃ, ārocemīti attho, anubhavāmītipissa atthaṃ vadanti.	1706	
PA_tika-vin08_t:1706_9	Purimaṃ pana pasaṃsanti ārocanavacanattā”ti. Ettha tu –	1706	
PA_tika-vin08_t:1707	“Sampannaṃ sālikedāraṃ, suvā khādanti brāhmaṇa;	170	
PA_tika-vin08_t:1708	Paṭivedemi te brahme, na naṃ vāretumussahe”ti. –	170	
PA_tika-vin08_t:1709	Ādīsu viya ārocanatthoti daṭṭhabbo.	170	
PA_tika-vin08_t:1710_0	Ārocetvā…pe… nikkhipitabbanti dukkaṭaparimocanatthaṃ vuttaṃ. Keci pana “tadaheva	1710	
PA_tika-vin08_t:1710_1	puna vattaṃ samādiyitvā aruṇaṃ uṭṭhāpetukāmassa ratticchedaparihāratthampī”ti vadanti.	1710	
PA_tika-vin08_t:1710_2	Yassa māḷake nārocitaṃ, tassa ārocetvā nikkhipitabbaṃ. Yassa ārocitaṃ, tassa puna	1710	
PA_tika-vin08_t:1710_3	ārocanakiccaṃ natthi, kevalaṃ nikkhipitabbameva. “Sabhāgā bhikkhū vasantī”ti vuttattā	1710	
PA_tika-vin08_t:1710_4	visabhāgānaṃ vasanaṭṭhāne vattaṃ asamādiyitvā bahi eva kātumpi vaṭṭatīti daṭṭhabbaṃ.	1710	
PA_tika-vin08_t:1710_5	Dve leḍḍupāte atikkamitvāti idaṃ vihāre bhikkhūnaṃ sajjhāyādisaddasavanūpacāravijahanatthaṃ	1710	
PA_tika-vin08_t:1710_6	vuttaṃ, mahāmaggato okkammāti idaṃ maggapaṭipannānaṃ bhikkhūnaṃ savanūpacārātikkamanatthaṃ,	1710	
PA_tika-vin08_t:1710_7	gumbena vātiādi dassanūpacāravijahanatthaṃ. Sopi kenaci kammena purearuṇe eva gacchatīti	1710	
PA_tika-vin08_t:1710_8	iminā ārocanāya katāya sabbesu bhikkhūsu bahivihāraṃ gatesupi ūnegaṇecaraṇadoso vā	1710	
PA_tika-vin08_t:1710_9	vippavāsadoso vā na hoti ārocanatthattā sahavāsassāti dasseti. Tenāha “ayañcā”tiādi.	1710	
PA_tika-vin08_t:1710_10	Anikkhittavattena antoupacāragatānaṃ sabbesampi ārocetabbā. “Ayaṃ nikkhittavattassa	17101	
PA_tika-vin08_t:1710_11	parihāro”ti vuttaṃ, tattha nikkhittavattassāti vattaṃ nikkhipitvā parivasantassāti	17101	
PA_tika-vin08_t:1710_12	attho. Ayaṃ panettha therassa adhippāyo – vattaṃ nikkhipitvā parivasantassa upacāragatānaṃ	17101	
PA_tika-vin08_t:1710_13	sabbesaṃ ārocanakiccaṃ natthi, diṭṭharūpānaṃ sutasaddānaṃ ārocetabbaṃ, adiṭṭhaasutānampi	17101	
PA_tika-vin08_t:1710_14	antodvādasahatthagatānaṃ ārocetabbaṃ. Idaṃ vattaṃ nikkhipitvā parivasantassa lakkhaṇanti.	17101	
PA_tika-vin08_t:1710_15	Therassāti mahāpadumattherassa.	17101	
PA_tika-vin08_t:1711_0	238. Kukkuccavinodanatthāyāti imesu paṭicchannadivasappamāṇena parivasitadivasesu	1711	
PA_tika-vin08_t:1711_1	“siyuṃ nu kho tividharatticchedakāraṇayuttāni kānici divasāni, evaṃ sati aparipuṇṇaparivāsadivasattā	1711	
PA_tika-vin08_t:1711_2	na mānattāraho bhaveyya, asati ca mānattārahabhāve mānattaṃ dinnampi adinnaṃyeva	1711	
PA_tika-vin08_t:1711_3	bhaveyya, evañca sati āpannāpattito vuṭṭhānaṃ na bhaveyyā”ti imassa vinayakukkuccassa	1711	
PA_tika-vin08_t:1711_4	vinodanatthāya. Ekena vā dvīhi vā tīhi vā divasehi adhikatarāni divasāni parivasitvā	1711	
PA_tika-vin08_t:1711_5	nanu cāyaṃ parivutthaparivāso, tasmānena mānattameva yācitabbaṃ, atha kasmā vattaṃ	1711	
PA_tika-vin08_t:1711_6	samādiyitvā mānattaṃ yācitabbanti āhāti codanaṃ manasi karontena vuttaṃ “ayañhi vatte	1711	
PA_tika-vin08_t:1711_7	samādinne”tiādi. Hi yasmā ayaṃ bhikkhu vatte samādinne eva mānattāraho hoti, na asamādinne,	1711	
PA_tika-vin08_t:1711_8	iti tasmā vattaṃ samādiyitvā mānattaṃ yācitabbanti sambandho. Nanu ca kammavācāyaṃ	1711	
PA_tika-vin08_t:1711_9	“so parivutthaparivāso saṅghaṃ mānattaṃ yācati”icceva vuttaṃ, na vuttaṃ “samādinnavatto”ti,	1711	
PA_tika-vin08_t:1711_10	atha kasmā “vatte samādinne eva mānattāraho hotī”ti vuttanti codanaṃ sandhāyāha “nikkhittavattena	17111	
PA_tika-vin08_t:1711_11	parivutthattā”ti. Yasmā ayaṃ bhikkhu nikkhittavattena hutvā parivuttho hoti, no anikkhittavattena,	17111	
PA_tika-vin08_t:1711_12	tasmā nikkhittavattena hutvā parivutthattā ayaṃ bhikkhu vatte samādinne eva mānattāraho	17111	
PA_tika-vin08_t:1711_13	hoti, no asamādinneti yojanā. Tathā hi vuttaṃ “anikkhittavattassa pana puna samādānakiccaṃ	17111	
PA_tika-vin08_t:1711_14	natthi. So hi paṭicchannadivasātikkameneva mānattāraho hoti, tasmā tassa mānattaṃ dātabbamevā”ti.	17111	
PA_tika-vin08_t:1712_0	Catūhi pañcahi vā bhikkhūhi saddhinti ūnegaṇecaraṇadosā vimuccanatthaṃ. Parikkhittassa	1712	
PA_tika-vin08_t:1712_1	vihārassa parikkhepatotiādi kiñcāpi pāḷiyaṃ natthi, atha kho aṭṭhakathācariyānaṃ	1712	
PA_tika-vin08_t:1712_2	vacanena tathā eva paṭipajjitabbanti ca vuttaṃ. “Atthibhāvaṃ sallakkhetvāti dvādasahatthe	1712	
PA_tika-vin08_t:1712_3	upacāre sallakkhetvā, anikkhittavattānaṃ upacārasīmāya āgatabhāvaṃ sallakkhetvā sahavāsādikaṃ	1712	
PA_tika-vin08_t:1712_4	veditabbanti ca vuttaṃ. ‘Nikkhipantena ārocetvā nikkhipitabbaṃ payojanaṃ atthī’ti	1712	
PA_tika-vin08_t:1712_5	ca vuttaṃ, na pana taṃ payojanaṃ dassita”nti vajirabuddhiṭīkāyaṃ vuttaṃ, vattabhedadukkaṭā	1712	
PA_tika-vin08_t:1712_6	muccanapayojanaṃ hotīti veditabbaṃ.	1712	
PA_tika-vin08_t:1713_0	239. Abbhānaṃ kātuṃ na vaṭṭatīti katampi akatameva hotīti attho. “Tenāpi vattaṃ samādiyitvā	1713	
PA_tika-vin08_t:1713_1	ārocetvā abbhānaṃ yācitabba”nti vuttattā abbhānayācanatthaṃ mānattassa samādiyanakālepi	1713	
PA_tika-vin08_t:1713_2	ārocetabbameva. Pubbe mānattacāritakāle ārocitamevāti anārocetvā abbhānaṃ na yācitabbanti	1713	
PA_tika-vin08_t:1713_3	viññāyati. Evaṃ mānattayācanakālepi parivāsaṃ samādiyitvā ārocetabbamevāti daṭṭhabbaṃ.	1713	
PA_tika-vin08_t:1714_0	240. Ciṇṇamānatto bhikkhu abbhetabboti ciṇṇamānattassa ca abbhānārahassa ca ninnānākaraṇattā	1714	
PA_tika-vin08_t:1714_1	vuttaṃ. Aññathā “abbhānāraho abbhetabbo”ti vattabbaṃ siyā. Ukkhepanīyakammakatopi	1714	
PA_tika-vin08_t:1714_2	attano laddhiggahaṇavasena sabhāgabhikkhumhi sati tassa anārocāpetuṃ na labhati.	1714	
PA_tika-vin08_t:1715_0	“Anantarāyikassa pana antarāyikasaññāya chādayato acchannāvā”ti pāṭho. Averibhāvena	1715	
PA_tika-vin08_t:1715_1	sabhāgo averisabhāgo. “Sabhāgasaṅghādisesaṃ āpannassa pana santike āvi kātuṃ na vaṭṭatī”ti	1715	
PA_tika-vin08_t:1715_2	pasaṅgato idheva pakāsitaṃ. Lahukesu paṭikkhepo natthi. Tattha ñattiyā āvi katvā	1715	
PA_tika-vin08_t:1715_3	uposathaṃ kātuṃ anuññātattā lahukasabhāgaṃ āvi kātuṃ vaṭṭatīti. Sabhāgasaṅghādisesaṃ	1715	
PA_tika-vin08_t:1715_4	pana ñattiyā ārocanaṃ na vaṭṭatīti kira. “Tassa santike taṃ āpattiṃ paṭikarissatīti	1715	
PA_tika-vin08_t:1715_5	vuttattā lahukassevāyaṃ samanuññātā. Na hi sakkā suddhassa ekassa santike saṅghādisesassa	1715	
PA_tika-vin08_t:1715_6	paṭikaraṇaṃ kātu”nti likhitaṃ. Lahukesupi sabhāgaṃ āvi kātuṃ na vaṭṭatīti. Tasmā	1715	
PA_tika-vin08_t:1715_7	eva hi ñattiyā āvikaraṇaṃ anuññātaṃ, itarathā taṃ niratthakaṃ siyā. Aññamaññārocanassa	1715	
PA_tika-vin08_t:1715_8	vaṭṭati, tato na vaṭṭatīti dīpanatthameva ñattiyā āvikaraṇamanuññātaṃ, teneva idha	1715	
PA_tika-vin08_t:1715_9	“sabhāgasaṅghādisesaṃ āpannassā”tiādi vuttaṃ, ayamattho “ettāvatā te dve nirāpattikā	1715	
PA_tika-vin08_t:1715_10	honti, tesaṃ santike sesehi sabhāgāpattiyo desetabbā”ti vacanena kaṅkhāvitaraṇiyampi	17151	
PA_tika-vin08_t:1715_11	pakāsitova. Saṅghādisesaṃ pana ñattiyā ārocetvā uposathaṃ kātuṃ vaṭṭati. Tassā ñattiyā	17151	
PA_tika-vin08_t:1715_12	ayamattho – yadā suddhaṃ bhikkhuṃ passissati, tassa santike aññamaññārocanavasena	17151	
PA_tika-vin08_t:1715_13	paṭikarissati, evaṃ paṭikate “na ca, bhikkhave, sāpattikena pātimokkhaṃ sotabbaṃ,	17151	
PA_tika-vin08_t:1715_14	yo suṇeyya, āpatti dukkaṭassā”ti vuttāpattito mokkho hoti, tasmā “garukaṃ vā hotu	17151	
PA_tika-vin08_t:1715_15	lahukaṃ vā, ñattiyā āvi kātuṃ vaṭṭatī”ti vuttaṃ. Ubhosu nayesu yuttataraṃ gahetabbaṃ.	17151	
PA_tika-vin08_t:1715_16	“Nāmañceva āpatti cāti tena tena vītikkamenāpannāpatti āpatti. Nāmanti tassā āpattiyā	17151	
PA_tika-vin08_t:1715_17	nāma”nti likhitaṃ. Ārocetvā nikkhipitabbanti ettha ārocanaṃ vattabhedadukkaṭapariharaṇappayojananti veditabbaṃ.	17151	
PA_tika-vin08_t:1716_0	“Satiyeva antarāye antarāyikasaññī chādeti, acchannā hoti. Antarāyikassa pana antarāyikasaññāya	1716	
PA_tika-vin08_t:1716_1	vā anantarāyikasaññāya vā chādayato acchannāvā”tipi pāṭho. Averīti hitakāmo. Uddhaste	1716	
PA_tika-vin08_t:1716_2	aruṇeti uṭṭhite aruṇe. Suddhassa santiketi sabhāgasaṅghādisesaṃ anāpannassa santike.	1716	
PA_tika-vin08_t:1716_3	Vatthunti asucimocanādivītikkamaṃ. Sukkavissaṭṭhīti vatthu ceva gottañcāti “sukkavissaṭṭhī”ti	1716	
PA_tika-vin08_t:1716_4	idaṃ asucimocanalakkhaṇassa vītikkamassa pakāsanato vatthu ceva hoti, sajātiyasādhāraṇavijātiyavinivattasabhāvāya	1716	
PA_tika-vin08_t:1716_5	sukkavissaṭṭhiyā eva pakāsanato gottañca hotīti attho. Gaṃ tāyatīti hi gottaṃ. Saṅghādisesoti	1716	
PA_tika-vin08_t:1716_6	nāmañceva āpatti cāti saṅghādisesoti tena tena vītikkamena āpannassa āpattinikāyassa	1716	
PA_tika-vin08_t:1716_7	nāmapakāsanato nāmañceva hoti, āpattisabhāvato āpatti ca.	1716	
PA_tika-vin08_t:1717_0	Suddhassāti sabhāgasaṅghādisesaṃ anāpannassa, tato vuṭṭhitassa vā. Aññasminti suddhantaparivāsavasena	1717	
PA_tika-vin08_t:1717_1	āpattivuṭṭhānato aññasmiṃ āpattivuṭṭhāne. Paṭicchādiyitthāti paṭicchannā. Kā sā?	1717	
PA_tika-vin08_t:1717_2	Āpatti. Divasādīhi paricchinditvā vasanaṃ parivāso. Ko so? Vinayakammakaraṇaṃ. Paṭicchannāya	1717	
PA_tika-vin08_t:1717_3	āpattiyā parivāso paṭicchannaparivāso.	1717	
PA_tika-vin08_t:1718	Paṭicchannaparivāsakathā niṭṭhitā.	171	
PA_tika-vin08_t:1719	Suddhantaparivāsakathā	171	
PA_tika-vin08_t:1720_0	242. Sujjhanaṃ suddho, ko so? Āpattivigamo. Amati osānabhāvaṃ gacchatīti anto, suddho	1720	
PA_tika-vin08_t:1720_1	anto yassa parivāsassāti suddhanto, suddhanto ca so parivāso cāti suddhantaparivāso,	1720	
PA_tika-vin08_t:1720_2	suddhakālaṃ pariyantaṃ katvā asuddhakālappamāṇena paricchinditvā kataparivāso.	1720	
PA_tika-vin08_t:1721	Suddhantaparivāsakathā niṭṭhitā.	172	
PA_tika-vin08_t:1722	Odhānasamodhānaparivāsakathā	172	
PA_tika-vin08_t:1723_0	243. Samodhīyate samodhānaṃ, nānākālikā nānāvatthukā āpattiyo agghādivasena samodhānaṃ	1723	
PA_tika-vin08_t:1723_1	ekīkaraṇaṃ, samodhānetvā kato parivāso samodhānaparivāsoti viggaho. Kammavācāyaṃ	1723	
PA_tika-vin08_t:1723_2	“paṭikassito saṅghena itthannāmo bhikkhu antarā sambahulānaṃ āpattīnaṃ appaṭicchannānaṃ	1723	
PA_tika-vin08_t:1723_3	mūlāyapaṭikassanā, khamati saṅghassa, tasmā tuṇhī, evametaṃ dhārayāmī”ti ettha gatyatthadhātuyā	1723	
PA_tika-vin08_t:1723_4	kammani ca nayanatthadhātuyā kammani ca tadatthasampadāne ca vibhattipariṇāme cāti	1723	
PA_tika-vin08_t:1723_5	imesu catūsu ṭhānesu āyādesassa vuttattā, paṭipubbakasadhātuyā ca nayanatthattā “mūlāyā”ti	1723	
PA_tika-vin08_t:1723_6	idaṃ “paṭikassito”ti ettha kammaṃ, tasmā “paṭikassito…pe… mūlāya” iti ettakameva	1723	
PA_tika-vin08_t:1723_7	bhavitabbaṃ, na “mūlāyapaṭikassanā”ti evaṃ maññamānā saddaviduno “paṭikassanā”ti	1723	
PA_tika-vin08_t:1723_8	idaṃ adhikanti vā vadeyyuṃ makkheyyuṃ vā, na panetaṃ vattabbaṃ. Navapāṭhesuyeva ayaṃ	1723	
PA_tika-vin08_t:1723_9	pāṭho saddalakkhaṇayutto vā ayutto vāti cintetabbo, na pana pāḷiyaṭṭhakathādito āgatesu	1723	
PA_tika-vin08_t:1723_10	porāṇapāṭhesu. Tesu pana kathaṃ yojiyamāno ayaṃ pāṭho saddayuttiyā ca atthayuttiyā	17231	
PA_tika-vin08_t:1723_11	ca samannāgato bhaveyyāti yojanākāroyeva cintetabbo. Ayañca pāṭho porāṇapāḷipāṭhova,	17231	
PA_tika-vin08_t:1723_12	tasmā “mūlāyapaṭikassanā”ti idaṃ karaṇavasena vipariṇāmetvā “mūlāyapaṭikassanāya	17231	
PA_tika-vin08_t:1723_13	paṭikassito”ti yojetabbaṃ.	17231	
PA_tika-vin08_t:1724_0	Kathaṃ panetassa porāṇapāṭhabhāvo jānitabboti? Pakaraṇe āgatattā. Vuttañhi vimativinodaniyaṃ	1724	
PA_tika-vin08_t:1724_1	“pāḷiyaṃ paṭikassito saṅghena udāyi bhikkhu antarā ekissā āpattiyā…pe… mūlāyapaṭikassanāti	1724	
PA_tika-vin08_t:1724_2	idaṃ karaṇavasena vipariṇāmetvā mūlāyapaṭikassanāya paṭikassitoti yojetabba”nti.	1724	
PA_tika-vin08_t:1724_3	Atha vā “mūlāya paṭikassanā mūlāyapaṭikassanā”ti aluttasamāsavasena uttarapadena	1724	
PA_tika-vin08_t:1724_4	samāsaṃ katvā saṅghena itthannāmo bhikkhu antarā sambahulānaṃ āpattīnaṃ appaṭicchannānaṃ	1724	
PA_tika-vin08_t:1724_5	hetu paṭikassito. Sā mūlāyapaṭikassanā khamati saṅghassāti yojetabbaṃ. Tathā hi vuttaṃ	1724	
PA_tika-vin08_t:1724_6	tattheva “atha vā mūlāyapaṭikassanā khamati saṅghassāti uttarapadena saha paccattavaseneva	1724	
PA_tika-vin08_t:1724_7	yojetumpi vaṭṭatī”ti.	1724	
PA_tika-vin08_t:1725_0	Taṃ dentena paṭhamaṃ mūlāya paṭikassitvā pacchāparivāso dātabboti ettha taṃ odhānasamodhānaparivāsaṃ	1725	
PA_tika-vin08_t:1725_1	dentena paṭhamaṃ taṃ bhikkhuṃ mūlāya paṭikassitvā mūladivase ākaḍḍhitvā tassa antarāpattiyā	1725	
PA_tika-vin08_t:1725_2	samodhānaparivāso dātabboti attho. Yathā kiṃ vimativinodaniyaṃ “udāyiṃ bhikkhuṃ antarā	1725	
PA_tika-vin08_t:1725_3	ekissā āpattiyā…pe… mūlāya paṭikassitvāti ettha antarā ekissā āpattiyā hetubhūtāya	1725	
PA_tika-vin08_t:1725_4	udāyiṃ bhikkhuṃ mūlāya paṭikassitvā mūladivase ākaḍḍhitvā tassā antarāpattiyā samodhānaparivāsaṃ	1725	
PA_tika-vin08_t:1725_5	detūti yojanā”ti vuttaṃ. Mahāsumattheravāde āvikārāpetvā vissajjetabboti tassa atekicchabhāvaṃ	1725	
PA_tika-vin08_t:1725_6	teneva saṅghassa pākaṭaṃ kāretvā lajjīgaṇato viyojanavasena vissajjetabboti attho.	1725	
PA_tika-vin08_t:1726	Odhānasamodhānaparivāsakathā niṭṭhitā.	172	
PA_tika-vin08_t:1727	Agghasamodhānaparivāsakathā	172	
PA_tika-vin08_t:1728_0	244. Agghena agghavasena arahavasena samodhānaṃ agghasamodhānaṃ, āpannāsu sambahulāsu	1728	
PA_tika-vin08_t:1728_1	āpattīsu yā āpattiyo ciratarappaṭicchannāyo, tāsaṃ agghena samodhāya tāsaṃ rattiparicchedavasena	1728	
PA_tika-vin08_t:1728_2	avasesānaṃ ūnatarappaṭicchannānaṃ āpattīnaṃ parivāso dīyati, ayaṃ vuccati agghasamodhāno.	1728	
PA_tika-vin08_t:1728_3	Sataṃ āpattiyoti kāyasaṃsaggādivasena ekadivase āpannā sataṃ āpattiyo. Dasasatanti	1728	
PA_tika-vin08_t:1728_4	sahassaāpattiyo. Rattisataṃ chādayitvānāti yojetabbaṃ. “Agghasamodhāno nāma sabhāgavatthukāyo	1728	
PA_tika-vin08_t:1728_5	sambahulā āpattiyo āpannassa bahurattiṃ paṭicchāditāpattiyaṃ nikkhipitvā dātabbo,	1728	
PA_tika-vin08_t:1728_6	itaro nānāvatthukānaṃ vasenāti ayametesaṃ viseso”ti vajirabuddhiṭīkāyaṃ vuttaṃ.	1728	
PA_tika-vin08_t:1729	Agghasamodhānaparivāsakathā niṭṭhitā.	172	
PA_tika-vin08_t:1730_0	246. Liṅgaparivattanakakathāyaṃ yadi kassaci bhikkhuno itthiliṅgaṃ pātu bhaveyya,	1730	
PA_tika-vin08_t:1730_1	kiṃ tena puna upajjhā gahetabbā, puna upasampadā kātabbā, kiṃ bhikkhūpasampadāto	1730	
PA_tika-vin08_t:1730_2	paṭṭhāya vassagaṇanā kātabbā, udāhu ito paṭṭhāyāti pucchāya sati taṃ pariharitumāha	1730	
PA_tika-vin08_t:1730_3	“sace”tiādi. Evaṃ sante sā bhikkhunī bhikkhūnaṃ majjheyeva vasitabbaṃ bhaveyyāti	1730	
PA_tika-vin08_t:1730_4	codanaṃ sandhāyāha “appatirūpa”ntiādi. Evaṃ sante bhikkhubhūtakāle āpajjitāpattiyo	1730	
PA_tika-vin08_t:1730_5	kathaṃ kātabbāti codanaṃ manasi katvā āha “yā desanāgāminiyo vā”tiādi. Tattha bhikkhūnaṃ	1730	
PA_tika-vin08_t:1730_6	bhikkhunīhi sādhāraṇāti sañcarittādayo. Asādhāraṇāti sukkavissaṭṭhiādayo. Hotu bhagavato	1730	
PA_tika-vin08_t:1730_7	anuññātavasena liṅge parivatte asādhāraṇāpattīhi vuṭṭhitabhāvo, puna pakatiliṅge	1730	
PA_tika-vin08_t:1730_8	uppanne puna āpatti siyāti āsaṅkaṃ pariharituṃ “puna pakatiliṅge”tiādi vuttaṃ. Idāni	1730	
PA_tika-vin08_t:1730_9	tamatthaṃ pāḷiyā sādhetuṃ “vuttañceta”ntiādimāha. Tassattho paṭhamapārājikavaṇṇanāya	1730	
PA_tika-vin08_t:1730_10	ṭīkāsu vuttanayeneva daṭṭhabbo, idha pana garukāpattivuṭṭhānakathābhūtattā sāyeva kathā vuccate.	17301	
PA_tika-vin08_t:1731_0	247. Tattha bhikkhunīhi sādhāraṇāya paṭicchannāya āpattiyāti sañcarittādiāpattiyā,	1731	
PA_tika-vin08_t:1731_1	hetvatthe cetaṃ karaṇavacanaṃ. Parivasantassāti anādare sāmivacanaṃ. Pakkhamānattameva	1731	
PA_tika-vin08_t:1731_2	dātabbaṃ, na puna parivāso dātabbo bhikkhunibhāve aparivāsārahattāti adhippāyo. Mānattaṃ	1731	
PA_tika-vin08_t:1731_3	carantassāti anādareyeva sāmivacanaṃ, chārattamānatte āciṇṇeyeva parivattati, puna	1731	
PA_tika-vin08_t:1731_4	pakkhamānattameva dātabbanti. Tena vakkhati “sace ciṇṇamānattassā”tiādi. Akusalavipāke	1731	
PA_tika-vin08_t:1731_5	parikkhīṇeti purisindriyassa antaradhānaṃ sandhāya vuttaṃ. Itthindriyapatiṭṭhānaṃ	1731	
PA_tika-vin08_t:1731_6	pana kusalavipākameva. Vuttañhi aṭṭhakathāyaṃ “ubhayampi akusalena antaradhāyati,	1731	
PA_tika-vin08_t:1731_7	kusalena paṭilabbhatī”ti. Chārattaṃ mānattameva dātabbaṃ, na parivāso dātabbo, na	1731	
PA_tika-vin08_t:1731_8	vā pakkhamānattaṃ dātabbaṃ.	1731	
PA_tika-vin08_t:1732_0	“Ayaṃ pana viseso”ti vatvā taṃ visesaṃ dassetumāha “sace”tiādi. Parivāsadānaṃ natthi,	1732	
PA_tika-vin08_t:1732_1	chārattaṃ mānattameva dātabbaṃ. Kasmā? Bhikkhunikāle paṭicchannattā. Bhikkhukāle	1732	
PA_tika-vin08_t:1732_2	channāyeva hi āpatti parivāsārahā hoti, no bhikkhunikāleti ayametāsaṃ viseso. Pakkhamānattaṃ	1732	
PA_tika-vin08_t:1732_3	carantiyāti anādare sāmivacanaṃ, pakkhamānatte āciṇṇeyevāti attho. Tathā hi vakkhati	1732	
PA_tika-vin08_t:1732_4	“ciṇṇamānattāyā”tiādi. Chārattaṃ mānattaṃ carantassātiādi vuttanayameva.	1732	
PA_tika-vin08_t:1733	Parivāsavinicchayakathā	173	
PA_tika-vin08_t:1734_0	Idāni saṅghādisesāpatti yasmā sāvasesagarukāpatti hoti satekicchā, tasmā yathā nāma	1734	
PA_tika-vin08_t:1734_1	rogāturo puggalo kiñci attano hitasukhakāraṇaṃ kātuṃ na sakkoti, tamenaṃ kāruṇiko	1734	
PA_tika-vin08_t:1734_2	tikicchako karuṇāsañcodito tikicchaṃ katvā gelaññato vuṭṭhāpetvā hitasukhaṃ janeti,	1734	
PA_tika-vin08_t:1734_3	evaṃ saṅghādisesāpattisamaṅgī puggalo āṇāvītikkamantarāyikabhāvato saggamokkhamaggaṃ	1734	
PA_tika-vin08_t:1734_4	sodhetuṃ na sakkoti, tamenaṃ mahākāruṇiko bhagavā mahākaruṇāya sañcoditamānaso anekehi	1734	
PA_tika-vin08_t:1734_5	nayehi āpattito vuṭṭhānaṃ katvā saggamokkhasukhe patiṭṭhapeti, bhagavato adhippāyaññuno	1734	
PA_tika-vin08_t:1734_6	aṭṭhakathācariyāpi anekehi kāraṇehi bhagavato vacanassa atthaṃ pakāsetvā visuddhakāmānaṃ	1734	
PA_tika-vin08_t:1734_7	nayaṃ denti, tathā ṭīkācariyādayopi. Evaṃ dinne pana naye yoniso manasi kātuṃ sakkontā	1734	
PA_tika-vin08_t:1734_8	paṇḍitā yathānusiṭṭhaṃ paṭipajjanti, asakkontā aññathā atthaṃ gahetvā na yathānusiṭṭhaṃ	1734	
PA_tika-vin08_t:1734_9	paṭipajjanti, tesaṃ diṭṭhānugatiṃ anugacchantā sissādayopi tatheva karonti, tasmā	1734	
PA_tika-vin08_t:1734_10	bhagavato vacanañca pubbenāparaṃ saṃsanditvā aṭṭhakathāṭīkādivacanañca sammā tulayitvā	17341	
PA_tika-vin08_t:1734_11	tathato bhagavato adhippāyaṃ ñatvā yathānusiṭṭhaṃ paṭipajjantehi garukāpattito vuṭṭhahanatthaṃ yogo karaṇīyo.	17341	
PA_tika-vin08_t:1735_0	Tasmā yadā bhikkhū āgacchanti vinayadharassa santikaṃ “garukāpattivuṭṭhānaṃ karissāmā”ti,	1735	
PA_tika-vin08_t:1735_1	tadā vinayadharena “tvaṃ katarāpattiṃ āpanno”ti pucchitabbo. “Saṅghādisesaṃ āpanno”ti	1735	
PA_tika-vin08_t:1735_2	vutte “katarasaṅghādisesa”nti pucchitvā “imaṃ nāmā”ti vutte sukkavissaṭṭhiyaṃ mocetukāmacetanā,	1735	
PA_tika-vin08_t:1735_3	upakkamo, muccananti tīṇi aṅgāni. Kāyasaṃsagge manussitthī, itthisaññitā, kāyasaṃsaggarāgo,	1735	
PA_tika-vin08_t:1735_4	tena rāgena vāyāmo, hatthaggāhādisamāpajjananti pañca aṅgāni. Duṭṭhullavācāyaṃ manussitthī,	1735	
PA_tika-vin08_t:1735_5	itthisaññitā, duṭṭhullavācassādarāgo, tena rāgena obhāsanaṃ, taṅkhaṇavijānananti	1735	
PA_tika-vin08_t:1735_6	pañca aṅgāni. Attakāme manussitthī, itthisaññitā, attakāmapāricariyāya rāgo, tena	1735	
PA_tika-vin08_t:1735_7	rāgena vaṇṇabhaṇanaṃ, taṅkhaṇavijānananti pañca aṅgāni. Sañcaritte yesu sañcarittaṃ	1735	
PA_tika-vin08_t:1735_8	samāpajjati, tesaṃ manussajātikatā, nālaṃvacanīyatā, paṭiggaṇhanavīmaṃsanapaccāharaṇānīti	1735	
PA_tika-vin08_t:1735_9	pañca aṅgāni. Kuṭikāre ullittādīnaṃ aññataratā, heṭṭhimapamāṇasambhavo, adesitavatthukatā,	1735	
PA_tika-vin08_t:1735_10	pamāṇātikkantatā, attuddesikatā, vāsāgāratā, lepaghaṭanāti satta pamāṇayuttādīsu	17351	
PA_tika-vin08_t:1735_11	chadhā aṅgāni. Vihārakāre tāniyeva cha aṅgāni. Duṭṭhadose yaṃ codeti, tassa upasampannoti	17351	
PA_tika-vin08_t:1735_12	saṅkhyupagamanaṃ, tasmiṃ suddhasaññitā, yena pārājikena codeti, tassa diṭṭhādivasena	17351	
PA_tika-vin08_t:1735_13	amūlakatā, cāvanādhippāyena sammukhācodanā, tassa taṅkhaṇavijānananti pañca aṅgāni.	17351	
PA_tika-vin08_t:1735_14	Aññabhāgiye aññabhāgiyassa adhikaraṇassa kañcidesaṃ lesamattaṃ upādiyanatā, purimāni	17351	
PA_tika-vin08_t:1735_15	pañcāti cha aṅgāni. Saṅghabhede bhedāya parakkamanaṃ, dhammakammena samanubhāsanaṃ,	17351	
PA_tika-vin08_t:1735_16	kammavācāpariyosānaṃ, appaṭinissajjananti cattāri aṅgāni. Bhedānuvattake aṅgesu yathā	17351	
PA_tika-vin08_t:1735_17	tattha parakkamanaṃ, evaṃ idha anuvattananti cattāri aṅgāni. Dubbace aṅgesu yathā	17351	
PA_tika-vin08_t:1735_18	tattha parakkamanaṃ, evaṃ idha avacanīyakaraṇatāti cattāri aṅgāni. Kuladūsake aṅgesu	17351	
PA_tika-vin08_t:1735_19	yathā tattha parakkamanaṃ, evaṃ idha chandādīhi pāpananti cattāri aṅgāni. Iti imāni	17351	
PA_tika-vin08_t:1735_20	aṅgāni sodhetvā sace aṅgapāripūrī hoti, “saṅghādiseso”ti vattabbo. No ce, “nāyaṃ	17352	
PA_tika-vin08_t:1735_21	saṅghādiseso, thullaccayādīsu aññatarāpattī”ti vatvā “nāyaṃ vuṭṭhānagāminī, desanāgāminī	17352	
PA_tika-vin08_t:1735_22	ayaṃ āpatti, tasmā patirūpassa bhikkhussa santike desehī”ti vatvā desāpetabbo.	17352	
PA_tika-vin08_t:1736_0	Atha pana anāpatticchāyā paññāyati, “anāpattī”ti vatvā uyyojetabbā. Sace pana saṅghādisesacchāyā	1736	
PA_tika-vin08_t:1736_1	paññāyati, “tvaṃ imaṃ āpattiṃ āpajjitvā chādesi, na chādesī”ti pucchitvā “na chādemī”ti	1736	
PA_tika-vin08_t:1736_2	vutte “tena hi tvaṃ na parivāsāraho, mānattārahova hotī”ti vattabbo. “Chādemī”ti	1736	
PA_tika-vin08_t:1736_3	pana vutte “dasasu ākāresu aññatarakāraṇena chādesi, udāhu aññakāraṇenā”ti pucchitvā	1736	
PA_tika-vin08_t:1736_4	“dasasu aññatarakāraṇenā”ti vutte “evampi mānattāraho hoti, na parivāsāraho”ti vattabbo.	1736	
PA_tika-vin08_t:1736_5	Atha “aññakāraṇenā”ti vadati, evaṃ santepi “tvaṃ āpattiāpannabhāvaṃ jānanto paṭicchādesi,	1736	
PA_tika-vin08_t:1736_6	udāhu ajānanto”ti pucchitvā “ajānanto paṭicchādemī”ti vutte ca “āpattiāpannabhāvaṃ	1736	
PA_tika-vin08_t:1736_7	saranto paṭicchādesi, udāhu visaritvā paṭicchādesī”ti pucchitvā “visaritvā paṭicchādemī”ti	1736	
PA_tika-vin08_t:1736_8	vutte ca “āpattiāpannabhāve vematiko hutvā paṭicchādesi, udāhu nibbematiko hutvā”ti	1736	
PA_tika-vin08_t:1736_9	pucchitvā “vematiko hutvā”ti vutte ca “na tvaṃ parivāsāraho, mānattārahova hotī”ti vattabbo.	1736	
PA_tika-vin08_t:1737_0	Atha “jānanto paṭicchādemī”ti vutte ca “saranto paṭicchādemī”ti vutte ca “nibbematiko	1737	
PA_tika-vin08_t:1737_1	hutvā paṭicchādemī”ti vutte ca “tvaṃ parivāsāraho”ti vattabbo. Vuttañhetaṃ samuccayakkhandhake	1737	
PA_tika-vin08_t:1737_2	“so evaṃ vadati ‘yāyaṃ, āvuso, āpatti jānapaṭicchannā, dhammikaṃ tassā āpattiyā parivāsadānaṃ,	1737	
PA_tika-vin08_t:1737_3	dhammattā ruhati. Yā ca khvāyaṃ, āvuso, āpatti ajānappaṭicchannā, adhammikaṃ tassā	1737	
PA_tika-vin08_t:1737_4	āpattiyā parivāsadānaṃ, adhammattā na ruhati. Ekissā, āvuso, āpattiyā bhikkhu mānattāraho”’ti	1737	
PA_tika-vin08_t:1737_5	ca, “so evaṃ vadati ‘yāyaṃ āpatti saramānapaṭicchannā, dhammikaṃ tassā āpattiyā parivāsadānaṃ,	1737	
PA_tika-vin08_t:1737_6	dhammattā ruhati. Yā ca khvāyaṃ āpatti asaramānapaṭicchannā, adhammikaṃ tassā āpattiyā	1737	
PA_tika-vin08_t:1737_7	parivāsadānaṃ, adhammattā na ruhati. Ekissā, āvuso, āpattiyā bhikkhu mānattāraho”’ti	1737	
PA_tika-vin08_t:1737_8	ca, “so evaṃ vadati ‘yāyaṃ, āvuso, āpatti nibbematikapaṭicchannā, dhammikaṃ tassā	1737	
PA_tika-vin08_t:1737_9	āpattiyā parivāsadānaṃ, dhammattā ruhati. Yā ca khvāyaṃ, āvuso, āpatti vematikapaṭicchannā,	1737	
PA_tika-vin08_t:1737_10	adhammikaṃ tassā āpattiyā parivāsadānaṃ, adhammattā na ruhati. Ekissā, āvuso, āpattiyā	17371	
PA_tika-vin08_t:1737_11	bhikkhumānattāraho”’ti ca.	17371	
PA_tika-vin08_t:1738_0	Evaṃ parivāsārahabhāvaṃ pakāsetvā “ayaṃ bhikkhu parivāsāraho, tīsu parivāsesu kataraparivāsāraho”ti	1738	
PA_tika-vin08_t:1738_1	cintetvā “bhikkhu tvaṃ kati āpattiyo chādesī”ti pucchitvā “ekaṃ āpatti”nti vā “dve	1738	
PA_tika-vin08_t:1738_2	tīṇi tatuttari vā āpattiyo chādemī”ti vā vutte “katīhaṃ tvaṃ āpattiṃ paṭicchādesī”ti	1738	
PA_tika-vin08_t:1738_3	pucchitvā “ekāhamevāhaṃ paṭicchādemī”ti vā “dvīhaṃ tīhaṃ tatuttari vā paṭicchādemī”ti	1738	
PA_tika-vin08_t:1738_4	vā vutte “yāvatīhaṃ paṭicchādesi, tāvatīhaṃ tvaṃ paṭivasissasī”ti vattabbo. Vuttañhetaṃ	1738	
PA_tika-vin08_t:1738_5	bhagavatā “yāvatīhaṃ jānaṃ paṭicchādeti, tāvatīhaṃ tena bhikkhunā akāmā parivatthabba”nti.	1738	
PA_tika-vin08_t:1738_6	Tato “ayaṃ bhikkhu āpattipariyantaṃ jānāti, tasmā paṭicchannaparivāsāraho”ti ñatvā	1738	
PA_tika-vin08_t:1738_7	tadanurūpā kammavācā kātabbā.	1738	
PA_tika-vin08_t:1739_0	Ettha ca āpattipariyantapucchanaṃ kammavācākaraṇatthameva hoti, rattipariyantapucchanaṃ	1739	
PA_tika-vin08_t:1739_1	pana tadatthañceva suddhantaparivāsassa ananurūpabhāvadassanatthañca hoti. Vuttañhi	1739	
PA_tika-vin08_t:1739_2	aṭṭhakathāyaṃ “so duvidho cūḷasuddhanto mahāsuddhantoti, duvidhopi cesa rattiparicchedaṃ	1739	
PA_tika-vin08_t:1739_3	sakalaṃ vā ekaccaṃ vā ajānantassa ca asarantassa ca tattha vematikassa ca dātabbo.	1739	
PA_tika-vin08_t:1739_4	Āpattipariyantaṃ pana ‘ahaṃ ettakā āpattiyo āpanno’ti jānātu vā, mā vā, akāraṇameta”nti.	1739	
PA_tika-vin08_t:1739_5	Tato tassa bhikkhuno nisīdanaṭṭhānaṃ jānitabbaṃ. Duvidhañhi nisīdanaṭṭhānaṃ anikkhittavattena	1739	
PA_tika-vin08_t:1739_6	nisīditabbaṭṭhānaṃ, nikkhittavattena nisīditabbaṭṭhānanti.	1739	
PA_tika-vin08_t:1740_0	Tattha appabhikkhuke vihāre sabhāgabhikkhūnaṃ vasanaṭṭhāne upacārasīmāparicchinno	1740	
PA_tika-vin08_t:1740_1	antovihāro anikkhittavattena nisīditabbaṭṭhānaṃ hoti. Upacārasīmaṃ atikkamma mahāmaggato	1740	
PA_tika-vin08_t:1740_2	okkamma gumbavatipaṭicchannaṭṭhānaṃ nikkhittavattena nisīditabbaṭṭhānaṃ hoti. Vuttañhi	1740	
PA_tika-vin08_t:1740_3	aṭṭhakathāyaṃ “sace appabhikkhuko vihāro hoti, sabhāgā bhikkhū vasanti, vattaṃ anikkhipitvā	1740	
PA_tika-vin08_t:1740_4	vihāreyeva rattipariggaho kātabbo. Atha na sakkā sodhetuṃ, vuttanayeneva vattaṃ nikkhipitvā	1740	
PA_tika-vin08_t:1740_5	paccūsasamaye ekena bhikkhunā saddhiṃ mānattavaṇṇanāyaṃ vuttanayeneva upacārasīmaṃ	1740	
PA_tika-vin08_t:1740_6	atikkamitvā mahāmaggā okkamma paṭicchannaṭṭhāne nisīditvā antoaruṇeyeva vuttanayeneva	1740	
PA_tika-vin08_t:1740_7	vattaṃ samādiyitvā tassa bhikkhuno parivāso ārocetabbo”ti. “Mānattavaṇṇanāyaṃ vuttanayenevā”ti	1740	
PA_tika-vin08_t:1740_8	ca “sace appabhikkhuko vihāro hoti, sabhāgā bhikkhū vasanti, vattaṃ anikkhipitvā	1740	
PA_tika-vin08_t:1740_9	antovihāreyeva rattiyo gaṇetabbā. Atha na sakkā sodhetuṃ, vuttanayeneva vattaṃ nikkhipitvā	1740	
PA_tika-vin08_t:1740_10	paccūsasamaye catūhi pañcahi vā bhikkhūhi saddhiṃ parikkhittassa vihārassa parikkhepato,	17401	
PA_tika-vin08_t:1740_11	aparikkhittassa parikkhepārahaṭṭhānato dve leḍḍupāte atikkamitvā mahāmaggato okkamma	17401	
PA_tika-vin08_t:1740_12	gumbena vā vatiyā vā paṭicchannaṭṭhāne nisīditabba”nti idaṃ vacanaṃ sandhāya vuttaṃ.	17401	
PA_tika-vin08_t:1741_0	Tattha appabhikkhuko vihāro hotīti idaṃ bahubhikkhuke vihāre aññe bhikkhū gacchanti,	1741	
PA_tika-vin08_t:1741_1	aññe bhikkhū āgacchanti, tasmā ratticchedavattabhedakāraṇāni sodhetuṃ dukkarattā	1741	
PA_tika-vin08_t:1741_2	vuttaṃ. Vakkhati hi “atha na sakkā sodhetu”nti. Sabhāgā bhikkhū vasantīti idaṃ visabhāgānaṃ	1741	
PA_tika-vin08_t:1741_3	verībhikkhūnaṃ santike vattaṃ ārocento pakāsetukāmo hoti, tasmā vuttaṃ. Vuttañhi	1741	
PA_tika-vin08_t:1741_4	aṭṭhakathāyaṃ “tasmā averisabhāgassa santike ārocetabbā. Yo pana visabhāgo hoti sutvā	1741	
PA_tika-vin08_t:1741_5	pakāsetukāmo, evarūpassa upajjhāyassapi santike nārocetabbā”ti, tasmā visabhāgānaṃ	1741	
PA_tika-vin08_t:1741_6	vasanaṭṭhāne vattaṃ asamādiyitvā bahiyeva kātumpi vaṭṭatīti daṭṭhabbaṃ. Vihāreyevāti	1741	
PA_tika-vin08_t:1741_7	antoupacārasīmāyameva. Vakkhati hi “atha na sakkā…pe… upacārasīmaṃ atikkamitvā”ti.	1741	
PA_tika-vin08_t:1741_8	Rattipariggaho kātabboti rattigaṇanā kātabbā. Vuttañhi mānattavaṇṇanāyaṃ “rattiyo	1741	
PA_tika-vin08_t:1741_9	gaṇetabbā”ti. Atha na sakkā sodhetunti bahubhikkhukattā vā vihārassa visabhāgānaṃ	1741	
PA_tika-vin08_t:1741_10	vasanaṭṭhānattā vā ratticchedavattābhedakāraṇānipi sodhetuṃ na sakkā. Vattaṃ nikkhipitvāti	17411	
PA_tika-vin08_t:1741_11	parivāsavattaṃ nikkhipitvā. Paccūsasamayeti pacchimayāmakāle aruṇodayato puretarameva.	17411	
PA_tika-vin08_t:1741_12	Tathā hi vakkhati “antoaruṇeyeva vuttanayena vattaṃ samādiyitvā tassa bhikkhuno parivāso	17411	
PA_tika-vin08_t:1741_13	ārocetabbo”ti. Ekena bhikkhunā saddhinti vippavāsaratticchedavimuccanatthaṃ vinā	17411	
PA_tika-vin08_t:1741_14	pakatattena sabhikkhukaāvāsaabhikkhukaanāvāsagamanasaṅkhātavattabhedavimuccanatthañca	17411	
PA_tika-vin08_t:1741_15	vuttaṃ. Tathā hi vuttaṃ “na, bhikkhave, pārivāsikena bhikkhunā sabhikkhukā āvāsā	17411	
PA_tika-vin08_t:1741_16	abhikkhuko anāvāso gantabbo aññatra pakatattena aññatra antarāyā”ti.	17411	
PA_tika-vin08_t:1742_0	Mānattavaṇṇanāyaṃ vuttanayenāti “parikkhittassa vihārassa parikkhepato, aparikkhittassa	1742	
PA_tika-vin08_t:1742_1	parikkhepārahaṭṭhānato dve leḍḍupāte atikkamitvā”ti vuttanayena. Yadi evaṃ visamamidaṃ	1742	
PA_tika-vin08_t:1742_2	nayadassanaṃ, parikkhepaparikkhepārahaṭṭhāne eva hi upacārasīmā hoti, kasmā tattha	1742	
PA_tika-vin08_t:1742_3	upacārasīmato dveleḍḍupātātikkamo vutto, idha pana upacārasīmātikkamo evāti? Saccaṃ,	1742	
PA_tika-vin08_t:1742_4	tathāpi vihāre bhikkhūnaṃ sajjhāyādisaddasavanasabbhāvato suvidūrātikkamo vutto,	1742	
PA_tika-vin08_t:1742_5	idha pana upacārasīmato atikkamamattopi atikkamoyevāti katvā vutto. Buddhamataññuno	1742	
PA_tika-vin08_t:1742_6	hi aṭṭhakathācariyā. Tathā hi vuttaṃ vajirabuddhiṭīkāyaṃ “parikkhittassa vihārassa	1742	
PA_tika-vin08_t:1742_7	parikkhepatotiādi kiñcāpi pāḷiyaṃ natthi, atha kho aṭṭhakathācariyānaṃ vacanena tathā	1742	
PA_tika-vin08_t:1742_8	eva paṭipajjitabbanti ca vutta”nti.	1742	
PA_tika-vin08_t:1743_0	Mānattavaṇṇanāyaṃ catūhi pañcahi vā bhikkhūhi saddhinti idaṃ pana ūnegaṇecaraṇaratticchedavimuccanatthaṃ	1743	
PA_tika-vin08_t:1743_1	vuttaṃ. Dve leḍḍupāte atikkamitvātiādi aññesaṃ bhikkhūnaṃ savanūpacāradassanūpacāravijahanatthaṃ	1743	
PA_tika-vin08_t:1743_2	vuttaṃ. Tenevāha ṭīkācariyo “dve leḍḍupāte atikkamitvāti idaṃ vihāre bhikkhūnaṃ sajjhāyādisaddasavanūpacāravijahanatthaṃ	1743	
PA_tika-vin08_t:1743_3	vuttaṃ, ‘mahāmaggato okkammāti idaṃ maggapaṭipannānaṃ bhikkhūnaṃ savanūpacāravijahanatthaṃ,	1743	
PA_tika-vin08_t:1743_4	gumbena vātiādi dassanūpacāravijahanattha”nti. Tasmā yathāvuttaṃ duvidhaṃ ṭhānaṃ	1743	
PA_tika-vin08_t:1743_5	parivasantamānattacārikabhikkhūhi nisīditabbaṭṭhānaṃ hoti. Tesu ca yadi antovihāreyeva	1743	
PA_tika-vin08_t:1743_6	nisīditvā parivasati, upacārasīmagatānaṃ sabbesaṃ bhikkhūnaṃ ārocetabbaṃ hoti. Atha	1743	
PA_tika-vin08_t:1743_7	bahiupacārasīmāyaṃ, diṭṭharūpānaṃ sutasaddānaṃ ārocetabbaṃ. Adiṭṭhaasutānampi antodvādasahatthagatānaṃ	1743	
PA_tika-vin08_t:1743_8	ārocetabbameva. Vuttañhi vajirabuddhiṭīkāyaṃ “vattaṃ nikkhipitvā vasantassa upacārasīmagatānaṃ	1743	
PA_tika-vin08_t:1743_9	sabbesaṃ ārocanakiccaṃ natthi, diṭṭharūpānaṃ sutasaddānaṃ ārocetabbaṃ. Adiṭṭhaassutānampi	1743	
PA_tika-vin08_t:1743_10	antodvādasahatthagatānaṃ ārocetabbaṃ. Idaṃ vattaṃ nikkhipitvā vasantassa lakkhaṇanti	17431	
PA_tika-vin08_t:1743_11	vutta”nti. Idañca vattaṃ anikkhipitvā vasantassa antovihāreyeva rattipariggahassa	17431	
PA_tika-vin08_t:1743_12	ca nikkhipitvā vasantassa upacārasīmaṃ atikkamitvā vattasamādānassa ca aṭṭhakathāyaṃ	17431	
PA_tika-vin08_t:1743_13	vuttattā vuttaṃ. Upacāro pana antosīmāya ṭhitānaṃ sakalaupacārasīmā hoti, bahiupacārasīmāya	17431	
PA_tika-vin08_t:1743_14	ṭhitānaṃ dvādasahatthamattaṃ. Teneva hi uddesabhattādisaṅghalābho yadi antosīmāya	17431	
PA_tika-vin08_t:1743_15	uppajjati, sīmaṭṭhakasaṅghassa hoti. Yadi bahisīmāyaṃ, dvādasahatthabbhantare pattabhikkhūnaṃ,	17431	
PA_tika-vin08_t:1743_16	tasmā upacāravasenapi esa attho viññāyati. Tathā hi vuttaṃ vajirabuddhiṭīkāyaṃ “atthibhāvaṃ	17431	
PA_tika-vin08_t:1743_17	sallakkhetvāti dvādasahatthe upacāre sallakkhetvā anikkhittavattānaṃ upacārasīmāya	17431	
PA_tika-vin08_t:1743_18	āgatabhāvaṃ sallakkhetvā sahavāsādikaṃ veditabbanti ca vutta”nti.	17431	
PA_tika-vin08_t:1744_0	Evaṃ anikkhittavattānaṃ hutvā parivasantānaṃ antovihāreyeva vasanassa, nikkhittavattānaṃ	1744	
PA_tika-vin08_t:1744_1	hutvā parivasantānaṃ vihārato bahi dve leḍḍupāte atikkamitvā vasanassa ca aṭṭhakathādīsu	1744	
PA_tika-vin08_t:1744_2	pakaraṇesu āgatattā tathāgatanayo pakaraṇāgatanayo hoti. Idāni pana ācariyā anikkhittavattassa	1744	
PA_tika-vin08_t:1744_3	ca ratticchedavattabhedadose pariharituṃ atidukkarattā, nikkhittavattassa ca devasikaṃ	1744	
PA_tika-vin08_t:1744_4	paccūsasamaye bahisīmagamanassa dukkhattā, vāḷasarīsapādiparisayassa ca āsaṅkitabbabhāvato	1744	
PA_tika-vin08_t:1744_5	ratticchedavattabhedapariharaṇavasena lakkhaṇapāripūrimeva manasi karontā nikkhittavattāpi	1744	
PA_tika-vin08_t:1744_6	samānā antovihāreyeva parivāsavasanañca mānattacaraṇañca karonti.	1744	
PA_tika-vin08_t:1745_0	Ekacce ācariyā bahiupacārasīmāyaṃ patirūpaṭṭhāne pakatattānaṃ bhikkhūnaṃ vasanasālaṃ	1745	
PA_tika-vin08_t:1745_1	kārāpetvā pārivāsikabhikkhūnaṃ nipajjanamañcaṃ sabbato channaparicchinnaṃ sadvārabandhanaṃ	1745	
PA_tika-vin08_t:1745_2	suguttaṃ kārāpetvā taṃ padesaṃ vatiyā parikkhipāpetvā sāyanhasamaye tattha gantvā	1745	
PA_tika-vin08_t:1745_3	upaṭṭhākasāmaṇerādayo nivattāpetvā purimayāme vā majjhimayāme vā samantato saddachijjanakāle	1745	
PA_tika-vin08_t:1745_4	pakatattabhikkhū sālāyaṃ nipajjāpetvā pārivāsikabhikkhū vattaṃ samādāpetvā ārocāpetvā	1745	
PA_tika-vin08_t:1745_5	attano attano mañcakesu nipajjāpetvā pacchimayāmakāle uṭṭhāpetvā aruṇe uṭṭhite ārocāpetvā	1745	
PA_tika-vin08_t:1745_6	vattaṃ nikkhipāpenti. Esa nayo pakaraṇesu anāgatattā ācariyānaṃ matena katattā ācariyanayo	1745	
PA_tika-vin08_t:1745_7	nāma. Esa nayopi yathārutato pakaraṇesu anāgatopi pakaraṇānulomavasena ratticchedavattabhedadose	1745	
PA_tika-vin08_t:1745_8	pariharitvā lajjipesalehi bahussutehi sikkhākāmehi vinaye pakataññūhi vicārito samāno	1745	
PA_tika-vin08_t:1745_9	sundaro pasatthova hoti, tasmā “anulomanayo”tipi vattuṃ vaṭṭati.	1745	
PA_tika-vin08_t:1746_0	Nanu ca anikkhittavattānaṃyeva antovihāre vasanaṃ aṭṭhakathāyaṃ vuttaṃ, atha kasmā	1746	
PA_tika-vin08_t:1746_1	nikkhittavattāpi samānā vasantīti? Saccaṃ, tattha pana appabhikkhukattā sabhāgabhikkhūnaṃ	1746	
PA_tika-vin08_t:1746_2	vasanaṭṭhānattā ca ratticchedavattabhedadose ca pariharituṃ sakkuṇeyyabhāvato sakalarattindivampi	1746	
PA_tika-vin08_t:1746_3	vattaṃ anikkhipitvā vasanaṃ vuttaṃ, idha pana tathā asakkuṇeyyabhāvato divā vattaṃ	1746	
PA_tika-vin08_t:1746_4	nikkhipitvā rattiyaṃ samādiyanto āgantukānaṃ anāgamanakālabhāvato, saddachijjanakālabhāvato	1746	
PA_tika-vin08_t:1746_5	ca ratticchedādidose pariharituṃ sakkuṇeyyattā tadanulomoyeva hotīti mantvā ācariyā	1746	
PA_tika-vin08_t:1746_6	evaṃ karontīti daṭṭhabbaṃ.	1746	
PA_tika-vin08_t:1747_0	Evaṃ hotu, bahiupacārasīmāya vasantānaṃ paṭicchannaṭṭhāne nisīdanameva aṭṭhakathāyaṃ	1747	
PA_tika-vin08_t:1747_1	vuttaṃ, na pakatattasālākaraṇamañcakaraṇādīni, atha kasmā etāni karontīti? Saccaṃ,	1747	
PA_tika-vin08_t:1747_2	tathāpi pakatattasālākaraṇaṃ pārivāsikānaṃ bhikkhūnaṃ pakatattehi bhikkhūhi vippavāsaratticchedavattabhedadosapariharaṇatthaṃ,	1747	
PA_tika-vin08_t:1747_3	taṃ “tayo kho, upāli, pārivāsikassa bhikkhuno ratticchedā sahavāso, vippavāso, anārocanā”ti	1747	
PA_tika-vin08_t:1747_4	vuttapāṭhaṃ anulometi. Mañcakaraṇaṃ sahavāsaratticchedavattabhedadosapariharaṇatthaṃ,	1747	
PA_tika-vin08_t:1747_5	taṃ “na, bhikkhave, pārivāsikena bhikkhunā pakatattena bhikkhunā saddhiṃ ekacchanne	1747	
PA_tika-vin08_t:1747_6	āvāse vatthabbaṃ, na ekacchanne anāvāse vatthabbaṃ, na ekacchanne āvāse vā anāvāse	1747	
PA_tika-vin08_t:1747_7	vā vatthabba”nti vuttapāṭhañca yathāvuttapāṭhañca anulometi. Ādi-saddena sāyanhasamaye	1747	
PA_tika-vin08_t:1747_8	gamanādīni saṅgaṇhāti. Tesu aṭṭhakathāyaṃ paccūsasamaye gamane eva vuttepi sāyanhasamaye	1747	
PA_tika-vin08_t:1747_9	gamanaṃ rattigamanassa bahuparissayattā parissayavinodanatthaṃ, taṃ “antarāyato parimuccanatthāya	1747	
PA_tika-vin08_t:1747_10	gantabbamevā”ti vuttaṃ aṭṭhakathāpāṭhaṃ anulometi. Upaṭṭhākasāmaṇerādīnaṃ nivattāpanaṃ	17471	
PA_tika-vin08_t:1747_11	anupasampannena sahaseyyasaṅkānivattanatthaṃ, taṃ “yo pana bhikkhu anupasampannena	17471	
PA_tika-vin08_t:1747_12	sahaseyyaṃ kappeyya, pācittiya”nti vuttaṃ mātikāpāṭhaṃ anulometi. Purimayāme vā majjhimayāme	17471	
PA_tika-vin08_t:1747_13	vā samantato saddachijjanakāle pakatattabhikkhū sālāyaṃ nipajjāpetvā pārivāsikabhikkhūnaṃ	17471	
PA_tika-vin08_t:1747_14	vattasamādāpanaṃ aññabhikkhūnaṃ saddasavanavivajjanatthaṃ, taṃ anārocanaratticchedadosapariharaṇatthaṃ,	17471	
PA_tika-vin08_t:1747_15	taṃ yathāvuttaratticchedapāṭhaṃ anulometi.	17471	
PA_tika-vin08_t:1748_0	Nanu ca aṭṭhakathāyaṃ antoaruṇeyeva vattasamādāpanaṃ vuttaṃ, atha kasmā “purimayāmamajjhimayāmesū”ti	1748	
PA_tika-vin08_t:1748_1	vuttanti? Nāyaṃ doso, hiyyoaruṇuggamanato paṭṭhāya hi yāva ajjaaruṇuggamanā eko rattindivo	1748	
PA_tika-vin08_t:1748_2	ajjaaruṇassa anto nāma, ajjaaruṇato paṭṭhāya pacchākālo aruṇassa bahi nāma, tasmā	1748	
PA_tika-vin08_t:1748_3	purimamajjhimayāmesu katavattasamādānampi aruṇodayato pure katattā antoaruṇe kataṃyeva	1748	
PA_tika-vin08_t:1748_4	hoti. Vattaṃ asamādiyitvā nipajjane ca sati niddāvasena aruṇuggamanakālaṃ ajānitvā	1748	
PA_tika-vin08_t:1748_5	vattasamādānaṃ atikkantaṃ bhaveyya, tasmā puretarameva samādānaṃ katvā nipajjanaṃ	1748	
PA_tika-vin08_t:1748_6	ñāyāgataṃ hoti, “antoaruṇeyeva vuttanayeneva vattaṃ samādiyitvā”ti vuttaaṭṭhakathāpāṭhañca anulometi.	1748	
PA_tika-vin08_t:1749_0	Evaṃ hotu, evaṃ santepi kasmā “ārocāpetvā”ti vuttaṃ, nanu māḷakasīmāyaṃ samādinnakāleyeva	1749	
PA_tika-vin08_t:1749_1	vattamārocitanti? Saccaṃ ārocitaṃ, ayaṃ pana bhikkhu divā vattaṃ nikkhipitvā nisinno,	1749	
PA_tika-vin08_t:1749_2	idāni samādinno, tasmā māḷakasīmāya ārocitampi puna ārocetabbaṃ hoti. Idampi “antoaruṇeyeva	1749	
PA_tika-vin08_t:1749_3	vuttanayeneva vattaṃ samādiyitvā tassa bhikkhuno parivāso ārocetabbo”ti pāṭhaṃ anulometi.	1749	
PA_tika-vin08_t:1749_4	Atha “attano attano mañcakesu nipajjāpetvā”ti kasmā vuttaṃ, nanu aññamaññassa mañcesu	1749	
PA_tika-vin08_t:1749_5	nipajjamānāpi pakatattasālato nibbodakapatanaṭṭhānato bahi nipajjamānā sahavāsaratticchedadosato	1749	
PA_tika-vin08_t:1749_6	muttāyevāti? Na panevaṃ daṭṭhabbaṃ. Na hi pārivāsiko pakatattabhikkhūheva ekacchanne	1749	
PA_tika-vin08_t:1749_7	nipanno sahavāsaratticchedappatto hoti, atha kho aññamaññampi hotiyeva. Vuttañcetaṃ	1749	
PA_tika-vin08_t:1749_8	samantapāsādikāyaṃ “sace hi dve pārivāsikā ekato vaseyyuṃ, te aññamaññassa ajjhācāraṃ	1749	
PA_tika-vin08_t:1749_9	ñatvā agāravā vā vippaṭisārino vā hutvā pāpiṭṭhataraṃ vā āpattiṃ āpajjeyyuṃ vibbhameyyuṃ	1749	
PA_tika-vin08_t:1749_10	vā, tasmā nesaṃ sahaseyyā sabbappakārena paṭikkhittā”ti. “Pacchimayāmakāle uṭṭhāpetvā	17491	
PA_tika-vin08_t:1749_11	aruṇe uṭṭhite ārocāpetvā vattaṃ nikkhipāpentī”ti ettha aruṇe anuṭṭhiteyeva vattanikkhipane	17491	
PA_tika-vin08_t:1749_12	kariyamāne ratticchedo hoti, sā ratti gaṇanūpagā na hoti, tasmā paṭhamaparicchede	17491	
PA_tika-vin08_t:1749_13	vuttaṃ aruṇakathāvinicchayaṃ oloketvā aruṇuggamanabhāvo suṭṭhu jānitabbo.	17491	
PA_tika-vin08_t:1750_0	“Ārocāpetvā vattaṃ nikkhipāpetabba”nti vuttaṃ. Kasmā ārocāpeti, nanu samādinnakāleyeva	1750	
PA_tika-vin08_t:1750_1	ārocitanti? Saccaṃ, tathāpi pārivāsikavattasamādānakāle ārocitesu bhikkhūsu ekacce	1750	
PA_tika-vin08_t:1750_2	nikkhipanakāle gacchanti, aññe āgacchanti, evaṃ parisasaṅkamanampi siyā, tathā ca	1750	
PA_tika-vin08_t:1750_3	sati abhinavāgatānaṃ sabbhāvā ārocetabbaṃ hoti, asati pana abhinavāgatabhikkhumhi	1750	
PA_tika-vin08_t:1750_4	ārocanakiccaṃ natthi. Evaṃ santepi ārocane dosābhāvato puna ārocanaṃ ñāyāgataṃ hoti,	1750	
PA_tika-vin08_t:1750_5	mānattacaraṇakāle pana samādāne ārocitepi nikkhipane avassaṃ ārocetabbameva. Kasmā?	1750	
PA_tika-vin08_t:1750_6	Divasantarabhāvato. “Devasikaṃ ārocetabba”nti hi vuttaṃ. Evaṃ santepi sāyaṃ samādānakāle	1750	
PA_tika-vin08_t:1750_7	ārocessati, tasmā nikkhipane ārocanakiccaṃ natthīti ce? Na, sāyaṃ samādānakāle ete	1750	
PA_tika-vin08_t:1750_8	bhikkhū āgacchissantipi, na āgacchissantipi, anāgatānaṃ kathaṃ ārocetuṃ labhissati,	1750	
PA_tika-vin08_t:1750_9	anārocane ca sati ratticchedo siyā, tasmā tasmiṃ divase aruṇe uṭṭhite vattanikkhipanato	1750	
PA_tika-vin08_t:1750_10	pureyeva ārocetabbanti no mati, suṭṭhutaraṃ upadhāretvā gahetabbaṃ. Evaṃ pakaraṇāgatanayena	17501	
PA_tika-vin08_t:1750_11	vā pakaraṇānulomaācariyanayena vā sammāsambuddhassa āṇaṃ patiṭṭhāpentena vinayakovidena	17501	
PA_tika-vin08_t:1750_12	bahussutena lajjīpesalabhūtena vinayadharena visuddhikāmānaṃ pesalānaṃ bhikkhūnaṃ	17501	
PA_tika-vin08_t:1750_13	sīlavisuddhatthāya suṭṭhu vicāretvā parivāsavattāmānattacaraṇavattāni ācikkhitabbānīti.	17501	
PA_tika-vin08_t:1751_0	Imasmiṃ ṭhāne lajjībhikkhūnaṃ parivāsādikathāya kusalatthaṃ nānāvādanayo vuccate	1751	
PA_tika-vin08_t:1751_1	– keci bhikkhū “pakatattasālaṃ kurumānena tassā sālāya majjhe thambhaṃ nimittaṃ katvā	1751	
PA_tika-vin08_t:1751_2	tato dvādasahatthamattaṃ padesaṃ sallakkhetvā yathā paññatte pārivāsikānaṃ mañce	1751	
PA_tika-vin08_t:1751_3	nipannassa bhikkhussa gīvā tassa padesassa upari hoti, tathā paññāpetabbo. Evaṃ kate	1751	
PA_tika-vin08_t:1751_4	sukataṃ hotī”ti vadanti karonti ca. Ekacce “mañce nipannassa bhikkhussa kaṭi tassa	1751	
PA_tika-vin08_t:1751_5	padesassa upari hoti, yathā paññāpetabbo, evaṃ kate sukataṃ hotī”ti vadanti karonti	1751	
PA_tika-vin08_t:1751_6	ca, taṃ vacanaṃ neva pāḷiyaṃ, na aṭṭhakathāṭīkādīsu vijjati, kevalaṃ tesaṃ parikappameva.	1751	
PA_tika-vin08_t:1751_7	Ayaṃ pana nesaṃ adhippāyo siyā – “dvādasahatthaṃ pana upacāraṃ muñcitvā nisīdituṃ	1751	
PA_tika-vin08_t:1751_8	vaṭṭatī”ti aṭṭhakathāyaṃ vuttavacanañca “atha dvādasahatthaṃ upacāraṃ okkamitvā ajānantasseva	1751	
PA_tika-vin08_t:1751_9	gacchati, ratticchedo hoti eva, vattabhedo pana natthī”ti aṭṭhakathāvacanañca “adiṭṭhaassutānampi	1751	
PA_tika-vin08_t:1751_10	antodvādasahatthagatānaṃ ārocetabba”nti vuttaṭīkāvacanañca “adiṭṭhaassutānampi antodvādasahatthagatānaṃ	17511	
PA_tika-vin08_t:1751_11	ārocetabbaṃ, ‘idaṃ vattaṃ nikkhipitvā vasantassa lakkhaṇa’nti vutta”nti vuttavajirabuddhiṭīkāvacanañca	17511	
PA_tika-vin08_t:1751_12	“atthibhāvaṃ sallakkhetvāti dvādasahatthe upacāre sallakkhetvā, anikkhittavattānaṃ	17511	
PA_tika-vin08_t:1751_13	upacārasīmāya āgatabhāvaṃ sallakkhetvā sahavāsādikaṃ veditabba”nti vuttaṃ vajirabuddhiṭīkāvacanañca	17511	
PA_tika-vin08_t:1751_14	passitvā ayoniso atthaṃ gahetvā sabbattha dvādasahatthameva pamāṇaṃ, tato ūnampi	17511	
PA_tika-vin08_t:1751_15	adhikampi na vaṭṭati, tasmā yathāvuttanayena majjhe thambhato dvādasahatthamatte	17511	
PA_tika-vin08_t:1751_16	padese nipannassa bhikkhussa gīvā vā kaṭi vā hotu, evaṃ sante dvādasahatthappadese	17511	
PA_tika-vin08_t:1751_17	pārivāsikabhikkhu hoti, tato sahavāsato vā vippavāsato vā ratticchedavattabhedadosā na hontīti.	17511	
PA_tika-vin08_t:1752_0	Tatrevaṃ yuttāyuttavicāraṇā kātabbā. Yathāvuttapāṭhesu paṭhamapāṭhassa ayamadhippāyo	1752	
PA_tika-vin08_t:1752_1	– pakatattabhikkhumhi chamāya nisinne yadi pārivāsikabhikkhu āsane nisīditukāmo,	1752	
PA_tika-vin08_t:1752_2	pakatattassa bhikkhuno nisinnaṭṭhānato dvādasahatthaṃ upacāraṃ muñcitvāva nisīdituṃ	1752	
PA_tika-vin08_t:1752_3	vaṭṭati, na dvādasahatthabbhantareti. Etena dvīsupi chamāya nisinnesu dvādasahatthabbhantarepi	1752	
PA_tika-vin08_t:1752_4	vaṭṭati, dvādasahatthappadesato bahi nisīdanto āsanepi nisīdituṃ vaṭṭatīti dasseti.	1752	
PA_tika-vin08_t:1752_5	Tenāha “na chamāya nisinneti pakatatte bhūmiyaṃ nisinne itarena antamaso tiṇasantharepi	1752	
PA_tika-vin08_t:1752_6	uccatare vālikatalepi vā na nisīditabbaṃ, dvādasahatthaṃ pana upacāraṃ muñcitvā nisīdituṃ	1752	
PA_tika-vin08_t:1752_7	vaṭṭatī”ti. Iti pakatatte chamāya nisinne pārivāsikena nisīditabbaṭṭhānadīpako ayaṃ	1752	
PA_tika-vin08_t:1752_8	pāṭho, na mañcapaññāpanaṭṭhānasayanaṭṭhānadīpako, taṃ pubbāparaparipuṇṇaṃ sakalaṃ	1752	
PA_tika-vin08_t:1752_9	pāṭhaṃ anoloketvā ekadesamattameva passitvā parikappavasena ayoniso adhippāyaṃ gaṇhanti.	1752	
PA_tika-vin08_t:1753_0	Dutiyapāṭhassa pana ayamadhippāyo – bahi upacārasīmāya paṭicchannaṭṭhāne vattaṃ samādiyitvā	1753	
PA_tika-vin08_t:1753_1	nisinne bhikkhusmiṃ tassa nisinnaṭṭhānato dvādasahatthaṃ upacāraṃ okkamitvā tassa	1753	
PA_tika-vin08_t:1753_2	ajānantasseva añño bhikkhu gacchati, tassa pārivāsikassa bhikkhuno ratticchedo hoti,	1753	
PA_tika-vin08_t:1753_3	vattabhedo pana natthi. Kasmā ratticchedo hoti? Upacāraṃ okkamitattā. Kasmā na vattabhedo?	1753	
PA_tika-vin08_t:1753_4	Ajānantattāti. Etena bahiupacārasīmāya upacāro dvādasahatthappamāṇo hoti ārocanakkhettabhūtoti	1753	
PA_tika-vin08_t:1753_5	dasseti. Tenāha “gumbena vā vatiyā vā paṭicchannaṭṭhāne nisīditabbaṃ, antoaruṇeyeva	1753	
PA_tika-vin08_t:1753_6	vuttanayena vattaṃ samādiyitvā ārocetabbaṃ. Sace añño koci bhikkhu kenacideva karaṇīyena	1753	
PA_tika-vin08_t:1753_7	taṃ ṭhānaṃ āgacchati, sace esa taṃ passati, saddaṃ vāssa suṇāti, ārocetabbaṃ. Anārocentassa	1753	
PA_tika-vin08_t:1753_8	ratticchedo ceva vattabhedo ca. Atha dvādasahatthaṃ upacāraṃ okkamitvā ajānantasseva	1753	
PA_tika-vin08_t:1753_9	gacchati, ratticchedo hoti eva, vattabhedo pana natthī”ti. Iti ayampi pāṭho ārocanakkhettadīpako	1753	
PA_tika-vin08_t:1753_10	hoti, na mañcapaññāpanādidīpakoti daṭṭhabbaṃ.	17531	
PA_tika-vin08_t:1754_0	Tatiyapāṭhassa pana ayamadhippāyo – kiṃ bahiupacārasīmāya vattasamādānaṭṭhānaṃ āgatabhikkhūnaṃ	1754	
PA_tika-vin08_t:1754_1	diṭṭharūpānaṃ sutasaddānaṃyeva ārocetabbanti pucchāya sati adiṭṭhaassutānampi antodvādasahatthagatānaṃ	1754	
PA_tika-vin08_t:1754_2	ārocetabbanti vissajjetabbanti. Etena adiṭṭhaassutānaṃ pana antodvādasahatthagatānaṃyeva	1754	
PA_tika-vin08_t:1754_3	ārocetabbaṃ, na bahidvādasahatthagatānaṃ, diṭṭhasutānaṃ pana antodvādasahatthagatānampi	1754	
PA_tika-vin08_t:1754_4	bahidvādasahatthagatānampi ākāsādigatānampi ārocetabbamevāti dasseti. Tenāha “ayaṃ	1754	
PA_tika-vin08_t:1754_5	panettha therassa adhippāyo – vattaṃ nikkhipitvā parivasantassa upacāragatānaṃ sabbesaṃ	1754	
PA_tika-vin08_t:1754_6	ārocanakiccaṃ natthi, diṭṭharūpānaṃ sutasaddānaṃ ārocetabbaṃ, adiṭṭhaassutānampi	1754	
PA_tika-vin08_t:1754_7	antodvādasahatthagatānaṃ ārocetabbaṃ. Idaṃ vattaṃ nikkhipitvā parivasantassa lakkhaṇa”nti.	1754	
PA_tika-vin08_t:1754_8	Iti ayampi pāṭho ārocetabbalakkhaṇadīpako hoti, na mañcapaññāpanādidīpakoti. Catutthapāṭhassa	1754	
PA_tika-vin08_t:1754_9	adhippāyopi tatiyapāṭhassa adhippāyasadisova.	1754	
PA_tika-vin08_t:1755_0	Pañcamapāṭhassa pana ayamadhippāyo – atthibhāvaṃ sallakkhetvāti ettha etasmiṃ aṭṭhakathāvacane	1755	
PA_tika-vin08_t:1755_1	nikkhittavattānaṃ bhikkhūnaṃ attano nisinnaṭṭhānato dvādasahatthe upacāre aññesaṃ	1755	
PA_tika-vin08_t:1755_2	bhikkhūnaṃ atthibhāvaṃ sallakkhetvā anikkhittavattānaṃ upacārasīmāya aññesaṃ bhikkhūnaṃ	1755	
PA_tika-vin08_t:1755_3	āgatabhāvaṃ sallakkhetvā sahavāsādikaṃ veditabbaṃ. Ādi-saddena vippavāsaanārocanaūnegaṇecaraṇāni	1755	
PA_tika-vin08_t:1755_4	saṅgaṇhāti. Ayañca yasmā gaṇassa ārocetvā bhikkhūnañca atthibhāvaṃ sallakkhetvā vasi,	1755	
PA_tika-vin08_t:1755_5	tasmā nikkhittavattānaṃ bahiupacārasīmāya samādinnattā attano nisinnaṭṭhānato dvādasahatthe	1755	
PA_tika-vin08_t:1755_6	upacāre aññesaṃ bhikkhūnaṃ atthibhāvaṃ sallakkhetvā anikkhittavattānaṃ antovihāre	1755	
PA_tika-vin08_t:1755_7	samādinnattā upacārasīmāya aññesaṃ bhikkhūnaṃ āgatabhāvaṃ sallakkhetvā sahavāsavippavāsaanārocanaūnegaṇecaraṇasaṅkhātāni	1755	
PA_tika-vin08_t:1755_8	vattacchedakāraṇāni veditabbānīti. Vuttañhi aṭṭhakathāyaṃ “ayañca yasmā gaṇassa ārocetvā	1755	
PA_tika-vin08_t:1755_9	bhikkhūnañca atthibhāvaṃ sallakkhetvāva vasi, tenassa ūnegaṇecaraṇadoso vā vippavāso	1755	
PA_tika-vin08_t:1755_10	vā na hotī”ti. Iti ayañca pāṭho pakatattabhikkhūsu gatesupi vattaṃ ārocetvā bhikkhūnaṃ	17551	
PA_tika-vin08_t:1755_11	atthibhāvaṃ sallakkhetvā vasitattā dosābhāvameva dīpeti, na mañcapaññāpanādīni. Iti	17551	
PA_tika-vin08_t:1755_12	imesaṃ pāṭhānaṃ ayoniso adhippāyaṃ gahetvā “sabbattha dvādasahatthameva pamāṇa”nti	17551	
PA_tika-vin08_t:1755_13	maññamānā vicāriṃsu, tesaṃ diṭṭhānugatiṃ āpajjamānā sissānusissādayopi tatheva karonti, tadetaṃ appamāṇaṃ.	17551	
PA_tika-vin08_t:1756_0	Kathaṃ? Yaṃ tattha pakatattasālāya majjhe thambhaṃ nimittaṃ katvā dvādasahatthaṃ	1756	
PA_tika-vin08_t:1756_1	miniṃsu, tadappamāṇaṃ. Na hi thambhena vā sālāya vā sahavāso vā vippavāso vā vutto,	1756	
PA_tika-vin08_t:1756_2	atha kho pakatattabhikkhunāva. Vuttañhi samantapāsādikāyaṃ “tattha sahavāsoti yvāyaṃ	1756	
PA_tika-vin08_t:1756_3	pakatattena bhikkhunā saddhiṃ ekacchannetiādinā nayena vutto ekato vāso. Vippavāsoti	1756	
PA_tika-vin08_t:1756_4	ekakasseva vāso”ti. Yañhi tato dvādasahatthamattaṭṭhāne bhikkhussa gīvāṭṭhapanaṃ	1756	
PA_tika-vin08_t:1756_5	vā kaṭiṭṭhapanaṃ vā vadanti, tadapi appamāṇaṃ. Bahiupacārasīmāya hi parivasantassa	1756	
PA_tika-vin08_t:1756_6	bhikkhussa sakalasarīraṃ pakatattabhikkhūnaṃ antodvādasahatthe upacāre ṭhapetabbaṃ	1756	
PA_tika-vin08_t:1756_7	hoti, na ekadesamattaṃ.	1756	
PA_tika-vin08_t:1757_0	Tesaṃ pana ayamadhippāyo siyā – dvādasahatthappadesato sakalasarīrassa antokaraṇe	1757	
PA_tika-vin08_t:1757_1	sati sahavāso bhaveyya, bahikaraṇe sati vippavāso, tena upaḍḍhaṃ anto upaḍḍhaṃ bahi	1757	
PA_tika-vin08_t:1757_2	hotūti, taṃ micchāñāṇavasena hoti. Na hi sahavāsadoso dvādasahatthena kathito, atha	1757	
PA_tika-vin08_t:1757_3	kho ekacchanne sayanena. Vuttañhetaṃ bhagavatā pārivāsikakkhandhake “na, bhikkhave,	1757	
PA_tika-vin08_t:1757_4	pārivāsikena bhikkhunā pakatattena bhikkhunā saddhiṃ ekacchanne āvāse vatthabbaṃ,	1757	
PA_tika-vin08_t:1757_5	na ekacchanne anāvāse vatthabbaṃ, na ekacchanne āvāse vā anāvāse vā vatthabba”nti.	1757	
PA_tika-vin08_t:1757_6	Aṭṭhakathāyampi vuttaṃ “ekacchanne āvāse”tiādīsu āvāso nāma vasanatthāya katasenāsanaṃ.	1757	
PA_tika-vin08_t:1757_7	Anāvāso nāma cetiyagharaṃ bodhigharaṃ sammuñjaniaṭṭako dāruaṭṭako pānīyamāḷo vaccakuṭi	1757	
PA_tika-vin08_t:1757_8	dvārakoṭṭhakoti evamādi. Tatiyapadena tadubhayampi gahitaṃ, ‘etesu yattha katthaci	1757	
PA_tika-vin08_t:1757_9	ekacchanne chadanato udakapatanaṭṭhānaparicchinne okāse ukkhittako vasituṃ na labhati,	1757	
PA_tika-vin08_t:1757_10	pārivāsiko pana antoāvāseyeva na labhatī’ti mahāpaccariyaṃ vuttaṃ. Mahāaṭṭhakathāyaṃ	17571	
PA_tika-vin08_t:1757_11	pana ‘avisesena udakapātena vārita’nti vuttaṃ. Kurundiyaṃ ‘etesu ettakesu pañcavaṇṇachadanabaddhaṭṭhānesu	17571	
PA_tika-vin08_t:1757_12	pārivāsikassa ca ukkhittakassa ca pakatattena saddhiṃ udakapātena vārita’nti vuttaṃ,	17571	
PA_tika-vin08_t:1757_13	tasmā nānūpacārepi ekacchanne na vaṭṭati. Sace panettha tadahupasampannepi pakatatte	17571	
PA_tika-vin08_t:1757_14	paṭhamaṃ pavisitvā nipanne saṭṭhivassopi pārivāsiko pacchā pavisitvā jānanto nipajjati,	17571	
PA_tika-vin08_t:1757_15	ratticchedo ceva vattabhedadukkaṭañca, ajānantassa ratticchedova, na vattabhedadukkaṭaṃ.	17571	
PA_tika-vin08_t:1757_16	Sace pana tasmiṃ paṭhamaṃ nipanne pacchā pakatatto pavisitvā nipajjati, pārivāsiko	17571	
PA_tika-vin08_t:1757_17	ca jānāti, ratticchedo ceva vattabhedadukkaṭañca. No ce jānāti, ratticchedova, na	17571	
PA_tika-vin08_t:1757_18	vattabhedadukkaṭanti, tasmā sālāyapi vihārepi chadanato udakapatanaṭṭhānato muttamatteyeva	17571	
PA_tika-vin08_t:1757_19	sahavāsadoso na vijjatīti daṭṭhabbaṃ.	17571	
PA_tika-vin08_t:1758_0	Ekacce pana majjhimatthambhato dvādasahatthāyāmena daṇḍakena cakkaṃ bhamitvā samantato	1758	
PA_tika-vin08_t:1758_1	bāhire lekhaṃ karonti, evaṃ kate sā bāhiralekhā āvaṭṭato dvāsattatihatthamattā hoti,	1758	
PA_tika-vin08_t:1758_2	tato taṃ padesaṃ dvādasahatthena daṇḍakena minitvā bhājiyamānaṃ chabhāgameva hoti,	1758	
PA_tika-vin08_t:1758_3	tato tesaṃ chabhāgānaṃ sīmāya ekekasmiṃ mañce paññapiyamāne chaḷeva mañcaṭṭhānāni	1758	
PA_tika-vin08_t:1758_4	honti, tasmā ekasmiṃ vaṭṭamaṇḍale cha bhikkhūyeva apubbaṃ acarimaṃ vasituṃ labhanti,	1758	
PA_tika-vin08_t:1758_5	na tato uddhanti vadanti. Kasmā pana evaṃ karontīti? Pubbe vuttanayena “sabbattha	1758	
PA_tika-vin08_t:1758_6	dvādasahatthamattameva pamāṇa”nti gahitattā. Evaṃ kira nesamadhippāyo – pārivāsiko	1758	
PA_tika-vin08_t:1758_7	pakatattassa bhikkhuno dvādasahatthabbhantare sayamāno sahavāso siyā, bāhire sayamāno	1758	
PA_tika-vin08_t:1758_8	vippavāso, tathā aññamaññassapīti. Evaṃ karontānaṃ pana nesaṃ sakaadhippāyopi na	1758	
PA_tika-vin08_t:1758_9	sijjhati, kuto bhagavato adhippāyo.	1758	
PA_tika-vin08_t:1759_0	Kathaṃ? Pārivāsiko bhikkhu pakatattabhikkhūnañca aññamaññassa ca dvādasahatthamatte	1759	
PA_tika-vin08_t:1759_1	padese hotūti nesamadhippāyo. Atha pana majjhimatthambhaṃ nimittaṃ katvā miniyamānā	1759	
PA_tika-vin08_t:1759_2	samantato bāhiralekhā thambhatoyeva dvādasahatthamattā hoti, na pakatattabhikkhūhi.	1759	
PA_tika-vin08_t:1759_3	Te hi thambhato bahi ekaratanadvitiratanādiṭṭhāne ṭhitā, bāhiratopi lekhāyeva thambhato	1759	
PA_tika-vin08_t:1759_4	dvādasahatthamattā hoti, na tassūpari nipannabhikkhu. So hi dviratanamattenapi tiratanamattenapi	1759	
PA_tika-vin08_t:1759_5	lekhāya antopi hoti bahipi. Aññamaññassapi chabhāgasīmāyeva aññamaññassa dvādasahatthamattā	1759	
PA_tika-vin08_t:1759_6	hoti, na tassūpari paññattamañco vā tattha nipannabhikkhu vā. Mañco hi ekaratanamattena	1759	
PA_tika-vin08_t:1759_7	vā dviratanamattena vā sīmaṃ atikkamitvā ṭhito, bhikkhūpi sayamānā na sīmāya upariyeva	1759	
PA_tika-vin08_t:1759_8	sayanti, vidatthimattena vā ratanamattena vā sīmaṃ atikkamitvā vā appatvā vā sayanti,	1759	
PA_tika-vin08_t:1759_9	tasmā te pārivāsikā bhikkhū pakatattabhikkhūnampi aññamaññassapi dvādasahatthamattaṭṭhāyino	1759	
PA_tika-vin08_t:1759_10	na honti, tato ūnāva honti, tasmā sakaadhippāyopi na sijjhati.	17591	
PA_tika-vin08_t:1760_0	Bhagavato pana adhippāyo – yadi appabhikkhukādiaṅgasampannattā vihārassa vattaṃ anikkhipitvā	1760	
PA_tika-vin08_t:1760_1	antovihāreyeva parivasati, evaṃ sati pakatattena bhikkhunā na ekacchanne āvāse vasitabbaṃ.	1760	
PA_tika-vin08_t:1760_2	Yadi tādisaāvāse vā anāvāse vā chadanato udakapatanaṭṭhānassa anto sayeyya, sahavāso	1760	
PA_tika-vin08_t:1760_3	nāma, ratticchedo hotīti ayamattho yathāvutta-pāḷiyā ca aṭṭhakathāya ca pakāsetabbo.	1760	
PA_tika-vin08_t:1760_4	Na ekacchanne āvāse dvīhi vatthabbaṃ. Yadi vaseyya, vuḍḍhassa ratticchedoyeva, navakassa	1760	
PA_tika-vin08_t:1760_5	ratticchedo ceva vattabhedadukkaṭañca hoti. Samavassā ce, ajānantassa ratticchedoyeva,	1760	
PA_tika-vin08_t:1760_6	jānantassa ubhayampīti ayamattho “tayo kho, upāli, pārivāsikassa bhikkhuno ratticchedā	1760	
PA_tika-vin08_t:1760_7	sahavāso vippavāso anārocanā”ti ca “na, bhikkhave, pārivāsikena bhikkhunā pārivāsikena	1760	
PA_tika-vin08_t:1760_8	vuḍḍhatarena saddhiṃ na ekacchanne āvāse vatthabba”nti ca “vuḍḍhatarenāti ettha…pe…	1760	
PA_tika-vin08_t:1760_9	sace hi dve pārivāsikā ekato vaseyyuṃ, te aññamaññassa ajjhācāraṃ ñatvā agāravā vā	1760	
PA_tika-vin08_t:1760_10	vippaṭisārino vā hutvā pāpiṭṭhataraṃ vā āpattiṃ āpajjeyyuṃ vibbhameyyuṃ vā, tasmā	17601	
PA_tika-vin08_t:1760_11	nesaṃ sahaseyyā sabbappakārena paṭikkhittā”ti ca imehi pāḷiaṭṭhakathāpāṭhehi pakāsetabbo.	17601	
PA_tika-vin08_t:1760_12	Vippavāsepi pārivāsikena abhikkhuke āvāse na vatthabbaṃ, pakatattena vinā abhikkhuko	17601	
PA_tika-vin08_t:1760_13	āvāso na gantabbo, bahisīmāyaṃ bhikkhūnaṃ vasanaṭṭhānato dvādasahatthappamāṇassa	17601	
PA_tika-vin08_t:1760_14	upacārassa anto nisīditabbanti bhagavato adhippāyo.	17601	
PA_tika-vin08_t:1761_0	Ayamattho “na, bhikkhave, pārivāsikena bhikkhunā sabhikkhukā āvāsā abhikkhuko āvāso	1761	
PA_tika-vin08_t:1761_1	gantabbo aññatra pakatattena aññatra antarāyā”tiādi ca “tayo kho, upāli…pe… anārocanā”ti	1761	
PA_tika-vin08_t:1761_2	ca “cattāro kho, upāli, mānattacārikassa bhikkhuno ratticchedā sahavāso, vippavāso,	1761	
PA_tika-vin08_t:1761_3	anārocanā, ūnegaṇecaraṇa”nti ca “vippavāsoti ekakasseva vāso”ti ca “ayañca yasmā	1761	
PA_tika-vin08_t:1761_4	gaṇassa ārocetvā bhikkhūnañca atthibhāvaṃ sallakkhetvāva vasi, tenassa ūnegaṇecaraṇadoso	1761	
PA_tika-vin08_t:1761_5	vā vippavāso vā na hotī”ti ca “atthibhāvaṃ sallakkhetvāti dvādasahatthe upacāre sallakkhetvā,	1761	
PA_tika-vin08_t:1761_6	anikkhittavattānaṃ upacārasīmāya āgatabhāvaṃ sallakkhetvā sahavāsādikaṃ veditabba”nti	1761	
PA_tika-vin08_t:1761_7	ca āgatehi pāḷiyaṭṭhakathā-vajirabuddhiṭīkāpāṭhehi pakāsetabbo, tasmā vihāre parivasantassa	1761	
PA_tika-vin08_t:1761_8	upacārasīmāya abbhantare yattha katthaci vasantassa natthi vippavāso, bahiupacārasīmāyaṃ	1761	
PA_tika-vin08_t:1761_9	parivasantassa bhikkhūnaṃ nisinnapariyantato dvādasahatthabbhantare vasantassa ca	1761	
PA_tika-vin08_t:1761_10	natthi vippavāsoti, tañca parivāsakāle “ekena bhikkhunā saddhi”nti vacanato ekassapi	17611	
PA_tika-vin08_t:1761_11	bhikkhuno, mānattacaraṇakāle “catūhi pañcahi vā bhikkhūhi saddhi”nti vacanato ca	17611	
PA_tika-vin08_t:1761_12	catunnaṃ pañcannampi bhikkhūnaṃ hatthapāsabhūte dvādasahatthabbhantarepi vasituṃ	17611	
PA_tika-vin08_t:1761_13	labhati, natthi vippavāsoti daṭṭhabbaṃ.	17611	
PA_tika-vin08_t:1762_0	Vattaṃ samādiyitvā tesaṃ bhikkhūnaṃ ārocitakālato pana paṭṭhāya kenaci karaṇīyena	1762	
PA_tika-vin08_t:1762_1	tesu bhikkhūsu gatesupi yathāvuttaaṭṭhakathāpāṭhanayena vippavāso na hoti. Tathā	1762	
PA_tika-vin08_t:1762_2	hi vuttaṃ vimativinodaniyaṃ “sopi kenaci kammena purearuṇe eva gacchatīti iminā ārocanāya	1762	
PA_tika-vin08_t:1762_3	katāya sabbesupi bhikkhūsu bahivihāraṃ gatesu ūnegaṇecaraṇadoso vā vippavāsadoso	1762	
PA_tika-vin08_t:1762_4	vā na hoti ārocitattā sahavāsassāti dasseti. Tenāha ‘ayañcā’tiādī”ti. Apare pana	1762	
PA_tika-vin08_t:1762_5	ācariyā “bahisīmāya vattasamādānaṭṭhāne vatiparikkhepopi pakatattabhikkhūheva kātabbo,	1762	
PA_tika-vin08_t:1762_6	na kammārahabhikkhūhi. Yathā loke bandhanāgārādi daṇḍakārakehi eva kattabbaṃ, na	1762	
PA_tika-vin08_t:1762_7	daṇḍārahehi, evamidhāpī”ti vadanti, tampi aṭṭhakathādīsu na dissati. Na hi vatiparikkhepo	1762	
PA_tika-vin08_t:1762_8	daṇḍakammatthāya kārito, atha kho dassanūpacāravijahanatthameva. Tathā hi vuttaṃ	1762	
PA_tika-vin08_t:1762_9	sāratthadīpaniyaṃ “gumbena vā vatiyā vā paṭicchannaṭṭhāneti dassanūpacāravijahanattha”nti.	1762	
PA_tika-vin08_t:1762_10	Tathā vimativinodaniyampi “gumbena vātiādi dassanūpacāravijahanattha”nti. Ito paraṃ	17621	
PA_tika-vin08_t:1762_11	aṭṭhakathāyaṃ vuttanayeneva parivāsadānañca mānattadānañca veditabbaṃ. Yattha pana	17621	
PA_tika-vin08_t:1762_12	saṃsayitabbaṃ atthi, tattha saṃsayavinodanatthāya kathetabbaṃ kathayāma.	17621	
PA_tika-vin08_t:1763_0	Ekacce bhikkhū evaṃ vadanti – pārivāsiko bhikkhu vuḍḍhataropi samāno vatte samādinne	1763	
PA_tika-vin08_t:1763_1	navakaṭṭhāne ṭhito. Tathā hi vuttaṃ “yattha pana nisīdāpetvā parivisanti, tattha	1763	
PA_tika-vin08_t:1763_2	sāmaṇerānaṃ jeṭṭhakena, bhikkhūnaṃ saṅghanavakena hutvā nisīditabba”nti tasmā ārocitakālādīsu	1763	
PA_tika-vin08_t:1763_3	“ahaṃ bhante”icceva vattabbaṃ, na “ahaṃ āvuso”ti. Tatrevaṃ vicāraṇā kātabbā – pārivāsikādayo	1763	
PA_tika-vin08_t:1763_4	bhikkhū seyyāpariyantaāsanapariyantabhāgitāya navakaṭṭhāne ṭhitā, na ekantena navakabhūtattā.	1763	
PA_tika-vin08_t:1763_5	Tathā hi vuttaṃ bhagavatā “anujānāmi, bhikkhave, pārivāsikānaṃ bhikkhūnaṃ pañca yathāvuḍḍhaṃ	1763	
PA_tika-vin08_t:1763_6	uposathaṃ pavāraṇaṃ vassikasāṭikaṃ oṇojanaṃ bhatta”nti. Aṭṭhakathāyañca “pakatattaṃ	1763	
PA_tika-vin08_t:1763_7	bhikkhuṃ disvā āsanā vuṭṭhātabbaṃ, pakatatto bhikkhu āsanena nimantetabbo”ti etissā	1763	
PA_tika-vin08_t:1763_8	pāḷiyā saṃvaṇṇanāya “vuṭṭhātabbaṃ, nimantetabboti tadahupasampannampi disvā vuṭṭhātabbameva,	1763	
PA_tika-vin08_t:1763_9	vuṭṭhāya ca ‘ahaṃ iminā sukhanisinno vuṭṭhāpito’ti parammukhena na gantabbaṃ, ‘idaṃ	1763	
PA_tika-vin08_t:1763_10	ācariya āsanaṃ, ettha nisīdathā’ti evaṃ nimantetabboyevā”ti ettheva “ācariyā”ti ālapanaviseso	17631	
PA_tika-vin08_t:1763_11	vutto, na aññattha. Yadi vuḍḍhatarenapi “bhante”icceva vattabbo siyā, idhāpi “idaṃ,	17631	
PA_tika-vin08_t:1763_12	bhante, āsana”nti vattabbaṃ bhaveyya, na pana vuttaṃ, tasmā na tesaṃ taṃ vacanaṃ	17631	
PA_tika-vin08_t:1763_13	sārato paccetabbaṃ. Imasmiṃ pana vinayasaṅgahappakaraṇe “ārocentena sace navakataro	17631	
PA_tika-vin08_t:1763_14	hoti, ‘āvuso’ti vattabbaṃ. Sace vuḍḍhataro, ‘bhante’ti vattabba”nti vuttaṃ, idañca	17631	
PA_tika-vin08_t:1763_15	“ekena bhikkhunā saddhi”nti heṭṭhā vuttattā taṃ paṭiggāhakabhūtaṃ pakatattaṃ bhikkhuṃ	17631	
PA_tika-vin08_t:1763_16	sandhāya vuttanti daṭṭhabbaṃ.	17631	
PA_tika-vin08_t:1764_0	Bahavo pana bhikkhū pārivāsikaṃ bhikkhuṃ saṅghamajjhe nisīdāpetvā vattaṃ yācāpetvā	1764	
PA_tika-vin08_t:1764_1	kammavācāpariyosāne samādāpetvā ārocanamakāretvā saṅghamajjhato nikkhamāpetvā parisapariyante	1764	
PA_tika-vin08_t:1764_2	nisīdāpetvā tattha nisinnena ārocāpetvā vattaṃ nikkhipāpenti, evaṃ karontānañca nesaṃ	1764	
PA_tika-vin08_t:1764_3	ayamadhippāyo – ayaṃ bhikkhu vatte asamādinne vuḍḍhaṭṭhāniyopi hoti, tasmā yācanakāle	1764	
PA_tika-vin08_t:1764_4	ca kammavācāsavanakāle ca vattasamādānakāle ca saṅghamajjhe nisīdanāraho hoti, vatte	1764	
PA_tika-vin08_t:1764_5	pana samādinne navakaṭṭhāniyo, tasmā na saṅghamajjhe nisīdanāraho, āsanapariyantabhāgitāya	1764	
PA_tika-vin08_t:1764_6	parisapariyanteyeva nisīdanārahoti, tadetaṃ evaṃ vicāretabbaṃ – ayaṃ bhikkhu saṅghamajjhe	1764	
PA_tika-vin08_t:1764_7	nisīdamāno āsanaṃ gahetvā yathāvuḍḍhaṃ nisinno na hoti, atha kho kammārahabhāvena	1764	
PA_tika-vin08_t:1764_8	āsanaṃ aggahetvā añjaliṃ paggahetvā ukkuṭikameva nisinno hoti, kammāraho ca nāma	1764	
PA_tika-vin08_t:1764_9	saṅghamajjheyeva ṭhapetabbo hoti, no bahi, tasmā “saṅghamajjhe nisīdanāraho na hotī”ti	1764	
PA_tika-vin08_t:1764_10	na sakkā vattuṃ tasmiṃ kāle, nikkhamāpite ca vattārocanavattanikkhipanānaṃ aniṭṭhitattā	17641	
PA_tika-vin08_t:1764_11	aññamaññaṃ āhacca suṭṭhu nisinnaṃ bhikkhusaṅghaṃ pariharitumasakkuṇeyyattā, cīvarakaṇṇapādapiṭṭhiādīhi	17641	
PA_tika-vin08_t:1764_12	bādhitattā agāravakiriyā viya dissati, ārocanakiriyañca vattanikkhipanañca saṅghamajjheyeva	17641	
PA_tika-vin08_t:1764_13	kattabbaṃ pariyante nisīditvā karonto aṭṭhakathāvirodho hoti. Vuttañhi aṭṭhakathāyaṃ	17641	
PA_tika-vin08_t:1764_14	“vattaṃ samādiyitvā tattheva saṅghassa ārocetabbaṃ…pe… ārocetvā sace nikkhipitukāmo,	17641	
PA_tika-vin08_t:1764_15	vuttanayeneva saṅghamajjhe nikkhipitabba”nti. Kasmā? Samādānaṭṭhāneyeva ārocāpetvā	17641	
PA_tika-vin08_t:1764_16	tattheva nikkhipāpetvā niṭṭhitasabbakiccameva nikkhamāpetvā attano āsane nisīdāpento	17641	
PA_tika-vin08_t:1764_17	ñāyāgatoti amhākaṃ khanti.	17641	
PA_tika-vin08_t:1765_0	Tathā sāyaṃ vattārocanakāle bahūsu pārivāsikesu vuḍḍhataraṃ paṭhamaṃ samādāpetvā	1765	
PA_tika-vin08_t:1765_1	ārocāpetvā anukkamena sabbapacchā navakataraṃ samādāpenti ārocāpenti, pāto nikkhipanakāle	1765	
PA_tika-vin08_t:1765_2	pana navakataraṃ paṭhamaṃ ārocāpetvā nikkhipāpenti, tato anukkamena vuḍḍhataraṃ sabbapacchā	1765	
PA_tika-vin08_t:1765_3	ārocāpetvā nikkhipāpenti. Tesaṃ ayamadhippāyo siyā – yadā dasa bhikkhū pakatattā	1765	
PA_tika-vin08_t:1765_4	dasa bhikkhū pārivāsikā honti, tadā vuḍḍhatarena paṭhamaṃ samādiyitvā ārocite tassa	1765	
PA_tika-vin08_t:1765_5	ārocanaṃ avasesā ekūnavīsati bhikkhū suṇanti, dutiyassa aṭṭhārasa, tatiyassa sattarasāti	1765	
PA_tika-vin08_t:1765_6	anukkamena hāyitvā sabbanavakassa ārocanaṃ dasa pakatattā suṇanti sesānaṃ apakatattabhāvato.	1765	
PA_tika-vin08_t:1765_7	Tato nikkhipanakāle sabbanavako pubbe attanā ārocitānaṃ dasannaṃ bhikkhūnaṃ ārocetvā	1765	
PA_tika-vin08_t:1765_8	nikkhipati, tato paṭilomena dutiyo ekādasannaṃ, tatiyo dvādasannanti anukkamena vaḍḍhitvā	1765	
PA_tika-vin08_t:1765_9	sabbajeṭṭhako attanā pubbe ārocitānaṃ ekūnavīsatibhikkhūnaṃ ārocetvā nikkhipati,	1765	
PA_tika-vin08_t:1765_10	evaṃ yathānukkamena nikkhipanaṃ hoti. Sabbajeṭṭhake pana paṭhamaṃ nikkhitte sati	17651	
PA_tika-vin08_t:1765_11	pubbe attanā ārocitānaṃ navannaṃ bhikkhūnaṃ tadā apakatattabhāvato ārocitānaṃ santike	17651	
PA_tika-vin08_t:1765_12	nikkhipanaṃ na hoti, tathā sesānaṃ. Tesaṃ pana ekaccānaṃ ūnaṃ hoti, ekaccānaṃ adhikaṃ,	17651	
PA_tika-vin08_t:1765_13	tasmā yathāvuttanayena sabbanavakato paṭṭhāya anukkamena nikkhipitabbanti.	17651	
PA_tika-vin08_t:1766_0	Evaṃvādīnaṃ pana tesamāyasmantānaṃ vāde pakatattāyeva bhikkhū ārocetabbā honti, no	1766	
PA_tika-vin08_t:1766_1	apakatattā. Pubbe ārocitānaṃyeva santike vattaṃ nikkhipitabbaṃ hoti, no anārocitānaṃ.	1766	
PA_tika-vin08_t:1766_2	Evaṃ pana pakatattāyeva bhikkhū ārocetabbā na honti, atha kho apakatattāpi “sace	1766	
PA_tika-vin08_t:1766_3	dve pārivāsikā gataṭṭhāne aññamaññaṃ passanti, ubhohi aññamaññassa ārocetabba”nti	1766	
PA_tika-vin08_t:1766_4	aṭṭhakathāyaṃ vuttattā. Pubbe ārocitānampi anārocitānampi santike ārocetvā nikkhipitabbameva	1766	
PA_tika-vin08_t:1766_5	“sace so bhikkhu kenacideva karaṇīyena pakkanto hoti, yaṃ aññaṃ sabbapaṭhamaṃ passati,	1766	
PA_tika-vin08_t:1766_6	tassa ārocetvā nikkhipitabba”nti vuttattā, tasmā tathā akarontepi sabbesaṃ ārocitattā	1766	
PA_tika-vin08_t:1766_7	natthi doso. Appekacce bhikkhū “pakatattassevāyaṃ ārocanā”ti maññamānā sāyaṃ vuḍḍhapaṭipāṭiyā	1766	
PA_tika-vin08_t:1766_8	vattaṃ samādiyitvā ārocetvā attano sayanaṃ pavisitvā dvārajagganasayanasodhanādīni	1766	
PA_tika-vin08_t:1766_9	karontā aññesaṃ ārocitaṃ na suṇanti. Appekacce pāto sayaṃ ārocetvā nikkhipitvā aññesaṃ	1766	
PA_tika-vin08_t:1766_10	ārocanaṃ vā nikkhipanaṃ vā anāgametvā bhikkhācārādīnaṃ atthāya gacchanti, evaṃ karontānaṃ	17661	
PA_tika-vin08_t:1766_11	tesaṃ ārocanaṃ ekaccānaṃ asutabhāvasambhavato sāsaṅko hoti pārivāsikānaṃ aññamaññārocanassa	17661	
PA_tika-vin08_t:1766_12	pakaraṇesu āgatattā. Na kevalaṃ sāratthadīpaniyaṃyeva, atha kho vajirabuddhiṭīkāyampi	17661	
PA_tika-vin08_t:1766_13	“sace dve pārivāsikā gataṭṭhāne aññamaññaṃ passanti, ubhohipi aññamaññassa ārocetabbaṃ	17661	
PA_tika-vin08_t:1766_14	avisesena ‘āgantukena ārocetabbaṃ, āgantukassa ārocetabba’nti vuttattā”ti vuttaṃ.	17661	
PA_tika-vin08_t:1767_0	Tathā appekacce pakatattā bhikkhū pārivāsikesu bhikkhūsu sāyaṃ vattasamādānatthaṃ	1767	
PA_tika-vin08_t:1767_1	pakatattasālato nikkhamitvā attano attano sayanasamīpaṃ gatesu attano sayanapaññāpanapaakkhāraṭhapanaaññamaññaālāpasallāpakaraṇādivasena	1767	
PA_tika-vin08_t:1767_2	āḷolentā pārivāsikānaṃ vattārocanaṃ na suṇanti, na manasi karonti. Appekacce pāto	1767	
PA_tika-vin08_t:1767_3	vattanikkhipanakāle pārivāsikabhikkhūsu vattārocanavattanikkhipanāni karontesupi	1767	
PA_tika-vin08_t:1767_4	niddāpasutā hutvā na suṇanti. Evaṃ karontānampi tesaṃ ekaccānaṃ assutasambhavato	1767	
PA_tika-vin08_t:1767_5	vattārocanaṃ sāsaṅkaṃ hotīti. Hotu sāsaṅkaṃ, suṇantānaṃ assutasambhavepi ārocakānaṃ	1767	
PA_tika-vin08_t:1767_6	sammāārocanena vattassa paripuṇṇattā ko dosoti ce? Ārocakānaṃ sammā ārocitattā vatte	1767	
PA_tika-vin08_t:1767_7	paripuṇṇepi vattabhedadukkaṭatova vimutto siyā, na ratticchedato. Vuttañhi samantapāsādikāyaṃ	1767	
PA_tika-vin08_t:1767_8	“sace vāyamantopi sampāpuṇituṃ vā sāvetuṃ vā na sakkoti, ratticchedova hoti, na vattabhedadukkaṭa”nti.	1767	
PA_tika-vin08_t:1768_0	Athaññe bhikkhū vattaṃ samādiyitvā rattiṃ nipannā niddābhāvena manussasaddampi suṇanti,	1768	
PA_tika-vin08_t:1768_1	bheriādisaddampi suṇanti, sakaṭanāvādiyānasaddampi suṇanti, te tena saddena āsaṅkanti	1768	
PA_tika-vin08_t:1768_2	“bhikkhūnaṃ nu kho aya”nti, te tena kāraṇena ratticchedaṃ maññanti. Kasmā? “Ayañca	1768	
PA_tika-vin08_t:1768_3	nesaṃ chattasaddaṃ vā ukkāsitasaddaṃ vā khipitasaddaṃ vā sutvā āgantukabhāvaṃ jānāti,	1768	
PA_tika-vin08_t:1768_4	gantvā ārocetabbaṃ. Gatakāle jānantenapi anubandhitvā ārocetabbameva. Sampāpuṇituṃ	1768	
PA_tika-vin08_t:1768_5	asakkontassa ratticchedova hoti, na vattabhedadukkaṭa”nti vuttattāti. Te evaṃ saññāpetabbā	1768	
PA_tika-vin08_t:1768_6	– māyasmanto evaṃ maññittha, nāyaṃ pāṭho bahisīmaṭṭhavasena vutto, atha kho upacārasīmaṭṭhavasena	1768	
PA_tika-vin08_t:1768_7	vutto. Vuttañhi tattheva “yepi antovihāraṃ appavisitvā upacārasīmaṃ okkamitvā gacchantī”ti.	1768	
PA_tika-vin08_t:1768_8	Tatthapi āgantukabhāvassa jānitattā ratticchedo hoti, tasmā dūresaddasavanamattena	1768	
PA_tika-vin08_t:1768_9	ratticchedo natthi, “ayaṃ bhikkhūnaṃ saddo, ayaṃ bhikkhūhi vāditabherighaṇṭādisaddo,	1768	
PA_tika-vin08_t:1768_10	ayaṃ bhikkhūhi pājitasakaṭanāvādisaddo”ti nisinnaṭṭhānato jānantoyeva ratticchedakaro	17681	
PA_tika-vin08_t:1768_11	hoti. Tenāha “āyasmā karavīkatissatthero ‘samaṇo aya’nti vavatthānameva pamāṇa”nti.	17681	
PA_tika-vin08_t:1769_0	Divā dūre gacchantaṃ janakāyaṃ disvāpi “ime bhikkhū nu kho”ti parikappentā ratticchedaṃ	1769	
PA_tika-vin08_t:1769_1	maññanti, tampi akāraṇaṃ. Kasmā? “Bhikkhū”ti vavatthānassa abhāvā. Vuttañhi aṭṭhakathāyaṃ	1769	
PA_tika-vin08_t:1769_2	“nadīādīsu nāvāya gacchantampi paratīre ṭhitampi ākāse gacchantampi pabbatathalaaraññādīsu	1769	
PA_tika-vin08_t:1769_3	dūre ṭhitampi bhikkhuṃ disvā sace ‘bhikkhū’ti vavatthānaṃ atthi, nāvādīhi vā gantvā	1769	
PA_tika-vin08_t:1769_4	mahāsaddaṃ katvā vā vegena anubandhitvā vā ārocetabba”nti. Iti bhikkhuṃ disvāpi “bhikkhū”ti	1769	
PA_tika-vin08_t:1769_5	vavatthānameva pamāṇaṃ. Abhikkhuṃ pana “bhikkhū”ti vavatthāne santepi vā asantepi	1769	
PA_tika-vin08_t:1769_6	vā kiṃ vattabbaṃ atthi, bahavo pana bhikkhū idaṃ rūpadassanaṃ saddasavanañca āsaṅkantā	1769	
PA_tika-vin08_t:1769_7	“pabhāte sati taṃ dvayaṃ bhaveyya, tasmā manussānaṃ gamanakālasaddakaraṇakālato pubbeyeva	1769	
PA_tika-vin08_t:1769_8	vattaṃ nikkhipitabba”nti maññamānā anuggateyeva aruṇe vattaṃ nikkhipanti, tadayuttaṃ ratticchedattāti.	1769	
PA_tika-vin08_t:1770_0	Atha pana vinayadharena “kittakā te āpattiyo, chādesi, kīvatīhaṃ paṭicchādesī”ti	1770	
PA_tika-vin08_t:1770_1	puṭṭho samāno “ahaṃ, bhante, āpattipariyantaṃ na jānāmi, rattipariyantaṃ na jānāmi,	1770	
PA_tika-vin08_t:1770_2	āpattipariyantaṃ nassarāmi, rattipariyantaṃ nassarāmi, āpattipariyante vematiko,	1770	
PA_tika-vin08_t:1770_3	rattipariyante vematiko”ti vutte “ayaṃ bhikkhu suddhantaparivāsāraho”ti ñatvā tassapi	1770	
PA_tika-vin08_t:1770_4	duvidhattā cūḷasuddhantamahāsuddhantavasena “tesu ayaṃ bhikkhu imassa araho”ti ñāpanatthaṃ	1770	
PA_tika-vin08_t:1770_5	upasampadato paṭṭhāya anulomakkamena vā ārocitadivasato paṭṭhāya paṭilomakkamena	1770	
PA_tika-vin08_t:1770_6	vā “kittakaṃ kālaṃ tvaṃ ārocanaāvikaraṇādivasena suddho”ti pucchitvā “āma bhante,	1770	
PA_tika-vin08_t:1770_7	ettakaṃ kālaṃ ahaṃ suddhomhī”ti vutte “ayaṃ bhikkhu ekaccaṃ rattipariyantaṃ jānāti,	1770	
PA_tika-vin08_t:1770_8	tasmā cūḷasuddhantāraho”ti ñatvā tassa suddhakālaṃ apanetvā asuddhakālavasena pariyantaṃ	1770	
PA_tika-vin08_t:1770_9	katvā cūḷasuddhantaparivāso dātabbo. Ayaṃ uddhampi ārohati, adhopi orohati. Yo pana	1770	
PA_tika-vin08_t:1770_10	anulomavasena vā paṭilomavasena vā pucchiyamāno “sakalampi rattipariyantaṃ ahaṃ na	17701	
PA_tika-vin08_t:1770_11	jānāmi nassarāmi, vematiko homī”ti vutte “ayaṃ bhikkhu sakalampi rattipariyantaṃ	17701	
PA_tika-vin08_t:1770_12	na jānāti, tasmā mahāsuddhantāraho”ti ñatvā tassa upasampadato paṭṭhāya yāva vattasamādānā	17701	
PA_tika-vin08_t:1770_13	ettakaṃ kālaṃ pariyantaṃ katvā mahāsuddhantaparivāso dātabbo. Uddhaṃārohanaadhoorohanabhāvo	17701	
PA_tika-vin08_t:1770_14	panesaṃ aṭṭhakathāyaṃ vuttoyeva. Ito parampi vidhānaṃ aṭṭhakathāyaṃ āgatanayeneva daṭṭhabbaṃ.	17701	
PA_tika-vin08_t:1771_0	Idāni pana bahavo bhikkhū “ayaṃ cūḷasuddhantāraho, ayaṃ mahāsuddhantāraho”ti avicinantā	1771	
PA_tika-vin08_t:1771_1	antokammavācāyaṃ “āpattipariyantaṃ na jānāti, rattipariyantaṃ na jānāti, āpattipariyantaṃ	1771	
PA_tika-vin08_t:1771_2	nassarati, rattipariyantaṃ nassarati, āpattipariyante vematiko, rattipariyante vematiko”ti	1771	
PA_tika-vin08_t:1771_3	avisesavacanameva manasi karontā “imāya kammavācāya dinnaṃ suddhantaparivāsaṃ gahetvā	1771	
PA_tika-vin08_t:1771_4	pañcāhamattaṃ vā dasāhamattaṃ vā parivasitvā apariyantarattipaṭicchāditāhi apariyantāhi	1771	
PA_tika-vin08_t:1771_5	āpattīhi mokkho hotī”ti maññantā pañcāhamattaṃ vā dasāhamattaṃ vā parivasitvā mānattaṃ	1771	
PA_tika-vin08_t:1771_6	yācanti, evaṃ karontā te bhikkhū sahassakkhattuṃ parivasantāpi āpattito na mucceyyuṃ.	1771	
PA_tika-vin08_t:1771_7	Kasmāti ce? Pāḷiyā ca aṭṭhakathāya ca virujjhanato. Vuttañhi pāḷiyaṃ “yāvatīhaṃ jānaṃ	1771	
PA_tika-vin08_t:1771_8	paṭicchādeti, tāvatīhaṃ tena bhikkhunā akāmā parivatthabbaṃ. Parivutthaparivāsena	1771	
PA_tika-vin08_t:1771_9	bhikkhunā uttari chārattaṃ bhikkhumānattāya paṭipajjitabbaṃ. Ciṇṇamānatto bhikkhu	1771	
PA_tika-vin08_t:1771_10	yattha siyā vīsatigaṇo bhikkhusaṅgho, tattha so bhikkhu abbhetabbo”ti, tasmā paṭicchannadivasamattaṃ	17711	
PA_tika-vin08_t:1771_11	aparivasitvā mānattāraho nāma na hoti, amānattārahassa mānattadānaṃ na ruhati, aciṇṇamānatto	17711	
PA_tika-vin08_t:1771_12	abbhānāraho na hoti, anabbhānārahassa abbhānaṃ na ruhati, anabbhito bhikkhu āpattimutto	17711	
PA_tika-vin08_t:1771_13	pakatatto na hotīti ayamettha bhagavato adhippāyo.	17711	
PA_tika-vin08_t:1772_0	Aṭṭhakathāyaṃ pana cūḷasuddhante “taṃ gahetvā parivasantena yattakaṃ kālaṃ attano	1772	
PA_tika-vin08_t:1772_1	suddhiṃ jānāti, tattakaṃ apanetvā avasesaṃ māsaṃ vā dvimāsaṃ vā parivasitabba”nti,	1772	
PA_tika-vin08_t:1772_2	mahāsuddhante “taṃ gahetvā gahitadivasato yāva upasampadadivaso, tāva rattiyo gaṇetvā	1772	
PA_tika-vin08_t:1772_3	parivasitabba”nti vuttaṃ, tasmā paṭicchannarattippamāṇaṃ parivasantoyeva mānattāraho	1772	
PA_tika-vin08_t:1772_4	hoti, na pañcāhadasāharattippamāṇamattaṃ parivasantoti ayaṃ aṭṭhakathācariyānaṃ adhippāyo.	1772	
PA_tika-vin08_t:1772_5	Teneva ca kāraṇena desanāārocanādīhi sabbakālaṃ āpattiṃ sodhetvā vasantānaṃ lajjīpesalānaṃ	1772	
PA_tika-vin08_t:1772_6	sikkhākāmānaṃ bhikkhūnaṃ suddhantaparivāsaṃ dātuṃ ayuttarūpo, desanāārocanādīhi āpattiṃ	1772	
PA_tika-vin08_t:1772_7	asodhetvā pamādavasena cirakālaṃ vasantānaṃ janapadavāsikādīnaṃ dātuṃ yuttarūpoti	1772	
PA_tika-vin08_t:1772_8	veditabbaṃ. Etthāpi avasesavinicchayo aṭṭhakathāyaṃ vuttanayeneva veditabbo.	1772	
PA_tika-vin08_t:1773_0	Atha pana vinayadharena “tvaṃ, āvuso, kataraāpattiṃ āpanno, kati rattiyo te chāditā”ti	1773	
PA_tika-vin08_t:1773_1	puṭṭho “ahaṃ, bhante, saṅghādisesaṃ āpattiṃ āpajjitvā pakkhamattaṃ paṭicchāditā,	1773	
PA_tika-vin08_t:1773_2	tenāhaṃ saṅghaṃ pakkhaparivāsaṃ yācitvā saṅghena dinne pakkhaparivāse parivasitvā	1773	
PA_tika-vin08_t:1773_3	anikkhittavattova hutvā antarā saṅghādisesāpattiṃ āpajjitvā pañcāhamattaṃ chāditā”ti	1773	
PA_tika-vin08_t:1773_4	vutte “ayaṃ bhikkhu samodhānaparivāsāraho, tīsu ca samodhānaparivāsesu odhānasamodhānāraho”ti	1773	
PA_tika-vin08_t:1773_5	ñatvā “tena hi bhikkhu tvaṃ mūlāyapaṭikassanāraho”ti vatvā taṃ mūlāya paṭikassitvā	1773	
PA_tika-vin08_t:1773_6	parivutthadivase adivase katvā antarā paṭicchanne pañca divase mūlāpattiyā paṭicchannesu	1773	
PA_tika-vin08_t:1773_7	divasesu samodhānetvā odhānasamodhāno dātabbo. Ito parāni odhānasamodhāne vattabbavacanāni	1773	
PA_tika-vin08_t:1773_8	pāḷiyaṃ aṭṭhakathāyañca vuttanayeneva veditabbāni.	1773	
PA_tika-vin08_t:1774_0	Atha pana vinayadharena puṭṭho “ahaṃ, bhante, sambahulā saṅghādisesā āpattiyo āpajjiṃ,	1774	
PA_tika-vin08_t:1774_1	sambahulā āpattiyo ekāhappaṭicchannāyo…pe… sambahulā āpattiyo dasāhappaṭicchannāyo”ti	1774	
PA_tika-vin08_t:1774_2	vutte “ayaṃ bhikkhu agghasamodhānāraho”ti ñatvā tāsaṃ āpattīnaṃ yā āpattiyo ciratarappaṭicchannāyo,	1774	
PA_tika-vin08_t:1774_3	tāsaṃ agghena samodhānaparivāso dātabbo. Tatrevaṃ vadanti – “yā āpattiyo ciratarappaṭicchannāyo,	1774	
PA_tika-vin08_t:1774_4	tāsaṃ agghena samodhānaparivāso dātabbo”ti vutto, evaṃ sante pakkhappaṭicchannamāsappaṭicchannādīsu	1774	
PA_tika-vin08_t:1774_5	kathanti? Tesupi “yā āpattiyo pakkhappaṭicchannāyo, yā āpattiyo māsappaṭicchannāyo”ti	1774	
PA_tika-vin08_t:1774_6	vattabboti. Yadi evaṃ pāḷivirodho āpajjati. Pāḷiyañhi dasāhappaṭicchannapariyosānā	1774	
PA_tika-vin08_t:1774_7	eva āpatti dassitā, na pakkhappaṭicchannamāsappaṭicchannādayoti? Saccaṃ, pāḷiyaṃ	1774	
PA_tika-vin08_t:1774_8	tathādassanaṃ pana nayadassanamattaṃ. Tathā hi vuttaṃ aṭṭhakathāyaṃ “pañcadasa divasāni	1774	
PA_tika-vin08_t:1774_9	paṭicchannāya ‘pakkhappaṭicchanna’nti vatvā yojanā kātabbā…pe… evaṃ yāva saṭṭhisaṃvaccharaṃ,	1774	
PA_tika-vin08_t:1774_10	atirekasaṭṭhisaṃvaccharappaṭicchannanti vā tato vā bhiyyopi vatvā yojanā kātabbā”ti.	17741	
PA_tika-vin08_t:1774_11	Mahāpadumattherenapi vuttaṃ “ayaṃ samuccayakkhandhako nāma buddhānaṃ ṭhitakālasadiso,	17741	
PA_tika-vin08_t:1774_12	āpatti nāma paṭicchannā vā hotu appaṭicchannā vā samakaūnataraatirekappaṭicchannā	17741	
PA_tika-vin08_t:1774_13	vā, vinayadharassa kammavācaṃ yojetuṃ samatthabhāvoyevettha pamāṇa”nti, tasmā pakkhappaṭicchannādīnaṃ	17741	
PA_tika-vin08_t:1774_14	kammavācākaraṇe kukkuccaṃ na kātabbanti.	17741	
PA_tika-vin08_t:1775_0	Hotu, evampi pakkhappaṭicchannaṃ pariyantaṃ katvā katāya kammavācāya tato uddhaṃ	1775	
PA_tika-vin08_t:1775_1	āpatti natthīti kathaṃ jāneyyāti? Idāni sikkhākāmā bhikkhū devasikampi desanārocanāvikaraṇāni	1775	
PA_tika-vin08_t:1775_2	karonti ekāhikadvīhikādivasenapi, kiccapasutā hutvā tathā asakkontāpi uposathadivasaṃ	1775	
PA_tika-vin08_t:1775_3	nātikkamanti, gilānādivasena tadatikkantāpi atikkantabhāvaṃ jānanti, tasmā tadatikkantabhāve	1775	
PA_tika-vin08_t:1775_4	sati atirekapakkhappaṭicchannamāsappaṭicchannādivasena vaḍḍhetvā kammavācaṃ kareyya,	1775	
PA_tika-vin08_t:1775_5	tadatikkantabhāve pana asati pakkhappaṭicchannapariyantā hoti, tasmā pakkhapariyantakammavācākaraṇaṃ	1775	
PA_tika-vin08_t:1775_6	ñāyāgataṃ hotīti daṭṭhabbaṃ.	1775	
PA_tika-vin08_t:1776_0	Evaṃ hotu, tathāpi yadetaṃ “sambahulā āpattiyo ekāhappaṭicchannāyo…pe… sambahulā	1776	
PA_tika-vin08_t:1776_1	āpattiyo pakkhappaṭicchannāyo”ti vuttaṃ, tattha imināyeva anukkamena mayā paṭicchāditā	1776	
PA_tika-vin08_t:1776_2	āpattiyo hontīti kathaṃ jāneyya, ajānane ca sati “yā ca khvāyaṃ, āvuso, āpatti ajānappaṭicchannā,	1776	
PA_tika-vin08_t:1776_3	adhammikaṃ tassā āpattiyā parivāsadānaṃ, adhammattā na ruhatī”ti idaṃ āpajjatīti?	1776	
PA_tika-vin08_t:1776_4	Nāpajjati. Tattha hi āpattiyā āpannabhāvaṃ ajānanto hutvā paṭicchādeti, tasmā “āpatti	1776	
PA_tika-vin08_t:1776_5	ca hoti āpattisaññī cā”ti vuttaāpattisaññitābhāvā appaṭicchannameva hoti, tasmā appaṭicchannāya	1776	
PA_tika-vin08_t:1776_6	āpattiyā parivāsadānaṃ adhammikaṃ hoti. Idha pana “ettakā rattiyo mayā chāditā”ti	1776	
PA_tika-vin08_t:1776_7	channakālameva na jānāti, tadajānabhāve satipi parivāsadānaṃ ruhati. Teneva ca kāraṇena	1776	
PA_tika-vin08_t:1776_8	suddhantaparivāse “āpattipariyantaṃ na jānāti, rattipariyantaṃ na jānāti, āpattipariyantaṃ	1776	
PA_tika-vin08_t:1776_9	nassarati, rattipariyantaṃ nassarati, āpattipariyante vematiko, rattipariyante vematiko”ti	1776	
PA_tika-vin08_t:1776_10	rattipariyantassa ajānanaasaraṇavematikabhāve satipi parivāsadānaṃ vuttaṃ, tasmā	17761	
PA_tika-vin08_t:1776_11	chāditakālaṃ tathato ajānantopi “sambahulā āpattiyo ekāhappaṭicchannāyo…pe… sambahulā	17761	
PA_tika-vin08_t:1776_12	āpattiyo pakkhappaṭicchannāyo”ti ettha appaviṭṭhassa abhāvā sampajjatiyevāti daṭṭhabbaṃ.	17761	
PA_tika-vin08_t:1777_0	Athāpi evaṃ vadeyyuṃ – “sambahulā āpattiyo ekāhappaṭicchannāyo…pe… sambahulā āpattiyo	1777	
PA_tika-vin08_t:1777_1	pakkhappaṭicchannāyo”ti vutte tesu divasesu āpattiyo atthi paṭicchannāyopi, atthi	1777	
PA_tika-vin08_t:1777_2	appaṭicchannāyopi, atthi cirappaṭicchannāyopi, atthi acirappaṭicchannāyopi, atthi	1777	
PA_tika-vin08_t:1777_3	ekāpi, atthi sambahulāpi, sabbā tā āpattiyo eteneva padena saṅgahitā siyunti? Saṅgahitā	1777	
PA_tika-vin08_t:1777_4	eva. Na hettha saṃsayo kātabbo. Vuttañhetaṃ aṭṭhakathāyaṃ “aññasmiṃ pana āpattivuṭṭhāne	1777	
PA_tika-vin08_t:1777_5	idaṃ lakkhaṇaṃ – yo appaṭicchannaṃ āpattiṃ ‘paṭicchannā’ti vinayakammaṃ karoti, tassa	1777	
PA_tika-vin08_t:1777_6	āpatti vuṭṭhāti. Yo paṭicchannaṃ ‘appaṭicchannā’ti vinayakammaṃ karoti, tassa na	1777	
PA_tika-vin08_t:1777_7	vuṭṭhāti. Acirappaṭicchannaṃ ‘cirappaṭicchannā’ti karontassapi vuṭṭhāti, cirappaṭicchannaṃ	1777	
PA_tika-vin08_t:1777_8	‘acirappaṭicchannā’ti karontassa na vuṭṭhāti. Ekaṃ āpattiṃ āpajjitvā ‘sambahulā’ti	1777	
PA_tika-vin08_t:1777_9	karontassapi vuṭṭhāti ekaṃ vinā sambahulānaṃ abhāvato. Sambahulā pana āpajjitvā ‘ekaṃ	1777	
PA_tika-vin08_t:1777_10	āpajji’nti karontassa na vuṭṭhātī”ti, tasmā etehi padehi sabbāsaṃ paṭicchannāpattīnaṃ	17771	
PA_tika-vin08_t:1777_11	saṅgahitattā tāhi āpattīhi vuṭṭhānaṃ sambhavatīti daṭṭhabbaṃ.	17771	
PA_tika-vin08_t:1778_0	Atha pana vinayadharena puṭṭho “ahaṃ, bhante, sambahulā saṅghādisesā āpattiyo āpajjiṃ	1778	
PA_tika-vin08_t:1778_1	ekaṃ sukkavissaṭṭhiṃ, ekaṃ kāyasaṃsaggaṃ, ekaṃ duṭṭhullavācaṃ, ekaṃ attakāmaṃ, ekaṃ	1778	
PA_tika-vin08_t:1778_2	sañcarittaṃ, ekaṃ kuṭikāraṃ, ekaṃ vihārakāraṃ, ekaṃ duṭṭhadosaṃ, ekaṃ aññabhāgiyaṃ,	1778	
PA_tika-vin08_t:1778_3	ekaṃ saṅghabhedaṃ, ekaṃ bhedānuvattakaṃ, ekaṃ dubbacaṃ, ekaṃ kuladūsaka”nti vutte	1778	
PA_tika-vin08_t:1778_4	“ayaṃ bhikkhu missakasamodhānaparivāsāraho”ti ñatvā aṭṭhakathāyaṃ āgatanayena parivāso	1778	
PA_tika-vin08_t:1778_5	dātabbo. Etthāha – agghasamodhānamissakasamodhānānaṃ ko viseso, kiṃ nānākaraṇanti?	1778	
PA_tika-vin08_t:1778_6	Vuccate – agghasamodhānaparivāso acirappaṭicchannā āpattiyo cirappaṭicchannāyaṃ āpattiyaṃ	1778	
PA_tika-vin08_t:1778_7	samodhānetvā tassā cirappaṭicchannāya āpattiyā agghavasena dīyati, missakasamodhānaparivāso	1778	
PA_tika-vin08_t:1778_8	nānāvatthukā āpattiyo samodhānetvā tāsaṃ missakavasena dīyati, ayametesaṃ viseso.	1778	
PA_tika-vin08_t:1778_9	Atha vā agghasamodhāno sabhāgavatthūnaṃ āpattīnaṃ samodhānavasena hoti, itaro visabhāgavatthūnanti	1778	
PA_tika-vin08_t:1778_10	ācariyā. Tenevāha ācariyavajirabuddhitthero “agghasamodhāno nāma sabhāgavatthukāyo	17781	
PA_tika-vin08_t:1778_11	sambahulā āpattiyo āpannassa bahurattiṃ paṭicchāditāpattiyaṃ nikkhipitvā dātabbo,	17781	
PA_tika-vin08_t:1778_12	itaro nānāvatthukānaṃ vasenāti ayametesaṃ viseso”ti.	17781	
PA_tika-vin08_t:1779_0	Atha siyā “evaṃ cirappaṭicchannāyo ca acirappaṭicchannāyo ca nānāvatthukāyo āpattiyo	1779	
PA_tika-vin08_t:1779_1	āpajjantassa ko parivāso dātabbo agghasamodhāno vā missakasamodhāno vā, atha tadubhayā	1779	
PA_tika-vin08_t:1779_2	vā”ti. Kiñcettha – yadi agghasamodhānaṃ dadeyya, cirappaṭicchannāhi ca acirappaṭicchannāhi	1779	
PA_tika-vin08_t:1779_3	ca sabhāgavatthukāhi āpattīhi vuṭṭhito bhaveyya, cirappaṭicchannāhi ca acirappaṭicchannāhi	1779	
PA_tika-vin08_t:1779_4	ca no visabhāgavatthukāhi. Yadi ca missakasamodhānaṃ dadeyya, samānakālappaṭicchannāhi	1779	
PA_tika-vin08_t:1779_5	visabhāgavatthūhi āpattīhi vuṭṭhito bhaveyya, no asamānakaālappaṭicchannāhi sabhāgavatthukāhi	1779	
PA_tika-vin08_t:1779_6	ca, atha tadubhayampi dadeyya, “ekasmiṃ kamme dve parivāsā dātabbā”ti neva pāḷiyaṃ,	1779	
PA_tika-vin08_t:1779_7	na aṭṭhakathāyaṃ vuttanti? Vuccate – idañhi sabbampi parivāsādikaṃ vinayakammaṃ vatthuvasena	1779	
PA_tika-vin08_t:1779_8	vā gottavasena vā nāmavasena vā āpattivasena vā kātuṃ vaṭṭatiyeva.	1779	
PA_tika-vin08_t:1780_0	Tattha sukkavissaṭṭhīti vatthu ceva gottañca. Saṅghādisesoti nāmañceva āpatti ca.	1780	
PA_tika-vin08_t:1780_1	Tattha “sukkavissaṭṭhiṃ kāyasaṃsagga”ntiādivacanenāpi “nānāvatthukāyo”ti vacanenapi	1780	
PA_tika-vin08_t:1780_2	vatthu ceva gottañca gahitaṃ hoti, “saṅghādiseso”ti vacanenapi “āpattiyo”ti vacanenapi	1780	
PA_tika-vin08_t:1780_3	nāmañceva āpatti ca gahitā hoti, tasmā agghasamodhānavasena parivāse dinne “ahaṃ,	1780	
PA_tika-vin08_t:1780_4	bhante, sambahulā saṅghādisesā āpattiyo āpajji”ntiādivacaneneva vatthussa ca gottassa	1780	
PA_tika-vin08_t:1780_5	ca nāmassa ca āpattiyā ca gahitattā cirappaṭicchannāhi acirappaṭicchannāhi ca sabhāgavatthukāhi	1780	
PA_tika-vin08_t:1780_6	ca visabhāgavatthukāhi ca sabbāhi āpattīhi vuṭṭhātīti daṭṭhabbaṃ. Vuttañhetaṃ samantapāsādikāyaṃ	1780	
PA_tika-vin08_t:1780_7	“ettha ca ‘saṅghādisesā āpattiyo āpajjiṃ nānāvatthukāyo’tipi ‘saṅghādisesā āpattiyo	1780	
PA_tika-vin08_t:1780_8	āpajji’ntipi evaṃ pubbe vuttanayena vatthuvasenapi gottavasenapi nāmavasenapi āpattivasenapi	1780	
PA_tika-vin08_t:1780_9	yojetvā kammavācaṃ kātuṃ vaṭṭatiyevāti ayaṃ missakasamodhāno”ti, imasmiñca vinayasaṅgahappakaraṇe	1780	
PA_tika-vin08_t:1780_10	tatheva vatvā “tasmā na idha visuṃ kammavācaṃ yojetvā dassayissāma, pubbe sabbāpattisādhāraṇaṃ	17801	
PA_tika-vin08_t:1780_11	katvā yojetvā dassitāya eva kammavācāya nānāvatthukāhipi āpattīhi vuṭṭhānasambhavato	17801	
PA_tika-vin08_t:1780_12	sāyevettha kammavācā ala”nti.	17801	
PA_tika-vin08_t:1781_0	Yadi evaṃ ācariyavajirabuddhittherena dvinnaṃ viseso na vattabbo, atha kasmā vuttoti?	1781	
PA_tika-vin08_t:1781_1	Tīsu samodhānaparivāsesu odhānasamodhāno mūlāyapaṭikassanāya odhūnitakāleyeva dātabbo,	1781	
PA_tika-vin08_t:1781_2	agghasamodhānamissakasamodhānaparivāsā pana visuṃyeva dātabbā. “Evaṃ dinne etesaṃ	1781	
PA_tika-vin08_t:1781_3	ko viseso”ti cintāyaṃ visesasambhavamattadassanatthaṃ vutto. Aṭṭhakathāyaṃ pana parivāsādikammassa	1781	
PA_tika-vin08_t:1781_4	lakkhaṇaṃ dassetuṃ “vatthuvasena vā”tiādimāha, tasmā lakkhaṇavaseneva sabhāgavatthukāhipi	1781	
PA_tika-vin08_t:1781_5	āpattīhi vuṭṭhānaṃ sambhavati. Teneva ca kāraṇena sāratthadīpanināmikāyaṃ vinayaṭīkāyañca	1781	
PA_tika-vin08_t:1781_6	vimativinodanināmikāyaṃ vinayaṭīkāyañca na koci viseso vuttoti daṭṭhabbo.	1781	
PA_tika-vin08_t:1782_0	Yadi evaṃ missakasamodhānakammavācāyapi cirappaṭicchannāhi acirappaṭicchannāhipi	1782	
PA_tika-vin08_t:1782_1	āpattīhi vuṭṭhānaṃ sambhaveyya. Tatthapi hi “ahaṃ, bhante, sambahulā saṅghādisesā	1782	
PA_tika-vin08_t:1782_2	āpattiyo āpajjiṃ nānāvatthukāyo”tipi “ekā sukkavissaṭṭhi…pe… ekā kuladūsakā”tipi	1782	
PA_tika-vin08_t:1782_3	vattabbaṃ. Evaṃ sati “sambahulā”tipi “saṅghādisesā āpattiyo”tipi vatthugottanāmāpattīhi	1782	
PA_tika-vin08_t:1782_4	kittanasambhavato cirappaṭicchannāhipi acirappaṭicchannāhipi āpattīhi vuṭṭhānaṃ sambhaveyyāti?	1782	
PA_tika-vin08_t:1782_5	Na panevaṃ daṭṭhabbaṃ. Vatthādikittanañhi sabbāpattīnaṃ gaṇhanatthaṃ hoti. Evaṃ gaṇhantepi	1782	
PA_tika-vin08_t:1782_6	paṭicchannakālassa akathitattā “ettakaṃ nāma kālaṃ parivasitabba”nti na paññāyati,	1782	
PA_tika-vin08_t:1782_7	tasmiṃ apaññāyamāne tena pamāṇena parivāso na hoti, tasmiṃ asati āpattito vuṭṭhānaṃ	1782	
PA_tika-vin08_t:1782_8	na sambhavati, tasmā missakasamodhānakammavācāya cirappaṭicchannāhipi acirappaṭicchannāhipi	1782	
PA_tika-vin08_t:1782_9	āpattīhi vuṭṭhānaṃ na sambhavatīti daṭṭhabbaṃ.	1782	
PA_tika-vin08_t:1783	Parivāsavinicchayakathā niṭṭhitā.	178	
PA_tika-vin08_t:1784	Mānattavinicchayakathā	178	
PA_tika-vin08_t:1785_0	Mānattakathāyampi mānattaṃ nāma appaṭicchannamānattaṃ paṭicchannamānattaṃ pakkhamānattaṃ	1785	
PA_tika-vin08_t:1785_1	samodhānamānattanti catubbidhaṃ hoti. Tattha yo bhikkhu saṅghādisesaṃ āpattiṃ āpajjitvā	1785	
PA_tika-vin08_t:1785_2	taṃ divasameva āroceti, ekarattimattampi na paṭicchādeti, tassa parivāsaṃ adatvāva	1785	
PA_tika-vin08_t:1785_3	dinnaṃ mānattaṃ appaṭicchannamānattaṃ nāma. Yo āpajjitvā dasahi ākārehi vinā taṃ	1785	
PA_tika-vin08_t:1785_4	divasaṃ nāroceti, ekarattādivasena paṭicchādeti, tattha yathāpaṭicchannadivasaṃ parivāsaṃ	1785	
PA_tika-vin08_t:1785_5	datvā parivutthaparivāsassa dinnaṃ mānattaṃ paṭicchannamānattaṃ nāma. Āpattiṃ āpajjitvā	1785	
PA_tika-vin08_t:1785_6	paṭicchannāya vā appaṭicchannāya vā bhikkhuniyā pakkhamattameva dinnaṃ mānattaṃ pakkhamānattaṃ	1785	
PA_tika-vin08_t:1785_7	nāma. Bhikkhu pana paṭicchannāya āpattiyā parivasitvā anikkhittavattakāleyeva puna	1785	
PA_tika-vin08_t:1785_8	āpajjitvā na paṭicchādeti, tassa mūlāya paṭikassitvā parivutthadivase adivase katvā	1785	
PA_tika-vin08_t:1785_9	appaṭicchāditattā samodhānaparivāsaṃ adatvā dinnaṃ mānattaṃ samodhānamānattaṃ nāma.	1785	
PA_tika-vin08_t:1785_10	Mānattārahakālepi mānattacaraṇakālepi abbhānārahakālepi eseva nayo. Tesu tīṇi mānattāni	17851	
PA_tika-vin08_t:1785_11	aṭṭhakathāyaṃ vuttanayena suviññeyyattā na vuttāni. Pakkhamānattaṃ pacchā āgamissati.	17851	
PA_tika-vin08_t:1786_0	Yāni pana parivāsamānattāni anavaṭṭhitattā puthujjanassa gihiādivasena parivattane	1786	
PA_tika-vin08_t:1786_1	sati puna dātabbādātabbabhāve saṅkitabbāni, tāni dassetuṃ pāḷiyaṃ anekehi pakārehi	1786	
PA_tika-vin08_t:1786_2	vitthārato vuttāni. Tesu bhikkhūnaṃ saṃsayavinodanatthāya ekadesaṃ dassetuṃ “sace	1786	
PA_tika-vin08_t:1786_3	kocī”tiādimāha. Tattha vibbhamatīti virūpo hutvā bhamati, hīnāyāvattati gihī hotīti	1786	
PA_tika-vin08_t:1786_4	attho. Sāmaṇero hotīti upasampannabhāvaṃ jahitvā sāmaṇerabhāvaṃ upagacchati. Tattha	1786	
PA_tika-vin08_t:1786_5	pārājikappattabhāvena vā “gihīti maṃ dhārethā”tiādinā sikkhāpaccakkhānena vā gihī	1786	
PA_tika-vin08_t:1786_6	hoti. Tesu paṭhamena puna upasampadāya abhabbattā puna parivāso na ruhatiyeva, dutiyena	1786	
PA_tika-vin08_t:1786_7	pana puna upasampadāya bhabbattā “so ce puna upasampajjatī”ti vuttaṃ. Itaro pana	1786	
PA_tika-vin08_t:1786_8	pārājikappattabhāvena sāmaṇero na hoti. Kasmā? Saraṇagamanādīnaṃ vinassanato. Vuttañhi	1786	
PA_tika-vin08_t:1786_9	vimativinodaniyaṃ “upasampannānampi pārājikasamaāpattiyā saraṇagamanādisāmaṇerabhāvassapi	1786	
PA_tika-vin08_t:1786_10	vinassanato senāsanaggāho ca paṭippassambhati, saṅghalābhampi tena labhantīti veditabba”nti,	17861	
PA_tika-vin08_t:1786_11	gihī pana hutvā puna sāmaṇerabhāvamattaṃ laddhabbaṃ hoti. “Sāmaṇeroti maṃ dhārethā”tiādinā	17861	
PA_tika-vin08_t:1786_12	pana sikkhāpaccakkhāne kate siyā sāmaṇerabhāvo, tatopi puna upasampajjitukāmatāya	17861	
PA_tika-vin08_t:1786_13	sati siyā upasampannabhāvo. “Gihīti maṃ dhārethā”tiādinā sikkhāpaccakkhānaṃ katvā	17861	
PA_tika-vin08_t:1786_14	gihibhāvaṃ upagatepi puna sāmaṇerapabbajjaṃ pabbajitvā sāmaṇero hoti. Tato puna upasampajjituṃ	17861	
PA_tika-vin08_t:1786_15	laddhabbattā “puna upasampajjatī”ti vutto. Tesaṃ bhikkhubhāve parivāse aniṭṭhitepi	17861	
PA_tika-vin08_t:1786_16	gihisāmaṇerabhāvaṃ pattattā parivāso na ruhati upasampannānameva parivāsassa bhagavatā	17861	
PA_tika-vin08_t:1786_17	paññattattāti attho.	17861	
PA_tika-vin08_t:1787_0	Evaṃ sante puna upasampajjantassa kiṃ parivāso puna dātabboti āha “so ce puna upasampajjatī”tiādi.	1787	
PA_tika-vin08_t:1787_1	Tassattho – so vibbhantako so vā sāmaṇero puna upasampannabhāvaṃ upagacchati, purimaṃ	1787	
PA_tika-vin08_t:1787_2	pubbe bhikkhubhūtakāle dinnaṃ parivāsadānaṃ eva idāni parivāsadānaṃ hoti. Yo parivāso	1787	
PA_tika-vin08_t:1787_3	pubbe bhikkhubhūtakāle dinno, so parivāso sudinno, dudinno na hoti. Yo yattako kālo	1787	
PA_tika-vin08_t:1787_4	parivuttho, so tattako kālo suparivutthoyeva hoti, na duparivuttho, tasmā avaseso	1787	
PA_tika-vin08_t:1787_5	kālo parivasitabboti. Idaṃ vuttaṃ hoti – pubbe bhikkhukāle pakkhappaṭicchannāya āpattiyā	1787	
PA_tika-vin08_t:1787_6	parivāsaṃ gahetvā dasadivasamattaṃ parivasitvā aniṭṭhiteyeva parivāse vibbhamitvā	1787	
PA_tika-vin08_t:1787_7	sāmaṇero vā hutvā puna upasampannena avasesapañcadivase parivasitvā parivāso niṭṭhāpetabboti.	1787	
PA_tika-vin08_t:1787_8	Mānattārahādīsupi eseva nayo. Ummattakādīsupi tasmiṃ kāle ajānantattā “parivāso na	1787	
PA_tika-vin08_t:1787_9	ruhatī”ti vuttaṃ. Tiṇṇampi ukkhittakānaṃ kammanānāsaṃvāsakattā tehi sahasaṃvāsoyeva	1787	
PA_tika-vin08_t:1787_10	natthīti ukkhittakānaṃ parivāso na ruhatīti vuttaṃ.	17871	
PA_tika-vin08_t:1788_0	Sace puna osārīyatīti ukkhepanīyakammaṃ paṭippassambhanavasena samānasaṃvāsakabhāvaṃ	1788	
PA_tika-vin08_t:1788_1	pavesīyati. “Sace kassaci bhikkhuno itthiliṅgaṃ pātubhavatī”tiādīsu aṭṭhakathāyaṃ	1788	
PA_tika-vin08_t:1788_2	vuttanayeneva attho suviññeyyo hoti. Yaṃ pana vuttaṃ “pakkhamānattaṃ pacchā āgamissatī”ti,	1788	
PA_tika-vin08_t:1788_3	tatrevaṃ jānitabbaṃ – pakkhamānattanti bhikkhuniyā dātabbamānattaṃ. Taṃ pana paṭicchannāyapi	1788	
PA_tika-vin08_t:1788_4	appaṭicchannāyapi āpattiyā aḍḍhamāsamattameva dātabbaṃ. Vuttañhetaṃ “garudhammaṃ	1788	
PA_tika-vin08_t:1788_5	ajjhāpannāya bhikkhuniyā ubhatosaṅghe pakkhamānattaṃ caritabba”nti. Taṃ pana bhikkhunīhi	1788	
PA_tika-vin08_t:1788_6	attano sīmaṃ sodhetvā vihārasīmāya vā vihārasīmaṃ sodhetuṃ asakkontīhi khaṇḍasīmāya	1788	
PA_tika-vin08_t:1788_7	vā sabbantimena paricchedena catuvaggagaṇaṃ sannipātāpetvā dātabbaṃ. Sace ekā āpatti	1788	
PA_tika-vin08_t:1788_8	hoti, ekissā vasena, sace dve vā tisso vā sambahulā vā ekavatthukā vā nānāvatthukā	1788	
PA_tika-vin08_t:1788_9	vā, tāsaṃ tāsaṃ vasena vatthugottanāmaāpattīsu yaṃ yaṃ icchati, taṃ taṃ ādāya yojanā kātabbā.	1788	
PA_tika-vin08_t:1789_0	Tatridaṃ ekāpattivasena mukhamattanidassanaṃ – tāya āpannāya bhikkhuniyā bhikkhunisaṅghaṃ	1789	
PA_tika-vin08_t:1789_1	upasaṅkamitvā ekaṃsaṃ uttarāsaṅgaṃ karitvā vuḍḍhānaṃ bhikkhunīnaṃ pāde vanditvā ukkuṭikaṃ	1789	
PA_tika-vin08_t:1789_2	nisīditvā añjaliṃ paggahetvā evamassa vacanīyo “ahaṃ, ayye, ekaṃ āpattiṃ āpajjiṃ	1789	
PA_tika-vin08_t:1789_3	gāmantaraṃ, sāhaṃ, ayya,e ekissā āpattiyā gāmantarāya pakkhamānattaṃ yācāmī”ti. Evaṃ	1789	
PA_tika-vin08_t:1789_4	tikkhattuṃ yācāpetvā byattāya bhikkhuniyā paṭibalāya saṅgho ñāpetabbo “suṇātu me,	1789	
PA_tika-vin08_t:1789_5	ayye, saṅgho, ayaṃ itthannāmā bhikkhunī ekaṃ āpattiṃ āpajji gāmantaraṃ, sā saṅghaṃ	1789	
PA_tika-vin08_t:1789_6	ekissā āpattiyā gāmantarāya pakkhamānattaṃ yācati. Yadi saṅghassa pattakallaṃ, saṅgho	1789	
PA_tika-vin08_t:1789_7	itthannāmāya bhikkhuniyā ekissā āpattiyā gāmantarāya pakkhamānattaṃ dadeyya, esā	1789	
PA_tika-vin08_t:1789_8	ñatti. Suṇātu me, ayye, saṅgho…pe… dutiyampi. Tatiyampi etamatthaṃ vadāmi. Suṇātu	1789	
PA_tika-vin08_t:1789_9	me, ayye, saṅgho…pe… bhāseyya. Dinnaṃ saṅghena itthannāmāya bhikkhuniyā ekissā āpattiyā	1789	
PA_tika-vin08_t:1789_10	gāmantarāya pakkhamānattaṃ, khamati saṅghassa, tasmā tuṇhī, evametaṃ dhārayāmī”ti.	17891	
PA_tika-vin08_t:1790_0	Kammavācāpariyosāne vattaṃ samādiyitvā bhikkhumānattakathāyaṃ vuttanayeneva saṅghassa	1790	
PA_tika-vin08_t:1790_1	ārocetvā nikkhittavattaṃ vasitukāmāya tatheva saṅghassa majjhe vā pakkantāsu bhikkhunīsu	1790	
PA_tika-vin08_t:1790_2	ekabhikkhuniyā vā dutiyikāya vā santike vuttanayeneva nikkhipitabbaṃ. Aññissā pana	1790	
PA_tika-vin08_t:1790_3	āgantukāya santike ārocetvā nikkhipitabbaṃ, nikkhittakālato paṭṭhāya pakatattaṭṭhāne tiṭṭhati.	1790	
PA_tika-vin08_t:1791_0	Puna samādiyitvā aruṇaṃ uṭṭhapentiyā pana bhikkhunīnaṃyeva santike vasituṃ na labbhati.	1791	
PA_tika-vin08_t:1791_1	“Ubhatosaṅghe pakkhamānattaṃ caritabba”nti hi vuttaṃ, tasmā assā ācariyupajjhāyāhi	1791	
PA_tika-vin08_t:1791_2	vihāraṃ gantvā saṅgāhakapakkhe ṭhito eko mahāthero vā dhammakathiko vā bhikkhu vattabbo	1791	
PA_tika-vin08_t:1791_3	“ekissā bhikkhuniyā vinayakammaṃ kattabbamatthi, tatra no ayyā cattāro bhikkhū pesethā”ti.	1791	
PA_tika-vin08_t:1791_4	Saṅgahaṃ akātuṃ na labbhati, “pesessāmā”ti vattabbaṃ. Catūhi pakatattabhikkhunīhi	1791	
PA_tika-vin08_t:1791_5	mānattacāriniṃ bhikkhuniṃ gahetvā antoaruṇeyeva nikkhipitvā gāmūpacārato dve leḍḍupāte	1791	
PA_tika-vin08_t:1791_6	atikkamitvā maggā okkamma gumbavatiādīhi paṭicchanne ṭhāne nisīditabbaṃ, vihārūpacāratopi	1791	
PA_tika-vin08_t:1791_7	dve leḍḍupātā atikkamitabbā. Catūhi pakatattabhikkhūhipi tattha gantabbaṃ, gantvā	1791	
PA_tika-vin08_t:1791_8	pana bhikkhunīhi saddhiṃ na ekaṭṭhāne nisīditabbaṃ, paṭikkamitvā avidūre ṭhāne nisīditabbaṃ.	1791	
PA_tika-vin08_t:1791_9	Kurundimahāpaccarīsu pana “bhikkhunīhi byattaṃ ekaṃ vā dve vā upāsikāyo bhikkhūhipi	1791	
PA_tika-vin08_t:1791_10	ekaṃ vā dve vā upāsake attarakkhaṇatthāya gahetvā gantabba”nti vuttaṃ. Kurundiyaṃyeva	17911	
PA_tika-vin08_t:1791_11	ca “bhikkhunupassayassa ca vihārassa ca upacāraṃ muñcituṃ vaṭṭatī”ti vuttaṃ, “gāmassā”ti na vuttaṃ.	17911	
PA_tika-vin08_t:1792_0	Evaṃ nisinnesu pana bhikkhunīsu ca bhikkhūsu ca tāya bhikkhuniyā “mānattaṃ samādiyāmi,	1792	
PA_tika-vin08_t:1792_1	vattaṃ samādiyāmī”ti vattaṃ samādiyitvā bhikkhunisaṅghassa tāva evaṃ ārocetabbaṃ	1792	
PA_tika-vin08_t:1792_2	“ahaṃ, ayye, ekaṃ āpattiṃ āpajjiṃ gāmantaraṃ, sāhaṃ saṅghaṃ ekissā āpattiyā gāmantarāya	1792	
PA_tika-vin08_t:1792_3	pakkhamānattaṃ yāciṃ, tassā me saṅgho ekissā āpattiyā gāmantarāya pakkhamānattaṃ	1792	
PA_tika-vin08_t:1792_4	adāsi, sāhaṃ mānattaṃ carāmi, vediyāmahaṃ ayye, vediyatīti maṃ saṅgho dhāretū”ti.	1792	
PA_tika-vin08_t:1793_0	Tato bhikkhusaṅghassa santikaṃ gantvā evaṃ ārocetabbaṃ “ahaṃ, ayyā, ekaṃ āpattiṃ	1793	
PA_tika-vin08_t:1793_1	āpajjiṃ…pe… vediyāmahaṃ ayyā, vediyatīti maṃ saṅgho dhāretū”ti. Idhāpi yāya kāyaci	1793	
PA_tika-vin08_t:1793_2	bhāsāya ārocetuṃ vaṭṭati. Ārocetvā ca bhikkhunisaṅghasseva santike nisīditabbaṃ,	1793	
PA_tika-vin08_t:1793_3	ārocitakālato paṭṭhāya bhikkhūnaṃ gantuṃ vaṭṭati. Sace sāsaṅkā hoti, bhikkhuniyo	1793	
PA_tika-vin08_t:1793_4	tattheva ṭhānaṃ paccāsīsanti, ṭhātabbaṃ. Sace añño bhikkhu vā bhikkhunī vā taṃ ṭhānaṃ	1793	
PA_tika-vin08_t:1793_5	eti, passantiyā ārocetabbaṃ. No ce āroceti, ratticchedo ceva vattabhedadukkaṭañca.	1793	
PA_tika-vin08_t:1793_6	Sace ajānantiyā eva upacāraṃ okkamitvā gacchati, ratticchedova hoti, na vattabhedadukkaṭaṃ.	1793	
PA_tika-vin08_t:1793_7	Sace bhikkhuniyo upajjhāyādīnaṃ vattakaraṇatthaṃ pageva gantukāmā honti, rattivippavāsagaṇaohīyanagāmantarāpattirakkhaṇatthaṃ	1793	
PA_tika-vin08_t:1793_8	ekaṃ bhikkhuniṃ ṭhapetvā gantabbaṃ, tāya aruṇe uṭṭhite tassā santike vattaṃ nikkhipitabbaṃ.	1793	
PA_tika-vin08_t:1793_9	Etenupāyena akhaṇḍā pañcadasa rattiyo mānattaṃ caritabbaṃ.	1793	
PA_tika-vin08_t:1794_0	Anikkhittavattāya pana pārivāsikakkhandhake vuttanayeneva sammā vattitabbaṃ. Ayaṃ	1794	
PA_tika-vin08_t:1794_1	pana viseso – “āgantukassa ārocetabba”nti ettha yattakā purebhattaṃ vā pacchābhattaṃ	1794	
PA_tika-vin08_t:1794_2	vā taṃ gāmaṃ bhikkhū vā bhikkhuniyo vā āgacchanti, sabbesaṃ ārocetabbaṃ. Anārocentiyā	1794	
PA_tika-vin08_t:1794_3	ratticchedo ceva vattabhedadukkaṭañca. Sacepi rattiṃ koci bhikkhu taṃ gāmūpacāraṃ	1794	
PA_tika-vin08_t:1794_4	okkamitvā gacchati, ratticchedo hotiyeva, ajānanapaccayā pana vattabhedato muccati.	1794	
PA_tika-vin08_t:1794_5	Kurundīādīsu pana “anikkhittavattabhikkhūnaṃ vuttanayeneva kathetabba”nti vuttaṃ,	1794	
PA_tika-vin08_t:1794_6	taṃ pārivāsikavattādīnaṃ upacārasīmāya paricchinnattā yuttataraṃ dissati. Uposathe	1794	
PA_tika-vin08_t:1794_7	ārocetabbaṃ, pavāraṇāya ārocetabbaṃ, catunnaṃ bhikkhūnañca bhikkhunīnañca devasikaṃ	1794	
PA_tika-vin08_t:1794_8	ārocetabbaṃ. Sace bhikkhūnaṃ tasmiṃ gāme bhikkhācāro sampajjati, tattheva gantabbaṃ.	1794	
PA_tika-vin08_t:1794_9	No ce sampajjati, aññatra caritvāpi tatra āgantvā attānaṃ dassetvā gantabbaṃ, bahigāme	1794	
PA_tika-vin08_t:1794_10	vā saṅketaṭṭhānaṃ kātabbaṃ “asukasmiṃ nāma ṭhāne amhe passissatī”ti. Tāya saṅketaṭṭhānaṃ	17941	
PA_tika-vin08_t:1794_11	gantvā ārocetabbaṃ, saṅketaṭṭhāne adisvā vihāraṃ gantvā ārocetabbaṃ. Vihāre sabbabhikkhūnaṃ	17941	
PA_tika-vin08_t:1794_12	ārocetabbaṃ. Sace sabbesaṃ sakkā na hoti ārocetuṃ, bahi upacārasīmāya ṭhatvā bhikkhuniyo	17941	
PA_tika-vin08_t:1794_13	pesetabbā, tāhi ānītānaṃ catunnaṃ bhikkhūnaṃ ārocetabbaṃ. Sace vihāro dūro hoti sāsaṅko,	17941	
PA_tika-vin08_t:1794_14	upāsake ca upāsikāyo ca gahetvā gantabbaṃ. Sace pana ayaṃ ekā vasati, rattivippavāsaṃ	17941	
PA_tika-vin08_t:1794_15	āpajjati, tasmāssā ekā pakatattā bhikkhunī sammannitvā dātabbā ekacchanne vasanatthāya.	17941	
PA_tika-vin08_t:1795_0	Evaṃ akhaṇḍaṃ mānattaṃ caritvā vīsatigaṇe bhikkhunisaṅghe vuttanayeneva abbhānaṃ	1795	
PA_tika-vin08_t:1795_1	kātabbaṃ. “Sace mānattaṃ caramānā antarāpattiṃ āpajjati, mūlāya paṭikassitvā tassā	1795	
PA_tika-vin08_t:1795_2	āpattiyā mānattaṃ dātabba”nti kurundiyaṃ vuttaṃ, idaṃ pakkhamānattaṃ nāma. Idaṃ pana	1795	
PA_tika-vin08_t:1795_3	pakkhamānattaṃ samantapāsādikāyaṃ pāḷimuttavinayavinicchayabhāvena āgatampi imasmiṃ	1795	
PA_tika-vin08_t:1795_4	vinayasaṅgahappakaraṇe ācariyena anuddhaṭaṃ. Ayaṃ panācariyassa adhippāyo siyā –	1795	
PA_tika-vin08_t:1795_5	idaṃ pakkhamānattaṃ bhikkhuniyoyeva sandhāya bhagavatā visuṃ paññattaṃ, bhikkhūhi	1795	
PA_tika-vin08_t:1795_6	asādhāraṇaṃ, imasmiñca kāle bhikkhunisaṅgho natthi, tasmā ganthassa lahubhāvatthaṃ	1795	
PA_tika-vin08_t:1795_7	idampi aññampi īdisaṃ ajjhupekkhitabbanti. Amhehi pana bhikkhunisaṅghe avijjamānepi	1795	
PA_tika-vin08_t:1795_8	“bhikkhusaṅgho bhikkhunīhi samādātabbavattaṃ jānissati. ‘Dubbalajātikā hi bhīrukajātikā	1795	
PA_tika-vin08_t:1795_9	bhikkhuniyo bhagavato āṇaṃ patiṭṭhāpentiyo evarūpaṃ dukkaraṃ durabhisambhavaṃ vattaṃ	1795	
PA_tika-vin08_t:1795_10	samādayiṃsu, kimaṅgaṃ pana maya’nti manasi karontā bhagavato āṇaṃ patiṭṭhāpentā parivāsādivattaṃ	17951	
PA_tika-vin08_t:1795_11	samādiyissantī”ti mantvā ācariyena anuddhaṭampi imasmiṃ vinayālaṅkārappakaraṇe uddhaṭaṃ,	17951	
PA_tika-vin08_t:1795_12	tasmā sammāsambuddhe sañjātasaddhāpemagāravādiyuttehi satthusāsanakarehi bhikkhūhi	17951	
PA_tika-vin08_t:1795_13	sammā sikkhitabbaṃ. Ito parāni aṭṭhakathāyaṃ āgatanayeneva veditabbāni.	17951	
PA_tika-vin08_t:1796	Mānattavinicchayakathā niṭṭhitā.	179	
PA_tika-vin08_t:1797_0	248. Pārivāsikavattakathāyaṃ navakataraṃ pārivāsikanti attanā navakataraṃ pārivāsikaṃ.	1797	
PA_tika-vin08_t:1797_1	Pārivāsikassa hi attanā navakataraṃ pārivāsikaṃ ṭhapetvā aññe mūlāyapaṭikassanāraha	1797	
PA_tika-vin08_t:1797_2	mānattāraha mānattacārika abbhānārahāpi pakatattaṭṭhāneyeva tiṭṭhanti. Tenāha “antamaso	1797	
PA_tika-vin08_t:1797_3	mūlāyapaṭikassanārahādīnampī”ti. Antamaso mūlāyapaṭikassanārahādīnampīti ādi-saddena	1797	
PA_tika-vin08_t:1797_4	mānattārahamānattacārikaabbhānārahe saṅgaṇhāti. Te hi pārivāsikānaṃ, pārivāsikā ca	1797	
PA_tika-vin08_t:1797_5	tesaṃ pakatattaṭṭhāne eva tiṭṭhanti. Adhotapādaṭṭhapanakanti yattha ṭhatvā pāde dhovanti,	1797	
PA_tika-vin08_t:1797_6	tādisaṃ dāruphalakakhaṇḍādiṃ. Pādaghaṃsananti sakkharakathalādiṃ. Pāde ghaṃsanti	1797	
PA_tika-vin08_t:1797_7	etenāti pādaghaṃsanaṃ, sakkharakathalādi. Vuttañhi bhagavatā “anujānāmi, bhikkhave,	1797	
PA_tika-vin08_t:1797_8	tisso pādaghaṃsaniyo sakkharaṃ kathalaṃ samuddapheṇa”nti. Saddhivihārikānampi sādiyantassāti	1797	
PA_tika-vin08_t:1797_9	saddhivihārikānampi abhivādanādiṃ sādiyantassa. Vattaṃ karontīti ettakamattasseva	1797	
PA_tika-vin08_t:1797_10	vuttattā saddhivihārikādīhipi abhivādanādiṃ kātuṃ na vaṭṭati. “Mā maṃ gāmappavesanaṃ	17971	
PA_tika-vin08_t:1797_11	āpucchathā”ti vutte anāpucchāpi gāmaṃ pavisituṃ vaṭṭati.	17971	
PA_tika-vin08_t:1798_0	Yo yo vuḍḍhoti pārivāsikesu bhikkhūsu yo yo vuḍḍho. Navakatarassa sāditunti pārivāsikanavakatarassa	1798	
PA_tika-vin08_t:1798_1	abhivādanādiṃ sādituṃ. “Pārisuddhiuposathe kariyamāne”ti idaṃ pavāraṇadivasesu saṅghe	1798	
PA_tika-vin08_t:1798_2	pavārente anupagatachinnavassādīhi kariyamānaṃ pārisuddhiuposathampi sandhāya vuttaṃ.	1798	
PA_tika-vin08_t:1798_3	Tatthevāti saṅghanavakaṭṭhāneyeva. Attano pāḷiyā pavāretabbanti attano vassaggena	1798	
PA_tika-vin08_t:1798_4	pattapāḷiyā pavāretabbaṃ, na pana sabbesu pavāritesūti attho.	1798	
PA_tika-vin08_t:1799_0	Oṇojanaṃ nāma vissajjanaṃ, taṃ pana pārivāsikena pāpitassa attanā sampaṭicchitasseva	1799	
PA_tika-vin08_t:1799_1	punadivasādiatthāya vissajjanaṃ kātabbaṃ. Asampaṭicchitvā ce vissajjeti, na labhatīti	1799	
PA_tika-vin08_t:1799_2	vuttaṃ. Yadi pana na gaṇhāti na vissajjetīti yadi purimadivase attano na gaṇhāti,	1799	
PA_tika-vin08_t:1799_3	gahetvā ca na vissajjeti.	1799	
PA_tika-vin08_t:1800_0	Catussālabhattanti bhojanasālāya paṭipāṭiyā dīyamānaṃ bhattaṃ. Hatthapāse ṭhitenāti	1800	
PA_tika-vin08_t:1800_1	dāyakassa hatthapāse ṭhitena, paṭiggahaṇaruhanaṭṭhāneti adhippāyo. Mahāpeḷabhattepīti	1800	
PA_tika-vin08_t:1800_2	mahantesu bhattapacchiādibhājanesu ṭhapetvā dīyamānabhattesupi. Ito parampi pārivāsikavattaṃ	1800	
PA_tika-vin08_t:1800_3	pāḷiyaṃ āgatanayeneva veditabbaṃ. Tattha pana aṭṭhakathāyaṃ āgatanayeneva attho suviññeyyo	1800	
PA_tika-vin08_t:1800_4	hoti, tasmā dubbiññeyyaṭṭhāneyeva kathayissāma.	1800	
PA_tika-vin08_t:1801_0	“Na sāmaṇero upaṭṭhāpetabbo”ti ettha dubbidhaṃ sāmaṇeraṃ dassetuṃ “añño”tiādimāha.	1801	
PA_tika-vin08_t:1801_1	“Na bhikkhuniyo ovaditabbā”ti ettha laddhasammutikena āṇattopi garudhammehi aññehi	1801	
PA_tika-vin08_t:1801_2	vā ovadituṃ na labhatīti āha “paṭibalassa vā bhikkhussa bhāro kātabbo”ti. Āgatā bhikkhuniyo	1801	
PA_tika-vin08_t:1801_3	vattabbāti sambandho. Savacanīyanti sadosaṃ. Jeṭṭhakaṭṭhānaṃ na kātabbanti padhānaṭṭhānaṃ	1801	
PA_tika-vin08_t:1801_4	na kātabbaṃ. Kiṃ tanti āha “pātimokkhuddesakenā”tiādi.	1801	
PA_tika-vin08_t:1802_0	Rajehi hatā upahatā bhūmi etissāti rajohatabhūmi, rajokiṇṇabhūmīti attho. Paccayanti	1802	
PA_tika-vin08_t:1802_1	vassāvāsikalābhaṃ sandhāya vuttaṃ. Ekapasse ṭhatvāti pāḷiṃ vihāya bhikkhūnaṃ pacchato	1802	
PA_tika-vin08_t:1802_2	ṭhatvā. Senāsanaṃ na labhatīti seyyapariyantabhāgitāya vassaggena gaṇhituṃ na labhati.	1802	
PA_tika-vin08_t:1802_3	Assāti bhaveyya. “Āgantukena ārocetabbaṃ, āgantukassa ārocetabba”nti avisesena vuttattā	1802	
PA_tika-vin08_t:1802_4	sace dve pārivāsikā gataṭṭhāne aññamaññaṃ passanti, ubhohipi aññamaññassa ārocetabbaṃ.	1802	
PA_tika-vin08_t:1802_5	Yathā bahi disvā ārocitassa bhikkhuno vihāraṃ āgatena puna ārocanakiccaṃ natthi,	1802	
PA_tika-vin08_t:1802_6	evaṃ aññavihāraṃ gatenapi tattha pubbe ārocitassa puna ārocanakiccaṃ natthīti vadanti.	1802	
PA_tika-vin08_t:1802_7	Avisesenāti pārivāsikassa ca ukkhittakassa ca avisesena.	1802	
PA_tika-vin08_t:1803	Obaddhanti palibuddhaṃ. Sahavāsoti vuttappakāre channe bhikkhunā saddhiṃ sayanameva adhippetaṃ, na sesairiyāpathakappanaṃ. Sesamettha suviññeyyameva.	180	
PA_tika-vin08_t:1804_0	Pāpiṭṭhatarāti pārājikāpattīti ukkaṃsavasena vuttaṃ. Sañcarittādipaṇṇattivajjato	1804	
PA_tika-vin08_t:1804_1	pana sukkavissaṭṭhādikā lokavajjāva. Tatthapi saṅghabhedādikā pāpiṭṭhatarā eva. Kammanti	1804	
PA_tika-vin08_t:1804_2	pārivāsikakammavācāti etena “kammabhūtā vācā kammavācā”ti kammavācāsaddassa atthopi	1804	
PA_tika-vin08_t:1804_3	siddhoti veditabbo. Savacanīyanti ettha sa-saddo “santi”atthaṃ vadati, attano vacanena	1804	
PA_tika-vin08_t:1804_4	attano pavattanakammanti evamettha attho daṭṭhabbo, “mā pakkamāhī”ti vā “ehi vinayadharānaṃ	1804	
PA_tika-vin08_t:1804_5	sammukhībhāva”nti vā evaṃ attano āṇāya pavattanakakammaṃ na kātabbanti adhippāyo.	1804	
PA_tika-vin08_t:1804_6	Evañhi kenaci savacanīye kate anādarena atikkamituṃ na vaṭṭati, buddhassa saṅghassa	1804	
PA_tika-vin08_t:1804_7	āṇā atikkantā nāma hoti. Rajohatabhūmīti paṇṇasālāvisesanaṃ. Paccayanti vassāvāsikacīvaraṃ.	1804	
PA_tika-vin08_t:1804_8	Senāsanaṃ na labhatīti vassaggena na labhati. Apaṇṇakapaṭipadāti aviraddhapaṭipadā.	1804	
PA_tika-vin08_t:1804_9	Sace vāyamantopīti ettha avisayabhāvaṃ ñatvā avāyamantopi saṅgayhati. Avisesenāti	1804	
PA_tika-vin08_t:1804_10	pārivāsikukkhittakānaṃ sāmaññena. Pañcavaṇṇachadanabandhanaṭṭhānesūti pañcappakārachadanehi	18041	
PA_tika-vin08_t:1804_11	channaṭṭhānesu. Obaddhanti uṭṭhānādibyāpārapaṭibaddhaṃ, pīḷitanti attho. Mañce vā	18041	
PA_tika-vin08_t:1804_12	pīṭhe vāti ettha vāsaddo samuccayattho. Tena taṭṭikācammakhaṇḍādīsu dīghāsanesupi	18041	
PA_tika-vin08_t:1804_13	nisīdituṃ na vaṭṭatīti dīpitaṃ hoti. Na vattabhedadukkaṭanti vuḍḍhatarassa jānantassapi	18041	
PA_tika-vin08_t:1804_14	vattabhede dukkaṭaṃ natthīti dasseti. Vattaṃ nikkhipāpetvāti idampi parivāsādimeva	18041	
PA_tika-vin08_t:1804_15	sandhāya vuttaṃ, na sesakammāni.	18041	
PA_tika-vin08_t:1805_0	“Senāsanaṃ na labhati seyyapariyantabhāgitāya. Uddesādīni dātumpi na labhatīti vadanti.	1805	
PA_tika-vin08_t:1805_1	‘Tadahupasampannepi pakatatte’ti vacanato anupasampannehi vasituṃ vaṭṭati. Samavassāti	1805	
PA_tika-vin08_t:1805_2	etena apacchā apurimaṃ nipajjane dvinnampi vattabhedāpattibhāvaṃ dīpeti. Attano attano	1805	
PA_tika-vin08_t:1805_3	navakataranti pārivāsikādinavakataraṃ. Paṭhamaṃ saṅghamajjhe parivāsaṃ gahetvā nikkhittavattena	1805	
PA_tika-vin08_t:1805_4	puna ekassapi santike samādiyituṃ nikkhipituñca vaṭṭati, mānatte pana nikkhipituṃ	1805	
PA_tika-vin08_t:1805_5	vaṭṭati. Ūnegaṇecaraṇadosattā na gahetunti eke. Paṭhamaṃ ādinnavattaṃ ekassa santike	1805	
PA_tika-vin08_t:1805_6	yathā nikkhipituṃ vaṭṭati, tathā samādiyitumpi vaṭṭatīti porāṇagaṇṭhipade”ti vajirabuddhiṭīkāyaṃ vuttanti.	1805	
PA_tika-vin08_t:1806_0	Idaṃ ettha yaṃ vattaṃ “catunavutipārivāsikavatta”nti pārivāsikakkhandhakapāḷiyaṃ	1806	
PA_tika-vin08_t:1806_1	āgataṃ, samantapāsādikāyampi ettakāya pāḷiyā vaṇṇanaṃ vatvā “pārivāsikavattakathā	1806	
PA_tika-vin08_t:1806_2	niṭṭhitā”ti āha. Imasmiṃ vinayasaṅgahapakaraṇe pana “na chamāyaṃ caṅkamante caṅkame	1806	
PA_tika-vin08_t:1806_3	caṅkamitabba”nti imassānantaraṃ “pārivāsikacatuttho ce, bhikkhave”tiādīni aggahetvā	1806	
PA_tika-vin08_t:1806_4	“na, bhikkhave, pārivāsikena bhikkhunā sāditabba”ntiādīni paṭhamaṃ paññattapadāni	1806	
PA_tika-vin08_t:1806_5	gahetvā tesaṃ padānaṃ saṃvaṇṇanaṃ katvā “idaṃ pārivāsikavatta”nti aññathā anukkamo	1806	
PA_tika-vin08_t:1806_6	vutto, so pāḷiyā ca aṭṭhakathāya ca na sameti. Ācariyassa pana ayamadhippāyo siyā	1806	
PA_tika-vin08_t:1806_7	– “pārivāsikacatuttho ce, bhikkhave”tiādīni pārivāsikabhikkhūnaṃ samādiyitabbāni	1806	
PA_tika-vin08_t:1806_8	na honti, atha kho kammakārakānaṃ bhikkhūnaṃ kattabbākattabbakammadassanametaṃ, tasmā	1806	
PA_tika-vin08_t:1806_9	pārivāsikavatte na pavesetabbaṃ. “Na, bhikkhave, pārivāsikena bhikkhunā sāditabba”ntiādīni	1806	
PA_tika-vin08_t:1806_10	pana pārivāsikabhikkhūnaṃ sammāvattitabbavattāniyeva honti, tasmā imāniyeva pārivāsikavatte	18061	
PA_tika-vin08_t:1806_11	pavesetabbānīti. Amhehi pana pāḷiaṭṭhakathāṭīkāsu āgatānukkamena paṭhamaṃ paññattavattānaṃ	18061	
PA_tika-vin08_t:1806_12	atthaṃ paṭhamaṃ dassetvā pacchā paññattapadānaṃ attho pacchā vuttoti daṭṭhabbo.	18061	
PA_tika-vin08_t:1807	Iti vinayasaṅgahasaṃvaṇṇanābhūte vinayālaṅkāre	180	
PA_tika-vin08_t:1808	Garukāpattivuṭṭhānavinicchayakathālaṅkāro nāma	180	
PA_tika-vin08_t:1809	Dvattiṃsatimo paricchedo.	180	
PA_tika-vin08_t:1810	33. Kammākammavinicchayakathā	181	
PA_tika-vin08_t:1811_0	249. Evaṃ garukāpattivuṭṭhānavinicchayakathaṃ kathetvā idāni kammākammavinicchayakathaṃ	1811	
PA_tika-vin08_t:1811_1	kathetuṃ “kammākammanti ettha panā”tiādimāha. Tattha samaggena saṅghena karīyate	1811	
PA_tika-vin08_t:1811_2	tanti kammaṃ, apalokanādicatubbidhavinayakammaṃ. Itarasmimpi eseva nayo. A-kāro vuddhiattho,	1811	
PA_tika-vin08_t:1811_3	na vuddhippattaṃ kammaṃ akammaṃ. Kammañca akammañca kammākammaṃ vajjāvajjaṃ viya,	1811	
PA_tika-vin08_t:1811_4	phalāphalaṃ viya ca. Tattha ca kammanti apalokanakammañattikammadvayaṃ. Akammanti	1811	
PA_tika-vin08_t:1811_5	ñattidutiyakammañatticatautthakammadvayaṃ. Atha vā kammanti catūsupi etesu lahukakammaṃ.	1811	
PA_tika-vin08_t:1811_6	Akammanti garukakammaṃ. Kammākammanti ettha pana vinicchayo evaṃ veditabboti yojanā.	1811	
PA_tika-vin08_t:1811_7	Tattha panāti pakkhantaratthe nipāto, garukāpattivuṭṭhānavinicchayakathāpakkhato	1811	
PA_tika-vin08_t:1811_8	añño kammākammavinicchayakathāpakkho veditabboti vā mayā vuccateti vā attho.	1811	
PA_tika-vin08_t:1812_0	Cattāri kammānīti ettha cattārīti paricchedanidassanaṃ. Tena vinayakammāni nāma cattāri	1812	
PA_tika-vin08_t:1812_1	eva honti, na ito ūnādhikānīti dasseti. Kammānīti paricchinnakammanidassanaṃ. Apalokanakammantiādīni	1812	
PA_tika-vin08_t:1812_2	paricchinnakammānaṃ uddesakathanaṃ. Tattha apalokīyate āyācīyate apalokanaṃ, apapubbalokadhātu	1812	
PA_tika-vin08_t:1812_3	āyācanatthe, yupaccayo bhāvatthavācako. Apalokanavasena kattabbaṃ kammaṃ apalokanakammaṃ,	1812	
PA_tika-vin08_t:1812_4	sīmaṭṭhakasaṅghaṃ apaloketvā saṅghānumatiyā kattabbaṃ kammaṃ. Ñāpanā ñatti, saṅghassa	1812	
PA_tika-vin08_t:1812_5	jānāpanāti attho. Ñattiyā kattabbaṃ kammaṃ ñattikammaṃ, anussāvanaṃ akatvā suddhañattiyāyeva	1812	
PA_tika-vin08_t:1812_6	kattabbakammaṃ. Dvinnaṃ pūraṇī dutiyā, ñatti dutiyā etassa kammassāti ñattidutiyaṃ,	1812	
PA_tika-vin08_t:1812_7	ñattidutiyañca taṃ kammañcāti ñattidutiyakammaṃ, ekāya ñattiyā ekāya anussāvanāya	1812	
PA_tika-vin08_t:1812_8	kattabbakammaṃ. Catunnaṃ pūraṇī catutthī, ñatti catutthī etassa kammassāti ñatticatutthaṃ,	1812	
PA_tika-vin08_t:1812_9	ñatticatutthañca taṃ kammañcāti ñatticatutthakammaṃ, ekāya ñattiyā tīhi anussāvanāhi	1812	
PA_tika-vin08_t:1812_10	kattabbakammaṃ. Tena vakkhati “apalokanakammaṃ nāma sīmaṭṭhakasaṅghaṃ sodhetvā”tiādi.	18121	
PA_tika-vin08_t:1813_0	Evaṃ cattāri kammāni uddisitvā parivāre kammavagge āgatanayeneva tesaṃ catunnaṃ kammānaṃ	1813	
PA_tika-vin08_t:1813_1	vipattikāraṇāni pucchitvā vissajjetuṃ “imāni cattāri kammāni katihākārehi vipajjanti?	1813	
PA_tika-vin08_t:1813_2	Pañcahākārehi vipajjantī”tiādimāha. Tattha vatthutoti vinayakammassa kāraṇabhūtavatthuto.	1813	
PA_tika-vin08_t:1813_3	Ñattito anussāvanatoti dvepi kammavācāyameva. Sīmatoti kammakaraṇaṭṭhānabhūtabaddhasīmato.	1813	
PA_tika-vin08_t:1813_4	Parisatoti kammappattachandārahabhūtakārakasaṅghato. Tāniyeva hi pañca sabbesaṃ vinayakammānaṃ	1813	
PA_tika-vin08_t:1813_5	vipattikāraṇāni honti.	1813	
PA_tika-vin08_t:1814_0	Tato taṃ kammavipattikāraṇabhūtaṃ vatthuṃ pāḷinayena vitthāretuṃ “sammukhākaraṇīyaṃ	1814	
PA_tika-vin08_t:1814_1	kammaṃ asammukhā karoti, vatthuvipannaṃ adhammakamma”ntyādimāha. Tattha sammukhākaraṇīyaṃ	1814	
PA_tika-vin08_t:1814_2	paṭipucchākaraṇīyaṃ paṭiññāyakaraṇīyanti imesaṃ tiṇṇaṃ atathākaraṇena, sativinayo	1814	
PA_tika-vin08_t:1814_3	amūḷhavinayo tassapāpiyasikā tajjanīyakammaṃ niyasakammaṃ pabbājanīyakammaṃ paṭisāraṇīyakammaṃ	1814	
PA_tika-vin08_t:1814_4	ukkhepanīyakammaṃ parivāso mūlāyapaṭikassanā mānattaṃ abbhānaṃ upasampadanti imesaṃ	1814	
PA_tika-vin08_t:1814_5	terasakammānaṃ aññakammārahassa aññakammakaraṇena, uposatho pavāraṇāti imesaṃ dvinnaṃ	1814	
PA_tika-vin08_t:1814_6	adivase karaṇena, paṇḍako theyyasaṃvāsako titthiyapakkantako tiracchānagato mātughātako	1814	
PA_tika-vin08_t:1814_7	pitughātako arahantaghātako lohituppādako saṅghabhedako bhikkhunidūsako ubhatobyañjanako	1814	
PA_tika-vin08_t:1814_8	ūnavīsativasso antimavatthuajjhāpannapubboti imesaṃ terasannaṃ puggalānaṃ upasampadākammakaraṇena	1814	
PA_tika-vin08_t:1814_9	iti imāni ekatiṃsa kammāni vatthuvipannaṃ adhammakammaṃ hoti. Ñattito pañca, anussāvanato	1814	
PA_tika-vin08_t:1814_10	pañcāti imāni dasa kāraṇāni antokammavācāyameva labhanti, sīmato ekādasa kāraṇāni	18141	
PA_tika-vin08_t:1814_11	sīmāsammutivasena labhanti, parisato dvādasa kāraṇāni catuvaggapañcavaggadasavaggavīsativaggasaṅkhātesu	18141	
PA_tika-vin08_t:1814_12	catūsu saṅghesu ekekasmiṃ kammapattachandārahasammukhībhūtasaṅkhātānaṃ tiṇṇaṃ tiṇṇaṃ	18141	
PA_tika-vin08_t:1814_13	saṅghānaṃ vasena labhantīti.	18141	
PA_tika-vin08_t:1815	Evaṃ kammavipattikāraṇāni dassetvā puna catuvaggasaṅghādīsu sannisinnānaṃ bhikkhūnaṃ visesanāmaṃ dassetuṃ “catuvaggakaraṇe kamme”tiādimāha. Taṃ suviññeyyameva.	181	
PA_tika-vin08_t:1816	250. Tato paraṃ catunnaṃ kammānaṃ ṭhānaṃ saṅkhepato dassetuṃ “apalokanakammaṃ kati ṭhānāni gacchatī”tiādimāha. Tampi suviññeyyameva.	181	
PA_tika-vin08_t:1817_0	251. Tato tāniyeva kammāni tesu ṭhānesu pavattāni vitthārato pakāsetukāmo “ayaṃ tāva	1817	
PA_tika-vin08_t:1817_1	pāḷinayo. Ayaṃ panettha ādito paṭṭhāya vinicchayakathā”tiādimāha. Tattha tassaṃ vinicchayakathāyaṃ	1817	
PA_tika-vin08_t:1817_2	catūsu kammesu katamaṃ apalokanakammaṃ nāmāti pucchāyaṃ taṃ dassetumāha “apalokanakammaṃ	1817	
PA_tika-vin08_t:1817_3	nāmā”tiādi. Tattha sīmaṭṭhakasaṅghaṃ sodhetvāti avippavāsasaṅkhātamahāsīmaṭṭhakaṃ	1817	
PA_tika-vin08_t:1817_4	saṅghaṃ sodhetvā. Na hi khaṇḍasīmāya sannipatite saṅghe sodhetabbakiccaṃ atthi, avippavāsasīmāsaṅkhātāya	1817	
PA_tika-vin08_t:1817_5	mahāsīmāya pana vitthārattā bahūnaṃ bhikkhūnaṃ vasanaṭṭhānattā samaggabhāvatthaṃ	1817	
PA_tika-vin08_t:1817_6	sodhetabbaṃ hoti. Chandārahānaṃ chandaṃ āharitvāti tissaṃ sīmāyaṃ catuvaggādigaṇaṃ	1817	
PA_tika-vin08_t:1817_7	pūretvā hatthapāsaṃ avijahitvā ṭhitehi bhikkhūhi aññesaṃ hatthapāsaṃ anāgatānaṃ pakatattabhikkhūnaṃ	1817	
PA_tika-vin08_t:1817_8	chandaṃ āharitvā. Vuttañhi “catuvaggakaraṇe kamme cattāro bhikkhū pakatattā kammappattā,	1817	
PA_tika-vin08_t:1817_9	avasesā pakatattā chandārahā”ti. Samaggassa saṅghassa anumatiyāti chandassa āharitattā	1817	
PA_tika-vin08_t:1817_10	hatthapāsaṃ āgatāpi anāgatāpi sabbe bhikkhū samaggāyeva honti, tasmā samaggassa saṅghassa	18171	
PA_tika-vin08_t:1817_11	anumatiyā. Tikkhattuṃ sāvetvāti “suṇātu me, bhante, saṅgho”tiādinā kammavācaṃ abhaṇitvā	18171	
PA_tika-vin08_t:1817_12	“ruccati saṅghassa. Dutiyampi…pe… tatiyampi ruccati saṅghassā”ti tikkhattuṃ sāvetvā	18171	
PA_tika-vin08_t:1817_13	kattabbakammaṃ apalokanakammaṃ nāmāti yojanā. Vuttanayenevāti apalokanakamme vuttanayeneva.	18171	
PA_tika-vin08_t:1817_14	Iminā “sīmaṭṭhakasaṅghaṃ sodhetvā, chandārahānaṃ chandaṃ āharitvā”ti idaṃ dvayaṃ	18171	
PA_tika-vin08_t:1817_15	atidisati. Itaresupi eseva nayo.	18171	
PA_tika-vin08_t:1818_0	Tattha tesu catūsu kammesu kiṃ aññakammaṃ itarakammavasena kātabbanti codanaṃ sandhāyāha	1818	
PA_tika-vin08_t:1818_1	“tatra”iccādi. Evaṃ hotu, evaṃ sante avisesena sabbampi kammaṃ aññavasena kattabbanti	1818	
PA_tika-vin08_t:1818_2	āha “ñattidutiyakammaṃ panā”tiādi. Tattha pana-saddo visesatthajotako, ñattidutiyakamme	1818	
PA_tika-vin08_t:1818_3	pana viseso atthīti attho. Ito parāni suviññeyyāneva. Paṭikkhittameva aṭṭhakathāyanti	1818	
PA_tika-vin08_t:1818_4	ajjhāhārasambandho. Yadi evaṃ akkharaparihīnādīsu santesu kammakopo siyāti codanaṃ	1818	
PA_tika-vin08_t:1818_5	manasi katvā āha “sace panā”tiādi. Tattha akkharaparihīnanti “suṇātu me”tiādīsu su-kāra	1818	
PA_tika-vin08_t:1818_6	ṇā-kāra tu-kārādīnaṃ bhassanaṃ. Padaparihīnanti suṇātūtiādīnaṃ vibhatyantapadānaṃ	1818	
PA_tika-vin08_t:1818_7	bhassanaṃ. Duruttapadaṃ pana upari vakkhati.	1818	
PA_tika-vin08_t:1819_0	Idāni punappunavacane payojanaṃ dassento “idaṃ akuppakamme daḷhikammaṃ hoti, kuppakamme	1819	
PA_tika-vin08_t:1819_1	kammaṃ hutvā tiṭṭhatī”ti āha. Tattha idanti idaṃ punappunaṃ vuttakammaṃ. Akuppakammeti	1819	
PA_tika-vin08_t:1819_2	akuppe ṭhānārahe purekatakamme. Daḷhikammaṃ hotīti thiratarakammaṃ hoti ekāya rajjuyā	1819	
PA_tika-vin08_t:1819_3	bandhitabbabhāre dutiyatatiyādirajjūhi bandhanaṃ viya. Kuppakammeti akkharaparihīnādivasena	1819	
PA_tika-vin08_t:1819_4	kuppe aṭṭhānārahe purekatakamme. Kammaṃ hutvā tiṭṭhatīti punappunaṃ vutte sati tesaṃ	1819	
PA_tika-vin08_t:1819_5	akkharaparihīnādīnaṃ sodhitattā parisuddhakammaṃ hutvā tiṭṭhati. Akuppakamme kuppakammeti	1819	
PA_tika-vin08_t:1819_6	vā bhāvenabhāvalakkhaṇatthe bhummavacanaṃ. Puretaraṃ katakammasmiṃ akuppakamme sati	1819	
PA_tika-vin08_t:1819_7	pacchā idaṃ punappunaṃ vuttakammaṃ daḷhikammaṃ hoti, purekatakammasmiṃ kuppakamme	1819	
PA_tika-vin08_t:1819_8	sati idaṃ punappunaṃ vuttakammaṃ akuppaṃ ṭhānārahaṃ parisuddhakammaṃ hutvā tiṭṭhatīti.	1819	
PA_tika-vin08_t:1819_9	Imaṃ pāṭhaṃ nissāya ācariyavarā ekapuggalampi anekakkhattuṃ upasampadakammaṃ karonti.	1819	
PA_tika-vin08_t:1819_10	Kasmā pana te bhikkhū lajjīpesalabahussutasikkhākāmabhūtānaṃ attano ācariyupajjhāyānaṃ	18191	
PA_tika-vin08_t:1819_11	santike sikkhaṃ gaṇhantīti? Na te attano ācariyupajjhāyānaṃ santikā laddhasikkhaṃ	18191	
PA_tika-vin08_t:1819_12	paccakkhāya aññaṃ gaṇhanti, atha kho tāya eva saddhiṃ diguṇatiguṇaṃ karonti. Evaṃ	18191	
PA_tika-vin08_t:1819_13	santepi purimasikkhāya asaddahantāyeva kareyyuṃ, no saddahantāti? No asaddahantā,	18191	
PA_tika-vin08_t:1819_14	saddahantāpi te bhikkhū punappunakaraṇe yuttitopi āgamatopi ādīnavaṃ apassantā ānisaṃsameva passantā karontīti.	18191	
PA_tika-vin08_t:1820_0	Kathaṃ yuttito ānisaṃsaṃ passanti? Yathā hi loke abhisittampi rājānaṃ punappunābhisiñcane	1820	
PA_tika-vin08_t:1820_1	ādīnavaṃ na passanti, atha kho abhisekānubhāvena rājiddhippattatādīhi kāraṇehi ānisaṃsameva	1820	
PA_tika-vin08_t:1820_2	passanti, yathā ca sāsane cetiyaṃ vā paṭimaṃ vā niṭṭhitasabbakiccaṃ “anekajātisaṃsāra”ntiādīhi	1820	
PA_tika-vin08_t:1820_3	bhagavato vacanehi abhisekamaṅgalaṃ karontāpi punappunakaraṇe ādīnavaṃ apassantā	1820	
PA_tika-vin08_t:1820_4	atirekataraṃ mahiddhikatāmahānubhāvatādiānisaṃsameva passantā punappunaṃ karontiyeva,	1820	
PA_tika-vin08_t:1820_5	evameva kataupasampadakammaṃ bhikkhuṃ punadeva kammavācābhaṇane ādīnavaṃ apassantā	1820	
PA_tika-vin08_t:1820_6	pubbe katakammasmiṃ vatthuādīsu pañcasu aṅgesu ekasmimpi aṅge aparipuṇṇe sati kammakopasambhavato	1820	
PA_tika-vin08_t:1820_7	idāni katakammena paripuṇṇaaṅge sati kammasampattisambhavañca pubbeva kammasampattisambhavepi	1820	
PA_tika-vin08_t:1820_8	daḷhikammathiratarasambhavañca ānisaṃsaṃ passantā karonti. Kathaṃ āgamato ānisaṃsaṃ	1820	
PA_tika-vin08_t:1820_9	passanti? Yathāvuttaparivāraṭṭhakathāpāṭhavinayasaṅgahapāṭhesu duruttapadassa sodhanatthaṃ	1820	
PA_tika-vin08_t:1820_10	punappunaṃ vattabbabhāvassa upalakkhaṇanayena vacanato. Sesañattidosaanussāvanadosānañca	18201	
PA_tika-vin08_t:1820_11	vatthuvipattisīmavipattiparisavipattidosānañca sodhanaṃ dassitaṃ hoti. Teneva ca	18201	
PA_tika-vin08_t:1820_12	kāraṇena ayampi pacchimapāṭho ācariyena vutto. Tassattho heṭṭhā vuttova. Iti pubbe	18201	
PA_tika-vin08_t:1820_13	katakammassa kopasambhavepi idāni katakammena sampajjanasaṅkhātaṃ ānisaṃsaṃ āgamato	18201	
PA_tika-vin08_t:1820_14	passantīti daṭṭhabbaṃ.	18201	
PA_tika-vin08_t:1821_0	Keci pana ācariyā imaṃ “punappunaṃ vattuṃ vaṭṭatīti pāṭhaṃ tasmiṃyeva paṭhamakammakaraṇakāle	1821	
PA_tika-vin08_t:1821_1	duruttasodhanatthaṃ vattabbataṃ sandhāya vuttaṃ, na cirakāle”ti vadanti, tadetaṃ	1821	
PA_tika-vin08_t:1821_2	vacanaṃ neva aṭṭhakathāyaṃ āgataṃ, na ṭīkādīsu vinicchitaṃ, tesaṃ matimattameva,	1821	
PA_tika-vin08_t:1821_3	tasmā na gahetabbaṃ. Apica tasmiṃ khaṇe punappunaṃ vacanatopi aparabhāge vacanaṃ	1821	
PA_tika-vin08_t:1821_4	mahapphalaṃ hoti mahānisaṃsaṃ. Tasmiñhi kāle punappunaṃ bhaṇane ñattidosaanussāvanadosāni	1821	
PA_tika-vin08_t:1821_5	pacchimabhaṇane suṭṭhu bhaṇanto sodhetuṃ sakkuṇeyya, na vatthuvipattisīmavipattiparisavipattidosāni.	1821	
PA_tika-vin08_t:1821_6	Tasmiñhi khaṇe tameva vatthu, sā eva sīmā, sā eva parisā, tasmā tāni punappunavacanena	1821	
PA_tika-vin08_t:1821_7	sodhetumasakkuṇeyyāni honti. Aparabhāge karonto pana pubbe aparipuṇṇavīsativassabhāvena	1821	
PA_tika-vin08_t:1821_8	vatthuvipattibhūtepi idāni paripuṇṇavīsativassattā vatthusampatti hoti, pubbe sīmasaṅkarādibhāvena	1821	
PA_tika-vin08_t:1821_9	sīmavipattisambhavepi idāni tadabhāvatthāya suṭṭhu sodhitattā sīmasampatti hoti,	1821	
PA_tika-vin08_t:1821_10	pubbe vaggakammādivasena parisavipattisambhavepi idāni tadabhāvatthāya suṭṭhu sodhitattā	18211	
PA_tika-vin08_t:1821_11	parisasampatti hoti, evaṃ pañca vipattiyo sodhetvā pañca sampattiyo sampādetvā kātuṃ	18211	
PA_tika-vin08_t:1821_12	sakkuṇeyyato paṭhamakāle punappunaṃ bhaṇanatopi aparabhāge bhaṇanaṃ mahapphalaṃ hoti	18211	
PA_tika-vin08_t:1821_13	mahānisaṃsanti veditabbaṃ.	18211	
PA_tika-vin08_t:1822_0	Yadi evaṃ upasampadasikkhāya daharo bhaveyyāti? Na bhaveyya. Kasmā? Porāṇasikkhaṃ	1822	
PA_tika-vin08_t:1822_1	appaccakkhitvā tāya eva patiṭṭhitattāti. Evaṃ santepi purekatakammassa sampajjanabhāvena	1822	
PA_tika-vin08_t:1822_2	tiṭṭhante sati tāya ṭhitattā adaharo siyā. Purimakammassa asampajjanabhāvena idāni	1822	
PA_tika-vin08_t:1822_3	katakammeyeva upasampadabhāvena tiṭṭhante sati kasmā daharo na bhaveyyāti? Evaṃ sante	1822	
PA_tika-vin08_t:1822_4	daharo bhaveyya. Evaṃ daharo samāno purimasikkhāya vassaṃ gaṇetvā yathāvuḍḍhaṃ vandanādīni	1822	
PA_tika-vin08_t:1822_5	sampaṭicchanto mahāsāvajjo bhaveyyāti? Evaṃ purimasikkhāya aṭṭhitabhāvaṃ pacchimasikkhāya	1822	
PA_tika-vin08_t:1822_6	eva laddhupasampadabhāvaṃ tathato jānanto evaṃ karonto sāvajjo hoti, evaṃ pana ajānanto	1822	
PA_tika-vin08_t:1822_7	“purimasikkhāyameva ṭhito”ti maññitvā evaṃ karonto anavajjoti veditabbo. Kathaṃ viññāyatīti	1822	
PA_tika-vin08_t:1822_8	ce? “Anāpatti ūnavīsativassaṃ paripuṇṇasaññīti ettha kiñcāpi upasampādentassa anāpatti,	1822	
PA_tika-vin08_t:1822_9	puggalo pana anupasampannova hoti. Sace pana so dasavassaccayena aññaṃ upasampādeti,	1822	
PA_tika-vin08_t:1822_10	taṃ ce muñcitvā gaṇo pūrati, sūpasampanno. Sopi ca yāva na jānāti, tāvassa neva saggantarāyo,	18221	
PA_tika-vin08_t:1822_11	na mokkhantarāyo. Ñatvā pana puna upasampajjitabba”nti samantapāsādikāyaṃ āgatattā	18221	
PA_tika-vin08_t:1822_12	viññāyati. Evaṃ vatthuvipannattā kammakopato anupasampannassa puggalassa upajjhāyo	18221	
PA_tika-vin08_t:1822_13	bhavituṃ yuttakāle puna upasampajjanena upasampannabhūtabhāvassa aṭṭhakathāyaṃ āgatattā	18221	
PA_tika-vin08_t:1822_14	iminā nayena sīmavipannapaasavipannañattivipannaanussāvanavipannabhūtattā kammakopato	18221	
PA_tika-vin08_t:1822_15	pubbe anupasampannabhūtaṃ puggalampi aparabhāge vuḍḍhippattikālepi pañca vipattidosāni	18221	
PA_tika-vin08_t:1822_16	sodhetvā puna upasampadakammavācākaraṇena upasampādetuṃ vaṭṭati. Sopi puggalo pubbakammakāle	18221	
PA_tika-vin08_t:1822_17	anupasampanno hutvāpi aparakammakāle upasampanno hotīti daṭṭhabbo.	18221	
PA_tika-vin08_t:1823_0	Ekacce pana bhikkhū porāṇasikkhaṃ paccakkhāya navasikkhameva gaṇhiṃsu, te pana bhikkhū	1823	
PA_tika-vin08_t:1823_1	navasikkhāvasena daharāva bhavanti, evaṃ karaṇañca ativiya guṇavisiṭṭhaṃ attano navakataraṃ	1823	
PA_tika-vin08_t:1823_2	bhikkhuṃ disvā tasmiṃ puggale payirupāsitukāmo taṃ puggalaṃ attanā vuḍḍhataraṃ kātukāmo	1823	
PA_tika-vin08_t:1823_3	attānaṃ daharaṃ kātukāmo hutvā dhammagāravena karonto yutto bhaveyya. Atha pana sikkhāsampannaṃ	1823	
PA_tika-vin08_t:1823_4	kattukāmo evaṃ kareyya, sikkhā nāma pañcaṅgasamannāgate sati sampajjati, sīlavisuddhiyeva	1823	
PA_tika-vin08_t:1823_5	kāraṇaṃ hoti, tasmā yadi purimasikkhā aṭṭhitā bhaveyya, paccakkhānakiccaṃ natthi,	1823	
PA_tika-vin08_t:1823_6	sayameva patitā hoti. Purimasikkhāya ṭhitāya sati vibbhamitukāmoyeva paccakkhānaṃ	1823	
PA_tika-vin08_t:1823_7	kareyya, na bhikkhubhavitukāmo, so pana catupārisuddhisīlameva parisuddhaṃ kareyya,	1823	
PA_tika-vin08_t:1823_8	tasmā porāṇasikkhāya paccakkhānaṃ ayuttaṃ viya dissati. Tato porāṇasikkhaṃ paccakkhāya	1823	
PA_tika-vin08_t:1823_9	navasikkhāgahaṇato punappunaṃ karaṇaṃyeva yuttataraṃ dissati. Kasmā? Porāṇasikkhaṃ	1823	
PA_tika-vin08_t:1823_10	paccakkhāya navasikkhāgahaṇe purimakammaṃ asampajjitvā pacchimakammasampajjane sati	18231	
PA_tika-vin08_t:1823_11	kiñcāpi purimasikkhā natthi, yā paccakkhātabbā, tathāpi navasikkhāya sampajjitattā	18231	
PA_tika-vin08_t:1823_12	doso natthi, daharabhāvaṃ pattopi yuttarūpoyeva.	18231	
PA_tika-vin08_t:1824_0	Yadi purimakammampi pacchimakammampi sampajjatiyeva, evaṃ sati purimasikkhāya paccakkhānaṃ	1824	
PA_tika-vin08_t:1824_1	niratthakaṃ. Pacchimasikkhāya ṭhitopi daharabhāvaṃ pattattā ayuttarūpo. Yadi pana	1824	
PA_tika-vin08_t:1824_2	purimakammameva sampajjati, na pacchimakammaṃ, evaṃ sati pubbe ṭhitaporāṇasikkhāpi	1824	
PA_tika-vin08_t:1824_3	paccakkhānena patitā. Pacchimasikkhāpi pacchimakammassa pañcannaṃ vipattīnaṃ aññatarena	1824	
PA_tika-vin08_t:1824_4	yogato na sampajjati, tasmā purimasikkhāya ca patitattā pacchimasikkhāya ca aladdhattā	1824	
PA_tika-vin08_t:1824_5	ubhato bhaṭṭhattā ayuttova hoti. Porāṇasikkhaṃ appaccakkhāya navasikkhāgahaṇe pana	1824	
PA_tika-vin08_t:1824_6	sati purimakammaṃ sampannaṃ hutvā pacchimakammaṃ asampannaṃ hontampi purimasikkhāya	1824	
PA_tika-vin08_t:1824_7	patiṭṭhitoyeva, purimaṃ asampannaṃ hutvā pacchimaṃ sampannampi pacchimasikkhāya ṭhito	1824	
PA_tika-vin08_t:1824_8	eva. Purimapacchimakammadvayampi pañcahaṅgehi sampannampi daḷhikammathiratarabhūtāya	1824	
PA_tika-vin08_t:1824_9	purimasikkhāya ṭhitoyeva so bhikkhu hoti, tasmā purimasikkhaṃ paccakkhāya navasikkhāgahaṇato	1824	
PA_tika-vin08_t:1824_10	purimasikkhaṃ appaccakkhāya punappunaṃ navasikkhāgahaṇaṃ yuttataraṃ hotīti daṭṭhabbaṃ.	18241	
PA_tika-vin08_t:1825_0	Imaṃ pana punappunaṃ karontānaṃ ācariyānaṃ vādaṃ amanasikarontā aññe ācariyā anekappakāraṃ	1825	
PA_tika-vin08_t:1825_1	anicchitakathaṃ kathenti. Kathaṃ? Ekacce therā evaṃ vadanti “kiṃ ime bhikkhū evaṃ	1825	
PA_tika-vin08_t:1825_2	karontā pārājikappattaṃ bhikkhuṃ puna sikkhāya patiṭṭhāpessāmāti maññantī”ti. Te	1825	
PA_tika-vin08_t:1825_3	therā punappunaṃ kammavācaṃ bhaṇante bhikkhū disvā “ime bhikkhū iminā kāraṇena evaṃ	1825	
PA_tika-vin08_t:1825_4	karontī”ti cintetvā evamāhaṃsu. Ekacce pana therā “kasmā ime bhikkhū punappunaṃ karonti,	1825	
PA_tika-vin08_t:1825_5	yathā nāma asani ekavārameva patantī satte jīvitakkhayaṃ pāpeti, evameva bhagavato	1825	
PA_tika-vin08_t:1825_6	āṇābhūtā kammavācā ekavāraṃ bhaṇamānā kammaṃ sijjhāpeti, na anekavāra”nti, tepi “kammasijjhanatthāya	1825	
PA_tika-vin08_t:1825_7	punappunaṃ bhaṇantī”ti cintetvā evamāhaṃsu. Bahavo pana bhikkhū punappunaṃ karonte	1825	
PA_tika-vin08_t:1825_8	disvā evaṃ vadanti “ime bhikkhū ācariyupajjhāyehi dinnasikkhaṃ asaddahantā evaṃ karonti,	1825	
PA_tika-vin08_t:1825_9	ācariyupajjhāyaguṇāparādhakā ete samaṇā”ti. Te “pubbasikkhaṃ asaddahitvā punappunaṃ	1825	
PA_tika-vin08_t:1825_10	karontī”ti maññantā evamāhaṃsu.	18251	
PA_tika-vin08_t:1826_0	Apare pana therā “paṭhamaṃ upasampadakammavācābhaṇanakāleyeva punappunaṃ vattabbaṃ,	1826	
PA_tika-vin08_t:1826_1	na aparabhāge”ti, tattha kāraṇaṃ heṭṭhā vuttameva. Aññe evamāhaṃsu “ñattidutiyakammavācāyameva	1826	
PA_tika-vin08_t:1826_2	punappunaṃ vattabbanti aṭṭhakathāyaṃ vuttaṃ, na ñatticatutthakamme, atha ca panime	1826	
PA_tika-vin08_t:1826_3	bhikkhū ñatticatutthakammabhūtāya upasampadakammavācāya punappunaṃ karonti, etaṃ	1826	
PA_tika-vin08_t:1826_4	aṭṭhakathāya na sametī”ti, taṃ nītatthameva gahetvā vadiṃsu. Neyyatthato pana iminā	1826	
PA_tika-vin08_t:1826_5	nayena catūsupi kammesu punappunaṃ kātabbanti dasseti. Kammasaṅkarameva hi ñattidutiyakamme	1826	
PA_tika-vin08_t:1826_6	visesato vadati, punappunaṃ vattabbabhāvo pana sabbesūti daṭṭhabbo. Teneva hi ñatticatutthakammavācāya	1826	
PA_tika-vin08_t:1826_7	upasampannaṭṭhāneyeva pubbe anupasampannassa puggalassa pacchā upasampajjitabbabhāvo	1826	
PA_tika-vin08_t:1826_8	aṭṭhakathāyaṃ vuttoti.	1826	
PA_tika-vin08_t:1827_0	Paṭipucchākaraṇīyādīsupīti ettha ādisaddena paṭiṃññāya karaṇīyādayo saṅgaṇhāti. Tattha	1827	
PA_tika-vin08_t:1827_1	paṭipucchāya karaṇīyaṃ appaṭipucchā karotīti pucchitvā codetvā sāretvā kātabbaṃ apucchitvā	1827	
PA_tika-vin08_t:1827_2	acodetvā asāretvā karoti. Paṭiññāya karaṇīyaṃ appaṭiññāya karotīti paṭiññaṃ āropetvā	1827	
PA_tika-vin08_t:1827_3	yathādinnāya paṭiññāya kātabbaṃ apaṭiññāya paṭiññaṃ akarontassa vilapantassa balakkārena	1827	
PA_tika-vin08_t:1827_4	karoti. Sativinayārahassāti dabbamallaputtattherasadisassa khīṇāsavassa. Amūḷhavinayārahassāti	1827	
PA_tika-vin08_t:1827_5	gaggabhikkhusadisassa ummattakassa. Tassapāpiyasikakammārahassāti upavāḷabhikkhusadisassa	1827	
PA_tika-vin08_t:1827_6	ussannapāpassa. Tajjanīyakammārahassāti paṇḍakalohitakabhikkhusadisassa bhaṇḍanakārakassa.	1827	
PA_tika-vin08_t:1827_7	Niyasakammārahassāti seyyasakabhikkhusadisassa abhiṇhāpattikassa. Pabbājanīyakammārahassāti	1827	
PA_tika-vin08_t:1827_8	assajipunabbasukabhikkhusadisassa kuladūsakassa. Paṭisāraṇīyakammārahassāti sudhammabhikkhusaasassa	1827	
PA_tika-vin08_t:1827_9	upāsake jātiādīhi dūsentassa. Ukkhepanīyakammārahassāti channabhikkhusadisassa āpattiṃ	1827	
PA_tika-vin08_t:1827_10	apassantassa āpattiṃ adesentassa ariṭṭhabhikkhusadisassa micchādiṭṭhiṃ avissajjentassa.	18271	
PA_tika-vin08_t:1827_11	Parivāsārahassāti paṭicchannasaṅghādisesāpattikassa. Mūlāyapaṭikassanārahassāti antarāpattiṃ	18271	
PA_tika-vin08_t:1827_12	āpannassa. Mānattārahanti appaṭicchannasaṅghādisesāpattikaṃ. Abbhānārahanti ciṇṇamānattaṃ	18271	
PA_tika-vin08_t:1827_13	bhikkhuṃ. Upasampādetīti upasampadakammaṃ karoti.	18271	
PA_tika-vin08_t:1828_0	Anuposathe uposathaṃ karotīti anuposathadivase uposathaṃ karoti. Uposathadivaso nāma	1828	
PA_tika-vin08_t:1828_1	ṭhapetvā kattikamāsaṃ avasesesu ekādasasu māsesu bhinnassa saṅghassa sāmaggidivaso	1828	
PA_tika-vin08_t:1828_2	ca yathāvuttā cātuddasapannarasā ca, etaṃ tippakārampi uposathadivasaṃ ṭhapetvā aññasmiṃ	1828	
PA_tika-vin08_t:1828_3	divase uposathaṃ karonto anuposathe uposathaṃ karoti nāma. Yatra hi pattacīvarādiatthāya	1828	
PA_tika-vin08_t:1828_4	appamattakena kāraṇena vivadantā uposathaṃ vā pavāraṇaṃ vā ṭhapenti, tattha tasmiṃ	1828	
PA_tika-vin08_t:1828_5	adhikaraṇe vinicchite “samaggā jātamhā”ti antarā sāmaggīuposathaṃ kātuṃ na labhanti,	1828	
PA_tika-vin08_t:1828_6	karontehi anuposathe uposatho kato nāma hoti.	1828	
PA_tika-vin08_t:1829_0	Appavāraṇāya pavāretīti appavāraṇadivase pavāreti. Pavāraṇadivaso nāma ekasmiṃ kattikamāse	1829	
PA_tika-vin08_t:1829_1	bhinnassa saṅghassa sāmaggidivaso ca paccukkaḍḍhitvā ṭhapitadivaso ca dve ca puṇṇamāsiyo,	1829	
PA_tika-vin08_t:1829_2	etaṃ catubbidhaṃ pavāraṇadivasaṃ ṭhapetvā aññasmiṃ divase pavārento appavāraṇāya	1829	
PA_tika-vin08_t:1829_3	pavāreti nāma. Idhāpi appamattakassa vivādassa vūpasame sāmaggīpavāraṇaṃ kātuṃ na	1829	
PA_tika-vin08_t:1829_4	labhanti. Karontehi appavāraṇāya pavāraṇā katā hotīti ayaṃ aṭṭhakathāpāṭho.	1829	
PA_tika-vin08_t:1830_0	“Ummattakassa bhikkhuno ummattakasammuti ummattakena yācitvā kate asammukhāpi dātuṃ	1830	
PA_tika-vin08_t:1830_1	vaṭṭati, tattha nisinnepi na kuppati niyamābhāvato. Asammukhā kate pana dosābhāvaṃ	1830	
PA_tika-vin08_t:1830_2	dassetuṃ ‘asammukhā kataṃ sukataṃ hotī’ti vuttaṃ. Dūtena upasampadā pana sammukhā	1830	
PA_tika-vin08_t:1830_3	kātuṃ na sakkā kammavācānānattasambhavato. Pattanikkujjanādayo hatthapāsato apanītamattepi	1830	
PA_tika-vin08_t:1830_4	kātuṃ vaṭṭanti. Saṅghasammukhatātiādīsu yāvatikā bhikkhū kammappattā, te āgatā honti,	1830	
PA_tika-vin08_t:1830_5	chandārahānaṃ chando āhato hoti, sammukhībhūtā na paṭikkosanti, ayaṃ saṅghasammukhatā.	1830	
PA_tika-vin08_t:1830_6	Yena dhammena yena vinayena yena satthusāsanena saṅgho kammaṃ karoti, ayaṃ dhammasammukhatā	1830	
PA_tika-vin08_t:1830_7	vinayasammukhatā. Tattha dhammoti bhūtaṃ vatthu. Vinayoti codanā ceva sāraṇā ca.	1830	
PA_tika-vin08_t:1830_8	Satthusāsanaṃ nāma ñattisampadā ceva anussāvanasampadā ca. Yassa saṅgho kammaṃ karoti,	1830	
PA_tika-vin08_t:1830_9	tassa sammukhābhāvo puggalasammukhatā. Kattikamāsassa pavāraṇamāsattā ‘ṭhapetvā kattikamāsa’nti	1830	
PA_tika-vin08_t:1830_10	vuttaṃ. Paccukkaḍḍhitvā ṭhapitadivaso cāti kāḷapakkhe cātuddasiṃ pannarasiṃ vā sandhāya	18301	
PA_tika-vin08_t:1830_11	vuttaṃ. Dve puṇṇamāsiyoti paṭhamapacchimavassūpagatānaṃ vasena vutta”nti sāratthadīpaniyaṃ āgataṃ.	18301	
PA_tika-vin08_t:1831_0	“Ṭhapitauposathapavāraṇānaṃ kattikamāse sāmaggiyā katāya sāmaggīpavāraṇaṃ muñcitvā	1831	
PA_tika-vin08_t:1831_1	uposathaṃ kātuṃ na vaṭṭatīti āha ‘ṭhapetvā kattikamāsa’nti. Sace pana tesaṃ nānāsīmāsu	1831	
PA_tika-vin08_t:1831_2	mahāpavāraṇāya visuṃ pavāritānaṃ kattikamāsabbhantare sāmaggī hoti, sāmaggīuposatho	1831	
PA_tika-vin08_t:1831_3	eva tehi kātabbo, na pavāraṇā ekasmiṃ vasse katapavāraṇānaṃ puna pavāraṇāya avihitattā.	1831	
PA_tika-vin08_t:1831_4	Sāmaggīdivaso hotīti anuposathadivase sāmaggīkaraṇaṃ sandhāya vuttaṃ. Sace pana cātuddasiyaṃ	1831	
PA_tika-vin08_t:1831_5	pannarasiyaṃ vā saṅgho sāmaggiṃ karoti, tadā sāmaggīuposathadivaso na hoti, cātuddasīpannarasīuposathova	1831	
PA_tika-vin08_t:1831_6	hoti. Upari pavāraṇāyapi eseva nayo. Paccukkaḍḍhitvā ṭhapitadivaso cāti bhaṇḍanakārakehi	1831	
PA_tika-vin08_t:1831_7	upaddutā vā kenacideva karaṇīyena pavāraṇasaṅgahaṃ vā katvā ṭhapito kāḷapakkhacātuddasīdivaso	1831	
PA_tika-vin08_t:1831_8	ca. Dve ca puṇṇamāsiyoti pubbakattikapuṇṇamā pacchimakattikapuṇṇamā cāti dve puṇṇamāsiyo.	1831	
PA_tika-vin08_t:1831_9	Etaṃ catubbidhanti puṇṇamāsidvayena saddhiṃ sāmaggīpavāraṇaṃ cātuddasīpavāraṇañca	1831	
PA_tika-vin08_t:1831_10	sampiṇḍetvā, idañca pakaticārittavasena vuttaṃ. Tathārūpapaccaye pana sati ubhinnaṃ	18311	
PA_tika-vin08_t:1831_11	puṇṇamāsīnaṃ purimā dve cātuddasiyo, kāḷapakkhacātuddasiyā anantarā pannarasīpīti	18311	
PA_tika-vin08_t:1831_12	imepi tayo divasā pavāraṇādivasā evāti imaṃ sattavidhampi pavāraṇādivasaṃ ṭhapetvā	18311	
PA_tika-vin08_t:1831_13	aññasmiṃ divase pavāretuṃ na vaṭṭatī”ti vimativinodaniyaṃ āgataṃ.	18311	
PA_tika-vin08_t:1832_0	Evaṃ vatthuvipattivinicchayaṃ dassetvā idāni ñattivipattivinicchayaṃ anussāvanavipattivinicchayañca	1832	
PA_tika-vin08_t:1832_1	dassento “ñattito vipattiyaṃ panā”tiādimāha. Tattha pañcamañattivipattiyaṃ “pacchā	1832	
PA_tika-vin08_t:1832_2	vā ñattiṃ ṭhapetī”ti etassa saṃvaṇṇanāyaṃ anussāvanakammaṃ katvāti paṭhamaṃ anussāvanaṃ	1832	
PA_tika-vin08_t:1832_3	sāvetvā “esā ñattī”ti anussāvanānantarameva sakalaṃ ñattiṃ vatvā, pariyosāne “esā	1832	
PA_tika-vin08_t:1832_4	ñattī”ti vatvāti adhippāyo.	1832	
PA_tika-vin08_t:1833_0	252. Catutthaanussāvanavipattisaṃvaṇṇanāyaṃ “yvāyanti byañjanappabhedo adhippeto.	1833	
PA_tika-vin08_t:1833_1	Dasadhā byañjanabuddhiyā pabhedoti ettha dasadhā dasavidhena byañjanānaṃ pabhedoti	1833	
PA_tika-vin08_t:1833_2	yojetabbaṃ. Kenāyaṃ pabhedoti āha ‘byañjanabuddhiyā’ti. Yathādhippetatthabyañjanato	1833	
PA_tika-vin08_t:1833_3	byañjanasaṅkhātānaṃ akkharānaṃ janikā buddhi byañjanabuddhi, tāya byañjanabuddhiyā,	1833	
PA_tika-vin08_t:1833_4	akkharasamuṭṭhāpakacittabhedenevāti attho. Yaṃ vā saṃyogaparaṃ katvā vuccati, idampi	1833	
PA_tika-vin08_t:1833_5	garukanti yojanā”ti vimativinodaniyaṃ vuttaṃ.	1833	
PA_tika-vin08_t:1834_0	Sāratthadīpaniyaṃ pana “ṭhānakaraṇāni sithilāni katvā uccāretabbamakkharaṃ sithilaṃ,	1834	
PA_tika-vin08_t:1834_1	tāniyeva dhanitāni asithilāni katvā uccāretabbamakkharaṃ dhanitaṃ. Dvimattakālaṃ	1834	
PA_tika-vin08_t:1834_2	dīghaṃ, ekamattakālaṃ rassaṃ. Dasadhā byañjanabuddhiyā pabhedoti evaṃ sithilādivasena	1834	
PA_tika-vin08_t:1834_3	byañjanabuddhiyā akkharuppādakacittassa dasappakārena pabhedo. Sabbāni hi akkharāni	1834	
PA_tika-vin08_t:1834_4	cittasamuṭṭhānāni yathādhippetatthabyañjanato byañjanāni ca. Saṃyogo paro etasmāti	1834	
PA_tika-vin08_t:1834_5	saṃyogaparo. Na saṃyogaparo asaṃyogaparo ‘āyasmato buddharakkhitatherassa yassa na	1834	
PA_tika-vin08_t:1834_6	khamatī’ti ettha ta-kāra na-kārasahitāro asaṃyogaparo. Karaṇānīti kaṇṭhādīni” iti ettakaṃ vuttaṃ.	1834	
PA_tika-vin08_t:1835_0	Puna vimativinodaniyaṃ “tattha āyasmatotiādīsu sarānantaritāni sa-kāra ma-kārādibyañjanāni	1835	
PA_tika-vin08_t:1835_1	‘saṃyogo’ti vuccanti. Yo saṃyogo paro yassa a-kārādino, so saṃyogaparo nāma. Rassanti	1835	
PA_tika-vin08_t:1835_2	a-kārādibyañjanarahitaṃ padaṃ. Asaṃyogaparanti ‘yassa na khamatī’tiādīsu sa-kāra	1835	
PA_tika-vin08_t:1835_3	na-kārādibyañjanasahitaṃ padaṃ sandhāya vuttaṃ. Ta-kārassa tha-kāraṃ akatvā ‘suṇātu	1835	
PA_tika-vin08_t:1835_4	me’tiādiṃ avatvā vaggantare sithilameva katvā ‘suṇāṭu me’tiādiṃ vadantopi duruttaṃ	1835	
PA_tika-vin08_t:1835_5	karotiyeva ṭhapetvā anurūpaṃ ādesaṃ. Yañhi ‘saccikatthaparamatthenā’ti vattabbe ‘saccikaṭṭhaparamaṭṭhenā’ti	1835	
PA_tika-vin08_t:1835_6	ca ‘atthakathā’ti ca vattabbe ‘aṭṭhakathā’ti ca tattha tattha vuccati, tādisaṃ pāḷiaṭṭhakathādīsu	1835	
PA_tika-vin08_t:1835_7	diṭṭhapayogaṃ tadanurūpañca vattuṃ vaṭṭati, tato aññaṃ na vaṭṭati. Tenāha ‘anukkamāgataṃ	1835	
PA_tika-vin08_t:1835_8	paveṇiṃ avināsentenā’tiādi. ‘Dīghe vattabbe rassa’ntiādīsu ‘bhikkhūna’nti vattabbe	1835	
PA_tika-vin08_t:1835_9	‘bhikkhuna’nti vā ‘bahūsū’ti vattabbe ‘bahusū’ti vā ‘nakkhamatī’ti vattabbe ‘na khamatī’ti	1835	
PA_tika-vin08_t:1835_10	vā ‘upasampadāpekkho’ti vattabbe ‘upasampadāpekho’ti vā evaṃ anurūpaṭṭhānesu eva	18351	
PA_tika-vin08_t:1835_11	dīgharassādirassadīghādivasena parivattetuṃ vaṭṭati, na pana ‘nāgo’ti vattabbe ‘nago’ti	18351	
PA_tika-vin08_t:1835_12	vā ‘saṅgho’ti vattabbe ‘sagho’ti vā ‘tisso’ti vattabbe ‘tiso’ti vā ‘yācatī’ti vattabbe	18351	
PA_tika-vin08_t:1835_13	‘yācantī’ti vā evaṃ ananurūpaṭṭhānesu vattuṃ. Sambandhaṃ pana vavatthānañca sabbathāpi	18351	
PA_tika-vin08_t:1835_14	vaṭṭatīti gahetabba”nti āgataṃ. Sesāni aṭṭhakathāyaṃ vuttanayeneva suṭṭhu sallakkhetabbāni.	18351	
PA_tika-vin08_t:1836	253. Sīmavipattivinicchayo pana heṭṭhā sīmakathāyaṃ sabbena kathito, tasmā tattha vuttanayeneva gahetabbo.	183	
PA_tika-vin08_t:1837_0	Parisavipattikathāya catuvaggakaraṇeti catuvaggena saṅghena kattabbe. Anissāritāti	1837	
PA_tika-vin08_t:1837_1	uposathaṭṭhapanādinā vā laddhinānāsaṃvāsakabhāvena vā na bahikatā. Aṭṭhakathāyañhi	1837	
PA_tika-vin08_t:1837_2	“apakatattassāti ukkhittakassa vā yassa vā uposathapavāraṇā ṭhapitā hontī”ti vuttattā	1837	
PA_tika-vin08_t:1837_3	ṭhapitauposathapavāraṇo bhikkhu apakatatto evāti gahetabbaṃ. Parisuddhasīlāti pārājikaṃ	1837	
PA_tika-vin08_t:1837_4	anāpannā adhippetā. Parivāsādikammesu pana garukaṭṭhāpi apakatattā evāti gahetabbaṃ.	1837	
PA_tika-vin08_t:1837_5	Avasesā…pe… chandārahāva hontīti hatthapāsaṃ vijahitvā ṭhite sandhāya vuttaṃ, avijahitvā	1837	
PA_tika-vin08_t:1837_6	ṭhitā pana chandārahā na honti, tepi catuvaggādito adhikā hatthapāsaṃ vijahitvāva	1837	
PA_tika-vin08_t:1837_7	chandārahā honti, tasmā saṅghato hatthapāsaṃ vijahitvā ṭhiteneva chando vā pārisuddhi vā dātabbā.	1837	
PA_tika-vin08_t:1838_0	Sāratthadīpaniyaṃ pana “anukkhittā pārājikaṃ anāpannā ca pakatattāti āha ‘pakatattā	1838	
PA_tika-vin08_t:1838_1	anukkhittā’tiādi. Tattha anissāritāti purimapadasseva vevacanaṃ. Parisuddhasīlāti	1838	
PA_tika-vin08_t:1838_2	pārājikaṃ anāpannā. Na tesaṃ chando vā pārisuddhi vā etīti tīsu dvīsu vā nisinnesu	1838	
PA_tika-vin08_t:1838_3	ekassa vā dvinnaṃ vā chandapārisuddhi āhaṭāpi anāhaṭāva hotīti adhippāyo”ti āgato.	1838	
PA_tika-vin08_t:1838_4	Evaṃ pāḷiyañca aṭṭhakathāya ca catunnampi kammānaṃ sampatti ca vipatti ca āgatā,	1838	
PA_tika-vin08_t:1838_5	ṭīkācariyehi ca vinicchitā, tasmā aṭṭhakathāyaṃ vuttanayeneva cattāri kammāni kattabbāni,	1838	
PA_tika-vin08_t:1838_6	na avuttanayena. Vuttañhi samantapāsādikāyaṃ –	1838	
PA_tika-vin08_t:1839	“Buddhena dhammo vinayo ca vutto;	183	
PA_tika-vin08_t:1840	Yo tassa puttehi tatheva ñāto;	184	
PA_tika-vin08_t:1841	So yehi tesaṃ matimaccajantā;	184	
PA_tika-vin08_t:1842	Yasmā pure aṭṭhakathā akaṃsu.	184	
PA_tika-vin08_t:1843	“Tasmā hi yaṃ aṭṭhakathāsu vuttaṃ;	184	
PA_tika-vin08_t:1844	Taṃ vajjayitvāna pamādalekhaṃ;	184	
PA_tika-vin08_t:1845	Sabbampi sikkhāsu sagāravānaṃ;	184	
PA_tika-vin08_t:1846	Yasmā pamāṇaṃ idha paṇḍitāna”nti.	184	
PA_tika-vin08_t:1847_0	Imasmiñhi kammavagge apalokanādīnaṃ catunnaṃ kammānaṃ karaṇaṭṭhānaṃ ekādasavipattisīmavimuttaṃ	1847	
PA_tika-vin08_t:1847_1	baddhasīmabhūtaṃyeva vuttaṃ, “ekādasahi ākārehi sīmato kammāni vipajjantī”ti vacanato	1847	
PA_tika-vin08_t:1847_2	na abaddhaupacārasīmabhūtaṃ. Na hi tattha ekādasavipatti atthi. Aṭṭhakathāyampi “apalokanakammaṃ	1847	
PA_tika-vin08_t:1847_3	nāma sīmaṭṭhakasaṅghaṃ sodhetvā chandārahānaṃ chandaṃ āharitvā samaggassa saṅghassa	1847	
PA_tika-vin08_t:1847_4	anumatiyā tikkhattuṃ sāvetvā kattabbaṃ kamma”nti apalokanakammassāpi baddhasīmāyameva	1847	
PA_tika-vin08_t:1847_5	kattabbabhāvo vutto, na upacārasīmāyaṃ. Na hi tattha sīmaṭṭhakasaṅghasodhanañca chandārahānañca	1847	
PA_tika-vin08_t:1847_6	atthi, antosīmaṃ paviṭṭhapaviṭṭhānaṃ saṅghalābho dātabboyeva hoti, tasmā “ñattikammabhūtaṃ	1847	
PA_tika-vin08_t:1847_7	uposathapavāraṇākammaṃ abaddhasīmavihārepi kattabba”nti gaṇhantānaṃ ācariyānaṃ vādopi	1847	
PA_tika-vin08_t:1847_8	“ñattidutiyakammabhūtaṃ kathinadānakammaṃ upacārasīmāyameva kattabba”nti gaṇhantānaṃ	1847	
PA_tika-vin08_t:1847_9	ācariyānaṃ vādopi pāḷivirodho aṭṭhakathāvirodho ca hotīti veditabbo. Yamettha vattabbaṃ,	1847	
PA_tika-vin08_t:1847_10	taṃ uposathapavāraṇakathāvaṇṇanāyañca kathinakathāvaṇṇanāyañca vuttaṃ, atthikehi	18471	
PA_tika-vin08_t:1847_11	tattha suṭṭhu oloketvā saṃsayo vinodetabbo.	18471	
PA_tika-vin08_t:1848_0	Idāni sabbe bhikkhū lekhakārehi paricayavasena sabbaganthānaṃ ādimhi likhitaṃ mahānamakkārapāṭhaṃ	1848	
PA_tika-vin08_t:1848_1	saraṇagamanassa, kammavācāya ca ārambhakāle mahatā ussāhena bhaṇanti, so pana pāṭho	1848	
PA_tika-vin08_t:1848_2	neva saraṇagamanapariyāpanno, na kammavācāpariyāpanno, nāpi kammavācāya pubbakaraṇapariyāpanno,	1848	
PA_tika-vin08_t:1848_3	tasmiṃ abhaṇitepi na saraṇagamanassa vā kammavācāya vā hāni atthi, na bhaṇite vaḍḍhi,	1848	
PA_tika-vin08_t:1848_4	tasmā pakaraṇācariyā saraṇagamanārambhepi kammavācārambhepi tassa mahānamakkārapāṭhassa	1848	
PA_tika-vin08_t:1848_5	vaṇṇanaṃ na vadanti, vadanto pana “bhagavato arahato sammāsambuddhassa” iti padānaṃ	1848	
PA_tika-vin08_t:1848_6	attho visuddhimaggasamantapāsādikāsāratthadīpanīādippakaraṇesu “bhagavā arahaṃ sammāsambuddho”	1848	
PA_tika-vin08_t:1848_7	itipadānaṃ attho viya vitthārena vattabbo siyā, evaṃ santepi bhagavato yathābhūtaguṇadīpanavasena	1848	
PA_tika-vin08_t:1848_8	pavattattā sabbepi ācariyā sabbesu ganthārambhesu tikkhattuṃ maṅgalatthaṃ bhaṇanti.	1848	
PA_tika-vin08_t:1848_9	Bhaṇantehi ca pana na-kāra mo-kārādīnaṃ ṭhānakaraṇādisampadaṃ ahāpentena sithiladhanitadīgharassādivisesaṃ	1848	
PA_tika-vin08_t:1848_10	manasi karontena samaṇasāruppena parimaṇḍalena padabyañjanena bhaṇitabbo hoti, na	18481	
PA_tika-vin08_t:1848_11	atiāyatakena gītasaddasadisena saddena. Vuttañhetaṃ bhagavatā “na, bhikkhave, āyatakena	18481	
PA_tika-vin08_t:1848_12	gītassarena dhammo gāyitabbo, yo gāyeyya, āpatti dukkaṭassā”ti.	18481	
PA_tika-vin08_t:1849	“Ekamatto bhave rasso, dvimatto dīghamuccate;	184	
PA_tika-vin08_t:1850	Timatto tu pluto ñeyyo, byañjanañcaḍḍhamattika”nti. –	185	
PA_tika-vin08_t:1851_0	Saddappakaraṇācariyehi vuttaṃ saddalakkhaṇaṃ nissāya na-kārādīsu rassabhūte asare	1851	
PA_tika-vin08_t:1851_1	ekamattaṃ, na-byañjane aḍḍhamattaṃ sampiṇḍetvā diyaḍḍhamattakālaṃ pamāṇaṃ katvā uccārīyate.	1851	
PA_tika-vin08_t:1851_2	Mo-kārādīsu dīghabhūte o-kārādisare dvimattaṃ, ma-kārādibyañjane aḍḍhamattaṃ sampiṇḍetvā	1851	
PA_tika-vin08_t:1851_3	aḍḍhateyyamattākālaṃ pamāṇaṃ katvā uccārīyate, na tato uddhanti. Nanu “pluto timatto	1851	
PA_tika-vin08_t:1851_4	ñeyyo”ti vuttanti? Saccaṃ, sā pana dūrato avhāyanādīsuyeva labbhati, nāññattha. Vuttañhi kārikāyaṃ –	1851	
PA_tika-vin08_t:1852	“Dūrato avhāne gīte, tatheva rodanepi ca;	185	
PA_tika-vin08_t:1853	Plutā timattikā vuttā, sabbete nettha gayhare”ti. –	185	
PA_tika-vin08_t:1854	Kittakena pana kālena ekamattā viññeyyāti? Akkhinimisaummisamattakālenāti ācariyā. Eke pana ācariyā “aṅguliphoṭanakālappamāṇenā”ti vadanti. Vuttañhi ācariyadhammasenāpatittherena –	185	
PA_tika-vin08_t:1855	“Pamāṇaṃ ekamattassa, nimisummisatobravuṃ;	185	
PA_tika-vin08_t:1856	Aṅguliphoṭakālassa, pamāṇenāpi abravu”nti.	185	
PA_tika-vin08_t:1857_0	Evaṃ saddasatthācariyehi vacanato suddharassasaraṭṭhāne ekamattāpamāṇaṃ, sabyañjanarassasaraṭṭhāne	1857	
PA_tika-vin08_t:1857_1	diyaḍḍhamattāpamāṇaṃ, suddhadīghasaraṭṭhāne dvimattāpamāṇaṃ, sabyañjanadīghasaraṭṭhāne	1857	
PA_tika-vin08_t:1857_2	aḍḍhateyyamattāpamāṇaṃ kālaṃ sallakkhetvā uccārīyate.	1857	
PA_tika-vin08_t:1858_0	Idāni pana bhikkhū mahānamakkārabhaṇane balavaussāhaṃ katvā bhaṇantā rassaṭṭhānesu	1858	
PA_tika-vin08_t:1858_1	dvitimattākālaṃ dīghaṭṭhānesu catupañcamattākālaṃ saraṃ paṭhapetvā bhaṇanti, tadayuttaṃ	1858	
PA_tika-vin08_t:1858_2	viya dissati. Apare paṭhamavāre bhaṇitvā “sammāsambuddhassā”ti pariyosānapadaṃ patvāpi	1858	
PA_tika-vin08_t:1858_3	tattha aṭṭhapetvā puna “namo tassā”ti bhaṇitvā sa-kāre ṭhapetvā thokaṃ vissamitvā	1858	
PA_tika-vin08_t:1858_4	dutiyavāre “bhagavato”ti idaṃ ādiṃ katvā yāva pariyosānaṃ bhaṇitvā ṭhapenti. Tatiyavāre	1858	
PA_tika-vin08_t:1858_5	pana ādito paṭṭhāya pariyosāne ṭhapenti. Evaṃ bhaṇantañca bahū pasaṃsanti, evaṃ pana	1858	
PA_tika-vin08_t:1858_6	kātabbanti neva pāḷiyaṃ, na aṭṭhakathāyaṃ vijjati. Yathā ñatticatutthakamme kariyamāne	1858	
PA_tika-vin08_t:1858_7	tīṇi anussāvanāni saddato ca atthato ca abhinnāni aññamaññaṃ saṅkaravirahitāni katvā	1858	
PA_tika-vin08_t:1858_8	bhaṇitabbāni, evaṃ mahānamakkārapāṭhe tikkhattuṃ bhaññamāne tayo vārā saddato ca	1858	
PA_tika-vin08_t:1858_9	atthato ca abhinne katvā saṅkaravirahite katvā ādito ārabhitvā pariyosāne ṭhapetabbā hontīti.	1858	
PA_tika-vin08_t:1859_0	Tatrāyamekeevaṃ vadanti – yathā nāma javena gacchantassa ṭhātabbaṭṭhānaṃ patvāpi	1859	
PA_tika-vin08_t:1859_1	sahasā ṭhātuṃ na sakkoti, ekapādamattaṃ gantvā tiṭṭhati, evaṃ ādito bhaṇantassa balavaussāhattā	1859	
PA_tika-vin08_t:1859_2	pariyosāne pattepi ṭhapetuṃ na sakkoti, “namo tassā”ti dvipadamattaṃ bhaṇitvā sakkotīti.	1859	
PA_tika-vin08_t:1859_3	Evaṃ sante dutiyatatiyavāresu kasmā sakkotīti? Tadā pana dutiyavāre thokaṃ vissamitattā	1859	
PA_tika-vin08_t:1859_4	laddhassāso hutvā sakkotīti. Evaṃ te āyasmanto sayameva attānaṃ vighātaṃ pāpenti.	1859	
PA_tika-vin08_t:1859_5	Na hi “mahānamakkāraṃ bhaṇantena paṭhamavāre balavaussāhena bhaṇitabbo”ti bhagavatā	1859	
PA_tika-vin08_t:1859_6	paññatto, dhammasaṅgāhakattherehi vā ṭhapito atthi. Evaṃ sante yathā pātimokkhuddesakena	1859	
PA_tika-vin08_t:1859_7	pātimokkhaṃ uddisantena yattakā bhikkhū pātimokkhaṃ suṇanti, tesaṃ savanappamāṇena	1859	
PA_tika-vin08_t:1859_8	yāva pariyosānā uddisituṃ attano sarappamāṇaṃ gahetvā pātimokkho uddisitabbo, evaṃ	1859	
PA_tika-vin08_t:1859_9	kammavācaṃ bhaṇantenapi sīmamaṇḍale nisinnabhikkhūnaṃ savanappamāṇena yāva pariyosānā	1859	
PA_tika-vin08_t:1859_10	attano sarappamāṇaṃ gahetvā bhaṇitabbāti.	18591	
PA_tika-vin08_t:1860_0	Apare pana ācariyā mo-kārādīsu o-kārantapadesu aññesaṃ padānaṃ atirekena sarena dvattikkhattuṃ	1860	
PA_tika-vin08_t:1860_1	anukaraṇasaddaṃ anubandhāpayamānā bhaṇanti, tesaṃ ācariyānaṃ tādisaṃ bhaṇanaṃ sutvā	1860	
PA_tika-vin08_t:1860_2	paricayappattā aññe bhikkhū vā gahaṭṭhā vā aññesaṃ ācariyānaṃ kammavācaṃ na garuṃ	1860	
PA_tika-vin08_t:1860_3	karonti, tāya kammavācāya upasampadā alabhitabbā viya maññanti, tādisaṃ pana bhaṇanaṃ	1860	
PA_tika-vin08_t:1860_4	tesaṃ ācariyānaṃ sissānusissā eva tathā bhaṇanti, na aññe ācariyā. Te pana porāṇācariyānaṃ	1860	
PA_tika-vin08_t:1860_5	sarasampannānaṃ anukaraṇasaddarahitampi sahitaṃ viya khāyamānaṃ suṇantānaṃ atimanorathaṃ	1860	
PA_tika-vin08_t:1860_6	saddaṃ sutvā diṭṭhānugatiṃ āpajjantā evaṃ karonti maññe. Na hi vinaye vā saddasatthesu	1860	
PA_tika-vin08_t:1860_7	vā tathā bhaṇitabbanti atthi, tasmā vicāretabbametanti.	1860	
PA_tika-vin08_t:1861_0	Bahū pana bhikkhū “sithilaṃ dhanitañca dīgharassa”ntiādinā vinaye kathitavinicchayañca	1861	
PA_tika-vin08_t:1861_1	“ettha pañcasu vaggesū”tiādinā saddasatthesu katavinicchayañca ajānantā piṭakattayakovidānaṃ	1861	
PA_tika-vin08_t:1861_2	vinayadharabahussutattherānaṃ santikā aladdhopadesā hutvā tattha tattha upasampadaṃ	1861	
PA_tika-vin08_t:1861_3	karontānaṃ bhikkhūnaṃ vacanameva gahetvā heyyopādeyyaṃ ajānantā pubbe paradesato	1861	
PA_tika-vin08_t:1861_4	āgatānaṃ puññavantānaṃ sarasampannānaṃ mahātherānaṃ anosarena bhaṇamānānaṃ saraṃ	1861	
PA_tika-vin08_t:1861_5	sutvā tesaṃ theravarānaṃ matiṃ apucchitvāva yathādiṭṭhaṃ yathāsutaṃ likhitvā ṭhapentā	1861	
PA_tika-vin08_t:1861_6	anukkamena paṇḍitehi hasitabbaṃ ayuttaṃ kathaṃ dīpentā “imasmiṃ ṭhāne byagghiyā saddasadisaṃ	1861	
PA_tika-vin08_t:1861_7	saddaṃ karonti, imasmiṃ ṭhāne sakuṇiyā saddasadisaṃ saddaṃ karonti, imasmiṃ ṭhāne	1861	
PA_tika-vin08_t:1861_8	tambulakasaṭapātaṃ karonti, imasmiṃ ṭhāne dakkhiṇato namantā bhaṇanti, imasmiṃ ṭhāne	1861	
PA_tika-vin08_t:1861_9	vāmato namantā bhaṇanti, imasmiṃ ṭhāne vilāsaṃ kurumānā bhaṇantī”tiādīni vatvā tadeva	1861	
PA_tika-vin08_t:1861_10	saddahantā rukkhamūlaumaṅgaleṇādīsu nisīditvā tameva vacanaṃ anusikkhantā tadanurūpaṃ	18611	
PA_tika-vin08_t:1861_11	kammavācaṃ bhaṇantā “ahaṃ kammavācākusalo”ti vatvā bālajane saññāpetvā tesaṃ tesaṃ	18611	
PA_tika-vin08_t:1861_12	upasampadāpekkhānaṃ kammavācaṃ bhaṇanti, ime bhikkhū bhagavato āṇaṃ atikkāmenti,	18611	
PA_tika-vin08_t:1861_13	sāsanaṃ osakkāpentīti daṭṭhabbā.	18611	
PA_tika-vin08_t:1862_0	Athāparepi bhikkhū gāmakāvāsādīsu vasantā paṇḍitānaṃ santike apayirupāsamānā vatthusampattimpi	1862	
PA_tika-vin08_t:1862_1	vatthuvipattimpi ñattianussāvanasīmaparisasampattimpi vipattimpi tathato ajānantā	1862	
PA_tika-vin08_t:1862_2	bahavo sisse ṭhapetvā pabbajjañca upasampadañca karontā parisaṃ vaḍḍhāpenti, tepi	1862	
PA_tika-vin08_t:1862_3	bhagavato sāsanaṃ osakkāpenti, tasmā bhagavato āṇaṃ karontehi lajjīpesalehi bahussutehi	1862	
PA_tika-vin08_t:1862_4	sikkhākāmehi sappurisabhikkhūhi evarūpānaṃ bhikkhūnaṃ sahāyakehi upatthambhakehi	1862	
PA_tika-vin08_t:1862_5	ekasambhogasaṃvāsakarehi na bhavitabbaṃ. Idāni bhikkhū –	1862	
PA_tika-vin08_t:1863	“Ca-kārantaṃ sa-kārantaṃ, ta-kārantasamaṃ vade;	186	
PA_tika-vin08_t:1864	Ña-kārantaṃ la-kārantaṃ, na-kārantasamaṃ vade”ti. –	186	
PA_tika-vin08_t:1865_0	Imaṃ silokaṃ upanissāya saraṇagamanepi “buddhaṃ saraṇaṃ gacchāmī”ti pāṭhaṃ “buddhaṃ	1865	
PA_tika-vin08_t:1865_1	saraṇaṃ gacchāmī”ti paṭhanti. Kammavācāyampi “paṭhamaṃ upajjhaṃ gāhāpetabbo”tiādipāṭhaṃ	1865	
PA_tika-vin08_t:1865_2	“paṭhamaṃ upajjhaṃ gāhāpetabbo”tiādinā paṭhanti. Ettha yuttitopi āgamatopi kāraṇaṃ cintetabbaṃ.	1865	
PA_tika-vin08_t:1866_0	Tatrāyaṃ yutticintā – “ca-kārantaṃ sa-kārantaṃ, ta-kārantasamaṃ vade”ti ettha ca-kāro	1866	
PA_tika-vin08_t:1866_1	tālujo, ta-kāro dantajo, evamete akkharā ṭhānatopi asamānā. Ca-kāro jivhāmajjhakaraṇo,	1866	
PA_tika-vin08_t:1866_2	ta-kāro jivhaggakaraṇo, evaṃ karaṇatopi asamānā. Ca-kāro dutiyavaggapariyāpanno,	1866	
PA_tika-vin08_t:1866_3	ta-kāro catutthavaggapariyāpanno, evaṃ vaggatopi asamānā. Saṃyogakkharavasena na	1866	
PA_tika-vin08_t:1866_4	pubbakkharā sutiṃ labhantā saravisesaṃ pāpuṇanti, teneva ca-kārena saddasatthakārācariyā	1866	
PA_tika-vin08_t:1866_5	“saṃyoge pare rassatta”nti ca “saṃyogapubbā e-kāro-kārā rassāiva vattabbā”ti ca vadanti.	1866	
PA_tika-vin08_t:1866_6	Evaṃ sante kathaṃ asamānaṭṭhānikena asamānakaraṇena asamānavaggena saṃyogakkharena	1866	
PA_tika-vin08_t:1866_7	laddhasutikā akkharā tato aññena asamānaṭṭhānikena asamānakaraṇena asamānavaggena	1866	
PA_tika-vin08_t:1866_8	saṃyogakkharena laddhasamānasutikā bhaveyyuṃ. Na kevalañca ete akkharā asamānaṭṭhānikā	1866	
PA_tika-vin08_t:1866_9	asamānakaraṇā asamānavaggāva honti, atha kho anāsannaṭṭhānikā anāsannakaraṇā anāsannavaggā	1866	
PA_tika-vin08_t:1866_10	ca honti. Yathā ca vīṇaṃ vādentānaṃ dūre tantissarena tato dūre tantissaro asamāno	18661	
PA_tika-vin08_t:1866_11	hoti, evaṃ dūraṭṭhānikena akkharena dūrakaraṇena tato dūraṭṭhāniko dūrakaraṇo samānasutiko	18661	
PA_tika-vin08_t:1866_12	kathaṃ bhaveyya, vaggakkharānañca aññamaññaṃ asaṅkaravasena asamānasutivasena pavattanato	18661	
PA_tika-vin08_t:1866_13	“vaggantaṃ vā vagge”ti sutte niggahitassa vaggantakaraṇe sati aññavaggasmiṃ pare	18661	
PA_tika-vin08_t:1866_14	aññavaggantaṃ na pāpuṇāti, “vagge ghosāghosānaṃ tatiyapaṭhamā”ti suttena ca asadisadvebhāvakaraṇe	18661	
PA_tika-vin08_t:1866_15	aññavagge aññavaggadvebhāvo na hoti.	18661	
PA_tika-vin08_t:1867_0	Yadi ca ca-kārantakkharo ta-kārantakkharena samānasutiko siyā, evaṃ sati kiṃ ca-kārantakkharalekhanena	1867	
PA_tika-vin08_t:1867_1	sabbattha ta-kārantameva likheyya, tathā pana alikhitvā payogānurūpaṃ paṭhamakkharassa	1867	
PA_tika-vin08_t:1867_2	sadisadvebhāvaṭṭhāne “kacco kaccāyano”ti, asadisadvebhāvaṭṭhāne “vaccho vacchāyano”ti	1867	
PA_tika-vin08_t:1867_3	tatiyakkharassa sadisadvebhāvaṭṭhāne “majjaṃ sammajja”nti, asadisadvebhāvaṭṭhāne	1867	
PA_tika-vin08_t:1867_4	“upajjhā upajjhāyo”ti samānaṭṭhānasamānakaraṇasamānavaggakkharānameva dvebhāvo likhīyati,	1867	
PA_tika-vin08_t:1867_5	no itaresaṃ, tasmā payogānurūpaṃ ca-kāranta ja-kārantaṭṭhānesu sakavaggasutivaseneva	1867	
PA_tika-vin08_t:1867_6	vattabbaṃ, na aññavaggasutivasena. Sa-kārante pana sa-kārassa ta-kārena samānaṭṭhānikattā	1867	
PA_tika-vin08_t:1867_7	samānakaraṇattā ca vaggaavaggavasena bhinnepi avaggakkharānaṃ vaggakkharehi sādhāraṇattā	1867	
PA_tika-vin08_t:1867_8	ca avaggakkharānaṃ vaggakkharānaṃ viya visuṃ sutiyā abhāvato ca sa-kārantassa ta-kārantabhaṇanaṃ	1867	
PA_tika-vin08_t:1867_9	yuttaṃ siyā. Sa-kāropi hi dantajo, ta-kāropi, sa-kāropi jivhaggakaraṇo, ta-kāropi,	1867	
PA_tika-vin08_t:1867_10	tasmā samānaṭṭhānikānaṃ samānakaraṇānaṃ akkharānaṃ samānasutibhāvo yutto. Ña-kāranta	18671	
PA_tika-vin08_t:1867_11	la-kārantānaṃ na-kārantabhaṇanepi iminā nayena ña-kāranta na-kārantānaṃ asamānasutibhāvo	18671	
PA_tika-vin08_t:1867_12	la-kāranta na-kārantānaṃ samānasutibhāvo daṭṭhabboti. Ayamettha yutticintā.	18671	
PA_tika-vin08_t:1868	Āgamacintā pana evaṃ kātabbā –	186	
PA_tika-vin08_t:1869	“Ca-kārantaṃ sa-kārantaṃ, ta-kārantasamaṃ vade;	186	
PA_tika-vin08_t:1870	Ña-kārantaṃ la-kārantaṃ, na-kārantasamaṃ vade”ti. –	187	
PA_tika-vin08_t:1871_0	Ayaṃ siloko kuto pabhavo, kattha āgato, kena kāritoti? Tattha kuto pabhavoti bhagavantasmā	1871	
PA_tika-vin08_t:1871_1	vā dhammasaṅgāhakattherehi vā aṭṭhakathācariyehi vā pabhavo. Kattha āgatoti vinaye	1871	
PA_tika-vin08_t:1871_2	vā suttante vā abhidhamme vā pāḷiyaṃ vā aṭṭhakathāya vā ṭīkādīsu vā āgato. Kena kāritoti	1871	
PA_tika-vin08_t:1871_3	nettiniruttipeṭakopadesakaccāyanappakaraṇakārakena āyasmatā mahākaccāyanattherena	1871	
PA_tika-vin08_t:1871_4	vā mukhamattadīpanikārakena vajirabuddhācariyena vā padarūpasiddhikārakena buddhapiyācariyena	1871	
PA_tika-vin08_t:1871_5	vā saddanītippakaraṇakārakena aggavaṃsācariyena vā tadaññasatthakārakehi mahātherehi	1871	
PA_tika-vin08_t:1871_6	vā kāritoti evaṃ āgamacintāyaṃ sati ayaṃ siloko bhagavantasmā pabhavo dhammasaṅgāhakattherehi	1871	
PA_tika-vin08_t:1871_7	vā aṭṭhakathācariyehi vāti na paññāyati. “Vinaye vā suttante vā abhidhamme vā pāḷiyaṃ	1871	
PA_tika-vin08_t:1871_8	vā aṭṭhakathāya vā ṭīkāsu vā āgato”ti hi na sakkā vattuṃ. Kaccāyanācariyādīhi saddasatthakārakehi	1871	
PA_tika-vin08_t:1871_9	ācariyehi katotipi na dissati. Evaṃ sante appāṭihīrakataṃ idaṃ vacanaṃ āpajjati.	1871	
PA_tika-vin08_t:1872_0	Evaṃ pana mayaṃ cintayimhā – rāmaññadese kira sakabhāsāyaṃ ca-kāranta ña-kārantā	1872	
PA_tika-vin08_t:1872_1	na santi, teneva rāmaññadesiyā bhikkhū “sacca”iti imaṃ pāṭhaṃ vadantā “satca”iti	1872	
PA_tika-vin08_t:1872_2	vadanti, “pañcaṅga”iti pāṭhaṃ vadantā “pancaṅga”iti vadanti, tasmā attano visaye	1872	
PA_tika-vin08_t:1872_3	avijjamānaṃ ca-kāranta ña-kārantaṃ yathāpāṭhaṃ vattumasakkontehi tehi bhikkhūhi sakabhāsānurūpato	1872	
PA_tika-vin08_t:1872_4	ayaṃ siloko kārito bhavissatīti. Evaṃ santepi marammabhāsāya ca-kāranta ña-kārantapadānaṃ	1872	
PA_tika-vin08_t:1872_5	sutivisesavasena visuṃ paññāyanato marammadesiyā bhikkhū taṃ silokaṃ anuvattitvā	1872	
PA_tika-vin08_t:1872_6	“buddhaṃ saraṇaṃ gacchāmī”ti vā “paṭhamaṃ upatjhaṃ gāhāpetabbo”ti vā “hetupatcayo	1872	
PA_tika-vin08_t:1872_7	ārammaṇapatcayo”ti vā vattuṃ na arahanti. Rāmaññadesiyāpi sakabhāsāya visuṃ avijjamānampi	1872	
PA_tika-vin08_t:1872_8	ca-kāranta ña-kārantapadaṃ sakabhāsākathanakāleyeva bhāsānurūpaṃ ta-kāranta na-kārantabhāvena	1872	
PA_tika-vin08_t:1872_9	kathetabbaṃ, māgadhabhāsākathanakāle pana māgadhabhāsāya ca-kāranta ña-kārantapadānaṃ	1872	
PA_tika-vin08_t:1872_10	visuṃ payogadassanato māgadhabhāsānurūpaṃ ca-kāranta ña-kārantapadānaṃ visuṃ sutivasena	18721	
PA_tika-vin08_t:1872_11	yathāpāṭhameva kathetabbānīti no mati. Ayamettha āgamacintā.	18721	
PA_tika-vin08_t:1873	Jinasāsanamārabbha, kathāyaṃ kathitā mayā;	187	
PA_tika-vin08_t:1874	Yuttāyuttaṃ cintayantu, paṇḍitā jinasāvakā.	187	
PA_tika-vin08_t:1875	Yuttāyuttaṃ cintayitvā, yuttañce dhārayantu taṃ;	187	
PA_tika-vin08_t:1876	Ayuttañce pajahantu, mānadosavivajjitāti.	187	
PA_tika-vin08_t:1877_0	254. Evaṃ catunnaṃ kammānaṃ sampattivipattiṃ dassetvā idāni tesaṃ kammānaṃ ṭhānappabhedaṃ	1877	
PA_tika-vin08_t:1877_1	dassento “apalokanakammaṃ katamāni pañca ṭhānāni gacchatī”tiādimāha. Tattha vinicchayo	1877	
PA_tika-vin08_t:1877_2	aṭṭhakathāyaṃ vuttanayeneva veditabbo. Anuttānapadatthameva dassayissāma. “Etarahi	1877	
PA_tika-vin08_t:1877_3	sacepi sāmaṇero”tiādīsu buddhādīnaṃ avaṇṇabhāsanampi akappiyādiṃ kappiyādibhāvena	1877	
PA_tika-vin08_t:1877_4	dīpanampi diṭṭhivipattiyaṃyeva pavisati, teneva vakkhati “taṃ laddhiṃ vissajjāpetabbo”ti.	1877	
PA_tika-vin08_t:1877_5	Bhikkhūnampi eseva nayo. Micchādiṭṭhikoti buddhavacanādhippāyaṃ viparītato gaṇhanto,	1877	
PA_tika-vin08_t:1877_6	so eva “antaggāhikāya diṭṭhiyā samannāgato”ti vutto. Keci pana “sassatucchedānaṃ	1877	
PA_tika-vin08_t:1877_7	aññataradiṭṭhiyā samannāgato”ti vadanti, taṃ na yuttaṃ. Sassatucchedagāhassa sāmaṇerānaṃ	1877	
PA_tika-vin08_t:1877_8	liṅganāsanāya kāraṇattena heṭṭhā aṭṭhakathāyameva vuttattā idha ca daṇḍakammanāsanāya	1877	
PA_tika-vin08_t:1877_9	eva adhippetattā. Kāyasambhogasāmaggīti sahaseyyapaṭiggahaṇādi. Soratoti subhe rato,	1877	
PA_tika-vin08_t:1877_10	suṭṭhu oratoti vā sorato. Nivātavuttīti nīcavutti.	18771	
PA_tika-vin08_t:1878_0	Tassāpi dātabboti vijjamānaṃ mukharādibhāvaṃ nissāya appaṭipucchitvāpi paṭiññaṃ aggahetvāpi	1878	
PA_tika-vin08_t:1878_1	āpattiṃ anāropetvāpi desitāyapi āpattiyā khuṃsanādito anoramantassa dātabbova. Oramantassa	1878	
PA_tika-vin08_t:1878_2	pana khamāpentassa na dātabbo. Brahmadaṇḍassa dānanti kharadaṇḍassa ukkaṭṭhadaṇḍassa	1878	
PA_tika-vin08_t:1878_3	dānaṃ. Tajjanīyādikamme hi kate ovādānusāsanippadānapaṭikkhepo natthi, dinnabrahmadaṇḍe	1878	
PA_tika-vin08_t:1878_4	pana tasmiṃ saddhiṃ tajjanīyakammādikatehi paṭikkhittampi kātuṃ na vaṭṭati “neva	1878	
PA_tika-vin08_t:1878_5	vattabbo”tiādinā ālāpasallāpamattassapi na-kārena paṭikkhitattā. Tañhi disvā bhikkhū	1878	
PA_tika-vin08_t:1878_6	gīvaṃ parivattetvā olokanamattampi na karonti, evaṃ vivajjetabbaṃ nimmadanakaraṇatthameva	1878	
PA_tika-vin08_t:1878_7	tassa daṇḍassa anuññātattā. Teneva channattheropi ukkhepanīyādikammakatopi abhāyitvā	1878	
PA_tika-vin08_t:1878_8	brahmadaṇḍe dinne “saṅghenāhaṃ sabbathā vivajjito”ti mucchito papati. Yo pana brahmadaṇḍakatena	1878	
PA_tika-vin08_t:1878_9	saddhiṃ ñatvā saṃsaṭṭho avivajjetvā viharati, tassa dukkaṭamevāti gahetabbaṃ. Aññathā	1878	
PA_tika-vin08_t:1878_10	brahmadaṇḍavidhānassa niratthakatāpasaṅgato. Tenāti brahmadaṇḍakatena. Yathā tajjanīyādikammakatehi,	18781	
PA_tika-vin08_t:1878_11	evameva tato adhikampi saṅghaṃ ārādhentena sammā vattitabbaṃ, tañca “sorato nivātavuttī”tiādinā	18781	
PA_tika-vin08_t:1878_12	sarūpato dassitameva. Tenāha “sammā vattitvā khamāpentassa brahmadaṇḍo paṭippassambhetabbo”ti.	18781	
PA_tika-vin08_t:1878_13	Paṭisaṅkhāti paṭisaṅkhāya, ñāṇena upaparikkhitvā.	18781	
PA_tika-vin08_t:1879_0	Yaṃ taṃ bhagavatā avandiyakammaṃ anuññātanti sambandho. “Tassa bhikkhuno daṇḍakammaṃ	1879	
PA_tika-vin08_t:1879_1	kātu”nti sāmaññato anuññātappakāraṃ dassetvā puna visesato anuññātappakāraṃ dassetuṃ	1879	
PA_tika-vin08_t:1879_2	“atha kho”tiādi pāḷiuddhaṭāti veditabbaṃ. Imassa apalokanakammassa ṭhānaṃ hotīti	1879	
PA_tika-vin08_t:1879_3	apalokanakammasāmaññassa pavattiṭṭhānaṃ hoti. Visesabyatirekena avijjamānampi tadaññattha	1879	
PA_tika-vin08_t:1879_4	appavattiṃ dassetuṃ visesanissitaṃ viya voharīyati. “Kammaññeva lakkhaṇa”nti iminā	1879	
PA_tika-vin08_t:1879_5	osāraṇādivasena gahitāvasesānaṃ sabbesaṃ apalokanakammasāmaññalakkhaṇavasena gahitattā	1879	
PA_tika-vin08_t:1879_6	“kammaññeva lakkhaṇamassāti kammalakkhaṇa”nti nibbacanaṃ dasseti, idañca vuttāvasesānaṃ	1879	
PA_tika-vin08_t:1879_7	kammānaṃ niṭṭhānaṭṭhānaṃ saṅkhārakkhandhadhammāyatanādīni viya vuttāvasesakhandhāyatanānanti	1879	
PA_tika-vin08_t:1879_8	daṭṭhabbaṃ. Teneva vakkhati “ayaṃ panettha pāḷimuttakopi kammalakkhaṇavinicchayo”tiādi.	1879	
PA_tika-vin08_t:1879_9	Yathā cettha, evaṃ upari ñattikammādīsupi kammalakkhaṇaṃ vuttanti veditabbaṃ. Sāratthadīpaniyaṃ	1879	
PA_tika-vin08_t:1879_10	pana “kammameva lakkhaṇanti kammalakkhaṇaṃ. Osāraṇanissāraṇabhaṇḍukammādayo viya	18791	
PA_tika-vin08_t:1879_11	kammañca hutvā aññañca nāmaṃ na labhati, kammameva hutvā upalakkhīyatīti kammalakkhaṇanti	18791	
PA_tika-vin08_t:1879_12	vuccatī”ti vuttaṃ. Vajirabuddhiṭīkāyaṃ pana “imassa apalokanakammassa ṭhānaṃ hotīti	18791	
PA_tika-vin08_t:1879_13	evampi apalokanakammaṃ pavattatīti attho. Kammaññeva lakkhaṇanti kammalakkhaṇaṃ.	18791	
PA_tika-vin08_t:1879_14	Osāraṇanissāraṇabhaṇḍukammādayo viya kammañca hutvā aññañca nāmaṃ na labhati, kammameva	18791	
PA_tika-vin08_t:1879_15	hutvā upalakkhīyatīti kammalakkhaṇaṃ upanissayo viya. Hetupaccayādilakkhaṇavimutto	18791	
PA_tika-vin08_t:1879_16	hi sabbo paccayaviseso tattha saṅgayhatī”ti vuttaṃ. Tassa karaṇanti avandiyakammassa	18791	
PA_tika-vin08_t:1879_17	karaṇavidhānaṃ. Na vanditabboti, iminā vandantiyā dukkaṭanti dassetīti daṭṭhabbaṃ.	18791	
PA_tika-vin08_t:1879_18	Saṅghena kataṃ katikaṃ ñatvā maddanaṃ viya hi saṅghasammutiṃ anādarena atikkamantassa āpatti eva hoti.	18791	
PA_tika-vin08_t:1880_0	255. Bhikkhusaṅghassapi panetaṃ labbhatiyevāti avandiyakammassa upalakkhaṇamattena	1880	
PA_tika-vin08_t:1880_1	gahitattā bhikkhusaṅghassapi kammalakkhaṇaṃ labbhati eva. Salākadānaṭṭhānaṃ salākaggaṃ	1880	
PA_tika-vin08_t:1880_2	nāma, yāgubhattānaṃ bhājanaṭṭhānāni yāgaggabhattaggāni nāma. Etesupi hi ṭhānesu sabbo	1880	
PA_tika-vin08_t:1880_3	saṅgho uposathe viya sannipatito, kammañca vaggakammaṃ na hoti, “mayametaṃ na jānimhā”ti	1880	
PA_tika-vin08_t:1880_4	pacchā khīyantāpi na honti, khaṇḍasīmāya pana kate khīyanti. Saṅghikapaccayañhi acchinnacīvarādīnaṃ	1880	
PA_tika-vin08_t:1880_5	dātuṃ apalokentehi upacārasīmaṭṭhānaṃ sabbesaṃ anumatiṃ gahetvāva kātabbaṃ. Yo pana	1880	
PA_tika-vin08_t:1880_6	visabhāgapuggalo dhammikaṃ apalokanaṃ paṭibāhati, taṃ upāyena bahiupacārasīmagataṃ	1880	
PA_tika-vin08_t:1880_7	vā katvā khaṇḍasīmaṃ vā pavisitvā kātuṃ vaṭṭati. Yaṃ sandhāya “apalokanakammaṃ karotī”ti	1880	
PA_tika-vin08_t:1880_8	sāmaññato dasseti, taṃ apalokanakammaṃ sarūpato dassetuṃ āha “acchinnacīvaraṃ”iccādi.	1880	
PA_tika-vin08_t:1880_9	Yadi apaloketvāva cīvaraṃ dātabbaṃ, kiṃ pana appamattakavissajjakasammutiyāti āha	1880	
PA_tika-vin08_t:1880_10	“appamattakavissajjakena panā”tiādi. Nāḷi vā upaḍḍhanāḷi vāti divase divase apaloketvā	18801	
PA_tika-vin08_t:1880_11	dātabbassa pamāṇadassanaṃ. Tena yāpanamattameva apaloketabbaṃ, na adhikanti dasseti.	18801	
PA_tika-vin08_t:1880_12	Ekadivasaṃyeva vātiādi dasavīsatidivasānaṃ ekasmiṃ divaseyeva dātabbaparicchedadassanaṃ.	18801	
PA_tika-vin08_t:1880_13	Tena “yāvajīva”nti vā “yāvarogā vuṭṭhahatī”ti vā evaṃ apaloketuṃ na vaṭṭatīti dasseti.	18801	
PA_tika-vin08_t:1880_14	Iṇapalibodhanti iṇavatthuṃ dātuṃ vaṭṭatīti sambandho. Tañca iṇāyikehi palibuddhassa	18801	
PA_tika-vin08_t:1880_15	lajjīpesalassa sāsanupakārakassa pamāṇayuttameva kappiyabhaṇḍaṃ niyametvā bhikkhūhi	18801	
PA_tika-vin08_t:1880_16	apaloketvā dātabbaṃ, na pana sahassaṃ vā satasahassaṃ vā mahāiṇaṃ. Tādisañhi bhikkhācariyavattena	18801	
PA_tika-vin08_t:1880_17	sabbehi bhikkhūhi tādisassa bhikkhuno pariyesitvā dātabbaṃ.	18801	
PA_tika-vin08_t:1881_0	“Chattaṃ vā vedikaṃ vāti ettha vedikāti cetiyassa upari caturassacayo vuccati. Chattanti	1881	
PA_tika-vin08_t:1881_1	tato uddhaṃ valayāni dassetvā kato aggacayo vuccatī”ti sāratthadīpaniyaṃ vuttaṃ.	1881	
PA_tika-vin08_t:1881_2	Cetiyassa upanikkhepatoti cetiyassa paṭijagganatthāya vaḍḍhiyā payojetvā kappiyakārakehi	1881	
PA_tika-vin08_t:1881_3	ṭhapitavatthuto. Saṅghikenapīti na kevalañca tatruppādato paccayadāyakehi catupaccayatthāya	1881	
PA_tika-vin08_t:1881_4	saṅghassa dinnavatthunāpīti attho. Saṅghabhattaṃ kātuṃ na vaṭṭatīti mahādānaṃ dadantehipi	1881	
PA_tika-vin08_t:1881_5	kariyamānaṃ saṅghabhattaṃ viya kāretuṃ na vaṭṭatīti adhippāyo. “Yathāsukhaṃ paribhuñjituṃ	1881	
PA_tika-vin08_t:1881_6	ruccatī”ti vuttattā attano attano paribhogapahonakaṃ appaṃ vā bahuṃ vā gahetabbaṃ,	1881	
PA_tika-vin08_t:1881_7	adhikaṃ pana gahetuṃ na labhati.	1881	
PA_tika-vin08_t:1882_0	Uposathadivaseti nidassanamattaṃ, yasmiṃ kismiñci divasepi kataṃ sukatameva hoti.	1882	
PA_tika-vin08_t:1882_1	Karontena “yaṃ imasmiṃ vihāre antosīmāya saṅghasantakaṃ…pe… yathāsukhaṃ paribhuñjituṃ	1882	
PA_tika-vin08_t:1882_2	mayhaṃ ruccatī”ti evaṃ katikā kātabbā. Tathā dvīhi tīhipi “āyasmantānaṃ ruccatī”ti	1882	
PA_tika-vin08_t:1882_3	vacanameva hettha viseso. Tesampīti rukkhānaṃ. Sā eva katikāti visuṃ katikā na kātabbāti attho.	1882	
PA_tika-vin08_t:1883_0	Tesanti rukkhānaṃ, saṅgho sāmīti sambandho. Purimavihāreti purime yathāsukhaṃ paribhogatthāya	1883	
PA_tika-vin08_t:1883_1	katakatike vihāre. Pariveṇāni katvā jaggantīti yattha arakkhiyamāne phalāphalāni	1883	
PA_tika-vin08_t:1883_2	rukkhā ca vinassanti, tādisaṃ ṭhānaṃ sandhāya vuttaṃ, tattha saṅghassa katikā na	1883	
PA_tika-vin08_t:1883_3	pavattatīti adhippāyo. Yehi pana rukkhabījāni ropetvā ādito paṭṭhāya paṭijaggitā,	1883	
PA_tika-vin08_t:1883_4	tepi dasamabhāgaṃ datvā ropakeheva paribhuñjitabbāni. Tehīti jaggitehi.	1883	
PA_tika-vin08_t:1884_0	Tatthāti tasmiṃ vihāre. Mūletiādikāle, pubbeti attho. Dīghā katikāti aparicchinnakālā	1884	
PA_tika-vin08_t:1884_1	yathāsukhaṃ paribhogatthāya katikā. Nikkukkuccenāti “abhājitamida”nti kukkuccaṃ akatvāti	1884	
PA_tika-vin08_t:1884_2	attho. Khīyanamattameva tanti tena khīyanena bahuṃ khādantānaṃ doso natthi attano	1884	
PA_tika-vin08_t:1884_3	paribhogappamāṇasseva gahitattā, khīyantepi attano pahonakaṃ gahetvā khāditabbanti adhippāyo.	1884	
PA_tika-vin08_t:1885_0	Gaṇhathāti na vattabbāti tathā vutte teneva bhikkhunā dinnaṃ viya maññeyyuṃ. Taṃ	1885	
PA_tika-vin08_t:1885_1	nissāya micchājīvasambhavo hotīti vuttaṃ. Tenāha “anuvicaritvā”tiādi. Upaḍḍhabhāgoti	1885	
PA_tika-vin08_t:1885_2	ekassa bhikkhuno paṭivīsato upaḍḍhabhāgo, dentena ca “ettakaṃ dātuṃ saṅgho anuññāsī”ti	1885	
PA_tika-vin08_t:1885_3	evaṃ attānaṃ parimocetvā yathā te saṅghe eva pasīdanti, evaṃ vatvā dātabbaṃ. Apaccāsīsantenāti	1885	
PA_tika-vin08_t:1885_4	gilānagamikissarādīnaṃ anuññātapuggalānampi attano santakaṃ dentena apaccāsīsanteneva	1885	
PA_tika-vin08_t:1885_5	dātabbaṃ. Ananuññātapuggalānaṃ pana apaccāsīsantenapi dātuṃ na vaṭṭatīti. Saṅghikameva	1885	
PA_tika-vin08_t:1885_6	yathākatikāya dāpetabbaṃ. Attano santakampi paccayadāyakādayo sayameva vissāsena	1885	
PA_tika-vin08_t:1885_7	gaṇhanti, na vāretabbā, “laddhakappiya”nti tuṇhī bhavitabbaṃ. Pubbe vuttamevāti “kuddho	1885	
PA_tika-vin08_t:1885_8	hi so rukkhepi chindeyyā”tiādinā tuṇhībhāve kāraṇaṃ pubbe vuttameva, tehi kataanatthābhāvepi	1885	
PA_tika-vin08_t:1885_9	kāruññena tuṇhī bhavituṃ vaṭṭati, “gaṇhathā”tiādi pana vattuṃ na vaṭṭati.	1885	
PA_tika-vin08_t:1886_0	Garubhaṇḍattā…pe… na dātabbanti jīvarukkhānaṃ ārāmaṭṭhāniyattā dārūnañca gehasambhārānupagatattā	1886	
PA_tika-vin08_t:1886_1	“sabbaṃ tvameva gaṇhāti dātuṃ na vaṭṭatī”ti vuttaṃ. Akatāvāsaṃ vā katvāti pubbe avijjamānaṃ	1886	
PA_tika-vin08_t:1886_2	senāsanaṃ katvā. Jaggitakāleti phalavāre sampatte. Jagganakāleti jaggituṃ āraddhakāle.	1886	
PA_tika-vin08_t:1887	256. Ñattikammaṭṭhānabhedeti ñattikammassa ṭhānabhede.	188	
PA_tika-vin08_t:1888	Iti vinayasaṅgahasaṃvaṇṇanābhūte vinayālaṅkāre	188	
PA_tika-vin08_t:1889	Kammākammavinicchayakathālaṅkāro nāma	188	
PA_tika-vin08_t:1890	Tettiṃsatimo paricchedo.	189	
PA_tika-vin08_t:1891	34. Pakiṇṇakavinicchayakathā	189	
PA_tika-vin08_t:1892_0	Evaṃ kammākammavinicchayakathaṃ kathetvā idāni pakiṇṇakavinicchayakathaṃ kathetuṃ	1892	
PA_tika-vin08_t:1892_1	“idāni pakiṇṇakakathā veditabbā”tiādimāha. Tattha pakārena kiṇṇāti pakiṇṇā, divāseyyāti	1892	
PA_tika-vin08_t:1892_2	kathā viya visuṃ visuṃ appavattitvā ekasmiṃyeva paricchede karaṇavasena pavattā gaṇabhojanakathādayo.	1892	
PA_tika-vin08_t:1892_3	Pakiṇṇakā sakatthe ka-paccayavasena.	1892	
PA_tika-vin08_t:1893	Tatrāyaṃ pakiṇṇakamātikā –	189	
PA_tika-vin08_t:1894	Gaṇabhojanakathā ca, paramparā ca bhojanā;	189	
PA_tika-vin08_t:1895	Anāpucchā paṃsukūlaṃ, tato acchinnacīvaraṃ.	189	
PA_tika-vin08_t:1896	Paṭibhānacittaṃ vippa-katabhojanameva ca;	189	
PA_tika-vin08_t:1897	Uddisantuddisāpentā, tivassantarikā tathā.	189	
PA_tika-vin08_t:1898	Dīghāsanaṃ gilānupa-ṭṭhānaṃ maraṇavaṇṇakaṃ;	189	
PA_tika-vin08_t:1899	Attapātanamappacca-vekkhitvā nisinnaṃ tathā.	189	
PA_tika-vin08_t:1900	Davāya silāvijjhanaṃ, dāyāḷimpanakaṃ tathā;	190	
PA_tika-vin08_t:1901	Micchādiṭṭhikulābhataṃ, gopakadānameva ca.	190	
PA_tika-vin08_t:1902	Dhammikāyācanā ceva, uccārādīna chaḍḍanaṃ;	190	
PA_tika-vin08_t:1903	Nhāne rukkhaghaṃsanāni, valikādīna dhāraṇaṃ.	190	
PA_tika-vin08_t:1904	Dīghakesā ādāsādi, naccādyaṅgacchedādi ca;	190	
PA_tika-vin08_t:1905	Patto sabbapaṃsukūlaṃ, parissavana naggiyaṃ.	190	
PA_tika-vin08_t:1906	Gandhapupphaṃ āsittakaṃ, maḷorikekabhājanaṃ;	190	
PA_tika-vin08_t:1907	Celapati pādaghaṃsī, bījanī chattameva ca.	190	
PA_tika-vin08_t:1908	Nakhālomā kāyabandhā, nivāsanapārupanā;	190	
PA_tika-vin08_t:1909	Kāja dantakaṭṭhañceva, rukkhārohanakampi ca.	190	
PA_tika-vin08_t:1910	Chandāropā lokāyatā, khipitaṃ lasuṇaṃ tathā;	191	
PA_tika-vin08_t:1911	Na akkamitabbādīni, avandiyā ca vandiyā.	191	
PA_tika-vin08_t:1912	Vandanākārakathā ca, āsandādikathāpi ca;	191	
PA_tika-vin08_t:1913	Uccāsanamahāsanaṃ, pāsādaparibhogakaṃ.	191	
PA_tika-vin08_t:1914	Upāhanaṃ yānañceva, cīvaraṃ chinnacīvaraṃ;	191	
PA_tika-vin08_t:1915	Akappiyacīvarañca, cīvarassa vicāraṇā.	191	
PA_tika-vin08_t:1916	Daṇḍakathinakañceva, gahapaticīvaraṃ tathā;	191	
PA_tika-vin08_t:1917	Chacīvaraṃ rajanādi, atirekañca cīvaraṃ.	191	
PA_tika-vin08_t:1918	Aṭṭhavaraṃ nisīdanaṃ, adhammakammameva ca;	191	
PA_tika-vin08_t:1919	Okāso saddhādeyyo ca, santaruttarakopi ca.	191	
PA_tika-vin08_t:1920	Cīvaranikkhepo ceva, satthavatthikammaṃ tathā;	192	
PA_tika-vin08_t:1921	Nahāpito dasabhāgo, pātheyyaṃ padesopi ca.	192	
PA_tika-vin08_t:1922	Saṃsaṭṭhaṃ pañcabhesajjaṃ, dutiyaṃ vasā mūlakaṃ;	192	
PA_tika-vin08_t:1923	Piṭṭhaṃ kasāva paṇṇañca, phalañca jatu loṇakaṃ.	192	
PA_tika-vin08_t:1924	Cuṇṇaṃ amanussābādhaṃ, añjanaṃ natthumeva ca;	192	
PA_tika-vin08_t:1925	Dhūmanettaṃ telapākaṃ, sedaṃ lohitamocanaṃ.	192	
PA_tika-vin08_t:1926	Pādabbhañjaṃ gaṇḍābādho, visañca gharadinnako;	192	
PA_tika-vin08_t:1927	Duṭṭhagahaṇiko paṇḍu-rogo chavidosopi ca.	192	
PA_tika-vin08_t:1928	Abhisannadosakāyo, loṇasuvīrako tathā;	192	
PA_tika-vin08_t:1929	Antovutthādikathā ca, uggahitapaṭiggaho.	192	
PA_tika-vin08_t:1930	Tato nihatakathā ca, purebhattapaṭiggaho;	193	
PA_tika-vin08_t:1931	Vanaṭṭhaṃ pokkharaṭṭhañca, tathā akatakappataṃ.	193	
PA_tika-vin08_t:1932	Yāgukathā guḷakathā, mahāpadesameva ca;	193	
PA_tika-vin08_t:1933	Ānisaṃsakathā ceti, pakiṇṇakamhi āgatā.	193	
PA_tika-vin08_t:1934	Gaṇabhojanakathā	193	
PA_tika-vin08_t:1935_0	1. Tattha gaṇitabbo saṅkhyātabboti gaṇo, yo koci samūho, idha pana catuvaggādigaṇo	1935	
PA_tika-vin08_t:1935_1	adhippeto. Bhuñjate bhojanaṃ, byavaharaṇabhāvasaṅkhātā bhojanakiriyā, gaṇassa bhojanaṃ	1935	
PA_tika-vin08_t:1935_2	gaṇabhojanaṃ, tasmiṃ. Gaṇabhojane pācittiyaṃ hotīti ettha janakahetumhi bhummavacanaṃ.	1935	
PA_tika-vin08_t:1935_3	Aññatra samayāti gilānādisattavidhaṃ samayaṃ ṭhapetvā. Imassa sikkhāpadassa viññattiṃ	1935	
PA_tika-vin08_t:1935_4	katvā bhuñjanavatthusmiṃ paññattattā viññattito gaṇabhojanaṃ vatthuvaseneva pākaṭanti	1935	
PA_tika-vin08_t:1935_5	taṃ avatvā “gaṇabhojanaṃ nāma yattha…pe… nimantitā bhuñjantī”ti nimantanavasenevassa	1935	
PA_tika-vin08_t:1935_6	padabhājane gaṇabhojanaṃ vuttaṃ. Kiñci pana sikkhāpadaṃ vatthuanurūpampi siyāti “padabhājane	1935	
PA_tika-vin08_t:1935_7	vuttanayeneva gaṇabhojanaṃ hotī”ti kesañci āsaṅkā bhaveyyāti tannivattanatthaṃ “gaṇabhojanaṃ	1935	
PA_tika-vin08_t:1935_8	dvīhi ākārehi pasavatī”ti vuttaṃ. Ekato gaṇhantīti ettha aññamaññassa dvādasahatthaṃ	1935	
PA_tika-vin08_t:1935_9	amuñcitvā ṭhitā ekato gaṇhanti nāmāti gahetabbaṃ. “Amhākaṃ catunnampi bhattaṃ dehī’ti	1935	
PA_tika-vin08_t:1935_10	vā viññāpeyyu”nti vacanato, heṭṭhā “tvaṃ ekassa bhikkhuno bhattaṃ dehi, tvaṃ dvinnanti	19351	
PA_tika-vin08_t:1935_11	evaṃ viññāpetvā”ti vacanato ca attano atthāya aññena viññattampi sādiyantassa gaṇabhojanaṃ	19351	
PA_tika-vin08_t:1935_12	hotiyevāti daṭṭhabbaṃ. Evaṃ viññattito pasavatīti ettha viññattiyā sati gaṇantassa	19351	
PA_tika-vin08_t:1935_13	ekato hutvā gahaṇe iminā sikkhāpadena āpatti, visuṃ gahaṇe paṇītabhojanasūpodanaviññattīhi āpatti veditabbā.	19351	
PA_tika-vin08_t:1936_0	Pañcannaṃ bhojanānaṃ nāmaṃ gahetvāti ettha “bhojanaṃ gaṇhathāti vuttepi gaṇabhojanaṃ	1936	
PA_tika-vin08_t:1936_1	hotiyevā”ti vadanti. “Heṭṭhā addhānagamanavatthusmiṃ, nāvābhiruhanavatthusmiñca ‘idheva,	1936	
PA_tika-vin08_t:1936_2	bhante, bhuñjathā’ti vutte yasmā kukkuccāyantā na paṭiggaṇhiṃsu, tasmā ‘bhuñjathā’ti	1936	
PA_tika-vin08_t:1936_3	vuttepi gaṇabhojanaṃ hotiyevā”ti tīsupi gaṇṭhipadesu vuttaṃ. “Pañcannaṃ bhojanānaṃ	1936	
PA_tika-vin08_t:1936_4	nāmaṃ gahetvā nimantetī”ti vuttattā pana “odanaṃ bhuñjathā”ti vā “bhattaṃ bhuñjathā”ti	1936	
PA_tika-vin08_t:1936_5	vā bhojananāmaṃ gahetvāva vutte gaṇabhojanaṃ hoti, na aññathā. “Idheva, bhante, bhuñjathā”ti	1936	
PA_tika-vin08_t:1936_6	etthāpi “odana”nti vā “bhatta”nti vā vatvāva te evaṃ nimantesunti gahetabbaṃ. Gaṇavasena	1936	
PA_tika-vin08_t:1936_7	vā nimantitattā te bhikkhū apakataññutāya kukkuccāyantā na paṭiggaṇhiṃsūti ayaṃ amhākaṃ	1936	
PA_tika-vin08_t:1936_8	khanti, vīmaṃsitvā yuttataraṃ gahetabbaṃ. Vimativinodaniyaṃ pana “yena kenaci vevacanenāti	1936	
PA_tika-vin08_t:1936_9	vuttattā ‘bhojanaṃ gaṇhathā’tiādisāmaññanāmenapi gaṇabhojanaṃ hoti. Yaṃ pana pāḷiyaṃ	1936	
PA_tika-vin08_t:1936_10	addhānagamanādivatthūsu ‘idheva bhuñjathā’ti vuttavacanassa kukkuccāyanaṃ, tampi	19361	
PA_tika-vin08_t:1936_11	odanādināmaṃ gahetvā vuttattā eva katanti veditabba”nti vuttaṃ.	19361	
PA_tika-vin08_t:1937_0	Kurundīvacane vicāretīti pañcakhaṇḍādivasena saṃvidahati. Ghaṭṭetīti anuvātaṃ chinditvā	1937	
PA_tika-vin08_t:1937_1	hatthena, daṇḍakena vā ghaṭṭeti. Suttaṃ karotīti suttaṃ vaṭṭeti. Valetīti daṇḍake	1937	
PA_tika-vin08_t:1937_2	vā hatthe vā āvaṭṭeti. “Abhinavasseva cīvarassa karaṇaṃ idha cīvarakammaṃ nāma, purāṇacīvare	1937	
PA_tika-vin08_t:1937_3	sūcikammaṃ cīvarakammaṃ nāma na hotī”ti vadanti. Vimativinodaniyaṃ pana “āgantukapaṭṭanti	1937	
PA_tika-vin08_t:1937_4	acchinditvā anvādhiṃ āropetvā karaṇacīvaraṃ sandhāya vuttaṃ. Ṭhapetīti ekaṃ antaṃ	1937	
PA_tika-vin08_t:1937_5	cīvare bandhanavasena ṭhapeti. Paccāgataṃ sibbatīti tasseva dutiyaantaṃ parivattitvā	1937	
PA_tika-vin08_t:1937_6	āhataṃ sibbati. Āgantukapaṭṭaṃ bandhatīti cīvarena laggaṃ karonto punappunaṃ tattha	1937	
PA_tika-vin08_t:1937_7	tattha suttena bandhati. Ghaṭṭetīti pamāṇena gahetvā daṇḍādīhi ghaṭṭeti. Suttaṃ karotīti	1937	
PA_tika-vin08_t:1937_8	suttaṃ tiguṇādibhāvena vaṭṭeti. Valetīti anekaguṇasuttaṃ hatthena vā cakkadaṇḍena	1937	
PA_tika-vin08_t:1937_9	vā vaṭṭeti ekattaṃ karoti. Parivattanaṃ karotīti parivattanadaṇḍayantakaṃ karoti.	1937	
PA_tika-vin08_t:1937_10	Yasmiṃ suttaguḷaṃ pavesetvā veḷunāḷikādīsu ṭhapetvā paribbhamāpetvā suttakoṭito paṭṭhāya	19371	
PA_tika-vin08_t:1937_11	ākaḍḍhantī”ti vuttaṃ. Vajirabuddhiṭīkāyaṃ na “āgantukapaṭṭaṃ moghasuttena sibbitvā	19371	
PA_tika-vin08_t:1937_12	ṭhapenti. Tattha anuvāte yathā ekatalaṃ hoti, tathā hatthehi ghaṭṭeti. Valetīti āvaṭṭeti.	19371	
PA_tika-vin08_t:1937_13	Parivattananti suttaṃ gaṇhantānaṃ sukhaggahaṇatthaṃ suttaparivattanaṃ karoti, paṭṭaṃ	19371	
PA_tika-vin08_t:1937_14	sibbantānaṃ sukhasibbanatthaṃ paṭṭaparivattanañca, navacīvarakārako idhādhippeto, na itaro”ti vuttaṃ.	19371	
PA_tika-vin08_t:1938_0	Animantitacatutthanti animantito catuttho yassa bhikkhucatukkassa, taṃ animantitacatutthaṃ.	1938	
PA_tika-vin08_t:1938_1	Evaṃ sesesupi. Tenāha “pañcannaṃ catukkāna”nti, “catutthe āgate na yāpentīti vacanato	1938	
PA_tika-vin08_t:1938_2	sace añño koci āgacchanto natthi, cattāroyeva ca tattha nisinnā yāpetuṃ na sakkonti,	1938	
PA_tika-vin08_t:1938_3	na vaṭṭatī”ti vadanti. Gaṇabhojanāpattijanakanimantanabhāvato “akappiyanimantana”nti	1938	
PA_tika-vin08_t:1938_4	vuttaṃ. Sampavesetvāti nisīdāpetvā. Gaṇo bhijjatīti gaṇo āpattiṃ na āpajjatīti adhippāyo.	1938	
PA_tika-vin08_t:1938_5	Vimativinodaniyaṃ pana “sampavesetvāti tehi yojetvā. Gaṇo bhijjatīti nimantitasaṅgho	1938	
PA_tika-vin08_t:1938_6	na hotīti attho”ti vuttaṃ.	1938	
PA_tika-vin08_t:1939_0	“Yattha cattāro bhikkhū…pe… bhuñjantī”ti imāya pāḷiyā saṃsandanato “itaresaṃ pana	1939	
PA_tika-vin08_t:1939_1	gaṇapūrako hotī”ti vuttaṃ. Avisesenāti “gilāno vā cīvarakārako vā”ti avisesetvā sabbasādhāraṇavacanena.	1939	
PA_tika-vin08_t:1939_2	Tasmāti avisesitattā.	1939	
PA_tika-vin08_t:1940_0	Adhivāsetvā gatesūti ettha akappiyanimantanādhivāsanakkhaṇe pubbapayoge dukkaṭampi	1940	
PA_tika-vin08_t:1940_1	natthi, viññattito pasavane pana viññattikkhaṇe itarasikkhāpadehi dukkaṭaṃ hotīti	1940	
PA_tika-vin08_t:1940_2	gahetabbaṃ. Bhutvā gatesūti ettha āgatesupi bhojanakicce niṭṭhite gaṇhituṃ vaṭṭati.	1940	
PA_tika-vin08_t:1940_3	Tāni ca tehi ekato na gahitānīti yehi bhojanehi visaṅketo natthi, tāni bhojanāni	1940	
PA_tika-vin08_t:1940_4	tehi bhikkhūhi ekato na gahitāni ekena pacchā gahitattā. Mahāthereti bhikkhū sandhāya	1940	
PA_tika-vin08_t:1940_5	vuttaṃ. Nimantanaṃ sādiyathāti nimantanabhattaṃ paṭiggaṇhatha. Yānīti kummāsādīni	1940	
PA_tika-vin08_t:1940_6	tehi bhikkhūhi ekena pacchā gahitattā ekato na gahitāni. Bhattuddesakena paṇḍitena	1940	
PA_tika-vin08_t:1940_7	bhavitabbaṃ…pe… mocetabbāti etena bhattuddesakena akappiyanimantane sādite sabbesampi	1940	
PA_tika-vin08_t:1940_8	sāditaṃ hoti, ekato gaṇhantānaṃ gaṇabhojanāpatti ca hotīti dasseti. Dūtassa dvāre	1940	
PA_tika-vin08_t:1940_9	āgantvā puna “bhattaṃ gaṇhathā”ti vacanabhayena “gāmadvāre aṭṭhatvā”ti vuttaṃ. Tattha	1940	
PA_tika-vin08_t:1940_10	tattha gantvāti antaravīthiādīsu tattha tattha ṭhitānaṃ santikaṃ gantvā. Bhikkhūnaṃ	19401	
PA_tika-vin08_t:1940_11	atthāya gharadvāre ṭhapetvā dīyamānepi eseva nayo. Nivattathāti vutte pana nivattituṃ	19401	
PA_tika-vin08_t:1940_12	vaṭṭatīti “nivattathā”ti vicchinditvā pacchā “bhattaṃ gaṇhathā”ti vuttattā vaṭṭati.	19401	
PA_tika-vin08_t:1941	Paramparabhojanakathā	194	
PA_tika-vin08_t:1942_0	2. Paramparabhojanakathāyaṃ pana parassa parassa bhojanaṃ paramparabhojanaṃ. Kiṃ	1942	
PA_tika-vin08_t:1942_1	taṃ? Paṭhamaṃ nimantitabhattaṃ ṭhapetvā aññassa bhojanakiriyā. Paramparabhojanaṃ	1942	
PA_tika-vin08_t:1942_2	gaṇabhojanaṃ viya viññattito ca nimantanato ca na pasavatīti āha “paramparabhojanaṃ	1942	
PA_tika-vin08_t:1942_3	panā”tiādi. Pana-saddo visesatthajotako. Vikappanāvaseneva taṃ bhattaṃ asantaṃ nāma	1942	
PA_tika-vin08_t:1942_4	hotīti anupaññattivasena vikappanaṃ aṭṭhapetvā yathāpaññattasikkhāpadameva ṭhapitaṃ.	1942	
PA_tika-vin08_t:1942_5	Parivāre pana vikappanāyaṃ anujānanampi anupaññattisadisanti katvā “catasso anupaññattiyo”ti	1942	
PA_tika-vin08_t:1942_6	vuttaṃ, mahāpaccariyādīsu vuttanayaṃ pacchā vadanto pāḷiyā saṃsandanato parammukhāvikappanameva	1942	
PA_tika-vin08_t:1942_7	patiṭṭhāpeti. Keci pana “tadā attano santike ṭhapetvā bhagavantaṃ aññassa abhāvato	1942	
PA_tika-vin08_t:1942_8	thero sammukhāvikappanaṃ nākāsi, bhagavatā ca visuṃ sammukhāvikappanā na vuttā, tathāpi	1942	
PA_tika-vin08_t:1942_9	sammukhāvikappanāpi vaṭṭatī”ti vadanti. Teneva mātikāṭṭhakathāyampi “yo bhikkhu pañcasu	1942	
PA_tika-vin08_t:1942_10	sahadhammikesu aññatarassa ‘mayhaṃ bhattapaccāsaṃ tuyhaṃ dammī’ti vā ‘vikappemī’ti	19421	
PA_tika-vin08_t:1942_11	vā evaṃ sammukhā vā ‘itthannāmassa dammī’ti vā ‘vikappemī’ti vā evaṃ parammukhā vā	19421	
PA_tika-vin08_t:1942_12	paṭhamanimantanaṃ avikappetvā pacchā nimantitakule laddhabhikkhato ekasitthampi ajjhoharati,	19421	
PA_tika-vin08_t:1942_13	pācittiya”nti vuttaṃ.	19421	
PA_tika-vin08_t:1943_0	Pañcahi bhojanehi nimantitassa yena yena paṭhamaṃ nimantito, tassa tassa bhojanato	1943	
PA_tika-vin08_t:1943_1	uppaṭipāṭiyā avikappetvā vā parassa parassa bhojanaṃ paramparabhojananti āha “sace	1943	
PA_tika-vin08_t:1943_2	pana mūlanimantanaṃ heṭṭhā hoti, pacchimaṃ pacchimaṃ upari, taṃ uparito paṭṭhāya	1943	
PA_tika-vin08_t:1943_3	bhuñjantassa āpattī”ti. Hatthaṃ anto pavesetvā sabbaheṭṭhimaṃ gaṇhantassa majjhe	1943	
PA_tika-vin08_t:1943_4	ṭhitampi antohatthagataṃ hotīti āha “hatthaṃ pana…pe… yathā yathā vā bhuñjantassa	1943	
PA_tika-vin08_t:1943_5	anāpattī”ti. Khīrassa rasassa ca bhattena amissaṃ hutvā upari ṭhitattā “khīraṃ vā	1943	
PA_tika-vin08_t:1943_6	rasaṃ vā pivato anāpattī”ti vuttaṃ.	1943	
PA_tika-vin08_t:1944_0	“Mahāupāsakoti gehassāmiko. Mahāaṭṭhakathāyaṃ ‘āpattī’ti vacanena kurundiyaṃ ‘vaṭṭatī’ti	1944	
PA_tika-vin08_t:1944_1	vacanaṃ viruddhaṃ viya dissati. Dvinnampi adhippāyo mahāpaccariyaṃ vibhāvito”ti mahāgaṇṭhipade vuttaṃ.	1944	
PA_tika-vin08_t:1945_0	Sabbe nimantentīti akappiyanimantanavasena nimantenti. “Paramparabhojanaṃ nāma pañcannaṃ	1945	
PA_tika-vin08_t:1945_1	bhojanānaṃ aññatarena bhojanena nimantito, taṃ ṭhapetvā aññaṃ pañcannaṃ bhojanānaṃ	1945	
PA_tika-vin08_t:1945_2	aññataraṃ bhojanaṃ bhuñjati, etaṃ paramparabhojanaṃ nāmā”ti vuttattā satipi bhikkhācariyāya	1945	
PA_tika-vin08_t:1945_3	paṭhamaṃ laddhabhāve “piṇḍāya caritvā laddhaṃ bhattaṃ bhuñjati, āpattī”ti vuttaṃ.	1945	
PA_tika-vin08_t:1946_0	Vimativinodaniyaṃ pana “khīraṃ vā rasaṃ vāti pañcabhojanāmissaṃ bhattato upari ṭhitaṃ	1946	
PA_tika-vin08_t:1946_1	sandhāya vuttaṃ. Tañhi abhojanattā uppaṭipāṭiyā pivatopi anāpatti. Tenāha ‘bhuñjantenā’tiādī”ti	1946	
PA_tika-vin08_t:1946_2	vuttaṃ. Vajirabuddhiṭīkāyaṃ pana “ettha ‘mahāupāsako bhikkhū nimanteti…pe… pacchā	1946	
PA_tika-vin08_t:1946_3	laddhaṃ bhattaṃ bhuñjantassa āpatti. Piṇḍāya caritvā laddhabhattaṃ bhuñjati, āpattī’ti	1946	
PA_tika-vin08_t:1946_4	aṭṭhakathāyaṃ vacanato, ‘kālasseva piṇḍāya caritvā bhuñjimhā’ti pāḷito, khandhake	1946	
PA_tika-vin08_t:1946_5	‘na ca, bhikkhave, aññatra nimantane aññassa bhojjayāgu paribhuñjitabbā, yo bhuñjeyya,	1946	
PA_tika-vin08_t:1946_6	yathādhammo kāretabbo’ti vacanato ca nimantetvā vā pavedetu animantetvā vā, paṭhamagahitanimantitassa	1946	
PA_tika-vin08_t:1946_7	bhikkhuno paṭhamanimantanabhojanato aññaṃ yaṃ kiñci parasantakaṃ bhojanaṃ paramparabhojanāpattiṃ	1946	
PA_tika-vin08_t:1946_8	karoti. Attano santakaṃ, saṅghagaṇato laddhaṃ vā agahaṭṭhasantakaṃ vaṭṭati, nimantanato	1946	
PA_tika-vin08_t:1946_9	paṭhamaṃ nibaddhattā pana niccabhattādiparasantakampi vaṭṭatī”ti vuttaṃ.	1946	
PA_tika-vin08_t:1947	Anāpucchākathā	194	
PA_tika-vin08_t:1948_0	3. Anāpucchākathāyaṃ “pakativacanenāti ettha yaṃ dvādasahatthabbhantare ṭhitena sotuṃ	1948	
PA_tika-vin08_t:1948_1	sakkā bhaveyya, taṃ pakativacanaṃ nāma. Āpucchitabboti ‘ahaṃ itthannāmassa gharaṃ	1948	
PA_tika-vin08_t:1948_2	gacchāmī’ti vā ‘cārittakaṃ āpajjāmī’ti vā īdisena vacanena āpucchitabbo. Sesamettha	1948	
PA_tika-vin08_t:1948_3	uttānameva. Pañcannaṃ bhojanānaṃ aññatarena nimantanasādiyanaṃ, santaṃ bhikkhuṃ anāpucchā,	1948	
PA_tika-vin08_t:1948_4	bhattiyagharato aññagharappavesanaṃ, majjhanhikānatikkamo, samayassa vā āpadānaṃ	1948	
PA_tika-vin08_t:1948_5	vā abhāvoti imāni panettha pañca aṅgānī”ti sāratthadīpaniyaṃ ettakameva vuttaṃ, vimativinodaniyaṃ	1948	
PA_tika-vin08_t:1948_6	pana “pariyesitvā ārocanakiccaṃ natthīti vuttattā yo apariyesitabbo upasaṅkamituṃ	1948	
PA_tika-vin08_t:1948_7	yuttaṭṭhāne dissati, so sacepi pakativacanassa savanūpacāraṃ atikkamma ṭhito, upasaṅkamitvā	1948	
PA_tika-vin08_t:1948_8	āpucchitabbo. Tenāha ‘apica…pe… yaṃ passati, so āpucchitabbo’tiādi. Anāpattivāre	1948	
PA_tika-vin08_t:1948_9	cettha antarārāmādīnaññeva vuttattā vihārato gāmavīthiṃ anuññātakāraṇaṃ vinā atikkamantassāpi	1948	
PA_tika-vin08_t:1948_10	āpatti hoti, na pana gharūpacāraṃ atikkamantasseva. Yaṃ pana pāḷiyaṃ ‘aññassa gharūpacāraṃ	19481	
PA_tika-vin08_t:1948_11	okkamantassa…pe… paṭhamapādaṃ ummāraṃ atikkāmetī’tiādi vuttaṃ, taṃ gāme paviṭṭhaṃ	19481	
PA_tika-vin08_t:1948_12	sandhāya vuttaṃ, tathāpi aññassa gharūpacāraṃ anokkamitvā vīthimajjheneva gantvā	19481	
PA_tika-vin08_t:1948_13	icchiticchitagharadvārābhimukhe ṭhatvā manusse oloketvā gacchantassapi pācittiyameva.	19481	
PA_tika-vin08_t:1948_14	Tattha keci ‘vīthiyaṃ atikkamantassa gharūpacāragaṇanāya āpattiyo’ti vadanti. Aññe	19481	
PA_tika-vin08_t:1948_15	pana ‘yāni kulāni uddissa gato, tesaṃ gaṇanāyā’ti. Pañcannaṃ bhojanānaṃ aññatarena	19481	
PA_tika-vin08_t:1948_16	nimantanasādiyanaṃ, santaṃ bhikkhuṃ anāpucchanā, bhattiyagharato aññagharūpasaṅkamanaṃ,	19481	
PA_tika-vin08_t:1948_17	majjhanhikānatikkamo, samayāpadānaṃ abhāvoti imānettha pañca aṅgānī”ti. Vikālagāmappavesanepi	19481	
PA_tika-vin08_t:1948_18	“aparikkhittassa gāmassa upacāro adinnādāne vuttanayeneva veditabbo”ti iminā dutiyaleḍḍupāto	19481	
PA_tika-vin08_t:1948_19	idha upacāroti dasseti. Sesamettha uttānameva. Santaṃ bhikkhuṃ anāpucchanā, anuññātakāraṇābhāvo,	19481	
PA_tika-vin08_t:1948_20	vikāle gāmappavesananti imāni panettha tīṇi aṅgāni.	19482	
PA_tika-vin08_t:1949	Paṃsukūlakathā	194	
PA_tika-vin08_t:1950	4. Paṃsukūlakathāyaṃ abhinne sarīreti abbhuṇhe allasarīre. “Abbhuṇhe”ti imināpi vuttameva pariyāyabhedamantarena vibhāvetuṃ “allasarīre”ti vuttaṃ.	195	
PA_tika-vin08_t:1951_0	Visabhāgasarīreti itthisarīre. Visabhāgasarīrattā accāsannena na bhavitabbanti āha	1951	
PA_tika-vin08_t:1951_1	“sīse vā”tiādi. Vaṭṭatīti visabhāgasarīrepi attanāva vuttavidhiṃ kātuṃ sāṭakañca	1951	
PA_tika-vin08_t:1951_2	gahetuṃ vaṭṭati. Keci pana “kiñcāpi iminā sikkhāpadena anāpatti, itthirūpaṃ pana	1951	
PA_tika-vin08_t:1951_3	āmasantassa dukkaṭa”nti vadanti. “Yathākammaṃ gatoti tato petattabhāvato matabhāvaṃ	1951	
PA_tika-vin08_t:1951_4	dasseti. Abbhuṇheti āsannamaraṇatāya sarīrassa uṇhasamaṅgitaṃ dasseti, tenevāha ‘allasarīre’ti.	1951	
PA_tika-vin08_t:1951_5	Kuṇapasabhāvaṃ upagatampi bhinnameva allabhāvato bhinnattā. Visabhāgasarīreti itthisarīre.	1951	
PA_tika-vin08_t:1951_6	‘Sīse vā’tiādi adhakkhake ubbhajāṇumaṇḍale padese cittavikārappattiṃ sandhāya vuttaṃ,	1951	
PA_tika-vin08_t:1951_7	yattha katthaci anāmasantena kataṃ sukatameva. Matasarīrampi hi yena kenaci ākārena	1951	
PA_tika-vin08_t:1951_8	sañcicca phusantassa anāmāsadukkaṭamevāti vadanti, taṃ yuttameva. Na hi apārājikavatthukepi	1951	
PA_tika-vin08_t:1951_9	cittādiitthirūpe bhavantaṃ dukkaṭaṃ pārājikavatthubhūte matitthisarīre nivattatī”ti	1951	
PA_tika-vin08_t:1951_10	vimativinodaniyaṃ vutta.	19511	
PA_tika-vin08_t:1952_0	Imasmiṃ ṭhāne ācariyena avuttāpi paṃsukūlakathā paṃsukūlasāmaññena veditabbā. Sā	1952	
PA_tika-vin08_t:1952_1	hi cīvarakkhandhake evaṃ āgatā “tena kho pana samayena ye te bhikkhū gahapaticīvaraṃ	1952	
PA_tika-vin08_t:1952_2	sādiyanti, te kukkuccāyantā paṃsukūlaṃ na sādiyanti ‘ekaṃyeva bhagavatā cīvaraṃ anuññātaṃ,	1952	
PA_tika-vin08_t:1952_3	na dve’ti. Bhagavato etamatthaṃ ārocesuṃ – anujānāmi, bhikkhave, gahapaticīvaraṃ	1952	
PA_tika-vin08_t:1952_4	sādiyantena paṃsukūlampi sādiyituṃ, tadubhayenapāhaṃ, bhikkhave, santuṭṭhiṃ vaṇṇemī”ti.	1952	
PA_tika-vin08_t:1952_5	Tattha “ekaṃyeva bhagavatā cīvaraṃ anuññātaṃ, na dveti te ‘kira itarītarena cīvarenā’ti	1952	
PA_tika-vin08_t:1952_6	etassa ‘gahapatikena vā paṃsukūlena vā’ti evaṃ atthaṃ sallakkhiṃsu. Tattha pana itarītarenapīti	1952	
PA_tika-vin08_t:1952_7	appagghenapi mahagghenapi yena kenacīti attho”ti aṭṭhakathāyaṃ vutto, tasmā dhutaṅgaṃ	1952	
PA_tika-vin08_t:1952_8	asamādiyitvā vinayapaṃsukūlamattasādiyakena bhikkhunā gahapaticīvarampi sāditabbaṃ	1952	
PA_tika-vin08_t:1952_9	hoti, paṃsukūladhutaṅgadharassa pana gahapaticīvaraṃ na vaṭṭati “gahapaticīvaraṃ	1952	
PA_tika-vin08_t:1952_10	paṭikkhipāmi, paṃsukūlikaṅgaṃ samādiyāmī”ti samādānatoti daṭṭhabbaṃ.	19521	
PA_tika-vin08_t:1953_0	Tena kho pana samayena sambahulā bhikkhū kosalesu janapadesu addhānamaggappaṭipannā	1953	
PA_tika-vin08_t:1953_1	honti. Ekacce bhikkhū susānaṃ okkamiṃsu paṃsukūlāya, ekacce bhikkhū nāgamesuṃ. Ye	1953	
PA_tika-vin08_t:1953_2	te bhikkhū susānaṃ okkamiṃsu paṃsukūlāya, te paṃsukūlāni labhiṃsu. Ye te bhikkhū	1953	
PA_tika-vin08_t:1953_3	nāgamesuṃ, te evamāhaṃsu “amhākampi, āvuso, bhāgaṃ dethā”ti. Te evamāhaṃsu “na mayaṃ,	1953	
PA_tika-vin08_t:1953_4	āvuso, tumhākaṃ bhāgaṃ dassāma, kissa tumhe nāgamitthā”ti. Bhagavato etamatthaṃ ārocesuṃ	1953	
PA_tika-vin08_t:1953_5	– anujānāmi, bhikkhave, nāgamentānaṃ nākāmā bhāgaṃ dātunti. Tattha nāgamesunti yāva	1953	
PA_tika-vin08_t:1953_6	te susānato āgacchanti, tāva te na acchiṃsu, pakkamiṃsuyeva. Nākāmā bhāgaṃ dātunti	1953	
PA_tika-vin08_t:1953_7	na anicchāya dātuṃ. Yadi pana icchanti, dātabbo.	1953	
PA_tika-vin08_t:1954_0	Tena kho pana samayena sambahulā bhikkhū kosalesu janapadesu addhānamaggappaṭipannā	1954	
PA_tika-vin08_t:1954_1	honti. Ekacce bhikkhū susānaṃ okkamiṃsu paṃsukūlāya, ekacce bhikkhū āgamesuṃ. Ye	1954	
PA_tika-vin08_t:1954_2	te bhikkhū susānaṃ okkamiṃsu paṃsukūlāya, te paṃsukūlāni labhiṃsu. Ye te bhikkhū	1954	
PA_tika-vin08_t:1954_3	āgamesuṃ, te evamāhaṃsu “amhākampi, āvusā,e bhāgaṃ dethā”ti. Te evamāhaṃsu “na mayaṃ,	1954	
PA_tika-vin08_t:1954_4	āvuso, tumhākaṃ bhāgaṃ dassāma, kissa tumhe na okkamitthā”ti. Bhagavato etamatthaṃ	1954	
PA_tika-vin08_t:1954_5	ārocesuṃ – anujānāmi, bhikkhave, āgamentānaṃ akāmā bhāgaṃ dātunti.	1954	
PA_tika-vin08_t:1955_0	Tena kho pana samayena sambahulā bhikkhū kosalesu janapadesu addhānamaggappaṭipannā	1955	
PA_tika-vin08_t:1955_1	honti. Ekacce bhikkhū paṭhamaṃ susānaṃ okkamiṃsu paṃsukūlāya, ekacce bhikkhū pacchā	1955	
PA_tika-vin08_t:1955_2	okkamiṃsu. Ye te bhikkhū paṭhamaṃ susānaṃ okkamiṃsu paṃsukūlāya, te paṃsukūlāni labhiṃsu.	1955	
PA_tika-vin08_t:1955_3	Ye te bhikkhū pacchā okkamiṃsu, te na labhiṃsu. Te evamāhaṃsu “amhākampi, āvuso,	1955	
PA_tika-vin08_t:1955_4	bhāgaṃ dethā”ti. Te evamāhaṃsu “na mayaṃ, āvuso, tumhākaṃ bhāgaṃ dassāma, kissa tumhe	1955	
PA_tika-vin08_t:1955_5	pacchā okkamitthā”ti. Bhagavato etamatthaṃ ārocesuṃ – anujānāmi, bhikkhave, pacchā	1955	
PA_tika-vin08_t:1955_6	okkantānaṃ nākāmā bhāgaṃ dātunti.	1955	
PA_tika-vin08_t:1956_0	Tena kho pana samayena sambahulā bhikkhū kosalesu janapadesu addhānamaggappaṭipannā	1956	
PA_tika-vin08_t:1956_1	honti. Te sadisā susānaṃ okkamiṃsu paṃsukūlāya. Ekacce bhikkhū paṃsukūlāni labhiṃsu,	1956	
PA_tika-vin08_t:1956_2	ekacce bhikkhū na labhiṃsu. Ye te bhikkhū na labhiṃsu, te evamāhaṃsu “amhākampi,	1956	
PA_tika-vin08_t:1956_3	āvuso, bhāgaṃ dethā”ti. Te evamāhaṃsu “na mayaṃ, āvuso, tumhākaṃ bhāgaṃ dassāma,	1956	
PA_tika-vin08_t:1956_4	kissa tumhe na labhitthā”ti. Bhagavato etamatthaṃ ārocesuṃ – anujānāmi, bhikkhave,	1956	
PA_tika-vin08_t:1956_5	sadisānaṃ okkantānaṃ akāmā bhāgaṃ dātunti.	1956	
PA_tika-vin08_t:1957_0	Tattha āgamesunti upacāre acchiṃsu. Tenāha bhagavā “anujānāmi, bhikkhave, āgamentānaṃ	1957	
PA_tika-vin08_t:1957_1	akāmā bhāgaṃ dātu”nti. Upacāreti susānassa āsannappadese. Yadi pana manussā “idhāgatā	1957	
PA_tika-vin08_t:1957_2	eva gaṇhantū”ti denti, saññāṇaṃ vā katvā gacchanti “sampattā gaṇhantū”ti. Sampattānaṃ	1957	
PA_tika-vin08_t:1957_3	sabbesampi pāpuṇāti. Sace chaḍḍetvā gatā, yena gahitaṃ, so eva sāmī. Sadisā susānaṃ	1957	
PA_tika-vin08_t:1957_4	okkamiṃsūti sabbe samaṃ okkamiṃsu, ekadisāya vā okkamiṃsūtipi attho.	1957	
PA_tika-vin08_t:1958_0	Tena kho pana samayena sambahulā bhikkhū kosalesu janapadesu addhānamaggappaṭipannā	1958	
PA_tika-vin08_t:1958_1	honti. Te katikaṃ katvā susānaṃ okkamiṃsu paṃsukūlāya. Ekacce bhikkhū paṃsukūlāni	1958	
PA_tika-vin08_t:1958_2	labhiṃsu, ekacce bhikkhū na labhiṃsu. Ye te bhikkhū na labhiṃsu, te evamāhaṃsu “amhākampi,	1958	
PA_tika-vin08_t:1958_3	āvuso, bhāgaṃ dethā”ti. Te evamāhaṃsu “na mayaṃ, āvuso, tumhākaṃ bhāgaṃ dassāma,	1958	
PA_tika-vin08_t:1958_4	kissa tumhe na labhitthā”ti. Bhagavato etamatthaṃ ārocesuṃ – anujānāmi, bhikkhave,	1958	
PA_tika-vin08_t:1958_5	katikaṃ katvā okkantānaṃ akāmā bhāgaṃ dātunti. Tattha te katikaṃ katvāti “laddhaṃ	1958	
PA_tika-vin08_t:1958_6	paṃsukūlaṃ sabbe bhājetvā gaṇhissāmā”ti bahimeva katikaṃ katvā. Chaḍḍetvā gatāti	1958	
PA_tika-vin08_t:1958_7	kiñci avatvāyeva chaḍḍetvā gatā. Etena “bhikkhū gaṇhantū”ti chaḍḍite eva akāmā bhāgadānaṃ	1958	
PA_tika-vin08_t:1958_8	vihitaṃ, kevalaṃ chaḍḍite pana katikāya asati ekato bahūsu paviṭṭhesu yena gahitaṃ,	1958	
PA_tika-vin08_t:1958_9	tena akāmā bhāgo na dātabboti dasseti. Samānā disā puratthimādibhedā etesanti sadisāti	1958	
PA_tika-vin08_t:1958_10	āha “ekadisāya vā okkamiṃsū”ti.	19581	
PA_tika-vin08_t:1959	Acchinnacīvarakathā	195	
PA_tika-vin08_t:1960_0	5. Acchinnacīvarakathāyaṃ anupubbakathāti anupubbena vinicchayakathā. Sesaparikkhārānaṃ	1960	
PA_tika-vin08_t:1960_1	saddhivihārikehi gahitattā nivāsanapārupanameva avasiṭṭhanti āha “nivāsanapārupanamattaṃyeva	1960	
PA_tika-vin08_t:1960_2	haritvā”ti. Saddhivihārikānaṃ tāva āgamanassa vā anāgamanassa vā ajānanatāya vuttaṃ	1960	
PA_tika-vin08_t:1960_3	“therehi neva tāva…pe… bhuñjitabba”nti. Paresampi atthāya labhantīti attano cīvaraṃ	1960	
PA_tika-vin08_t:1960_4	dadamānā sayaṃ sākhābhaṅgena paṭicchādentīti tesaṃ atthāyapi bhañjituṃ labhanti.	1960	
PA_tika-vin08_t:1960_5	“Tiṇena vā paṇṇena vā paṭicchādetvā āgantabba”nti vacanato īdisesu bhūtagāmapātabyatāpi	1960	
PA_tika-vin08_t:1960_6	anuññātāyeva hotīti āha “neva bhūtagāmapātabyatāya pācittiyaṃ hotī”ti. Na tesaṃ dhāraṇe	1960	
PA_tika-vin08_t:1960_7	dukkaṭanti tesaṃ titthiyadhajānaṃ dhāraṇepi dukkaṭaṃ natthi.	1960	
PA_tika-vin08_t:1961_0	Yāni ca nesaṃ vatthāni dentīti sambandho. Therānaṃ sayameva dinnattā vuttaṃ “acchinnacīvaraṭṭhāne	1961	
PA_tika-vin08_t:1961_1	ṭhitattā”ti. Yadi laddhiṃ gaṇhāti, titthiyapakkantako nāma hoti. Tasmā vuttaṃ “laddhiṃ	1961	
PA_tika-vin08_t:1961_2	aggahetvā”ti. “No ce hoti, saṅghassa vihāracīvaraṃ vā…pe… āpatti dukkaṭassā”ti iminā	1961	
PA_tika-vin08_t:1961_3	antarāmagge paviṭṭhavihārato nikkhamitvā aññattha attano abhirucitaṭṭhānaṃ gacchantassa	1961	
PA_tika-vin08_t:1961_4	dukkaṭaṃ vuttaṃ, iminā ca “yaṃ āvāsaṃ paṭhamaṃ upagacchatī”ti vuttaṃ antarāmagge	1961	
PA_tika-vin08_t:1961_5	ṭhitavihārampi sace naggo hutvā gacchati, dukkaṭamevāti veditabbaṃ. Yadi evaṃ tattha	1961	
PA_tika-vin08_t:1961_6	kasmā na vuttanti ce? Anokāsattā. Tattha hi “anujānāmi, bhikkhave, acchinnacīvarassa	1961	
PA_tika-vin08_t:1961_7	vā…pe… cīvaraṃ viññāpetu”nti iminā sambandhena saṅghikampi cīvaraṃ nivāsetuṃ pārupituñca	1961	
PA_tika-vin08_t:1961_8	anujānanto “yaṃ āvāsaṃ paṭhamaṃ…pe… gahetvā pārupitu”nti āha, tasmā tattha anokāsattā dukkaṭaṃ na vuttaṃ.	1961	
PA_tika-vin08_t:1962_0	Vihāracīvaranti senāsanacīvaraṃ. Cimilikāhīti paṭapilotikāhi. Tassa uparīti bhūmattharaṇassa	1962	
PA_tika-vin08_t:1962_1	upari. Videsagatenāti aññaṃ cīvaraṃ alabhitvā videsagatena. Ekasmiṃ…pe… ṭhapetabbanti	1962	
PA_tika-vin08_t:1962_2	ettha sesena gahetvā āgatattā ṭhapentena ca saṅghikaparibhogavaseneva ṭhapitattā	1962	
PA_tika-vin08_t:1962_3	aññasmiṃ senāsane niyamitampi aññattha ṭhapetuṃ vaṭṭatīti vadanti. Paribhogenevāti	1962	
PA_tika-vin08_t:1962_4	aññaṃ cīvaraṃ alabhitvā paribhuñjanena.	1962	
PA_tika-vin08_t:1963_0	Paribhogajiṇṇanti yathā tena cīvarena sarīraṃ paṭicchādetuṃ na sakkā, evaṃ jiṇṇaṃ.	1963	
PA_tika-vin08_t:1963_1	Kappiyavohārenāti kayavikkayāpattito mocanatthaṃ vuttaṃ. “Viññāpentassā”ti imasseva	1963	
PA_tika-vin08_t:1963_2	atthaṃ vibhāveti “cetāpentassa parivattāpentassā”ti. Attano dhanena hi viññāpanaṃ	1963	
PA_tika-vin08_t:1963_3	nāma parivattanamevāti adhippāyo. Saṅghavasena pavāritānaṃ viññāpane vattaṃ dasseti	1963	
PA_tika-vin08_t:1963_4	“pamāṇameva vaṭṭatī”ti. Saṅghavasena hi pavārite sabbesaṃ sādhāraṇattā adhikaṃ viññāpetuṃ	1963	
PA_tika-vin08_t:1963_5	na vaṭṭati. Yaṃ yaṃ pavāretīti yaṃ yaṃ cīvarādiṃ dassāmīti pavāreti. Viññāpanakiccaṃ	1963	
PA_tika-vin08_t:1963_6	natthīti vinā viññattiyā dīyamānattā viññāpetvā kiṃ karissatīti adhippāyo. Aññassatthāyāti	1963	
PA_tika-vin08_t:1963_7	etthapi “ñātakānaṃ pavāritāna”nti idaṃ anuvattatiyevāti āha “attano ñātakapavārite”tiādi.	1963	
PA_tika-vin08_t:1963_8	Vikappanupagacīvaratā, samayābhāvo, aññātakaviññatti, tāya ca paṭilābhoti imānettha cattāri aṅgāni.	1963	
PA_tika-vin08_t:1964_0	Vimativinodaniyaṃ pana pāḷiyaṃ dhammanimantanāti samaṇesu vattabbācāradhammamattavasena	1964	
PA_tika-vin08_t:1964_1	nimantanā, dātukāmatāya katanimantanā na hotīti attho. Teneva “viññāpessatī”ti vuttaṃ.	1964	
PA_tika-vin08_t:1964_2	Aññātakaappavāritato hi viññatti nāma hoti.	1964	
PA_tika-vin08_t:1965_0	“Tiṇena vā paṇṇena vā paṭicchādetvā āgantabba”nti iminā bhūtagāmavikopanaṃ anuññātanti	1965	
PA_tika-vin08_t:1965_1	āha “nevabhūtagāmapātabyatāyā”tiādi. Paṭhamaṃ suddhacittena liṅgaṃ gahetvā pacchā	1965	
PA_tika-vin08_t:1965_2	laddhiṃ gaṇhantopi titthiyapakkantako evāti āha “nivāsetvāpi laddhi na gahetabbā”ti.	1965	
PA_tika-vin08_t:1966_0	Yaṃ āvāsaṃ paṭhamaṃ upagacchatīti etthapi vihāracīvarādiatthāya pavisantenapi tiṇādīhi	1966	
PA_tika-vin08_t:1966_1	paṭicchādetvāva gantabbaṃ, “na tveva naggena āgantabba”nti sāmaññato dukkaṭassa vuttattā.	1966	
PA_tika-vin08_t:1966_2	Cimilikāhīti paṭapilotikāhi. Paribhogenevāti aññaṃ cīvaraṃ alabhitvā paribhuñjanena.	1966	
PA_tika-vin08_t:1966_3	Paribhogajiṇṇanti yathā taṃ cīvaraṃ paribhuñjiyamānaṃ obhaggavibhaggatāya asāruppaṃ hoti, evaṃ jiṇṇaṃ.	1966	
PA_tika-vin08_t:1967_0	Aññassatthāyāti etthapi “ñātakānaṃ pavāritāna”nti idaṃ anuvattatevāti āha “attano	1967	
PA_tika-vin08_t:1967_1	ñātakapavārite”tiādi. Idha pana aññassa acchinnanaṭṭhacīvarassa atthāya aññātakaappavārite	1967	
PA_tika-vin08_t:1967_2	viññāpentassa nissaggiyena anāpattīti attho gahetabbo, itarathā “ñātakānaṃ pavāritāna”nti	1967	
PA_tika-vin08_t:1967_3	iminā viseso na bhaveyya, teneva anantarasikkhāpade vakkhati “aṭṭhakathāsu pana ñātakapavāritaṭṭhāne…pe…	1967	
PA_tika-vin08_t:1967_4	pamāṇameva vaṭṭatīti vuttaṃ, taṃ pāḷiyā na sametī”ti ca “yasmā panidaṃ sikkhāpadaṃ	1967	
PA_tika-vin08_t:1967_5	aññassatthāya viññāpanavatthusmiṃyeva paññattaṃ, tasmā idha ‘aññassatthāyā’ti na	1967	
PA_tika-vin08_t:1967_6	vutta”nti ca. Vikappanupagacīvaratā, samayābhāvo, aññātakaviññatti, tāya ca paṭilābhoti	1967	
PA_tika-vin08_t:1967_7	imānettha cattāri aṅgāni.	1967	
PA_tika-vin08_t:1968_0	“Tañce aññātako gahapati vā gahapatānī vā bahūhi cīvarehi abhihaṭṭhuṃ pavāreyya,	1968	
PA_tika-vin08_t:1968_1	santaruttaraparamaṃ tena bhikkhunā tato cīvaraṃ sāditabbaṃ, tato ce uttari sādiyeyya,	1968	
PA_tika-vin08_t:1968_2	nissaggiyaṃ pācittiya”nti imasmiṃ taduttarisikkhāpade abhihaṭṭhunti ettha abhīti	1968	
PA_tika-vin08_t:1968_3	upasaggo, haritunti attho, gaṇhitunti vuttaṃ hoti. Pavāreyyāti icchāpeyya, icchaṃ	1968	
PA_tika-vin08_t:1968_4	ruciṃ uppādeyya vadeyya nimanteyyāti attho. Abhihaṭṭhuṃ pavārentena pana yathā vattabbaṃ.	1968	
PA_tika-vin08_t:1968_5	Taṃ ākāraṃ dassetuṃ “yāvattakaṃ icchasi, tāvattakaṃ gaṇhāhī”ti evamassa padabhājanaṃ	1968	
PA_tika-vin08_t:1968_6	vuttaṃ. Atha vā yathā “nekkhammaṃ daṭṭhu khemato”ti ettha disvāti attho, evamidhapi	1968	
PA_tika-vin08_t:1968_7	abhihaṭṭhuṃ pavāreyyāti abhiharitvā pavāreyyāti attho. Tattha kāyābhihāro vācābhihāroti	1968	
PA_tika-vin08_t:1968_8	duvidho abhihāro. Kāyena vā hi vatthādīni abhiharitvā pādamūle ṭhapetvā “yattakaṃ	1968	
PA_tika-vin08_t:1968_9	icchasi, tattakaṃ gaṇhāhī”ti vadanto pavāreyya, vācāya vā “amhākaṃ dussakoṭṭhāgāraṃ	1968	
PA_tika-vin08_t:1968_10	paripuṇṇaṃ, yattakaṃ icchasi, tattakaṃ gaṇhāhī”ti vadanto pavāreyya, tadubhayampi	19681	
PA_tika-vin08_t:1968_11	ekajjhaṃ katvā “abhihaṭṭhuṃ pavāreyyā”ti vuttaṃ.	19681	
PA_tika-vin08_t:1969_0	Santaruttaraparamanti saantaraṃ uttaraṃ paramaṃ assa cīvarassāti santaruttaraparamaṃ,	1969	
PA_tika-vin08_t:1969_1	nivāsanena saddhiṃ pārupanaṃ ukkaṭṭhaparicchedo assāti vuttaṃ hoti. Tato cīvaraṃ	1969	
PA_tika-vin08_t:1969_2	sāditabbanti tato abhihaṭacīvarato ettakaṃ cīvaraṃ gahetabbaṃ, na ito paranti attho.	1969	
PA_tika-vin08_t:1969_3	Yasmā pana acchinnasabbacīvarena tecīvarikeneva bhikkhunā evaṃ paṭipajjitabbaṃ, aññena	1969	
PA_tika-vin08_t:1969_4	aññathāpi, tasmā taṃ vibhāgaṃ dassetuṃ “sace tīṇi naṭṭhāni hontī”tiādinā nayenassa	1969	
PA_tika-vin08_t:1969_5	padabhājanaṃ vuttaṃ.	1969	
PA_tika-vin08_t:1970_0	Tatrāyaṃ vinicchayo – yassa tīṇi naṭṭhāni, tena dve sāditabbāni, ekaṃ nivāsetvā ekaṃ	1970	
PA_tika-vin08_t:1970_1	pārupitvā aññaṃ sabhāgaṭṭhānato pariyesissati. Yassa dve naṭṭhāni, tena ekaṃ sāditabbaṃ.	1970	
PA_tika-vin08_t:1970_2	Sace pakatiyāva santaruttarena carati, dve sāditabbāni, evaṃ ekaṃ sādiyanteneva samo	1970	
PA_tika-vin08_t:1970_3	bhavissati. Yassa tīsu ekaṃ naṭṭhaṃ, na sāditabbaṃ. Yassa pana dvīsu ekaṃ naṭṭhaṃ,	1970	
PA_tika-vin08_t:1970_4	ekaṃ sāditabbaṃ. Yassa ekaṃyeva hoti, tañca naṭṭhaṃ, dve sāditabbāni. Bhikkhuniyā	1970	
PA_tika-vin08_t:1970_5	pana pañcasupi naṭṭhesu dve sāditabbāni, catūsu naṭṭhesu ekaṃ sāditabbaṃ, tīsu naṭṭhesu	1970	
PA_tika-vin08_t:1970_6	kiñci na sāditabbaṃ, ko pana vādo dvīsu vā ekasmiṃ vā. Yena kenaci hi santaruttaraparamatāya	1970	
PA_tika-vin08_t:1970_7	ṭhātabbaṃ, tato uttari na labbhatīti idamettha lakkhaṇaṃ.	1970	
PA_tika-vin08_t:1971_0	Sesakaṃ āharissāmīti dve cīvarāni katvā sesaṃ puna āharissāmīti attho. Na acchinnakāraṇāti	1971	
PA_tika-vin08_t:1971_1	bāhusaccādiguṇavasena denti. Ñātakānantiādīsu ñātakānaṃ dentānaṃ sādiyantassa, pavāritānaṃ	1971	
PA_tika-vin08_t:1971_2	dentānaṃ sādiyantassa, attano dhanena sādiyantassa anāpattīti attho. Aṭṭhakathāsu	1971	
PA_tika-vin08_t:1971_3	pana “ñātakapavāritaṭṭhāne pakatiyā bahumpi vaṭṭati, acchinnakāraṇā pamāṇameva vaṭṭatī”ti	1971	
PA_tika-vin08_t:1971_4	vuttaṃ, taṃ pāḷiyā na sameti. Yasmā panidaṃ sikkhāpadaṃ aññassatthāya viññāpanavatthusmiṃyeva	1971	
PA_tika-vin08_t:1971_5	paññattaṃ, tasmā idha “aññassatthāyā”ti na vuttaṃ. Sesaṃ uttānatthameva. Samuṭṭhānādīsu	1971	
PA_tika-vin08_t:1971_6	idampi chasamuṭṭhānaṃ, kiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammavacīkammaṃ,	1971	
PA_tika-vin08_t:1971_7	ticittaṃ, tivedananti.	1971	
PA_tika-vin08_t:1972_0	Sattame pāḷiyaṃ paggāhikasālanti dussavāṇijakānaṃ āpaṇaṃ, “paggāhitasāla”ntipi paṭhanti.	1972	
PA_tika-vin08_t:1972_1	Abhīti upasaggoti tassa visesatthābhāvaṃ dasseti. Tenāha “haritunti attho”ti. Varasaddassa	1972	
PA_tika-vin08_t:1972_2	icchāyaṃ vattamānattā āha “icchāpeyyā”ti. Daṭṭhu khematoti ettha gāthābandhavasena	1972	
PA_tika-vin08_t:1972_3	anunāsikalopo daṭṭhabbo. Saantaranti antaravāsakasahitaṃ. Uttaranti uttarāsaṅgaṃ.	1972	
PA_tika-vin08_t:1972_4	Assa cīvarassāti sāditabbacīvarassa. Acchinnasabbacīvarenāti acchinnāni sabbāni tīṇi	1972	
PA_tika-vin08_t:1972_5	cīvarāni assāti acchinnasabbacīvaro, tenāti attho. Yassa hi acchindanasamaye tīṇi	1972	
PA_tika-vin08_t:1972_6	cīvarāni sannihitāni honti, tāni sabbāni acchinnānīti so “acchinnasabbacīvaro”ti	1972	
PA_tika-vin08_t:1972_7	vuccati. Teneva “acchinnasabbacīvarena tecīvarikenā”ti vuttaṃ. Tecīvarikenāti hi	1972	
PA_tika-vin08_t:1972_8	acchindanasamaye ticīvarassa sannihitabhāvaṃ sandhāya vuttaṃ, na pana vinaye tecīvarikābhāvaṃ,	1972	
PA_tika-vin08_t:1972_9	dhutaṅgatecīvarikabhāvaṃ vā sandhāya. Evaṃ paṭipajjitabbanti “santaruttaraparamaṃ	1972	
PA_tika-vin08_t:1972_10	tena bhikkhunā tato cīvaraṃ sāditabba”nti vuttavidhinā paṭipajjitabbaṃ. Aññenāti	19721	
PA_tika-vin08_t:1972_11	acchinnaasabbacīvarena. Yassa tīsu cīvaresu ekaṃ vā dve vā cīvarāni acchinnāni honti,	19721	
PA_tika-vin08_t:1972_12	tenāti attho. Aññathāpīti “santaruttaraparama”nti vuttavidhānato aññathāpi. Yassa	19721	
PA_tika-vin08_t:1972_13	hi tīsu dve cīvarāni acchinnāni honti, ekaṃ sāditabbaṃ, ekasmiṃ acchinne na sāditabbanti	19721	
PA_tika-vin08_t:1972_14	na tassa santaruttaraparamasādiyanaṃ sambhavati. Ayameva ca attho padabhājanena vibhāvito.	19721	
PA_tika-vin08_t:1972_15	Tenāha “taṃ vibhāgaṃ dassetu”nti.	19721	
PA_tika-vin08_t:1973_0	Keci pana “tecīvarikenāti vuttattā ticīvaraṃ parikkhāracoḷavasena adhiṭṭhahitvā paribhuñjato	1973	
PA_tika-vin08_t:1973_1	tasmiṃ naṭṭhe bahūnipi gahetuṃ labhatī”ti vadanti, taṃ na gahetabbaṃ. Padabhājanassa	1973	
PA_tika-vin08_t:1973_2	hi adhippāyaṃ dassentena yasmā pana “acchinnasabbacīvarena…pe… taṃ vibhāgaṃ dassetu”nti	1973	
PA_tika-vin08_t:1973_3	vuttaṃ, padabhājane ca na tādiso attho upalabbhati, tasmā taṃ na gahetabbameva. Yampi	1973	
PA_tika-vin08_t:1973_4	mātikāṭṭhakathāyaṃ vuttaṃ “yassa adhiṭṭhitaticīvarassa tīṇi naṭṭhānī”ti, tatthapi	1973	
PA_tika-vin08_t:1973_5	adhiṭṭhitaggahaṇaṃ sarūpakathanamattanti gahetabbaṃ, na pana ticīvarādhiṭṭhānena	1973	
PA_tika-vin08_t:1973_6	adhiṭṭhitacīvarassevāti evamattho gahetabbo pāḷiyaṃ aṭṭhakathāyañca tathā atthassāsambhavato.	1973	
PA_tika-vin08_t:1973_7	Na hi ticīvarādhiṭṭhānena adhiṭṭhitacīvarasseva idaṃ sikkhāpadaṃ paññattanti sakkā	1973	
PA_tika-vin08_t:1973_8	viññātuṃ. Purimasikkhāpadena hi acchinnacīvarassa aññātakaviññattiyā anuññātattā	1973	
PA_tika-vin08_t:1973_9	pamāṇaṃ ajānitvā viññāpanavatthusmiṃ pamāṇato sādiyanaṃ anujānantena bhagavatā idaṃ	1973	
PA_tika-vin08_t:1973_10	sikkhāpadaṃ paññattaṃ, tasmā parikkhāracoḷikassa bahumpi sādituṃ vaṭṭatīti ayamattho	19731	
PA_tika-vin08_t:1973_11	neva pāḷiyā sameti, na ca bhagavato adhippāyaṃ anulometi.	19731	
PA_tika-vin08_t:1974_0	Yassa tīṇi naṭṭhāni, tena dve sāditabbānīti ettha yassa ticīvarato adhikampi cīvaraṃ	1974	
PA_tika-vin08_t:1974_1	aññattha ṭhitaṃ atthi, tadā tassa cīvarassa alabbhanīyabhāvato tenapi sādituṃ vaṭṭatīti	1974	
PA_tika-vin08_t:1974_2	veditabbaṃ. Pakatiyāva santaruttarena caratīti sāsaṅkasikkhāpadavasena vā avippavāsasammutivasena	1974	
PA_tika-vin08_t:1974_3	vā tatiyassa alābhena vā carati. “Dve naṭṭhānī”ti adhikārattā vuttaṃ “dve sāditabbānī”ti.	1974	
PA_tika-vin08_t:1974_4	Ekaṃ sādiyanteneva samo bhavissatīti tiṇṇaṃ cīvarānaṃ dvīsu naṭṭhesu ekaṃ sādiyantena	1974	
PA_tika-vin08_t:1974_5	samo bhavissati ubhinnampi santaruttaraparamatāya avaṭṭhānato. Yassa ekaṃyeva hotīti	1974	
PA_tika-vin08_t:1974_6	aññena kenaci kāraṇena vinaṭṭhasesacīvaraṃ sandhāya vuttaṃ.	1974	
PA_tika-vin08_t:1975_0	“Sesakaṃ tumheva hotūti dentī”ti vuttattā “pamāṇayuttaṃ gaṇhissāma, sesakaṃ āharissāmā”ti	1975	
PA_tika-vin08_t:1975_1	vatvā gahetvā gamanasamayepi “sesakampi tumhākaṃyeva hotū”ti vadanti, laddhakappiyameva.	1975	
PA_tika-vin08_t:1975_2	Pavāritānanti acchinnakālato pubbeyeva pavāritānaṃ. Pāḷiyā na sametīti santaruttaraparamato	1975	
PA_tika-vin08_t:1975_3	uttari sādiyane anāpattidassanatthaṃ “anāpatti ñātakānaṃ pavāritāna”nti vuttattā	1975	
PA_tika-vin08_t:1975_4	na sameti. Santaruttaraparamaṃ sādiyantassa hi āpattippasaṅgoyeva natthi, sati ca	1975	
PA_tika-vin08_t:1975_5	sikkhāpadena āpattippasaṅge anāpatti yuttā dassetunti adhippāyo. Keci pana “pamāṇameva	1975	
PA_tika-vin08_t:1975_6	vaṭṭatīti idaṃ sallekhadassanatthaṃ vutta”nti vadanti.	1975	
PA_tika-vin08_t:1976_0	Yasmā panidaṃ…pe… na vuttanti etthāyamadhippāyo – “aññassatthāyā”ti vuccamāne aññesaṃ	1976	
PA_tika-vin08_t:1976_1	atthāya pamāṇaṃ atikkamitvāpi gaṇhituṃ vaṭṭatīti āpajjati, tañca aññassatthāya viññāpanavatthusmiṃ	1976	
PA_tika-vin08_t:1976_2	paññattattā vatthunā saṃsandiyamānaṃ na sameti. Na hi yaṃ vatthuṃ nissāya sikkhāpadaṃ	1976	
PA_tika-vin08_t:1976_3	paññattaṃ, tasmiṃyeva anāpattivacanaṃ yuttanti. Gaṇṭhipadesu pana tīsupi “imassa	1976	
PA_tika-vin08_t:1976_4	sikkhāpadassa attano sādiyanapaṭibaddhatāvasena pavattattā ‘aññassatthāyā’ti vattuṃ	1976	
PA_tika-vin08_t:1976_5	okāsoyeva natthi, tasmā na vutta”nti kathitaṃ. Idha “aññassatthāyā”ti avuttattā aññesaṃ	1976	
PA_tika-vin08_t:1976_6	atthāya ñātakapavāritesu adhikaṃ viññāpentassa āpattīti ce? Na, tattha purimasikkhāpadeneva	1976	
PA_tika-vin08_t:1976_7	anāpattisiddhito. Tatuttaritā, acchinnādikāraṇatā, aññātakaviññatti, tāya ca paṭilābhoti	1976	
PA_tika-vin08_t:1976_8	imānettha cattāri aṅgāni.	1976	
PA_tika-vin08_t:1977_0	Vimativinodaniyaṃ pana “pāḷiyaṃ paggāhikasālanti dussāpaṇaṃ. Tañhi vāṇijakehi dussāni	1977	
PA_tika-vin08_t:1977_1	paggahetvā dassanaṭṭhānatāya ‘paggāhikasālā’ti vuccati. Assa cīvarassāti sāditabbacīvarassa.	1977	
PA_tika-vin08_t:1977_2	Tecīvarikenāti iminā acchinnaticīvarato aññassa vihārādīsu nihitassa cīvarassa abhāvaṃ	1977	
PA_tika-vin08_t:1977_3	dasseti. Yadi bhaveyya, viññāpetuṃ na vaṭṭeyya, tāvakālikaṃ nivāsetvā attano cīvaraṃ	1977	
PA_tika-vin08_t:1977_4	gahetabbaṃ. Tāvakālikampi alabhantassa bhūtagāmavikopanaṃ katvā tiṇapaṇṇehi chadanaṃ	1977	
PA_tika-vin08_t:1977_5	viya viññāpanampi vaṭṭati eva. Aññenāti acchinnaasabbacīvarena. ‘Dve naṭṭhānī’ti	1977	
PA_tika-vin08_t:1977_6	adhikārato vuttaṃ ‘dve sāditabbānī’ti. Pāḷiyā na sametīti ‘anāpatti ñātakānaṃ pavāritāna’nti	1977	
PA_tika-vin08_t:1977_7	imāya pāḷiyā na sameti tatuttari viññāpanaāpattippasaṅge eva vuttattā. Aññassatthāyāti	1977	
PA_tika-vin08_t:1977_8	na vuttanti idaṃ aññassatthāya tatuttari viññāpane nissaggiyaṃ pācittiyaṃ hotīti	1977	
PA_tika-vin08_t:1977_9	imamatthaṃ dīpeti. Tañca pācittiyaṃ yesaṃ atthāya viññāpeti, tesaṃ vā siyā viññāpakasseva	1977	
PA_tika-vin08_t:1977_10	vā, na tāva tesaṃ, tehi aviññāpitattā, nāpi viññāpakassa, attānaṃ uddissa aviññattattā.	19771	
PA_tika-vin08_t:1977_11	Tasmā aññassatthāya viññāpentassapi nissaggiyaṃ pācittiyaṃ na dissati. Pāḷiyaṃ pana	19771	
PA_tika-vin08_t:1977_12	imassa sikkhāpadassa attano sādiyanapaṭibaddhatāvasena pavattattā ‘aññassatthāyā’ti	19771	
PA_tika-vin08_t:1977_13	anāpattivāre na vuttanti vadanti, tañca yuttaṃ viya dissati, vīmaṃsitvā gahetabbaṃ.	19771	
PA_tika-vin08_t:1977_14	Tatuttaricīvaratā, acchinnādikāraṇatā, aññātakaviññatti, tāya ca paṭilābhoti imānettha cattāri aṅgānī”ti.	19771	
PA_tika-vin08_t:1978_0	Idaṃ tatuttarisikkhāpadavinicchayaṃ ācariyena avuttampi acchinnacīvarādhikāreyeva	1978	
PA_tika-vin08_t:1978_1	pavattattā amhehi gahitaṃ, aññātakaviññattisikkhāpadassa samayesu acchinnacīvarakāle	1978	
PA_tika-vin08_t:1978_2	aññātakānaṃ viññāpetabbabhāvo bhagavatā vutto, tehi dinnacīvarassa mattaso gahitabhāvo	1978	
PA_tika-vin08_t:1978_3	tatuttarisikkhāpadena vutto. Tasmā acchinnacīvaraadhikāroyeva hotīti.	1978	
PA_tika-vin08_t:1979	Cīvaraacchindanavinicchayakathā	197	
PA_tika-vin08_t:1980_0	Ito paraṃ acchindanasāmaññena cīvaraacchindanavinicchayaṃ vakkhāma – tattha yampi	1980	
PA_tika-vin08_t:1980_1	tyāhanti yampi te ahaṃ. So kira “mama pattacīvaraupāhanapaccattharaṇāni vahanto mayā	1980	
PA_tika-vin08_t:1980_2	saddhiṃ cārikaṃ pakkamissatī”ti adāsi. Tenevamāha “mayā saddhiṃ janapadacārikaṃ pakkamissatī”ti.	1980	
PA_tika-vin08_t:1980_3	Acchindīti balakkārena aggahesi, sakasaññāya gahitattā panassa pārājikaṃ natthi,	1980	
PA_tika-vin08_t:1980_4	kilametvā gahitattā āpatti paññattā.	1980	
PA_tika-vin08_t:1981_0	Sayaṃ acchindati, nissaggiyaṃ pācittiyanti ekaṃ cīvaraṃ ekābaddhāni ca bahūni acchindato	1981	
PA_tika-vin08_t:1981_1	ekā āpatti, ekato abaddhāni visuṃ visuṃ ṭhitāni bahūni acchindato, “saṅghāṭiṃ āhara,	1981	
PA_tika-vin08_t:1981_2	uttarāsaṅgaṃ āharā”ti evaṃ āharāpayato ca vatthugaṇanāya āpattiyo. “Mayā dinnāni	1981	
PA_tika-vin08_t:1981_3	sabbāni āharā”ti vadatopi ekavacaneneva sambahulā āpattiyo.	1981	
PA_tika-vin08_t:1982_0	Aññaṃ āṇāpeti, āpatti dukkaṭassāti “cīvaraṃ gaṇhā”ti āṇāpeti, ekaṃ dukkaṭaṃ. Āṇatto	1982	
PA_tika-vin08_t:1982_1	bahūni gaṇhāti, ekaṃ pācittiyaṃ. “Saṅghāṭiṃ gaṇha, uttarāsaṅgaṃ gaṇhā”ti vadato vācāya	1982	
PA_tika-vin08_t:1982_2	vācāya dukkaṭaṃ. “Mayā dinnāni sabbāni gaṇhā”ti vadato ekavācāya sambahulā āpattiyo.	1982	
PA_tika-vin08_t:1983_0	Aññaṃ parikkhāranti vikappanupagapacchimaṃ cīvaraṃ ṭhapetvā yaṃ kiñci antamaso sūcimpi.	1983	
PA_tika-vin08_t:1983_1	Veṭhetvā ṭhapitasūcīsupi vatthugaṇanāya dukkaṭāni. Sithilaveṭhitāsu evaṃ. Gāḷhaṃ	1983	
PA_tika-vin08_t:1983_2	katvā baddhāsu pana ekameva dukkaṭanti mahāpaccariyaṃ vuttaṃ. Sūcighare pakkhittāsupi	1983	
PA_tika-vin08_t:1983_3	eseva nayo. Thavikāya pakkhipitvā sithilabaddhagāḷhabaddhesu tikaṭukādīsu bhesajjesupi eseva nayo.	1983	
PA_tika-vin08_t:1984_0	So vā detīti “bhante, tumhākaṃyeva idaṃ sāruppa”nti evaṃ vā deti. Atha vā pana “āvuso,	1984	
PA_tika-vin08_t:1984_1	mayaṃ tuyhaṃ ‘vattapaṭipattiṃ karissati, amhākaṃ santike upajjhaṃ gaṇhissati, dhammaṃ	1984	
PA_tika-vin08_t:1984_2	pariyāpuṇissatī’ti cīvaraṃ adamhā, sodāni tvaṃ na vattaṃ karosi, na upajjhaṃ gaṇhāsi,	1984	
PA_tika-vin08_t:1984_3	na dhammaṃ pariyāpuṇāsī”ti evamādīhi vutto “bhante, cīvaratthāya maññe bhaṇatha,	1984	
PA_tika-vin08_t:1984_4	idaṃ vo cīvara”nti deti, evampi so vā deti. Disāpakkantaṃ vā pana daharaṃ “nivattetha	1984	
PA_tika-vin08_t:1984_5	na”nti bhaṇati, so na nivattati. “Cīvaraṃ gahetvā rundhathā”ti evaṃ ce nivattati,	1984	
PA_tika-vin08_t:1984_6	sādhu. Sace “pattacīvaratthāya maññe tumhe bhaṇatha, gaṇhatha na”nti deti, evampi	1984	
PA_tika-vin08_t:1984_7	soyeva deti. Vibbhantaṃ vā disvā “mayaṃ tuyhaṃ ‘vattaṃ karissatī’ti pattacīvaraṃ	1984	
PA_tika-vin08_t:1984_8	adamhā, sodāni tvaṃ vibbhamitvā carasī”ti vadati, itaro “gaṇhatha tumhākaṃ pattacīvara”nti	1984	
PA_tika-vin08_t:1984_9	deti, evampi so vā deti. “Mama santike upajjhaṃ gaṇhantasseva te demi, aññattha gaṇhantassa	1984	
PA_tika-vin08_t:1984_10	na demi. Vattaṃ karontasseva demi, akarontassa na demi. Dhammaṃ pariyāpuṇantasseva	19841	
PA_tika-vin08_t:1984_11	demi, apariyāpuṇantassa na demi. Avibbhamantasseva demi, vibbhamantassa na demī”ti	19841	
PA_tika-vin08_t:1984_12	evaṃ pana dātuṃ na vaṭṭati, dadato dukkaṭaṃ, āharāpetuṃ pana vaṭṭati. Cajitvā dinnaṃ	19841	
PA_tika-vin08_t:1984_13	acchinditvā gaṇhanto bhaṇḍagghena kāretabbo. Sesamettha uttānameva. Ayaṃ samantapāsādikato uddhaṭavinicchayo.	19841	
PA_tika-vin08_t:1985_0	Yampi tyāhanti ettha yanti kāraṇavacanaṃ, tasmā evamettha sambandho veditabbo – “mayā	1985	
PA_tika-vin08_t:1985_1	saddhiṃ janapadacārikaṃ pakkamissatīti yaṃ kāraṇaṃ nissāya ahaṃ te, āvuso, cīvaraṃ	1985	
PA_tika-vin08_t:1985_2	adāsiṃ, taṃ na karosī”ti kupito anattamano acchindīti. Yanti vā cīvaraṃ parāmasati.	1985	
PA_tika-vin08_t:1985_3	Tattha “mayā saddhiṃ janapadacārikaṃ pakkamissatīti yampi te ahaṃ cīvaraṃ adāsiṃ,	1985	
PA_tika-vin08_t:1985_4	taṃ cīvaraṃ gaṇhissāmī”ti kupito anattamano acchindīti sambandhitabbaṃ.	1985	
PA_tika-vin08_t:1986_0	Āṇatto bahūni gaṇhāti, ekaṃ pācittiyanti “cīvaraṃ gaṇhā”ti āṇattiyā ekacīvaravisayattā	1986	
PA_tika-vin08_t:1986_1	ekameva pācittiyaṃ. Vācāya vācāya dukkaṭanti ettha acchinnesu vatthugaṇanāya pācittiyāni.	1986	
PA_tika-vin08_t:1986_2	Ekavācāya sambahulā āpattiyoti idaṃ acchinnesu vatthugaṇanāya āpajjitabbaṃ pācittiyāpattiṃ	1986	
PA_tika-vin08_t:1986_3	sandhāya vuttaṃ, āṇattiyā āpajjitabbaṃ pana dukkaṭaṃ ekameva.	1986	
PA_tika-vin08_t:1987	Evanti iminā “vatthugaṇanāya dukkaṭānī”ti idaṃ parāmasati. Eseva nayoti sithilaṃ gāḷhañca pakkhittāsu āpattiyā bahuttaṃ ekattañca atidisati.	198	
PA_tika-vin08_t:1988_0	Āvuso mayantiādīsu gaṇhitukāmatāya evaṃ vuttepi teneva dinnattā anāpatti. Amhākaṃ	1988	
PA_tika-vin08_t:1988_1	santike upajjhaṃ gaṇhissatīti idaṃ sāmaṇerassapi dānaṃ dīpeti, tasmā kiñcāpi pāḷiyaṃ	1988	
PA_tika-vin08_t:1988_2	“bhikkhussa sāmaṃ cīvaraṃ datvā”ti vuttaṃ, tathāpi anupasampannakāle datvāpi upasampannakāle	1988	
PA_tika-vin08_t:1988_3	acchindantassa pācittiyamevāti veditabbaṃ. Acchindanasamaye upasampannabhāvoyeva	1988	
PA_tika-vin08_t:1988_4	hettha pamāṇaṃ. Detīti tuṭṭho vā kupito vā deti. Ruddhathāti nivāretha. Evaṃ pana	1988	
PA_tika-vin08_t:1988_5	dātuṃ na vaṭṭatīti ettha evaṃ dinnaṃ na tāva “tassa santaka”nti anadhiṭṭhahitvāva	1988	
PA_tika-vin08_t:1988_6	paribhuñjitabbanti veditabbaṃ. Āharāpetuṃ pana vaṭṭatīti evaṃ dinnaṃ bhatisadisattā	1988	
PA_tika-vin08_t:1988_7	āharāpetuṃ vaṭṭati. Cajitvā dinnanti vuttanayena adatvā anapekkhena hutvā tasseva	1988	
PA_tika-vin08_t:1988_8	dinnaṃ. Bhaṇḍagghena kāretabboti sakasaññāya vinā gaṇhanto bhaṇḍaṃ agghāpetvā āpattiyā	1988	
PA_tika-vin08_t:1988_9	kāretabbo. Vikappanupagapacchimacīvaratā, sāmaṃ dinnatā, sakasaññitā, upasampannatā,	1988	
PA_tika-vin08_t:1988_10	kodhavasena acchindanaṃ vā acchindāpanaṃ vāti imānettha pañca aṅgāni. Ayaṃ sāratthadīpanīpāṭho.	19881	
PA_tika-vin08_t:1989_0	Vimativinodaniyaṃ pana “yampi…pe… acchindīti ettha yaṃ te ahaṃ cīvaraṃ adāsiṃ, taṃ	1989	
PA_tika-vin08_t:1989_1	‘mayā saddhiṃ pakkamissatī’ti saññāya adāsiṃ, na aññathāti kupito acchindīti evaṃ	1989	
PA_tika-vin08_t:1989_2	ajjhāharitvā yojetabbaṃ. Ekaṃ dukkaṭanti yadi āṇatto avassaṃ acchindati, āṇattikkhaṇe	1989	
PA_tika-vin08_t:1989_3	eva pācittiyaṃ. Yadi na acchindati, tadā eva dukkaṭanti daṭṭhabbaṃ. Ekavācāya sambahulāpattiyoti	1989	
PA_tika-vin08_t:1989_4	yadi āṇatto anantarāyena acchindati, āṇattikkhaṇeyeva vatthugaṇanāya pācittiyāpattiyo	1989	
PA_tika-vin08_t:1989_5	payogakaraṇakkhaṇeyeva āpattiyā āpajjitabbato, cīvaraṃ pana acchinneyeva nissaggiyaṃ	1989	
PA_tika-vin08_t:1989_6	hoti. Yadi so na acchindati, āṇattikkhaṇe ekameva dukkaṭanti daṭṭhabbaṃ. Evamaññatthapi	1989	
PA_tika-vin08_t:1989_7	īdisesu nayo ñātabbo. Upajjhaṃ gaṇhissatīti sāmaṇerassa dānaṃ dīpeti, tena ca sāmaṇerakāle	1989	
PA_tika-vin08_t:1989_8	datvā upasampannakāle acchindatopi pācittiyaṃ dīpeti. “Bhikkhussa sāmaṃ cīvaraṃ datvā”ti	1989	
PA_tika-vin08_t:1989_9	idaṃ ukkaṭṭhavasena vuttaṃ. Āharāpetuṃ pana vaṭṭatīti kamme akate bhatisadisattā	1989	
PA_tika-vin08_t:1989_10	vuttaṃ. Vikappanupagapacchimacīvaratā, sāmaṃ dinnatā, sakasaññitā, upasampannatā,	19891	
PA_tika-vin08_t:1989_11	kodhavasena acchindanaṃ vā acchindāpanaṃ vāti imānettha pañca aṅgānī”ti vuttaṃ.	19891	
PA_tika-vin08_t:1990	Paṭibhānacittakathā	199	
PA_tika-vin08_t:1991_0	6. Paṭibhānacittakathāyaṃ aṭṭhakathāyaṃ vuttanayeneva suviññeyyanti sāratthadīpaniyaṃ	1991	
PA_tika-vin08_t:1991_1	na kiñci vuttaṃ, vimativinodaniyaṃ pana “karohīti vattuṃ na vaṭṭatīti āṇattiyā eva	1991	
PA_tika-vin08_t:1991_2	paṭikkhittattā dvārapālaṃ ‘kiṃ na karosī’tiādinā pariyāyena vattuṃ vaṭṭati. Jātakapakaraṇanti	1991	
PA_tika-vin08_t:1991_3	jātakapaṭisaṃyuttaṃ itthipurisādi yaṃ kiñci rūpaṃ adhippetaṃ. ‘Parehi kārāpetu’nti	1991	
PA_tika-vin08_t:1991_4	vuttattā buddharūpampi sayaṃ kātuṃ na labhatī”ti vuttaṃ.	1991	
PA_tika-vin08_t:1992	Vippakatabhojanakathā	199	
PA_tika-vin08_t:1993_0	7. Vippakatabhojanakathāyampi sāratthadīpanī vimativinodanī vajirabuddhiṭīkāsu na	1993	
PA_tika-vin08_t:1993_1	kiñci vuttaṃ. Paṭhamaṃ kataṃ pakataṃ, vi aniṭṭhitaṃ pakataṃ vippakataṃ, vippakataṃ	1993	
PA_tika-vin08_t:1993_2	bhojanaṃ yena so vippakatabhojano, paṭhamaṃ bhuñjitvā aniṭṭhitabhojanakicco bhikkhu.	1993	
PA_tika-vin08_t:1993_3	Vuttena bhikkhunā pavisitabbanti sambandho. Rittahatthampi uṭṭhāpetuṃ na vaṭṭatīti	1993	
PA_tika-vin08_t:1993_4	ettha kāraṇamāha “vippakatabhojanoyeva hi so hotī”ti, yāgukhajjakādīsupi pītesu khāditesupi	1993	
PA_tika-vin08_t:1993_5	bhattassa abhuttattā aniṭṭhitabhojanakicco hoti. Pavārito hoti, tena vattabboti pavāritena	1993	
PA_tika-vin08_t:1993_6	āsanā vuṭṭhitena bhuñjituṃ alabhamānattā attano santike udake asante vattabboti attho.	1993	
PA_tika-vin08_t:1993_7	Sesaṃ suviññeyyameva.	1993	
PA_tika-vin08_t:1994	Uddisantauddisāpanakathā	199	
PA_tika-vin08_t:1995_0	8. Uddisantauddisāpanakathāyaṃ uddisantenāti uddesaṃ dentena, pāḷiṃ vācentenāti attho.	1995	
PA_tika-vin08_t:1995_1	Uddisāpentenāti uddesaṃ gaṇhantena, pāḷiṃ vācāpentenāti attho. Uccatarepīti pi-saddena	1995	
PA_tika-vin08_t:1995_2	samānāsanaṃ sampiṇḍeti. Nīcatarepīti etthāpi eseva nayo.	1995	
PA_tika-vin08_t:1996	Tivassantarikakathā	199	
PA_tika-vin08_t:1997_0	9. Tivassantarikakathāyaṃ tīṇi vassāni tivassaṃ, tīṇi vā vassāni tivassāni, tivassānaṃ	1997	
PA_tika-vin08_t:1997_1	antaraṃ tivassantaraṃ, tivassantare ṭhitoti tivassantaro, tena tivassantarena, antara-saddo	1997	
PA_tika-vin08_t:1997_2	majjhatthavācako, ṇa-paccayo ṭhitatthe. Tenāha vajirabuddhiṭīkāyaṃ “tivassantarenāti	1997	
PA_tika-vin08_t:1997_3	tiṇṇaṃ vassānaṃ anto ṭhitenā”ti. Aṭṭhakathāyaṃ pana sarūpameva dassento “tivassantaro	1997	
PA_tika-vin08_t:1997_4	nāmā”tiādimāha. Ime sabbeti sabbe tividhā ime samānāsanikā. Sesaṃ suviññeyyameva.	1997	
PA_tika-vin08_t:1998	Dīghāsanakathā	199	
PA_tika-vin08_t:1999_0	10. Dīghāsanakathāyaṃ saṃhārimaṃ vāti saṃharituṃ yuttaṃ kaṭasārakādi. Asaṃhārimaṃ	1999	
PA_tika-vin08_t:1999_1	vāti saṃharituṃ asakkuṇeyyaṃ pāsāṇādi āsanaṃ. Tenāha sāratthadīpaniyaṃ “dīghāsanaṃ	1999	
PA_tika-vin08_t:1999_2	nāma mañcapīṭhavinimuttaṃ yaṃ kiñci tiṇṇannaṃ ekato sukhaṃ nisīdituṃ pahotī”ti. Kasmā	1999	
PA_tika-vin08_t:1999_3	pana “tiṇṇannaṃ pahotī”ti vuttaṃ, nanu dvinnaṃ pahonakāsanampi dīghamevāti codanaṃ	1999	
PA_tika-vin08_t:1999_4	sandhāyāha “anujānāmi…pe… ettakaṃ pacchimaṃ dīghāsananti hi vutta”nti. Dvinnaṃ pahonake	1999	
PA_tika-vin08_t:1999_5	hi adīghāsane samānāsanikeheva saha nisīdituṃ vaṭṭati, tiṇṇannaṃ pahonakato paṭṭhāya	1999	
PA_tika-vin08_t:1999_6	gahite dīghāsane pana asamānāsanikehipi saha nisīdituṃ vaṭṭati. Yadi evaṃ paṇḍakādīhipi	1999	
PA_tika-vin08_t:1999_7	saha nisīdituṃ vaṭṭeyyāti codanaṃ manasi katvā āha “anujānāmi, bhikkhave, ṭhapetvā	1999	
PA_tika-vin08_t:1999_8	paṇḍaka”ntiādi. Tattha attho suviññeyyova.	1999	
PA_tika-vin08_t:2000	Gilānupaṭṭhānakathā	200	
PA_tika-vin08_t:2001_0	11. Gilānupaṭṭhānakathāyaṃ palipannoti nimuggo, makkhitoti attho. Uccāretvāti ukkhipitvā.	2001	
PA_tika-vin08_t:2001_1	Samānācariyakoti ettha “sacepi ekassa ācariyassa eko antevāsiko hoti, eko saddhivihāriko,	2001	
PA_tika-vin08_t:2001_2	etepi aññamaññaṃ samānācariyakā evā”ti vadanti. Bhesajjaṃ yojetuṃ asamattho hotīti	2001	
PA_tika-vin08_t:2001_3	vejjena “idañcidañca bhesajjaṃ gahetvā iminā yojetvā dātabba”nti vutte tathā kātuṃ	2001	
PA_tika-vin08_t:2001_4	asamatthoti attho. Nīhātunti nīharituṃ, chaḍḍetunti attho. Vimativinodaniyaṃ pana	2001	
PA_tika-vin08_t:2001_5	“bhūmiyaṃ paribhaṇḍaṃ akāsīti gilānena nipannabhūmiyaṃ kiliṭṭhaṭṭhānaṃ dhovitvā haritūpalittaṃ	2001	
PA_tika-vin08_t:2001_6	kāresīti attho. Bhesajjaṃ yojetuṃ asamatthoti parehi vuttavidhimpi kātuṃ asamattho”ti vuttaṃ.	2001	
PA_tika-vin08_t:2002	Maraṇavaṇṇakathā	200	
PA_tika-vin08_t:2003_0	12. Maraṇavaṇṇakathāyaṃ maraṇatthikāva hutvāti imassa kāyassa bhedena saggapāpanādhippāyattā	2003	
PA_tika-vin08_t:2003_1	atthato maraṇatthikāva hutvā. Maraṇatthikabhāvaṃ ajānantāti “evaṃ adhippāyino maraṇatthikā	2003	
PA_tika-vin08_t:2003_2	nāma hontī”ti attano maraṇatthikabhāvaṃ ajānantā. Na hi te attano cittappavattiṃ	2003	
PA_tika-vin08_t:2003_3	na jānanti. Vohāravasenāti pubbabhāgavohāravasena, maraṇādhippāyassa sanniṭṭhāpakacetanākkhaṇe	2003	
PA_tika-vin08_t:2003_4	karuṇāya abhāvato kāruññena pāse baddhasūkaramocanaṃ viya na hotīti adhippāyo. “Yathāyunā”ti	2003	
PA_tika-vin08_t:2003_5	vuttamevatthaṃ yathānusandhināti pariyāyantarena vuttaṃ, yathānusandhinā yathāyuparicchedenāti	2003	
PA_tika-vin08_t:2003_6	vuttaṃ hoti. Atha vā yathānusandhināti yathānuppabandhena, yāva tasmiṃ bhave santānassa	2003	
PA_tika-vin08_t:2003_7	anuppabandho avicchinnapavatti hoti, tāva ṭhatvāti vuttaṃ hoti.	2003	
PA_tika-vin08_t:2004_0	Vimativinodaniyaṃ “vohāravasenāti pubbabhāgavohāravasena maraṇādhippāyassa sanniṭṭhāpakacetanākkhaṇe	2004	
PA_tika-vin08_t:2004_1	karuṇāya abhāvato, kāruññena pāse baddhasūkaramocanaṃ viya na hotīti adhippāyo. ‘Yathāyunā’ti	2004	
PA_tika-vin08_t:2004_2	vuttamevatthaṃ yathānusandhināti pariyāyantarena vutta”nti vuttaṃ. Vajirabuddhiṭīkāyaṃ	2004	
PA_tika-vin08_t:2004_3	pana “maraṇatthikāva hutvāti imassa kāyassa bhedena saggapāpanādhippāyattā atthato	2004	
PA_tika-vin08_t:2004_4	maraṇatthikāva hutvā. “Evaṃadhippāyino maraṇatthikā nāma hontī”ti attano maraṇatthikabhāvaṃ	2004	
PA_tika-vin08_t:2004_5	ajānantā āpannā pārājikaṃ. Na hi te attano cittappavattiṃ na jānantīti vuccanti.	2004	
PA_tika-vin08_t:2004_6	Vohāravasenāti pubbabhāge vohāravasena, sanniṭṭhāne panetaṃ natthi, pāse baddhasūkaramocane	2004	
PA_tika-vin08_t:2004_7	viya na hoti. Yathānusandhināti antarā amaritvāti attho”ti vuttaṃ.	2004	
PA_tika-vin08_t:2005	Attapātanakathā	200	
PA_tika-vin08_t:2006_0	13. Attapātanakathāyaṃ vibhattibyattayenāti vibhattivipariṇāmena. Visesādhigamoti	2006	
PA_tika-vin08_t:2006_1	samādhi vipassanā ca. Ativiya pākaṭattā “hatthappatto viya dissatī”ti vuttaṃ. Upacchindatīti	2006	
PA_tika-vin08_t:2006_2	visesādhigamassa vikkhepo mā hotūti āhāraṃ upacchindati. Visesādhigamanti lokuttaradhammapaṭilābhaṃ.	2006	
PA_tika-vin08_t:2006_3	Byākaritvāti ārocetvā. Upacchindati, na vaṭṭatīti yasmā sabhāgānaṃ lajjībhikkhūnaṃyeva	2006	
PA_tika-vin08_t:2006_4	ariyā attanā adhigatavisesaṃ tādise kāraṇe sati ārocenti, te ca bhikkhū appatirūpāya	2006	
PA_tika-vin08_t:2006_5	anesanāya paccayaṃ na pariyesanti, tasmā tehi pariyesitapaccaye kukkuccaṃ uppādetvā	2006	
PA_tika-vin08_t:2006_6	āhāraṃ upacchindituṃ na vaṭṭatīti attho. Sabhāgānañhi byākatattā upacchindituṃ na	2006	
PA_tika-vin08_t:2006_7	labhati. Te hi kappiyakhettaṃ ārocenti. Teneva “sabhāgānañhi lajjībhikkhūnaṃ kathetuṃ	2006	
PA_tika-vin08_t:2006_8	vaṭṭatīti idaṃ ‘upacchindati, na vaṭṭatī’ti imassa kāraṇaṃ dassentena vutta”nti tīsupi	2006	
PA_tika-vin08_t:2006_9	gaṇṭhipadesu vuttaṃ. Atha vā visesādhigamaṃ byākaritvāti idaṃ visesassa adhigatabhāvadassanatthaṃ	2006	
PA_tika-vin08_t:2006_10	vuttaṃ, adhigamantarāyaṃ āsaṅkanteneva ca āhārupacchedo kātabboti anuññātattā adhigatena	20061	
PA_tika-vin08_t:2006_11	na kātabboti dassetuṃ “visesādhigamaṃ byākaritvā āhāraṃ upacchindati, na vaṭṭatī”ti	20061	
PA_tika-vin08_t:2006_12	vuttaṃ. Kiṃ pana ariyā attanā adhigatavisesaṃ aññesaṃ ārocentīti imissā codanāya	20061	
PA_tika-vin08_t:2006_13	“sabhāgānañhi lajjībhikkhūnaṃ kathetuṃ vaṭṭatī”ti vuttaṃ, ayamettha yuttataroti amhākaṃ	20061	
PA_tika-vin08_t:2006_14	khanti, gaṇṭhipadepi ayamattho dassitoyevāti.	20061	
PA_tika-vin08_t:2007_0	Vimativinodaniyampi “vibhattibyattayenāti vibhattivipariṇāmena. Visesādhigamoti samādhi	2007	
PA_tika-vin08_t:2007_1	vipassanā ca. Visesādhigamanti lokuttaradhammapaṭilābhaṃ. Byākaritvāti ārocetvā,	2007	
PA_tika-vin08_t:2007_2	idañca visesassa adhigatabhāvadassanatthaṃ vuttaṃ. Adhigatavisesā hi diṭṭhānugatiāpajjanatthaṃ	2007	
PA_tika-vin08_t:2007_3	lajjībhikkhūnaṃ avassaṃ adhigamaṃ byākaronti, adhigatavisesena pana abyākaritvāpi	2007	
PA_tika-vin08_t:2007_4	āhāraṃ upacchindituṃ na vaṭṭati, adhigamantarāyavinodanatthameva āhārupacchedassa	2007	
PA_tika-vin08_t:2007_5	anuññātattā tadadhigame so na kātabbova. Kiṃ panādhigamaṃ ārocetuṃ vaṭṭatīti āha	2007	
PA_tika-vin08_t:2007_6	sabhāgānañhītiādī”ti vuttaṃ. Vajirabuddhiṭīkāyaṃ “hatthappatto viya dissati, ‘tassa	2007	
PA_tika-vin08_t:2007_7	vikkhepo mā hotū’ti upacchindati, visesādhigamaṃ byākaritvā tappabhavaṃ sakkāraṃ	2007	
PA_tika-vin08_t:2007_8	lajjāyanto āhāraṃ upacchindati sabhāgānaṃ byākatattā. Te hi kappiyakhettaṃ ārocentī”ti vuttaṃ.	2007	
PA_tika-vin08_t:2008	Appaccavekkhitvānisinnakathā	200	
PA_tika-vin08_t:2009_0	14. Appaccavekkhitvā nisinnakathāyaṃ appaṭivekkhitvāti anupaparikkhitvā. Uddhaṃ vā	2009	
PA_tika-vin08_t:2009_1	adho vā saṅkamantīti pacchā āgatānaṃ okāsadānatthaṃ nisinnapāḷiyā uddhaṃ vā adho	2009	
PA_tika-vin08_t:2009_2	vā gacchanti. Paṭivekkhaṇakiccaṃ natthīti pacchā āgatehi upaparikkhaṇakiccaṃ natthi.	2009	
PA_tika-vin08_t:2009_3	Heṭṭhā kismiñci vijjamāne sāṭakaṃ valiṃ gaṇhātīti āha “yasmiṃ vali na paññāyatī”ti.	2009	
PA_tika-vin08_t:2009_4	Paṭivekkhaṇañcetaṃ gihīnaṃ santakeyevāti daṭṭhabbaṃ. Vimativinodaniyampi “heṭṭhā	2009	
PA_tika-vin08_t:2009_5	kismiñci vijjamāne sāṭakaṃ valiṃ gaṇhātīti āha ‘yasmiṃ vali na paññāyatī’ti. Paṭivekkhaṇañcetaṃ	2009	
PA_tika-vin08_t:2009_6	gihīnaṃ santake evāti daṭṭhabba”nti ettakameva vuttaṃ, vajirabuddhiṭīkāyampi “appaṭivekkhitvāti	2009	
PA_tika-vin08_t:2009_7	avicāretvā. Heṭṭhimabhāge hi kismiñci vijjamāne vali paññāyatī”ti ettakameva.	2009	
PA_tika-vin08_t:2010	Davāyasilāvijjhanakathā	201	
PA_tika-vin08_t:2011_0	15. Davāyasilāvijjhanakathāyaṃ davāsaddo hasādhippāyavācako. Paṭipubbavidha-dhātu	2011	
PA_tika-vin08_t:2011_1	pavaṭṭanatthoti āha “hasādhippāyena pāsāṇo na pavaṭṭetabbo”ti. Silāsaddassa pāsāṇavācakattā	2011	
PA_tika-vin08_t:2011_2	so eva na paṭivijjhitabboti codanaṃ sandhāyāha “na kevalañcā”tiādi. Yadi evaṃ sabbesampi	2011	
PA_tika-vin08_t:2011_3	atthāya na vaṭṭeyyāti āha “cetiyādīnaṃ atthāyā”tiādi. Dhovanadaṇḍakanti bhaṇḍadhovanadaṇḍaṃ.	2011	
PA_tika-vin08_t:2011_4	Vimativinodaniyaṃ pana “bhaṇḍakaṃ vā dhovantāti cīvaraṃ vā dhovantā. Dhovanadaṇḍakanti	2011	
PA_tika-vin08_t:2011_5	cīvaradhovanadaṇḍa”nti vuttaṃ.	2011	
PA_tika-vin08_t:2012	Dāyālimpanakathā	201	
PA_tika-vin08_t:2013_0	16. Dāyālimpanakathāyaṃ alla…pe… pācittiyanti sukkhaṭṭhānepi aggiṃ pātetvā iminā	2013	
PA_tika-vin08_t:2013_1	adhippāyena ālimpentassa pācittiyameva. Dukkaṭanti sukkhaṭṭhāne vā sukkhaṃ “asukkha”nti	2013	
PA_tika-vin08_t:2013_2	avavatthapetvā vā aggiṃ pātentassa dukkaṭaṃ. Kīḷādhippāyepi eseva nayo, kīḷādhippāyo	2013	
PA_tika-vin08_t:2013_3	ca paṭapaṭāyamānasaddassādavaseneva veditabbo. Paṭipakkhabhūto aggi paṭaggi. Parittakaraṇanti	2013	
PA_tika-vin08_t:2013_4	ārakkhakaraṇaṃ. Sayaṃ vā uṭṭhitanti vāteritānaṃ veḷuādīnaṃ aññamaññasaṅghaṭṭanena	2013	
PA_tika-vin08_t:2013_5	samuṭṭhitaṃ. Nirupādānoti indhanarahito. Vimativinodaniyaṃ pana “khiḍḍādhippāyenapi	2013	
PA_tika-vin08_t:2013_6	dukkaṭanti sukkhatiṇādīsu aggikaraṇaṃ sandhāya vuttaṃ. Allesu pana kīḷādhippāyenapi	2013	
PA_tika-vin08_t:2013_7	karontassa pācittiyameva. Paṭipakkhabhūto, paṭimukhaṃ gacchanto vā aggi paṭaggi,	2013	
PA_tika-vin08_t:2013_8	tassa allatiṇādīsupi dānaṃ anuññātaṃ. Taṃ dentena dūratova āgacchantaṃ dāvaggiṃ disvā	2013	
PA_tika-vin08_t:2013_9	vihārassa samantato ekakkhaṇe akatvā ekadesato paṭṭhāya vihārassa samantato saṇikaṃ	2013	
PA_tika-vin08_t:2013_10	jhāpetvā yathā mahantopi aggi vihāraṃ pāpuṇituṃ na sakkoti, evaṃ vihārassa samantā	20131	
PA_tika-vin08_t:2013_11	abbhokāsaṃ katvā paṭaggi dātabbo. So ḍāvaggino paṭipathaṃ gantvā ekato hutvā tena	20131	
PA_tika-vin08_t:2013_12	saha nibbāti. Parittakaraṇanti samantā rukkhatiṇādicchedanaparikhākhaṇanādiārakkhakaraṇaṃ.	20131	
PA_tika-vin08_t:2013_13	Tenāha ‘tiṇakuṭikānaṃ samantā bhūmitacchana’ntiādī”ti, vajirabuddhiṭīkāyaṃ pana “parittanti	20131	
PA_tika-vin08_t:2013_14	rakkhaṇaṃ, taṃ dassetuṃ ‘samantā bhūmitacchana’ntiādi vutta”nti ettakameva vuttaṃ.	20131	
PA_tika-vin08_t:2014	Micchādiṭṭhikulābhatakathā	201	
PA_tika-vin08_t:2015_0	17. Micchādiṭṭhikulābhatakathāyaṃ natthi saddhā etesūti assaddhā, maccharino, tesu	2015	
PA_tika-vin08_t:2015_1	assaddhesu. Micchādiṭṭhiyā yuttāni kulāni micchādiṭṭhikulāni, majjhelopatatiyātappurisasamāso,	2015	
PA_tika-vin08_t:2015_2	“natthi dinna”ntiādinayappavattāya dasavatthukāya micchādiṭṭhiyā yuttakulāni, tesu.	2015	
PA_tika-vin08_t:2015_3	Micchādiṭṭhikulesu labhitvāti sambandho. Asakkaccakārīnaṃ tesaṃ sakkaccakaraṇena,	2015	
PA_tika-vin08_t:2015_4	appaṇītadāyīnaṃ tesaṃ paṇītadānena bhavitabbamettha kāraṇenāti kāraṇaṃ upaparikkhitvāva	2015	
PA_tika-vin08_t:2015_5	bhuñjituṃ yuttanti āha “anupaparikkhitvā neva attanā bhuñjitabbaṃ, na paresaṃ dātabba”nti.	2015	
PA_tika-vin08_t:2015_6	Yena kāraṇena bhavitabbaṃ, taṃ dassetuṃ “visamissampi hī”tiādi vuttaṃ. Na kevalaṃ	2015	
PA_tika-vin08_t:2015_7	piṇḍapātamevāti āha “yampī”tiādi. Tattha kāraṇamāha “apihitavatthusmimpi hī”tiādi.	2015	
PA_tika-vin08_t:2015_8	Tato aññampi dasseti gandhahaliddādimakkhitotiādinā. Tatthapi kāraṇaṃ dassetumāha	2015	
PA_tika-vin08_t:2015_9	“sarīre rogaṭṭhānānī”tiādi.	2015	
PA_tika-vin08_t:2016	Gopakadānakathā	201	
PA_tika-vin08_t:2017_0	18. Gopakadānakathāyaṃ paresaṃ santakaṃ gopeti rakkhatīti gopako, tassa dānaṃ gopakadānaṃ,	2017	
PA_tika-vin08_t:2017_1	uyyānapālakādīhi bhikkhūnaṃ dātabbadānaṃ. Tattha paṇṇaṃ āropetvāti “ettakeheva rukkhehi	2017	
PA_tika-vin08_t:2017_2	ettakameva gahetabba”nti paṇṇaṃ āropetvā, likhitvāti vuttaṃ hoti. Nimittasaññaṃ katvāti	2017	
PA_tika-vin08_t:2017_3	saṅketaṃ katvā. Dārakāti tesaṃ puttanattādayo dārakā. Aññepi ye keci gopakā honti,	2017	
PA_tika-vin08_t:2017_4	te sabbepi vuttā. Sabbatthapi gihīnaṃ gopakadāne yattakaṃ gopakā denti, tattakaṃ	2017	
PA_tika-vin08_t:2017_5	gahetabbaṃ. Saṅghike pana yathāparicchedameva gahetabbanti dīpitattā “atthato eka”nti	2017	
PA_tika-vin08_t:2017_6	vuttaṃ. Vimativinodaniyampi “paṇṇaṃ āropetvāti ‘ettake rukkhe rakkhitvā tato ettakaṃ	2017	
PA_tika-vin08_t:2017_7	gahetabba’nti paṇṇaṃ āropetvā. Nimittasaññaṃ katvāti saṅketaṃ katvā. Dārakāti tesaṃ	2017	
PA_tika-vin08_t:2017_8	puttanattādayo ye keci gopenti, te sabbepi idha ‘dārakā’ti vuttā”ti, vajirabuddhiṭīkāyaṃ	2017	
PA_tika-vin08_t:2017_9	pana “ārāmarakkhakāti vissatthavasena gahetabbaṃ. Adhippāyaṃ ñatvāti ettha yassa	2017	
PA_tika-vin08_t:2017_10	dānaṃ paṭiggaṇhantaṃ bhikkhuṃ, bhāgaṃ vā sāmikā na rakkhanti na daṇḍenti, tassa dānaṃ	20171	
PA_tika-vin08_t:2017_11	appaṭicchādetvā gahetuṃ vaṭṭatīti idha sanniṭṭhānaṃ, tampi ‘na vaṭṭati saṅghike’ti vutta”nti vuttaṃ.	20171	
PA_tika-vin08_t:2018_0	Yatthāti yasmiṃ āvāse. Aññesaṃ abhāvanti aññesaṃ āgantukabhikkhūnaṃ abhāvaṃ. Tatthāti	2018	
PA_tika-vin08_t:2018_1	tādise āvāse. Bhājetvā khādantīti āgantukānampi sampattānaṃ bhājetvā khādantīti adhippāyo.	2018	
PA_tika-vin08_t:2018_2	Catūsu paccayesu sammā upanentīti ambaphalādīni vikkiṇitvā cīvarādīsu catūsu paccayesu	2018	
PA_tika-vin08_t:2018_3	sammā upanenti. Cīvaratthāya niyametvā dinnāti “imesaṃ rukkhānaṃ phalāni vikkiṇitvā	2018	
PA_tika-vin08_t:2018_4	cīvaresuyeva upanetabbāni, na bhājetvā khāditabbānī”ti evaṃ niyametvā dinnā. Tesupi	2018	
PA_tika-vin08_t:2018_5	āgantukā anissarāti paccayaparibhogatthāya niyametvā dinnattā bhājetvā khādituṃ anissarā.	2018	
PA_tika-vin08_t:2018_6	Na tesu…pe… ṭhātabbanti ettha āgantukehi heṭṭhā vuttanayena bhājetvā khāditabbanti	2018	
PA_tika-vin08_t:2018_7	adhippāyo. Tesaṃ katikāya ṭhātabbanti “bhājetvā na khāditabba”nti vā “ettakesu rukkhesu	2018	
PA_tika-vin08_t:2018_8	phalāni gaṇhissāmā”ti vā “ettakāni phalāni gaṇhissāmā”ti vā “ettakānaṃ divasānaṃ	2018	
PA_tika-vin08_t:2018_9	abbhantare gaṇhissāmā”ti vā “na kiñci gaṇhissāmā”ti vā evaṃ katāya āvāsikānaṃ katikāya	2018	
PA_tika-vin08_t:2018_10	āgantukehi ṭhātabbaṃ. Mahāaṭṭhakathāyaṃ “anissarā”ti vacanena dīpitoyeva attho mahāpaccariyaṃ	20181	
PA_tika-vin08_t:2018_11	“catunnaṃ paccayāna”ntiādinā vitthāretvā dassito. Paribhogavasenevāti ettha eva-saddo	20181	
PA_tika-vin08_t:2018_12	aṭṭhānappayutto, paribhogavasena tameva bhājetvāti yojetabbaṃ. Ettha etasmiṃ vihāre, raṭṭhevā.	20181	
PA_tika-vin08_t:2019_0	Senāsanapaccayanti senāsanañca tadatthāya niyametvā ṭhapitañca. Lāmakakoṭiyāti lāmakaṃ	2019	
PA_tika-vin08_t:2019_1	ādiṃ katvā, lāmakasenāsanato paṭṭhāyāti vuttaṃ hoti. Senāsanepi tiṇādīni lāmakakoṭiyāva	2019	
PA_tika-vin08_t:2019_2	vissajjetabbāni, senāsanaparikkhārāpi lāmakakoṭiyāva vissajjetabbā. Mūlavatthucchedaṃ	2019	
PA_tika-vin08_t:2019_3	pana katvā na upanetabbanti iminā kiṃ vuttaṃ hoti? Tīsupi gaṇṭhipadesu tāva idaṃ	2019	
PA_tika-vin08_t:2019_4	vuttaṃ “sabbāni senāsanāni na vissajjetabbānīti vuttaṃ hotī”ti. Lāmakakoṭiyā vissajjantehipi	2019	
PA_tika-vin08_t:2019_5	senāsanabhūmiyo na vissajjetabbāti ayamattho vutto hotīti no khanti. Vīmaṃsitvā yaṃ	2019	
PA_tika-vin08_t:2019_6	ruccati, taṃ gahetabbaṃ.	2019	
PA_tika-vin08_t:2020_0	Dhammasantakena buddhapūjaṃ kātuṃ, buddhasantakena vā dhammapūjaṃ kātuṃ vaṭṭati na	2020	
PA_tika-vin08_t:2020_1	vaṭṭatīti? “Tathāgatassa kho etaṃ, vāseṭṭha, adhivacanaṃ dhammakāyo itipī”ti ca “yo	2020	
PA_tika-vin08_t:2020_2	kho, vakkali, dhammaṃ passati, so maṃ passatī”ti ca vacanato vaṭṭatīti vadanti. Keci	2020	
PA_tika-vin08_t:2020_3	pana “evaṃ sante ‘yo, bhikkhave, maṃ upaṭṭhaheyya, so gilānaṃ upaṭṭhaheyyā’ti vacanato	2020	
PA_tika-vin08_t:2020_4	buddhasantakena gilānassapi bhesajjaṃ kātuṃ yuttanti āpajjeyya, tasmā na vaṭṭatī”ti	2020	
PA_tika-vin08_t:2020_5	vadanti, taṃ akāraṇaṃ. Na hi “yo, bhikkhave, maṃ upaṭṭhaheyya, so gilānaṃ upaṭṭhaheyyā”ti	2020	
PA_tika-vin08_t:2020_6	iminā attano ca gilānassa ca ekasadisatā, tadupaṭṭhānassa vā samaphalatā vuttā. Ayañhettha	2020	
PA_tika-vin08_t:2020_7	attho – “yo maṃ ovādānusāsanīkaraṇena upaṭṭhaheyya, so gilānaṃ upaṭṭhaheyya, mama	2020	
PA_tika-vin08_t:2020_8	ovādakārakena gilāno upaṭṭhātabbo”ti. Bhagavato ca gilānassa ca upaṭṭhānaṃ ekasadisanti	2020	
PA_tika-vin08_t:2020_9	evaṃ panettha attho na gahetabbo, tasmā “yo vo, ānanda, mayā dhammo ca vinayo ca	2020	
PA_tika-vin08_t:2020_10	desito paññatto, so vo mamaccayena satthā”ti vacanato “ahañca kho panidāni ekakova	20201	
PA_tika-vin08_t:2020_11	ovadāmi anusāsāmi, mayi parinibbute imāni caturāsīti buddhasahassāni tumhe ovadissanti	20201	
PA_tika-vin08_t:2020_12	anusāsissantī”ti vuttattā ca bahussutaṃ bhikkhuṃ pasaṃsantena ca “yo bahussuto, na	20201	
PA_tika-vin08_t:2020_13	so tumhākaṃ sāvako nāma, buddho nāma esa cundā”ti vuttattā dhammagarukattā ca tathāgatassa	20201	
PA_tika-vin08_t:2020_14	pubbanayo eva pasatthataroti amhākaṃ khanti. Vimativinodaniyampi “yatthāti yasmiṃ	20201	
PA_tika-vin08_t:2020_15	āvāse. Aññesanti aññesaṃ āgantukānaṃ. Tesupi āgantukā anissarāti senāsane nirantaraṃ	20201	
PA_tika-vin08_t:2020_16	vasantānaṃ cīvaratthāya dāyakehi, bhikkhūhi vā niyametvā dinnattā bhājetvā khādituṃ	20201	
PA_tika-vin08_t:2020_17	anissarā. Āgantukehipi icchantehi tasmiṃ vihāre vassānādīsu pavisitvā cīvaratthāya	20201	
PA_tika-vin08_t:2020_18	gahetabbaṃ. Tesaṃ katikāya ṭhātabbanti sabbāni phalāphalāni abhājetvā ‘ettakesu rukkhesu	20201	
PA_tika-vin08_t:2020_19	phalāni bhājetvā paribhuñjissāma, aññesu phalāphalehi senāsanāni paṭijaggissāmā’ti	20201	
PA_tika-vin08_t:2020_20	vā ‘piṇḍapātādipaccayaṃ sampādessāmā’ti vā ‘kiñcipi abhājetvā catupaccayatthāyeva	20202	
PA_tika-vin08_t:2020_21	upanemā’ti vā evaṃ sammā upanentānaṃ āvāsikānaṃ katikāya āgantukehi ṭhātabbaṃ. Mahāaṭṭhakathāyaṃ	20202	
PA_tika-vin08_t:2020_22	‘anissarā’ti vacanena dīpito eva attho, mahāpaccariyaṃ ‘catunnaṃ paccayāna’ntiādinā	20202	
PA_tika-vin08_t:2020_23	vitthāretvā dassito. Paribhogavasenevāti ettha eva-saddo aṭṭhānappayutto, paribhogavasena	20202	
PA_tika-vin08_t:2020_24	tameva bhājetvāti yojetabbaṃ. Etthāti etasmiṃ vihāre, raṭṭhe vā. Senāsanapaccayanti	20202	
PA_tika-vin08_t:2020_25	senāsanañca tadatthāya niyametvā ṭhapitañca. ‘Ekaṃ vā dve vā varasenāsanāni ṭhapetvā’ti	20202	
PA_tika-vin08_t:2020_26	vuttamevatthaṃ puna byatirekamukhena dassetuṃ ‘mūlavatthucchedaṃ pana katvā na upanetabba’nti	20202	
PA_tika-vin08_t:2020_27	vuttaṃ, senāsanasaṅkhātavatthuno mūlacchedaṃ katvā sabbāni senāsanāni na vissajjetabbānīti	20202	
PA_tika-vin08_t:2020_28	attho. Keci panettha ‘ekaṃ vā dve vā varasenāsanāni ṭhapetvā lāmakato paṭṭhāya vissajjantehipi	20202	
PA_tika-vin08_t:2020_29	senāsanabhūmiyo na vissajjetabbāti ayamattho vutto’ti vadanti, tampi yuttameva imassapi	20202	
PA_tika-vin08_t:2020_30	atthassa avassaṃ vattabbato, itarathā keci saha vatthunāpi vissajjetabbaṃ maññeyyu”nti.	20203	
PA_tika-vin08_t:2021_0	Vajirabuddhiṭīkāyaṃ “ettha etasmiṃ vihāre paracakkādibhayaṃ āgataṃ. Mūlavatthucchedanti	2021	
PA_tika-vin08_t:2021_1	‘sabbasenāsanānaṃ ete issarā’ti vacanato itare anissarāti dīpitaṃ hoti. Ayameva bhikkhu	2021	
PA_tika-vin08_t:2021_2	issaroti yattha so icchati, tattha attañātahetuṃ labhatīti kira attho, api ca ‘daharo’ti	2021	
PA_tika-vin08_t:2021_3	vadanti. Savatthukanti saha bhūmiyāti vuttaṃ hotī”ti.	2021	
PA_tika-vin08_t:2022	Dhammikārakkhayācanakathā	202	
PA_tika-vin08_t:2023_0	19. Dhammikārakkhayācanakathāyaṃ “gīvāyevāti āṇattiyā abhāvato. Tesaṃ anatthakāmatāyāti	2023	
PA_tika-vin08_t:2023_1	‘coro’ti vuttaṃ mama vacanaṃ sutvā keci daṇḍissanti, jīvitā voropessantīti evaṃ saññāya.	2023	
PA_tika-vin08_t:2023_2	Etena kevalaṃ bhayena vā parikkhāraggahaṇatthaṃ vā sahasā ‘coro’ti vutte daṇḍitepi	2023	
PA_tika-vin08_t:2023_3	na dosoti dasseti. Rājapurisānañhi ‘coro aya’nti uddissakathane eva gīvā. Bhikkhūnaṃ,	2023	
PA_tika-vin08_t:2023_4	pana ārāmikādīnaṃ vā sammukhā ‘asuko coro evamakāsī’ti kenaci vuttavacanaṃ nissāya	2023	
PA_tika-vin08_t:2023_5	ārāmikādīsu rājapurisānaṃ vatvā daṇḍāpentesupi bhikkhussa na gīvā rājapurisānaṃ avuttattā,	2023	
PA_tika-vin08_t:2023_6	yesañca vuttaṃ, tehi sayaṃ corassa adaṇḍitattāti gahetabbaṃ. ‘Tvaṃ etassa santakaṃ	2023	
PA_tika-vin08_t:2023_7	acchindā’ti āṇattopi hi sace aññena acchindāpeti, āṇāpakassa anāpatti visaṅketattā.	2023	
PA_tika-vin08_t:2023_8	Attano vacanakaranti idaṃ sāmīcivasena vuttaṃ. Vacanaṃ akarontānaṃ rājapurisānampi	2023	
PA_tika-vin08_t:2023_9	‘iminā gahitaparikkhāraṃ āharāpehi, mā cassa daṇḍaṃ karohī’ti uddissa vadantassapi	2023	
PA_tika-vin08_t:2023_10	daṇḍe gahitepi na gīvā eva daṇḍaggahaṇassa paṭikkhittattā ‘asukabhaṇḍaṃ avaharā’ti	20231	
PA_tika-vin08_t:2023_11	āṇāpetvā vippaṭisāre uppanne puna paṭikkhipane viya. Dāsādīnaṃ sampaṭicchane viya	20231	
PA_tika-vin08_t:2023_12	tadatthāya aḍḍakaraṇe bhikkhūnampi dukkaṭanti āha ‘kappiyaaḍḍo nāma, na vaṭṭatī’ti.	20231	
PA_tika-vin08_t:2023_13	Kenaci pana bhikkhunā khettādiatthāya vohārikānaṃ santikaṃ gantvā aḍḍe katepi taṃ	20231	
PA_tika-vin08_t:2023_14	khettādisampaṭicchane viya sabbesaṃ akappiyaṃ na hoti pubbe eva saṅghasantakattā.	20231	
PA_tika-vin08_t:2023_15	Bhikkhusseva pana payogavasena āpattiyo honti. Dāsādīnampi pana atthāya rakkhaṃ yācituṃ	20231	
PA_tika-vin08_t:2023_16	vohārikena puṭṭhena saṅghassa uppannaṃ kappiyakkamaṃ vattuṃ ārāmikādīhi ca aḍḍaṃ	20231	
PA_tika-vin08_t:2023_17	kārāpetuṃ vaṭṭati eva. Vihāravatthādikappiyaaḍḍaṃ pana bhikkhunā sayampi kātuṃ vaṭṭatī”ti	20231	
PA_tika-vin08_t:2023_18	vimativinodaniyaṃ āgato.	20231	
PA_tika-vin08_t:2024_0	Vajirabuddhiṭīkāyaṃ “gīvāti kevalaṃ gīvā eva hoti, na pārājikaṃ. Kārāpetvā dātabbāti	2024	
PA_tika-vin08_t:2024_1	ettha sace āvudhabhaṇḍaṃ hoti, tassa dhārā na kārāpetabbā, aññena pana ākārena saññāpetabba”nti vuttaṃ.	2024	
PA_tika-vin08_t:2025	Uccārādichaḍḍanakathā	202	
PA_tika-vin08_t:2026_0	20. Uccārādichaḍḍanakathāyaṃ aṭṭhame uccārādichaḍḍane “uccārādibhāvo, anapalokanaṃ,	2026	
PA_tika-vin08_t:2026_1	vaḷañjanaṭṭhānaṃ, tirokuṭṭapākāratā, chaḍḍanaṃ vā chaḍḍāpanaṃ vāti imāni panettha	2026	
PA_tika-vin08_t:2026_2	pañca aṅgāni, navame haritūpari chaḍḍane sabbesanti bhikkhussa bhikkhuniyā ca. Idha	2026	
PA_tika-vin08_t:2026_3	khettapālakā ārāmādigopakā ca sāmikā evā”ti ettakameva sāratthadīpaniyaṃ vuttaṃ.	2026	
PA_tika-vin08_t:2026_4	Vimativinodaniyaṃ pana “aṭṭhame vaḷañjiyamānatirokuṭṭāditā, anapaloketvā uccārādīnaṃ	2026	
PA_tika-vin08_t:2026_5	chaḍḍanādīti dve aṅgāni. Navame ‘matthakacchinnanāḷikerampī’ti vuttattā haritūpari	2026	
PA_tika-vin08_t:2026_6	chaḍḍanameva paṭikkhittaṃ. Tenāha ‘anikkhittabījesū’tiādi. Yattha ca chaḍḍetuṃ vaṭṭati,	2026	
PA_tika-vin08_t:2026_7	tattha harite vaccādiṃ kātumpi vaṭṭati eva. Sabbesanti bhikkhubhikkhunīna”nti vuttaṃ.	2026	
PA_tika-vin08_t:2026_8	Vajirabuddhiṭīkāyaṃ pana “sāmike apaloketvāva chaḍḍetīti katthaci potthake natthi,	2026	
PA_tika-vin08_t:2026_9	katthaci atthi, atthibhāvova seyyo kiriyākiriyattā sikkhāpadassa. Idha khettapālakā	2026	
PA_tika-vin08_t:2026_10	ārāmādigopakā ca sāmikā eva. ‘Saṅghassa khette ārāme ca tattha kacavaraṃ na chaḍḍetabbanti	20261	
PA_tika-vin08_t:2026_11	katikā ce natthi, bhikkhussa chaḍḍetuṃ vaṭṭati saṅghapariyāpannattā, na bhikkhunīnaṃ.	20261	
PA_tika-vin08_t:2026_12	Tāsampi bhikkhunisaṅghasantake vuttanayena vaṭṭati, na tattha bhikkhussa. Evaṃ santepi	20261	
PA_tika-vin08_t:2026_13	sāruppavaseneva kātabbanti vutta”nti vuttaṃ.	20261	
PA_tika-vin08_t:2027_0	Bhikkhuvibhaṅge pana sekhiyavaṇṇanāyaṃ “asañciccāti paṭicchannaṭṭhānaṃ gacchantassa	2027	
PA_tika-vin08_t:2027_1	sahasā uccāro vā passāvo vā nikkhamati, asañciccakato nāma, anāpatti. Na hariteti	2027	
PA_tika-vin08_t:2027_2	ettha yampi jīvarukkhassa mūlaṃ pathaviyaṃ dissamānaṃ gacchati, sākhā vā bhūmilaggā	2027	
PA_tika-vin08_t:2027_3	gacchati, sabbaṃ haritasaṅkhātameva, khandhe nisīditvā appaharitaṭṭhāne pātetuṃ vaṭṭati.	2027	
PA_tika-vin08_t:2027_4	Appaharitaṭṭhānaṃ olokentasseva sahasā nikkhamati, gilānaṭṭhāne ṭhito hoti, vaṭṭati.	2027	
PA_tika-vin08_t:2027_5	Appaharite katoti appaharitaṃ alabhantena tiṇaṇḍupakaṃ vā palālaṇḍupakaṃ vā ṭhapetvā	2027	
PA_tika-vin08_t:2027_6	katopi pacchā haritaṃ ottharati, vaṭṭatiyeva. ‘Kheḷena cettha siṅghāṇikāpi saṅgahitā’ti	2027	
PA_tika-vin08_t:2027_7	mahāpaccariyaṃ vuttaṃ. Na udaketi etaṃ paribhogaudakameva sandhāya vuttaṃ. Vaccakuṭisamauddādiudakesu	2027	
PA_tika-vin08_t:2027_8	pana aparibhogesu anāpatti. Deve vassante samantato udakogho hoti, anudakaṭṭhānaṃ	2027	
PA_tika-vin08_t:2027_9	olokentasseva nikkhamati, vaṭṭati. Mahāpaccariyaṃ vuttaṃ etādise kāle anudakaṭṭhānaṃ	2027	
PA_tika-vin08_t:2027_10	alabhantena kātuṃ vaṭṭatī”ti vuttaṃ. Tassaṃ vaṇṇanāyaṃ vimativinodaniyañca “kheḷena	20271	
PA_tika-vin08_t:2027_11	cettha siṅghāṇikāpi saṅgahitāti ettha udakagaṇḍusakaṃ katvā ucchukacavarādiñca mukheneva	20271	
PA_tika-vin08_t:2027_12	harituṃ udakesu chaḍḍetuṃ vaṭṭatīti daṭṭhabba”nti vuttaṃ.	20271	
PA_tika-vin08_t:2028_0	Imasmiṃ ṭhāne paṇḍitehi vicāretabbaṃ atthi – “vaccakuṭisamuddādiudakesu pana aparibhogesu	2028	
PA_tika-vin08_t:2028_1	anāpattī”ti aṭṭhakathāyaṃ vuttaṃ, evaṃ sante nadījātassarādīsu āpatti vā anāpatti	2028	
PA_tika-vin08_t:2028_2	vāti. Tattha samuddādīti ādi-saddena nadījātassarāpi saṅgahitāva, tasmā anāpattīti	2028	
PA_tika-vin08_t:2028_3	ce? Na cevaṃ daṭṭhabbaṃ. Yadi hi samuddādīti ettha ādi-saddena nadījātassarāpi saṅgahitā,	2028	
PA_tika-vin08_t:2028_4	evaṃ sati ṭīkācariyā vadeyyuṃ, na pana vadanti, aṭṭhakathāyañca “vaccakuṭisamuddādiudakesū”ti	2028	
PA_tika-vin08_t:2028_5	ettakameva vadeyya, tathā pana avatvā “aparibhogesū”ti hetumantavisesanapadampi gahitaṃ.	2028	
PA_tika-vin08_t:2028_6	Tena ñāyati “ādisaddena aparibhogāni candanikādiudakāni eva gahitāni, na paribhogāni	2028	
PA_tika-vin08_t:2028_7	nadījātassarādiudakānī”ti. Tena ca vaccakuṭisamuddādiudakāni aparibhogattā anāpattikarāni	2028	
PA_tika-vin08_t:2028_8	honti, nadījātassarādiudakāni pana paribhogattā āpattikarānīti. Kathaṃ pana “aparibhogesū”ti	2028	
PA_tika-vin08_t:2028_9	imassa padassa hetumantapadabhāvo jānitabboti? Yuttito āgamato ca. Kathaṃ yuttito?	2028	
PA_tika-vin08_t:2028_10	“Vaccakuṭisamuddādiudakāni paribhogānipi santi, aparibhogānipī”ti abyabhicāriyabhāvato.	20281	
PA_tika-vin08_t:2028_11	Byabhicāre hi sambhave eva sati visesanaṃ sātthakaṃ siyā. Kathaṃ āgamato? Vuttañhetaṃ	20281	
PA_tika-vin08_t:2028_12	ācariyabuddhadattattherena vinayavinicchaye “tesaṃ aparibhogattā”ti. Tasmā ādi-saddena	20281	
PA_tika-vin08_t:2028_13	aparibhogāniyeva udakāni gahitāni, na paribhogāni. Vuttañhetaṃ vinayavinicchayaṭīkāyaṃ	20281	
PA_tika-vin08_t:2028_14	“vaccakuṭisamuddādiudakesūti ettha ādi-saddena sabbaṃ aparibhogajalaṃ saṅgayhati,	20281	
PA_tika-vin08_t:2028_15	teneva tesaṃ aparibhogattameva kāraṇamāhā”ti, tasmā manussānaṃ paribhogesu nadījātassarataḷākapokkharaṇiyādiudakesu	20281	
PA_tika-vin08_t:2028_16	uccārapassāvādikaraṇaṃ na vaṭṭatīti jānitabbametaṃ. “Deve vassante samantato udakogho	20281	
PA_tika-vin08_t:2028_17	hoti, anudakaṭṭhānaṃ olokentasseva nikkhamati, vaṭṭati. Mahāpaccariyaṃ vuttaṃ etādise	20281	
PA_tika-vin08_t:2028_18	kāle anudakaṭṭhānaṃ alabhantena kātuṃ vaṭṭatīti vutta”nti aṭṭhakathāyaṃ āgatattā	20281	
PA_tika-vin08_t:2028_19	mahantesu nadījātassarādīsu nāvādīhi gatakāle tādise kāraṇe sati “tīraṃ upanehī”ti	20281	
PA_tika-vin08_t:2028_20	vatvā “upanetuṃ asakkuṇeyyaṭṭhāne udakepi kātuṃ vaṭṭati, anāpattī”ti aṭṭhakathānulomato	20282	
PA_tika-vin08_t:2028_21	viññāyati, upaparikkhitvā gahetabbaṃ.	20282	
PA_tika-vin08_t:2029	Nahānerukkhādighaṃsanakathā	202	
PA_tika-vin08_t:2030_0	21. Nahāne rukkhādighaṃsananti ettha aṭṭhapadākārenāti aṭṭhapadaphalakākārena, jūtaphalakasadisanti	2030	
PA_tika-vin08_t:2030_1	vuttaṃ hoti. Mallakamūlakasaṇṭhānenāti kheḷamallakamūlasaṇṭhānena. Vimativinodaniyaṃ	2030	
PA_tika-vin08_t:2030_2	pana “aṭṭhapadākārenāti jūtaphalake aṭṭhagabbharājiākārena. Mallakamūlasaṇṭhānenāti	2030	
PA_tika-vin08_t:2030_3	kheḷamallakamūlasaṇṭhānena. Idañca vaṭṭādhārakaṃ sandhāya vuttaṃ. Kaṇṭake uṭṭhāpetvā	2030	
PA_tika-vin08_t:2030_4	katavaṭṭakapālassetaṃ adhivacanaṃ. Puthupāṇikanti muṭṭhiṃ akatvā vikasitahatthatalehi	2030	
PA_tika-vin08_t:2030_5	piṭṭhiparikammaṃ vuccati. Etameva sandhāya hatthaparikamma”nti vuttaṃ. Vajirabuddhiṭīkāyaṃ	2030	
PA_tika-vin08_t:2030_6	pana “puthupāṇinā kattabbaṃ kammaṃ puthupāṇikamma”nti vuttaṃ.	2030	
PA_tika-vin08_t:2031_0	Evaṃ pāḷianusāreneva nahāne kattabbākattabbaṃ dassetvā idāni nahānatitthe nahāyantānaṃ	2031	
PA_tika-vin08_t:2031_1	bhikkhūnaṃ nahānavidhiṃ dassento “idaṃ panettha nahānavatta”ntiādimāha. Tattha passantānaṃ	2031	
PA_tika-vin08_t:2031_2	appasādāvahanato, gihipurisānaṃ kammaṃ viyāti garahitabbabhāvato ca vuttaṃ “yattha	2031	
PA_tika-vin08_t:2031_3	vā tattha vā…pe… na otaritabba”nti. Aññesu sammukhībhūtesu anudakasāṭakena nahāyituṃ	2031	
PA_tika-vin08_t:2031_4	dukkarattā “sabbadisā pana oloketvā vivittabhāvaṃ ñatvā”ti vuttaṃ. Evampi khāṇugumbalatādīhi	2031	
PA_tika-vin08_t:2031_5	paṭicchannāpi hutvā tiṭṭheyyunti āha “khāṇu…pe… ukkāsitvā”ti. Uddhaṃmukhena cīvarāpanayanaṃ	2031	
PA_tika-vin08_t:2031_6	harāyitabbaṃ siyāti vuttaṃ “avakujja…pe… apanetvā”ti. Tato kāyabandhanaṭṭhapanavattamāha	2031	
PA_tika-vin08_t:2031_7	“kāyabandhana”ntyādinā. Tato udakasāṭikāya sati taṃ nivāsetvā otaritabbaṃ siyā, tāya	2031	
PA_tika-vin08_t:2031_8	asatiyā kiṃ kātabbanti codanaṃ sandhāyāha “sace”tiādi. Tattha pubbe “ṭhitakeneva	2031	
PA_tika-vin08_t:2031_9	na otaritabba”nti ahirikākārassa paṭisiddhattā idha hirimantākāraṃ dasseti udakante	2031	
PA_tika-vin08_t:2031_10	ukkuṭikaṃ nisīditvā nivāsanaṃ mocetvāti. Uṇṇaṭṭhāne, samaṭṭhāne vā pasārite sati	20311	
PA_tika-vin08_t:2031_11	vā tena aññattha gaccheyyāti āha “sace ninnaṭṭhāna”ntiādi.	20311	
PA_tika-vin08_t:2032_0	Otarantena kiṃ kātabbanti pucchaṃ sandhāya “otarantena saṇika”ntyādi. Tattha pubbe	2032	
PA_tika-vin08_t:2032_1	“vegena na otaritabba”nti paṭisiddhānurūpamāha “saṇika”nti. Atigambhīraṃ gacchanto	2032	
PA_tika-vin08_t:2032_2	udakoghataraṅgavātādīhi paharanto calitakāyo siyā, atiuttāne nisīdanto appaṭicchannakāyo	2032	
PA_tika-vin08_t:2032_3	siyāti vuttaṃ “nābhippamāṇamattaṃ otaritvā”ti. Attano hatthavikārādīhi vīciṃ uṭṭhāpento,	2032	
PA_tika-vin08_t:2032_4	saddañca karonto uddhaṭacapalabhāvo siyāti vuttaṃ “vīciṃ anuṭṭhapentena saddaṃ akarontena	2032	
PA_tika-vin08_t:2032_5	nivattitvā”ti. Nivattitvā kiṃ kātabbanti āha āgatadisābhimukhena nimujjitabba”nti,	2032	
PA_tika-vin08_t:2032_6	abhimukhena hutvāti pāṭhaseso. Idāni tapphalaṃ dassento “eva”ntyādimāha. Tato ummujjantena	2032	
PA_tika-vin08_t:2032_7	kiṃ kātabbanti pucchāyamāha “ummujjantenapī”tiādi. Sesaṃ suviññeyyameva. Cīvaraṃ	2032	
PA_tika-vin08_t:2032_8	pārupitvāva ṭhātabbaṃ, kasmāti ce? Na tāva kāyato udakaṃ otarati, tasmā thokaṃ kālaṃ	2032	
PA_tika-vin08_t:2032_9	uttarāsaṅgaṃ cīvaraṃ ubhohi hatthehi ante gahetvā purato katvā ṭhātabbaṃ. Tato kāyassa	2032	
PA_tika-vin08_t:2032_10	sukkhabhāvaṃ ñatvā cīvaraṃ pārupitvā yathāruci gantabbanti.	20321	
PA_tika-vin08_t:2033	Valikādikathā	203	
PA_tika-vin08_t:2034_0	22. Valikādikathāyaṃ “muttolambakādīnanti ādi-saddena kuṇḍalādiṃ saṅgaṇhāti. Palambakasuttanti	2034	
PA_tika-vin08_t:2034_1	yaññopacitākārena olambakasutta”nti sāratthadīpaniyaṃ. Vimativinodaniyaṃ pana “muttolambakādīnanti	2034	
PA_tika-vin08_t:2034_2	ādi-saddena kuṇḍalādiṃ saṅgaṇhāti. Palambakasuttanti brāhmaṇānaṃ yaññopacitasuttādiākāraṃ	2034	
PA_tika-vin08_t:2034_3	vuccati. Valayanti hatthapādavalaya”nti vuttaṃ. Vajirabuddhiṭīkāyaṃ pana “kaṇṇato	2034	
PA_tika-vin08_t:2034_4	nikkhantamuttolambakādīnaṃ kuṇḍalādīnanti likhitaṃ. ‘Kāyūra’nti pāḷipāṭho. ‘Keyūrādīnī’ti	2034	
PA_tika-vin08_t:2034_5	ācariyenuddhaṭa”nti vuttaṃ.	2034	
PA_tika-vin08_t:2035	Dīghakesakathā	203	
PA_tika-vin08_t:2036_0	23. Dīghakesakathāyaṃ sāratthadīpaniyaṃ na kiñci vuttaṃ. Vimativinodaniyaṃ pana “dvaṅguleti	2036	
PA_tika-vin08_t:2036_1	upayogabahuvacanaṃ, dvaṅgulappamāṇaṃ atikkāmetuṃ na vaṭṭatīti attho. Ettha ca dumāsassa	2036	
PA_tika-vin08_t:2036_2	vā dvaṅgulassa vā atikkantabhāvaṃ ajānantassapi kesamassugaṇanāya acittakāpattiyo	2036	
PA_tika-vin08_t:2036_3	hontīti vadanti. Kocchenāti usīrahīrādīni bandhitvā samakaṃ chinditvā gahitakocchena.	2036	
PA_tika-vin08_t:2036_4	Cikkalenāti silesayuttatelena. Uṇhābhitattarajasirānampīti uṇhābhitattānaṃ rajokiṇṇasirānaṃ.	2036	
PA_tika-vin08_t:2036_5	Addahatthenāti allahatthenā”ti vuttaṃ.	2036	
PA_tika-vin08_t:2037_0	Upari pana pāḷiyaṃ “tena kho pana samayena chabbaggiyā bhikkhū massuṃ kappāpenti.	2037	
PA_tika-vin08_t:2037_1	Massuṃ vaḍḍhāpenti. Golomikaṃ kārāpenti. Caturassakaṃ kārāpenti. Parimukhaṃ kārāpenti.	2037	
PA_tika-vin08_t:2037_2	Aḍḍhadukaṃ kārāpenti. Dāṭhikaṃ ṭhapenti. Sambādhe lomaṃ saṃharāpenti. Manussā ujjhāyanti	2037	
PA_tika-vin08_t:2037_3	khīyanti vipācenti ‘seyyathāpi gihī kāmabhogino’ti. Bhagavato etamatthaṃ ārocesuṃ	2037	
PA_tika-vin08_t:2037_4	– na, bhikkhave, massu kappāpetabbaṃ. Na massu vaḍḍhāpetabbaṃ. Na golomikaṃ kārāpetabbaṃ.	2037	
PA_tika-vin08_t:2037_5	Na caturassakaṃ kārāpetabbaṃ. Na parimukhaṃ kārāpetabbaṃ. Na aḍḍhadukaṃ kārāpetabbaṃ.	2037	
PA_tika-vin08_t:2037_6	Na dāṭhikā ṭhapetabbā. Na sambādhe lomaṃ saṃharāpetabbaṃ, yo saṃharāpeyya, āpatti	2037	
PA_tika-vin08_t:2037_7	dukkaṭassā”ti āgataṃ. Aṭṭhakathāyampi “massuṃ kappāpentīti kattariyā massuṃ chedāpenti.	2037	
PA_tika-vin08_t:2037_8	Massuṃ vaḍḍhāpentīti massuṃ dīghaṃ kārenti. Golomikanti hanukamhi dīghaṃ katvā ṭhapitaṃ	2037	
PA_tika-vin08_t:2037_9	eḷakamassu vuccati. Caturassakanti catukoṇaṃ. Parimukhanti udare lomasaṃharaṇaṃ.	2037	
PA_tika-vin08_t:2037_10	Aḍḍhadukanti udare lomarājiṭṭhapanaṃ. Āpatti dukkaṭassāti massukappāpanādīsu sabbattha	20371	
PA_tika-vin08_t:2037_11	āpatti dukkaṭassā”ti vuttaṃ.	20371	
PA_tika-vin08_t:2038_0	Puna pāḷiyaṃ “tena kho pana samayena bhikkhū sakkharikāyapi madhusitthakenapi nāsikālomaṃ	2038	
PA_tika-vin08_t:2038_1	gāhāpenti, nāsikā dukkhā honti. Anujānāmi, bhikkhave, saṇḍāsanti. Tena kho pana samayena	2038	
PA_tika-vin08_t:2038_2	chabbaggiyā bhikkhū palitaṃ gāhāpenti. Manussā ujjhāyanti khīyanti vipācenti ‘seyyathāpi	2038	
PA_tika-vin08_t:2038_3	gihī kāmabhogino’ti. Bhagavato etamatthaṃ ārocesuṃ – na, bhikkhave, palitaṃ gāhāpetabbaṃ,	2038	
PA_tika-vin08_t:2038_4	yo gāhāpeyya, āpatti dukkaṭassā”ti āgataṃ. “Sakkharādīhi nāsikālomaggāhāpane āpatti	2038	
PA_tika-vin08_t:2038_5	natthi, anurakkhaṇatthaṃ pana saṇḍāso anuññāto”ti aṭṭhakathāyaṃ vuttaṃ. “Na, bhikkhave,	2038	
PA_tika-vin08_t:2038_6	palitaṃ gāhāpetabbanti ettha bhamukāya vā nalāṭe vā dāṭhikāya vā uggantvā bībhacchaṃ	2038	
PA_tika-vin08_t:2038_7	ṭhitaṃ, tādisaṃ lomaṃ palitaṃ vā apalitaṃ vā gāhāpetuṃ vaṭṭatī”ti ca vuttaṃ.	2038	
PA_tika-vin08_t:2039	Ādāsādikathā	203	
PA_tika-vin08_t:2040_0	24. Ādāsādikathāyaṃ ādāso nāma maṇḍanapakatikānaṃ manussānaṃ attano mukhacchāyādassanatthaṃ	2040	
PA_tika-vin08_t:2040_1	kaṃsalohādīhi kato bhaṇḍaviseso. Udakapatto nāma udakaṭṭhapanako pātisarāvādiko bhājanaviseso.	2040	
PA_tika-vin08_t:2040_2	Kaṃsapattādīnīti ādāsabhāvena akatāni parisuddhabhāvena ālokakarāni vatthūni. Ādi-saddena	2040	
PA_tika-vin08_t:2040_3	suvaṇṇarajatajātiphalikādayo saṅgaṇhāti, kañjiyādīnīti ettha ādi-saddena dravajātikāni	2040	
PA_tika-vin08_t:2040_4	telamadhukhīrādīni. Ābādhapaccayāti attano mukhe uppannavaṇapaccayā. Tenāha “sañchavi	2040	
PA_tika-vin08_t:2040_5	nu kho me vaṇo”tiādi. Āyuṃ saṅkharotīti āyusaṅkhāro. Ko so? Attabhāvo, taṃ āyusaṅkhāraṃ,	2040	
PA_tika-vin08_t:2040_6	taṃ olokento kenākārena olokeyyāti pucchāyamāha “jiṇṇo nu khomhi noti eva”nti. Tassattho	2040	
PA_tika-vin08_t:2040_7	– mama attabhāvo jiṇṇo nu kho vā, no jiṇṇo nu kho vāti evaṃ iminā manasikārena kammaṭṭhānasīsena	2040	
PA_tika-vin08_t:2040_8	oloketuṃ vaṭṭati. “Sobhati nu kho me attabhāvo, no vā”ti evaṃ pavattena attasinehavasena	2040	
PA_tika-vin08_t:2040_9	oloketuṃ na vaṭṭatīti.	2040	
PA_tika-vin08_t:2041_0	Na mukhaṃ ālimpitabbanti vippasannachavivaṇṇakarehi mukhalepanehi na limpitabbaṃ.	2041	
PA_tika-vin08_t:2041_1	Na ummadditabbanti nānāummaddanehi na ummadditabbaṃ. Na cuṇṇetabbanti mukhacuṇṇakena	2041	
PA_tika-vin08_t:2041_2	na makkhetabbaṃ. Na manosilikāya mukhaṃ lañjetabbanti manosilāya tilakādilañjanāni	2041	
PA_tika-vin08_t:2041_3	na kātabbāni. Na kevalaṃ manosilāyameva, haritālādīhipi tāni na vaṭṭantiyeva. Aṅgarāgādayo pākaṭāyeva.	2041	
PA_tika-vin08_t:2042	Naccādikathā	204	
PA_tika-vin08_t:2043_0	25. Naccādikathāyaṃ “sādhugītanti aniccatādipaṭisaṃyuttagītaṃ. Caturassena vattenāti	2043	
PA_tika-vin08_t:2043_1	paripuṇṇena uccāraṇavattena. Taraṅgavattādīnaṃ uccāraṇavidhānāni naṭṭhappayogānī”ti	2043	
PA_tika-vin08_t:2043_2	sāratthadīpaniyaṃ vuttaṃ, vimativinodaniyampi “sādhugītanti aniccatādipaṭisaññuttaṃ	2043	
PA_tika-vin08_t:2043_3	gītaṃ. Caturassena vattenāti paripuṇṇena uccāraṇavattena. Taraṅgavattādīnaṃ sabbesaṃ	2043	
PA_tika-vin08_t:2043_4	sāmaññalakkhaṇaṃ dassetuṃ ‘sabbesaṃ…pe… lakkhaṇa’nti vuttaṃ. Yattakāhi mattāhi akkharaṃ	2043	
PA_tika-vin08_t:2043_5	paripuṇṇaṃ hoti, tatopi adhikamattāyuttaṃ katvā kathanaṃ vikārakathanaṃ nāma, tathā	2043	
PA_tika-vin08_t:2043_6	akatvā kathanameva lakkhaṇanti attho”ti vuttaṃ. Vajirabuddhiṭīkāyaṃ pana “sādhugītaṃ	2043	
PA_tika-vin08_t:2043_7	nāma parinibbutaṭṭhāne gītanti likhitaṃ. Dantagītaṃ gāyitukāmānaṃ vākkaraṇīyaṃ. Dantagītassa	2043	
PA_tika-vin08_t:2043_8	vibhāvanatthaṃ ‘yaṃ gāyissāmā’tiādimāha. Caturassavattaṃ nāma catupādagāthāvattaṃ.	2043	
PA_tika-vin08_t:2043_9	‘Taraṅgavattādīni uccāraṇavidhānāni naṭṭhappayogānī’ti likhita”nti vuttaṃ.	2043	
PA_tika-vin08_t:2044	Aṅgacchedādikathā	204	
PA_tika-vin08_t:2045_0	26. Aṅgacchedādikathāyaṃ “attano aṅgajātaṃ chindantasseva thullaccayaṃ, tato aññaṃ	2045	
PA_tika-vin08_t:2045_1	chindantassa dukkaṭaṃ, ābādhapaccayā chindantassa anāpattī”ti aṭṭhakathāyaṃ vuttaṃ.	2045	
PA_tika-vin08_t:2045_2	Vimativinodaniyaṃ pana “aṅgajātanti bījavirahitaṃ purisanimittaṃ. Bīje hi chinne	2045	
PA_tika-vin08_t:2045_3	opakkamikapaṇḍako nāma abhabbo hotīti vadanti. Eke pana ‘bījassapi chedanakkhaṇe	2045	
PA_tika-vin08_t:2045_4	dukkaṭāpatti eva, kamena purisindriyādike antarahite paṇḍako nāma abhabbo hoti, tadā	2045	
PA_tika-vin08_t:2045_5	liṅganāsanāya nāsetabbo’ti vadanti. Tādisaṃ vā dukkhaṃ uppādentassāti muṭṭhippahārādīhi	2045	
PA_tika-vin08_t:2045_6	attano dukkhaṃ uppādentassā”ti vuttaṃ.	2045	
PA_tika-vin08_t:2046	Pattakathā	204	
PA_tika-vin08_t:2047_0	28. Pattakathāyaṃ “bhūmiādhāraketi valayādhārake. Dāruādhārakadaṇḍādhārakesūti ekadārunā	2047	
PA_tika-vin08_t:2047_1	kataādhārake, bahūhi daṇḍakehi kataādhārake vāti attho. Tīhi daṇḍehi kato pana na	2047	
PA_tika-vin08_t:2047_2	vaṭṭati. Bhūmiyaṃ pana nikkujjitvā ekameva ṭhapetabbanti ettha ‘dve ṭhapentena upari	2047	
PA_tika-vin08_t:2047_3	ṭhapitapattaṃ ekena passena bhūmiyaṃ phusāpetvā ṭhapetuṃ vaṭṭatī’ti vadanti. Ālindakamiḍḍhikādīnanti	2047	
PA_tika-vin08_t:2047_4	pamukhamiḍḍhikādīnaṃ. Parivattetvā tattheva patiṭṭhātīti ettha ‘parivattetvā tatiyavāre	2047	
PA_tika-vin08_t:2047_5	tattheva miḍḍhiyā patiṭṭhātī’ti gaṇṭhipadesu vuttaṃ. Paribhaṇḍanteti ettha paribhaṇḍaṃ	2047	
PA_tika-vin08_t:2047_6	nāma gehassa bahikuṭṭapādassa thirabhāvatthaṃ katā tanukamiḍḍhikā vuccati. Tanukamiḍḍhikāyāti	2047	
PA_tika-vin08_t:2047_7	khuddakamiḍḍhikāya. Miḍḍhantepi ādhārake ṭhapetuṃ vaṭṭati. ‘Anujānāmi, bhikkhave,	2047	
PA_tika-vin08_t:2047_8	ādhāraka’nti hi vacanato miḍḍhādīsu yattha katthaci ādhārakaṃ ṭhapetvā tattha pattaṃ	2047	
PA_tika-vin08_t:2047_9	ṭhapetuṃ vaṭṭati ādhārake ṭhapanokāsassa aniyamitattāti vadanti. ‘Pattamāḷo nāma	2047	
PA_tika-vin08_t:2047_10	vaṭṭetvā pattānaṃ agamanatthaṃ vaṭṭaṃ vā caturassaṃ vā iṭṭhakādīhi parikkhipitvā	20471	
PA_tika-vin08_t:2047_11	kato’ti gaṇṭhipadesu vuttaṃ. Ghaṭikanti upari yojitaṃ aggaḷaṃ. Tāvakālikaṃ paribhuñjituṃ	20471	
PA_tika-vin08_t:2047_12	vaṭṭatīti sakideva gahetvā tena āmisaṃ paribhuñjitvā chaḍḍetuṃ vaṭṭatīti adhippāyo.	20471	
PA_tika-vin08_t:2047_13	Ghaṭikaṭāheti bhājanakapāle. Pāḷiyaṃ abhuṃ meti ettha bhavatīti bhū, vaḍḍhi. Na bhūti	20471	
PA_tika-vin08_t:2047_14	abhū, avaḍḍhi. Bhayavasena pana sā itthī ‘abhu’nti āha, vināso mayhanti attho. Chavasīsassa	20471	
PA_tika-vin08_t:2047_15	pattanti chavasīsamayaṃ pattaṃ. Pakativikārasambandhe cetaṃ sāmivacanaṃ. Abhedepi	20471	
PA_tika-vin08_t:2047_16	vā tadupacāravasenevāyaṃ vohāro ‘silāputtakassa sarīra’ntiādīsu viya. Cabbetvāti	20471	
PA_tika-vin08_t:2047_17	khāditvā. Ekaṃ udakagaṇḍusaṃ gahetvāti vāmahattheneva pattaṃ ukkhipitvā mukhena gaṇḍusaṃ	20471	
PA_tika-vin08_t:2047_18	gahetvā. Ucchiṭṭhahatthenāti sāmisena hatthena. Ettāvatāti ekagaṇḍusaṃ gahaṇamattena.	20471	
PA_tika-vin08_t:2047_19	Luñcitvāti tato maṃsaṃ uddharitvā. Etesu sabbesu paṇṇattiṃ jānātu vā, mā vā, āpattiyevā”ti	20471	
PA_tika-vin08_t:2047_20	sāratthadīpaniyaṃ vuttaṃ.	20472	
PA_tika-vin08_t:2048_0	Vimativinodaniyaṃ pana “gihivikaṭānīti gihisantakāni. Pāḷiyaṃ na acchupiyantīti na	2048	
PA_tika-vin08_t:2048_1	phussitāni honti. Rūpakākiṇṇāni itthirūpādiākiṇṇāni. Bhūmiādhāraketi dantādīhi kate	2048	
PA_tika-vin08_t:2048_2	valayādhārake. Etassa valayādhārakassa anucchavitāya ṭhapitā pattā na parivattantīti	2048	
PA_tika-vin08_t:2048_3	‘tayo patte ṭhapetuṃ vaṭṭatī’ti vuttaṃ. Anuccatañhi sandhāya ayaṃ ‘bhūmiādhārako’ti	2048	
PA_tika-vin08_t:2048_4	vutto. Dāruādhārakadaṇḍādhārakesūti ekadārunā kataādhārake ca bahūhi daṇḍakehi kataādhārake	2048	
PA_tika-vin08_t:2048_5	ca, ete ca uccatarā honti pattehi saha patanasabhāvā, tena ‘susajjitesū’ti vuttaṃ.	2048	
PA_tika-vin08_t:2048_6	Bhamakoṭisadisenāti yattha dhamakaraṇādiṃ pavesetvā likhanti, tassa bhamakassa koṭiyā	2048	
PA_tika-vin08_t:2048_7	sadiso. Tādisassa dāruādhārakassa avitthiṇṇatāya ṭhapitopi patto patatīti ‘anokāso’ti	2048	
PA_tika-vin08_t:2048_8	vutto. Ālindakamiḍḍhikādīnanti pamukhamiḍḍhikādīnaṃ, uccavatthukānanti attho. Bāhirapasseti	2048	
PA_tika-vin08_t:2048_9	pāsādādīnaṃ bahikuṭṭe. Tanukamiḍḍhikāyāti vedikāya. Sabbattha pana hatthappamāṇato	2048	
PA_tika-vin08_t:2048_10	abbhantare ṭhapetuṃ vaṭṭati, ādhārake pana tato bahipi vaṭṭati. Aññena pana bhaṇḍakenāti	20481	
PA_tika-vin08_t:2048_11	aññena bhārabhaṇḍena bhaṇḍakena. ‘Bandhitvā olambitu’nti ca vuttattā pattatthavikāya	20481	
PA_tika-vin08_t:2048_12	aṃsabaddhako yathā laggitaṭṭhānato na parigaḷati, tathā sabbathāpi bandhitvā ṭhapetuṃ	20481	
PA_tika-vin08_t:2048_13	vaṭṭati. Bandhitvāpi upari ṭhapetuṃ na vaṭṭatīti ‘upari nisīdantā ottharitvā bhindantī’ti	20481	
PA_tika-vin08_t:2048_14	vuttaṃ. Tattha ṭhapetuṃ vaṭṭatīti nisīdanasaṅkābhāvato vuttaṃ. Bandhitvā vāti bandhitvā	20481	
PA_tika-vin08_t:2048_15	ṭhapitachatte vā. Yo kocīti bhattapūropi tucchapattopi. Pariharitunti divase divase	20481	
PA_tika-vin08_t:2048_16	piṇḍāya caraṇatthāya ṭhapetuṃ. Pattaṃ alabhantena pana ekadivasaṃ piṇḍāya caritvā	20481	
PA_tika-vin08_t:2048_17	bhuñjitvā chaḍḍetuṃ vaṭṭati. Paṇṇapuṭādīsupi eseva nayo. Chavasīsassa pattoti chavasīsamayo	20481	
PA_tika-vin08_t:2048_18	patto, pakativikārasambandhe cetaṃ sāmivacanaṃ. Cabbetvāti niṭṭhubhitvā. ‘Paṭiggahaṃ	20481	
PA_tika-vin08_t:2048_19	katvā’ti vuttattā ucchiṭṭhahatthena udakaṃ gahetvā pattaṃ paripphositvā dhovanaghaṃsanavasena	20481	
PA_tika-vin08_t:2048_20	hatthaṃ dhovituṃ vaṭṭati. Ettakena hi pattaṃ paṭiggahaṃ katvā hattho dhovito nāma	20482	
PA_tika-vin08_t:2048_21	na hoti. Ekaṃ udakagaṇḍusaṃ gahetvāti pattaṃ aphusitvā tattha udakameva ucchiṭṭhahatthena	20482	
PA_tika-vin08_t:2048_22	ukkhipitvā gaṇḍusaṃ katvā, vāmahattheneva vā pattaṃ ukkhipitvā mukhena gaṇḍusaṃ gahetumpi	20482	
PA_tika-vin08_t:2048_23	vaṭṭati. Bahi udakena vikkhāletvāti dvīsu aṅgulīsu āmisamattaṃ vikkhāletvā bahi gahetumpi	20482	
PA_tika-vin08_t:2048_24	vaṭṭati. Paṭikhāditukāmoti ettha sayaṃ na khāditukāmopi aññesaṃ khādanārahaṃ ṭhapetuṃ	20482	
PA_tika-vin08_t:2048_25	labhati. Tattheva katvāti patteyeva yathāṭhapitaṭṭhānato anuddharitvā. Luñcitvāti	20482	
PA_tika-vin08_t:2048_26	tato maṃsameva niravasesaṃ uppaṭṭetvā”ti vuttaṃ.	20482	
PA_tika-vin08_t:2049_0	Vajirabuddhiṭīkāyaṃ pana “ālindakamiḍḍhikādīnanti pamukhamiḍḍhikādīnaṃ. Parivattetvā	2049	
PA_tika-vin08_t:2049_1	tatthevāti ettha ‘parivattetvā tatiyavāre tattheva miḍḍhikāya patiṭṭhātī’ti likhitaṃ.	2049	
PA_tika-vin08_t:2049_2	Paribhaṇḍaṃ nāma gehassa bahikuṭṭapādassa thirabhāvatthaṃ katā tanukamiḍḍhikā vuccati,	2049	
PA_tika-vin08_t:2049_3	ettha ‘parivattetvā patto bhijjatīti adhikaraṇabhedāsaṅkāraabhāve ṭhāne ṭhapetuṃ	2049	
PA_tika-vin08_t:2049_4	vaṭṭatī’ti likhitaṃ. Pattamāḷo vattetvā pattānaṃ apatanatthaṃ vaṭṭaṃ vā caturassaṃ	2049	
PA_tika-vin08_t:2049_5	vā iṭṭhakādīhi parikkhipitvā māḷakacchannena kato. ‘Pattamaṇḍalikā pattapacchikā	2049	
PA_tika-vin08_t:2049_6	kālapaṇṇādīhi katā’ti ca likhitaṃ. Miḍḍhante ādhārake ṭhapetuṃ vaṭṭati pattasandhāraṇatthaṃ	2049	
PA_tika-vin08_t:2049_7	vuttattā. Mañce ādhārakepi na vaṭṭati nisīdanapaccayā vāritattā. Āsannabhūmikattā	2049	
PA_tika-vin08_t:2049_8	olambetuṃ vaṭṭati. ‘Aṃsakūṭe laggetvāti vacanato aggahatthe laggetvā aṅke ṭhapetuṃ	2049	
PA_tika-vin08_t:2049_9	na vaṭṭatī’ti keci vadanti, na sundaraṃ. Na kevalaṃ yassa pattotiādi yadi hatthena	2049	
PA_tika-vin08_t:2049_10	gahitapatte bhedasaññā, pageva aññena sarīrāvayavenāti katvā vuttaṃ. Pāḷiyaṃ pana	20491	
PA_tika-vin08_t:2049_11	pacuravohāravasena vuttaṃ. Ghaṭikapālamayaṃ ghaṭikaṭāhaṃ. Chavasīsassa pattanti ‘silāputtakassa	20491	
PA_tika-vin08_t:2049_12	sarīraṃ, khīrassa dhārā’tiādivohāravasena vuttaṃ, mañce nisīdituṃ āgatoti attho.	20491	
PA_tika-vin08_t:2049_13	Pisācillikāti pisācadārakātipi vadanti. Dinnakameva paṭiggahitameva. Cabbetvāti khāditvā.	20491	
PA_tika-vin08_t:2049_14	Aṭṭhīni ca kaṇṭakāni ca aṭṭhikaṇṭakāni. Etesu sabbesu paṇṇattiṃ jānātu vā, mā vā,	20491	
PA_tika-vin08_t:2049_15	āpattiyevāti likhita”nti vuttaṃ.	20491	
PA_tika-vin08_t:2050	Sabbapaṃsukūlādikathā	205	
PA_tika-vin08_t:2051_0	29. Sabbapaṃsukūlādikathāyaṃ paṃsu viya kucchitabhāvena ulati pavattatīti paṃsukūlaṃ,	2051	
PA_tika-vin08_t:2051_1	sabbaṃ taṃ etassāti sabbapaṃsukūliko, pattacīvarādikaṃ sabbaṃ samaṇaparikkhāraṃ paṃsukūlaṃyeva	2051	
PA_tika-vin08_t:2051_2	katvā dhāraṇasīloti attho. Samaṇaparikkhāresu katamaṃ paṃsukūlaṃ katvā dhāretuṃ vaṭṭatīti	2051	
PA_tika-vin08_t:2051_3	pucchaṃ sandhāyāha “ettha pana cīvarañca mañcapīṭhañca paṃsukūlaṃ vaṭṭatī”ti. Tattha	2051	
PA_tika-vin08_t:2051_4	ca cīvaraṃ vinayavasena ca dhutaṅgasamādānavasena ca vaṭṭati, mañcapīṭhaṃ vinayavaseneva.	2051	
PA_tika-vin08_t:2051_5	Katamaṃ paṃsukūlaṃ na vaṭṭatīti āha “ajjhoharaṇīyaṃ pana dinnameva gahetabba”nti,	2051	
PA_tika-vin08_t:2051_6	na adinnaṃ, tasmā paṃsukūlaṃ na vaṭṭatīti adhippāyo. Ettha ca “ajjhoharaṇīya”nti	2051	
PA_tika-vin08_t:2051_7	vacanena piṇḍapātagilānapaccayabhesajjapaakkhāravasena ubhopi paccaye dasseti.	2051	
PA_tika-vin08_t:2052	Parissāvanakathā	205	
PA_tika-vin08_t:2053_0	30. Parissāvanakathāyaṃ addhānamaggo nāma sabbantimaparicchedena aḍḍhayojanappamāṇo,	2053	
PA_tika-vin08_t:2053_1	tattakaṃ maggaṃ parissāvanaṃ aggahetvā gacchantopi aññena aparissāvanakena bhikkhunā	2053	
PA_tika-vin08_t:2053_2	yāciyamāno hutvā adentopi na vaṭṭati, āpattiyeva. “Anujānāmi, bhikkhave, parissāvana”nti	2053	
PA_tika-vin08_t:2053_3	anujānitvā “coḷakaṃ nappahoti. Bhagavato etamatthaṃ ārocesuṃ – anujānāmi, bhikkhave,	2053	
PA_tika-vin08_t:2053_4	kaṭacchuparissāvana”nti vuttattā pakatiparissāvanato kaṭacchuparissāvanaṃ khuddakanti	2053	
PA_tika-vin08_t:2053_5	viññāyati. Pakatiparissāvanassa vidhānaṃ aṭṭhakathāyaṃ na vuttaṃ, kaṭacchuparissāvanassa	2053	
PA_tika-vin08_t:2053_6	pana vidhānaṃ “kaṭacchuparissāvanaṃ nāma tīsu daṇḍakesu vinandhitvā kata”nti vuttaṃ.	2053	
PA_tika-vin08_t:2053_7	Kaṭacchuparissāvanaṃ vatvā puna “coḷakaṃ nappahoti. Bhagavato etamatthaṃ ārocesuṃ	2053	
PA_tika-vin08_t:2053_8	– anujānāmi, bhikkhave, dhamakaraṇa”nti vuttattā kaṭacchuparissāvanatopi dhamakaraṇo	2053	
PA_tika-vin08_t:2053_9	khuddakataroti viññāyati. Dhamakaraṇassa vidhānaṃ heṭṭhā parikkhārakathāyaṃ vuttameva.	2053	
PA_tika-vin08_t:2053_10	“Bhikkhū navakammaṃ karonti, parissāvanaṃ na sammati. Bhagavato etamatthaṃ ārocesuṃ	20531	
PA_tika-vin08_t:2053_11	– anujānāmi, bhikkhave, daṇḍaparissāvana”nti (cūḷava 259) vuttattā pakatiparissāvanatopi	20531	
PA_tika-vin08_t:2053_12	daṇḍaparissāvanaṃ mahantataranti viññāyati. “Daṇḍaparissāvanaṃ na sammati. Bhagavato	20531	
PA_tika-vin08_t:2053_13	etamatthaṃ ārocesuṃ – anujānāmi, bhikkhave, ottharaka”nti vacanato daṇḍaparissāvanatopi	20531	
PA_tika-vin08_t:2053_14	ottharakaṃ mahantataranti viññāyati. Tesaṃ pana dvinnampi parissāvanānaṃ vidhānaṃ	20531	
PA_tika-vin08_t:2053_15	aṭṭhakathāyaṃ āgatameva.	20531	
PA_tika-vin08_t:2054	Naggakathā	205	
PA_tika-vin08_t:2055_0	31. Naggakathāyaṃ na naggena naggo abhivādetabboti naggena navakatarena bhikkhunā	2055	
PA_tika-vin08_t:2055_1	naggo vuḍḍhataro bhikkhu na abhivādetabbo na vanditabbo. Kasmā? “Na, bhikkhave, naggena	2055	
PA_tika-vin08_t:2055_2	naggo abhivādetabbo, yo abhivādeyya, āpatti dukkaṭassā”ti bhagavatā vacanato na abhivādetabboti	2055	
PA_tika-vin08_t:2055_3	yojanā. Ettha pana vadi abhivādanathutīsūti dhātussa curādigaṇattā ṇe-paccayo hoti, na hetvatthattā.	2055	
PA_tika-vin08_t:2056	“Akammakehi dhātūhi, bhāve kiccā bhavanti te;	205	
PA_tika-vin08_t:2057	Sakammakehi kammatthe, arahasakkatthadīpakā”ti. –	205	
PA_tika-vin08_t:2058	Vacanato kammatthe tabba-paccayoti daṭṭhabbo. Na naggena abhivādetabbanti ettha tu naggena bhikkhunā na abhivādetabbanti ettakameva yojanā. Nanu ca bho –	205	
PA_tika-vin08_t:2059	“Kiccā dhātuhyakammehi, bhāveyeva napuṃsake;	205	
PA_tika-vin08_t:2060	Tadantā pāyato kamme, sakammehi tiliṅgikā”ti. –	206	
PA_tika-vin08_t:2061	Vacanato, imissā ca dhātuyā sakammattā kammaṃ ajjhāharitabbaṃ, kammānurūpañca liṅgaṃ ṭhapetabbaṃ, atha kasmā ettakameva yojanā katāti? Kammavacanicchābhāvato. Vuttañhi –	206	
PA_tika-vin08_t:2062	“Kammassāvacanicchāyaṃ, sakammākhyātapaccayā;	206	
PA_tika-vin08_t:2063	Bhāvepi taṃ yathā gehe, devadattena paccate”ti.	206	
PA_tika-vin08_t:2064_0	Yathā ākhyātapaccayasaṅkhātā vibhattiyo sakammakadhātuto bhavantāpi kammavacanicchāya	2064	
PA_tika-vin08_t:2064_1	asati kammaṃ avatvā bhāvatthameva vadanti, evaṃ kiccapaccayāpi sakammakadhātuto bhavantāpi	2064	
PA_tika-vin08_t:2064_2	kammavacanicchāyābhāvato kammaṃ avatvā bhāvatthameva vadanti, tasmā kammañca anajjhāharitaṃ,	2064	
PA_tika-vin08_t:2064_3	kammānurūpañca liṅgaṃ na ṭhapitaṃ, bhāvatthānurūpameva ṭhapitanti daṭṭhabbaṃ. Ettha	2064	
PA_tika-vin08_t:2064_4	hi “ayaṃ nāma puggalo abhivādetabbo”ti acintetvā sāmaññato kattārameva gahetvā ṭhapitoti veditabbo.	2064	
PA_tika-vin08_t:2065_0	Na naggena naggo abhivādāpetabboti ettha pana naggena vuḍḍhatarena bhikkhunā naggo	2065	
PA_tika-vin08_t:2065_1	navakataro bhikkhu na abhivādāpetabbo, na vandāpetabboti yojanā. Ettha hi sakāritassa	2065	
PA_tika-vin08_t:2065_2	kiccapaccayassa diṭṭhattā, dhātuyā ca sakammakattā navakataro bhikkhu dhātukattā	2065	
PA_tika-vin08_t:2065_3	hoti, vuḍḍhataro bhikkhu dhātukammaṃ, puna kāritasambandhe vuḍḍhataro bhikkhu kāritakattā	2065	
PA_tika-vin08_t:2065_4	hoti, navakataro bhikkhu kāritakammaṃ. Vuttañhi –	2065	
PA_tika-vin08_t:2066	“Hetukriyāya sambandhī-bhāvā kammanti manyate;	206	
PA_tika-vin08_t:2067	Hetukriyāpadhānattā, aññathānupapattito”ti.	206	
PA_tika-vin08_t:2068_0	Na naggena abhivādāpetabbanti ettha tu naggena vuḍḍhatarena bhikkhunā na abhivādāpetabbaṃ,	2068	
PA_tika-vin08_t:2068_1	na vandāpetabbanti yojanā, etthāpi kammavacanicchāyābhāvato vuttanayena bhāveyeva	2068	
PA_tika-vin08_t:2068_2	kiccapaccayo hotīti daṭṭhabbo. Nanu vandāpake sati vandāpetabbo labbhatiyeva, atha	2068	
PA_tika-vin08_t:2068_3	“kasmā kammavacanicchāyābhāvato”ti vuttanti? “Vatticchānupubbikā saddapaṭipattī”ti	2068	
PA_tika-vin08_t:2068_4	vacanato vatticchābhāvato na vuttanti. Vuttañhetaṃ pubbācariyehi –	2068	
PA_tika-vin08_t:2069	“Vatticchā na bhave santa-mapyasantampi sā bhave;	206	
PA_tika-vin08_t:2070	Taṃ yathānudarā kaññā, samuddo kuṇḍikāti cā”ti.	207	
PA_tika-vin08_t:2071	Itaresupi suviññeyyameva. Paṭicchādenti aṅgamaṅgāni etāhīti paṭicchādiyo.	207	
PA_tika-vin08_t:2072	Gandhapupphakathā	207	
PA_tika-vin08_t:2073_0	32. Gandhapupphakathāyaṃ “gandhagandhaṃ pana gahetvā kavāṭe pañcaṅguliṃ dātuṃ vaṭṭatī”ti	2073	
PA_tika-vin08_t:2073_1	vacanato gandhe dinne paṭiggahituṃ vaṭṭati, no limpitunti siddhaṃ. Idāni pana manussā	2073	
PA_tika-vin08_t:2073_2	bhikkhū bhojetvā hatthadhovanāvasāne hatthavāsatthāya gandhavilepanaṃ denti, taṃ	2073	
PA_tika-vin08_t:2073_3	bhikkhū paṭiggahetvā ekacce hatthameva limpenti, ekacce kāyampi mukhampi ālimpenti,	2073	
PA_tika-vin08_t:2073_4	“sugandho vatā”tiādīni vatvā haṭṭhapahaṭṭhākāraṃ karonti, taṃ vaṭṭati, na vaṭṭatīti?	2073	
PA_tika-vin08_t:2073_5	“Kavāṭe pañcaṅgulikaṃ dātuṃ vaṭṭatī”ti vihāre kavāṭadhūpanamattasseva vuttattā kāyadhūpanassa	2073	
PA_tika-vin08_t:2073_6	avuttattā, “mālāgandhavilepanadhāraṇamaṇḍanavibhūsanaṭṭhānā veramaṇī”ti vacanassānulomato	2073	
PA_tika-vin08_t:2073_7	ca na vaṭṭatīti dissati, vīmaṃsitvā gahetabbaṃ. “Pupphaṃ gahetvā vihāre ekamantaṃ	2073	
PA_tika-vin08_t:2073_8	nikkhipitu”nti vacanato pupphe dinne gahetuṃ vaṭṭati, na piḷandhanādīni kātunti siddhaṃ.	2073	
PA_tika-vin08_t:2073_9	Idāni pana bhikkhūsu gandhapupphesu laddhesu “surabhigandhaṃ vatidaṃ puppha”ntiādīni	2073	
PA_tika-vin08_t:2073_10	vatvā pahaṭṭhākāraṃ katvā siṅghanti, taṃ vaṭṭati, na vaṭṭatīti? Tampi vihāreyeva	20731	
PA_tika-vin08_t:2073_11	ekamantaṃ ṭhapanassa vuttattā siṅghitabbādibhāvassa avuttattā, mālāgandhādipāṭhassa	20731	
PA_tika-vin08_t:2073_12	anulomato ca na vaṭṭatīti dissati, vīmaṃsitvā gahetabbaṃ. “Ekamantaṃ nikkhipitu”nti	20731	
PA_tika-vin08_t:2073_13	vacanassa pana sāmatthiyato cetiyapaṭimāpūjanādīni ca kātuṃ vaṭṭatīti viññāyati.	20731	
PA_tika-vin08_t:2074	Āsittakūpadhānakathā	207	
PA_tika-vin08_t:2075_0	33. Āsittakūpadhānakathāyaṃ manussānaṃ bharaṇasīlataṃ sandhāya “tambalohena vā rajatena	2075	
PA_tika-vin08_t:2075_1	vā”ti vuttaṃ, vikappanatthena pana vā-saddena hiraññena vā suvaṇṇena vātiādiṃ saṅgaṇhāti.	2075	
PA_tika-vin08_t:2075_2	Paṭikkhittattā panāti bhagavatā pana āsittakūpadhānassa sāmaññavasena paṭikkhittattā.	2075	
PA_tika-vin08_t:2075_3	Na kevalaṃ ratanapeḷā eva na vaṭṭati, atha kho dārumayāpīti. Ettha pi-saddo sampiṇḍanattho,	2075	
PA_tika-vin08_t:2075_4	taṃ na vilīvamayatālapaṇṇamayavettamayādikaṃ sampiṇḍeti.	2075	
PA_tika-vin08_t:2076	Maḷorikakathā	207	
PA_tika-vin08_t:2077_0	34. Maḷorikakathāyaṃ “anujānāmi, bhikkhave, maḷorika”nti gilāno bhikkhu bhuñjamāno	2077	
PA_tika-vin08_t:2077_1	na sakkoti hatthena pattaṃ sandhāretuṃ, tasmā anuññātaṃ. Pubbe pattasaṅgopanatthaṃ	2077	
PA_tika-vin08_t:2077_2	ādhārako anuññāto, idāni bhuñjanatthaṃ. Daṇḍādhārako vuccatīti daṇḍādhārako padhānato	2077	
PA_tika-vin08_t:2077_3	maḷorikoti vuccati. Yaṭṭhi…pe… pīṭhādīnipi ādhārakasāmaññena ettheva paviṭṭhānīti	2077	
PA_tika-vin08_t:2077_4	sambandho. Ādhārakaṃ nāma chiddaṃ viddhampi atthi, aviddhampi atthi, tesu katamaṃ	2077	
PA_tika-vin08_t:2077_5	vaṭṭatīti āha “ādhārasaṅkhepagamanato hi…pe… vaṭṭatiyevā”ti.	2077	
PA_tika-vin08_t:2078	Ekabhājanādikathā	207	
PA_tika-vin08_t:2079_0	35. Ekabhājanādikathāyaṃ ekatobhuñjanaṃ nāma ekabhājanasmiṃ ekakkhaṇeyeva sahabhuñjanaṃ,	2079	
PA_tika-vin08_t:2079_1	na nānābhājane. Ekabhājanasmimpi na nānākkhaṇeti āha “sace panā”tiādi. Tasmiṃ apagate	2079	
PA_tika-vin08_t:2079_2	tassa apagatattā itarassa sesakaṃ bhuñjituṃ vaṭṭati. Iminā ekakkhaṇe abhuñjanabhāvaṃ	2079	
PA_tika-vin08_t:2079_3	dasseti. Itarassapītiādīsu itarassapīti itarītarakathanaṃ, sesabhuñjakaitarato itarassāti	2079	
PA_tika-vin08_t:2079_4	attho. Tena paṭhamaṃ gahetvā gatabhikkhumevāha. Tasmiṃ khīṇe tassa khaṇattā paṭhamaṃ	2079	
PA_tika-vin08_t:2079_5	gahitavatthussa khīṇattā puna gahetuṃ vaṭṭati. Iminā sahaabhuñjanabhāvaṃ dasseti.	2079	
PA_tika-vin08_t:2080_0	Na ekamañce nipajjitabbaṃ satipi nānāattharaṇe “na ekamañce tuvaṭṭitabbaṃ, yo tuvaṭṭeyya,	2080	
PA_tika-vin08_t:2080_1	āpatti dukkaṭassā”ti vacanato. Na ekattharaṇe nipajjitabbaṃ satipi nānāmañce “na	2080	
PA_tika-vin08_t:2080_2	ekattharaṇā tuvaṭṭitabba”nti vacanato, pageva ubhinnaṃ ekatteti attho. Yadi evaṃ	2080	
PA_tika-vin08_t:2080_3	nānāmañcanānāattharaṇesu asantesu kathaṃ anāpatti siyāti cintāyamāha “vavatthānaṃ	2080	
PA_tika-vin08_t:2080_4	panā”tiādi. Ekattharaṇapāvuraṇehīti ettha pana ayaṃ ekattharaṇapāvuraṇasaddo na catthasamāso	2080	
PA_tika-vin08_t:2080_5	hoti, atha kho bāhiratthasamāsoti āha “ekaṃ attharaṇañceva pāvuraṇañca etesanti ekattharaṇapāvuraṇā”ti,	2080	
PA_tika-vin08_t:2080_6	tipadatulyādhikaraṇabāhiratthasamāsoyaṃ. Kesametamadhivacanantyāha “ekaṃ antaṃ attharitvā	2080	
PA_tika-vin08_t:2080_7	ekaṃ pārupitvā nipajjantānametaṃ adhivacana”nti, evaṃ nipajjantānaṃ bhikkhūnaṃ etaṃ	2080	
PA_tika-vin08_t:2080_8	ekattharaṇapāvuraṇapadaṃ adhivacanaṃ hotīti adhippāyo. Kesaṃ pana antanti āha “saṃhārimāna”ntiādi.	2080	
PA_tika-vin08_t:2081	Celapaṭikakathā	208	
PA_tika-vin08_t:2082_0	36. Celapaṭikakathāyaṃ celapaṭikanti celasantharaṃ. Kiṃ pana bhagavato sikkhāpadapaññāpane	2082	
PA_tika-vin08_t:2082_1	kāraṇanti? “Bodhirājakumāro kira ‘sace ahaṃ puttaṃ lacchāmi, akkamissati me bhagavā	2082	
PA_tika-vin08_t:2082_2	celapaṭika’nti iminā ajjhāsayena santhari, abhabbo cesa puttalābhāya, tasmā bhagavā	2082	
PA_tika-vin08_t:2082_3	na akkami. Yadi akkameyya, pacchā puttaṃ alabhanto ‘nāyaṃ sabbaññū’ti diṭṭhiṃ gaṇheyya,	2082	
PA_tika-vin08_t:2082_4	idaṃ tāva bhagavato anakkamane kāraṇaṃ. Yasmā pana bhikkhūpi ye ajānantā akkameyyuṃ,	2082	
PA_tika-vin08_t:2082_5	te gihīnaṃ paribhūtā bhaveyyuṃ, tasmā bhikkhū paribhavato mocetuṃ sikkhāpadaṃ paññapesi,	2082	
PA_tika-vin08_t:2082_6	idaṃ sikkhāpadapaññāpane kāraṇa”nti aṭṭhakathāyaṃ vuttaṃ.	2082	
PA_tika-vin08_t:2083_0	Sāratthadīpaniyaṃ pana “bhagavā tuṇhī ahosīti ‘kissa nu kho atthāya rājakumārena	2083	
PA_tika-vin08_t:2083_1	ayaṃ mahāsakkāro kato’ti āvajjento puttapatthanāya katabhāvaṃ aññāsi. So hi rājaputto	2083	
PA_tika-vin08_t:2083_2	aputtako, sutañcānena ahosi ‘buddhānaṃ kira adhikāraṃ katvā manasā icchitaṃ labhantī’ti,	2083	
PA_tika-vin08_t:2083_3	so ‘sacāhaṃ puttaṃ labhissāmi, sammāsambuddho imaṃ celapaṭikaṃ akkamissati. No ce	2083	
PA_tika-vin08_t:2083_4	labhissāmi, na akkamissatī’ti patthanaṃ katvā santharāpesi. Atha bhagavā ‘nibbattissati	2083	
PA_tika-vin08_t:2083_5	nu kho etassa putto’ti āvajjetvā ‘na nibbattissatī’ti addasa. Pubbe kira so ekasmiṃ	2083	
PA_tika-vin08_t:2083_6	dīpe vasamāno bhariyāya samānacchando anekasakuṇapotake khādi. ‘Sacassa mātugāmo	2083	
PA_tika-vin08_t:2083_7	puññavā bhaveyya, puttaṃ labheyya, ubhohi pana samānacchandehi hutvā pāpakammaṃ kataṃ,	2083	
PA_tika-vin08_t:2083_8	tenassa putto na nibbattissatīti aññāsi. Dusse pana akkante ‘buddhānaṃ adhikāraṃ	2083	
PA_tika-vin08_t:2083_9	katvā patthitaṃ labhantīti loke anussavo, mayā ca mahāadhikāro kato, na ca puttaṃ	2083	
PA_tika-vin08_t:2083_10	labhāmi, tucchaṃ idaṃ vacana’nti micchāgāhaṃ gaṇheyya. Titthiyāpi ‘natthi samaṇānaṃ	20831	
PA_tika-vin08_t:2083_11	akattabbaṃ nāma, celapaṭikampi maddantā āhiṇḍantī’ti ujjhāyeyyuṃ, etarahi ca akkamantesu	20831	
PA_tika-vin08_t:2083_12	bahū bhikkhū paracittaviduno, te bhabbattaṃ jānitvā akkamissanti. Abhabbataṃ jānitvā	20831	
PA_tika-vin08_t:2083_13	na akkamissanti. Anāgate pana upanissayo mando bhavissati, anāgataṃ na jānissanti.	20831	
PA_tika-vin08_t:2083_14	Tesu akkamantesu sace patthitaṃ samijjhissati, iccetaṃ kusalaṃ. No ce ijjhissati,	20831	
PA_tika-vin08_t:2083_15	‘pubbe bhikkhusaṅghassa adhikāraṃ katvā icchiticchitaṃ labhanti, idāni na labhanti,	20831	
PA_tika-vin08_t:2083_16	teyeva maññe bhikkhū paṭipattipūrakā ahesuṃ, ime pana paṭipattiṃ pūretuṃ na sakkontī’ti	20831	
PA_tika-vin08_t:2083_17	manussā vippaṭisārino bhavissantīti imehi tīhi kāraṇehi bhagavā akkamituṃ anicchanto	20831	
PA_tika-vin08_t:2083_18	tuṇhī ahosi. Pacchimaṃ janataṃ tathāgato anukampatīti idaṃ pana thero vuttesu kāraṇesu	20831	
PA_tika-vin08_t:2083_19	tatiyakāraṇaṃ sandhāyāhā”ti vuttaṃ.	20831	
PA_tika-vin08_t:2084_0	Pāḷiyaṃ “yāciyamānena celapaṭikaṃ akkamitu”nti vacanato yāciyamānena eva akkamitabbaṃ,	2084	
PA_tika-vin08_t:2084_1	no ayāciyamānenāti siddhaṃ, tatthapi “maṅgalatthāyā”ti vacanato maṅgalatthāya yāciyamānena	2084	
PA_tika-vin08_t:2084_2	akkamitabbaṃ, na sirisobhaggādiatthāya yāciyamānenāti ca, tatthapi “gihīna”nti vacanato	2084	
PA_tika-vin08_t:2084_3	gihīnaṃ eva celasantharaṃ akkamitabbaṃ, na pabbajitānanti ca. Aṭṭhakathāyaṃ “yā kāci	2084	
PA_tika-vin08_t:2084_4	itthī apagatagabbhā vā hotu, garugabbhā vā”ti aniyamavācakena vā-saddena vacanato	2084	
PA_tika-vin08_t:2084_5	na kevalaṃ imā dveyeva gahetabbā, atha kho “patiṭṭhitagabbhā vā vijātiputtā vā”tiādinā	2084	
PA_tika-vin08_t:2084_6	yā kāci maṅgalikāyo itthiyopi purisāpi gahetabbā. “Evarūpesu ṭhānesū”ti vuttattā	2084	
PA_tika-vin08_t:2084_7	na kevalaṃ yathāvuttaṭṭhānesuyeva, atha kho taṃsadisesu yesu kesuci maṅgalaṭṭhānesu	2084	
PA_tika-vin08_t:2084_8	yesaṃ kesañci gihīnaṃ maṅgalatthāya yāciyamānānaṃ celasantharaṃ akkamituṃ vaṭṭatīti	2084	
PA_tika-vin08_t:2084_9	sijjhati, vīmaṃsitvā gahetabbaṃ. Pāḷiyaṃ “anujānāmi, bhikkhave, dhotapādakaṃ akkamitu”nti	2084	
PA_tika-vin08_t:2084_10	sāmaññavasena vacanato, aṭṭhakathāyañca “taṃ akkamituṃ vaṭṭatī”ti avisesena vuttattā	20841	
PA_tika-vin08_t:2084_11	dhotapādakaṃ ayāciyamānenapi bhikkhunā akkamitabbanti siddhaṃ, “dhotehi pādehi akkamanatthāyā”ti	20841	
PA_tika-vin08_t:2084_12	pana vuttattā adhotehi akkamituṃ na vaṭṭatīti ca, vīmaṃsitvā gahetabbaṃ.	20841	
PA_tika-vin08_t:2085	Pādaghaṃsanīyakathā	208	
PA_tika-vin08_t:2086_0	37. Pādaghaṃsanīyakathāyaṃ paṭhamaṃ tāva akappiyapādaghaṃsaniṃ dassetuṃ “katakaṃ	2086	
PA_tika-vin08_t:2086_1	na vaṭṭatī”ti āha. Katakaṃ nāma kīdisanti pucchāya sati vuttaṃ “katakaṃ nāma padumakaṇṇikākāra”ntiādi.	2086	
PA_tika-vin08_t:2086_2	Kasmā paṭikkhittanti vuttaṃ “bāhulikānuyogattā”ti. Tato kappiyapādaghaṃsaniyo dassetumāha	2086	
PA_tika-vin08_t:2086_3	“anujānāmi, bhikkhave, tisso pādaghaṃsaniyo”tiādi. Sesaṃ suviññeyyameva.	2086	
PA_tika-vin08_t:2087	Bījanīkathā	208	
PA_tika-vin08_t:2088_0	38. Bījanīkathāyaṃ paṭhamaṃ tāva akappiyabījaniṃ dassetuṃ “camarīvālehi katabījanī	2088	
PA_tika-vin08_t:2088_1	na vaṭṭatī”ti āha. Tato kappiyachabījaniyo dassetuṃ “makasabījanīādi vaṭṭatī”ti āha.	2088	
PA_tika-vin08_t:2088_2	Tattha kappiyachabījaniyo nāma makasabījanī, vākamayabījanī, usīramayabījanī, morapiñchamayabījanī,	2088	
PA_tika-vin08_t:2088_3	vidhūpanaṃ, tālavaṇṭañcāti. Tāsaṃ visesaṃ dassetuṃ “vidhūpananti bījanī vuccatī”tiādimāha.	2088	
PA_tika-vin08_t:2088_4	Usīramayaṃ morapiñchamayañca suviññeyyattā na vuttaṃ. “Bījaninti caturassabījaniṃ.	2088	
PA_tika-vin08_t:2088_5	Tālavaṇṭanti tālapattādīhi kataṃ maṇḍalikabījani”nti sāratthadīpaniyaṃ vuttaṃ.	2088	
PA_tika-vin08_t:2089	Chattakathā	208	
PA_tika-vin08_t:2090_0	39. Chattakathāyaṃ chattaṃ nāma tīṇi chattāni setacchattaṃ, kilañjacchattaṃ, paṇṇacchattanti.	2090	
PA_tika-vin08_t:2090_1	Tattha setacchattanti vatthapaliguṇṭhitaṃ paṇḍaracchattaṃ. Kilañjacchattanti vilīvacchattaṃ.	2090	
PA_tika-vin08_t:2090_2	Paṇṇacchattanti tālapaṇṇādīhi yehi kehici kataṃ. Maṇḍalabaddhaṃ salākabaddhanti idaṃ	2090	
PA_tika-vin08_t:2090_3	pana tiṇṇampi chattānaṃ pañjaradassanatthaṃ vuttaṃ. Tāni hi maṇḍalabaddhāni ceva	2090	
PA_tika-vin08_t:2090_4	honti salākabaddhāni ca. Yampi tatthajātakadaṇḍena kataṃ ekapaṇṇacchattaṃ hoti, tampi	2090	
PA_tika-vin08_t:2090_5	chattameva. “Vilīvacchattanti veṇuvilīvehi kataṃ chattaṃ. Tatthajātakadaṇḍakena katanti	2090	
PA_tika-vin08_t:2090_6	tālapaṇṇaṃ saha daṇḍakena chinditvā tameva chattadaṇḍaṃ karonti gopālakādayo viya,	2090	
PA_tika-vin08_t:2090_7	taṃ sandhāyetaṃ vutta”nti sāratthadīpaniyaṃ vuttaṃ. Vimativinodaniyaṃ pana “vilīvacchattanti	2090	
PA_tika-vin08_t:2090_8	veṇupesikāhi kataṃ. Maṇḍalabaddhānīti dīghasalākāsu tiriyaṃ valayākārena salākaṃ	2090	
PA_tika-vin08_t:2090_9	ṭhapetvā suttehi baddhāni dīghañca tiriyañca ujukameva salākāyo ṭhapetvā daḷhabaddhāni	2090	
PA_tika-vin08_t:2090_10	ceva tiriyaṃ ṭhapetvā dīghadaṇḍakeheva saṅkocārahaṃ katvā sutteheva tiriyaṃ baddhāni.	20901	
PA_tika-vin08_t:2090_11	Tatthajātakadaṇḍakena katanti saha daṇḍakena chinnatālapaṇṇādīhi kata”nti vuttaṃ.	20901	
PA_tika-vin08_t:2090_12	Idha pana chattadhārakapuggalavasena vuttaṃ, tasmā agilānassa bhikkhuno chattaṃ dhāretuṃ	20901	
PA_tika-vin08_t:2090_13	na vaṭṭati. Sesaṃ suviññeyyameva.	20901	
PA_tika-vin08_t:2091	Nakhakathā	209	
PA_tika-vin08_t:2092_0	40. Nakhakathāyaṃ dīghanakhadhāraṇapaccayā uppanne vatthusmiṃ “na, bhikkhave, dīghā	2092	
PA_tika-vin08_t:2092_1	nakhā dhāretabbā, yo dhāreyya, āpatti dukkaṭassā”ti vacanato dhārentassa āpatti.	2092	
PA_tika-vin08_t:2092_2	“Nakhenapi nakhaṃ chindanti, mukhenapi nakhaṃ chindanti, kuṭṭepi ghaṃsanti, aṅguliyo	2092	
PA_tika-vin08_t:2092_3	dukkhā honti. Bhagavato etamatthaṃ ārocesuṃ – anujānāmi, bhikkhave, nakhacchedana”nti	2092	
PA_tika-vin08_t:2092_4	vacanato nakhacchedanasatthakaṃ dhāretuṃ vaṭṭati. Heṭṭhā ca “nakhacchedanaṃ valitakaṃyeva	2092	
PA_tika-vin08_t:2092_5	karonti, tasmā taṃ vaṭṭatī”ti aṭṭhakathāyaṃ vuttaṃ. “Valitakanti nakhacchedanakāle	2092	
PA_tika-vin08_t:2092_6	daḷhaggahaṇatthaṃ valīhi yuttameva karonti, tasmā taṃ vaṭṭatī”ti vimativinodaniyaṃ	2092	
PA_tika-vin08_t:2092_7	vuttaṃ. Maṃsappamāṇenāti aṅgulaggamaṃsappamāṇena. Vīsatimaṭṭhanti vīsatipi hatthapādanakhe	2092	
PA_tika-vin08_t:2092_8	likhitamaṭṭhe karonti. Sesaṃ suviññeyyameva.	2092	
PA_tika-vin08_t:2093	Lomakathā	209	
PA_tika-vin08_t:2094_0	Lomakathāyaṃ “sambādhelomaṃ saṃharāpenti. Manussā ujjhāyanti khīyanti vipācenti seyyathāpi	2094	
PA_tika-vin08_t:2094_1	gihī kāmabhogino”ti vatthusmiṃ uppanne “na, bhikkhave…pe… dukkaṭassā”ti vacanato	2094	
PA_tika-vin08_t:2094_2	saṃharāpentassa āpatti. Aññatarassa bhikkhuno sambādhe vaṇo hoti, bhesajjaṃ na tiṭṭhatīti	2094	
PA_tika-vin08_t:2094_3	imissā aṭṭhuppattiyā “anujānāmi, bhikkhave, ābādhapaccayā sambādhe lomaṃ saṃharāpetu”nti	2094	
PA_tika-vin08_t:2094_4	vacanato ābādhapaccayā bhesajjapatiṭṭhāpanatthāya sambādhe lomaṃ harāpentassa anāpatti.	2094	
PA_tika-vin08_t:2094_5	“Seyyathāpi pisācillikā”ti manussānaṃ ujjhāyanapaccayā “na, bhikkhave, dīghaṃ nāsikālomaṃ	2094	
PA_tika-vin08_t:2094_6	dhāretabbaṃ, yo dhāreyya, āpatti dukkaṭassā”ti vacanato dhāraṇapaccayā āpatti. “Anujānāmi,	2094	
PA_tika-vin08_t:2094_7	bhikkhave, saṇḍāsa”nti anurakkhaṇatthāya saṇḍāso anuññāto, tasmā nāsikālomaṃ saṇḍāsena	2094	
PA_tika-vin08_t:2094_8	harāpetuṃ vaṭṭati. Palitanti paṇḍarakesaṃ. Gāhetuṃ na vaṭṭati “mā me jarābhāvo hotū”ti	2094	
PA_tika-vin08_t:2094_9	manasi katattā. Bībhacchaṃ hutvāti virūpaṃ hutvā. Palitaṃ vā apalitaṃ vāti paṇḍaraṃ	2094	
PA_tika-vin08_t:2094_10	vā apaṇḍaraṃ vā. Gāhāpetuṃ vaṭṭati appasādāvahattāti.	20941	
PA_tika-vin08_t:2095	Kāyabandhanakathā	209	
PA_tika-vin08_t:2096_0	41. Kāyabandhanakathāyaṃ akāyabandhanenāti abandhitakāyabandhanena. Bhikkhunāti seso.	2096	
PA_tika-vin08_t:2096_1	Atha vā akāyabandhanenāti abandhitakāyabandhano hutvāti itthambhūtatthe karaṇavacanaṃ	2096	
PA_tika-vin08_t:2096_2	yathā “bhinnena sīsena paggharantena lohitena paṭivisake ujjhāpesī”ti. Tenāha “abandhitvā	2096	
PA_tika-vin08_t:2096_3	nikkhamantena yattha sarati, tattha bandhitabba”nti. Kāyabandhanaṃ nāma cha kāyabandhanāni	2096	
PA_tika-vin08_t:2096_4	kalābukaṃ, deḍḍubhakaṃ, murajaṃ, maddavīṇaṃ, paṭṭikaṃ, sūkarantakanti. Tattha kalābukaṃ	2096	
PA_tika-vin08_t:2096_5	nāma bahurajjukaṃ. Deḍḍubhakaṃ nāma udakasappasīsasadisaṃ. Murajaṃ nāma murajavaṭṭisaṇṭhānaṃ	2096	
PA_tika-vin08_t:2096_6	veṭhetvā kataṃ. Maddavīṇaṃ nāma pāmaṅgasaṇṭhānaṃ. Īdisañhi ekampi na vaṭṭati, pageva	2096	
PA_tika-vin08_t:2096_7	bahūni. Tasmā paṭikkhittāni akappiyakāyabandhanāni nāma cattāri honti, paṭṭikaṃ,	2096	
PA_tika-vin08_t:2096_8	sūkarantakanti imāni dve kāyabandhanāni bhagavatā anuññātāni kappiyakāyabandhanāni	2096	
PA_tika-vin08_t:2096_9	nāma, tassa pakativītā vā macchakaṇṭakavāyimā vā paṭṭikā vaṭṭati, sesā kuñjaracchikādibhedā	2096	
PA_tika-vin08_t:2096_10	na vaṭṭati. Sūkarantakaṃ nāma kuñcikakosakasaṇṭhānaṃ hoti, ekarajjukaṃ, pana muddikakāyabandhanañca	20961	
PA_tika-vin08_t:2096_11	sūkarantakaṃ anulometi. Imehi pana dvīhi saddhiṃ aṭṭha kāyabandhanāni honti. “Anujānāmi,	20961	
PA_tika-vin08_t:2096_12	bhikkhave, murajaṃ maddavīṇa”nti idaṃ dasāsuyeva anuññātanti pāmaṅgadasā cettha catunnaṃ	20961	
PA_tika-vin08_t:2096_13	upari na vaṭṭati. Sobhakaṃ nāma veṭhetvā mukhavaṭṭisibbanaṃ. Guṇakaṃ nāma mudiṅgasaṇṭhānena	20961	
PA_tika-vin08_t:2096_14	sibbanaṃ. Evaṃ sibbitā hi anto thirā hontīti vuccati. Pavanantoti pāsanto vuccati.	20961	
PA_tika-vin08_t:2096_15	Vajirabuddhiṭīkāyaṃ pana “muddikakāyabandhanaṃ nāma caturassaṃ akatvā sajjitaṃ. Pāmaṅgadasā	20961	
PA_tika-vin08_t:2096_16	caturassā. Mudiṅgasaṇṭhānenāti saṅghāṭiyā mudiṅgasibbanākārena varakasīsākārena.	20961	
PA_tika-vin08_t:2096_17	Pavanantoti pāsanto, ‘dasāmūla’nti ca likhitaṃ. Akāyabandhanena sañcicca vā asañcicca	20961	
PA_tika-vin08_t:2096_18	vā gāmappavesane āpatti. Saritaṭṭhānato bandhitvā pavisitabbaṃ, nivattitabbaṃ vāti likhita”nti vuttaṃ.	20961	
PA_tika-vin08_t:2097	Nivāsanapārupanakathā	209	
PA_tika-vin08_t:2098_0	42. Nivāsanapārupanakathāyaṃ hatthisoṇḍādivasena gihinivatthaṃ na nivāsetabbanti	2098	
PA_tika-vin08_t:2098_1	ettha hatthisoṇḍakaṃ nāma nābhimūlato hatthisoṇḍasaṇṭhānaṃ olambakaṃ katvā nivatthaṃ	2098	
PA_tika-vin08_t:2098_2	coḷikaitthīnaṃ nivāsanaṃ viya. Macchavāḷakaṃ nāma ekato dasantaṃ ekato pāsantaṃ olambitvā	2098	
PA_tika-vin08_t:2098_3	nivatthaṃ. Catukaṇṇakaṃ nāma uparito dve, heṭṭhato dveti evaṃ cattāro kaṇṇe dassetvā	2098	
PA_tika-vin08_t:2098_4	nivatthaṃ. Tālavaṇṭakaṃ nāma tālavaṇṭākārena sāṭakaṃ olambitvā nivāsanaṃ. Satavalikaṃ	2098	
PA_tika-vin08_t:2098_5	nāma dīghasāṭakaṃ anekakkhattuṃ obhujitvā ovaṭṭikaṃ karontena nivatthaṃ, vāmadakkhiṇapassesu	2098	
PA_tika-vin08_t:2098_6	vā nirantaraṃ valiyo dassetvā nivatthaṃ. Sace pana jāṇuto paṭṭhāya ekaṃ vā dve vā	2098	
PA_tika-vin08_t:2098_7	valiyo paññāyanti, vaṭṭati. Saṃvelliyaṃ nivāsentīti mallakammakārādayo viya kacchaṃ	2098	
PA_tika-vin08_t:2098_8	bandhitvā nivāsenti, evaṃ nivāsetuṃ gilānassapi maggappaṭipannassapi na vaṭṭati.	2098	
PA_tika-vin08_t:2098_9	Setapaṭapārutādivasena na gihipārutaṃ pārupitabbanti ettha yaṃ kiñci setapaṭapārutaṃ	2098	
PA_tika-vin08_t:2098_10	paribbājakapārutaṃ ekasāṭakapārutaṃ soṇḍapārutaṃ antepurikapārutaṃ mahājeṭṭhakapārutaṃ	20981	
PA_tika-vin08_t:2098_11	kuṭipavesakapārutaṃ brāhmaṇapārutaṃ pāḷikārakapārutanti evamādi parimaṇḍalalakkhaṇato	20981	
PA_tika-vin08_t:2098_12	aññathā pārutaṃ sabbametaṃ gihipārutaṃ nāma, tasmā yathā setapaṭā aḍḍhapālakanigaṇṭhā	20981	
PA_tika-vin08_t:2098_13	pārupanti, yathā ca ekacce paribbājakā uraṃ vivaritvā dvīsu aṃsakūṭesu pāvuraṇaṃ	20981	
PA_tika-vin08_t:2098_14	ṭhapenti, yathā ca ekasāṭakā manussā nivatthasāṭakassa ekena antena piṭṭhiṃ pārupitvā	20981	
PA_tika-vin08_t:2098_15	ubho kaṇṇe ubhosu aṃsakūṭesu ṭhapenti, yathā ca surāsoṇḍādayo sāṭakena gīvaṃ parikkhipitvā	20981	
PA_tika-vin08_t:2098_16	ubho ante ure vā olambenti, piṭṭhiyaṃ vā khipenti, yathā ca antepurikāyo akkhitārakamattaṃ	20981	
PA_tika-vin08_t:2098_17	dassetvā oguṇṭhikaṃ pārupanti, yathā ca mahājeṭṭhā dīghasāṭakaṃ nivāsetvā tasseva	20981	
PA_tika-vin08_t:2098_18	ekena antena sakalasarīraṃ pārupanti, yathā ca kassakā khettakuṭiṃ pavisantā sāṭakaṃ	20981	
PA_tika-vin08_t:2098_19	paliveṭhetvā upakacchake pakkhipitvā tasseva ekena antena sarīraṃ pārupanti, yathā	20981	
PA_tika-vin08_t:2098_20	ca brāhmaṇā ubhinnaṃ upakacchakānaṃ antare sāṭakaṃ pavesetvā aṃsakūṭesu pārupanti,	20982	
PA_tika-vin08_t:2098_21	yathā ca pāḷikārako bhikkhu ekaṃsapārupanena pārutaṃ vāmabāhuṃ vivaritvā cīvaraṃ	20982	
PA_tika-vin08_t:2098_22	aṃsakūṭe āropeti. Evaṃ apārupitvā sabbepi ete aññe ca evarūpe pārupanadose vajjetvā	20982	
PA_tika-vin08_t:2098_23	nibbikāraṃ parimaṇḍalaṃ pārupitabbaṃ. Tathā apārupitvā ārāme vā antaraghare vā anādarena	20982	
PA_tika-vin08_t:2098_24	yaṃ kiñci vikāraṃ karontassa dukkaṭaṃ.	20982	
PA_tika-vin08_t:2099	Kājakathā	209	
PA_tika-vin08_t:2100_0	43. Kājakathāyaṃ muṇḍaveṭhīti yathā rañño kuhiñci gacchanto parikkhārabhaṇḍaggahaṇamanussāti	2100	
PA_tika-vin08_t:2100_1	adhippāyo. Ubhatokājanti ekasmiṃyeva kāje purato ca pacchato ca ubhosu bhāgesu laggetvā	2100	
PA_tika-vin08_t:2100_2	vahitabbabhāraṃ. Ekatokājanti ekato pacchatoyeva laggetvā vahitabbabhāraṃ. Antarākājanti	2100	
PA_tika-vin08_t:2100_3	majjhe laggetvā dvīhi vahitabbabhāraṃ. Sīsabhārādayo sīsādīhi vahitabbabhārādayo	2100	
PA_tika-vin08_t:2100_4	eva. Olambakanti hatthena olambitvā vahitabbabhāraṃ. Etesu ubhatokājameva na vaṭṭati, sesā vaṭṭanti.	2100	
PA_tika-vin08_t:2101	Dantakaṭṭhakathā	210	
PA_tika-vin08_t:2102_0	44. Dantakaṭṭhakathāyaṃ dantakaṭṭhassa akhādane pañca dose, khādane pañcānisaṃse	2102	
PA_tika-vin08_t:2102_1	ca dassetvā bhagavatā bhikkhūnaṃ dantakaṭṭhaṃ anuññātaṃ. Tattha pañca dosā nāma acakkhussaṃ,	2102	
PA_tika-vin08_t:2102_2	mukhaṃ duggandhaṃ, rasaharaṇiyo na visujjhanti, pittaṃ semhaṃ bhattaṃ pariyonandhati,	2102	
PA_tika-vin08_t:2102_3	bhattamassa nacchādetīti. Tattha acakkhussanti cakkhūnaṃ hitaṃ na hoti, parihāniṃ	2102	
PA_tika-vin08_t:2102_4	janeti. Nacchādetīti na ruccati. Pañcānisaṃsā vuttapaṭipakkhato veditabbā. Tato dīghadantakaṭṭhakhādane	2102	
PA_tika-vin08_t:2102_5	ca atimadāhakadantakaṭṭhakhādane ca dukkaṭaṃ paññapetvā aṭṭhaṅgulaparamaṃ caturaṅgulapacchimaṃ	2102	
PA_tika-vin08_t:2102_6	dantakaṭṭhaṃ anuññātaṃ. Tattha aṭṭhaṅgulaṃ paramaṃ etassa dantakaṭṭhassāti aṭṭhaṅgulaparamaṃ.	2102	
PA_tika-vin08_t:2102_7	Caturaṅgulaṃ pacchimaṃ pamāṇaṃ etassa dantakaṭṭhassāti caturaṅgulapacchimaṃ. Atimadāhakanti	2102	
PA_tika-vin08_t:2102_8	atikhuddakaṃ. Aṭṭhaṅgulaṃ mahādantakaṭṭhaṃ nāma, caturaṅgulaṃ khuddakadantakaṭṭhaṃ	2102	
PA_tika-vin08_t:2102_9	nāma, pañcachasattaṅgulaṃ majjhimadantakaṭṭhaṃ nāma. Tena vuttaṃ “duvidhena udakena	2102	
PA_tika-vin08_t:2102_10	tividhena dantakaṭṭhenā”ti. “Aṭṭhaṅgulaparamanti manussānaṃ pamāṇaṅgulena aṭṭhaṅgulaparama”nti aṭṭhakathāya māha.	21021	
PA_tika-vin08_t:2103_0	Ettha ca pamāṇaṅgulenāti idaṃ pakatiaṅgulenāti gahetvā manussānaṃ pakatiaṅgulena	2103	
PA_tika-vin08_t:2103_1	aṭṭhaṅgulato adhikappamāṇaṃ dantakaṭṭhaṃ na vaṭṭatīti vadanti. Tattakameva ca katvā	2103	
PA_tika-vin08_t:2103_2	khādanti. Aṭṭhakathāyaṃ pana “manussānaṃ pamāṇaṅgulena” icceva vuttaṃ, na “pakatiaṅgulenā”ti.	2103	
PA_tika-vin08_t:2103_3	Tasmā yaṃ vaḍḍhakihatthato aṅgulaṃ pamāṇaṃ katvā manussā gehādīni minanti, tena manussānaṃ	2103	
PA_tika-vin08_t:2103_4	pamāṇaṅgulabhūtena vaḍḍhakiaṅgulena aṭṭhaṅgulaparamanti attho gahetabbo. Vuttañhi	2103	
PA_tika-vin08_t:2103_5	sāratthadīpaniyaṃ “pamāṇaṅgulenāti vaḍḍhakiaṅgulaṃ sandhāya vutta”nti. Vimativinodaniyañca	2103	
PA_tika-vin08_t:2103_6	“pamāṇaṅgulenāti vaḍḍhakiaṅgulena, keci pana ‘pakatiaṅgulenā’ti vadanti, taṃ caturaṅgulapacchimavacanena	2103	
PA_tika-vin08_t:2103_7	sameti. Na hi pakatiaṅgulena caturaṅgulappamāṇaṃ dantakaṭṭhaṃ kaṇṭhe avilaggaṃ khādituṃ sakkā”ti.	2103	
PA_tika-vin08_t:2104	Rukkharohanakathā	210	
PA_tika-vin08_t:2105_0	45. Rukkhārohanakathāyaṃ puriso pamāṇo yassa rukkhassāti poriso, uddhaṃ ukkhipitahatthena	2105	
PA_tika-vin08_t:2105_1	saddhiṃ manussakāyappamāṇo pañcahatthamattaucco rukkhapadeso, taṃ porisaṃ rukkhaṃ,	2105	
PA_tika-vin08_t:2105_2	avayave samudāyavohāro yathā “samuddo diṭṭho”ti, ābhuso padanti gacchanti pavattantīti	2105	
PA_tika-vin08_t:2105_3	āpadā, parissayā. Yāva attho atthi etasmiṃ rukkheti yāvadattho, rukkho, attha-saddo	2105	
PA_tika-vin08_t:2105_4	payojanavācako. Yāva tasmiṃ rukkhe bhikkhussa attho payojanaṃ atthi, tāva abhiruhitabboti	2105	
PA_tika-vin08_t:2105_5	adhippāyo. Sesaṃ suviññeyyameva.	2105	
PA_tika-vin08_t:2106	Chandāropanakathā	210	
PA_tika-vin08_t:2107_0	46. Chandāropanakathāyaṃ chandasoti sakkaṭabhāsāya. Na āropetabbanti vācanāmaggaṃ	2107	
PA_tika-vin08_t:2107_1	na āropetabbaṃ. Sakāya niruttiyāti māgadhabhāsāya. Tattha santehi katāti sakkaṭā,	2107	
PA_tika-vin08_t:2107_2	aṭṭhakavāmakādīhi samitapāpehi isīhi katāti attho. Atha vā sakkaritabbā pūjitabbāti	2107	
PA_tika-vin08_t:2107_3	sakkaṭā manussānaṃ hitasukhāvahanato, tadatthikehi manussehi pūjitabbāti attho. Bhāsīyateti	2107	
PA_tika-vin08_t:2107_4	bhāsā, sakkaṭā ca sā bhāsā cāti sakkaṭabhāsā. Vedattayagatā nirutti, sassa esāti	2107	
PA_tika-vin08_t:2107_5	sakā, bhagavato vacanantyattho. Magadhe jātā māgadhikā, ādikappakāle magadharaṭṭhe	2107	
PA_tika-vin08_t:2107_6	jātāti attho. Uccateti utti, nīharitvā utti nirutti, piṭakattayato nīharitvā kathīyatetyattho.	2107	
PA_tika-vin08_t:2107_7	Vuttañhetaṃ porāṇehi –	2107	
PA_tika-vin08_t:2108	“Sā māgadhī mūlabhāsā;	210	
PA_tika-vin08_t:2109	Narā yāyādikappikā;	210	
PA_tika-vin08_t:2110	Brahmāno cāssutālāpā;	211	
PA_tika-vin08_t:2111	Sambuddhā cāpi bhāsare”ti.	211	
PA_tika-vin08_t:2112	Sesaṃ suviññeyyameva.	211	
PA_tika-vin08_t:2113	Lokāyatakathā	211	
PA_tika-vin08_t:2114_0	47. Lokāyatakathāyaṃ lokiyanti patiṭṭhahanti puññāpuññāni tabbipāko cāti loko, sattaloko.	2114	
PA_tika-vin08_t:2114_1	Ābhuso yatanti vīriyaṃ karonti etthāti āyataṃ, lokassa āyataṃ lokāyataṃ, sattānaṃ	2114	
PA_tika-vin08_t:2114_2	bhuso vīriyakaraṇaṭṭhānantyattho. Kiṃ taṃ? Titthiyasatthaṃ. Sabbaṃ ucchiṭṭhaṃ, kasmā?	2114	
PA_tika-vin08_t:2114_3	Sakuṇādīhi paribhuttapubbattā. Sabbaṃ anucchiṭṭhaṃ imassa avasesabhojanassa kenaci	2114	
PA_tika-vin08_t:2114_4	aparibhuttapubbattā. Seto kāko aṭṭhissa setattā, kāḷo bako pādassa kāḷattāti. Natthi	2114	
PA_tika-vin08_t:2114_5	attho etthāti niratthakaṃ, niratthakameva kāraṇaṃ niratthakakāraṇaṃ. Tena paṭisaṃyuttaṃ	2114	
PA_tika-vin08_t:2114_6	niratthakakāraṇapaṭisaṃyuttaṃ. Taranti etthāti titthaṃ, paṭṭanaṃ. Titthaṃ viyāti	2114	
PA_tika-vin08_t:2114_7	titthaṃ, laddhi, taṃ etesaṃ atthīti titthiyā, viparītadassanā. Sāsanti attano sāvake	2114	
PA_tika-vin08_t:2114_8	etthāti satthaṃ, titthiyānaṃ satthaṃ titthiyasatthaṃ. Na tiracchānavijjā pariyāpuṇitabbāti	2114	
PA_tika-vin08_t:2114_9	ettha tiracchānavijjā nāma yā kāci bāhirakā anatthasañhitā. Na pariyāpuṇitabbāti	2114	
PA_tika-vin08_t:2114_10	attanā na pariyāpuṇitabbā. Na vācetabbāti paresaṃ na vācetabbā. Sesaṃ suviññeyyameva.	21141	
PA_tika-vin08_t:2115	Khipitakathā	211	
PA_tika-vin08_t:2116_0	48. Khipitakathāyaṃ khipīyitthāti khipito. Khipi abyattasaddeti dhātu. Bhāvenabhāvalakkhaṇattā	2116	
PA_tika-vin08_t:2116_1	tasmiṃ khipiteti vibhatyantaṃ. “Yasmiṃ kismiñci puggale”ti lakkhaṇavantakattā ajjhāharitabbo.	2116	
PA_tika-vin08_t:2116_2	Jīvāti jīva pāṇadhāraṇeti dhātu, vibhattilopo. Yasmiṃ kismiñci puggale khipite bhikkhunā	2116	
PA_tika-vin08_t:2116_3	“jīvā”ti vacanaṃ na vattabbaṃ, bhikkhusmiṃ khipite gihinā “jīvatha bhante”ti vuccamāne	2116	
PA_tika-vin08_t:2116_4	sati “ciraṃ jīvā”ti bhikkhunā vattuṃ vaṭṭatīti yojanā. “Vuccamāne”ti ettha pana lakkhaṇassa	2116	
PA_tika-vin08_t:2116_5	kammavācakattā tena samānādhikaraṇaṃ kammabhūtaṃ “bhikkhusmi”nti lakkhaṇavantakammaṃ	2116	
PA_tika-vin08_t:2116_6	ajjhāharitabbaṃ yathā kiṃ “gosu duyhamānāsu puriso āgato”ti. Apare pana ācariyā īdisesu	2116	
PA_tika-vin08_t:2116_7	ṭhānesu “santesū”ti padaṃ ajjhāharitvā idameva lakkhaṇapadaṃ, “gosu duyhamānāsū”ti	2116	
PA_tika-vin08_t:2116_8	padadvayaṃ pana “santesū”ti ettha pakativikativasena kattā evāti vadanti, vīmaṃsitvā gahetabbaṃ.	2116	
PA_tika-vin08_t:2117	Lasuṇakathā	211	
PA_tika-vin08_t:2118_0	49. Lasuṇakathāyaṃ “lasuṇaṃ nāma māgadhaka”nti pāḷiyaṃ āgataṃ. Aṭṭhakathāyaṃ pana	2118	
PA_tika-vin08_t:2118_1	“māgadhakanti magadhesu jātaṃ. Magadharaṭṭhe jātalasuṇameva hi idha lasuṇanti adhippetaṃ,	2118	
PA_tika-vin08_t:2118_2	tampi bhaṇḍikalasuṇameva, na ekadvitimiñjakaṃ. Kurundiyaṃ pana ‘jātidesaṃ avatvā	2118	
PA_tika-vin08_t:2118_3	‘māgadhakaṃ nāma bhaṇḍikalasuṇa’nti vutta”nti vuttaṃ. Sace dve tayo bhaṇḍike ekatoyeva	2118	
PA_tika-vin08_t:2118_4	saṅkharitvā ajjhoharati, ekaṃ pācittiyaṃ. Bhinditvā ekekaṃ miñjaṃ khādantiyā pana	2118	
PA_tika-vin08_t:2118_5	payogagaṇanāya pācittiyāni, idaṃ bhikkhunīnaṃ vasena pācittiyaṃ, bhikkhussa pana dukkaṭaṃ.	2118	
PA_tika-vin08_t:2119_0	Palaṇḍukādīnaṃ vaṇṇena vā miñjāya vā nānattaṃ veditabbaṃ. Vaṇṇena tāva palaṇḍuko	2119	
PA_tika-vin08_t:2119_1	nāma paṇḍuvaṇṇo hoti. Bhañjanako lohitavaṇṇo, haritako haritavaṇṇo, miñjāya pana	2119	
PA_tika-vin08_t:2119_2	palaṇḍukassa ekā miñjā hoti, bhañjanakassa dve, haritakassa tisso, cāpalasuṇo amiñjako.	2119	
PA_tika-vin08_t:2119_3	Aṅkuramattameva hi tassa hoti. Mahāpaccariyādīsu pana “palaṇḍukassa tīṇi miñjāni,	2119	
PA_tika-vin08_t:2119_4	bhañjanakassa dve, haritakassa eka”nti vuttaṃ. Ete palaṇḍukādayo sabhāveneva vaṭṭanti,	2119	
PA_tika-vin08_t:2119_5	sūpasampākādīsu pana māgadhakampi vaṭṭati. Tañhi paccamānesu muggasūpādīsu vā macchamaṃsavikatiyā	2119	
PA_tika-vin08_t:2119_6	vā telādīsu vā badarasāḷavādīsu vā ambilapākādīsu vā uttaribhaṅge vā yattha katthaci	2119	
PA_tika-vin08_t:2119_7	antamaso yāgupattepi pakkhipituṃ vaṭṭatīti vuttaṃ. “Sabhāvenevāti sūpasampākādiṃ	2119	
PA_tika-vin08_t:2119_8	vināva. Badarasāḷavaṃ nāma badaraphalāni sukkhāpetvā cuṇṇetvā kattabbā khādanīyavikatī”ti	2119	
PA_tika-vin08_t:2119_9	sāratthadīpaniyaṃ vuttaṃ.	2119	
PA_tika-vin08_t:2120	Naakkamitabbādikathā	212	
PA_tika-vin08_t:2121_0	50. Naakkamitabbādikathāyaṃ “paribhaṇḍakatabhūmi nāma saṇhamattikāhi katā kāḷavaṇṇādibhūmi.	2121	
PA_tika-vin08_t:2121_1	Senāsanaṃ mañcapīṭhādikāyeva. Tatheva vaḷañjetuṃ vaṭṭatīti aññehi āvāsikehi bhikkhūhi	2121	
PA_tika-vin08_t:2121_2	paribhuttanīhārena paribhuñjituṃ vaṭṭati. ‘Nevāsikā pakatiyā anatthatāya bhūmiyā	2121	
PA_tika-vin08_t:2121_3	ṭhapenti ce, tesampi anāpattiyevā’ti gaṇṭhipadesu vuttaṃ. ‘Dvārampī’tiādinā vuttadvāravātapānādayo	2121	
PA_tika-vin08_t:2121_4	aparikammakatāpi na apassayitabbā. Lomesūti lomesu phusantesū”ti sāratthadīpaniyaṃ	2121	
PA_tika-vin08_t:2121_5	vuttaṃ. Vimativinodaniyampi “paribhaṇḍakatabhūmi vāti kāḷavaṇṇādikatasaṇhabhūmi vā.	2121	
PA_tika-vin08_t:2121_6	Senāsanaṃ vāti mañcapīṭhādi vā. Tatheva vaḷañjetuṃ vaṭṭatīti iminā nevāsikehi dhotapādādīhi	2121	
PA_tika-vin08_t:2121_7	vaḷañjanaṭṭhāne sañcicca adhotapādādīhi vaḷañjantasseva āpatti paññattāti dasseti,	2121	
PA_tika-vin08_t:2121_8	‘dvārampī’tiādinā sāmaññato vuttattā dvāravātapānādayo aparikammakatāpi na apassayitabbā.	2121	
PA_tika-vin08_t:2121_9	Ajānitvā apassayantassapi idha lomagaṇanāya āpattī”ti vuttaṃ. Vajirabuddhiṭīkāyaṃ	2121	
PA_tika-vin08_t:2121_10	“nevāsikā pakatiyā anatthatāya bhūmiyā ṭhapenti ce, tesampi anāpattiyevāti likhitaṃ,	21211	
PA_tika-vin08_t:2121_11	dvāravātapānādayo aparikammakatāpi na apassayitabbāti likhita”nti vuttaṃ.	21211	
PA_tika-vin08_t:2122	Avandiyavandiyakathā	212	
PA_tika-vin08_t:2123_0	51. Avandiyavandiyakathāyaṃ idha pakaraṇācariyena senāsanakkhandhakapāḷivasena dasa	2123	
PA_tika-vin08_t:2123_1	avandiyā, tayo vandiyā ca vuttā, aṭṭhakathāṭīkāsu ca na kiñci vuttā, tasmā idha āgatanayeneva	2123	
PA_tika-vin08_t:2123_2	attho daṭṭhabbo. Parivārapāḷiyaṃ pana upālipañcake pañcapañcakavasena pañcavīsati	2123	
PA_tika-vin08_t:2123_3	avandiyā, pañca vandiyā ca vuttā. Kathaṃ? “Kati nu kho, bhante, avandiyāti? Pañcime,	2123	
PA_tika-vin08_t:2123_4	upāli, avandiyā. Katame pañca? Antaragharaṃ paviṭṭho avandiyo, racchagato avandiyo,	2123	
PA_tika-vin08_t:2123_5	otamasiko avandiyo, asamannāharanto avandiyo, sutto avandiyo. Ime kho, upāli, pañca	2123	
PA_tika-vin08_t:2123_6	avandiyā. Aparepi, upāli, pañca avandiyā. Katame pañca? Yāgupāne avandiyo, bhattagge	2123	
PA_tika-vin08_t:2123_7	avandiyo, ekāvatto avandiyo, aññavihito avandiyo, naggo avandiyo. Ime kho, upāli,	2123	
PA_tika-vin08_t:2123_8	pañca avandiyā. Aparepi, upāli, pañca avandiyā. Katame pañca? Khādanto avandiyo,	2123	
PA_tika-vin08_t:2123_9	bhuñjanto avandiyo, uccāraṃ karonto avandiyo, passāvaṃ karonto avandiyo, ukkhittako	2123	
PA_tika-vin08_t:2123_10	avandiyo. Ime kho, upāli, pañca avandiyā. Aparepi, upāli, pañca avandiyā. Katame	21231	
PA_tika-vin08_t:2123_11	pañca? Pureupasampannena pacchāupasampanno avandiyo, anupasampanno avandiyo, nānāsaṃvāsako	21231	
PA_tika-vin08_t:2123_12	vuḍḍhataro adhammavādī avandiyo, mātugāmo avandiyo, paṇḍako avandiyo. Ime kho, upāli,	21231	
PA_tika-vin08_t:2123_13	pañca avandiyā. Aparepi, upāli, pañca avandiyā. Katame pañca? Pārivāsiko avandiyo,	21231	
PA_tika-vin08_t:2123_14	mūlāyapaṭikassanāraho avandiyo, mānattāraho avandiyo, mānattacāriko avandiyo, abbhānāraho	21231	
PA_tika-vin08_t:2123_15	avandiyo. Ime kho, upāli, pañca avandiyā”ti.	21231	
PA_tika-vin08_t:2124_0	“Kati nu kho, bhante, vandiyāti? Pañcime, upāli, vandiyā. Katame pañca? Pacchāupasampannena	2124	
PA_tika-vin08_t:2124_1	pureupasampanno vandiyo, nānāsaṃvāsako vuḍḍhataro dhammavādī vandiyo, ācariyo vandiyo,	2124	
PA_tika-vin08_t:2124_2	upajjhāyo vandiyo, sadevake loke samārake sabrahmake sassamaṇabrāhmaṇiyā pajāya sadevamanussāya	2124	
PA_tika-vin08_t:2124_3	tathāgato arahaṃ sammāsambuddho vandiyo. Ime kho, upāli, pañca vandiyā”ti.	2124	
PA_tika-vin08_t:2125_0	Aṭṭhakathāyañca “otamasitoti andhakāragato. Tañhi vandantassa mañcapādādīsupi nalāṭaṃ	2125	
PA_tika-vin08_t:2125_1	paṭihaññeyya. Asamannāharantoti kiccappasutattā vandanaṃ asamannāharanto. Suttoti	2125	
PA_tika-vin08_t:2125_2	niddaṃ okkanto. Ekāvattoti ekato āvatto sapattapakkhe ṭhito verī visabhāgapuggalo	2125	
PA_tika-vin08_t:2125_3	vuccati, ayaṃ avandiyo. Ayañhi vandiyamāno pādenapi pahareyya. Aññavihitoti aññaṃ	2125	
PA_tika-vin08_t:2125_4	cintayamāno. Khādantoti piṭṭhakhajjakādīni khādanto. Uccārañca passāvañca karonto	2125	
PA_tika-vin08_t:2125_5	anokāsagatattā avandiyo. Ukkhittakoti tividhenapi ukkhepanīyakammena ukkhittako avandiyo,	2125	
PA_tika-vin08_t:2125_6	tajjanīyādikammakatā pana cattāro vanditabbā, uposathapavāraṇāpi tehi saddhiṃ labbhanti.	2125	
PA_tika-vin08_t:2125_7	Ādito paṭṭhāya ca vuttesu avandiyesu naggañca ukkhittakañca vandantasseva hoti āpatti,	2125	
PA_tika-vin08_t:2125_8	itaresaṃ pana asāruppaṭṭhena ca antarā vuttakāraṇena ca vandanā paṭikkhittā. Ito	2125	
PA_tika-vin08_t:2125_9	paraṃ pacchāupasampannādayo dasapi āpattivatthubhāveneva avandiyā. Te vandantassa	2125	
PA_tika-vin08_t:2125_10	hi niyameneva āpatti. Iti imesu pañcasu pañcakesu terasa jane vandantassa anāpatti,	21251	
PA_tika-vin08_t:2125_11	dvādasannaṃ vandanāya āpatti. Ācariyo vandiyoti pabbajjācariyo upasampadācariyo nissayācariyo	21251	
PA_tika-vin08_t:2125_12	uddesācariyo ovādācariyoti ayaṃ pañcavidhopi ācariyo vandiyo”ti āgato.	21251	
PA_tika-vin08_t:2126_0	“Antarā vuttakāraṇenāti tañhi vandantassa mañcapādādīsu nalāṭaṃ paṭihaññeyyātiādinā	2126	
PA_tika-vin08_t:2126_1	vuttakāraṇenā”ti sāratthadīpaniyaṃ vuttaṃ. Vimativinodaniyaṃ pana “mañcapādādīsupi	2126	
PA_tika-vin08_t:2126_2	nalāṭaṃ paṭihaññeyyāti andhakāre cammakhaṇḍaṃ paññapetvā vandituṃ onamantassa nalāṭaṃ	2126	
PA_tika-vin08_t:2126_3	vā akkhi vā mañcādīsu paṭihaññati. Etena vandatopi āpattiabhāvaṃ vatvā vandanāya	2126	
PA_tika-vin08_t:2126_4	sabbathā paṭikkhepābhāvañca dīpeti. Evaṃ sabbattha suttantarehi appaṭikkhittesu.	2126	
PA_tika-vin08_t:2126_5	Naggādīsu pana vandituṃ na vaṭṭatīti. Ekato āvattoti ekasmiṃ dosāgatipakkhe parivatto,	2126	
PA_tika-vin08_t:2126_6	paviṭṭhoti attho. Tenāha ‘sapattapakkhe ṭhito’ti. Vandiyamānoti onamitvā vandiyamāno.	2126	
PA_tika-vin08_t:2126_7	Vanditabbesu uddesācariyo nissayācariyo ca yasmā navakāpi honti, tasmā ‘te vuḍḍhā	2126	
PA_tika-vin08_t:2126_8	eva vandiyā’ti vanditabbā”ti āgataṃ. Vajirabuddhiṭīkāyaṃ “ekāvattotipi paṭhanti,	2126	
PA_tika-vin08_t:2126_9	tassa kuddho kodhābhibhūtoti kira attho. Ekavatthotipi keci, uttarāsaṅgaṃ apanetvā	2126	
PA_tika-vin08_t:2126_10	ṭhitoti kira attho. Taṃ sabbaṃ aṭṭhakathāyaṃ uddhaṭapāḷiyā virujjhati. Ekāvattoti	21261	
PA_tika-vin08_t:2126_11	hi uddhaṭaṃ, tasmā na gahetabbaṃ. Antarā vuttakāraṇenāti kiccappasutattā asamannāharanto	21261	
PA_tika-vin08_t:2126_12	‘nalāṭaṃ paṭihaññeyyā’tiādivuttakāraṇenā”ti āgataṃ.	21261	
PA_tika-vin08_t:2127_0	Dutiyagāthāsaṅgaṇikaṭṭhakathāyaṃ “dasa puggalā nābhivādetabbāti senāsanakkhandhake	2127	
PA_tika-vin08_t:2127_1	vuttā dasa janā. Añjalisāmīcena cāti sāmīcikammena saddhiṃ añjali ca tesaṃ na kātabbo.	2127	
PA_tika-vin08_t:2127_2	Neva pānīyapucchanatālavaṇṭaggahaṇādi khandhakavattaṃ tesaṃ dassetabbaṃ, na añjali	2127	
PA_tika-vin08_t:2127_3	paggaṇhitabboti attho. Dasannaṃ dukkaṭanti tesaṃyeva dasannaṃ evaṃ karontassa dukkaṭaṃ	2127	
PA_tika-vin08_t:2127_4	hotī”ti āgataṃ, tasmā añjalikammamattampi nesaṃ na kattabbanti.	2127	
PA_tika-vin08_t:2128_0	“Navakatarena, bhante, bhikkhunā vuḍḍhatarassa bhikkhuno pāde vandantena kati dhamme	2128	
PA_tika-vin08_t:2128_1	ajjhattaṃ upaṭṭhāpetvā pādā vanditabbāti? Navakatarenupāli, bhikkhunā vuḍḍhatarassa	2128	
PA_tika-vin08_t:2128_2	bhikkhuno pāde vandantena pañca dhamme ajjhattaṃ upaṭṭhāpetvā pādā vanditabbā. Katame	2128	
PA_tika-vin08_t:2128_3	pañca? Navakatarenupāli, bhikkhunā vuḍḍhatarassa bhikkhuno pāde vandantena ekaṃsaṃ	2128	
PA_tika-vin08_t:2128_4	uttarāsaṅgaṃ katvā añjaliṃ paggahetvā ubhohi pāṇitalehi pādāni parisambāhantena pemañca	2128	
PA_tika-vin08_t:2128_5	gāravañca upaṭṭhāpetvā pādā vanditabbā. Navakatarenupāli, bhikkhunā vuḍḍhatarassa	2128	
PA_tika-vin08_t:2128_6	bhikkhuno pāde vandantena ime pañca dhamme ajjhattaṃ upaṭṭhāpetvā pādā vanditabbā”ti	2128	
PA_tika-vin08_t:2128_7	imasmiṃ ṭhāne sammāsambuddhena āyasmato upālissa vandanānayova ācikkhito.	2128	
PA_tika-vin08_t:2129_0	Pañcapatiṭṭhitena vanditvāti ettha pañcasarūpañca kathitaṃ. Kathaṃ? Vuḍḍhatarassa	2129	
PA_tika-vin08_t:2129_1	pāde vandantena ubho aṃse vivaritvā vanditabbā, na ca ubho aṃse pārupitvā vanditabbā,	2129	
PA_tika-vin08_t:2129_2	atha kho ekaṃsaṃ uttarāsaṅgaṃ karitvā vanditabbāti. Etena saṅghāṭi pana ekaṃsaṃ katāpi	2129	
PA_tika-vin08_t:2129_3	akatāpi natthi dosoti pakāsito hoti. “Dasanakhasamodhānasamujjalaṃ karapuṭasaṅkhātaṃ	2129	
PA_tika-vin08_t:2129_4	añjaliṃ paggahetvāva vanditabbā, na hatthatalapakāsanamattena vā na hatthamuṭṭhipakāsanādinā	2129	
PA_tika-vin08_t:2129_5	vā vanditabbā”ti ca “na ekena hatthena cīvarakaṇṇachupanādimattena vanditabbā, atha	2129	
PA_tika-vin08_t:2129_6	kho ubhohi pāṇitalehi pādāni parisambāhantena vanditabbā”ti ca “evaṃ vandantehi na	2129	
PA_tika-vin08_t:2129_7	duṭṭhacittañca anādarañca upaṭṭhāpetvā vanditabbā, atha kho pemañca gāravañca upaṭṭhāpetvā	2129	
PA_tika-vin08_t:2129_8	pādā vanditabbā”ti ca evaṃ vandanānayo ācikkhito hoti.	2129	
PA_tika-vin08_t:2130_0	Kathaṃ pañcapatiṭṭhitasarūpaṃ kathitaṃ? Idha ekaṃsaṃ uttarāsaṅgaṃ karitvāti ekaṃ,	2130	
PA_tika-vin08_t:2130_1	añjaliṃ paggahetvāti ekaṃ, ubhohi pāṇitalehi pādāni parisambāhantenāti ekaṃ, pemañca	2130	
PA_tika-vin08_t:2130_2	upaṭṭhāpetvāti ekaṃ, gāravañca upaṭṭhāpetvāti ekaṃ, evaṃ pañcapatiṭṭhitasarūpaṃ kathitaṃ	2130	
PA_tika-vin08_t:2130_3	hoti. Tenāha “pañca dhamme ajjhattaṃ upaṭṭhāpetvā pādā vanditabbā”ti. Evaṃ sakalalokassa	2130	
PA_tika-vin08_t:2130_4	hitasukhakārakena dhammassāminā kāyapaṇāmamanopaṇāmavasena mahato hitasukhassa pavattanatthaṃ	2130	
PA_tika-vin08_t:2130_5	āyasmato upālittherassa ācikkhitena vandanānayena vandituṃ vaṭṭati.	2130	
PA_tika-vin08_t:2131_0	Idāni pana ācariyā abhinavaāgatānaṃ daharānañca sāmaṇerānañca vandanānayaṃ sikkhantā	2131	
PA_tika-vin08_t:2131_1	na imaṃ āhaccabhāsitaṃ pāḷiṃ gahetvā sikkhanti, atha kho paveṇīāgatanayaṃyeva gahetvā	2131	
PA_tika-vin08_t:2131_2	sikkhanti. Kathaṃ? Yadi ṭhatvā vandatha, dve pādatalāni samaṃ bhūmiyaṃ patiṭṭhāpetvā	2131	
PA_tika-vin08_t:2131_3	dve hatthatalāni samaṃ phusāpetvā nalāṭe patiṭṭhāpetvā vanditabbābhimukhaṃ onamitvā	2131	
PA_tika-vin08_t:2131_4	vandathāti, ayaṃ nayo “evaṃ mahāsatto suvaṇṇakadali viya bārāṇasinagarābhimukhaṃ	2131	
PA_tika-vin08_t:2131_5	onamitvā mātāpitaro vanditvā”ti imaṃ jātakaṭṭhakathāvacanañca “dasanakhasamodhānasamujjalaṃ	2131	
PA_tika-vin08_t:2131_6	añjaliṃ paggayha sirasmiṃ patiṭṭhāpetvā”tiādiaṭṭhakathāvacanañca anulometi. Idha	2131	
PA_tika-vin08_t:2131_7	pana dve pādatalāni, dve hatthatalāni, nalāṭañcāti pañcasu patiṭṭhitānīti sarūpaṃ	2131	
PA_tika-vin08_t:2131_8	vadanti. Yadi nisīditvā vandatha, paṭhamaṃ dve pādatalāni bhūmiyaṃ samaṃ patiṭṭhāpetvā	2131	
PA_tika-vin08_t:2131_9	dve jāṇumaṇḍalāni samaṃ ussāpetvā dve kapparāni dvinnaṃ jāṇūnaṃ upari samaṃ ṭhapetvā	2131	
PA_tika-vin08_t:2131_10	dve hatthatalāni samaṃ phusitāni katvā añjalisaṅkhātaṃ karapuṭaṃ sirasaṅkhāte nalāṭe	21311	
PA_tika-vin08_t:2131_11	patiṭṭhāpetvā vandatha. Tato onamitvā dve jāṇumaṇḍalāni ca dve kapparāni ca bhūmiyaṃ	21311	
PA_tika-vin08_t:2131_12	samaṃ patiṭṭhāpetvā dve hatthatalāni pasāretvā samaṃ bhūmiyaṃ ṭhapetvā sīsaṃ ubhinnaṃ	21311	
PA_tika-vin08_t:2131_13	hatthapiṭṭhīnaṃ upari katvā bhūmiyaṃ patiṭṭhāpetvā vandathāti. Ettha tu dve pādatalāni	21311	
PA_tika-vin08_t:2131_14	ekaṃ katvā, tathā dve jāṇumaṇḍalāni ekaṃ, dve kapparāni ekaṃ, dve hatthatalāni ekaṃ,	21311	
PA_tika-vin08_t:2131_15	sīsaṃ ekaṃ katvā pañcapatiṭṭhitasarūpaṃ kathenti. Esa nayo pāḷiaṭṭhakathāṭīkāsu na diṭṭho.	21311	
PA_tika-vin08_t:2132_0	Samīpaṃ gantvā pādānaṃ vandanakāle pana ekacce paṭhamaṃ attano sīsaṃ hatthena parāmasitvā	2132	
PA_tika-vin08_t:2132_1	tena hatthadvayena therānaṃ jāṇumaṇḍalaṃ cīvarassa upariyeva sambāhanti. Ekacce paṭhamaṃ	2132	
PA_tika-vin08_t:2132_2	therānaṃ jāṇumaṇḍalaṃ sacīvaraṃyeva parāmasitvā teneva hatthadvayena attano sīsaṃ	2132	
PA_tika-vin08_t:2132_3	parāmasanti. Ekacce chupanamattameva karonti. Esapi nayo na kismiñci diṭṭho. Rāmaññadesiyā	2132	
PA_tika-vin08_t:2132_4	pana bhikkhū evaṃ samīpaṃ gantvā vandanakāle therānaṃ pādaggaṃ apassantāpi pariyesitvā	2132	
PA_tika-vin08_t:2132_5	cīvarato nīharitvā pādaggameva punappunaṃ hatthena sambāhitvā sīsena pavaṭṭetvā cumbitvā	2132	
PA_tika-vin08_t:2132_6	lehitvā cirappavāsāgatapiyamanāpaupajjhāyaṃ vā ācariyaṃ vā passantā viya katvā vandanti.	2132	
PA_tika-vin08_t:2132_7	Taṃ kiriyaṃ parivārapāḷiyaṃ “ubhohi pāṇitalehi pādāni parisambāhantena pemañca gāravañca	2132	
PA_tika-vin08_t:2132_8	upaṭṭhāpetvā pādā vanditabbā”ti āgatapāḷiyā saṃsandati viya dissati. Tepi na sabbe	2132	
PA_tika-vin08_t:2132_9	pāḷiṃ passanti, paveṇīvaseneva karonti, tasmā sabbesaṃ hitatthaṃ pāḷinayo amhehi	2132	
PA_tika-vin08_t:2132_10	uddhaṭo. Paveṇīāgatanayato hi pāḷinayo balavataro, tasmā bhagavato āṇaṃ garuṃ karontehi	21321	
PA_tika-vin08_t:2132_11	sappurisehi pāḷinayo samāsevitabboti amhākaṃ khanti, vīmaṃsitvā gahetabbaṃ.	21321	
PA_tika-vin08_t:2133	Āsandādikathā	213	
PA_tika-vin08_t:2134_0	55. Āsandādikathāyaṃ caturassapīṭhanti samacaturassaṃ. Aṭṭhaṅgulapādaṃ vaṭṭatīti	2134	
PA_tika-vin08_t:2134_1	aṭṭhaṅgulapādakameva vaṭṭati. Pamāṇātikkantopi vaṭṭatīti samacaturassameva sandhāya	2134	
PA_tika-vin08_t:2134_2	vuttaṃ. Āyatacaturassā pana sattaṅgapañcaṅgāpi uccapādā na vaṭṭanti. Vetteheva caturassādiākārena	2134	
PA_tika-vin08_t:2134_3	kataṃ bhaddapīṭhanti āha “vettamayapīṭha”nti. Dārupaṭṭikāya uparīti aṭaniākārena	2134	
PA_tika-vin08_t:2134_4	ṭhitadārupaṭalassa heṭṭhā. Uddhaṃ pādaṃ katvā pavesanakālañhi sandhāya “uparī”ti	2134	
PA_tika-vin08_t:2134_5	vuttaṃ. Eḷakassa pacchimapādadvayaṃ viya vaṅkākārena ṭhitattā panetaṃ “eḷakapādapīṭha”nti vuttaṃ.	2134	
PA_tika-vin08_t:2135	Uccāsayanamahāsayanakathā	213	
PA_tika-vin08_t:2136_0	56. Uccāsayanamahāsayanakathāyaṃ “vāḷarūpānīti āharimāni vāḷarūpāni, ‘akappiyarūpākulo	2136	
PA_tika-vin08_t:2136_1	akappiyamañco pallaṅko’ti sārasamāse vuttaṃ. Dīghalomako mahākojavoti caturaṅgulādhikalomo	2136	
PA_tika-vin08_t:2136_2	kāḷakojavo. ‘Caturaṅgulādhikāni kira tassa lomānī’ti vacanato caturaṅgulato heṭṭhā	2136	
PA_tika-vin08_t:2136_3	vaṭṭatīti vadanti. Vānacitro uṇṇāmayattharaṇoti bhitticchedādivasena vicitro uṇṇāmayattharaṇo.	2136	
PA_tika-vin08_t:2136_4	Ghanapupphako uṇṇāmayattharaṇoti uṇṇāmayalohitattharaṇo. Pakatitūlikāti rukkhatūlalatātūlapoṭakītūlasaṅkhātānaṃ	2136	
PA_tika-vin08_t:2136_5	tiṇṇaṃ tūlānaṃ aññatarapuṇṇā tūlikā. ‘Uddalomīti ubhatodasaṃ uṇṇāmayattharaṇaṃ. Ekantalomīti	2136	
PA_tika-vin08_t:2136_6	ekatodasaṃ uṇṇāmayattharaṇa’nti dīghanikāyaṭṭhakathāyaṃ vuttaṃ. Sārasamāse pana ‘uddalomīti	2136	
PA_tika-vin08_t:2136_7	ekatouggatapupphaṃ. Ekantalomīti ubhatouggatapuppha’nti vuttaṃ. ‘Koseyyakaṭṭissamayanti	2136	
PA_tika-vin08_t:2136_8	koseyyakasaṭamaya’nti ācariyadhammapālattherena vuttaṃ. Suddhakoseyyanti ratanaparisibbanarahitaṃ.	2136	
PA_tika-vin08_t:2136_9	Dīghanikāyaṭṭhakathāyaṃ panettha ‘ṭhapetvā tūlikaṃ sabbāneva gonakādīni ratanaparisibbitāni	2136	
PA_tika-vin08_t:2136_10	na vaṭṭantī’ti vuttaṃ. Tattha ‘ṭhapetvā tūlika’nti etena ratanaparisibbanarahitāpi	21361	
PA_tika-vin08_t:2136_11	tūlikā na vaṭṭatīti dīpeti. ‘Ratanaparisibbitāni na vaṭṭantī’ti iminā pana yāni ratanaparisibbitāni,	21361	
PA_tika-vin08_t:2136_12	tāni bhūmattharaṇavasena yathānurūpaṃ mañcādīsu ca upanetuṃ vaṭṭatīti dīpitanti veditabbaṃ.	21361	
PA_tika-vin08_t:2136_13	Ettha ca vinayapariyāyaṃ patvā garuke ṭhātabbattā idha vuttanayenevettha vinicchayo	21361	
PA_tika-vin08_t:2136_14	veditabbo. Suttantikadesanāya pana gahaṭṭhānampi vasena vuttattā tesaṃ saṅgaṇhanatthaṃ	21361	
PA_tika-vin08_t:2136_15	‘ṭhapetvā tūlikaṃ…pe… vaṭṭatī’ti vuttanti apare.	21361	
PA_tika-vin08_t:2137_0	Ajinacammehīti ajinamigacammehi. Tāni kira cammāni sukhumatarāni, tasmā dupaṭṭatipaṭṭāni	2137	
PA_tika-vin08_t:2137_1	katvā sibbanti. Tena vuttaṃ ‘ajinappaveṇī’ti. Uttaraṃ uparibhāgaṃ chādetīti uttaracchado,	2137	
PA_tika-vin08_t:2137_2	vitānaṃ, tañca lohitavitānaṃ idhādhippetanti āha ‘uparibaddhena rattavitānenā’ti,	2137	
PA_tika-vin08_t:2137_3	‘rattavitānesu ca kāsāvaṃ vaṭṭati, kusumbhādirattameva na vaṭṭatī’ti gaṇṭhipadesu	2137	
PA_tika-vin08_t:2137_4	vuttaṃ. Mahāupadhānanti pamāṇātikkantaṃ upadhānaṃ. Ettha ca kiñcāpi dīghanikāyaṭṭhakathāyaṃ	2137	
PA_tika-vin08_t:2137_5	‘alohitakāni dvepi vaṭṭantiyeva, tato uttari labhitvā aññesaṃ dātabbāni. Dātumasakkonto	2137	
PA_tika-vin08_t:2137_6	mañce tiriyaṃ attharitvā uparipaccattharaṇaṃ datvā nipajjitumpi labhatī’ti avisesena	2137	
PA_tika-vin08_t:2137_7	vuttaṃ, senāsanakkhandhakavaṇṇanāyaṃ pana ‘agilānassa sīsūpadhānañca pādūpadhānañcāti	2137	
PA_tika-vin08_t:2137_8	dvayameva vaṭṭati. Gilānassa bimbohanāni santharitvā upari ca paccattharaṇaṃ datvā	2137	
PA_tika-vin08_t:2137_9	nipajjitumpi vaṭṭatī’ti vuttattā gilānoyeva mañce tiriyaṃ attharitvā nipajjituṃ vaṭṭatīti	2137	
PA_tika-vin08_t:2137_10	veditabbaṃ. Abhinissāya nisīditunti apassāya nisīditu”nti ettako vinicchayo sāratthadīpaniyaṃ āgato.	21371	
PA_tika-vin08_t:2138_0	Vimativinodaniyaṃ – pana vāḷarūpānīti āharimāni vāḷarūpāni. Caturaṅgulādhikānīti	2138	
PA_tika-vin08_t:2138_1	uddalomīekantalomīhi visesadassanaṃ. Caturaṅgulato hi ūnāni kira uddalomīādīsu pavisanti.	2138	
PA_tika-vin08_t:2138_2	Vānacitro uṇṇāmayattharaṇoti nānāvaṇṇehi uṇṇāmayasuttehi bhitticchedādivasena vāyitvā	2138	
PA_tika-vin08_t:2138_3	katacittattharaṇo. Ghanapupphakoti bahalarāgo. Pakatitūlikāti tūlapuṇṇā bhisi. Vikatikāti	2138	
PA_tika-vin08_t:2138_4	sīharūpādivasena vānacitrāva gayhati. “Uddalomīti ubhatodasaṃ uṇṇāmayattharaṇaṃ.	2138	
PA_tika-vin08_t:2138_5	Ekantalomīti ekantadasaṃ uṇṇāmayattharaṇa”nti dīghanikāyaṭṭhakathāyaṃ vuttaṃ. Koseyyakaṭṭissamayanti	2138	
PA_tika-vin08_t:2138_6	kosiyasuttānaṃ antarā suvaṇṇamayasuttāni pavesetvā vītaṃ, suvaṇṇasuttaṃ kira kaṭṭissaṃ	2138	
PA_tika-vin08_t:2138_7	kasaṭanti ca vuccati. Teneva “koseyyakasaṭamaya”nti ācariyadhammapālattherena vuttanti	2138	
PA_tika-vin08_t:2138_8	vadanti. Ratanaparisibbitanti suvaṇṇalittaṃ. Suddhakoseyyanti ratanaparisibbanarahitaṃ.	2138	
PA_tika-vin08_t:2139_0	Ajinamigacammānaṃ atisukhumattā dupaṭṭatipaṭṭāni katvā sibbantīti vuttaṃ “ajinappaveṇī”ti.	2139	
PA_tika-vin08_t:2139_1	Rattavitānenāti sabbarattena vitānena. Yaṃ pana nānāvaṇṇaṃ vānacittaṃ vā lepacittaṃ	2139	
PA_tika-vin08_t:2139_2	vā, taṃ vaṭṭati. Ubhatolohitakūpadhānepi eseva nayo. Citraṃ vāti idaṃ pana sabbathā	2139	
PA_tika-vin08_t:2139_3	kappiyattā vuttaṃ, na pana ubhatoupadhānesu akappiyattā. Na hi lohitakasaddo citte	2139	
PA_tika-vin08_t:2139_4	vaṭṭati. Paṭaliggahaṇeneva cittakassapi attharaṇassa saṅgahetabbappasaṅgato. Kāsāvaṃ	2139	
PA_tika-vin08_t:2139_5	pana lohitaṅgavohāraṃ na gacchati, tasmā vitānepi ubhatoupadhānepi vaṭṭati. Sace	2139	
PA_tika-vin08_t:2139_6	pamāṇayuttantiādi aññassa pamāṇātikkantassa bimbohanassa paṭikkhittabhāvadassanatthaṃ	2139	
PA_tika-vin08_t:2139_7	vuttaṃ, na pana uccāsayanamahāsayanabhāvadassanatthaṃ tathā avuttattā, taṃ pana upadhānaṃ	2139	
PA_tika-vin08_t:2139_8	uposathikānaṃ gahaṭṭhānaṃ vaṭṭati. Uccāsayanamahāsayanameva hi tadā tesaṃ na vaṭṭati.	2139	
PA_tika-vin08_t:2139_9	Dīghanikāyaṭṭhakathādīsu kiñcāpi “ṭhapetvā tūlikaṃ sabbāneva gonakādīni ratanaparisibbitāni	2139	
PA_tika-vin08_t:2139_10	na vaṭṭantī”ti vuttaṃ, vinayaṭṭhakathā eva pana kappiyākappiyabhāve pamāṇanti gahetabbaṃ.	21391	
PA_tika-vin08_t:2139_11	Abhinissāyāti apassāyāti vuttaṃ.	21391	
PA_tika-vin08_t:2140	Pāsādaparibhogakathā	214	
PA_tika-vin08_t:2141_0	Pāsādaparibhogakathāyaṃ sāratthadīpaniyaṃ vajirabuddhiṭīkāyañca na kiñci vuttaṃ.	2141	
PA_tika-vin08_t:2141_1	Vimativinodaniyaṃ pana “suvaṇṇarajatādivicitrānīti saṅghikasenāsanaṃ sandhāya vuttaṃ.	2141	
PA_tika-vin08_t:2141_2	Puggalikaṃ pana suvaṇṇādivicitraṃ bhikkhussa sampaṭicchitumeva na vaṭṭati ‘na kenaci	2141	
PA_tika-vin08_t:2141_3	pariyāyena jātarūparajataṃ sāditabba’nti vuttattā. Tenevettha aṭṭhakathāyaṃ ‘saṅghikavihāre	2141	
PA_tika-vin08_t:2141_4	vā puggalikavihāre vā’ti vuttaṃ. Gonakādiakappiyabhaṇḍavisaye eva vuttaṃ ekabhikkhussapi	2141	
PA_tika-vin08_t:2141_5	tesaṃ gahaṇe dosābhāvā”ti vuttaṃ.	2141	
PA_tika-vin08_t:2142	Upāhanakathā	214	
PA_tika-vin08_t:2143_0	Upāhanakathāyaṃ “addāriṭṭhakavaṇṇāti abhinavāriṭṭhaphalavaṇṇā, udakena tintakākapattavaṇṇātipi	2143	
PA_tika-vin08_t:2143_1	vadanti. Uṇṇāhi katapādukāti uṇṇālomamayakambalehi, uṇṇālomehi eva vā katapādukā.	2143	
PA_tika-vin08_t:2143_2	Kāḷasīhoti kāḷamukhavānarajāti. Sesamettha pāḷito ca aṭṭhakathāto ca suviññeyyamevā”ti	2143	
PA_tika-vin08_t:2143_3	sāratthadīpaniyaṃ vuttaṃ. Vimativinodaniyaṃ pana “addāriṭṭhakavaṇṇāti allāriṭṭhaphalavaṇṇā,	2143	
PA_tika-vin08_t:2143_4	tintakākapakkhavaṇṇātipi vadanti. Rajananti uparilittanīlādivaṇṇaṃ sandhāya vuttaṃ.	2143	
PA_tika-vin08_t:2143_5	Tenāha ‘coḷakena puñchitvā’ti. Tañhi tathā puñchite vigacchati. Yaṃ pana cammassa	2143	
PA_tika-vin08_t:2143_6	duggandhāpanayanatthaṃ kāḷarattādirajanehi rañjitattā kāḷarattādivaṇṇaṃ hoti, taṃ	2143	
PA_tika-vin08_t:2143_7	coḷādīhi apanetuṃ na sakkā cammagatikameva, tasmā taṃ vaṭṭatīti daṭṭhabbaṃ. Khallakanti	2143	
PA_tika-vin08_t:2143_8	sabbapaṇhipidhānacammaṃ aparigaḷanatthaṃ paṇhiyā uparibhāge apidhāya āropanabandhanamattaṃ	2143	
PA_tika-vin08_t:2143_9	vaṭṭati. Vicitrāti saṇṭhānato vicitrapaṭṭā adhippetā, na vaṇṇato sabbaso apanetabbesu	2143	
PA_tika-vin08_t:2143_10	khallakādīsu paviṭṭhattā. Biḷālasadisamukhattā mahāulūkā pakkhibiḷālāti vuccanti,	21431	
PA_tika-vin08_t:2143_11	tesaṃ cammaṃ nāma pakkhalomameva. Uṇṇāhi katapādukāti ettha uṇṇāmayakambalehi katapādukā	21431	
PA_tika-vin08_t:2143_12	saṅgayhanti. Kāḷasīhoti kāḷamukhavānarajāti. Cammaṃ na vaṭṭatīti nisīdanattharaṇaṃ	21431	
PA_tika-vin08_t:2143_13	kātuṃ na vaṭṭati, bhūmattharaṇādivasena paribhogo vaṭṭatevā”ti vuttaṃ.	21431	
PA_tika-vin08_t:2144_0	Vajirabuddhiṭīkāyaṃ pana “migamātukoti tassa nāmaṃ, vātamigoti ca tassa nāmaṃ. ‘Kāḷasīho	2144	
PA_tika-vin08_t:2144_1	kāḷamukho kapī’ti likhitaṃ. Cammaṃ na vaṭṭatīti yena pariyāyena cammaṃ vaṭṭissati,	2144	
PA_tika-vin08_t:2144_2	so parato āvibhavissati. ‘Attano puggalikavasena paccāhāro paṭikkhitto’ti vuttaṃ.	2144	
PA_tika-vin08_t:2144_3	‘Na, bhikkhave, kiñci cammaṃ dhāretabba’nti ettāvatā siddhe ‘na, bhikkhave, gocamma’nti	2144	
PA_tika-vin08_t:2144_4	idaṃ parato ‘anujānāmi, bhikkhave, sabbapaccantimesu janapadesu cammāni attharaṇānī’ti	2144	
PA_tika-vin08_t:2144_5	ettha anumatippasaṅgabhayā vuttanti veditabba”nti vuttaṃ.	2144	
PA_tika-vin08_t:2145	Yānakathā	214	
PA_tika-vin08_t:2146_0	Yānakathāyaṃ “anujānāmi, bhikkhave, purisayuttaṃ hatthavaṭṭaka”nti ettha anujānāmi,	2146	
PA_tika-vin08_t:2146_1	bhikkhave, purisayuttaṃ, anujānāmi, bhikkhave, hatthavaṭṭakanti evaṃ paccekaṃ vākyaparisamāpanaṃ	2146	
PA_tika-vin08_t:2146_2	adhippetanti āha “purisayuttaṃ itthisārathi vā…pe… purisā vā, vaṭṭatiyevā”ti. “Pīṭhakasivikanti	2146	
PA_tika-vin08_t:2146_3	pīṭhakayānaṃ. Pāṭaṅkinti andolikāyetaṃ adhivacana”nti sāratthadīpaniyaṃ vuttaṃ, “pīṭhakasivikanti	2146	
PA_tika-vin08_t:2146_4	phalakādinā kataṃ pīṭhakayānaṃ. Paṭapotalikaṃ andolikā. Sabbampi yānaṃ upāhanenapi	2146	
PA_tika-vin08_t:2146_5	gantuṃ asamatthassa gilānassa anuññāta”nti vimativinodaniyaṃ.	2146	
PA_tika-vin08_t:2147	Cīvarakathā	214	
PA_tika-vin08_t:2148_0	57. Cīvarakathāyaṃ “ahatakappānanti ekavāradhotānaṃ. Utuddhaṭānanti ututo dīghakālato	2148	
PA_tika-vin08_t:2148_1	uddhaṭānaṃ hatavatthakānaṃ, pilotikānanti vuttaṃ hoti. Pāpaṇiketi antarāpaṇato patitapilotikacīvare.	2148	
PA_tika-vin08_t:2148_2	Ussāho karaṇīyoti pariyesanā kātabbā. Paricchedo panettha natthi, paṭṭasatampi vaṭṭati.	2148	
PA_tika-vin08_t:2148_3	Sabbamidaṃ sādiyantassa bhikkhuno vasena vuttaṃ. Aggaḷaṃ tunnanti ettha uddharitvā	2148	
PA_tika-vin08_t:2148_4	allīyāpanakhaṇḍaṃ aggaḷaṃ, suttena saṃsibbitaṃ tunnaṃ, vaṭṭetvā karaṇaṃ ovaṭṭikaṃ.	2148	
PA_tika-vin08_t:2148_5	Kaṇḍupakaṃ vuccati muddikā. Daḷīkammanti anuddharitvāva upassayaṃ katvā allīyāpanakaṃ	2148	
PA_tika-vin08_t:2148_6	vatthakhaṇḍa”nti aṭṭhakathāyaṃ āgataṃ. Sāratthadīpaniyaṃ pana “acchupeyyanti patiṭṭhapeyyaṃ.	2148	
PA_tika-vin08_t:2148_7	Hatavatthakānanti kālātītavatthānaṃ. Uddharitvā allīyāpanakhaṇḍanti dubbalaṭṭhānaṃ	2148	
PA_tika-vin08_t:2148_8	apanetvā allīyāpanavatthakhaṇḍa”nti vuttaṃ. Diguṇaṃ saṅghāṭinti dupaṭṭaṃ saṅghāṭiṃ.	2148	
PA_tika-vin08_t:2148_9	Ekacciyanti ekapaṭṭaṃ aggapaṭṭaṃ. Aggaḷaṃ ajjhāpessanti jiṇṇaṭṭhāne pilotikakhaṇḍaṃ laggāpeyyaṃ.	2148	
PA_tika-vin08_t:2149	Chinnacīvarakathā	214	
PA_tika-vin08_t:2150_0	Chinnacīvarakathāyaṃ tīsu pana cīvaresu dve vā ekaṃ vā chinditvā kātabbanti ettha	2150	
PA_tika-vin08_t:2150_1	“anujānāmi, bhikkhave, chinnakaṃ saṅghāṭiṃ chinnakaṃ uttarāsaṅgaṃ chinnakaṃ antaravāsaka”nti	2150	
PA_tika-vin08_t:2150_2	vacanato pañcakhaṇḍasattakhaṇḍādivasena chinditvāva kātabbaṃ, na acchinditvāti attho.	2150	
PA_tika-vin08_t:2150_3	Sace nappahoti, āgantukapaṭṭaṃ dātabbanti ettha yadi chinditvā kate tiṇṇampi cīvarānaṃ	2150	
PA_tika-vin08_t:2150_4	atthāya sāṭako nappahoti, dve cīvarāni chinnakāni kātabbāni, ekaṃ cīvaraṃ acchinnakaṃ	2150	
PA_tika-vin08_t:2150_5	kattabbaṃ. Dvīsu cīvaresu chinditvā katesu sāṭako nappahoti, dve cīvarāni acchinnakāni,	2150	
PA_tika-vin08_t:2150_6	ekaṃ cīvaraṃ chinnakaṃ kātabbaṃ. Ekasmimpi cīvare chinditvā kate sāṭako nappahoti,	2150	
PA_tika-vin08_t:2150_7	evaṃ sati acchinditvā āgantukapaṭṭaṃ dātabbanti attho. Tamatthaṃ pāḷiyā sādhetuṃ	2150	
PA_tika-vin08_t:2150_8	“vuttañheta”ntiādimāha. Tattha anvādhikampi āropetunti evaṃ appahonte sati āgantukapaṭṭampi	2150	
PA_tika-vin08_t:2150_9	āropetuṃ anujānāmīti attho.	2150	
PA_tika-vin08_t:2151	Akappiyacīvarakathā	215	
PA_tika-vin08_t:2152_0	Akappiyacīvarakathāyaṃ “naggiyaṃ kusacīraṃ phalakacīraṃ kesakambalaṃ vāḷakambalaṃ	2152	
PA_tika-vin08_t:2152_1	ulūkapakkhikaṃ ajinakkhipa”nti imāni titthiyasamādānattā thullaccayavatthūnīti bhagavatā	2152	
PA_tika-vin08_t:2152_2	paṭikkhittāni. Tattha naggiyanti naggabhāvo acelakabhāvo. Kusacīranti kusena ganthetvā	2152	
PA_tika-vin08_t:2152_3	katacīvaraṃ. Vākacīranti tāpasānaṃ vakkalaṃ. Phalakacīranti phalakasaṇṭhānāni phalakāni	2152	
PA_tika-vin08_t:2152_4	sibbitvā katacīvaraṃ. Kesakambalanti kesehi tante vāyitvā katakambalaṃ. Vālakambalanti	2152	
PA_tika-vin08_t:2152_5	cāmarīvālehi vāyitvā katakambalaṃ. Ulūkapakkhikanti ulūkasakuṇassa pakkhehi katanivāsanaṃ.	2152	
PA_tika-vin08_t:2152_6	Ajinakkhipanti salomaṃ sakhuraṃ ajinamigacammaṃ. Tāni titthiyaddhajabhūtāni acīvarabhāvena	2152	
PA_tika-vin08_t:2152_7	pākaṭānīti ācariyena idha na vuttāni. Potthako pana apākaṭoti taṃ vatvā sabbanīlakādīni	2152	
PA_tika-vin08_t:2152_8	dukkaṭavatthukāni vuttāni. “Tipaṭṭacīvarassa vā majjhe dātabbānī”ti vuttattā tipaṭṭacīvaraṃ	2152	
PA_tika-vin08_t:2152_9	dhāretuṃ vaṭṭatīti siddhaṃ. Tipaṭṭādīnañca bahupaṭṭacīvarānaṃ antare īdisāni asāruppavaṇṇāni	2152	
PA_tika-vin08_t:2152_10	paṭapilotikāni kātabbānīti dasseti. Kañcukaṃ nāma sīsato paṭimuñcitvā kāyāruḷhavatthaṃ.	21521	
PA_tika-vin08_t:2152_11	Tenāha “phāletvā rajitvā paribhuñjituṃ vaṭṭatī”ti. Veṭhananti sīsaveṭhanaṃ. Tirīṭanti	21521	
PA_tika-vin08_t:2152_12	makuṭaṃ. Tassa visesaṃ dassetuṃ “tirīṭakaṃ panā”tiādimāha.	21521	
PA_tika-vin08_t:2153	Cīvaravicāraṇakathā	215	
PA_tika-vin08_t:2154_0	Cīvaravicāraṇakathāyaṃ “paṇḍito, bhikkhave, ānando, mahāpañño, bhikkhave, ānando.	2154	
PA_tika-vin08_t:2154_1	Yatra hi nāma mayā saṃkhittena bhāsitassa vitthārena atthaṃ ājānissati, kusimpi nāma	2154	
PA_tika-vin08_t:2154_2	karissati, aḍḍhakusimpi nāma karissati, maṇḍalampi nāma karissati, aḍḍhamaṇḍalampi	2154	
PA_tika-vin08_t:2154_3	nāma karissati, vivaṭṭampi nāma karissati, anuvivaṭṭampi nāma karissati, gīveyyakampi	2154	
PA_tika-vin08_t:2154_4	nāma karissati, jaṅgheyyakampi nāma karissati, bāhantampi nāma karissati, chinnakaṃ	2154	
PA_tika-vin08_t:2154_5	bhavissati, satthalūkhaṃ samaṇasāruppaṃ paccatthikānañca anabhicchita”nti vacanato	2154	
PA_tika-vin08_t:2154_6	“passasi tvaṃ, ānanda, magadhakhettaṃ acchibaddhaṃ pāḷibaddhaṃ mariyādabaddhaṃ siṅghāṭakabaddha”nti	2154	
PA_tika-vin08_t:2154_7	bhagavato saṃkhittena vuttavacanaṃ sutvā āyasmā ānando bhagavato ajjhāsayānurūpaṃ	2154	
PA_tika-vin08_t:2154_8	sambahulānaṃ bhikkhūnaṃ cīvaraṃ saṃvidahi. Tathā idānipi evarūpaṃ cīvaraṃ saṃvidahitabbaṃ.	2154	
PA_tika-vin08_t:2155_0	Tattha “acchibaddhanti caturassakedārabaddhaṃ. Pāḷibaddhanti āyāmato ca vitthārato	2155	
PA_tika-vin08_t:2155_1	ca dīghamariyādabaddhaṃ. Mariyādabaddhanti antarantarā rassamariyādabaddhaṃ. Siṅghāṭakabaddhanti	2155	
PA_tika-vin08_t:2155_2	mariyādāya mariyādaṃ vinivijjhitvā gataṭṭhāne siṅghāṭakabaddhaṃ, catukkasaṇṭhānanti	2155	
PA_tika-vin08_t:2155_3	attho. Yatra hi nāmāti yo nāma. Kusimpi nāmātiādīsu kusīti āyāmato ca vitthārato	2155	
PA_tika-vin08_t:2155_4	ca anuvātādīnaṃ dīghapaṭṭānametaṃ adhivacanaṃ. Aḍḍhakusīti antarantarārassapaṭṭānaṃ	2155	
PA_tika-vin08_t:2155_5	nāmaṃ. Maṇḍalanti pañcakhaṇḍikassa cīvarassa ekekasmiṃ khaṇḍe mahāmaṇḍalaṃ. Aḍḍhamaṇḍalanti	2155	
PA_tika-vin08_t:2155_6	khuddakamaṇḍalaṃ. Vivaṭṭanti maṇḍalañca aḍḍhamaṇḍalañca ekato katvā sibbitaṃ majjhimakhaṇḍaṃ.	2155	
PA_tika-vin08_t:2155_7	Anuvivaṭṭanti tassa ubhosu passesu dve khaṇḍāni. Gīveyyakanti gīvāveṭhanaṭṭhāne daḷhīkaraṇatthaṃ	2155	
PA_tika-vin08_t:2155_8	aññasuttasaṃsibbitaṃ āgantukapaṭṭaṃ. Jaṅgheyyakanti jaṅghapāpuṇanaṭṭhāne tatheva	2155	
PA_tika-vin08_t:2155_9	saṃsibbitaṃ paṭṭaṃ. Gīvāṭṭhāne ca jaṅghaṭṭhāne ca paṭṭānametaṃ nāmanti. Bāhantanti	2155	
PA_tika-vin08_t:2155_10	anuvivaṭṭānaṃ bahi ekekaṃ khaṇḍaṃ. Iti pañcakhaṇḍikacīvarenetaṃ vicāritanti. Atha	21551	
PA_tika-vin08_t:2155_11	vā anuvivaṭṭanti vivaṭṭassa ekapassato dvinnaṃ ekapassato dvinnanti catunnampi khaṇḍānametaṃ	21551	
PA_tika-vin08_t:2155_12	nāmaṃ. Bāhantanti suppamāṇaṃ cīvaraṃ pārupantena saṃharitvā bāhāya upari ṭhapitā	21551	
PA_tika-vin08_t:2155_13	ubho antā bahimukhā tiṭṭhanti, tesaṃ etaṃ nāmaṃ. Ayameva hi nayo mahāaṭṭhakathāyaṃ	21551	
PA_tika-vin08_t:2155_14	vutto”ti aṭṭhakathāyaṃ āgato.	21551	
PA_tika-vin08_t:2156	Cīvarasibbanakathā	215	
PA_tika-vin08_t:2157_0	Daṇḍakathinenacīvarasibbanakathāyaṃ – tena kho pana samayena bhikkhū tattha tattha	2157	
PA_tika-vin08_t:2157_1	khīlaṃ nikkhanitvā sambandhitvā cīvaraṃ sibbenti, cīvaraṃ vikaṇṇaṃ hoti. Bhagavato	2157	
PA_tika-vin08_t:2157_2	etamatthaṃ ārocesuṃ – anujānāmi, bhikkhave, kathinaṃ kathinarajjuṃ, tattha tattha	2157	
PA_tika-vin08_t:2157_3	obandhitvā cīvaraṃ sibbetunti. Visame kathinaṃ pattharanti, kathinaṃ paribhijjati…pe…	2157	
PA_tika-vin08_t:2157_4	na, bhikkhave, visame kathinaṃ pattharitabbaṃ, yo patthareyya, āpatti dukkaṭassāti.	2157	
PA_tika-vin08_t:2158_0	Chamāya kathinaṃ pattharanti, kathinaṃ paṃsukitaṃ hoti. Anujānāmi, bhikkhave, tiṇasanthārakanti.	2158	
PA_tika-vin08_t:2158_1	Kathinassa anto jīrati. Anujānāmi, bhikkhave, anuvātaṃ paribhaṇḍaṃ āropetunti. Kathinaṃ	2158	
PA_tika-vin08_t:2158_2	nappahoti. Anujānāmi, bhikkhave, daṇḍakathinaṃ bidalakaṃ salākaṃ vinandhanarajjuṃ	2158	
PA_tika-vin08_t:2158_3	vinandhanasuttakaṃ vinandhitvā cīvaraṃ sibbetunti. Suttantarikāyo visamā honti. Anujānāmi,	2158	
PA_tika-vin08_t:2158_4	bhikkhave, kaḷimbhakanti. Suttā vaṅkā honti. Anujānāmi, bhikkhave, moghasuttakanti.	2158	
PA_tika-vin08_t:2159_0	Tena kho pana samayena bhikkhū adhotehi pādehi kathinaṃ akkamanti, kathinaṃ dussati.	2159	
PA_tika-vin08_t:2159_1	Bhagavato etamatthaṃ ārocesuṃ – na, bhikkhave, adhotehi pādehi kathinaṃ akkamitabbaṃ,	2159	
PA_tika-vin08_t:2159_2	yo akkameyya, āpatti dukkaṭassāti.	2159	
PA_tika-vin08_t:2160_0	Tena kho pana samayena bhikkhū allehi pādehi kathinaṃ akkamanti, kathinaṃ dussati.	2160	
PA_tika-vin08_t:2160_1	Bhagavato etamatthaṃ ārocesuṃ – na, bhikkhave, allehi pādehi kathinaṃ akkamitabbaṃ,	2160	
PA_tika-vin08_t:2160_2	yo akkameyya, āpatti dukkaṭassāti.	2160	
PA_tika-vin08_t:2161_0	Tena kho pana samayena bhikkhū saupāhanā kathinaṃ akkamanti, kathinaṃ dussati. Bhagavato	2161	
PA_tika-vin08_t:2161_1	etamatthaṃ ārocesuṃ – na, bhikkhave, saupāhanena kathinaṃ akkamitabbaṃ. Yo akkameyya,	2161	
PA_tika-vin08_t:2161_2	āpatti dukkaṭassāti.	2161	
PA_tika-vin08_t:2162	Tena kho pana samayena bhikkhū cīvaraṃ sibbantā aṅguliyā paṭiggaṇhanti, aṅguliyo dukkhā honti. Bhagavato etamatthaṃ ārocesuṃ – anujānāmi, bhikkhave, paṭiggahanti.	216	
PA_tika-vin08_t:2163_0	Tena kho pana samayena chabbaggiyā bhikkhū uccāvace paṭiggahe dhārenti suvaṇṇamayaṃ	2163	
PA_tika-vin08_t:2163_1	rūpiyamayaṃ. Manussā ujjhāyanti khīyanti vipācenti “seyyathāpi gihī kāmabhogino”ti.	2163	
PA_tika-vin08_t:2163_2	Bhagavato etamatthaṃ ārocesuṃ – na, bhikkhave, uccāvacā paṭiggahā dhāretabbā, yo	2163	
PA_tika-vin08_t:2163_3	dhāreyya, āpatti dukkaṭassāti. Anujānāmi, bhikkhave, aṭṭhimayaṃ…pe… saṅkhanābhimayanti.	2163	
PA_tika-vin08_t:2164_0	Tena kho pana samayena sūciyopi satthakāpi paṭiggahāpi nassanti. Bhagavato etamatthaṃ	2164	
PA_tika-vin08_t:2164_1	ārocesuṃ – anujānāmi, bhikkhave, āvesanavitthakanti. Āvesanavitthake samākulā honti.	2164	
PA_tika-vin08_t:2164_2	Bhagavato etamatthaṃ ārocesuṃ – anujānāmi, bhikkhave, paṭiggahathavikanti. Aṃsabaddhako	2164	
PA_tika-vin08_t:2164_3	na hoti…pe… anujānāmi, bhikkhave, aṃsabaddhakaṃ bandhanasuttakanti.	2164	
PA_tika-vin08_t:2165_0	Tena kho pana samayena bhikkhū abbhokāse cīvaraṃ sibbantā sītenapi uṇhenapi kilamanti.	2165	
PA_tika-vin08_t:2165_1	Bhagavato etamatthaṃ ārocesuṃ – anujānāmi, bhikkhave, kathinasālaṃ kathinamaṇḍapanti.	2165	
PA_tika-vin08_t:2165_2	Kathinasālā nīcavatthukā hoti, udakena ottharīyati. Bhagavato etamatthaṃ ārocesuṃ	2165	
PA_tika-vin08_t:2165_3	– anujānāmi, bhikkhave, uccavatthukaṃ kātunti. Cayo paripatati. Anujānāmi, bhikkhave,	2165	
PA_tika-vin08_t:2165_4	cinituṃ tayo caye iṭṭhakacayaṃ, silācayaṃ, dārucayanti. Ārohantā vihaññanti. Anujānāmi,	2165	
PA_tika-vin08_t:2165_5	bhikkhave, tayo sopāne iṭṭhakasopānaṃ, silāsopānaṃ, dārusopānanti. Ārohantā paripatanti.	2165	
PA_tika-vin08_t:2165_6	Anujānāmi, bhikkhave, ālambanabāhanti. Kathinasālāya tiṇacuṇṇaṃ paripatati. Anujānāmi,	2165	
PA_tika-vin08_t:2165_7	bhikkhave, ogumphetvā ullittāvalittaṃ kātuṃ setavaṇṇaṃ kāḷavaṇṇaṃ gerukaparikammaṃ	2165	
PA_tika-vin08_t:2165_8	mālākammaṃ latākammaṃ makaradantakaṃ pañcapaṭikaṃ cīvararajjunti.	2165	
PA_tika-vin08_t:2166_0	Tena kho pana samayena bhikkhū cīvaraṃ sibbetvā tatheva kathinaṃ ujjhitvā pakkamanti,	2166	
PA_tika-vin08_t:2166_1	undūrehipi upacikāhipi khajjati. Bhagavato etamatthaṃ ārocesuṃ – anujānāmi, bhikkhave,	2166	
PA_tika-vin08_t:2166_2	kathinaṃ saṅgharitunti. Kathinaṃ paribhijjati. Anujānāmi, bhikkhave, goghaṃsikāya	2166	
PA_tika-vin08_t:2166_3	kathinaṃ saṅgharitunti. Kathinaṃ viniveṭhiyati. Anujānāmi, bhikkhave, bandhanarajjunti.	2166	
PA_tika-vin08_t:2167_0	Tena kho pana samayena bhikkhū kuṭṭepi thambhepi kathinaṃ ussāpetvā pakkamanti, paripatitvā	2167	
PA_tika-vin08_t:2167_1	kathinaṃ bhijjati. Bhagavato etamatthaṃ ārocesuṃ – anujānāmi, bhikkhave, bhittikhīle	2167	
PA_tika-vin08_t:2167_2	vā nāgadante vā laggetunti. Ayaṃ khuddakavatthukhandhake āgato pāḷipāṭho.	2167	
PA_tika-vin08_t:2168_0	“Kathinanti nisseṇimpi, tattha attharitabbakaṭasārakakilañjānaṃ aññatarampi. Kathinarajjunti	2168	
PA_tika-vin08_t:2168_1	yāya dupaṭṭacīvaraṃ sibbantā kathine cīvaraṃ vibandhanti. Kathinaṃ nappahotīti dīghassa	2168	
PA_tika-vin08_t:2168_2	bhikkhuno pamāṇena kataṃ kathinaṃ ittarassa bhikkhuno cīvaraṃ patthariyamānaṃ nappahoti,	2168	
PA_tika-vin08_t:2168_3	antoyeva hoti, daṇḍake na pāpuṇātīti attho. Daṇḍakathinanti tassa majjhe ittarassa	2168	
PA_tika-vin08_t:2168_4	bhikkhuno pamāṇena aññaṃ nisseṇiṃ bandhituṃ anujānāmīti attho. Bidalakanti daṇḍakathinappamāṇena	2168	
PA_tika-vin08_t:2168_5	kaṭasārakassa pariyante paṭisaṃharitvā duguṇakaraṇaṃ. Salākanti dupaṭṭacīvarassa	2168	
PA_tika-vin08_t:2168_6	antare pavesanasalākaṃ. Vinandhanarajjunti mahānisseṇiyā saddhiṃ khuddakanisseṇiṃ	2168	
PA_tika-vin08_t:2168_7	vinandhituṃ rajjuṃ. Vinandhanasuttakanti khuddakanisseṇiyā cīvaraṃ vinandhituṃ suttakaṃ.	2168	
PA_tika-vin08_t:2168_8	Vinandhitvā cīvaraṃ sibbitunti tena suttakena tattha cīvaraṃ vinandhitvā sibbetuṃ.	2168	
PA_tika-vin08_t:2168_9	Visamā hontīti kāci khuddakā honti, kāci mahantā. Kaḷimbhakanti pamāṇasaññākaraṇaṃ	2168	
PA_tika-vin08_t:2168_10	yaṃ kiñci tālapaṇṇādiṃ. Moghasuttakanti vaḍḍhakīnaṃ dārūsu kāḷasuttena viya haliddisuttena	21681	
PA_tika-vin08_t:2168_11	saññākaraṇaṃ. Aṅguliyā paṭiggaṇhantīti sūcimukhaṃ aṅguliyā paṭicchanti. Paṭiggahanti	21681	
PA_tika-vin08_t:2168_12	aṅgulikosakaṃ. Āvesanavitthakaṃ nāma yaṃ kiñci pāticaṅkoṭakādi. Uccavatthukanti paṃsuṃ	21681	
PA_tika-vin08_t:2168_13	ākiritvā uccavatthukaṃ kātuṃ anujānāmīti attho. Ogumphetvā ullittāvalittaṃ kātunti	21681	
PA_tika-vin08_t:2168_14	chadanaṃ odhunitvā ghanadaṇḍakaṃ katvā anto ceva bahi ca mattikāya limpitunti attho.	21681	
PA_tika-vin08_t:2168_15	Goghaṃsikāyāti veḷuṃ vā rukkhadaṇḍakaṃ vā anto katvā tena saddhiṃ saṃharitunti attho.	21681	
PA_tika-vin08_t:2168_16	Bandhanarajjunti tathā saṃharitassa bandhanarajju”nti ayaṃ aṭṭhakathāpāṭho.	21681	
PA_tika-vin08_t:2169_0	“Anuvātaṃ paribhaṇḍanti kilañjādīsu karotīti gaṇṭhipadesu vuttaṃ. Bidalakanti duguṇakaraṇasaṅkhātassa	2169	
PA_tika-vin08_t:2169_1	kiriyāvisesassa adhivacanaṃ. Kassa duguṇakaraṇaṃ? Yena kilañjādinā mahantaṃ kathinaṃ	2169	
PA_tika-vin08_t:2169_2	atthataṃ, tassa. Tañhi daṇḍakathinappamāṇena pariyante saṃharitvā duguṇaṃ kātabbaṃ.	2169	
PA_tika-vin08_t:2169_3	Paṭiggahanti aṅgulikañcukaṃ. Pāti nāma paṭiggahasaṇṭhānena kato bhājanaviseso. Na	2169	
PA_tika-vin08_t:2169_4	sammatīti nappahoti. Nīcavatthukaṃ cinitunti bahikuṭṭassa samantato nīcavatthukaṃ	2169	
PA_tika-vin08_t:2169_5	katvā cinitu”nti sāratthadīpaniyaṃ.	2169	
PA_tika-vin08_t:2170_0	“Nisseṇimpīti catūhi daṇḍehi cīvarappamāṇena āyatacaturassaṃ katvā baddhapaṭalampi.	2170	
PA_tika-vin08_t:2170_1	Ettha hi cīvarakoṭiyo samakaṃ bandhitvā cīvaraṃ yathāsukhaṃ sibbanti. Tattha attharitabbanti	2170	
PA_tika-vin08_t:2170_2	tassā nisseṇiyā upari cīvarassa upatthambhanatthāya attharitabbaṃ. Kathinasaṅkhātāya	2170	
PA_tika-vin08_t:2170_3	nisseṇiyā cīvarassa bandhanakarajju kathinarajjūti majjhimapadalopī samāsoti āha	2170	
PA_tika-vin08_t:2170_4	“yāyā”tiādi. Tattha yasmā dvinnaṃ paṭalānaṃ ekasmiṃ adhike jāte tattha valiyo honti,	2170	
PA_tika-vin08_t:2170_5	tasmā dupaṭṭacīvarassa paṭaladvayampi samakaṃ katvā bandhanakarajju kathinarajjūti	2170	
PA_tika-vin08_t:2170_6	veditabbaṃ. Pāḷiyaṃ kathinassa anto jīratīti kathine baddhassa cīvarassa pariyanto	2170	
PA_tika-vin08_t:2170_7	jīratī”ti vimativinodaniyaṃ vuttaṃ.	2170	
PA_tika-vin08_t:2171_0	“Bidalakaṃ nāma diguṇakaraṇasaṅkhātassa kiriyāvisesassa adhivacanaṃ. Kassa diguṇakaraṇaṃ?	2171	
PA_tika-vin08_t:2171_1	Yena kilañjādinā mahantaṃ kathinaṃ atthataṃ, tassa. Tañhi daṇḍakathinappamāṇena pariyante	2171	
PA_tika-vin08_t:2171_2	saṃharitvā diguṇaṃ kātabbaṃ, aññathā khuddakacīvarassa anuvātaparibhaṇḍādividhānakaraṇe	2171	
PA_tika-vin08_t:2171_3	hatthassa okāso na hoti. Salākāya sati dvinnaṃ cīvarānaṃ aññataraṃ ñatvā sibbitāsibbitaṃ	2171	
PA_tika-vin08_t:2171_4	sukhaṃ paññāyati. Daṇḍakathine kate na bahūhi sahāyehi payojanaṃ. ‘Asaṃkuṭitvā cīvaraṃ	2171	
PA_tika-vin08_t:2171_5	samaṃ hoti, koṇāpi samā hontī’ti likhitaṃ, ‘haliddisuttena saññākaraṇa’nti vuttattā	2171	
PA_tika-vin08_t:2171_6	‘haliddisuttena cīvaraṃ sibbetumpi vaṭṭatī’ti siddhaṃ. Tattha hi keci akappiyasaññino.	2171	
PA_tika-vin08_t:2171_7	Paṭiggaho nāma aṅgulikoso. Pātīti paṭiggahasaṇṭhānaṃ. Paṭiggahathavikanti aṅgulikosathavika”nti	2171	
PA_tika-vin08_t:2171_8	vajirabuddhiṭīkāyaṃ āgataṃ.	2171	
PA_tika-vin08_t:2172	Gahapaticīvarādikathā	217	
PA_tika-vin08_t:2173_0	Gahapaticīvarādikathāyaṃ “anujānāmi, bhikkhave, gahapaticīvaraṃ, yo icchati, paṃsukūliko	2173	
PA_tika-vin08_t:2173_1	hotu, yo icchati, gahapaticīvaraṃ sādiyatu, itarītarenapāhaṃ, bhikkhave, santuṭṭhiṃ	2173	
PA_tika-vin08_t:2173_2	vaṇṇemī”ti vacanato asamādinnadhutaṅgo yo bhikkhu paṃsukūlaṃ dhāretuṃ icchati, tena	2173	
PA_tika-vin08_t:2173_3	paṃsukūlikena bhavitabbaṃ. Yo pana gihīhi dinnaṃ gahapaticīvaraṃ sādiyituṃ icchati,	2173	
PA_tika-vin08_t:2173_4	tena gahapaticīvarasādiyakena bhavitabbaṃ. Samādinnadhutaṅgo pana bhikkhu “gahapaticīvaraṃ	2173	
PA_tika-vin08_t:2173_5	paṭikkhipāmi, paṃsukūlikaṅgaṃ samādiyāmī”ti adhiṭṭhahanato gahapaticīvaraṃ sādiyituṃ	2173	
PA_tika-vin08_t:2173_6	na vaṭṭati. Gahapaticīvaranti gahapatīhi dinnaṃ cīvaraṃ. Itarītarenapīti appagghenapi	2173	
PA_tika-vin08_t:2173_7	mahagghenapi yena kenacīti attho.	2173	
PA_tika-vin08_t:2174_0	“Itarītarenāti itarena itarena. Itara-saddo pana aniyamavacano dvikkhattuṃ vuccamāno	2174	
PA_tika-vin08_t:2174_1	yaṃkiñci-saddehi samānattho hotīti vuttaṃ appagghenapi mahagghenapi yena kenacī”ti	2174	
PA_tika-vin08_t:2174_2	sāratthadīpaniyaṃ, “anujānāmi, bhikkhave, pāvāraṃ, anujānāmi, bhikkhave, koseyyapāvāraṃ,	2174	
PA_tika-vin08_t:2174_3	anujānāmi, bhikkhave, kojava”nti vacanato pāvārādīnipi sampaṭicchituṃ vaṭṭati. Tattha	2174	
PA_tika-vin08_t:2174_4	pāvāroti salomako kappāsādibhedo. Anujānāmi, bhikkhave, kojavanti ettha pakatikojavameva	2174	
PA_tika-vin08_t:2174_5	vaṭṭati, mahāpiṭṭhiyakojavaṃ na vaṭṭati. Kojavanti uṇṇāmayo pāvārasadiso. “Mahāpiṭṭhi	2174	
PA_tika-vin08_t:2174_6	kojavanti hatthipiṭṭhīsu attharitabbatāya ‘mahāpiṭṭhiya’nti laddhasamaññaṃ caturaṅgulapupphaṃ	2174	
PA_tika-vin08_t:2174_7	kojava”nti sāratthadīpaniyaṃ vuttaṃ. Vimativinodaniyampi “mahāpiṭṭhiyakojavanti hatthipiṭṭhiyaṃ	2174	
PA_tika-vin08_t:2174_8	attharitabbatāya ‘mahāpiṭṭhiya’nti laddhasamaññaṃ uṇṇāmayattharaṇa”nti vuttaṃ. Vajirabuddhiṭīkāyaṃ	2174	
PA_tika-vin08_t:2174_9	pana “mahāpiṭṭhiyakojavaṃ nāma atirekacaturaṅgulapupphaṃ kirā”ti vuttaṃ. “Anujānāmi,	2174	
PA_tika-vin08_t:2174_10	bhikkhave, kambala”nti vacanato aḍḍhakāsiyādīni mahagghānipi kambalāni vaṭṭanti.	21741	
PA_tika-vin08_t:2174_11	Aḍḍhakāsiyanti ettha kāsīti sahassaṃ vuccati, taṃagghanako kāsiyo. Ayaṃ pana pañca	21741	
PA_tika-vin08_t:2174_12	satāni agghati, tasmā aḍḍhakāsiyoti vutto.	21741	
PA_tika-vin08_t:2175	Chacīvarakathā	217	
PA_tika-vin08_t:2176_0	Chacīvarakathāyaṃ “anujānāmi, bhikkhave, cha cīvarāni khomaṃ kappāsikaṃ koseyyaṃ	2176	
PA_tika-vin08_t:2176_1	kambalaṃ sāṇaṃ bhaṅga”nti vacanato khomādīni cha cīvarāni dukūlādīni cha anulomacīvarāni	2176	
PA_tika-vin08_t:2176_2	ca vaṭṭanti. Tattha “khomanti khomasuttehi vāyitaṃ khomapaṭṭacīvaraṃ. Kappāsikanti	2176	
PA_tika-vin08_t:2176_3	kappāsato nibbattasuttehi vāyitaṃ. Koseyyanti kosakārakapāṇakehi nibbattasuttehi	2176	
PA_tika-vin08_t:2176_4	vāyitaṃ. Kambalanti uṇṇāmayacīvaraṃ. Sāṇanti sāṇasuttehi katacīvaraṃ. Bhaṅganti khomasuttādīni	2176	
PA_tika-vin08_t:2176_5	sabbāni, ekaccāni vā missetvā katacīvaraṃ. Bhaṅgampi vākamayamevāti keci. Dukūlaṃ	2176	
PA_tika-vin08_t:2176_6	paṭṭuṇṇaṃ somārapaṭaṃ cīnapaṭaṃ iddhijaṃ devadinnanti imāni pana cha cīvarāni etesaṃyeva	2176	
PA_tika-vin08_t:2176_7	anulomānīti visuṃ na vuttāni. Dukūlañhi sāṇassa anulomaṃ vākamayattā. Paṭṭuṇṇadese	2176	
PA_tika-vin08_t:2176_8	sañjātavatthaṃ paṭṭuṇṇaṃ. ‘Paṭṭuṇṇakoseyyaviseso’ti hi abhidhānakose vuttaṃ. Somāradese	2176	
PA_tika-vin08_t:2176_9	cīnadese ca jātavatthāni somāracīnapaṭāni. Paṭṭuṇṇādīni tīṇi koseyyassa anulomāni	2176	
PA_tika-vin08_t:2176_10	pāṇakehi katasuttamayattā. Iddhijaṃ ehibhikkhūnaṃ puññiddhiyā nibbattacīvaraṃ, taṃ	21761	
PA_tika-vin08_t:2176_11	khomādīnaṃ aññataraṃ hotīti tesaṃ eva anulomaṃ. Devatāhi dinnaṃ cīvaraṃ devadinnaṃ.	21761	
PA_tika-vin08_t:2176_12	Kapparukkhe nibbattaṃ jāliniyā devakaññāya anuruddhattherassa dinnavatthasadisaṃ,	21761	
PA_tika-vin08_t:2176_13	tampi khomādīnaṃyeva anulomaṃ hoti tesu aññatarabhāvato”ti sāratthadīpaniyaṃ vuttaṃ.	21761	
PA_tika-vin08_t:2177_0	Vimativinodaniyaṃ pana “khomanti khomasuttehi vāyitaṃ khomapaṭacīvaraṃ, taṃ vākamayanti	2177	
PA_tika-vin08_t:2177_1	vadanti. Kappāsasuttehi vāyitaṃ kappāsikaṃ. Evaṃ sesānipi. Kambalanti eḷakādīnaṃ	2177	
PA_tika-vin08_t:2177_2	lomamayasuttena vāyitaṃ paṭaṃ. Bhaṅganti khomasuttādīni sabbāni, ekaccāni vā missetvā	2177	
PA_tika-vin08_t:2177_3	vāyitaṃ cīvaraṃ, bhaṅgampi vākamayamevāti keci. Dukūlaṃ paṭṭuṇṇaṃ somārapaṭaṃ cīnapaṭaṃ	2177	
PA_tika-vin08_t:2177_4	iddhijaṃ devadinnanti imāni cha cīvarāni etesaññeva anulomānīti visuṃ na vuttāni.	2177	
PA_tika-vin08_t:2177_5	Dukūlañhi sāṇassa anulomaṃ vākamayattā. ‘Paṭṭuṇṇaṃ koseyyaviseso’ti abhidhānakose	2177	
PA_tika-vin08_t:2177_6	vuttaṃ. Somāradese cīnadese ca jātavatthāni somāracīnapaṭāni. Paṭṭuṇṇādīni tīṇi koseyyassa	2177	
PA_tika-vin08_t:2177_7	anulomāni pāṇakehi katasuttamayattā. Iddhijanti ehibhikkhūnaṃ puññiddhiyā nibbattacīvaraṃ,	2177	
PA_tika-vin08_t:2177_8	kapparukkhehi nibbattaṃ, devadinnañca khomādīnaṃ aññataraṃ hotīti tesaṃ sabbesaṃ	2177	
PA_tika-vin08_t:2177_9	anulomānī”ti vuttaṃ.	2177	
PA_tika-vin08_t:2178	Rajanādikathā	217	
PA_tika-vin08_t:2179_0	Rajanādikathāyaṃ “anujānāmi, bhikkhave, cha rajanāni mūlarajanaṃ khandharajanaṃ tacarajanaṃ	2179	
PA_tika-vin08_t:2179_1	pattarajanaṃ puppharajanaṃ phalarajana”nti vacanato imesu chasu rajanesu ekakena	2179	
PA_tika-vin08_t:2179_2	cīvaraṃ rajitabbaṃ, na chakaṇena vā paṇḍumattikāya vā rajitabbaṃ. Tāya rajitacīvaraṃ	2179	
PA_tika-vin08_t:2179_3	dubbaṇṇaṃ hoti. Charajanānaṃ sarūpaṃ heṭṭhā parikkhārakathāyaṃ vuttameva. Tattha	2179	
PA_tika-vin08_t:2179_4	chakaṇenāti gomayena. Paṇḍumattikāyāti tambamattikāya. “Anujānāmi, bhikkhave, rajanaṃ	2179	
PA_tika-vin08_t:2179_5	pacituṃ cullaṃ rajanakumbhi”nti vacanato sītudakāya cīvaraṃ na rajitabbaṃ. Tāya hi	2179	
PA_tika-vin08_t:2179_6	rajitacīvaraṃ duggandhaṃ hoti. Tattha sītudakāti apakkarajanaṃ vuccati. “Anujānāmi,	2179	
PA_tika-vin08_t:2179_7	bhikkhave, uttarāḷumpaṃ bandhitu”nti vacanato uttarāḷumpaṃ bandhituṃ vaṭṭati. Tattha	2179	
PA_tika-vin08_t:2179_8	uttarāḷumpanti vaṭṭādhārakaṃ, rajanakumbhiyā majjhe ṭhapetvā taṃ ādhārakaṃ parikkhipitvā	2179	
PA_tika-vin08_t:2179_9	rajanaṃ pakkhipituṃ anujānāmīti attho. Evañhi kate rajanaṃ na uttarati. Tattha “rajanakumbhiyā	2179	
PA_tika-vin08_t:2179_10	majjhe ṭhapetvāti antorajanakumbhiyā majjhe ṭhapetvā. Evaṃ vaṭṭādhārake antorajanakumbhiyā	21791	
PA_tika-vin08_t:2179_11	pakkhitte majjhe udakaṃ tiṭṭhati, vaṭṭādhārakato bahi samantā antokumbhiyaṃ rajanacchalli.	21791	
PA_tika-vin08_t:2179_12	Pakkhipitunti rajanacchalliṃ pakkhipitu”nti sāratthadīpaniyaṃ vuttaṃ. Vimativinodaniyaṃ	21791	
PA_tika-vin08_t:2179_13	pana “evañhi kateti vaṭṭādhārassa anto rajanodakaṃ, bahi challikañca katvā viyojane	21791	
PA_tika-vin08_t:2179_14	kate. Na uttaratīti kevalaṃ udakato pheṇuṭṭhānābhāvā na uttaratī”ti vuttaṃ. Vajirabuddhiṭīkāyaṃ	21791	
PA_tika-vin08_t:2179_15	pana “gomaye āpatti natthi, virūpattā vāritaṃ. Kuṅkumapupphaṃ na vaṭṭatīti vadantī”ti vuttaṃ.	21791	
PA_tika-vin08_t:2180_0	“Anujānāmi, bhikkhave, udake vā nakhapiṭṭhikāya vā thevakaṃ dātu”nti vacanato tathā	2180	
PA_tika-vin08_t:2180_1	katvā rajanassa pakkāpakkabhāvo jānitabbo. Tattha udake vā nakhapiṭṭhikāya vāti sace	2180	
PA_tika-vin08_t:2180_2	paripakkaṃ hoti, udakapātiyā dinno thevo sahasā na visarati, nakhapiṭṭhiyampi avisaranto	2180	
PA_tika-vin08_t:2180_3	tiṭṭhati. “Anujānāmi, bhikkhave, rajanuḷuṅkaṃ daṇḍakathālaka”nti vacanato rajanassa	2180	
PA_tika-vin08_t:2180_4	olokanakāle kumbhiyā rakkhaṇatthaṃ uḷuṅkadaṇḍakathālikāni icchitabbāni. Tattha rajanuḷuṅkanti	2180	
PA_tika-vin08_t:2180_5	rajanauḷuṅkaṃ. Daṇḍakathālakanti daṇḍameva daṇḍakaṃ. “Anujānāmi, bhikkhave, rajanakolambaṃ	2180	
PA_tika-vin08_t:2180_6	rajanaghaṭa”nti vacanato tānipi icchitabbāni. Tattha rajanakolambanti rajanakuṇḍaṃ.	2180	
PA_tika-vin08_t:2180_7	Tattha rajanakuṇḍanti pakkarajanaṭṭhapanakaṃ mahāghaṭaṃ. “Anujānāmi, bhikkhave, rajanadoṇika”nti	2180	
PA_tika-vin08_t:2180_8	vacanato pātiyampi patte cīvare maddante cīvarassa paribhijjanato cīvararakkhaṇatthaṃ	2180	
PA_tika-vin08_t:2180_9	rajanadoṇikā icchitabbā. “Anujānāmi, bhikkhave, tiṇasantharaka”nti vacanato chamāya	2180	
PA_tika-vin08_t:2180_10	cīvare patthariyamāne cīvarassa paṃsukitattā tato rakkhaṇatthaṃ tiṇasantharaṃ kātabbaṃ.	21801	
PA_tika-vin08_t:2180_11	“Anujānāmi, bhikkhave, cīvaravaṃsaṃ cīvararajju”nti vacanato tiṇasanthārake upacikādīhi	21801	
PA_tika-vin08_t:2180_12	khajjamāne cīvaravaṃse vā cīvararajjuyā vā cīvaraṃ pattharitabbaṃ majjhena cīvare	21801	
PA_tika-vin08_t:2180_13	laggite rajanassa ubhato gaḷitattā.	21801	
PA_tika-vin08_t:2181_0	“Anujānāmi, bhikkhave, kaṇṇe bandhitu”nti vacanato kaṇṇe bandhitabbaṃ cīvarassa kaṇṇe	2181	
PA_tika-vin08_t:2181_1	bandhiyamāne kaṇṇassa jiṇṇattā. “Anujānāmi, bhikkhave, kaṇṇasuttaka”nti vacanato	2181	
PA_tika-vin08_t:2181_2	kaṇṇasuttakena bandhitabbaṃ evaṃ bandhante rajanassa ekato gaḷitattā. “Anujānāmi,	2181	
PA_tika-vin08_t:2181_3	bhikkhave, samparivattakaṃ samparivattakaṃ rajetuṃ, na ca acchinne theve pakkamitu”nti	2181	
PA_tika-vin08_t:2181_4	vacanato tathā rajitabbaṃ. Yāva rajanabindu gaḷitaṃ na chijjati, tāva na aññatra	2181	
PA_tika-vin08_t:2181_5	gantabbaṃ. “Anujānāmi, bhikkhave, udake osāretu”nti vacanato patthinnaṃ cīvaraṃ udake	2181	
PA_tika-vin08_t:2181_6	osāretabbaṃ. Tattha patthinnanti atirajitattā thaddhaṃ. Udake osāretunti udake pakkhipitvā	2181	
PA_tika-vin08_t:2181_7	ṭhapetuṃ. Rajane pana nikkhante taṃ udakaṃ chaḍḍetvā cīvaraṃ madditabbaṃ. “Anujānāmi,	2181	
PA_tika-vin08_t:2181_8	bhikkhave, pāṇinā ākoṭetu”nti vacanato pharusaṃ cīvaraṃ pāṇinā ākoṭetabbaṃ. “Na,	2181	
PA_tika-vin08_t:2181_9	bhikkhave, acchinnakāni cīvarāni dhāretabbāni, yo dhāreyya, āpatti dukkaṭassā”ti	2181	
PA_tika-vin08_t:2181_10	vacanato acchinnakāni cīvarāni dantakāsāvāni na dhāretabbāni. Tattha dantakāsāvānīti	21811	
PA_tika-vin08_t:2181_11	ekaṃ vā dve vā vāre rajitvā dantavaṇṇāni dhārenti.	21811	
PA_tika-vin08_t:2182	Atirekacīvarakathā	218	
PA_tika-vin08_t:2183_0	Atirekacīvarakathāyaṃ “na, bhikkhave, atirekacīvaraṃ dhāretabbaṃ, yo dhāreyya, yathādhammo	2183	
PA_tika-vin08_t:2183_1	kāretabbo”ti vacanato niṭṭhitacīvarasmiṃ ubbhatasmiṃ kathine dasāhato paraṃ atirekacīvaraṃ	2183	
PA_tika-vin08_t:2183_2	dhārentassa nissaggiyaṃ pācittiyaṃ. “Anujānāmi, bhikkhave, dasāhaparamaṃ atirekacīvaraṃ	2183	
PA_tika-vin08_t:2183_3	dhāretu”nti vacanato ubbhatepi kathine dasāhabbhantare dhārentassa atthatakathinānaṃ	2183	
PA_tika-vin08_t:2183_4	anubbhatepi kathine pañcamāsabbhantare tato parampi dasāhabbhantare anatthatakathinānampi	2183	
PA_tika-vin08_t:2183_5	dasāhabbhantare atirekacīvaraṃ anāpatti. “Anujānāmi, bhikkhave, atirekacīvaraṃ vikappetu”nti	2183	
PA_tika-vin08_t:2183_6	vacanato dasāhato paraṃ vikappetvā atirekacīvaraṃ dhāretuṃ vaṭṭati. Kittakaṃ pana	2183	
PA_tika-vin08_t:2183_7	cīvaraṃ vikappetabbanti? “Anujānāmi, bhikkhave, āyāmena aṭṭhaṅgulaṃ sugataṅgulena	2183	
PA_tika-vin08_t:2183_8	caturaṅgulavitthataṃ pacchimaṃ cīvaraṃ vikappetu”nti vacanato sabbantimena paricchedena	2183	
PA_tika-vin08_t:2183_9	sugataṅgulena aṭṭhaṅgulāyāmaṃ caturaṅgulavitthāraṃ cīvaraṃ vikappetuṃ vaṭṭati. Tattha	2183	
PA_tika-vin08_t:2183_10	sugataṅgulaṃ nāma majjhimapurisaṅgulasaṅkhātena vaḍḍhakīaṅgulena tivaṅgulaṃ hoti,	21831	
PA_tika-vin08_t:2183_11	manussānaṃ pakatiaṅgulena aḍḍhapañcakaṅgulaṃ, tasmā dīghato vaḍḍhakīhatthena ekahatthaṃ	21831	
PA_tika-vin08_t:2183_12	pakatihatthena diyaḍḍhahatthaṃ vitthārato vaḍḍhakīhatthena vidatthippamāṇaṃ pakatihatthena	21831	
PA_tika-vin08_t:2183_13	chaḷaṅgulādhikavidatthippamāṇaṃ pacchimaṃ cīvaraṃ vikappetuṃ vaṭṭati, tato ūnappamāṇaṃ	21831	
PA_tika-vin08_t:2183_14	na vaṭṭati, adhikappamāṇaṃ pana vaṭṭatīti daṭṭhabbaṃ.	21831	
PA_tika-vin08_t:2184	Aṭṭhavarakathā	218	
PA_tika-vin08_t:2185_0	Aṭṭhavarakathāyaṃ “anujānāmi, bhikkhave, vassikasāṭikaṃ āgantukabhattaṃ gamikabhattaṃ	2185	
PA_tika-vin08_t:2185_1	gilānabhattaṃ gilānupaṭṭhākabhattaṃ gilānabhesajjaṃ dhuvayāguṃ bhikkhunisaṅghassa	2185	
PA_tika-vin08_t:2185_2	udakasāṭika”nti vacanato imāni aṭṭha dānāni sampaṭicchituṃ vaṭṭati. Tattha nikkhittacīvarā	2185	
PA_tika-vin08_t:2185_3	hutvā kāyaṃ ovassantānaṃ bhikkhūnaṃ naggiyaṃ asuci jegucchaṃ paṭikūlaṃ hoti, tasmā	2185	
PA_tika-vin08_t:2185_4	vassikasāṭikā anuññātā. Āgantuko bhikkhu na vīthikusalo hoti, na gocarakusalo, kilanto	2185	
PA_tika-vin08_t:2185_5	piṇḍāya carati, tasmā āgantukabhattaṃ anuññātaṃ, gamiko bhikkhu attano bhattaṃ pariyesamāno	2185	
PA_tika-vin08_t:2185_6	satthā vā vihāyissati, yattha vā vāsaṃ gantukāmo bhavissati, tattha vikālena upagacchissati,	2185	
PA_tika-vin08_t:2185_7	kilanto addhānaṃ gamissati, tasmā gamikabhattaṃ. Gilānassa bhikkhuno sappāyāni bhojanāni	2185	
PA_tika-vin08_t:2185_8	alabhantassa ābādho vā abhivaḍḍhissati, kālakiriyā vā bhavissati, tasmā gilānabhattaṃ.	2185	
PA_tika-vin08_t:2185_9	Gilānupaṭṭhāko bhikkhu attano bhattaṃ pariyesamāno gilānassa ussūre bhattaṃ nīharissati,	2185	
PA_tika-vin08_t:2185_10	tasmā gilānupaṭṭhākabhattaṃ. Gilānassa bhikkhuno sappāyāni bhesajjāni alabhantassa	21851	
PA_tika-vin08_t:2185_11	ābādho vā abhivaḍḍhissati, kālakiriyā vā bhavissati, tasmā gilānabhesajjaṃ. Yasmā	21851	
PA_tika-vin08_t:2185_12	bhagavatā andhakavinde dasānisaṃse sampassamānena yāgu anuññātā, tasmā dhuvayāgu.	21851	
PA_tika-vin08_t:2185_13	Yasmā mātugāmassa naggiyaṃ asuci jegucchaṃ paṭikūlaṃ hoti, tasmā bhikkhunisaṅghassa	21851	
PA_tika-vin08_t:2185_14	udakasāṭikā anuññātā.	21851	
PA_tika-vin08_t:2186	Nisīdanādikathā	218	
PA_tika-vin08_t:2187_0	Nisīdanādikathāyaṃ “anujānāmi, bhikkhave, kāyaguttiyā cīvaraguttiyā senāsanaguttiyā	2187	
PA_tika-vin08_t:2187_1	nisīdana”nti vacanato kāyādīnaṃ asucimuccanādito gopanatthāya nisīdanaṃ dhāretuṃ	2187	
PA_tika-vin08_t:2187_2	vaṭṭati. Tassa vidhānaṃ heṭṭhā vuttameva. “Anujānāmi, bhikkhave, yāvamahantaṃ paccattharaṇaṃ	2187	
PA_tika-vin08_t:2187_3	ākaṅkhati, tāvamahantaṃ paccattharaṇaṃ kātu”nti vacanato atikhuddakena nisīdanena	2187	
PA_tika-vin08_t:2187_4	senāsanassa agopanattā mahantampi paccattharaṇaṃ kātuṃ vaṭṭati. “Anujānāmi, bhikkhave,	2187	
PA_tika-vin08_t:2187_5	yassa kaṇḍu vā pīḷakā vā assāvo vā thullakacchu vā ābādho, kaṇḍupaṭicchādi”nti vacanato	2187	
PA_tika-vin08_t:2187_6	īdisesu ābādhesu santesu cīvarādiguttatthāya kaṇḍupaṭicchādi vaṭṭati. Tattha pamāṇaṃ	2187	
PA_tika-vin08_t:2187_7	heṭṭhā vuttameva. “Anujānāmi, bhikkhave, mukhapuñchanacoḷa”nti vacanato mukhasodhanatthāya	2187	
PA_tika-vin08_t:2187_8	mukhapuñchanacoḷaṃ vaṭṭati. Tampi heṭṭhā vuttameva. “Anujānāmi, bhikkhave, parikkhāracoḷaka”nti	2187	
PA_tika-vin08_t:2187_9	vacanato ticīvare paripuṇṇe parissāvanathavikādīhi atthe sati parikkhāracoḷaṃ vaṭṭati.	2187	
PA_tika-vin08_t:2187_10	“Anujānāmi, bhikkhave, ticīvaraṃ adhiṭṭhātuṃ na vikappetuṃ, vassikasāṭikaṃ vassānaṃ	21871	
PA_tika-vin08_t:2187_11	cātumāsaṃ adhiṭṭhātuṃ tato paraṃ vikappetuṃ, nisīdanaṃ adhiṭṭhātuṃ na vikappetuṃ,	21871	
PA_tika-vin08_t:2187_12	paccattharaṇaṃ adhiṭṭhātuṃ na vikappetuṃ, kaṇḍupaṭicchādiṃ yāva ābādhā adhiṭṭhātuṃ	21871	
PA_tika-vin08_t:2187_13	tato paraṃ vikappetuṃ, mukhapuñchanacoḷaṃ adhiṭṭhātuṃ na vikappetuṃ, parikkhāracoḷaṃ	21871	
PA_tika-vin08_t:2187_14	adhiṭṭhātuṃ na vikappetu”nti vacanato vuttanayena adhiṭṭhānañca vikappanā ca kātabbā.	21871	
PA_tika-vin08_t:2187_15	Ayamettha saṅkhepo, vitthāro pana heṭṭhā vuttova.	21871	
PA_tika-vin08_t:2188	Adhammakammakathā	218	
PA_tika-vin08_t:2189_0	58. Adhammakammakathāyaṃ na, bhikkhave…pe… dukkaṭassāti idaṃ “tena kho pana samayena	2189	
PA_tika-vin08_t:2189_1	chabbaggiyā bhikkhū saṅghamajjhe adhammakammaṃ karonti. Bhagavato etamatthaṃ ārocesuṃ	2189	
PA_tika-vin08_t:2189_2	– na, bhikkhave, adhammakammaṃ kātabbaṃ, yo kareyya, āpatti dukkaṭassā”ti imaṃ uposathakkhandhake	2189	
PA_tika-vin08_t:2189_3	āgatapāṭhaṃ sandhāya vuttaṃ. Anujānāmi…pe… paṭikkositunti tatheva āgataṃ “bhagavato	2189	
PA_tika-vin08_t:2189_4	etamatthaṃ ārocesuṃ – anujānāmi, bhikkhave, adhammakamme kayiramāne paṭikkositu”nti	2189	
PA_tika-vin08_t:2189_5	imaṃ. Tattha karontiyevāti paññattampi sikkhāpadaṃ madditvā adhammakammaṃ karontiyevāti	2189	
PA_tika-vin08_t:2189_6	attho. “Anujānāmi…pe… paṭikkositu”nti evaṃ adhammakamme kayiramāne sati “pesalehi	2189	
PA_tika-vin08_t:2189_7	bhikkhūhi taṃ adhammakammaṃ akataṃ, kammaṃ dukkaṭaṃ kammaṃ puna kātabba”nti evaṃ	2189	
PA_tika-vin08_t:2189_8	paṭikkositabbaṃ, na tuṇhībhāvena khamitabbanti attho. Iti vacanatoti idaṃ pana pubbapāṭhaṃ	2189	
PA_tika-vin08_t:2189_9	gahetvā iti vacanato. Adhammakammaṃ na kātabbanti aparapāṭhaṃ gahetvā iti vacanato	2189	
PA_tika-vin08_t:2189_10	kayiramānañca adhammakammaṃ bhikkhūhi nivāretabbanti dvidhā yojanā kātabbā.	21891	
PA_tika-vin08_t:2190_0	Nivārentehi cātiādi pana “tena kho pana samayena pesalā bhikkhū chabbaggiyehi bhikkhūhi	2190	
PA_tika-vin08_t:2190_1	adhammakamme kayiramāne paṭikkosanti, chabbaggiyā bhikkhū labhanti āghātaṃ, labhanti	2190	
PA_tika-vin08_t:2190_2	appaccayaṃ, vadhena tajjenti. Bhagavato etamatthaṃ ārocesuṃ – anujānāmi, bhikkhave,	2190	
PA_tika-vin08_t:2190_3	diṭṭhimpi āvikātu”nti pāṭhañca “tesaṃyeva santike diṭṭhiṃ āvikaronti, chabbaggiyā	2190	
PA_tika-vin08_t:2190_4	bhikkhū labhanti āghātaṃ, labhanti appaccayaṃ, vadhena tajjenti. Bhagavato etamatthaṃ	2190	
PA_tika-vin08_t:2190_5	ārocesuṃ – anujānāmi, bhikkhave, catūhi pañcahi paṭikkosituṃ, dvīhi tīhi diṭṭhiṃ	2190	
PA_tika-vin08_t:2190_6	āvikātuṃ, ekena adhiṭṭhātuṃ na metaṃ khamatī”ti ime pāṭhe sandhāya vuttaṃ. Vacanatoti	2190	
PA_tika-vin08_t:2190_7	idaṃ pana pāḷiyaṃ tīṇi sampadānāni gahetvā tīhi kiriyāpadehi visuṃ visuṃ yojetabbaṃ.	2190	
PA_tika-vin08_t:2190_8	Sabbañcetaṃ anupaddavatthāya vuttaṃ, na āpattisabbhāvatoti yojanā. Kathaṃ anupaddavasambhavoti?	2190	
PA_tika-vin08_t:2190_9	Niggahakammaṃ kātuṃ asakkuṇeyyabhāvato, aññassa upaddavassa ca nivāraṇato. Tena vuttaṃ	2190	
PA_tika-vin08_t:2190_10	vajirabuddhiṭīkāyaṃ “tesaṃ anupaddavatthāyāti saṅgho saṅghassa kammaṃ na karoti,	21901	
PA_tika-vin08_t:2190_11	aññopi upaddavo bahūnaṃ hoti, tasmā vutta”nti.	21901	
PA_tika-vin08_t:2191	Okāsakatakathā	219	
PA_tika-vin08_t:2192_0	59. Okāsakatakathāyaṃ na, bhikkhave, anokāsakatotiādi “tena kho pana samayena chabbaggiyā	2192	
PA_tika-vin08_t:2192_1	bhikkhū anokāsakataṃ bhikkhuṃ āpattiyā codenti. Bhagavato etamatthaṃ ārocesuṃ – na,	2192	
PA_tika-vin08_t:2192_2	bhikkhave, anokāsakato bhikkhu āpattiyā codetabbo, yo codeyya, āpatti dukkaṭassa.	2192	
PA_tika-vin08_t:2192_3	Anujānāmi, bhikkhave, okāsaṃ kārāpetvā āpattiyā codetuṃ, karotu āyasmā okāsaṃ, ahaṃ	2192	
PA_tika-vin08_t:2192_4	taṃ vattukāmo”ti idaṃ pāṭhaṃ sandhāya vuttaṃ. Adhippāyesu cāvanādhippāyoti, sāsanato	2192	
PA_tika-vin08_t:2192_5	cāvetukāmo. Akkosādhippāyoti paraṃ akkositukāmo paribhāsitukāmo. Kammādhippāyoti	2192	
PA_tika-vin08_t:2192_6	tajjanīyādikammaṃ kattukāmo. Vuṭṭhānādhippāyoti āpattito vuṭṭhāpetukāmo. Uposathappavāraṇaṭṭhapanādhippāyoti	2192	
PA_tika-vin08_t:2192_7	uposathaṃ, pavāraṇaṃ vā ṭhapetukāmo. Anuvijjanādhippāyoti upaparikkhitukāmo. Dhammakathādhippāyoti	2192	
PA_tika-vin08_t:2192_8	dhammaṃ desetukāmo. Iti paraṃ codentānaṃ bhikkhūnaṃ adhippāyabhedo anekavidho hotīti	2192	
PA_tika-vin08_t:2192_9	attho. Purimesu catūsu adhippāyesūti cāvanādhippāyaakkosādhippāyakammādhippāyavuṭṭhānādhippāyesu	2192	
PA_tika-vin08_t:2192_10	okāsaṃ akārāpentassa dukkaṭaṃ. Kārāpetvāpi sammukhā codentassa yathānurūpaṃ saṅghādisesapācittiyadukkaṭāni,	21921	
PA_tika-vin08_t:2192_11	asammukhā pana dukkaṭamevāti ayamettha piṇḍattho. Sesaṃ suviññeyyameva.	21921	
PA_tika-vin08_t:2193_0	“Ṭhapanakkhettaṃ pana jānitabba”nti vatvā taṃ dassento “suṇātu me”tiādimāha. Anuvijjakassa	2193	
PA_tika-vin08_t:2193_1	anuvijjanādhippāyena vadantassa okāsakammaṃ natthīti yojanā. Dhammakathikassa anodissa	2193	
PA_tika-vin08_t:2193_2	kammaṃ kathentassa okāsakammaṃ natthi. Sace pana odissa katheti, āpatti, tasmā taṃ	2193	
PA_tika-vin08_t:2193_3	dassetvā gantabbanti yojetabbaṃ. Sesaṃ suviññeyyameva.	2193	
PA_tika-vin08_t:2194	Saddhādeyyavinipātanakathā	219	
PA_tika-vin08_t:2195_0	60. Saddhādeyyavinipātanakathāyaṃ “mātāpitaroti kho, bhikkhave, vadamāne kiṃ vadeyyāma.	2195	
PA_tika-vin08_t:2195_1	Anujānāmi, bhikkhave, mātāpitūnaṃ dātuṃ, na ca, bhikkhave, saddhādeyyaṃ vinipātetabbaṃ,	2195	
PA_tika-vin08_t:2195_2	yo vinipāteyya, āpatti dukkaṭassā”ti vacanato dāyakehi saddhāya bhikkhussa dinnaṃ	2195	
PA_tika-vin08_t:2195_3	vinipātetvā gihīnaṃ dātuṃ na vaṭṭati. “Na ca, bhikkhave, saddhādeyyanti ettha sesañātīnaṃ	2195	
PA_tika-vin08_t:2195_4	dento vinipātetiyeva. Mātāpitaro pana sace rajje ṭhitāpi patthayanti, dātabba”nti	2195	
PA_tika-vin08_t:2195_5	aṭṭhakathāyaṃ vuttattā bhātubhaginīādīnaṃ ñātakānampi dātuṃ na vaṭṭati. Vuttañhi	2195	
PA_tika-vin08_t:2195_6	ācariyadhammasirittherena khuddasikkhāyaṃ –	2195	
PA_tika-vin08_t:2196	“Na labbhaṃ vinipātetuṃ, saddhādeyyañca cīvaraṃ;	219	
PA_tika-vin08_t:2197	Labbhaṃ pitūnaṃ sesānaṃ, ñātīnampi na labbhatī”ti.	219	
PA_tika-vin08_t:2198_0	Kayavikkayasamāpattisikkhāpadavaṇṇanāyampi “mātaraṃ pana pitaraṃ vā ‘imaṃ dehī’ti	2198	
PA_tika-vin08_t:2198_1	vadato viññatti na hoti, ‘imaṃ gaṇhāhī’ti vadato saddhādeyyavinipātanaṃ na hoti.	2198	
PA_tika-vin08_t:2198_2	Aññātakaṃ ‘imaṃ dehī’ti vadato viññatti hoti, ‘imaṃ gaṇhāhī’ti vadato saddhādeyyavinipātanaṃ	2198	
PA_tika-vin08_t:2198_3	hoti. ‘Iminā imaṃ dehī’ti kayavikkayaṃ āpajjato nissaggiyaṃ hotī”ti aṭṭhakathāyaṃ	2198	
PA_tika-vin08_t:2198_4	vuttaṃ. Tattha “sesañātakesu saddhādeyyavinipātasambhavato tadabhāvaṭṭhānampi dassetuṃ	2198	
PA_tika-vin08_t:2198_5	‘mātaraṃ pana pitaraṃ vā’ti vutta”nti vimativinodaniyaṃ vuttaṃ.	2198	
PA_tika-vin08_t:2199	Santaruttarakathā	219	
PA_tika-vin08_t:2200_0	61. Santaruttarakathāyaṃ antara-saddo majjhavācako. Vasati sīlenāti vāsako, “antare	2200	
PA_tika-vin08_t:2200_1	vāsako antaravāsako”ti vattabbe “rūpabhavo rūpa”ntiādīsu viya uttarapadalopīsamāsavasena	2200	
PA_tika-vin08_t:2200_2	“antaro”ti vutto. Uttarasaddo uparivācako, ābhuso sajjatīti āsaṅgo, “uttare āsaṅgo	2200	
PA_tika-vin08_t:2200_3	uttarāsaṅgo”ti vattabbe vuttanayena “uttaro”ti vutto, antaro ca uttaro ca antaruttarā,	2200	
PA_tika-vin08_t:2200_4	saha antaruttarehi yo vattatīti santaruttaro, sahapubbapadabhinnādhikaraṇadvipadabahubbīhisamāso.	2200	
PA_tika-vin08_t:2200_5	Atha vā saha antarena ca uttarena ca yo vattatīti santaruttaro, tipadabahubbīhisamāso.	2200	
PA_tika-vin08_t:2200_6	Saṅghāṭiṃ ṭhapetvā antaravāsakauttarāsaṅgamattadharo hutvā gāmo na pavisitabboti	2200	
PA_tika-vin08_t:2200_7	attho. “Paribbājakamadakkhi tidaṇḍakenā”tiādīsu viya itthambhūtalakkhaṇe cetaṃ karaṇavacanaṃ,	2200	
PA_tika-vin08_t:2200_8	tasmā antaravāsakaṃ timaṇḍalaṃ paṭicchādentena parimaṇḍalaṃ nivāsetvā kāyabandhanaṃ	2200	
PA_tika-vin08_t:2200_9	bandhitvā saṅghāṭiñca uttarāsaṅgañca diguṇaṃ katvā pārupitvā gāmo pavisitabbo.	2200	
PA_tika-vin08_t:2201	Cīvaranikkhepakathā	220	
PA_tika-vin08_t:2202_0	62. Cīvaranikkhepakathāyaṃ saṃharīyateti saṅghāṭi, tassā saṅghāṭiyā, bhāvayoge kammatthe	2202	
PA_tika-vin08_t:2202_1	chaṭṭhī. Nikkhepāyāti ṭhapanāya, saṅghāṭiṃ aggahetvā vihāre ṭhapetvā gamanāya pañca	2202	
PA_tika-vin08_t:2202_2	kāraṇāni hontīti attho. Gilāno vā hotīti gahetvā gantuṃ asamattho gilāno vā hoti.	2202	
PA_tika-vin08_t:2202_3	Vassikasaṅketaṃ vā hotīti “vassikakālo aya”nti saṅketaṃ vā kataṃ hoti. Nadīpāragataṃ	2202	
PA_tika-vin08_t:2202_4	vā hotīti nadiyā pāraṃ gantvā bhuñjitabbaṃ hoti. Aggaḷaguttivihāro vā hotīti aggaḷaṃ	2202	
PA_tika-vin08_t:2202_5	datvāpi dātabbo suguttavihāro vā hoti. Atthatakathinaṃ vā hotīti tasmiṃ vihāre kathinaṃ	2202	
PA_tika-vin08_t:2202_6	atthataṃ vā hoti atthatakathinānaṃ asamādānacārasambhavato. Sesaṃ suviññeyyameva.	2202	
PA_tika-vin08_t:2202_7	Āraññikassa pana vihāro na sugutto hotīti appabhikkhukattā corādīnaṃ gamanaṭṭhānato	2202	
PA_tika-vin08_t:2202_8	ca. Bhaṇḍukkhalikāyāti cīvarādiṭṭhapanabhaṇḍukkhalikāya. Sesaṃ suviññeyyaṃ.	2202	
PA_tika-vin08_t:2203	Satthakammavatthikammakathā	220	
PA_tika-vin08_t:2204_0	63. Satthakammavatthikammakathāyaṃ satthakammaṃ vā vatthikammaṃ vāti ettha yena kenaci	2204	
PA_tika-vin08_t:2204_1	satthādinā chindanādi satthakammaṃ nāma hoti. Yena kenaci cammādinā vatthipīḷanaṃ	2204	
PA_tika-vin08_t:2204_2	vatthikammaṃ nāma. “Sambādhe dahanakammaṃ paṭikkhepābhāvā vaṭṭatī”ti sāratthadīpaniyaṃ.	2204	
PA_tika-vin08_t:2204_3	Vimativinodaniyaṃ pana “vatthipīḷananti yathā vatthigatatelādi antosarīre ārohanti,	2204	
PA_tika-vin08_t:2204_4	evaṃ hatthena vatthimaddana”nti vuttaṃ.	2204	
PA_tika-vin08_t:2205_0	Vajirabuddhiṭīkāyaṃ pana “sambādheti vaccamagge, bhikkhussa bhikkhuniyā ca passāvamaggepi	2205	
PA_tika-vin08_t:2205_1	anulomato dahanaṃ paṭikkhepābhāvā vaṭṭati. Satthavatthikammānulomato na vaṭṭatīti	2205	
PA_tika-vin08_t:2205_2	ce? Na, paṭikkhittapaṭikkhepā, paṭikkhipitabbassa tapparamatādīpanato. Kiṃ vuttaṃ	2205	
PA_tika-vin08_t:2205_3	hoti? Pubbe paṭikkhittampi satthakammaṃ sampiṇḍetvā pacchā ‘na, bhikkhave…pe… thullaccayassā’ti	2205	
PA_tika-vin08_t:2205_4	dvikkhattuṃ satthakammassa parikkhepo kato. Tena sambādhassa sāmantā dvaṅgulaṃ paṭikkhipitabbaṃ	2205	
PA_tika-vin08_t:2205_5	nāma satthavatthikammato uddhaṃ natthīti dasseti. Kiñca bhiyyo – pubbe sambādheyeva	2205	
PA_tika-vin08_t:2205_6	satthakammaṃ paṭikkhittaṃ, pacchā sambādhassa sāmantā dvaṅgulampi paṭikkhittaṃ, tasmā	2205	
PA_tika-vin08_t:2205_7	tasseva paṭikkhepo, netarassāti siddhaṃ. Ettha ‘satthaṃ nāma satthahārakaṃ vāssa	2205	
PA_tika-vin08_t:2205_8	pariyeseyyā’tiādīsu viya yena chindati, taṃ sabbaṃ. Tena vuttaṃ ‘kaṇṭakena vā’tiādi.	2205	
PA_tika-vin08_t:2205_9	Khārudānaṃ panettha bhikkhunīvibhaṅge pasākhe pamukhe anuññātanti veditabbaṃ, eke	2205	
PA_tika-vin08_t:2205_10	pana ‘satthakammaṃ vā’ti pāṭhaṃ vikappetvā vatthikammaṃ karonti. Vatthīti kiṃ? Agghikā	22051	
PA_tika-vin08_t:2205_11	vuccati, tāya chindanaṃ vatthikammaṃ nāmāti ca atthaṃ vaṇṇayanti, te ‘satthahārakaṃ	22051	
PA_tika-vin08_t:2205_12	vāssa pariyeseyyā’ti imassa padabhājanīyaṃ dassetvā paṭikkhipitabbā. Aṇḍavuddhīti	22051	
PA_tika-vin08_t:2205_13	vātaṇḍakā, ādānavattīti anāhavattī”ti vuttaṃ. Sesaṃ aṭṭhakathāyaṃ vuttanayeneva veditabbaṃ.	22051	
PA_tika-vin08_t:2206	Nahāpitapubbakathā	220	
PA_tika-vin08_t:2207_0	64. Nahāpitapubbakathāyaṃ nahāpito pubbeti nahāpitapubbo, pubbe nahāpito hutvā idāni	2207	
PA_tika-vin08_t:2207_1	bhikkhubhūtoti attho. Tena nahāpitapubbena bhikkhunā. Khurabhaṇḍanti khurādinahāpitabhaṇḍaṃ,	2207	
PA_tika-vin08_t:2207_2	“laddhātapatto rājakumāro”tiādīsu viya upalakkhaṇanayoyaṃ. “Na, bhikkhave, pabbajitena	2207	
PA_tika-vin08_t:2207_3	akappiyaṃ samādapetabbaṃ, yo samādapeyya, āpatti dukkaṭassa. Na ca, bhikkhave, nahāpitapubbena	2207	
PA_tika-vin08_t:2207_4	khurabhaṇḍaṃ pariharitabbaṃ, yo parihareyya, āpatti dukkaṭassā”ti ca dvidhā paññatti,	2207	
PA_tika-vin08_t:2207_5	tasmā nahāpitapubbena vā anahāpitapubbena vā pabbajitena nāma akappiyasamādapanaṃ	2207	
PA_tika-vin08_t:2207_6	na kātabbaṃ. Nahāpitapubbena pana bhikkhunā khurena abhilakkhitaṃ khurabhaṇḍaṃ, khurabhaṇḍakhurakosanisitapāsāṇakhurathavikādayo	2207	
PA_tika-vin08_t:2207_7	na pariharitabbā eva. Sesaṃ aṭṭhakathāyaṃ vuttanayeneva veditabbaṃ. Vajirabuddhiṭīkāyaṃ	2207	
PA_tika-vin08_t:2207_8	pana “na, bhikkhave, pabbajitena akappiye samādapetabbanti vuttattā anupasampannassapi	2207	
PA_tika-vin08_t:2207_9	na kevalaṃ dasasu eva sikkhāpadesu, atha kho yaṃ bhikkhussa na kappati, tasmimpīti	2207	
PA_tika-vin08_t:2207_10	adhippāyo”ti vuttaṃ.	22071	
PA_tika-vin08_t:2208	Dasabhāgakathā	220	
PA_tika-vin08_t:2209_0	65. Dasabhāgakathāyaṃ saṅghikānīti saṅghasantakāni bījāni. Puggalikāyāti puggalassa	2209	
PA_tika-vin08_t:2209_1	santakāya bhūmiyā. Bhāgaṃ datvāti mūlabhāgasaṅkhātaṃ dasamabhāgaṃ bhūmisāmikānaṃ	2209	
PA_tika-vin08_t:2209_2	datvā. Paribhuñjitabbānīti tesaṃ bījānaṃ phalāni ropakehi paribhuñjitabbānīti attho.	2209	
PA_tika-vin08_t:2209_3	Sesaṃ suviññeyyameva. Idaṃ kira jambudīpe porāṇakacārittanti ādikappakāle paṭhamakappikā	2209	
PA_tika-vin08_t:2209_4	manussā bodhisattaṃ mahāsammataṃ nāma rājānaṃ katvā sabbepi attano attano taṇḍulaphalasālikhettato	2209	
PA_tika-vin08_t:2209_5	pavattataṇḍulaphalāni dasa koṭṭhāse katvā ekaṃ koṭṭhāsaṃ bhūmisāmikabhūtassa mahāsammatarājino	2209	
PA_tika-vin08_t:2209_6	datvā paribhuñjiṃsu. Tato paṭṭhāya jambudīpikānaṃ manussānaṃ cāritattā vuttaṃ. Teneva	2209	
PA_tika-vin08_t:2209_7	sāratthadīpanīnāmikāyampi vinayaṭīkāyaṃ “dasabhāgaṃ datvāti dasamabhāgaṃ datvā. Tenevāha	2209	
PA_tika-vin08_t:2209_8	‘dasa koṭṭhāse katvā eko koṭṭhāso bhūmisāmikānaṃ dātabbo’ti” vuttaṃ.	2209	
PA_tika-vin08_t:2210	Pātheyyakathā	221	
PA_tika-vin08_t:2211_0	66. Pātheyyakathāyaṃ “anujānāmi, bhikkhave”tiādi bhaddiyanagare amitaparibhogabhūtena	2211	
PA_tika-vin08_t:2211_1	meṇḍakaseṭṭhinā abhiyācito hutvā anuññātaṃ, idha pana paṭhamaṃ “anujānāmi, bhikkhave,	2211	
PA_tika-vin08_t:2211_2	pañca gorase khīraṃ dadhiṃ takkaṃ navanītaṃ sappi”nti pañca gorasā anuññātā. Tato	2211	
PA_tika-vin08_t:2211_3	paraṃ seṭṭhino abhiyācanānurūpaṃ vatvā anujānituṃ “santi, bhikkhave, maggā kantārā”tiādimāha.	2211	
PA_tika-vin08_t:2211_4	Sesaṃ aṭṭhakathāyaṃ vuttanayeneva veditabbaṃ. Tathā alabhantena aññātakaappavāritaṭṭhānato	2211	
PA_tika-vin08_t:2211_5	yācitvāpi gahetabbanti etena evarūpesu kālesu viññattipaccayā doso natthīti dasseti.	2211	
PA_tika-vin08_t:2211_6	“Ekadivasena gamanīye magge ekabhattatthāya pariyesitabba”nti vuttattā pana tato	2211	
PA_tika-vin08_t:2211_7	upari yācanaṃ na vaṭṭatīti dassitaṃ. “Dīghe addhāne”tiādinā sace māsagamanīye magge	2211	
PA_tika-vin08_t:2211_8	sattāhagamanīyo eva kantāro hoti, tattha sattāhayāpanīyamattameva pātheyyaṃ pariyesitabbaṃ,	2211	
PA_tika-vin08_t:2211_9	tato paraṃ piṇḍacārikādivasena subhikkhasulabhapiṇḍamaggattā na pariyesitabbanti.	2211	
PA_tika-vin08_t:2212	Mahāpadesakathā	221	
PA_tika-vin08_t:2213_0	67. Mahāpadesakathāyaṃ mahāpadesā nāma appaṭikkhittā dve, ananuññātā dveti cattāroti	2213	
PA_tika-vin08_t:2213_1	dassento “yaṃ bhikkhave”tiādimāha. Tesu appaṭikkhittepi akappiyānulomakappiyānulomavasena	2213	
PA_tika-vin08_t:2213_2	dve, tathā ananuññātepīti.	2213	
PA_tika-vin08_t:2214_0	Tattha “parimaddantāti upaparikkhantā. Paṭṭaṇṇudese sañjātavatthaṃ paṭṭuṇṇaṃ. ‘Paṭṭuṇṇaṃ	2214	
PA_tika-vin08_t:2214_1	koseyyaviseso’ti hi abhidhānakose vuttaṃ. Cīnadese somāradese ca sañjātavatthāni	2214	
PA_tika-vin08_t:2214_2	cīnasomārapaṭāni. Paṭṭuṇṇādīni tīṇi koseyyassa anulomāni pāṇakehi katasuttamayattā.	2214	
PA_tika-vin08_t:2214_3	Iddhimayaṃ ehibhikkhūnaṃ puññiddhiyā nibbattacīvaraṃ, taṃ khomādīnaṃ aññataraṃ hotīti	2214	
PA_tika-vin08_t:2214_4	tesaṃyeva anulomaṃ. Devatāhi dinnacīvaraṃ devadattiyaṃ, taṃ kapparukkhe nibbattaṃ	2214	
PA_tika-vin08_t:2214_5	jāliniyā devakaññāya anuruddhattherassa dinnavatthasadisaṃ, tampi khomādīnaṃyeva	2214	
PA_tika-vin08_t:2214_6	anulomaṃ hoti tesu aññatarabhāvato. Dve paṭāni desanāmena vuttānīti tesaṃ sarūpadassanamattametaṃ,	2214	
PA_tika-vin08_t:2214_7	nāññanivattanapadaṃ paṭṭuṇṇapaṭṭassapi desanāmeneva vuttattā. Tumbāti tīṇi bhājanāni.	2214	
PA_tika-vin08_t:2214_8	Phalakatumbo lābuādi. Udakatumbo udakukkhipanakuṭako. Kilañjacchattanti veḷuvilīvehi	2214	
PA_tika-vin08_t:2214_9	vāyitvā katachatta”nti sāratthadīpaniyaṃ vuttaṃ.	2214	
PA_tika-vin08_t:2215_0	“Yāvakālikapakkānanti pakke sandhāya vuttaṃ. Āmāni pana anupasampannehi sītudake	2215	
PA_tika-vin08_t:2215_1	madditvā parissāvetvā dinnapānaṃ pacchābhattampi kappati eva. Ayañca attho mahāaṭṭhakathāyaṃ	2215	
PA_tika-vin08_t:2215_2	sarūpato avuttoti āha ‘kurundiyaṃ panā’tiādi. Ucchuraso nikasaṭoti idaṃ pātabbatāsāmaññena	2215	
PA_tika-vin08_t:2215_3	yāmakālikakathāyaṃ vuttaṃ, taṃ pana sattāhakālikamevāti gahetabbaṃ. Ime cattāro rasāti	2215	
PA_tika-vin08_t:2215_4	phalapattapupphaucchurasā cattāro”ti vimativinodaniyaṃ vuttaṃ. “Dve paṭā desanāmenevāti	2215	
PA_tika-vin08_t:2215_5	cīnapaṭasomārapaṭāni. Tīṇīti paṭṭuṇṇena saha tīṇi. Iddhimayaṃ ehibhikkhūnaṃ nibbattaṃ.	2215	
PA_tika-vin08_t:2215_6	Devadattiyaṃ anuruddhattherena laddha”nti vajirabuddhiṭīkāyaṃ.	2215	
PA_tika-vin08_t:2216	Saṃsaṭṭhakathā	221	
PA_tika-vin08_t:2217_0	Saṃsaṭṭhakathāyaṃ tadahupaṭiggahitaṃ kāle kappatītiādi sabbaṃ sambhinnarasaṃ sandhāya	2217	
PA_tika-vin08_t:2217_1	vuttaṃ. Sace hi challimpi apanetvā sakaleneva nāḷikeraphalena saddhiṃ pānakaṃ paṭiggahitaṃ	2217	
PA_tika-vin08_t:2217_2	hoti, nāḷikeraṃ apanetvā taṃ vikālepi kappati. Upari sappipiṇḍaṃ ṭhapetvā sītalapāyāsaṃ	2217	
PA_tika-vin08_t:2217_3	denti, yaṃ pāyāsena asaṃsaṭṭhaṃ sappi, taṃ apanetvā sattāhaṃ paribhuñjituṃ vaṭṭati.	2217	
PA_tika-vin08_t:2217_4	Baddhamadhuphāṇitādīsupi eseva nayo. Takkolajātiphalādīhi alaṅkaritvā piṇḍapātaṃ	2217	
PA_tika-vin08_t:2217_5	denti, tāni uddharitvā dhovitvā yāvajīvaṃ paribhuñjitabbāni, yāguyaṃ pakkhipitvā	2217	
PA_tika-vin08_t:2217_6	dinnasiṅgiverādīsupi, telādīsu pakkhipitvā dinnalaṭṭhimadhukādīsupi eseva nayo. Evaṃ	2217	
PA_tika-vin08_t:2217_7	yaṃ yaṃ asambhinnarasaṃ hoti, taṃ taṃ ekato paṭiggahitampi yathā suddhaṃ hoti, tathā	2217	
PA_tika-vin08_t:2217_8	dhovitvā vā tacchetvā vā tassa tassa kālassa vasena paribhuñjituṃ vaṭṭati.	2217	
PA_tika-vin08_t:2218_0	Sace pana sambhinnarasaṃ hoti saṃsaṭṭhaṃ, na vaṭṭati. Yāvakālikañhi attanā saddhiṃ	2218	
PA_tika-vin08_t:2218_1	sambhinnarasāni tīṇipi yāmakālikādīni attano sabhāvaṃ upaneti. Yāmakālikaṃ dvepi	2218	
PA_tika-vin08_t:2218_2	sattāhakālikādīni attano sabhāvaṃ upaneti. Sattāhakālikaṃ attanā saddhiṃ saṃsaṭṭhaṃ	2218	
PA_tika-vin08_t:2218_3	yāvajīvikaṃ attano sabhāvaññeva upaneti, tasmā tena tadahupaṭiggahitena saddhiṃ tadahupaṭiggahitaṃ	2218	
PA_tika-vin08_t:2218_4	vā purepaṭiggahitaṃ vā yāvajīvikaṃ sattāhaṃ kappati, dvīhapaṭiggahitena chāhaṃ…pe…	2218	
PA_tika-vin08_t:2218_5	sattāhapaṭiggahitena tadaheva kappatīti veditabbaṃ. Tasmāyeva hi “sattāhakālikena,	2218	
PA_tika-vin08_t:2218_6	bhikkhave, yāvajīvikaṃ tadahupaṭiggahita”nti avatvā “paṭiggahitaṃ sattāhaṃ kappatī”ti vuttaṃ.	2218	
PA_tika-vin08_t:2219_0	Kālayāmasattāhātikkamesu cettha vikālabhojanasannidhibhesajjasikkhāpadānaṃ vasena	2219	
PA_tika-vin08_t:2219_1	āpattiyo veditabbā. Imesu ca pana catūsu kālikesu yāvakālikaṃ yāmakālikanti idameva	2219	
PA_tika-vin08_t:2219_2	dvayaṃ antovutthakañceva sannidhikārakañca hoti, sattāhakālikañca yāvajīvikañca akappiyakuṭiyaṃ	2219	
PA_tika-vin08_t:2219_3	nikkhipitumpi vaṭṭati, sannidhimpi na janetīti. Sesaṃ sabbattha uttānatthameva.	2219	
PA_tika-vin08_t:2220	Pañcabhesajjakathā	222	
PA_tika-vin08_t:2221_0	Pañcabhesajjakathāyaṃ “anujānāmi, bhikkhave, tāni pañca bhesajjāni kāle paṭiggahetvā	2221	
PA_tika-vin08_t:2221_1	kāle paribhuñjitu”nti vacanato sāradikena ābādhena phuṭṭhānaṃ bhikkhūnaṃ yāgupi pītā	2221	
PA_tika-vin08_t:2221_2	uggacchati, bhattampi bhuttaṃ uggacchati, te tena kisā honti lūkhā dubbaṇṇā uppaṇḍuppaṇḍukajātā	2221	
PA_tika-vin08_t:2221_3	dhamanisanthatagattā. Tesaṃ yaṃ bhesajjañceva assa bhesajjasammatañca, lokassa āhāratthañca	2221	
PA_tika-vin08_t:2221_4	phareyya, na ca oḷāriko āhāro paññāyeyya. Tatrimāni pañca bhesajjāni. Seyyathidaṃ	2221	
PA_tika-vin08_t:2221_5	– sappi navanītaṃ telaṃ madhu phāṇitaṃ, tāni bhesajjāni kāle paṭiggahetvā kāle paribhuñjituṃ	2221	
PA_tika-vin08_t:2221_6	vaṭṭati. Tattha “sāradikena ābādhenāti saradakāle uppannena pittābādhena. Tasmiñhi	2221	
PA_tika-vin08_t:2221_7	kāle vassodakenapi tementi, kaddamampi maddanti, antarantarā ābādhopi kharo hoti,	2221	
PA_tika-vin08_t:2221_8	tena tesaṃ pittaṃ koṭṭhabbhantaragataṃ hoti. Āhāratthañca phareyyāti āhāratthaṃ sādheyyā”ti	2221	
PA_tika-vin08_t:2221_9	aṭṭhakathāyaṃ vuttaṃ. Vimativinodaniyaṃ “pittaṃ koṭṭhabbhantaragataṃ hotīti bahisarīre	2221	
PA_tika-vin08_t:2221_10	byāpetvā ṭhitaṃ abaddhapittaṃ koṭṭhabbhantaragataṃ hoti, tena pittaṃ kupitaṃ hotīti	22211	
PA_tika-vin08_t:2221_11	adhippāyo”ti vuttaṃ.	22211	
PA_tika-vin08_t:2222_0	Vajirabuddhiṭīkāyaṃ “yaṃ bhesajjañceva assāti parato ‘tadubhayena bhiyyosomattāya	2222	
PA_tika-vin08_t:2222_1	kisā hontī’tiādinā virodhadassanato nidānānapekkhaṃ yathālābhavasena vuttanti veditabbaṃ.	2222	
PA_tika-vin08_t:2222_2	Yathānidānaṃ kasmā na vuttanti ce? Tadaññāpekkhādhippāyato. Sabbabuddhakālepi hi	2222	
PA_tika-vin08_t:2222_3	sappiādīnaṃ sattāhakālikabhāvāpekkhoti. Tathā vacanena bhagavato adhippāyo. Teneva	2222	
PA_tika-vin08_t:2222_4	‘āhāratthañca phareyya, na ca oḷāriko āhāro paññāyeyyā’ti vuttaṃ. Tathā hi kāle paṭiggahetvā	2222	
PA_tika-vin08_t:2222_5	kāle paribhuñjitunti ettha ca kālaparicchedo na kato, kutoyeva pana labbhā tadaññāpekkhādhippāyo	2222	
PA_tika-vin08_t:2222_6	bhagavatā mūlabhesajjādīni tāni paṭiggahetvā yāvajīvanti kālaparicchedo. Yaṃ pana	2222	
PA_tika-vin08_t:2222_7	‘anujānāmi, bhikkhave, tāni bhesajjāni kāle paṭiggahetvā kāle paribhuñjitu’nti vacanaṃ,	2222	
PA_tika-vin08_t:2222_8	taṃ ‘sannidhiṃ katvā aparāparasmiṃ divase kāle eva paribhuñjituṃ anujānāmī’ti adhippāyato	2222	
PA_tika-vin08_t:2222_9	vuttanti veditabbaṃ. Aññathā atisayattā bhagavato ‘yaṃ bhesajjañceva assā’tiādivitakkuppādo	2222	
PA_tika-vin08_t:2222_10	na sambhavati. Paṇītabhojanānumatiyā pasiddhattā ābādhānurūpasappāyāpekkhāya vuttānīti	22221	
PA_tika-vin08_t:2222_11	ce? Tañca na, ‘bhiyyosomattāyā’ti kisādibhāvāpattidassanato. Yathā ucchurasaṃ upādāya	22221	
PA_tika-vin08_t:2222_12	phāṇitanti vuttaṃ, tathā navanītaṃ upādāya sappīti vattabbato navanītaṃ visuṃ na	22221	
PA_tika-vin08_t:2222_13	vattabbanti ce? Na visesadassanādhippāyato. Yathā phāṇitaggahaṇena siddhepi parato	22221	
PA_tika-vin08_t:2222_14	ucchuraso visuṃ anuññāto ucchusāmaññato guḷodakaṭṭhāne ṭhapanādhippāyato, tathā navanīte	22221	
PA_tika-vin08_t:2222_15	visesavidhidassanādhippāyato navanītaṃ visuṃ anuññātanti veditabbaṃ. Visesavidhi	22221	
PA_tika-vin08_t:2222_16	panassa bhesajjasikkhāpadaṭṭhakathāvasena veditabbo. Vuttañhi tattha ‘pacitvā sappiṃ	22221	
PA_tika-vin08_t:2222_17	katvā paribhuñjitukāmena adhotampi pacituṃ vaṭṭatī’ti. Tattha sappi pakkāva hoti,	22221	
PA_tika-vin08_t:2222_18	nāpakkā, tathā phāṇitampi. Navanītaṃ apakkamevā”tiādi.	22221	
PA_tika-vin08_t:2223	Dutiyabhesajjakathā	222	
PA_tika-vin08_t:2224_0	Dutiyabhesajjakathāyaṃ “anujānāmi, bhikkhave, tāni pañca bhesajjāni paṭiggahetvā	2224	
PA_tika-vin08_t:2224_1	kālepi vikālepi paribhuñjitu”nti vacanato “tāni pañca bhesajjāni kāle paṭiggahetvā	2224	
PA_tika-vin08_t:2224_2	kāle paribhuñjantānaṃ tesaṃ bhikkhūnaṃ yānipi tāni pākatikāni lūkhāni bhojanāni,	2224	
PA_tika-vin08_t:2224_3	tāni nacchādenti, pageva senesitāni. Te tena ceva sāradikena ābādhena phuṭṭhā iminā	2224	
PA_tika-vin08_t:2224_4	ca bhattācchādakena tadubhayena bhiyyosomattāya kisā hontī”ti imasmiṃ vatthusmiṃ	2224	
PA_tika-vin08_t:2224_5	kālepi vikālepīti anuññātattā vikālepi paribhuñjituṃ vaṭṭati. Tattha “nacchādentīti	2224	
PA_tika-vin08_t:2224_6	na jīranti, na vātarogaṃ paṭippassambhetuṃ sakkonti. Senesitānīti siniddhāni. Bhattācchādakenāti	2224	
PA_tika-vin08_t:2224_7	bhattaṃ arocikenā”ti aṭṭhakathāyaṃ vuttaṃ, ṭīkāsu pana “nacchādentīti ruciṃ na uppādentī”ti	2224	
PA_tika-vin08_t:2224_8	ettakameva vuttaṃ, mahāvibhaṅge pana “yāni kho pana tāni gilānānaṃ bhikkhūnaṃ paṭisāyanīyāni	2224	
PA_tika-vin08_t:2224_9	bhesajjāni. Seyyathidaṃ – sappi navanītaṃ telaṃ madhu phāṇitaṃ, tāni paṭiggahetvā	2224	
PA_tika-vin08_t:2224_10	sattāhaparamaṃ sannidhikārakaṃ paribhuñjitabbāni, taṃ atikkāmayato nissaggiyaṃ pācittiya”nti	22241	
PA_tika-vin08_t:2224_11	vacanato imesaṃ pañcabhesajjānaṃ sattāhakālikabhāvo veditabbo, idha pana aṭṭhuppattivasena vuttoti.	22241	
PA_tika-vin08_t:2225	Vasābhesajjakathā	222	
PA_tika-vin08_t:2226_0	Vasābhesajjakathāyaṃ “anujānāmi, bhikkhave, vasāni bhesajjāni acchavasaṃ macchavasaṃ	2226	
PA_tika-vin08_t:2226_1	susukāvasaṃ sūkaravasaṃ gadrabhavasaṃ kāle paṭiggahitaṃ kāle nippakkaṃ kāle saṃsaṭṭhaṃ	2226	
PA_tika-vin08_t:2226_2	telaparibhogena paribhuñjituṃ. Vikāle ce, bhikkhave, paṭiggahitaṃ vikāle nippakkaṃ	2226	
PA_tika-vin08_t:2226_3	vikāle saṃsaṭṭhaṃ, tañce paribhuñjeyya, āpatti tiṇṇaṃ dukkaṭānaṃ. Kāle ce, bhikkhave,	2226	
PA_tika-vin08_t:2226_4	paṭiggahitaṃ vikāle nippakkaṃ vikāle saṃsaṭṭhaṃ, tañce paribhuñjeyya, āpatti dvinnaṃ	2226	
PA_tika-vin08_t:2226_5	dukkaṭānaṃ. Kāle ce, bhikkhave, paṭiggahitaṃ kāle nippakkaṃ vikāle saṃsaṭṭhaṃ, tañce	2226	
PA_tika-vin08_t:2226_6	paribhuñjeyya, āpatti dukkaṭassa. Kāle ce, bhikkhave, paṭiggahitaṃ kāle nippakkaṃ	2226	
PA_tika-vin08_t:2226_7	kāle saṃsaṭṭhaṃ, tañce paribhuñjeyya, anāpattī”ti. Tattha “kāle paṭiggahitantiādīsu	2226	
PA_tika-vin08_t:2226_8	majjhanhike avītivatte paṭiggahetvā pacitvā parissāvetvā cāti attho. Telaparibhogena	2226	
PA_tika-vin08_t:2226_9	paribhuñjitunti sattāhakālikatelaparibhogena paribhuñjitu”nti aṭṭhakathāyaṃ vuttaṃ,	2226	
PA_tika-vin08_t:2226_10	ṭīkāsu pana “susukāti samudde bhavā ekā macchajāti, kumbhilātipi vadanti. Saṃsaṭṭhanti	22261	
PA_tika-vin08_t:2226_11	parissāvitaṃ. Telaparibhogenāti sattāhakālikaparibhogaṃ sandhāya vutta”nti vuttaṃ.	22261	
PA_tika-vin08_t:2226_12	Ayamettha saṅkhepo, vitthāro pana heṭṭhā catukālikakathāyaṃ vuttoyeva.	22261	
PA_tika-vin08_t:2227	Mūlabhesajjakathā	222	
PA_tika-vin08_t:2228_0	Mūlabhesajjakathāyaṃ “anujānāmi, bhikkhave, mūlāni bhesajjāni, haliddiṃ siṅgiveraṃ	2228	
PA_tika-vin08_t:2228_1	vacaṃ vacattaṃ ativisaṃ kaṭukarohiṇiṃ usīraṃ bhaddamuttakaṃ, yāni vā panaññānipi	2228	
PA_tika-vin08_t:2228_2	atthi mūlāni bhesajjāni neva khādanīye khādanīyatthaṃ pharanti, na bhojanīye bhojanīyatthaṃ	2228	
PA_tika-vin08_t:2228_3	pharanti, tāni paṭiggahetvā yāvajīvaṃ pariharituṃ, sati paccaye paribhuñjituṃ. Asati	2228	
PA_tika-vin08_t:2228_4	paccaye paribhuñjantassa āpatti dukkaṭassā”ti. Tattha vacattanti setavacaṃ. Sesaṃ heṭṭhā vuttameva.	2228	
PA_tika-vin08_t:2229	Piṭṭhabhesajjakathā	222	
PA_tika-vin08_t:2230_0	Piṭṭhabhesajjakathāyaṃ “anujānāmi, bhikkhave, nisadaṃ nisadapotaka”nti vacanato pisitehi	2230	
PA_tika-vin08_t:2230_1	cuṇṇakatehi mūlabhesajjehi atthe sati nisadañca nisadapotakañca pariharituṃ vaṭṭati.	2230	
PA_tika-vin08_t:2230_2	Tattha nisadaṃ nisadapotakanti pisanasilā ca pisanapoto ca. Nisadanti pisanti cuṇṇavicuṇṇaṃ	2230	
PA_tika-vin08_t:2230_3	karonti mūlabhesajjādayo etthāti nisadaṃ, pisanasilā. Nisadanti pisanti cuṇṇavicuṇṇaṃ	2230	
PA_tika-vin08_t:2230_4	karonti mūlabhesajjādayo etenāti nisadaṃ, posetabboti poto, dārako. Khuddakappamāṇatāya	2230	
PA_tika-vin08_t:2230_5	poto viyāti poto, nisadañca taṃ poto cāti nisadapoto, taṃ nisadapotakaṃ. Nipubbasada	2230	
PA_tika-vin08_t:2230_6	cuṇṇakaraṇeti dhātu.	2230	
PA_tika-vin08_t:2231	Kasāvabhesajjakathā	223	
PA_tika-vin08_t:2232_0	Kasāvabhesajjakathāyaṃ “anujānāmi, bhikkhave, kasāvāni bhesajjāni nimbakasāvaṃ kuṭajakasāvaṃ	2232	
PA_tika-vin08_t:2232_1	paṭolakasāvaṃ phaggavakasāvaṃ nattamālakasāvaṃ, yāni vā panaññānipi atthi kasāvāni	2232	
PA_tika-vin08_t:2232_2	bhesajjāni neva khādanīye khādanīyatthaṃ pharanti, na bhojanīye bhojanīyatthaṃ pharanti,	2232	
PA_tika-vin08_t:2232_3	tāni paṭiggahetvā yāvajīvaṃ pariharituṃ, sati paccaye paribhuñjituṃ, asati paccaye	2232	
PA_tika-vin08_t:2232_4	paribhuñjantassa āpatti dukkaṭassā”ti vacanato tānipi kasāvabhesajjāni paṭiggahetvā	2232	
PA_tika-vin08_t:2232_5	yāvajīvaṃ pariharituṃ sati paccaye paribhuñjituṃ vaṭṭati. Tattha phaggavanti latājāti.	2232	
PA_tika-vin08_t:2232_6	Nattamālanti karañjaṃ. “Kasāvehīti tacādīni udake tāpetvā gahitaūsarehī”ti vimativinodaniyaṃ vuttaṃ.	2232	
PA_tika-vin08_t:2233	Paṇṇabhesajjakathā	223	
PA_tika-vin08_t:2234_0	Paṇṇabhesajjakathāyaṃ “anujānāmi, bhikkhave, paṇṇāni bhesajjāni nimbapaṇṇaṃ kuṭajapaṇṇaṃ	2234	
PA_tika-vin08_t:2234_1	paṭolapaṇṇaṃ nattamālapaṇṇaṃ phaggavapaṇṇaṃ sulasipaṇṇaṃ kappāsapaṇṇaṃ, yāni vā panaññānipi	2234	
PA_tika-vin08_t:2234_2	atthi paṇṇāni bhesajjāni neva khādanīye khādanīyatthaṃ pharanti, na bhojanīye bhojanīyatthaṃ	2234	
PA_tika-vin08_t:2234_3	pharanti, tāni paṭiggahetvā yāvajīvaṃ pariharituṃ, sati paccaye paribhuñjituṃ, asati	2234	
PA_tika-vin08_t:2234_4	paccaye paribhuñjantassa āpatti dukkaṭassā”ti vacanato khādanīyabhojanīyatthaṃ apharantāni	2234	
PA_tika-vin08_t:2234_5	tānipi paṇṇāni paṭiggahetvā yāvajīvaṃ pariharituṃ, sati paccaye paribhuñjituṃ vaṭṭati.	2234	
PA_tika-vin08_t:2234_6	Acchavasantiādīsu nissaggiyavaṇṇanāyaṃ vuttanayeneva attho veditabbo. Mūlabhesajjādivinicchayopi	2234	
PA_tika-vin08_t:2234_7	khuddakavaṇṇanāyaṃ vuttoyeva, tasmā idha yaṃ yaṃ pubbe avuttaṃ, taṃ tadeva vaṇṇayissāma.	2234	
PA_tika-vin08_t:2235	Phalabhesajjakathā	223	
PA_tika-vin08_t:2236_0	Phalabhesajjakathāyaṃ “anujānāmi, bhikkhave, phalāni bhesajjāni biḷaṅgaṃ pippaliṃ	2236	
PA_tika-vin08_t:2236_1	maricaṃ harītakaṃ vibhītakaṃ āmalakaṃ goṭṭhaphalaṃ, yāni vā panaññānipi atthi phalāni	2236	
PA_tika-vin08_t:2236_2	bhesajjāni neva khādanīye khādanīyatthaṃ pharanti, na bhojanīye bhojanīyatthaṃ pharanti,	2236	
PA_tika-vin08_t:2236_3	tāni paṭiggahetvā yāvajīvaṃ pariharituṃ, sati paccaye paribhuñjituṃ, asati paccaye	2236	
PA_tika-vin08_t:2236_4	paribhuñjantassa āpatti dukkaṭassā”ti vacanato khādanīyabhojanīyatthaṃ apharantāni	2236	
PA_tika-vin08_t:2236_5	tāni phalāni paṭiggahetvā yāvajīvaṃ pariharituṃ, sati paccaye paribhuñjitumpi vaṭṭati.	2236	
PA_tika-vin08_t:2237	Jatubhesajjakathā	223	
PA_tika-vin08_t:2238_0	Jatubhesajjakathāyaṃ “anujānāmi, bhikkhave, jatūni bhesajjāni hiṅguṃ hiṅgujatuṃ hiṅgusipāṭikaṃ	2238	
PA_tika-vin08_t:2238_1	takaṃ takapattiṃ takapaṇṇiṃ sajjulasaṃ, yāni vā panaññānipi atthi jatūni bhesajjāni	2238	
PA_tika-vin08_t:2238_2	neva khādanīye khādanīyatthaṃ pharanti, na bhojanīye bhojanīyatthaṃ pharanti, tāni	2238	
PA_tika-vin08_t:2238_3	paṭiggahetvā yāvajīvaṃ pariharituṃ, sati paccaye paribhuñjituṃ, asati paccaye paribhuñjantassa	2238	
PA_tika-vin08_t:2238_4	āpatti dukkaṭassā”ti vacanato tāni jatūni bhesajjāni paṭiggahetvā yāvajīvaṃ pariharituṃ,	2238	
PA_tika-vin08_t:2238_5	sati paccaye paribhuñjituṃ vaṭṭati. Tattha hiṅguhiṅgujatuhiṅgusipāṭikā hiṅgujātiyoyeva.	2238	
PA_tika-vin08_t:2238_6	Takatakapattitakapaṇṇayo lākhājātiyo.	2238	
PA_tika-vin08_t:2239_0	Vajirabuddhiṭīkāyaṃ pana “hiṅgujatu nāma hiṅgurukkhassa daṇḍapallavapavāḷapākanipphannā.	2239	
PA_tika-vin08_t:2239_1	Hiṅgusipāṭikā nāma tassa mūlasākhapākanipphannā. Takaṃ nāma tassa rukkhassa tacapākodakaṃ.	2239	
PA_tika-vin08_t:2239_2	Takapattīti tassa pattapākodakaṃ. Takapaṇṇīti tassa phalapākodakaṃ. Atha vā ‘takaṃ	2239	
PA_tika-vin08_t:2239_3	nāma lākhā. Takapattīti kittimalohasākhā. Takapaṇṇīti pakkalākhā’ti likhitaṃ. Sati	2239	
PA_tika-vin08_t:2239_4	paccayeti ettha satipaccayatā gilānāgilānavasena dvidhā veditabbā. Vikālabhojanasikkhāpadassa	2239	
PA_tika-vin08_t:2239_5	hi anāpattivāre yāmakālikādīnaṃ tiṇṇampi avisesena satipaccayatā vuttā. Imasmiṃ khandhake	2239	
PA_tika-vin08_t:2239_6	‘anujānāmi, bhikkhave, gilānassa guḷaṃ agilānassa guḷodakaṃ. Anujānāmi, bhikkhave,	2239	
PA_tika-vin08_t:2239_7	gilānassa loṇasovīrakaṃ, agilānassa udakasambhinna’nti vuttaṃ, tasmā siddhaṃ ‘satipaccayatā	2239	
PA_tika-vin08_t:2239_8	gilānāgilānavasena duvidhā’ti, aññathā asati paccaye guḷodakādi āpajjati, tato ca	2239	
PA_tika-vin08_t:2239_9	pāḷivirodho. Āhāratthanti āhārapayojanaṃ, āhārakiccayāpananti atthoti ca. Telaparibhogenāti	2239	
PA_tika-vin08_t:2239_10	sattāhakālikaparibhogena. Piṭṭhehīti pisitatelehi. Koṭṭhaphalanti koṭṭharukkhassa	22391	
PA_tika-vin08_t:2239_11	phalaṃ, madanaphalaṃ vāti ca likhita”nti vuttaṃ.	22391	
PA_tika-vin08_t:2240	Loṇabhesajjakathā	224	
PA_tika-vin08_t:2241_0	Loṇabhesajjakathāyaṃ “anujānāmi, bhikkhave, loṇāni bhesajjāni sāmuddikaṃ kāḷaloṇaṃ	2241	
PA_tika-vin08_t:2241_1	sindhavaṃ ubbhidaṃ bilaṃ, yāni vā panaññānipi atthi loṇāni bhesajjāni neva khādanīye	2241	
PA_tika-vin08_t:2241_2	khādanīyatthaṃ pharanti, na bhojanīye bhojanīyatthaṃ pharanti, tāni paṭiggahetvā	2241	
PA_tika-vin08_t:2241_3	yāvajīvaṃ pariharituṃ, sati paccaye paribhuñjituṃ, asati paccaye paribhuñjantassa	2241	
PA_tika-vin08_t:2241_4	āpatti dukkaṭassā”ti vacanato tāni loṇāni paṭiggahetvā yāvajīvaṃ pariharituṃ, sati	2241	
PA_tika-vin08_t:2241_5	paccaye paribhuñjituṃ vaṭṭati. Tattha sāmuddanti samuddatīre vālukaṃ viya santiṭṭhati.	2241	
PA_tika-vin08_t:2241_6	Kāḷaloṇanti pakatiloṇaṃ. Sindhavanti setavaṇṇaṃ pabbate uṭṭhahati. Ubbhidanti bhūmito	2241	
PA_tika-vin08_t:2241_7	aṅkuraṃ viya uṭṭhahati. Bilanti dabbasambhārehi saddhiṃ pacitaṃ, taṃ rattavaṇṇaṃ.	2241	
PA_tika-vin08_t:2241_8	Sāratthadīpaniyaṃ pana “ubbhidaṃ nāma ūsarapaṃsumaya”nti vuttaṃ. Vimativinodaniyaṃ	2241	
PA_tika-vin08_t:2241_9	pana “ubbhidanti ūsarapaṃsumayaṃ loṇaṃ. Bilanti loṇaviseso”ti vuttaṃ. Vajirabuddhiṭīkāyampi tatheva vuttaṃ.	2241	
PA_tika-vin08_t:2242	Cuṇṇakathā	224	
PA_tika-vin08_t:2243_0	Cuṇṇakathāyaṃ “anujānāmi, bhikkhave, yassa kaṇḍu vā pīḷakā vā assāvo vā thullakacchu	2243	
PA_tika-vin08_t:2243_1	vā ābādho kāyo vā duggandho cuṇṇāni bhesajjāni, agilānassa chakaṇaṃ mattikaṃ rajananippakkaṃ.	2243	
PA_tika-vin08_t:2243_2	Anujānāmi, bhikkhave, udukkhalaṃ musala”nti. “Kāyo vā duggandhoti kassaci assādīnaṃ	2243	
PA_tika-vin08_t:2243_3	viya kāyagandho hoti, tassapi sirīsakosumbādicuṇṇāni vā gandhacuṇṇāni vā sabbāni	2243	
PA_tika-vin08_t:2243_4	vaṭṭanti. Chakaṇanti gomayaṃ. Rajananippakkanti rajanakasaṭaṃ, pākatikacuṇṇampi koṭṭetvā	2243	
PA_tika-vin08_t:2243_5	udakena temetvā nhāyituṃ vaṭṭati, etampi rajananippakkasaṅkhameva gacchatī”ti aṭṭhakathāyaṃ	2243	
PA_tika-vin08_t:2243_6	vuttaṃ. Sāratthadīpaniyaṃ pana “chakaṇanti gomayaṃ. Pākatikacuṇṇaṃ nāma apakkakasāvacuṇṇaṃ.	2243	
PA_tika-vin08_t:2243_7	Tena ṭhapetvā gandhacuṇṇaṃ sabbaṃ vaṭṭatīti vadantī”ti vuttaṃ. Vimativinodaniyampi	2243	
PA_tika-vin08_t:2243_8	“chakaṇanti gomayaṃ. Pākatikacuṇṇanti apakkakasāvacuṇṇaṃ, gandhacuṇṇaṃ pana na vaṭṭatī”ti	2243	
PA_tika-vin08_t:2243_9	vuttaṃ. Vajirabuddhiṭīkāyampi “chakaṇanti gomayaṃ. Pākatikacuṇṇaṃ nāma apakkakasāvacuṇṇaṃ.	2243	
PA_tika-vin08_t:2243_10	Tena ṭhapetvā gandhacuṇṇaṃ sabbaṃ vaṭṭatīti vadantī”ti vuttaṃ. “Anujānāmi, bhikkhave,	22431	
PA_tika-vin08_t:2243_11	cuṇṇacālini”nti vacanato gilānānaṃ bhikkhūnaṃ cuṇṇehi bhesajjehi cālitehi atthe sati	22431	
PA_tika-vin08_t:2243_12	cuṇṇacālinī vaṭṭati. “Anujānāmi, bhikkhave, dussacālini”nti vacanato saṇhehi cuṇṇehi	22431	
PA_tika-vin08_t:2243_13	atthe sati dussacālinī vaṭṭati. “Cuṇṇacālininti udukkhale koṭṭitacuṇṇaparissāvani”nti	22431	
PA_tika-vin08_t:2243_14	vimativinodaniyaṃ vuttaṃ. Vajirabuddhiṭīkāyampi “cālitehīti parissāvitehī”ti vuttaṃ.	22431	
PA_tika-vin08_t:2244	Amanussikābādhakathā	224	
PA_tika-vin08_t:2245_0	Amanussikābādhakathāyaṃ “anujānāmi, bhikkhave, amanussikābādhe āmakamaṃsaṃ āmakamaṃsalohita”nti	2245	
PA_tika-vin08_t:2245_1	vacanato yassa bhikkhuno āmakamaṃsaṃ khāditassa āmakalohitaṃ pivitassa so amanussābādho	2245	
PA_tika-vin08_t:2245_2	paṭippassambhati, tassa anāpatti. Tattha āmakamaṃsañca khādi, āmakalohitañca pivīti	2245	
PA_tika-vin08_t:2245_3	na taṃ bhikkhu khādi, na pivi, amanusso khāditvā ca pivitvā ca pakkanto. Tena vuttaṃ	2245	
PA_tika-vin08_t:2245_4	“tassa so amanussikābādho paṭippassambhī”ti.	2245	
PA_tika-vin08_t:2246	Añjanakathā	224	
PA_tika-vin08_t:2247_0	Añjanakathāyaṃ “anujānāmi, bhikkhave, añjanaṃ kāḷañjanaṃ rasañjanaṃ sotañjanaṃ gerukaṃ	2247	
PA_tika-vin08_t:2247_1	kapalla”nti vacanato bhikkhūnaṃ cakkhuroge sati añjanādīni vaṭṭanti. Tattha “añjananti	2247	
PA_tika-vin08_t:2247_2	sabbasaṅgāhikavacanametaṃ. Kāḷañjananti ekā añjanajāti. Rasañjananti nānāsambhārehi	2247	
PA_tika-vin08_t:2247_3	kataṃ. Sotañjananti nadīsotādīsu uppajjanakaañjanaṃ. Geruko nāma suvaṇṇageruko. Kapallanti	2247	
PA_tika-vin08_t:2247_4	dīpasikhato gahitamasī”ti aṭṭhakathāyaṃ vuttaṃ. Sāratthadīpaniyaṃ “suvaṇṇagerukoti	2247	
PA_tika-vin08_t:2247_5	suvaṇṇatutthādī”ti vuttaṃ. Vimativinodaniyampi tatheva vuttaṃ. “Anujānāmi, bhikkhave,	2247	
PA_tika-vin08_t:2247_6	candanaṃ tagaraṃ kāḷānusāriyaṃ tālīsaṃ bhaddamuttaka”nti vacanato añjanūpapisanehi	2247	
PA_tika-vin08_t:2247_7	atthe sati imāni candanādīni vaṭṭanti. Tattha “candananti lohitacandanādikaṃ yaṃ	2247	
PA_tika-vin08_t:2247_8	kiñci candanaṃ. Tagarādīni pākaṭāni. Aññānipi nīluppalādīni vaṭṭantiyeva. Añjanūpapisanehīti	2247	
PA_tika-vin08_t:2247_9	añjanehi saddhiṃ ekato pisitabbehi. Na hi kiñci añjanūpapisanaṃ na vaṭṭatī”ti aṭṭhakathāyaṃ	2247	
PA_tika-vin08_t:2247_10	ṭīkāyaṃ pana “añjanūpapisananti añjanatthāya upapisitabbaṃ yaṃ kiñci cuṇṇajātī”ti	22471	
PA_tika-vin08_t:2247_11	vuttaṃ. Vimativinodaniyaṃ pana “pāḷiyaṃ añjanūpapisananti añjane upanetuṃ pisitabbabhesajja”nti vuttaṃ.	22471	
PA_tika-vin08_t:2248_0	“Anujānāmi, bhikkhave, añjani”nti vacanato añjanaṭhapanaṭṭhānaṃ vaṭṭati. “Na, bhikkhave,	2248	
PA_tika-vin08_t:2248_1	uccāvacā añjanī dhāretabbā, yo dhāreyya, āpatti dukkaṭassa. Anujānāmi, bhikkhave,	2248	
PA_tika-vin08_t:2248_2	aṭṭhimayaṃ dantamayaṃ visāṇamayaṃ naḷamayaṃ veḷumayaṃ kaṭṭhamayaṃ jatumayaṃ lohamayaṃ	2248	
PA_tika-vin08_t:2248_3	saṅkhanābhimaya”nti vacanato etāni kappiyāni. Tattha aṭṭhimayanti manussaṭṭhiṃ ṭhapetvā	2248	
PA_tika-vin08_t:2248_4	avasesaaṭṭhimayaṃ. Dantamayanti hatthidantādisabbadantamayaṃ. Visāṇamayepi akappiyaṃ	2248	
PA_tika-vin08_t:2248_5	nāma natthi. Naḷamayādayo ekantakappiyāyeva.	2248	
PA_tika-vin08_t:2249_0	“Anujānāmi, bhikkhave, apidhāna”nti vacanato añjanīapidhānampi vaṭṭati. “Anujānāmi,	2249	
PA_tika-vin08_t:2249_1	bhikkhave, suttakena bandhitvā añjaniyā bandhitu”nti vacanato apidhānaṃ suttakena	2249	
PA_tika-vin08_t:2249_2	bandhitvā añjaniyā bandhitabbaṃ. “Anujānāmi, bhikkhave, suttakena sibbetu”nti vacanato	2249	
PA_tika-vin08_t:2249_3	apatanatthāya añjanīsuttakena sibbetuṃ vaṭṭati. “Anujānāmi, bhikkhave, añjanisalāka”nti	2249	
PA_tika-vin08_t:2249_4	vacanato añjanisalākampi vaṭṭati. “Na, bhikkhave, uccāvacā añjanisalākā dhāretabbā,	2249	
PA_tika-vin08_t:2249_5	yo dhāreyya, āpatti dukkaṭassa. Anujānāmi, bhikkhave, aṭṭhimayaṃ…pe… saṅkhanābhimaya”nti	2249	
PA_tika-vin08_t:2249_6	vacanato etāyeva añjanisalākā vaṭṭanti. “Anujānāmi, bhikkhave, salākaṭṭhāniya”nti	2249	
PA_tika-vin08_t:2249_7	vacanato añjanisalākaṭṭhāniyampi vaṭṭati. Tattha salākaṭṭhāniyanti yattha salākaṃ	2249	
PA_tika-vin08_t:2249_8	odahanti, taṃ susiradaṇḍakaṃ vā thavikaṃ vā anujānāmīti attho. “Anujānāmi, bhikkhave,	2249	
PA_tika-vin08_t:2249_9	añjanitthavika”nti vacanato thavikampi vaṭṭati. “Anujānāmi, bhikkhave, aṃsabaddhakaṃ	2249	
PA_tika-vin08_t:2249_10	bandhanasuttaka”nti vacanato añjanitthavikāya aṃse lagganatthāya aṃsabaddhakampi	22491	
PA_tika-vin08_t:2249_11	bandhanasuttakampi vaṭṭati.	22491	
PA_tika-vin08_t:2250	Natthukathā	225	
PA_tika-vin08_t:2251_0	Natthukathāyaṃ “anujānāmi, bhikkhave, muddhani telaka”nti vacanato sīsābhitāpassa	2251	
PA_tika-vin08_t:2251_1	bhikkhuno muddhani telaṃ vaṭṭati. “Anujānāmi, bhikkhave, natthukamma”nti vacanato	2251	
PA_tika-vin08_t:2251_2	nakkhamanīye sati natthukammaṃ vaṭṭati. “Anujānāmi, bhikkhave, natthukaraṇi”nti vacanato	2251	
PA_tika-vin08_t:2251_3	natthuyā agaḷanatthaṃ natthukaraṇī vaṭṭati. “Na, bhikkhave, uccāvacā natthukaraṇī	2251	
PA_tika-vin08_t:2251_4	dhāretabbā, yo dhāreyya, āpatti dukkaṭassa. Anujānāmi, bhikkhave, aṭṭhimayaṃ…pe…	2251	
PA_tika-vin08_t:2251_5	saṅkhanābhimaya”nti vacanato etāyeva natthukaraṇiyo vaṭṭanti. “Anujānāmi, bhikkhave,	2251	
PA_tika-vin08_t:2251_6	yamakanatthukaraṇi”nti vacanato natthu visamaṃ āsiñcayanti ce, yamakanatthukaraṇiṃ	2251	
PA_tika-vin08_t:2251_7	dhāretabbaṃ. Tattha yamakanatthukaraṇinti samaso tāhi dvīhi panāḷikāhi ekaṃ natthukaraṇiṃ.	2251	
PA_tika-vin08_t:2252	Dhūmanettakathā	225	
PA_tika-vin08_t:2253_0	Dhūmanettakathāyaṃ “anujānāmi, bhikkhave, dhūmaṃ pātu”nti vacanato yamakanatthukaraṇiyā	2253	
PA_tika-vin08_t:2253_1	nakkhamanīye sati dhūmaṃ pātuṃ vaṭṭati. “Anujānāmi, bhikkhave, dhūmanetta”nti vacanato	2253	
PA_tika-vin08_t:2253_2	tameva vaṭṭiṃ ālimbetvā pivanapaccayā kaṇṭhe dahantena dhūmanettadhūmo pivitabbo.	2253	
PA_tika-vin08_t:2253_3	“Na, bhikkhave, uccāvacāni dhūmanettāni dhāretabbāni, yo dhāreyya, āpatti dukkaṭassa.	2253	
PA_tika-vin08_t:2253_4	Anujānāmi, bhikkhave, aṭṭhimayaṃ…pe… saṅkhanābhimaya”nti vacanato etāni eva dhūmanettāni	2253	
PA_tika-vin08_t:2253_5	dhāretabbāni. “Anujānāmi, bhikkhave, apidhāna”nti vacanato pāṇakādiappavisanatthaṃ	2253	
PA_tika-vin08_t:2253_6	dhūmanettatthavikampi vaṭṭati. “Anujānāmi, bhikkhave, yamakatthavika”nti vacanato	2253	
PA_tika-vin08_t:2253_7	ekato ghaṃsiyamāne sati yamakatthavikaṃ vaṭṭati. “Anujānāmi, bhikkhave, aṃsabaddhakaṃ	2253	
PA_tika-vin08_t:2253_8	bandhanasuttaka”nti vacanato dhūmanettatthavikassa aṃsabaddhabandhanasuttaṃ vaṭṭati.	2253	
PA_tika-vin08_t:2254	Telapākakathā	225	
PA_tika-vin08_t:2255_0	Telapākakathāyaṃ “anujānāmi, bhikkhave, telapāka”nti vacanato vātābādhe sati telapāko	2255	
PA_tika-vin08_t:2255_1	vaṭṭati. Tattha anujānāmi, bhikkhave, telapākanti yaṃ kiñci bhesajjapakkhittaṃ sabbaṃ	2255	
PA_tika-vin08_t:2255_2	anuññātameva hoti. “Na, bhikkhave, atipakkhittamajjaṃ telaṃ pātabbaṃ, yo piveyya,	2255	
PA_tika-vin08_t:2255_3	yathādhammo kāretabbo. Anujānāmi, bhikkhave, yasmiṃ telapāke majjassa na vaṇṇo na	2255	
PA_tika-vin08_t:2255_4	gandho na raso paññāyati, evarūpaṃ majjapakkhittaṃ telaṃ pātu”nti vacanato yasmiṃ	2255	
PA_tika-vin08_t:2255_5	telapāke pakkhittassa majjassa vaṇṇo vā gandho vā raso vā na paññāyati, tādisaṃ telaṃ	2255	
PA_tika-vin08_t:2255_6	pivitabbaṃ. Tattha atipakkhittamajjānīti ativiya khittamajjāni, bahuṃ majjaṃ pakkhipitvā	2255	
PA_tika-vin08_t:2255_7	yojitānīti attho. “Anujānāmi, bhikkhave, abbhañjanaṃ adhiṭṭhātu”nti vacanato atipakkhittamajjattā	2255	
PA_tika-vin08_t:2255_8	apivitabbe tele sati abbhañjanaṃ adhiṭṭhātuṃ vaṭṭati. “Anujānāmi, bhikkhave, tīṇi	2255	
PA_tika-vin08_t:2255_9	tumbāni lohatumbaṃ kaṭṭhatumbaṃ phalatumba”nti vacanato telapakkabhājanāni imāni	2255	
PA_tika-vin08_t:2255_10	tīṇi tumbāni vaṭṭanti.	22551	
PA_tika-vin08_t:2256	Sedakammakathā	225	
PA_tika-vin08_t:2257_0	Sedakammakathāyaṃ “anujānāmi, bhikkhave, sedakamma”nti vacanato aṅgavāte sati sedakammaṃ	2257	
PA_tika-vin08_t:2257_1	kātuṃ vaṭṭati. Tattha aṅgavātoti hatthapāde vāto. Nakkhamanīyo hoti, “anujānāmi,	2257	
PA_tika-vin08_t:2257_2	bhikkhave, sambhāraseda”nti vacanato sedakammena nakkhamanīye sati sambhārasedaṃ	2257	
PA_tika-vin08_t:2257_3	kātuṃ vaṭṭati. Tattha sambhārasedanti nānāvidhapaṇṇasambhārasedaṃ. Nakkhamanīyo hoti,	2257	
PA_tika-vin08_t:2257_4	“anujānāmi, bhikkhave, mahāseda”nti vacanato sambhārasedanakkhamanīye sati mahāsedaṃ	2257	
PA_tika-vin08_t:2257_5	kātuṃ vaṭṭati. Tattha mahāsedanti mahantaṃ sedaṃ, porisappamāṇaṃ āvāṭaṃ aṅgārānaṃ	2257	
PA_tika-vin08_t:2257_6	pūretvā paṃsuvālikādīhi pidahitvā tattha nānāvidhāni vātaharaṇapaṇṇāni santharitvā	2257	
PA_tika-vin08_t:2257_7	telamakkhitena gattena tattha nipajjitvā samparivattantena sarīraṃ sedetuṃ anujānāmīti	2257	
PA_tika-vin08_t:2257_8	attho. Nakkhamanīyo hoti, “anujānāmi, bhikkhave, bhaṅgodaka”nti vacanato mahāsedena	2257	
PA_tika-vin08_t:2257_9	nakkhamanīye sati bhaṅgodakaṃ kātuṃ vaṭṭati. Tattha bhaṅgodakanti nānāpaṇṇabhaṅgakuthitaṃ	2257	
PA_tika-vin08_t:2257_10	udakaṃ, tehi paṇṇehi ca udakena ca siñcitvā siñcitvā sedetabbo. Nakkhamanīyo hoti,	22571	
PA_tika-vin08_t:2257_11	“anujānāmi, bhikkhave, udakakoṭṭhaka”nti vacanato bhaṅgodakena nakkhamanīye sati	22571	
PA_tika-vin08_t:2257_12	udakakoṭṭhakaṃ kātuṃ vaṭṭati. Tattha udakakoṭṭhakanti udakakoṭṭhe cāṭiṃ vā doṇiṃ	22571	
PA_tika-vin08_t:2257_13	vā uṇhodakassa pūretvā tattha pavisitvā sedakammakaraṇaṃ anujānāmīti attho.	22571	
PA_tika-vin08_t:2258	Lohitamocanakathā	225	
PA_tika-vin08_t:2259_0	Lohitamocanakathāyaṃ “anujānāmi, bhikkhave, lohitaṃ mocetu”nti vacanato pabbavāte	2259	
PA_tika-vin08_t:2259_1	sati lohitaṃ mocetuṃ vaṭṭati. Tattha pabbavāto hotīti pabbe pabbe vāto vijjhati.	2259	
PA_tika-vin08_t:2259_2	Lohitaṃ mocetunti satthakena lohitaṃ mocetuṃ. Nakkhamanīyo hoti, anujānāmi, bhikkhave,	2259	
PA_tika-vin08_t:2259_3	lohitaṃ mocetvā visāṇena gāhetunti.	2259	
PA_tika-vin08_t:2260	Pādabbhañjanakathā	226	
PA_tika-vin08_t:2261_0	Pādabbhañjanakathāyaṃ “anujānāmi, bhikkhave, pādabbhañjana”nti vacanato pādesu phalitesu	2261	
PA_tika-vin08_t:2261_1	pādabbhañjanaṃ pacitabbaṃ. Nakkhamanīyo hoti, “anujānāmi, bhikkhave, pajjaṃ abhisaṅkharitu”nti	2261	
PA_tika-vin08_t:2261_2	vacanato pādabbhañjanatelena nakkhamanīye sati pajjaṃ abhisaṅkharitabbaṃ. Tattha	2261	
PA_tika-vin08_t:2261_3	pajjaṃ abhisaṅkharitunti yena phalitapādā pākatikā honti, taṃ nāḷikerādīsu nānābhesajjāni	2261	
PA_tika-vin08_t:2261_4	pakkhipitvā pajjaṃ abhisaṅkharituṃ, pādānaṃ sappāyabhesajjaṃ pacitunti attho.	2261	
PA_tika-vin08_t:2262	Gaṇḍābādhakathā	226	
PA_tika-vin08_t:2263_0	Gaṇḍābādhakathāyaṃ “anujānāmi, bhikkhave, satthakamma”nti vacanato gaṇḍābādhe sati	2263	
PA_tika-vin08_t:2263_1	satthakammaṃ kātabbaṃ. “Anujānāmi, bhikkhave, kasāvodaka”nti vacanato kasāvodakena	2263	
PA_tika-vin08_t:2263_2	atthe sati kasāvodakaṃ dātabbaṃ. “Anujānāmi, bhikkhave, tilakakka”nti vacanato tilakakkena	2263	
PA_tika-vin08_t:2263_3	atthe sati tilakakkaṃ dātabbaṃ. Tilakakkena atthoti piṭṭhehi tilehi attho. “Anujānāmi	2263	
PA_tika-vin08_t:2263_4	bhikkhave kabaḷika”nti vacanato kabaḷikāya atthe sati kabaḷikā dātabbā. Tattha kabaḷikanti	2263	
PA_tika-vin08_t:2263_5	vaṇamukhe sattupiṇḍaṃ pakkhipituṃ. “Anujānāmi, bhikkhave, vaṇabandhanacoḷa”nti vacanato	2263	
PA_tika-vin08_t:2263_6	vaṇabandhanacoḷena atthe sati vaṇabandhanacoḷaṃ dātabbaṃ. “Anujānāmi, bhikkhave,	2263	
PA_tika-vin08_t:2263_7	sāsapakuṭṭena phositu”nti vacanato sace vaṇo kuṇḍavatī, sāsapakuṭṭena phositabbaṃ.	2263	
PA_tika-vin08_t:2263_8	Tattha sāsapakuṭṭenāti sāsapapiṭṭhena.	2263	
PA_tika-vin08_t:2264_0	“Anujānāmi, bhikkhave, dhūmaṃ kātu”nti vacanato yadi vaṇo kilijjittha, dhūmaṃ kātuṃ	2264	
PA_tika-vin08_t:2264_1	vaṭṭati. “Anujānāmi, bhikkhave, loṇasakkharikāya chinditu”nti vacanato yadi vaḍḍhamaṃsaṃ	2264	
PA_tika-vin08_t:2264_2	vuṭṭhāti, chinditabbaṃ. Tattha vaḍḍhamaṃsanti adhikamaṃsaṃ āṇī viya uṭṭhahati. Loṇasakkharikāya	2264	
PA_tika-vin08_t:2264_3	chinditunti khārena chindituṃ. “Anujānāmi, bhikkhave, vaṇatela”nti vacanato yadi	2264	
PA_tika-vin08_t:2264_4	vaṇo na ruhati, vaṇaruhanatelaṃ pacitabbaṃ. “Anujānāmi, bhikkhave, vikāsikaṃ sabbaṃ	2264	
PA_tika-vin08_t:2264_5	vaṇapaṭikamma”nti vacanato yadi telaṃ gaḷati, vikāsikaṃ dātabbaṃ, sabbaṃ vaṇapaṭikammaṃ	2264	
PA_tika-vin08_t:2264_6	kātabbaṃ. Tattha vikāsikanti telarundhanapilotikaṃ. Sabbaṃ vaṇapaṭikammanti yaṃ kiñci	2264	
PA_tika-vin08_t:2264_7	vaṇapaṭikammaṃ nāma atthi, sabbaṃ anujānāmīti attho. Mahāvikaṭakathā pubbe vuttāva.	2264	
PA_tika-vin08_t:2265	Sāmaṃ gahetvāti idaṃ na kevalaṃ sappadaṭṭhasseva, aññasmimpi daṭṭhavise sati sāmaṃ gahetvā paribhuñjitabbaṃ, aññesu pana kāraṇesu paṭiggahitameva vaṭṭati.	226	
PA_tika-vin08_t:2266	Visapītakathā	226	
PA_tika-vin08_t:2267_0	Visapītakathāyaṃ “anujānāmi, bhikkhave, gūthaṃ pāyetu”nti vacanato pītavisaṃ bhikkhuṃ	2267	
PA_tika-vin08_t:2267_1	gūthaṃ pāyetuṃ vaṭṭati. “Anujānāmi, bhikkhave, yaṃ karonto paṭiggaṇhāti, sveva paṭiggaho	2267	
PA_tika-vin08_t:2267_2	kato, na puna paṭiggahetabbo”ti vacanato tadeva vaṭṭati. Aṭṭhakathāyaṃ pana na puna	2267	
PA_tika-vin08_t:2267_3	paṭiggahetabboti sace bhūmippatto, paṭiggahāpetabbo, appattaṃ pana gahetuṃ vaṭṭati.	2267	
PA_tika-vin08_t:2268	Gharadinnakābādhakathā	226	
PA_tika-vin08_t:2269_0	Gharadinnakābādhakathāyaṃ “anujānāmi, bhikkhave, sītāloḷiṃ pāyetu”nti vacanato gharadinnakābādhassa	2269	
PA_tika-vin08_t:2269_1	bhikkhuno sītāloḷiṃ pāyetuṃ vaṭṭati. Tattha gharadinnakābādhoti vasīkaraṇapāṇakasamuṭṭhitarogo.	2269	
PA_tika-vin08_t:2269_2	Ṭīkāyaṃ pana “gharadinnakābādho nāma vasīkaraṇatthāya gharaṇiyā dinnabhesajjasamuṭṭhito	2269	
PA_tika-vin08_t:2269_3	ābādho. Tenāha ‘vasīkaraṇapāṇakasamuṭṭhitarogo’ti. Ghara-saddo cettha abhedena gharaṇiyā	2269	
PA_tika-vin08_t:2269_4	vattamāno adhippeto”ti vuttaṃ. Vimativinodaniyampi “gharadinnakābādho nāma gharaṇiyā	2269	
PA_tika-vin08_t:2269_5	dinnavasīkaraṇabhesajjasamuṭṭhito ābādho”ti vuttaṃ. Sītāloḷinti naṅgalena kasantassa	2269	
PA_tika-vin08_t:2269_6	phāle laggamattikaṃ udakena āloḷetvā pāyetuṃ anujānāmīti attho.	2269	
PA_tika-vin08_t:2270	Duṭṭhagahaṇikakathā	227	
PA_tika-vin08_t:2271_0	Duṭṭhagahaṇikakathāyaṃ “anujānāmi, bhikkhave, āmisakhāraṃ pāyetu”nti vacanato duṭṭhagahaṇikassa	2271	
PA_tika-vin08_t:2271_1	bhikkhuno āmisakhāraṃ pāyetuṃ vaṭṭati. Tattha duṭṭhagahaṇikoti vipannagahaṇiko, kicchena	2271	
PA_tika-vin08_t:2271_2	uccāro nikkhamatīti attho. Āmisakhāranti sukkhodanaṃ jhāpetvā tāya chārikāya paggharitaṃ	2271	
PA_tika-vin08_t:2271_3	khārodakaṃ. Vimativinodaniyaṃ pana “tāya chārikāya paggharitaṃ khārodakanti parissāvane	2271	
PA_tika-vin08_t:2271_4	taṃ chārikaṃ pakkhipitvā udake abhisiñcite tato chārikato heṭṭhā paggharitaṃ khārodaka”nti vuttaṃ.	2271	
PA_tika-vin08_t:2272	Paṇḍurogābādhakathā	227	
PA_tika-vin08_t:2273_0	Paṇḍurogābādhakathāyaṃ “anujānāmi, bhikkhave, muttaharītakaṃ pāyetu”nti vacanato	2273	
PA_tika-vin08_t:2273_1	paṇḍurogābādhassa bhikkhuno muttaharītakaṃ pāyetuṃ vaṭṭati. Tattha muttaharītakanti	2273	
PA_tika-vin08_t:2273_2	gomuttaparibhāvitaṃ harītakaṃ.	2273	
PA_tika-vin08_t:2274	Chavidosābādhakathā	227	
PA_tika-vin08_t:2275	Chavidosābādhakathāyaṃ “anujānāmi, bhikkhave, gandhālepaṃ kātu”nti vacanato chavidosābādhassa bhikkhuno gandhālepaṃ kātuṃ vaṭṭati.	227	
PA_tika-vin08_t:2276	Abhisannakāyakathā	227	
PA_tika-vin08_t:2277_0	Abhisannakāyakathāyaṃ “anujānāmi, bhikkhave, virecanaṃ pātu”nti vacanato abhisannakāyassa	2277	
PA_tika-vin08_t:2277_1	bhikkhuno virecanaṃ pātuṃ vaṭṭati. Tattha abhisannakāyoti ussannadosakāyo. Acchakañjiyā	2277	
PA_tika-vin08_t:2277_2	attho hoti, “anujānāmi, bhikkhave, acchakañjiya”nti vacanato acchakañjiyaṃ pātuṃ	2277	
PA_tika-vin08_t:2277_3	vaṭṭati. Tattha acchakañjiyanti taṇḍulodakamaṇḍo. Akaṭayūsena attho hoti, “anujānāmi,	2277	
PA_tika-vin08_t:2277_4	bhikkhave, akaṭayūsa”nti vacanato akaṭayūsaṃ pātuṃ vaṭṭati. Tattha akaṭayūsanti asiniddho	2277	
PA_tika-vin08_t:2277_5	muggapacitapānīyo. Sāratthadīpaniyaṃ pana vimativinodaniyañca “akaṭayūsenāti anabhisaṅkhatena	2277	
PA_tika-vin08_t:2277_6	muggayūsenā”ti vuttaṃ. Kaṭākaṭena attho hoti, “anujānāmi, bhikkhave, kaṭākaṭa”nti	2277	
PA_tika-vin08_t:2277_7	vacanato kaṭākaṭaṃ pāyetuṃ vaṭṭati. Tattha kaṭākaṭanti sova dhotasiniddho. Sāratthadīpaniyaṃ	2277	
PA_tika-vin08_t:2277_8	vimativinodaniyañca “kaṭākaṭenāti mugge pacitvā acāletvāva parissāvitena muggayūsenā”ti	2277	
PA_tika-vin08_t:2277_9	vuttaṃ. Paṭicchādanīyena attho hoti, “anujānāmi, bhikkhave, paṭicchādanīya”nti vacanato	2277	
PA_tika-vin08_t:2277_10	paṭicchādanīyaṃ pātuṃ vaṭṭati. Tattha paṭicchādanīyenāti maṃsarasena.	22771	
PA_tika-vin08_t:2278	Loṇasovīrakakathā	227	
PA_tika-vin08_t:2279_0	Loṇasovīrakakathāyaṃ “anujānāmi, bhikkhave, gilānassa loṇasovīrakaṃ, agilānassa udakasambhinnaṃ	2279	
PA_tika-vin08_t:2279_1	pānaparibhogena paribhuñjitu”nti vacanato gilānena bhikkhunā loṇasovīrakaṃ pātabbaṃ,	2279	
PA_tika-vin08_t:2279_2	agilānena udakasambhinnaṃ katvā paribhuñjitabbaṃ, tañca “pānaparibhogenā”ti vacanato vikālepi vaṭṭati.	2279	
PA_tika-vin08_t:2280_0	Tattha loṇasovīrakaṃ nāma sabbarasābhisaṅkhataṃ ekaṃ bhesajjaṃ, taṃ kira karonto	2280	
PA_tika-vin08_t:2280_1	harītakāmalakavibhītakakasāve sabbadhaññāni sabbaaparaṇṇāni sattannampi dhaññānaṃ	2280	
PA_tika-vin08_t:2280_2	odanaṃ kadaliphalādīni sabbaphalāni vettaketakakhajjūrikaḷīrādayo sabbakaḷīre macchamaṃsakhaṇḍāni	2280	
PA_tika-vin08_t:2280_3	anekāni ca madhuphāṇitasindhavaloṇatikaṭukādīni bhesajjāni pakkhipitvā kumbhimukhaṃ	2280	
PA_tika-vin08_t:2280_4	limpitvā ekaṃ dve tīṇi saṃvaccharāni ṭhapenti, taṃ paripaccitvā jamburasavaṇṇaṃ hoti,	2280	
PA_tika-vin08_t:2280_5	vātakāsakuṭṭhapaṇḍubhagaṇḍalādīnaṃ siniddhabhojanabhuttānañca uttarapānaṃ bhattajīraṇakabhesajjaṃ	2280	
PA_tika-vin08_t:2280_6	tādisaṃ natthi, taṃ panetaṃ bhikkhūnaṃ pacchābhattampi vaṭṭati, gilānānaṃ pākatikameva.	2280	
PA_tika-vin08_t:2280_7	Agilānānaṃ pana udakasambhinnaṃ pānaparibhogenāti.	2280	
PA_tika-vin08_t:2281_0	Sāratthadīpaniyaṃ pana “pānaparibhogenāti vuttattā loṇasovīrakaṃ yāmakālika”nti vuttaṃ.	2281	
PA_tika-vin08_t:2281_1	Vimativinodaniyaṃ pana “pānaparibhogena vaṭṭatīti sambandho. Evaṃ pana vuttattā loṇasovīrakaṃ	2281	
PA_tika-vin08_t:2281_2	yāmakālikanti keci vadanti, keci pana ‘gilānānaṃ pākatikameva, agilānānaṃ pana udakasambhinna’nti	2281	
PA_tika-vin08_t:2281_3	vuttattā guḷaṃ viya sattāhakālika”nti vuttaṃ. Vajirabuddhiṭīkāyaṃ pana “avisesena	2281	
PA_tika-vin08_t:2281_4	satipaccayatā vuttā. Imasmiṃ khandhake ‘anujānāmi, bhikkhave, gilānassa guḷaṃ, agilānassa	2281	
PA_tika-vin08_t:2281_5	guḷodakaṃ, gilānassa loṇasovīrakaṃ, agilānassa udakasambhinna’nti vuttaṃ, tasmā siddhaṃ	2281	
PA_tika-vin08_t:2281_6	‘satipaccayatā gilānāgilānavasena duvidhā’ti” vuttaṃ.	2281	
PA_tika-vin08_t:2282	Antovutthādikathā	228	
PA_tika-vin08_t:2283_0	Antovutthādikathāyaṃ “tena kho pana samayena bhagavato udaravātābādho hoti, atha	2283	
PA_tika-vin08_t:2283_1	kho āyasmā ānando ‘pubbepi bhagavato udaravātābādho tekaṭulayāguyā phāsu hotī’ti	2283	
PA_tika-vin08_t:2283_2	sāmaṃ tilampi taṇḍulampi muggampi viññāpetvā anto vāsetvā anto sāmaṃ pacitvā bhagavato	2283	
PA_tika-vin08_t:2283_3	upanāmesi ‘pivatu bhagavā tekaṭulayāgu’nti. Jānantāpi tathāgatā pucchanti, jānantāpi	2283	
PA_tika-vin08_t:2283_4	na pucchanti, kālaṃ viditvā pucchanti, kālaṃ viditvā na pucchanti, atthasañhitaṃ	2283	
PA_tika-vin08_t:2283_5	tathāgatā pucchanti, no anatthasañhitaṃ, anatthasañhite setughāto tathāgatānaṃ. Dvīhi	2283	
PA_tika-vin08_t:2283_6	ākārehi buddhā bhagavanto bhikkhū paṭipucchanti ‘dhammaṃ vā desessāma, sāvakānaṃ	2283	
PA_tika-vin08_t:2283_7	vā sikkhāpadaṃ paññapessāmā’ti.	2283	
PA_tika-vin08_t:2284_0	Atha kho bhagavā āyasmantaṃ ānandaṃ āmantesi ‘kutāyaṃ, ānanda, yāgū’ti. Atha kho	2284	
PA_tika-vin08_t:2284_1	āyasmā ānando bhagavato etamatthaṃ ārocesi. Vigarahi buddho bhagavā ananucchavikaṃ,	2284	
PA_tika-vin08_t:2284_2	ānanda, ananulomikaṃ appatirūpaṃ assamaṇakaṃ akappiyaṃ akaraṇīyaṃ, kathañhi nāma	2284	
PA_tika-vin08_t:2284_3	tvaṃ, ānanda, evarūpāya bāhullāya cetessasi, yadapi, ānanda, anto vutthaṃ, tadapi	2284	
PA_tika-vin08_t:2284_4	akappiyaṃ. Yadapi anto pakkaṃ, tadapi akappiyaṃ. Yadapi sāmaṃ pakkaṃ, tadapi akappiyaṃ.	2284	
PA_tika-vin08_t:2284_5	Netaṃ, ānanda, appasannānaṃ vā pasādāya…pe… vigarahitvā dhammiṃ kathaṃ katvā bhikkhū	2284	
PA_tika-vin08_t:2284_6	āmantesi – na, bhikkhave, anto vutthaṃ anto pakkaṃ sāmaṃ pakkaṃ paribhuñjitabbaṃ,	2284	
PA_tika-vin08_t:2284_7	yo paribhuñjeyya, āpatti dukkaṭassa. Anto ce, bhikkhave, vutthaṃ anto pakkaṃ sāmaṃ	2284	
PA_tika-vin08_t:2284_8	pakkaṃ, tañce paribhuñjeyya, āpatti tiṇṇaṃ dukkaṭānaṃ. Anto ce, bhikkhave, vutthaṃ	2284	
PA_tika-vin08_t:2284_9	anto pakkaṃ aññehi pakkaṃ, tañce paribhuñjeyya, āpatti dvinnaṃ dukkaṭānaṃ. Anto ce,	2284	
PA_tika-vin08_t:2284_10	bhikkhave, vutthaṃ bahi pakkaṃ sāmaṃ pakkaṃ, tañce paribhuñjeyya, āpatti dvinnaṃ	22841	
PA_tika-vin08_t:2284_11	dukkaṭānaṃ. Bahi ce, bhikkhave, vutthaṃ anto pakkaṃ sāmaṃ pakkaṃ, tañce paribhuñjeyya,	22841	
PA_tika-vin08_t:2284_12	āpatti dvinnaṃ dukkaṭānaṃ. Anto ce, bhikkhave, vutthaṃ bahi pakkaṃ aññehi pakkaṃ,	22841	
PA_tika-vin08_t:2284_13	tañce paribhuñjeyya, āpatti dukkaṭassa. Bahi ce, bhikkhave, vutthaṃ anto pakkaṃ aññehi	22841	
PA_tika-vin08_t:2284_14	pakkaṃ, tañce paribhuñjeyya, āpatti dukkaṭassa. Bahi ce, bhikkhave, vutthaṃ bahi	22841	
PA_tika-vin08_t:2284_15	pakkaṃ sāmaṃ pakkaṃ, tañce paribhuñjeyya, āpatti dukkaṭassa. Bahi ce, bhikkhave,	22841	
PA_tika-vin08_t:2284_16	vutthaṃ bahi pakkaṃ aññehi pakkaṃ, tañce paribhuñjeyya, anāpattī”ti vacanato sahaseyyappahonake	22841	
PA_tika-vin08_t:2284_17	ṭhāne vutthatā, tattha pakkatā, upasampannena sāmaṃ pakkatāti imesaṃ tiṇṇaṃ aṅgānaṃ	22841	
PA_tika-vin08_t:2284_18	sambhave sati tisso āpattiyo, dvinnaṃ sambhave dve āpattiyo, ekassa aṅgassa sambhave	22841	
PA_tika-vin08_t:2284_19	ekā āpattīti veditabbaṃ.	22841	
PA_tika-vin08_t:2285_0	Anto vutthanti akappiyakuṭiyaṃ vutthaṃ. Sāmaṃ pakkanti ettha yaṃ kiñci āmisaṃ bhikkhuno	2285	
PA_tika-vin08_t:2285_1	pacituṃ na vaṭṭati. Sacepissa uṇhayāguyā sulasipaṇṇāni vā siṅgiveraṃ vā loṇaṃ vā	2285	
PA_tika-vin08_t:2285_2	pakkhipanti, tampi cāletuṃ na vaṭṭati. “Yāguṃ nibbāpemī”ti pana cāletuṃ vaṭṭati.	2285	
PA_tika-vin08_t:2285_3	Uttaṇḍubhattaṃ labhitvāpi pidahituṃ na vaṭṭati. Sace pana manussā pidahitvāva denti,	2285	
PA_tika-vin08_t:2285_4	vaṭṭati. “Bhattaṃ vā mā nibbāyatū”ti pidahituṃ vaṭṭati. “Anujānāmi, bhikkhave, puna	2285	
PA_tika-vin08_t:2285_5	pākaṃ pacitu”nti vacanato pubbe anupasampannehi pakkaṃ puna pacituṃ vaṭṭati. Vuttañhi	2285	
PA_tika-vin08_t:2285_6	aṭṭhakathāyaṃ “khīratakkādīsu pana sakiṃ kuthitesu aggiṃ dātuṃ vaṭṭati punapākassa	2285	
PA_tika-vin08_t:2285_7	anuññātattā”ti. “Anujānāmi, bhikkhave, anto vāsetu”nti vacanato dubbhikkhasamaye	2285	
PA_tika-vin08_t:2285_8	taṇḍulādīni anto vāsetuṃ vaṭṭati. “Anujānāmi, bhikkhave, anto pacitu”nti vacanato	2285	
PA_tika-vin08_t:2285_9	dubbhikkhasamaye anto pacituṃ vaṭṭati. “Anujānāmi, bhikkhave, sāmaṃ pacitu”nti vacanato	2285	
PA_tika-vin08_t:2285_10	dubbhikkhasamaye sāmampi pacituṃ vaṭṭati. “Anujānāmi, bhikkhave, anto vutthaṃ anto	22851	
PA_tika-vin08_t:2285_11	pakkaṃ sāmaṃ pakka”nti vacanato dubbhikkhasamaye tīṇipi vaṭṭanti.	22851	
PA_tika-vin08_t:2286	Uggahitapaṭiggahitakathā	228	
PA_tika-vin08_t:2287_0	Uggahitapaṭiggahitakathāyaṃ “anujānāmi, bhikkhave, yattha phalakhādanīyaṃ passati,	2287	
PA_tika-vin08_t:2287_1	kappiyakārako ca na hoti, sāmaṃ gahetvā haritvā kappiyakārake passitvā bhūmiyaṃ nikkhipitvā	2287	
PA_tika-vin08_t:2287_2	paṭiggahāpetvā paribhuñjituṃ, anujānāmi, bhikkhave, uggahitaṃ paṭiggahitu”nti vacanato	2287	
PA_tika-vin08_t:2287_3	tathā katvā paribhuñjituṃ vaṭṭati, āpatti na hotīti.	2287	
PA_tika-vin08_t:2288	Tatonīhaṭakathā	228	
PA_tika-vin08_t:2289_0	Tato nīhaṭakathāyaṃ “paṭiggaṇhatha, bhikkhave, paribhuñjatha. Anujānāmi, bhikkhave,	2289	
PA_tika-vin08_t:2289_1	tato nīhaṭaṃ bhuttāvinā pavāritena anatirittaṃ paribhuñjitu”nti vacanato yasmiṃ dāne	2289	
PA_tika-vin08_t:2289_2	nimantitā hutvā bhikkhū bhuñjanti, tato dānato nīhaṭaṃ bhojanaṃ pavāritena bhikkhunā	2289	
PA_tika-vin08_t:2289_3	bhuñjitabbaṃ, na pavāritasikkhāpadena āpatti hoti. Vuttañhi aṭṭhakathāyaṃ “tato nīhaṭanti	2289	
PA_tika-vin08_t:2289_4	yattha nimantitā bhuñjanti, tato nīhaṭa”nti.	2289	
PA_tika-vin08_t:2290	Purebhattapaṭiggahitakathā	229	
PA_tika-vin08_t:2291_0	Purebhattapaṭiggahitakathāyaṃ “paṭiggaṇhatha, bhikkhave, paribhuñjatha, anujānāmi,	2291	
PA_tika-vin08_t:2291_1	bhikkhave, purebhattaṃ paṭiggahitaṃ bhuttāvinā pavāritena anatirittaṃ paribhuñjitu”nti	2291	
PA_tika-vin08_t:2291_2	vacanato purebhattaṃ paṭiggahetvā nikkhipitaṃ pavāritena bhikkhunā atirittaṃ akatvā	2291	
PA_tika-vin08_t:2291_3	bhuñjituṃ vaṭṭati, pavāritasikkhāpadena āpatti na hoti.	2291	
PA_tika-vin08_t:2292	Vanaṭṭhapokkharaṭṭhakathā	229	
PA_tika-vin08_t:2293_0	Vanaṭṭhapokkharaṭṭhakathāyaṃ “tena kho pana samayena āyasmato sāriputtassa kāyaḍāhābādho	2293	
PA_tika-vin08_t:2293_1	hoti. Atha kho āyasmā mahāmoggallāno yenāyasmā sāriputto tenupasaṅkami, upasaṅkamitvā	2293	
PA_tika-vin08_t:2293_2	āyasmantaṃ sāriputtaṃ etadavoca ‘pubbe te, āvuso sāriputta, kāyaḍāhābādho kena phāsu	2293	
PA_tika-vin08_t:2293_3	hotī’ti. Bhisehi ca me, āvuso, muḷālikāhi cāti…pe… atha kho āyasmato sāriputtassa	2293	
PA_tika-vin08_t:2293_4	bhise ca muḷālikāyo ca paribhuttassa kāyaḍāhābādho paṭippassambhi…pe… paṭiggaṇhatha,	2293	
PA_tika-vin08_t:2293_5	bhikkhave, paribhuñjatha. Anujānāmi, bhikkhave, vanaṭṭhaṃ pokkharaṭṭhaṃ bhuttāvinā	2293	
PA_tika-vin08_t:2293_6	pavāritena anatirittaṃ paribhuñjitu”nti vacanato vanaṭṭhaṃ pokkharaṭṭhaṃ pavāritena	2293	
PA_tika-vin08_t:2293_7	bhikkhunā paribhuñjituṃ vaṭṭati, pavāritasikkhāpadena āpatti na hoti. Tattha vanaṭṭhaṃ	2293	
PA_tika-vin08_t:2293_8	pokkharaṭṭhanti vane ceva paduminigacche ca jātaṃ.	2293	
PA_tika-vin08_t:2294	Akatakappakathā	229	
PA_tika-vin08_t:2295_0	Akatakappakathāyaṃ “anujānāmi, bhikkhave, abījaṃ nibbaṭṭabījaṃ akatakappaṃ phalaṃ	2295	
PA_tika-vin08_t:2295_1	paribhuñjitu”nti vacanato abījañca nibbaṭṭabījañca phalaṃ aggisatthanakhehi samaṇakappaṃ	2295	
PA_tika-vin08_t:2295_2	akatvāpi paribhuñjituṃ vaṭṭati. Tattha abījanti taruṇaphalaṃ, yassa bījaṃ aṅkuraṃ	2295	
PA_tika-vin08_t:2295_3	na janeti. Nibbaṭṭabījanti bījaṃ nibbaṭṭetvā apanetvā paribhuñjitabbakaṃ ambapanasādi,	2295	
PA_tika-vin08_t:2295_4	tāni phalāni kappiyakārake asati kappaṃ akatvāpi paribhuñjituṃ vaṭṭati.	2295	
PA_tika-vin08_t:2296	Yāgukathā	229	
PA_tika-vin08_t:2297_0	Yāgukathāyaṃ “dasayime, brāhmaṇa, ānisaṃsā yāguyā. Katame dasa, yāguṃ dento āyuṃ	2297	
PA_tika-vin08_t:2297_1	deti, vaṇṇaṃ deti, sukhaṃ deti, balaṃ deti, paṭibhānaṃ deti, yāgupītā khudaṃ paṭihanati,	2297	
PA_tika-vin08_t:2297_2	pipāsaṃ vineti, vātaṃ anulometi, vatthiṃ sodheti, āmāvasesaṃ pāceti. Ime kho, brāhmaṇa,	2297	
PA_tika-vin08_t:2297_3	dasānisaṃsā yāguyāti.	2297	
PA_tika-vin08_t:2298	‘Yo saññatānaṃ paradattabhojinaṃ;	229	
PA_tika-vin08_t:2299	Kālena sakkacca dadāti yāguṃ;	229	
PA_tika-vin08_t:2300	Dasassa ṭhānāni anuppavecchati;	230	
PA_tika-vin08_t:2301	Āyuñca vaṇṇañca sukhaṃ balañca.	230	
PA_tika-vin08_t:2302	‘Paṭibhānamassa upajāyate tato;	230	
PA_tika-vin08_t:2303	Khuddaṃ pipāsañca byapaneti vātaṃ;	230	
PA_tika-vin08_t:2304	Sodheti vatthiṃ pariṇāmeti bhattaṃ;	230	
PA_tika-vin08_t:2305	Bhesajjametaṃ sugatena vaṇṇitaṃ.	230	
PA_tika-vin08_t:2306	‘Tasmā hi yāguṃ alameva dātuṃ;	230	
PA_tika-vin08_t:2307	Niccaṃ manussena sukhatthikena;	230	
PA_tika-vin08_t:2308	Dibbāni vā patthayatā sukhāni;	230	
PA_tika-vin08_t:2309	Mānussasobhagyatamicchatā vā’ti.	230	
PA_tika-vin08_t:2310_0	Atha kho bhagavā taṃ brāhmaṇaṃ imāhi gāthāhi anumoditvā uṭṭhāyāsanā pakkāmi. Atha	2310	
PA_tika-vin08_t:2310_1	kho bhagavā etasmiṃ nidāne etasmiṃ pakaraṇe dhammiṃ kathaṃ katvā bhikkhū āmantesi	2310	
PA_tika-vin08_t:2310_2	– anujānāmi, bhikkhave, yāguñca madhugoḷakañcā”ti vacanato yāguñca madhugoḷakañca	2310	
PA_tika-vin08_t:2310_3	sampaṭicchituṃ vaṭṭati. Anumodanāgāthāya “patthayataṃ icchata”nti padānaṃ “alameva	2310	
PA_tika-vin08_t:2310_4	dātu”nti iminā sambandho. Sace pana “patthayatā icchatā”ti pāṭho atthi, soyeva gahetabbo.	2310	
PA_tika-vin08_t:2310_5	“Na, bhikkhave, aññatra nimantitena aññassa bhojjayāgu paribhuñjitabbā, yo paribhuñjeyya,	2310	
PA_tika-vin08_t:2310_6	yathādhammo kāretabbo”ti vacanato tathā bhuñjantassa paramparabhojanasikkhāpadena	2310	
PA_tika-vin08_t:2310_7	āpatti hoti. Bhojjayāgūti yā pavāraṇaṃ janeti. Yathādhammo kāretabboti paramparabhojanena kāretabbo.	2310	
PA_tika-vin08_t:2311	Guḷakathā	231	
PA_tika-vin08_t:2312_0	Guḷakathāyaṃ “anujānāmi, bhikkhave, gilānassa guḷaṃ, agilānassa guḷodaka”nti vacanato	2312	
PA_tika-vin08_t:2312_1	gilāno bhikkhu guḷapiṇḍaṃ vikālepi khādituṃ vaṭṭati. Agilāno pana udakasambhinnaṃ	2312	
PA_tika-vin08_t:2312_2	katvā guḷodakaparibhogena paribhuñjituṃ vaṭṭati. “Gilānassa guḷanti tathārūpena byādhinā	2312	
PA_tika-vin08_t:2312_3	gilānassa pacchābhattaṃ guḷaṃ anujānāmīti attho”ti aṭṭhakathāyaṃ vuttaṃ. “Tathārūpena	2312	
PA_tika-vin08_t:2312_4	byādhinā”ti vuttattā yathārūpena byādhinā gilānassa guḷo paribhuñjitabbo hoti, tathārūpena	2312	
PA_tika-vin08_t:2312_5	eva byādhinā gilānassāti vuttaṃ viya dissati, vīmaṃsitvā gahetabbaṃ.	2312	
PA_tika-vin08_t:2313_0	Ettakāsu kathāsu yā yā saṃvaṇṇetabbappakaraṇe na dissati, sā sā amhehi pesalānaṃ	2313	
PA_tika-vin08_t:2313_1	bhikkhūnaṃ kosallatthaṃ pāḷito ca aṭṭhakathāto ca gahetvā ṭīkācariyānaṃ vacanehi	2313	
PA_tika-vin08_t:2313_2	alaṅkaritvā ṭhapitā, tasmā nikkaṅkhā hutvā paṇḍitā upadhārentu.	2313	
PA_tika-vin08_t:2314	Catumahāpadesakathā	231	
PA_tika-vin08_t:2315_0	67. Yaṃ bhikkhavetiādi mahāpadesakathā nāma. Tattha mahante atthe upadissati etehīti	2315	
PA_tika-vin08_t:2315_1	mahāpadesā, mahantā vā atthā padissanti paññāyanti etthāti mahāpadesā, mahantānaṃ	2315	
PA_tika-vin08_t:2315_2	vā atthānaṃ padeso pavattidesoti mahāpadesā. Ke te? Imeyeva cattāro pāṭhā, atthā	2315	
PA_tika-vin08_t:2315_3	vā. Tena vuttaṃ “ime cattāro mahāpadese”tiādi. Tattha dhammasaṅgāhakattherāti mahākassapādayo.	2315	
PA_tika-vin08_t:2315_4	Suttaṃ gahetvāti “ṭhapetvā dhaññaphalarasa”ntiādikaṃ suttaṃ gahetvā upadhārento. Satta dhaññānīti –	2315	
PA_tika-vin08_t:2316	“Sāli vīhi ca kudrūso, godhumo varako yavo;	231	
PA_tika-vin08_t:2317	Kaṅgūti satta dhaññāni, nīvārādī tu tabbhidā”ti –.	231	
PA_tika-vin08_t:2318	Vuttāni satta dhaññāni. Sabbaṃ aparaṇṇanti muggamāsādayo. Aṭṭha pānānīti ambapānaṃ jambupānaṃ cocapānaṃ mocapānaṃ sālukapānaṃ muddikapānaṃ madhukapānaṃ phārusakapānañca.	231	
PA_tika-vin08_t:2319_0	Iminā nayenāti suttānulomanayena. Vuttañhetaṃ aṭṭhakathāyaṃ “suttānulomaṃ nāma cattāro	2319	
PA_tika-vin08_t:2319_1	mahāpadesā”ti. Pāḷiñca aṭṭhakathañca anapekkhitvāti pāḷiyaṃ nītatthato āgatameva	2319	
PA_tika-vin08_t:2319_2	aggahetvā. Aññānipīti tato aññānipi. Etena mahāpadesā nāma na kevalaṃ yathāvuttā	2319	
PA_tika-vin08_t:2319_3	eva, atha kho anekāni nānappakārāni vinayadharassa ñāṇānubhāvappakāsitānīti dasseti.	2319	
PA_tika-vin08_t:2320	Ānisaṃsakathā	232	
PA_tika-vin08_t:2321_0	68. Ānisaṃsakathāyaṃ vinayaṃ dhāretīti vinayadharo, sikkhanavācanamanasikāravinicchayanatadanulomakaraṇādinā	2321	
PA_tika-vin08_t:2321_1	vinayapariyattikusalo bhikkhu. Vinayapariyattimūlaṃ etesanti vinayapariyattimūlakā.	2321	
PA_tika-vin08_t:2321_2	Ke te? Pañcānisaṃsā. Vinayapariyattiyeva mūlaṃ kāraṇaṃ katvā labhitabbaānisaṃsā,	2321	
PA_tika-vin08_t:2321_3	na aññapariyattiṃ vā paṭipattiādayo vā mūlaṃ katvāti attho. Atha vā pariyāpuṇanaṃ	2321	
PA_tika-vin08_t:2321_4	pariyatti, vinayassa pariyatti vinayapariyatti, sā mūlaṃ etesanti vinayapariyattimūlakā,	2321	
PA_tika-vin08_t:2321_5	vinayapariyāpuṇanahetubhavā ānisaṃsāti attho. “Katame”tiādinā tesaṃ pañcānisaṃsādīnaṃ	2321	
PA_tika-vin08_t:2321_6	sarūpaṃ pucchitvā “attano”tiādinā vissajjetvā taṃ vacanaṃ pāḷiyā samatthetuṃ “vuttañheta”ntiādimāha.	2321	
PA_tika-vin08_t:2322_0	Evaṃ pañcānisaṃsānaṃ sarūpaṃ dassetvā idāni teyeva vitthārato dassetuṃ “kathamassā”tiādinā	2322	
PA_tika-vin08_t:2322_1	pucchitvā “idhekacco”tiādinā vissajjeti. Tattha attano sīlakkhandhasuguttabhāvo nāma	2322	
PA_tika-vin08_t:2322_2	āpattianāpajjanabhāveneva hoti, no aññathāti āpattiāpajjanakāraṇaṃ dassetvā tadabhāvena	2322	
PA_tika-vin08_t:2322_3	anāpajjanaṃ dassetuṃ “āpattiṃ āpajjanto chahākārehi āpajjatī”tiādimāha. Tattha –	2322	
PA_tika-vin08_t:2323	“Sañcicca āpattiṃ āpajjati;	232	
PA_tika-vin08_t:2324	Āpattiṃ parigūhati;	232	
PA_tika-vin08_t:2325	Agatigamanañca gacchati;	232	
PA_tika-vin08_t:2326	Ediso vuccati alajjipuggalo”ti. –	232	
PA_tika-vin08_t:2327_0	Vuttena alajjīlakkhaṇena na lajjati na hirīyatīti alajjī, tassa bhāvo alajjitā. Natthi	2327	
PA_tika-vin08_t:2327_1	ñāṇaṃ etassāti aññāṇaṃ, tassa bhāvo aññāṇatā. Kukatassa bhāvo kukkuccaṃ, tena pakato	2327	
PA_tika-vin08_t:2327_2	kukkuccapakato, tassa bhāvo kukkuccapakatatā. Kappatīti kappiyaṃ, na kappiyaṃ akappiyaṃ,	2327	
PA_tika-vin08_t:2327_3	tasmiṃ akappiye, kappiyaṃ iti saññā yassa so kappiyasaññī, tassa bhāvo kappiyasaññitā.	2327	
PA_tika-vin08_t:2327_4	Itaraṃ tappaṭipakkhato kātabbaṃ, imesu pañcasu padesu yakāralopo, tasmā “alajjitāya	2327	
PA_tika-vin08_t:2327_5	āpattiṃ āpajjatī”tiādinā yojetabbāni. Hetvatthe cetaṃ nissakkavacanaṃ. Saratīti sati,	2327	
PA_tika-vin08_t:2327_6	samussanaṃ sammoso. Satiyā sammoso satisammoso, tasmā satisammosā. Hetvatthe cetaṃ	2327	
PA_tika-vin08_t:2327_7	karaṇavacanaṃ. Idāni tāni kāraṇāni vitthārato dassetuṃ “katha”ntyādimāha. Taṃ nayānuyogena viññeyyameva.	2327	
PA_tika-vin08_t:2328_0	Ariṭṭho iti bhikkhu ariṭṭhabhikkhu, kaṇṭako iti sāmaṇero kaṇṭakasāmaṇero, vesāliyā	2328	
PA_tika-vin08_t:2328_1	jātā vesālikā, vajjīnaṃ puttā vajjiputtā, vesālikā ca te vajjiputtā cāti vesālikavajjiputtā,	2328	
PA_tika-vin08_t:2328_2	ariṭṭhabhikkhu ca kaṇṭakasāmaṇero ca vesālikavajjiputtā ca ariṭṭhabhikkhukaṇṭakasāmaṇeravesālikavajjiputtakā.	2328	
PA_tika-vin08_t:2328_3	Parūpahāro ca aññāṇañca kaṅkhāvitaraṇañca parūpahāraaññāṇakaṅkhāvitaraṇā. Ke te?	2328	
PA_tika-vin08_t:2328_4	Vādā. Te ādi yesaṃ teti parūpahāraaññāṇakaṅkhāvitaraṇādayo. Vadanti etehīti vādā,	2328	
PA_tika-vin08_t:2328_5	parūpahāraaññāṇakaṅkhāvitaraṇādayo vādā etesanti parū…pe… vādā. Ke te? Micchāvādino.	2328	
PA_tika-vin08_t:2328_6	Ariṭṭha…pe… puttā ca parūpahāra…pe… vādā ca mahāsaṅghikādayo ca sāsanapaccatthikā	2328	
PA_tika-vin08_t:2328_7	nāmāti samuccayadvandavasena yojanā kātabbā. Sesaṃ suviññeyyameva.	2328	
PA_tika-vin08_t:2329	Ānisaṃsakathā niṭṭhitā.	232	
PA_tika-vin08_t:2330	Iti vinayasaṅgahasaṃvaṇṇanābhūte vinayālaṅkāre	233	
PA_tika-vin08_t:2331	Pakiṇṇakavinicchayakathālaṅkāro nāma	233	
PA_tika-vin08_t:2332	Catuttiṃsatimo paricchedo.	233	
PA_tika-vin08_t:2333	Nigamanakathāvaṇṇanā	233	
PA_tika-vin08_t:2334	Nigamagāthāsu paṭhamagāthāyaṃ saddhammaṭṭhitikāmena sāsanujjotakārinā parakkamabāhunā narindena ajjhesito so ahaṃ vinayasaṅgahaṃ akāsinti yojanā.	233	
PA_tika-vin08_t:2335_0	Dutiyatatiyagāthāyaṃ teneva parakkamabāhunarindeneva kārite ramme ramaṇīye pāsādasatamaṇḍite	2335	
PA_tika-vin08_t:2335_1	pāsādānaṃ satena paṭimaṇḍite nānādumagaṇākiṇṇe bhāvanābhiratālaye bhāvanāya abhiratānaṃ	2335	
PA_tika-vin08_t:2335_2	bhikkhūnaṃ ālayabhūte sītalūdakasampanne jetavane jetavananāmake vihāre vasaṃ vasanto	2335	
PA_tika-vin08_t:2335_3	hutvā, atha vā vasaṃ vasanto sohaṃ so ahaṃ yogīnaṃ hitaṃ hitabhūtaṃ sāraṃ sāravantaṃ	2335	
PA_tika-vin08_t:2335_4	imaṃ īdisaṃ vinayasaṅgahaṃ akāsinti yojanā.	2335	
PA_tika-vin08_t:2336_0	Sesagāthāsu iminā ganthakaraṇena yaṃ puññaṃ mayhaṃ siddhaṃ, aññaṃ ito ganthakaraṇato	2336	
PA_tika-vin08_t:2336_1	aññabhūtaṃ yaṃ puññaṃ mayā pasutaṃ hoti, etena puññakammena dutiye attasambhave tāvatiṃse	2336	
PA_tika-vin08_t:2336_2	pamodento sīlācāraguṇe rato pañcakāmesu alaggo devaputto hutvā paṭhamaṃ paṭhamabhūtaṃ	2336	
PA_tika-vin08_t:2336_3	phalaṃ sotāpattiphalaṃ patvāna antime attabhāvamhi lokaggapuggalaṃ nāthaṃ nāthabhūtaṃ	2336	
PA_tika-vin08_t:2336_4	sabbasattahite rataṃ metteyyaṃ metteyyanāmakaṃ munipuṅgavaṃ muniseṭṭhaṃ disvāna tassa	2336	
PA_tika-vin08_t:2336_5	dhīrassa saddhammadesanaṃ sutvā aggaṃ phalaṃ arahattaphalaṃ adhigantvā labhitvā jinasāsanaṃ	2336	
PA_tika-vin08_t:2336_6	sobheyyaṃ sobhāpeyyanti ayaṃ pākaṭayojanā.	2336	
PA_tika-vin08_t:2337_0	Etissāya pana yojanāya sati ācariyavarassa vacanaṃ na sampaṭicchanti paṇḍitā. Kathaṃ?	2337	
PA_tika-vin08_t:2337_1	Ettha hi ito dutiyabhave tāvatiṃsabhavane devaputto hutvā sotāpattiphalaṃ patvā antimabhave	2337	
PA_tika-vin08_t:2337_2	metteyyassa bhagavato dhammadesanaṃ sutvā arahattaphalaṃ labheyyanti ācariyassa patthanā,	2337	
PA_tika-vin08_t:2337_3	sā ayuttarūpā hoti. Sotāpannassa hi sattabhavato uddhaṃ paṭisandhi natthi, tāvatiṃsānañca	2337	
PA_tika-vin08_t:2337_4	devānaṃ bhavasatenapi bhavasahassenapi bhavasatasahassenapi metteyyassa bhagavato	2337	
PA_tika-vin08_t:2337_5	uppajjanakālo appattabbo hoti. Athāpi vadeyya “antarā brahmaloke nibbattitvā metteyyassa	2337	
PA_tika-vin08_t:2337_6	bhagavato kāle manusso bhaveyyā”ti, evampi na yujjati. Na hi brahmalokagatānaṃ ariyānaṃ	2337	
PA_tika-vin08_t:2337_7	puna kāmabhavūpapatti atthi. Vuttañhi abhidhamme yamakappakaraṇe “rūpadhātuyā cutassa	2337	
PA_tika-vin08_t:2337_8	kāmadhātuṃ upapajjantassa satteva anusayā anusentī”ti. Athāpi vadeyya “brahmalokeyeva	2337	
PA_tika-vin08_t:2337_9	ṭhatvā aggaphalaṃ labheyyā”ti, tathā ca ācariyassa vacane na dissati, “sobheyyaṃ	2337	
PA_tika-vin08_t:2337_10	jinasāsana”nti vuttattā bhikkhubhūtattameva dissati. Na hi bhikkhubhūto sāsanaṃ sobhāpetuṃ	23371	
PA_tika-vin08_t:2337_11	sakkoti. Abhidhammatthavibhāvaniyañca –	23371	
PA_tika-vin08_t:2338	“Jotayantaṃ tadā tassa, sāsanaṃ suddhamānasaṃ;	233	
PA_tika-vin08_t:2339	Passeyyaṃ sakkareyyañca, garuṃ me sārisambhava”nti. –	233	
PA_tika-vin08_t:2340_0	Bhikkhubhūtameva vuttaṃ. Athāpi vadeyya “antarā dīghāyuko bhummadevo hutvā tadā manusso	2340	
PA_tika-vin08_t:2340_1	bhaveyyā”ti, evampi ekassa buddhassa sāvakabhūto ariyapuggalo puna aññassa buddhassa	2340	
PA_tika-vin08_t:2340_2	sāvako na bhaveyyāti, ācariyo pana sabbapariyattidharo anekaganthakārako anekesaṃ	2340	
PA_tika-vin08_t:2340_3	ganthakārakānaṃ therānaṃ ācariyapācariyabhūto, tena na kevalaṃ idheva imā gāthāyo	2340	
PA_tika-vin08_t:2340_4	ṭhapitā, atha kho sāratthadīpanīnāmikāya vinayaṭīkāya avasāne ca ṭhapitā, tasmā bhavitabbamettha	2340	
PA_tika-vin08_t:2340_5	kāraṇenāti vīmaṃsitabbametaṃ.	2340	
PA_tika-vin08_t:2341_0	Atha vā iminā…pe… devaputto hutvā paṭhamaṃ tāva phalaṃ yathāvuttaṃ tāvatiṃse pamodanasīlācāraguṇe	2341	
PA_tika-vin08_t:2341_1	rataṃ pañcakāmesu alaggabhāvasaṅkhātaṃ ānisaṃsaṃ patvāna antime attabhāvamhi…pe…	2341	
PA_tika-vin08_t:2341_2	sobheyyanti yojanā. Atha vā iminā…pe… pañcakāmesu alaggo hutvā antime attabhāvamhi…pe…	2341	
PA_tika-vin08_t:2341_3	saddhammadesanaṃ sutvā paṭhamaṃ phalaṃ sotāpattiphalaṃ patvā tato paraṃ aggaphalaṃ	2341	
PA_tika-vin08_t:2341_4	arahattaphalaṃ adhigantvā jinasāsanaṃ sobheyyanti yojanā. Yathā amhākaṃ bhagavato	2341	
PA_tika-vin08_t:2341_5	dhammacakkappavattanasuttantadhammadesanaṃ sutvā aññātakoṇḍaññatthero sotāpattiphalaṃ	2341	
PA_tika-vin08_t:2341_6	patvā pacchā arahattaphalaṃ adhigantvā jinasāsanaṃ sobhesi, evanti attho. Ito aññānipi	2341	
PA_tika-vin08_t:2341_7	nayāni yathā therassa vacanānukūlāni, tāni paṇḍitehi cintetabbāni.	2341	
PA_tika-vin08_t:2342	Nigamanakathāvaṇṇanā niṭṭhitā.	234	
PA_tika-vin08_t:2343	Nigamanakathā	234	
PA_tika-vin08_t:2345	Jambudīpatale ramme, marammavisaye sute;	234	
PA_tika-vin08_t:2346	Tambadīparaṭṭhe ṭhitaṃ, puraṃ ratananāmakaṃ.	234	
PA_tika-vin08_t:2348	Jinasāsanapajjotaṃ, anekaratanākaraṃ;	234	
PA_tika-vin08_t:2349	Sādhujjanānamāvāsaṃ, soṇṇapāsādalaṅkataṃ.	234	
PA_tika-vin08_t:2351	Tasmiṃ ratanapuramhi, rājānekaraṭṭhissaro;	235	
PA_tika-vin08_t:2352	Sirīsudhammarājāti, mahāadhipatīti ca.	235	
PA_tika-vin08_t:2354	Evaṃnāmo mahātejo, rajjaṃ kāresi dhammato;	235	
PA_tika-vin08_t:2355	Kārāpesi rājā maṇi-cūḷaṃ mahantacetiyaṃ.	235	
PA_tika-vin08_t:2357	Tassa kāle brahāraññe, tiriyo nāma pabbato;	235	
PA_tika-vin08_t:2358	Pubbakāraññavāsīnaṃ, nivāso bhāvanāraho.	235	
PA_tika-vin08_t:2360	Aṭṭhārasahi dosehi, mutto pañcaṅgupāgato;	236	
PA_tika-vin08_t:2361	Araññalakkhaṇaṃ patto, baddhasīmāyalaṅkato.	236	
PA_tika-vin08_t:2363	Tasmiṃ pabbate vasanto, mahāthero supākaṭo;	236	
PA_tika-vin08_t:2364	Tipeṭakālaṅkāroti, dvikkhattuṃ laddhalañchano.	236	
PA_tika-vin08_t:2366	Tebhātukanarindānaṃ, garubhūto supesalo;	236	
PA_tika-vin08_t:2367	Kusalo pariyattimhi, paṭipattimhi kārako.	236	
PA_tika-vin08_t:2369	Sohaṃ lajjīpesalehi, bhikkhūhi abhiyācito;	236	
PA_tika-vin08_t:2370	Sāsanassopakārāya, akāsiṃ sīlavaḍḍhanaṃ.	237	
PA_tika-vin08_t:2372	Vinayālaṅkāraṃ nāma, lajjīnaṃ upakārakaṃ;	237	
PA_tika-vin08_t:2373	Suṭṭhu vinayasaṅgaha-vaṇṇanaṃ sādhusevitaṃ.	237	
PA_tika-vin08_t:2375	Rūpachiddanāsakaṇṇe, sampatte jinasāsane;	237	
PA_tika-vin08_t:2376	Chiddasuññasuññarūpe, kaliyugamhi āgate.	237	
PA_tika-vin08_t:2378	Niṭṭhāpitā ayaṃ ṭīkā, mayā sāsanakāraṇā;	237	
PA_tika-vin08_t:2379	Dvīsu soṇṇavihāresu, dvikkhattuṃ laddhaketunā.	237	
PA_tika-vin08_t:2381	Iminā puññakammena, aññena kusalena ca;	238	
PA_tika-vin08_t:2382	Ito cutāhaṃ dutiye, attabhāvamhi āgate.	238	
PA_tika-vin08_t:2384	Himavantapadesamhi, pabbate gandhamādane;	238	
PA_tika-vin08_t:2385	Āsanne maṇiguhāya, mañjūsakadumassa ca.	238	
PA_tika-vin08_t:2387	Tasmiṃ hessaṃ bhummadevo, atidīghāyuko varo;	238	
PA_tika-vin08_t:2388	Paññāvīriyasampanno, buddhasāsanamāmako.	238	
PA_tika-vin08_t:2390	Yāva tiṭṭhati sāsanaṃ, tāva cetiyavandanaṃ;	239	
PA_tika-vin08_t:2391	Bodhipūjaṃ saṅghapūjaṃ, kareyyaṃ tuṭṭhamānaso.	239	
PA_tika-vin08_t:2393	Bhikkhūnaṃ paṭipannānaṃ, veyyāvaccaṃ kareyyahaṃ;	239	
PA_tika-vin08_t:2394	Pariyattābhiyuttānaṃ, kaṅkhāvinodayeyyahaṃ.	239	
PA_tika-vin08_t:2396	Sāsanaṃ paggaṇhantānaṃ, rājūnaṃ sahāyo assaṃ;	239	
PA_tika-vin08_t:2397	Sāsanaṃ niggaṇhantānaṃ, vāretuṃ samattho assaṃ.	239	
PA_tika-vin08_t:2399	Sāsanantaradhāne tu, mañjūsaṃ rukkhamuttamaṃ;	239	
PA_tika-vin08_t:2400	Nandamūlañca pabbhāraṃ, niccaṃ pūjaṃ kareyyahaṃ.	240	
PA_tika-vin08_t:2402	Yadā tu paccekabuddhā, uppajjanti mahāyasā;	240	
PA_tika-vin08_t:2403	Tadā tesaṃ niccakappaṃ, upaṭṭhānaṃ kareyyahaṃ.	240	
PA_tika-vin08_t:2405	Teneva attabhāvena, yāva buddhuppādā ahaṃ;	240	
PA_tika-vin08_t:2406	Tiṭṭhanto buddhuppādamhi, manussesu bhavāmahaṃ.	240	
PA_tika-vin08_t:2408	Metteyyassa bhagavato, pabbajitvāna sāsane;	240	
PA_tika-vin08_t:2409	Tosayitvāna jinaṃ taṃ, labhe byākaraṇuttamaṃ.	240	
PA_tika-vin08_t:2411	Byākaraṇaṃ labhitvāna, pūretvā sabbapāramī;	241	
PA_tika-vin08_t:2412	Anāgatamhi addhāne, buddho hessaṃ sadevaketi.	241	
PA_tika-vin08_t:2413	Vinayālaṅkāraṭīkā samattā.	241	
