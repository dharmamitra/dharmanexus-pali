segmentnr	original	folio	analyzed
PA_cnd_19:0.1	Cūḷaniddesa	0	
PA_cnd_19:0.2	Pārāyanavagganiddesa	0	
PA_cnd_19:0.3	Pucchāniddesa	0	
PA_cnd_19:0.4	15. Mogharājamāṇavapucchāniddesa	0	
PA_cnd_19:1.1	Dvāhaṁ sakkaṁ apucchissaṁ,	1	
PA_cnd_19:1.2	(iccāyasmā mogharājā)	1	
PA_cnd_19:1.3	Na me byākāsi cakkhumā;	1	
PA_cnd_19:1.4	Yāvatatiyañca devīsi,	1	
PA_cnd_19:1.5	Byākarotīti me sutaṁ.	1	
PA_cnd_19:2.1	Dvāhaṁ sakkaṁ apucchissanti so brāhmaṇo dvikkhattuṁ buddhaṁ bhagavantaṁ pañhaṁ apucchi.	2	
PA_cnd_19:2.2	Tassa bhagavā pañhaṁ puṭṭho na byākāsi—	2	
PA_cnd_19:2.3	“tadantarā imassa brāhmaṇassa indriyaparipāko bhavissatī”ti.	2	
PA_cnd_19:2.4	Sakkanti sakko.	2	
PA_cnd_19:2.5	Bhagavā sakyakulā pabbajitotipi sakko.	2	
PA_cnd_19:2.6	Atha vā aḍḍho mahaddhano dhanavātipi sakko.	2	
PA_cnd_19:2.7	Tassimāni dhanāni, seyyathidaṁ—	2	
PA_cnd_19:2.8_0	saddhādhanaṁ sīladhanaṁ hiridhanaṁ ottappadhanaṁ sutadhanaṁ cāgadhanaṁ paññādhanaṁ	2	
PA_cnd_19:2.8_1	satipaṭṭhānadhanaṁ sammappadhānadhanaṁ iddhipādadhanaṁ indriyadhanaṁ baladhanaṁ bojjhaṅgadhanaṁ	2	
PA_cnd_19:2.8_2	maggadhanaṁ phaladhanaṁ nibbānadhanaṁ.	2	
PA_cnd_19:2.9	Imehi anekavidhehi dhanaratanehi aḍḍho mahaddhano dhanavātipi sakko.	2	
PA_cnd_19:2.10	Atha vā sakko pahu visavī alamatto sūro vīro vikkanto abhīrū acchambhī anutrāsī apalāyī pahīnabhayabheravo vigatalomahaṁsotipi sakko.	2	
PA_cnd_19:2.11	Dvāhaṁ sakkaṁ apucchissanti dvāhaṁ sakkaṁ apucchissaṁ ayācissaṁ ajjhesissaṁ pasādayissanti—	2	
PA_cnd_19:2.12	dvāhaṁ sakkaṁ apucchissaṁ.	2	
PA_cnd_19:3.1	Iccāyasmā mogharājāti.	3	
PA_cnd_19:3.2	Iccāti padasandhi …pe…	3	
PA_cnd_19:3.3	āyasmāti piyavacanaṁ …pe…	3	
PA_cnd_19:3.4	mogharājāti tassa brāhmaṇassa nāmaṁ …pe… abhilāpoti—	3	
PA_cnd_19:3.5	iccāyasmā mogharājā.	3	
PA_cnd_19:4.1	Na me byākāsi cakkhumāti.	4	
PA_cnd_19:4.2	Na me byākāsīti na me byākāsi na ācikkhi na desesi na paññapesi na paṭṭhapesi na vivari na vibhaji na uttānīakāsi na pakāsesi.	4	
PA_cnd_19:4.3	Cakkhumāti bhagavā pañcahi cakkhūhi cakkhumā—	4	
PA_cnd_19:4.4	maṁsacakkhunāpi cakkhumā, dibbacakkhunāpi cakkhumā, paññācakkhunāpi cakkhumā, buddhacakkhunāpi cakkhumā, samantacakkhunāpi cakkhumā.	4	
PA_cnd_19:5.1	Kathaṁ bhagavā maṁsacakkhunāpi cakkhumā?	5	
PA_cnd_19:5.2	Maṁsacakkhumhi bhagavato pañca vaṇṇā saṁvijjanti—	5	
PA_cnd_19:5.3	nīlo ca vaṇṇo, pītako ca vaṇṇo, lohitako ca vaṇṇo, kaṇho ca vaṇṇo, odāto ca vaṇṇo (…).	5	
PA_cnd_19:5.4	Yattha ca akkhilomāni patiṭṭhitāni taṁ nīlaṁ hoti sunīlaṁ pāsādikaṁ dassaneyyaṁ umāpupphasamānaṁ.	5	
PA_cnd_19:5.5	Tassa parato pītakaṁ hoti supītakaṁ suvaṇṇavaṇṇaṁ pāsādikaṁ dassaneyyaṁ kaṇikārapupphasamānaṁ.	5	
PA_cnd_19:5.6	Ubhato ca akkhikūṭāni bhagavato lohitakāni honti sulohitakāni pāsādikāni dassaneyyāni indagopakasamānāni.	5	
PA_cnd_19:5.7	Majjhe kaṇhaṁ hoti sukaṇhaṁ alūkhaṁ siniddhaṁ pāsādikaṁ dassaneyyaṁ addāriṭṭhakasamānaṁ.	5	
PA_cnd_19:5.8	Tassa parato odātaṁ hoti suodātaṁ setaṁ paṇḍaraṁ pāsādikaṁ dassaneyyaṁ osadhitārakasamānaṁ.	5	
PA_cnd_19:5.9	Tena bhagavā pākatikena maṁsacakkhunā attabhāvapariyāpannena purimasucaritakammābhinibbattena samantā yojanaṁ passati divā ceva rattiñca.	5	
PA_cnd_19:5.10	Yadā hi caturaṅgasamannāgato andhakāro hoti sūriyo ca atthaṅgato hoti;	5	
PA_cnd_19:5.11	kāḷapakkho ca uposatho hoti, tibbo ca vanasaṇḍo hoti, mahā ca kāḷamegho abbhuṭṭhito hoti.	5	
PA_cnd_19:5.12	Evarūpe caturaṅgasamannāgate andhakāre samantā yojanaṁ passati.	5	
PA_cnd_19:5.13	Natthi so kuṭṭo vā kavāṭaṁ vā pākāro vā pabbato vā gaccho vā latā vā āvaraṇaṁ rūpānaṁ dassanāya.	5	
PA_cnd_19:5.14	Ekañce tilaphalaṁ nimittaṁ katvā tilavāhe pakkhipeyya, taṁyeva tilaphalaṁ uddhareyya.	5	
PA_cnd_19:5.15	Evaṁ parisuddhaṁ bhagavato pākatikaṁ maṁsacakkhu.	5	
PA_cnd_19:5.16	Evaṁ bhagavā maṁsacakkhunāpi cakkhumā.	5	
PA_cnd_19:6.1	Kathaṁ bhagavā dibbena cakkhunāpi cakkhumā?	6	
PA_cnd_19:6.2	Bhagavā dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe;	6	
PA_cnd_19:6.3	sugate duggate yathākammūpage satte pajānāti—	6	
PA_cnd_19:6.4_0	“ime vata bhonto sattā kāyaduccaritena samannāgatā vacīduccaritena samannāgatā manoduccaritena	6	
PA_cnd_19:6.4_1	samannāgatā ariyānaṁ upavādakā micchādiṭṭhikā micchādiṭṭhikammasamādānā, te kāyassa	6	
PA_cnd_19:6.4_2	bhedā paraṁ maraṇā apāyaṁ duggatiṁ vinipātaṁ nirayaṁ upapannā;	6	
PA_cnd_19:6.5_0	ime vā pana bhonto sattā kāyasucaritena samannāgatā vacīsucaritena samannāgatā manosucaritena	6	
PA_cnd_19:6.5_1	samannāgatā ariyānaṁ anupavādakā sammādiṭṭhikā sammādiṭṭhikammasamādānā, te kāyassa	6	
PA_cnd_19:6.5_2	bhedā paraṁ maraṇā sugatiṁ saggaṁ lokaṁ upapannā”ti.	6	
PA_cnd_19:6.6	Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate, yathākammūpage satte pajānāti.	6	
PA_cnd_19:6.7_0	Ākaṅkhamāno ca bhagavā ekampi lokadhātuṁ passeyya, dvepi lokadhātuyo passeyya, tissopi	6	
PA_cnd_19:6.7_1	lokadhātuyo passeyya, catassopi lokadhātuyo passeyya, pañcapi lokadhātuyo passeyya,	6	
PA_cnd_19:6.7_2	dasapi lokadhātuyo passeyya, vīsampi lokadhātuyo passeyya, tiṁsampi lokadhātuyo passeyya,	6	
PA_cnd_19:6.7_3	cattālīsampi lokadhātuyo passeyya, paññāsampi lokadhātuyo passeyya, satampi lokadhātuyo	6	
PA_cnd_19:6.7_4	passeyya, sahassimpi cūḷanikaṁ lokadhātuṁ passeyya, dvisahassimpi majjhimikaṁ lokadhātuṁ	6	
PA_cnd_19:6.7_5	passeyya, tisahassimpi lokadhātuṁ passeyya, mahāsahassimpi lokadhātuṁ passeyya, yāvatakaṁ	6	
PA_cnd_19:6.7_6	vā pana ākaṅkheyya tāvatakaṁ passeyya.	6	
PA_cnd_19:6.8	Evaṁ parisuddhaṁ bhagavato dibbacakkhu.	6	
PA_cnd_19:6.9	Evaṁ bhagavā dibbena cakkhunāpi cakkhumā.	6	
PA_cnd_19:7.1	Kathaṁ bhagavā paññācakkhunāpi cakkhumā?	7	
PA_cnd_19:7.2_0	Bhagavā mahāpañño puthupañño javanapañño hāsapañño tikkhapañño nibbedhikapañño paññāpabhedakusalo	7	
PA_cnd_19:7.2_1	pabhinnañāṇo adhigatapaṭisambhido catuvesārajjappatto dasabaladhārī purisāsabho purisasīho	7	
PA_cnd_19:7.2_2	purisanāgo purisājañño purisadhorayho anantañāṇo anantatejo anantayaso aḍḍho mahaddhano	7	
PA_cnd_19:7.2_3	dhanavā netā vinetā anunetā paññāpetā nijjhāpetā pekkhetā pasādetā.	7	
PA_cnd_19:7.3_0	So hi bhagavā anuppannassa maggassa uppādetā asañjātassa maggassa sañjanetā anakkhātassa	7	
PA_cnd_19:7.3_1	maggassa akkhātā, maggaññū maggavidū maggakovido maggānugā ca pana etarahi sāvakā	7	
PA_cnd_19:7.3_2	viharanti pacchā samannāgatā.	7	
PA_cnd_19:8.1	So hi bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato.	8	
PA_cnd_19:8.2	Natthi tassa bhagavato aññātaṁ adiṭṭhaṁ aviditaṁ asacchikataṁ aphassitaṁ paññāya.	8	
PA_cnd_19:8.3	Atītaṁ anāgataṁ paccuppannaṁ upādāya sabbe dhammā sabbākārena buddhassa bhagavato ñāṇamukhe āpāthaṁ āgacchanti.	8	
PA_cnd_19:8.4_0	Yaṁ kiñci neyyaṁ nāma atthi jānitabbaṁ attattho vā parattho vā ubhayattho vā diṭṭhadhammiko	8	
PA_cnd_19:8.4_1	vā attho samparāyiko vā attho uttāno vā attho gambhīro vā attho gūḷho vā attho paṭicchanno	8	
PA_cnd_19:8.4_2	vā attho neyyo vā attho nīto vā attho anavajjo vā attho nikkileso vā attho vodāno	8	
PA_cnd_19:8.4_3	vā attho paramattho vā attho, sabbaṁ taṁ anto buddhañāṇe parivattati.	8	
PA_cnd_19:9.1	Sabbaṁ kāyakammaṁ buddhassa bhagavato ñāṇānuparivatti, sabbaṁ vacīkammaṁ ñāṇānuparivatti, sabbaṁ manokammaṁ ñāṇānuparivatti.	9	
PA_cnd_19:9.2	Atīte buddhassa bhagavato appaṭihataṁ ñāṇaṁ, anāgate appaṭihataṁ ñāṇaṁ, paccuppanne appaṭihataṁ ñāṇaṁ, yāvatakaṁ neyyaṁ tāvatakaṁ ñāṇaṁ, yāvatakaṁ ñāṇaṁ tāvatakaṁ neyyaṁ.	9	
PA_cnd_19:9.3	Neyyapariyantikaṁ ñāṇaṁ, ñāṇapariyantikaṁ neyyaṁ, neyyaṁ atikkamitvā ñāṇaṁ nappavattati, ñāṇaṁ atikkamitvā neyyapatho natthi.	9	
PA_cnd_19:9.4	Aññamaññapariyantaṭṭhāyino te dhammā.	9	
PA_cnd_19:9.5	Yathā dvinnaṁ samuggapaṭalānaṁ sammāphusitānaṁ heṭṭhimaṁ samuggapaṭalaṁ uparimaṁ nātivattati, uparimaṁ samuggapaṭalaṁ heṭṭhimaṁ nātivattati, aññamaññapariyantaṭṭhāyino;	9	
PA_cnd_19:9.6	evameva buddhassa bhagavato neyyañca ñāṇañca aññamaññapariyantaṭṭhāyino.	9	
PA_cnd_19:9.7	Yāvatakaṁ neyyaṁ tāvatakaṁ ñāṇaṁ, yāvatakaṁ ñāṇaṁ tāvatakaṁ neyyaṁ, neyyapariyantikaṁ ñāṇaṁ, ñāṇapariyantikaṁ neyyaṁ.	9	
PA_cnd_19:9.8	Neyyaṁ atikkamitvā ñāṇaṁ nappavattati, ñāṇaṁ atikkamitvā neyyapatho natthi.	9	
PA_cnd_19:9.9	Aññamaññapariyantaṭṭhāyino te dhammā.	9	
PA_cnd_19:10.1	Sabbadhammesu buddhassa bhagavato ñāṇaṁ pavattati.	10	
PA_cnd_19:10.2	Sabbe dhammā buddhassa bhagavato āvajjanapaṭibaddhā ākaṅkhapaṭibaddhā manasikārapaṭibaddhā cittuppādapaṭibaddhā.	10	
PA_cnd_19:10.3	Sabbasattesu buddhassa bhagavato ñāṇaṁ pavattati.	10	
PA_cnd_19:10.4_0	Sabbesañca sattānaṁ bhagavā āsayaṁ jānāti, anusayaṁ jānāti, caritaṁ jānāti, adhimuttiṁ	10	
PA_cnd_19:10.4_1	jānāti, apparajakkhe mahārajakkhe tikkhindriye mudindriye svākāre dvākāre suviññāpaye	10	
PA_cnd_19:10.4_2	duviññāpaye bhabbābhabbe satte jānāti.	10	
PA_cnd_19:10.5	Sadevako loko samārako sabrahmako sassamaṇabrāhmaṇī pajā sadevamanussā antobuddhañāṇe parivattati.	10	
PA_cnd_19:11.1_0	Yathā ye keci macchakacchapā antamaso timitimiṅgalaṁ upādāya antomahāsamudde parivattanti,	11	
PA_cnd_19:11.1_1	evameva sadevako loko samārako loko sabrahmako loko sassamaṇabrāhmaṇī pajā sadevamanussā	11	
PA_cnd_19:11.1_2	antobuddhañāṇe parivattati.	11	
PA_cnd_19:12.1	Yathā ye keci pakkhī antamaso garuḷaṁ venateyyaṁ upādāya ākāsassa padese parivattanti, evameva yepi te sāriputtasamā paññāya samannāgatā tepi buddhañāṇassa padese parivattanti;	12	
PA_cnd_19:12.2	buddhañāṇaṁ devamanussānaṁ paññaṁ pharitvā abhibhavitvā tiṭṭhati.	12	
PA_cnd_19:13.1_0	Yepi te khattiyapaṇḍitā brāhmaṇapaṇḍitā gahapatipaṇḍitā samaṇapaṇḍitā nipuṇā kataparappavādā	13	
PA_cnd_19:13.1_1	vālavedhirūpā vobhindantā maññe caranti paññāgatena diṭṭhigatāni, te pañhe abhisaṅkharitvā	13	
PA_cnd_19:13.1_2	abhisaṅkharitvā tathāgataṁ upasaṅkamitvā pucchanti gūḷhāni ca paṭicchannāni.	13	
PA_cnd_19:13.2	Kathitā visajjitā ca te pañhā bhagavatā honti niddiṭṭhakāraṇā.	13	
PA_cnd_19:13.3	Upakkhittakā ca te bhagavato sampajjanti.	13	
PA_cnd_19:13.4	Atha kho bhagavāva tattha atirocati—	13	
PA_cnd_19:13.5	yadidaṁ paññāyāti.	13	
PA_cnd_19:13.6	Evaṁ bhagavā paññācakkhunāpi cakkhumā.	13	
PA_cnd_19:14.1	Kathaṁ bhagavā buddhacakkhunāpi cakkhumā?	14	
PA_cnd_19:14.2_0	Bhagavā buddhacakkhunā lokaṁ volokento addasa satte apparajakkhe mahārajakkhe tikkhindriye	14	
PA_cnd_19:14.2_1	mudindriye svākāre dvākāre suviññāpaye duviññāpaye appekacce paralokavajjabhayadassāvino viharante.	14	
PA_cnd_19:14.3_0	Seyyathāpi nāma uppaliniyaṁ vā paduminiyaṁ vā puṇḍarīkiniyaṁ vā appekaccāni uppalāni	14	
PA_cnd_19:14.3_1	vā padumāni vā puṇḍarīkāni vā udake jātāni udake saṁvaḍḍhāni udakānuggatāni antonimuggaposīni,	14	
PA_cnd_19:14.3_2	appekaccāni uppalāni vā padumāni vā puṇḍarīkāni vā udake jātāni udake saṁvaḍḍhāni	14	
PA_cnd_19:14.3_3	samodakaṁ ṭhitāni, appekaccāni uppalāni vā padumāni vā puṇḍarīkāni vā udake jātāni	14	
PA_cnd_19:14.3_4	udake saṁvaḍḍhāni udakā accuggamma tiṭṭhanti anupalittāni udakena;	14	
PA_cnd_19:14.4_0	evamevaṁ bhagavā buddhacakkhunā lokaṁ volokento addasa satte apparajakkhe mahārajakkhe	14	
PA_cnd_19:14.4_1	tikkhindriye mudindriye svākāre dvākāre suviññāpaye duviññāpaye appekacce paralokavajjabhayadassāvino viharante.	14	
PA_cnd_19:14.5	Jānāti bhagavā—	14	
PA_cnd_19:14.6	“ayaṁ puggalo rāgacarito, ayaṁ dosacarito, ayaṁ mohacarito, ayaṁ vitakkacarito, ayaṁ saddhācarito, ayaṁ ñāṇacarito”ti.	14	
PA_cnd_19:14.7	Rāgacaritassa bhagavā puggalassa asubhakathaṁ katheti;	14	
PA_cnd_19:14.8	dosacaritassa bhagavā puggalassa mettābhāvanaṁ ācikkhati;	14	
PA_cnd_19:14.9	mohacaritassa bhagavā puggalassa uddese paripucchāya kālena dhammassavane kālena dhammasākacchāya garusaṁvāse niveseti;	14	
PA_cnd_19:14.10	vitakkacaritassa bhagavā puggalassa ānāpānassatiṁ ācikkhati;	14	
PA_cnd_19:14.11	saddhācaritassa bhagavā puggalassa pasādanīyaṁ nimittaṁ ācikkhati buddhasubodhiṁ dhammasudhammataṁ saṅghasuppaṭipattiṁ sīlāni ca;	14	
PA_cnd_19:14.12	attano ñāṇacaritassa bhagavā puggalassa vipassanānimittaṁ ācikkhati aniccākāraṁ dukkhākāraṁ anattākāraṁ.	14	
PA_cnd_19:15.1	“Sele yathā pabbatamuddhaniṭṭhito,	15	
PA_cnd_19:15.2	Yathāpi passe janataṁ samantato;	15	
PA_cnd_19:15.3	Tathūpamaṁ dhammamayaṁ sumedha,	15	
PA_cnd_19:15.4	Pāsādamāruyha samantacakkhu;	15	
PA_cnd_19:15.5	Sokāvatiṇṇaṁ janatamapetasoko,	15	
PA_cnd_19:15.6	Avekkhassu jātijarābhibhūtan”ti.	15	
PA_cnd_19:16.1	Evaṁ bhagavā buddhacakkhunāpi cakkhumā.	16	
PA_cnd_19:17.1	Kathaṁ bhagavā samantacakkhunāpi cakkhumā?	17	
PA_cnd_19:17.2	Samantacakkhu vuccati sabbaññutañāṇaṁ.	17	
PA_cnd_19:17.3	Bhagavā sabbaññutañāṇena upeto samupeto upāgato samupāgato upapanno samupapanno samannāgato.	17	
PA_cnd_19:18.1	“Na tassa addiṭṭhamidhatthi kiñci,	18	
PA_cnd_19:18.2	Atho aviññātamajānitabbaṁ;	18	
PA_cnd_19:18.3	Sabbaṁ abhiññāsi yadatthi neyyaṁ,	18	
PA_cnd_19:18.4	Tathāgato tena samantacakkhū”ti.	18	
PA_cnd_19:19.1	Evaṁ bhagavā samantacakkhunāpi cakkhumāti—	19	
PA_cnd_19:19.2	na me byākāsi cakkhumā.	19	
PA_cnd_19:20.1	Yāvatatiyañca devīsi, byākarotīti me sutanti yāvatatiyaṁ buddho sahadhammikaṁ pañhaṁ puṭṭho byākaroti no saṁsāretīti—	20	
PA_cnd_19:20.2	evaṁ mayā uggahitaṁ, evaṁ mayā upadhāritaṁ, evaṁ mayā upalakkhitaṁ.	20	
PA_cnd_19:20.3	Devīsīti bhagavā ceva isi cāti—	20	
PA_cnd_19:20.4	devīsi.	20	
PA_cnd_19:20.5	Yathā rājā pabbajitā vuccanti rājisayo, brāhmaṇā pabbajitā vuccanti brāhmaṇisayo, evameva bhagavā ceva isi cāti—	20	
PA_cnd_19:20.6	devīsi.	20	
PA_cnd_19:21.1	Atha vā bhagavā pabbajitotipi isi.	21	
PA_cnd_19:21.2	Mahantaṁ sīlakkhandhaṁ esī gavesī pariyesītipi isi.	21	
PA_cnd_19:21.3	Mahantaṁ samādhikkhandhaṁ …pe…	21	
PA_cnd_19:21.4	mahantaṁ paññākkhandhaṁ …	21	
PA_cnd_19:21.5	mahantaṁ vimuttikkhandhaṁ …	21	
PA_cnd_19:21.6	mahantaṁ vimuttiñāṇadassanakkhandhaṁ esī gavesī pariyesītipi isi.	21	
PA_cnd_19:21.7	Mahato tamokāyassa padālanaṁ esī gavesī pariyesītipi isi.	21	
PA_cnd_19:21.8	Mahato vipallāsassa pabhedanaṁ esī gavesī pariyesītipi isi.	21	
PA_cnd_19:21.9	Mahato taṇhāsallassa abbahanaṁ …	21	
PA_cnd_19:21.10	mahato diṭṭhisaṅghāṭassa viniveṭhanaṁ …	21	
PA_cnd_19:21.11	mahato mānadhajassa papātanaṁ …	21	
PA_cnd_19:21.12	mahato abhisaṅkhārassa vūpasamaṁ …	21	
PA_cnd_19:21.13	mahato oghassa nittharaṇaṁ …	21	
PA_cnd_19:21.14	mahato bhārassa nikkhepanaṁ …	21	
PA_cnd_19:21.15	mahato saṁsāravaṭṭassa upacchedaṁ …	21	
PA_cnd_19:21.16	mahato santāpassa nibbāpanaṁ …	21	
PA_cnd_19:21.17	mahato pariḷāhassa paṭippassaddhiṁ …	21	
PA_cnd_19:21.18	mahato dhammadhajassa ussāpanaṁ esī gavesī pariyesītipi isi.	21	
PA_cnd_19:21.19	Mahante satipaṭṭhāne …	21	
PA_cnd_19:21.20	mahante sammappadhāne …	21	
PA_cnd_19:21.21	mahantāni indriyāni …	21	
PA_cnd_19:21.22	mahantāni balāni …	21	
PA_cnd_19:21.23	mahante bojjhaṅge …	21	
PA_cnd_19:21.24	mahantaṁ ariyaṁ aṭṭhaṅgikaṁ maggaṁ …	21	
PA_cnd_19:21.25	mahantaṁ paramatthaṁ amataṁ nibbānaṁ esī gavesī pariyesītipi isi.	21	
PA_cnd_19:21.26	Mahesakkhehi vā sattehi esito gavesito pariyesito—	21	
PA_cnd_19:21.27	“kahaṁ buddho, kahaṁ bhagavā, kahaṁ devadevo, kahaṁ narāsabho”tipi isīti—	21	
PA_cnd_19:21.28	yāvatatiyañca devīsi byākarotīti me sutaṁ.	21	
PA_cnd_19:21.29	Tenāha so brāhmaṇo—	21	
PA_cnd_19:22.1	“Dvāhaṁ sakkaṁ apucchissaṁ,	22	
PA_cnd_19:22.2	(iccāyasmā mogharājā)	22	
PA_cnd_19:22.3	Na me byākāsi cakkhumā;	22	
PA_cnd_19:22.4	Yāvatatiyañca devīsi,	22	
PA_cnd_19:22.5	Byākarotīti me sutan”ti.	22	
PA_cnd_19:23.1	Ayaṁ loko paro loko,	23	
PA_cnd_19:23.2	brahmaloko sadevako;	23	
PA_cnd_19:23.3	Diṭṭhiṁ te nābhijānāti,	23	
PA_cnd_19:23.4	gotamassa yasassino.	23	
PA_cnd_19:24.1	Ayaṁ loko paro lokoti.	24	
PA_cnd_19:24.2	Ayaṁ lokoti manussaloko.	24	
PA_cnd_19:24.3	Paro lokoti manussalokaṁ ṭhapetvā sabbo paro lokoti—	24	
PA_cnd_19:24.4	ayaṁ loko paro loko.	24	
PA_cnd_19:25.1	Brahmaloko sadevakoti sadevako loko samārako sabrahmako sassamaṇabrāhmaṇī pajā sadevamanussāti—	25	
PA_cnd_19:25.2	brahmaloko sadevako.	25	
PA_cnd_19:26.1	Diṭṭhiṁ te nābhijānātīti tuyhaṁ diṭṭhiṁ khantiṁ ruciṁ laddhiṁ ajjhāsayaṁ adhippāyaṁ loko na jānāti—	26	
PA_cnd_19:26.2	“ayaṁ evaṁdiṭṭhiko evaṅkhantiko evaṁruciko evaṁladdhiko evaṁajjhāsayo evaṁadhippāyo”ti na jānāti na passati na dakkhati nādhigacchati na vindati na paṭilabhatīti—	26	
PA_cnd_19:26.3	diṭṭhiṁ te nābhijānāti.	26	
PA_cnd_19:27.1	Gotamassa yasassinoti bhagavā yasappattoti yasassī.	27	
PA_cnd_19:27.2	Atha vā bhagavā sakkato garukato mānito pūjito apacito lābhī cīvarapiṇḍapātasenāsanagilānapaccayabhesajjaparikkhārānantipi yasassīti—	27	
PA_cnd_19:27.3	gotamassa yasassino.	27	
PA_cnd_19:27.4	Tenāha so brāhmaṇo—	27	
PA_cnd_19:28.1	“Ayaṁ loko paro loko,	28	
PA_cnd_19:28.2	brahmaloko sadevako;	28	
PA_cnd_19:28.3	Diṭṭhiṁ te nābhijānāti,	28	
PA_cnd_19:28.4	gotamassa yasassino”ti.	28	
PA_cnd_19:29.1	Evaṁ abhikkantadassāviṁ,	29	
PA_cnd_19:29.2	atthi pañhena āgamaṁ;	29	
PA_cnd_19:29.3	Kathaṁ lokaṁ avekkhantaṁ,	29	
PA_cnd_19:29.4	maccurājā na passati.	29	
PA_cnd_19:30.1	Evaṁ abhikkantadassāvinti evaṁ abhikkantadassāviṁ aggadassāviṁ seṭṭhadassāviṁ viseṭṭhadassāviṁ pāmokkhadassāviṁ uttamadassāviṁ paramadassāvinti—	30	
PA_cnd_19:30.2	evaṁ abhikkantadassāviṁ.	30	
PA_cnd_19:31.1	Atthi pañhena āgamanti pañhena atthiko āgatomhi …pe…	31	
PA_cnd_19:31.2	vahassetaṁ bhāranti, evampi atthi pañhena āgamaṁ.	31	
PA_cnd_19:32.1	Kathaṁ lokaṁ avekkhantanti kathaṁ lokaṁ avekkhantaṁ paccavekkhantaṁ tulayantaṁ tīrayantaṁ vibhāvayantaṁ vibhūtaṁ karontanti—	32	
PA_cnd_19:32.2	kathaṁ lokaṁ avekkhantaṁ.	32	
PA_cnd_19:33.1	Maccurājā na passatīti maccurājā na passati na dakkhati nādhigacchati na vindati na paṭilabhatīti—	33	
PA_cnd_19:33.2	maccurājā na passati.	33	
PA_cnd_19:33.3	Tenāha so brāhmaṇo—	33	
PA_cnd_19:34.1	“Evaṁ abhikkantadassāviṁ,	34	
PA_cnd_19:34.2	atthi pañhena āgamaṁ;	34	
PA_cnd_19:34.3	Kathaṁ lokaṁ avekkhantaṁ,	34	
PA_cnd_19:34.4	maccurājā na passatī”ti.	34	
PA_cnd_19:35.1	Suññato lokaṁ avekkhassu,	35	
PA_cnd_19:35.2	mogharāja sadā sato;	35	
PA_cnd_19:35.3	Attānudiṭṭhiṁ ūhacca,	35	
PA_cnd_19:35.4	evaṁ maccutaro siyā;	35	
PA_cnd_19:35.5	Evaṁ lokaṁ avekkhantaṁ,	35	
PA_cnd_19:35.6	maccurājā na passati.	35	
PA_cnd_19:36.1	Suññato lokaṁ avekkhassūti.	36	
PA_cnd_19:36.2	Lokoti nirayaloko tiracchānaloko pettivisayaloko manussaloko devaloko khandhaloko dhātuloko āyatanaloko ayaṁ loko paro loko brahmaloko sadevako.	36	
PA_cnd_19:36.3	Aññataro bhikkhu bhagavantaṁ etadavoca—	36	
PA_cnd_19:36.4	“loko lokoti, bhante, vuccati.	36	
PA_cnd_19:36.5	Kittāvatā nu kho, bhante, lokoti vuccatī”ti?	36	
PA_cnd_19:36.6	“Lujjatīti kho, bhikkhu, tasmā lokoti vuccati.	36	
PA_cnd_19:36.7	Kiñca lujjati?	36	
PA_cnd_19:36.8_0	Cakkhu kho bhikkhu lujjati, rūpā lujjanti, cakkhuviññāṇaṁ lujjati, cakkhusamphasso	36	
PA_cnd_19:36.8_1	lujjati, yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā	36	
PA_cnd_19:36.8_2	adukkhamasukhaṁ vā tampi lujjati;	36	
PA_cnd_19:36.9	sotaṁ lujjati,	36	
PA_cnd_19:36.10	gandhā lujjanti …pe…	36	
PA_cnd_19:36.11	kāyo lujjati, phoṭṭhabbā lujjanti;	36	
PA_cnd_19:36.12	mano lujjati, dhammā lujjanti, manoviññāṇaṁ lujjati, manosamphasso lujjati; yampidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi lujjati.	36	
PA_cnd_19:36.13	Lujjatīti kho, bhikkhu, tasmā lokoti vuccati”.	36	
PA_cnd_19:37.1	Suññato lokaṁ avekkhassūti dvīhi kāraṇehi suññato lokaṁ avekkhati—	37	
PA_cnd_19:37.2	avasiyapavattasallakkhaṇavasena vā tucchasaṅkhārasamanupassanāvasena vā.	37	
PA_cnd_19:37.3	Kathaṁ avasiyapavattasallakkhaṇavasena suññato lokaṁ avekkhati?	37	
PA_cnd_19:37.4	Rūpe vaso na labbhati, vedanāya vaso na labbhati, saññāya vaso na labbhati, saṅkhāresu vaso na labbhati, viññāṇe vaso na labbhati.	37	
PA_cnd_19:37.5	Vuttañhetaṁ bhagavatā—	37	
PA_cnd_19:37.6	“rūpaṁ, bhikkhave, anattā.	37	
PA_cnd_19:37.7	Rūpañca hidaṁ, bhikkhave, attā abhavissa, nayidaṁ rūpaṁ ābādhāya saṁvatteyya, labbhetha ca rūpe—	37	
PA_cnd_19:37.8	‘evaṁ me rūpaṁ hotu, evaṁ me rūpaṁ mā ahosī’ti.	37	
PA_cnd_19:37.9	Yasmā ca kho, bhikkhave, rūpaṁ anattā, tasmā rūpaṁ ābādhāya saṁvattati na ca labbhati rūpe—	37	
PA_cnd_19:37.10	‘evaṁ me rūpaṁ hotu, evaṁ me rūpaṁ mā ahosī’ti.	37	
PA_cnd_19:38.1	Vedanā anattā.	38	
PA_cnd_19:38.2	Vedanā ca hidaṁ, bhikkhave, attā abhavissa, nayidaṁ vedanā ābādhāya saṁvatteyya, labbhetha ca vedanāya—	38	
PA_cnd_19:38.3	‘evaṁ me vedanā hotu, evaṁ me vedanā mā ahosī’ti.	38	
PA_cnd_19:38.4	Yasmā ca kho, bhikkhave, vedanā anattā, tasmā vedanā ābādhāya saṁvattati, na ca labbhati vedanāya—	38	
PA_cnd_19:38.5	‘evaṁ me vedanā hotu, evaṁ me vedanā mā ahosī’ti.	38	
PA_cnd_19:39.1	Saññā anattā.	39	
PA_cnd_19:39.2	Saññā ca hidaṁ, bhikkhave, attā abhavissa, nayidaṁ saññā ābādhāya saṁvatteyya, labbhetha ca saññāya—	39	
PA_cnd_19:39.3	‘evaṁ me saññā hotu, evaṁ me saññā mā ahosī’ti.	39	
PA_cnd_19:39.4	Yasmā ca kho, bhikkhave, saññā anattā, tasmā saññā ābādhāya saṁvattati, na ca labbhati saññāya—	39	
PA_cnd_19:39.5	‘evaṁ me saññā hotu, evaṁ me saññā mā ahosī’ti.	39	
PA_cnd_19:40.1	Saṅkhārā anattā.	40	
PA_cnd_19:40.2	Saṅkhārā ca hidaṁ, bhikkhave, attā abhavissaṁsu, nayidaṁ saṅkhārā ābādhāya saṁvatteyyuṁ, labbhetha ca saṅkhāresu—	40	
PA_cnd_19:40.3	‘evaṁ me saṅkhārā hontu, evaṁ me saṅkhārā mā ahesun’ti.	40	
PA_cnd_19:40.4	Yasmā ca kho, bhikkhave, saṅkhārā anattā, tasmā saṅkhārā ābādhāya saṁvattanti, na ca labbhati saṅkhāresu—	40	
PA_cnd_19:40.5	‘evaṁ me saṅkhārā hontu, evaṁ me saṅkhārā mā ahesun’ti.	40	
PA_cnd_19:41.1	Viññāṇaṁ anattā.	41	
PA_cnd_19:41.2	Viññāṇañca hidaṁ, bhikkhave, attā abhavissa, nayidaṁ viññāṇaṁ ābādhāya saṁvatteyya, labbhetha ca viññāṇe—	41	
PA_cnd_19:41.3	‘evaṁ me viññāṇaṁ hotu, evaṁ me viññāṇaṁ mā ahosī’ti.	41	
PA_cnd_19:41.4	Yasmā ca kho, bhikkhave, viññāṇaṁ anattā, tasmā viññāṇaṁ ābādhāya saṁvattati, na ca labbhati viññāṇe—	41	
PA_cnd_19:41.5	‘evaṁ me viññāṇaṁ hotu, evaṁ me viññāṇaṁ mā ahosī’”ti.	41	
PA_cnd_19:42.1	Vuttañhetaṁ bhagavatā—	42	
PA_cnd_19:42.2	“nāyaṁ, bhikkhave, kāyo tumhākaṁ, napi aññesaṁ.	42	
PA_cnd_19:42.3	Purāṇamidaṁ, bhikkhave, kammaṁ abhisaṅkhataṁ abhisañcetayitaṁ vedaniyaṁ daṭṭhabbaṁ.	42	
PA_cnd_19:42.4	Tatra kho, bhikkhave, sutavā ariyasāvako paṭiccasamuppādaṁyeva sādhukaṁ yoniso manasi karoti—	42	
PA_cnd_19:42.5	‘iti imasmiṁ sati idaṁ hoti, imassuppādā idaṁ uppajjati;	42	
PA_cnd_19:42.6	imasmiṁ asati idaṁ na hoti, imassa nirodhā idaṁ nirujjhati, yadidaṁ—	42	
PA_cnd_19:42.7_0	avijjāpaccayā saṅkhārā, saṅkhārapaccayā viññāṇaṁ, viññāṇapaccayā nāmarūpaṁ, nāmarūpapaccayā	42	
PA_cnd_19:42.7_1	saḷāyatanaṁ, saḷāyatanapaccayā phasso, phassapaccayā vedanā, vedanāpaccayā taṇhā,	42	
PA_cnd_19:42.7_2	taṇhāpaccayā upādānaṁ, upādānapaccayā bhavo, bhavapaccayā jāti, jātipaccayā jarāmaraṇaṁ	42	
PA_cnd_19:42.7_3	sokaparidevadukkhadomanassupāyāsā sambhavanti—	42	
PA_cnd_19:42.8	evametassa kevalassa dukkhakkhandhassa samudayo hoti’.	42	
PA_cnd_19:43.1	Avijjāya tveva asesavirāganirodhā saṅkhāranirodho, saṅkhāranirodhā viññāṇanirodho …pe…	43	
PA_cnd_19:43.2	jātinirodhā jarāmaraṇaṁ sokaparidevadukkhadomanassupāyāsā nirujjhanti, evametassa kevalassa dukkhakkhandhassa nirodho hotī”ti.	43	
PA_cnd_19:43.3	Evaṁ avasiyapavattasallakkhaṇavasena suññato lokaṁ avekkhati.	43	
PA_cnd_19:44.1	Kathaṁ tucchasaṅkhārasamanupassanāvasena suññato lokaṁ avekkhati?	44	
PA_cnd_19:44.2	Rūpe sāro na labbhati, vedanāya sāro na labbhati, saññāya sāro na labbhati, saṅkhāresu sāro na labbhati, viññāṇe sāro na labbhati;	44	
PA_cnd_19:44.3	rūpaṁ assāraṁ nissāraṁ sārāpagataṁ niccasārasārena vā sukhasārasārena vā attasārasārena vā niccena vā dhuvena vā sassatena vā avipariṇāmadhammena vā.	44	
PA_cnd_19:44.4	Vedanā assārā nissārā sārāpagatā …pe…	44	
PA_cnd_19:44.5	saññā assārā nissārā sārāpagatā …	44	
PA_cnd_19:44.6	saṅkhārā assārā nissārā sārāpagatā …	44	
PA_cnd_19:44.7	viññāṇaṁ assāraṁ nissāraṁ sārāpagataṁ niccasārasārena vā sukhasārasārena vā attasārasārena vā niccena vā dhuvena vā sassatena vā avipariṇāmadhammena vā.	44	
PA_cnd_19:45.1	Yathā naḷo assāro nissāro sārāpagato, yathā ca eraṇḍo …pe…	45	
PA_cnd_19:45.2_0	yathā ca udumbaro assāro nissāro sārāpagato, yathā ca setakaccho assāro nissāro sārāpagato,	45	
PA_cnd_19:45.2_1	yathā ca pālibhaddako assāro nissāro sārāpagato, yathā ca pheṇapiṇḍo assāro nissāro	45	
PA_cnd_19:45.2_2	sārāpagato, yathā ca udakapubbuḷaṁ assāraṁ nissāraṁ sārāpagataṁ, yathā ca marīci	45	
PA_cnd_19:45.2_3	assārā nissārā sārāpagatā, yathā kadalikkhandho assāro nissāro sārāpagato, yathā	45	
PA_cnd_19:45.2_4	māyā assārā nissārā sārāpagatā—	45	
PA_cnd_19:45.3	evameva rūpaṁ assāraṁ nissāraṁ sārāpagataṁ niccasārasārena vā sukhasārasārena vā attasārasārena vā niccena vā dhuvena vā sassatena vā avipariṇāmadhammena vā.	45	
PA_cnd_19:45.4	Vedanā assārā nissārā sārāpagatā …pe…	45	
PA_cnd_19:45.5	saññā assārā nissārā sārāpagatā …	45	
PA_cnd_19:45.6	saṅkhārā assārā nissārā sārāpagatā …	45	
PA_cnd_19:45.7	viññāṇaṁ assāraṁ nissāraṁ sārāpagataṁ niccasārasārena vā sukhasārasārena vā attasārasārena vā niccena vā dhuvena vā sassatena vā avipariṇāmadhammena vā.	45	
PA_cnd_19:45.8	Evaṁ tucchasaṅkhārasamanupassanāvasena suññato lokaṁ avekkhati.	45	
PA_cnd_19:45.9	Imehi dvīhi kāraṇehi suññato lokaṁ avekkhati.	45	
PA_cnd_19:46.1	Api ca chahākārehi suññato lokaṁ avekkhati.	46	
PA_cnd_19:46.2	Cakkhu suññaṁ attena vā attaniyena vā niccena vā dhuvena vā sassatena vā avipariṇāmadhammena vā,	46	
PA_cnd_19:46.3	sotaṁ suññaṁ …pe…	46	
PA_cnd_19:46.4	ghānaṁ suññaṁ …	46	
PA_cnd_19:46.5	jivhā suññā …	46	
PA_cnd_19:46.6	kāyo suñño …	46	
PA_cnd_19:46.7	mano suñño attena vā attaniyena vā niccena vā dhuvena vā sassatena vā avipariṇāmadhammena vā.	46	
PA_cnd_19:46.8	Rūpā suññā …pe…	46	
PA_cnd_19:46.9	saddā suññā …	46	
PA_cnd_19:46.10	gandhā suññā …	46	
PA_cnd_19:46.11	rasā suññā …	46	
PA_cnd_19:46.12	phoṭṭhabbā suññā …	46	
PA_cnd_19:46.13	dhammā suññā attena vā attaniyena vā niccena vā dhuvena vā sassatena vā avipariṇāmadhammena vā.	46	
PA_cnd_19:46.14	Cakkhuviññāṇaṁ suññaṁ …pe…	46	
PA_cnd_19:46.15	manoviññāṇaṁ suññaṁ …	46	
PA_cnd_19:46.16	cakkhusamphasso suñño …	46	
PA_cnd_19:46.17	manosamphasso suñño …	46	
PA_cnd_19:46.18	cakkhusamphassajā vedanā suññā …	46	
PA_cnd_19:46.19	manosamphassajā vedanā suññā …	46	
PA_cnd_19:46.20	rūpasaññā suññā …	46	
PA_cnd_19:46.21	dhammasaññā suññā …	46	
PA_cnd_19:46.22	rūpasañcetanā suññā …	46	
PA_cnd_19:46.23	dhammasañcetanā suññā …	46	
PA_cnd_19:46.24	rūpataṇhā suññā …	46	
PA_cnd_19:46.25	rūpavitakko suñño …	46	
PA_cnd_19:46.26	rūpavicāro suñño …	46	
PA_cnd_19:46.27	dhammavicāro suñño attena vā attaniyena vā niccena vā dhuvena vā sassatena vā avipariṇāmadhammena vā.	46	
PA_cnd_19:46.28	Evaṁ chahākārehi suññato lokaṁ avekkhati.	46	
PA_cnd_19:47.1	Api ca dasahākārehi suññato lokaṁ avekkhati.	47	
PA_cnd_19:47.2	Rūpaṁ rittato tucchato suññato anattato asārakato vadhakato vibhavato aghamūlato sāsavato saṅkhatato;	47	
PA_cnd_19:47.3	vedanaṁ …pe…	47	
PA_cnd_19:47.4	saññaṁ …	47	
PA_cnd_19:47.5	saṅkhāre …	47	
PA_cnd_19:47.6	viññāṇaṁ …	47	
PA_cnd_19:47.7	cutiṁ …	47	
PA_cnd_19:47.8	upapattiṁ …	47	
PA_cnd_19:47.9	paṭisandhiṁ …	47	
PA_cnd_19:47.10	bhavaṁ …	47	
PA_cnd_19:47.11	saṁsāravaṭṭaṁ rittato tucchato suññato anattato asārakato vadhakato vibhavato aghamūlato sāsavato saṅkhatato.	47	
PA_cnd_19:47.12	Evaṁ dasahākārehi suññato lokaṁ avekkhati.	47	
PA_cnd_19:48.1	Api ca dvādasahākārehi suññato lokaṁ avekkhati.	48	
PA_cnd_19:48.2	Rūpaṁ na satto na jīvo na naro na māṇavo na itthī na puriso na attā na attaniyaṁ nāhaṁ na mama na koci na kassaci;	48	
PA_cnd_19:48.3	vedanā …pe…	48	
PA_cnd_19:48.4	saññā …	48	
PA_cnd_19:48.5	saṅkhārā …	48	
PA_cnd_19:48.6	viññāṇaṁ na satto na jīvo na naro na māṇavo na itthī na puriso na attā na attaniyaṁ nāhaṁ na mama na koci na kassaci.	48	
PA_cnd_19:48.7	Evaṁ dvādasahākārehi suññato lokaṁ avekkhati.	48	
PA_cnd_19:49.1	Vuttañhetaṁ bhagavatā—	49	
PA_cnd_19:49.2	“yaṁ, bhikkhave, na tumhākaṁ taṁ pajahatha.	49	
PA_cnd_19:49.3	Taṁ vo pahīnaṁ dīgharattaṁ hitāya sukhāya bhavissati.	49	
PA_cnd_19:49.4	Kiñca, bhikkhave, na tumhākaṁ?	49	
PA_cnd_19:49.5	Rūpaṁ, bhikkhave, na tumhākaṁ, taṁ pajahatha.	49	
PA_cnd_19:49.6	Taṁ vo pahīnaṁ dīgharattaṁ hitāya sukhāya bhavissati.	49	
PA_cnd_19:49.7	Vedanā, bhikkhave, na tumhākaṁ, taṁ pajahatha.	49	
PA_cnd_19:49.8	Sā vo pahīnā dīgharattaṁ hitāya sukhāya bhavissati.	49	
PA_cnd_19:49.9	Saññā, bhikkhave, na tumhākaṁ, taṁ pajahatha.	49	
PA_cnd_19:49.10	Sā vo pahīnā dīgharattaṁ hitāya sukhāya bhavissati.	49	
PA_cnd_19:49.11	Saṅkhārā, bhikkhave, na tumhākaṁ, te pajahatha.	49	
PA_cnd_19:49.12	Te vo pahīnā dīgharattaṁ hitāya sukhāya bhavissanti.	49	
PA_cnd_19:49.13	Viññāṇaṁ, bhikkhave, na tumhākaṁ, taṁ pajahatha.	49	
PA_cnd_19:49.14	Taṁ vo pahīnaṁ dīgharattaṁ hitāya sukhāya bhavissati.	49	
PA_cnd_19:49.15	Seyyathāpi, bhikkhave, yaṁ imasmiṁ jetavane tiṇakaṭṭhasākhāpalāsaṁ taṁ jano hareyya vā ḍaheyya vā yathāpaccayaṁ vā kareyya.	49	
PA_cnd_19:49.16	Api nu tumhākaṁ evamassa—	49	
PA_cnd_19:49.17	‘amhe jano harati vā ḍahati vā yathāpaccayaṁ vā karotī’”ti?	49	
PA_cnd_19:49.18	“No hetaṁ, bhante”.	49	
PA_cnd_19:49.19	“Taṁ kissa hetu”?	49	
PA_cnd_19:49.20	“Na hi no etaṁ, bhante, attā vā attaniyaṁ” vāti.	49	
PA_cnd_19:49.21	“Evameva kho, bhikkhave, yaṁ na tumhākaṁ taṁ pajahatha;	49	
PA_cnd_19:49.22	taṁ vo pahīnaṁ dīgharattaṁ hitāya sukhāya bhavissati.	49	
PA_cnd_19:49.23	Kiñca, bhikkhave, na tumhākaṁ?	49	
PA_cnd_19:49.24	Rūpaṁ, bhikkhave, na tumhākaṁ, taṁ pajahatha.	49	
PA_cnd_19:49.25	Taṁ vo pahīnaṁ dīgharattaṁ hitāya sukhāya bhavissati.	49	
PA_cnd_19:49.26	Vedanā …pe…	49	
PA_cnd_19:49.27	saññā …	49	
PA_cnd_19:49.28	saṅkhārā …	49	
PA_cnd_19:49.29	viññāṇaṁ, bhikkhave, na tumhākaṁ, taṁ pajahatha.	49	
PA_cnd_19:49.30	Taṁ vo pahīnaṁ dīgharattaṁ hitāya sukhāya bhavissatī”ti.	49	
PA_cnd_19:49.31	Evampi suññato lokaṁ avekkhati.	49	
PA_cnd_19:50.1	Āyasmā ānando bhagavantaṁ etadavoca—	50	
PA_cnd_19:50.2	“‘suñño loko, suñño loko’ti, bhante, vuccati.	50	
PA_cnd_19:50.3	Kittāvatā nu kho, bhante, suñño lokoti vuccatī”ti?	50	
PA_cnd_19:50.4	“Yasmā ca kho, ānanda, suññaṁ attena vā attaniyena vā, tasmā suñño lokoti vuccati.	50	
PA_cnd_19:50.5	Kiñcānanda, suññaṁ attena vā attaniyena vā?	50	
PA_cnd_19:50.6	Cakkhu kho, ānanda, suññaṁ attena vā attaniyena vā.	50	
PA_cnd_19:50.7	Rūpā suññā …pe…	50	
PA_cnd_19:50.8	cakkhuviññāṇaṁ suññaṁ …	50	
PA_cnd_19:50.9	cakkhusamphasso suñño …	50	
PA_cnd_19:50.10	yampidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi suññaṁ attena vā attaniyena vā.	50	
PA_cnd_19:50.11	Sotaṁ suññaṁ …	50	
PA_cnd_19:50.12	saddā suññā …	50	
PA_cnd_19:50.13	ghānaṁ suññaṁ …	50	
PA_cnd_19:50.14	gandhā suññā …	50	
PA_cnd_19:50.15	jivhā suññā …	50	
PA_cnd_19:50.16	rasā suññā …	50	
PA_cnd_19:50.17	kāyo suñño …	50	
PA_cnd_19:50.18	phoṭṭhabbā suññā …	50	
PA_cnd_19:50.19	mano suñño …	50	
PA_cnd_19:50.20	dhammā suññā …	50	
PA_cnd_19:50.21	manoviññāṇaṁ suññaṁ …	50	
PA_cnd_19:50.22	manosamphasso suñño …	50	
PA_cnd_19:50.23	yampidaṁ suññaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi suññaṁ attena vā attaniyena vā.	50	
PA_cnd_19:50.24	Yasmā ca kho, ānanda, suññaṁ attena vā attaniyena vā, tasmā suñño lokoti vuccatī”ti.	50	
PA_cnd_19:50.25	Evampi suññato lokaṁ avekkhati.	50	
PA_cnd_19:51.1	“Suddhaṁ dhammasamuppādaṁ,	51	
PA_cnd_19:51.2	Suddhasaṅkhārasantatiṁ;	51	
PA_cnd_19:51.3	Passantassa yathābhūtaṁ,	51	
PA_cnd_19:51.4	Na bhayaṁ hoti gāmaṇi.	51	
PA_cnd_19:52.1	Tiṇakaṭṭhasamaṁ lokaṁ,	52	
PA_cnd_19:52.2	yadā paññāya passati;	52	
PA_cnd_19:52.3	Nāññaṁ patthayate kiñci,	52	
PA_cnd_19:52.4	aññatrappaṭisandhiyā”ti.	52	
PA_cnd_19:53.1	Evampi suññato lokaṁ avekkhati.	53	
PA_cnd_19:54.1	Vuttañhetaṁ bhagavatā—	54	
PA_cnd_19:54.2	“evameva kho, bhikkhave, bhikkhu rūpaṁ samannesati yāvatā rūpassa gati,	54	
PA_cnd_19:54.3	vedanaṁ samannesati yāvatā vedanāya gati,	54	
PA_cnd_19:54.4	saññaṁ samannesati yāvatā saññāya gati,	54	
PA_cnd_19:54.5	saṅkhāre samannesati yāvatā saṅkhārānaṁ gati,	54	
PA_cnd_19:54.6	viññāṇaṁ samannesati yāvatā viññāṇassa gati.	54	
PA_cnd_19:54.7	Tassa rūpaṁ samannesato yāvatā rūpassa gati,	54	
PA_cnd_19:54.8	vedanaṁ …pe…	54	
PA_cnd_19:54.9	saññaṁ …	54	
PA_cnd_19:54.10	saṅkhāre …	54	
PA_cnd_19:54.11	viññāṇaṁ samannesato yāvatā viññāṇassa gati, yampissa taṁ hoti ahanti vā mamanti vā asmīti vā, tampi tassa na hotī”ti.	54	
PA_cnd_19:54.12	Evampi suññato lokaṁ avekkhati.	54	
PA_cnd_19:55.1	Suññato lokaṁ avekkhassūti suññato lokaṁ avekkhassu paccavekkhassu dakkhassu tulehi tīrehi vibhāvehi vibhūtaṁ karohīti—	55	
PA_cnd_19:55.2	suññato lokaṁ avekkhassu.	55	
PA_cnd_19:56.1	Mogharāja sadā satoti.	56	
PA_cnd_19:56.2	Mogharājāti bhagavā taṁ brāhmaṇaṁ nāmena ālapati.	56	
PA_cnd_19:56.3	Sadāti sabbakālaṁ …pe…	56	
PA_cnd_19:56.4	pacchime vayokhandhe.	56	
PA_cnd_19:56.5	Satoti catūhi kāraṇehi sato—	56	
PA_cnd_19:56.6	kāye kāyānupassanāsatipaṭṭhānaṁ bhāvento sato …pe…	56	
PA_cnd_19:56.7	so vuccati satoti—	56	
PA_cnd_19:56.8	mogharāja sadā sato.	56	
PA_cnd_19:57.1	Attānudiṭṭhiṁ ūhaccāti attānudiṭṭhi vuccati vīsativatthukā sakkāyadiṭṭhi.	57	
PA_cnd_19:57.2_0	Idha assutavā puthujjano ariyānaṁ adassāvī ariyadhammassa akovido ariyadhamme avinīto	57	
PA_cnd_19:57.2_1	sappurisānaṁ adassāvī sappurisadhammassa akovido sappurisadhamme avinīto rūpaṁ attato	57	
PA_cnd_19:57.2_2	samanupassati rūpavantaṁ vā attānaṁ attani vā rūpaṁ rūpasmiṁ vā attānaṁ,	57	
PA_cnd_19:57.3	vedanaṁ …pe…	57	
PA_cnd_19:57.4	saññaṁ …	57	
PA_cnd_19:57.5	saṅkhāre …	57	
PA_cnd_19:57.6	viññāṇaṁ attato samanupassati viññāṇavantaṁ vā attānaṁ attani vā viññāṇaṁ viññāṇasmiṁ vā attānaṁ.	57	
PA_cnd_19:57.7_0	Yā evarūpā diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ	57	
PA_cnd_19:57.7_1	diṭṭhisaṁyojanaṁ gāho paṭiggāho abhiniveso parāmāso kummaggo micchāpatho micchattaṁ	57	
PA_cnd_19:57.7_2	titthāyatanaṁ vipariyesaggāho viparītaggāho vipallāsaggāho micchāgāho ayāthāvakasmiṁ	57	
PA_cnd_19:57.7_3	yāthāvakanti gāho yāvatā dvāsaṭṭhi diṭṭhigatāni, ayaṁ attānudiṭṭhi.	57	
PA_cnd_19:57.8	Attānudiṭṭhiṁ ūhaccāti attānudiṭṭhiṁ ūhacca samūhacca uddharitvā samuddharitvā uppāṭayitvā samuppāṭayitvā pajahitvā vinodetvā byantīkaritvā anabhāvaṁ gametvāti—	57	
PA_cnd_19:57.9	attānudiṭṭhiṁ ūhacca.	57	
PA_cnd_19:58.1	Evaṁ maccutaro siyāti evaṁ maccupi tareyyāsi, jarāpi tareyyāsi, maraṇampi tareyyāsi uttareyyāsi patareyyāsi samatikkameyyāsi vītivatteyyāsīti—	58	
PA_cnd_19:58.2	evaṁ maccutaro siyā.	58	
PA_cnd_19:59.1	Evaṁ lokaṁ avekkhantanti evaṁ lokaṁ avekkhantaṁ paccavekkhantaṁ tulayantaṁ tīrayantaṁ vibhāvayantaṁ vibhūtaṁ karontanti—	59	
PA_cnd_19:59.2	evaṁ lokaṁ avekkhantaṁ.	59	
PA_cnd_19:60.1	Maccurājā na passatīti maccupi maccurājā, māropi maccurājā, maraṇampi maccurājā.	60	
PA_cnd_19:60.2	Na passatīti maccurājā na passati na dakkhati nādhigacchati na vindati na paṭilabhati.	60	
PA_cnd_19:60.3	Vuttañhetaṁ bhagavatā—	60	
PA_cnd_19:60.4	“seyyathāpi, bhikkhave, āraññiko migo araññe pavane caramāno vissattho gacchati vissattho tiṭṭhati vissattho nisīdati vissattho seyyaṁ kappeti.	60	
PA_cnd_19:60.5	Taṁ kissa hetu?	60	
PA_cnd_19:60.6	Anāpāthagato, bhikkhave, luddassa.	60	
PA_cnd_19:60.7	Evameva kho, bhikkhave, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.	60	
PA_cnd_19:60.8	Ayaṁ vuccati, bhikkhave, ‘bhikkhu andhamakāsi māraṁ, apadaṁ vadhitvā māracakkhuṁ adassanaṁ gato pāpimato’.	60	
PA_cnd_19:61.1	Puna caparaṁ, bhikkhave, bhikkhu vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ …pe…	61	
PA_cnd_19:61.2	tatiyaṁ jhānaṁ …	61	
PA_cnd_19:61.3	catutthaṁ jhānaṁ upasampajja viharati.	61	
PA_cnd_19:61.4	Ayaṁ vuccati, bhikkhave, ‘bhikkhu andhamakāsi māraṁ, apadaṁ vadhitvā māracakkhuṁ adassanaṁ gato pāpimato’.	61	
PA_cnd_19:62.1	Puna caparaṁ, bhikkhave, bhikkhu sabbaso rūpasaññānaṁ samatikkamā, paṭighasaññānaṁ atthaṅgamā, nānattasaññānaṁ amanasikārā, ananto ākāsoti ākāsānañcāyatanaṁ upasampajja viharati.	62	
PA_cnd_19:62.2	Ayaṁ vuccati, bhikkhave, ‘bhikkhu andhamakāsi māraṁ, apadaṁ vadhitvā māracakkhuṁ adassanaṁ gato pāpimato’.	62	
PA_cnd_19:63.1	Puna caparaṁ, bhikkhave, bhikkhu sabbaso ākāsānañcāyatanaṁ samatikkamma anantaṁ viññāṇanti viññāṇañcāyatanaṁ upasampajja viharati …pe….	63	
PA_cnd_19:64.1	Puna caparaṁ, bhikkhave, sabbaso viññāṇañcāyatanaṁ samatikkamma natthi kiñcīti ākiñcaññāyatanaṁ upasampajja viharati …pe….	64	
PA_cnd_19:65.1	Puna caparaṁ, bhikkhave, sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati …pe….	65	
PA_cnd_19:66.1	Puna caparaṁ, bhikkhave, sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati;	66	
PA_cnd_19:66.2	paññāya cassa disvā āsavā parikkhīṇā honti.	66	
PA_cnd_19:66.3	Ayaṁ vuccati, bhikkhave, ‘bhikkhu andhamakāsi māraṁ, apadaṁ vadhitvā māracakkhuṁ adassanaṁ gato pāpimato, tiṇṇo loke visattikan’ti.	66	
PA_cnd_19:66.4	So vissattho gacchati vissattho tiṭṭhati vissattho nisīdati vissattho seyyaṁ kappeti.	66	
PA_cnd_19:66.5	Taṁ kissa hetu?	66	
PA_cnd_19:66.6	Anāpāthagato bhikkhu pāpimato”ti—	66	
PA_cnd_19:66.7	maccurājā na passati.	66	
PA_cnd_19:66.8	Tenāha bhagavā—	66	
PA_cnd_19:67.1	“Suññato lokaṁ avekkhassu,	67	
PA_cnd_19:67.2	mogharāja sadā sato;	67	
PA_cnd_19:67.3	Attānudiṭṭhiṁ ūhacca,	67	
PA_cnd_19:67.4	evaṁ maccutaro siyā;	67	
PA_cnd_19:67.5	Evaṁ lokaṁ avekkhantaṁ,	67	
PA_cnd_19:67.6	maccurājā na passatī”ti.	67	
PA_cnd_19:68.1	Saha gāthāpariyosānā …pe…	68	
PA_cnd_19:68.2	satthā me, bhante bhagavā, sāvakohamasmīti.	68	
PA_cnd_19:68.3	Mogharājamāṇavapucchāniddeso pannarasamo.	68	
