segmentnr	original	folio	analyzed
PA_vb_2:0.1	Vibhaṅga	0	
PA_vb_2:0.2	Āyatanavibhaṅga	0	
PA_vb_2:1.0	1. Suttantabhājanīya	1	
PA_vb_2:1.1	Dvādasāyatanāni—	1	
PA_vb_2:1.2	cakkhāyatanaṁ, rūpāyatanaṁ, sotāyatanaṁ, saddāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ.	1	
PA_vb_2:2.1	Cakkhuṁ aniccaṁ dukkhaṁ anattā vipariṇāmadhammaṁ.	2	
PA_vb_2:2.2	Rūpā aniccā dukkhā anattā vipariṇāmadhammā.	2	
PA_vb_2:2.3	Sotaṁ aniccaṁ dukkhaṁ anattā vipariṇāmadhammaṁ.	2	
PA_vb_2:2.4	Saddā aniccā dukkhā anattā vipariṇāmadhammā.	2	
PA_vb_2:2.5	Ghānaṁ aniccaṁ dukkhaṁ anattā vipariṇāmadhammaṁ.	2	
PA_vb_2:2.6	Gandhā aniccā dukkhā anattā vipariṇāmadhammā.	2	
PA_vb_2:2.7	Jivhā aniccā dukkhā anattā vipariṇāmadhammā.	2	
PA_vb_2:2.8	Rasā aniccā dukkhā anattā vipariṇāmadhammā.	2	
PA_vb_2:2.9	Kāyo anicco dukkho anattā vipariṇāmadhammo.	2	
PA_vb_2:2.10	Phoṭṭhabbā aniccā dukkhā anattā vipariṇāmadhammā.	2	
PA_vb_2:2.11	Mano anicco dukkho anattā vipariṇāmadhammo.	2	
PA_vb_2:2.12	Dhammā aniccā dukkhā anattā vipariṇāmadhammā.	2	
PA_vb_2:3.1	Suttantabhājanīyaṁ.	3	
PA_vb_2:4.0	2. Abhidhammabhājanīya	4	
PA_vb_2:4.1	Dvādasāyatanāni—	4	
PA_vb_2:4.2	cakkhāyatanaṁ, sotāyatanaṁ, ghānāyatanaṁ, jivhāyatanaṁ, kāyāyatanaṁ, manāyatanaṁ, rūpāyatanaṁ, saddāyatanaṁ, gandhāyatanaṁ, rasāyatanaṁ, phoṭṭhabbāyatanaṁ, dhammāyatanaṁ.	4	
PA_vb_2:5.1	Tattha katamaṁ cakkhāyatanaṁ?	5	
PA_vb_2:5.2_0	Yaṁ cakkhu catunnaṁ mahābhūtānaṁ upādāya pasādo attabhāvapariyāpanno anidassano sappaṭigho,	5	
PA_vb_2:5.2_1	yena cakkhunā anidassanena sappaṭighena rūpaṁ sanidassanaṁ sappaṭighaṁ passi vā passati	5	
PA_vb_2:5.2_2	vā passissati vā passe vā, cakkhumpetaṁ cakkhāyatanampetaṁ cakkhudhātupesā cakkhundriyampetaṁ	5	
PA_vb_2:5.2_3	lokopeso dvārāpesā samuddopeso paṇḍarampetaṁ khettampetaṁ vatthumpetaṁ nettampetaṁ	5	
PA_vb_2:5.2_4	nayanampetaṁ orimaṁ tīrampetaṁ suñño gāmopeso.	5	
PA_vb_2:5.3	Idaṁ vuccati “cakkhāyatanaṁ”.	5	
PA_vb_2:6.1	Tattha katamaṁ sotāyatanaṁ?	6	
PA_vb_2:6.2_0	Yaṁ sotaṁ catunnaṁ mahābhūtānaṁ upādāya pasādo attabhāvapariyāpanno anidassano sappaṭigho,	6	
PA_vb_2:6.2_1	yena sotena anidassanena sappaṭighena saddaṁ anidassanaṁ sappaṭighaṁ suṇi vā suṇāti	6	
PA_vb_2:6.2_2	vā suṇissati vā suṇe vā, sotampetaṁ sotāyatanampetaṁ sotadhātupesā sotindriyampetaṁ	6	
PA_vb_2:6.2_3	lokopeso dvārāpesā samuddopeso paṇḍarampetaṁ khettampetaṁ vatthumpetaṁ orimaṁ tīrampetaṁ suñño gāmopeso.	6	
PA_vb_2:6.3	Idaṁ vuccati “sotāyatanaṁ”.	6	
PA_vb_2:7.1	Tattha katamaṁ ghānāyatanaṁ?	7	
PA_vb_2:7.2_0	Yaṁ ghānaṁ catunnaṁ mahābhūtānaṁ upādāya pasādo attabhāvapariyāpanno anidassano sappaṭigho,	7	
PA_vb_2:7.2_1	yena ghānena anidassanena sappaṭighena gandhaṁ anidassanaṁ sappaṭighaṁ ghāyi vā ghāyati	7	
PA_vb_2:7.2_2	vā ghāyissati vā ghāye vā, ghānampetaṁ ghānāyatanampetaṁ ghānadhātupesā ghānindriyampetaṁ	7	
PA_vb_2:7.2_3	lokopeso dvārāpesā samuddopeso paṇḍarampetaṁ khettampetaṁ vatthumpetaṁ orimaṁ tīrampetaṁ suñño gāmopeso.	7	
PA_vb_2:7.3	Idaṁ vuccati “ghānāyatanaṁ”.	7	
PA_vb_2:8.1	Tattha katamaṁ jivhāyatanaṁ?	8	
PA_vb_2:8.2_0	Yā jivhā catunnaṁ mahābhūtānaṁ upādāya pasādo attabhāvapariyāpanno anidassano sappaṭigho,	8	
PA_vb_2:8.2_1	yāya jivhāya anidassanāya sappaṭighāya rasaṁ anidassanaṁ sappaṭighaṁ sāyi vā sāyati	8	
PA_vb_2:8.2_2	vā sāyissati vā sāye vā, jivhāpesā jivhāyatanampetaṁ jivhādhātupesā jivhindriyampetaṁ	8	
PA_vb_2:8.2_3	lokopeso dvārāpesā samuddopeso paṇḍarampetaṁ khettampetaṁ vatthumpetaṁ orimaṁ tīrampetaṁ suñño gāmopeso.	8	
PA_vb_2:8.3	Idaṁ vuccati “jivhāyatanaṁ”.	8	
PA_vb_2:9.1	Tattha katamaṁ kāyāyatanaṁ?	9	
PA_vb_2:9.2_0	Yo kāyo catunnaṁ mahābhūtānaṁ upādāya pasādo attabhāvapariyāpanno anidassano sappaṭigho,	9	
PA_vb_2:9.2_1	yena kāyena anidassanena sappaṭighena phoṭṭhabbaṁ anidassanaṁ sappaṭighaṁ phusi vā	9	
PA_vb_2:9.2_2	phusati vā phusissati vā phuse vā, kāyopeso kāyāyatanampetaṁ kāyadhātupesā kāyindriyampetaṁ	9	
PA_vb_2:9.2_3	lokopeso dvārāpesā samuddopeso paṇḍarampetaṁ khettampetaṁ vatthumpetaṁ orimaṁ tīrampetaṁ suñño gāmopeso.	9	
PA_vb_2:9.3	Idaṁ vuccati “kāyāyatanaṁ”.	9	
PA_vb_2:10.1	Tattha katamaṁ manāyatanaṁ?	10	
PA_vb_2:10.2	Ekavidhena manāyatanaṁ—	10	
PA_vb_2:10.3	phassasampayuttaṁ.	10	
PA_vb_2:11.1	Duvidhena manāyatanaṁ—	11	
PA_vb_2:11.2	atthi sahetukaṁ, atthi ahetukaṁ.	11	
PA_vb_2:12.1	Tividhena manāyatanaṁ—	12	
PA_vb_2:12.2	atthi kusalaṁ, atthi akusalaṁ, atthi abyākataṁ.	12	
PA_vb_2:13.1	Catubbidhena manāyatanaṁ—	13	
PA_vb_2:13.2	atthi kāmāvacaraṁ, atthi rūpāvacaraṁ, atthi arūpāvacaraṁ, atthi apariyāpannaṁ.	13	
PA_vb_2:14.1	Pañcavidhena manāyatanaṁ—	14	
PA_vb_2:14.2	atthi sukhindriyasampayuttaṁ, atthi dukkhindriyasampayuttaṁ, atthi somanassindriyasampayuttaṁ, atthi domanassindriyasampayuttaṁ, atthi upekkhindriyasampayuttaṁ.	14	
PA_vb_2:15.1	Chabbidhena manāyatanaṁ—	15	
PA_vb_2:15.2	cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ, manoviññāṇaṁ.	15	
PA_vb_2:15.3	Evaṁ chabbidhena manāyatanaṁ.	15	
PA_vb_2:16.1	Sattavidhena manāyatanaṁ—	16	
PA_vb_2:16.2	cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ, manodhātu, manoviññāṇadhātu.	16	
PA_vb_2:16.3	Evaṁ sattavidhena manāyatanaṁ.	16	
PA_vb_2:17.1	Aṭṭhavidhena manāyatanaṁ—	17	
PA_vb_2:17.2	cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ atthi sukhasahagataṁ, atthi dukkhasahagataṁ, manodhātu, manoviññāṇadhātu.	17	
PA_vb_2:17.3	Evaṁ aṭṭhavidhena manāyatanaṁ.	17	
PA_vb_2:18.1	Navavidhena manāyatanaṁ—	18	
PA_vb_2:18.2	cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ, manodhātu, manoviññāṇadhātu atthi kusalaṁ, atthi akusalaṁ, atthi abyākataṁ.	18	
PA_vb_2:18.3	Evaṁ navavidhena manāyatanaṁ.	18	
PA_vb_2:19.1	Dasavidhena manāyatanaṁ—	19	
PA_vb_2:19.2_0	cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ atthi sukhasahagataṁ,	19	
PA_vb_2:19.2_1	atthi dukkhasahagataṁ, manodhātu, manoviññāṇadhātu atthi kusalaṁ, atthi akusalaṁ, atthi abyākataṁ.	19	
PA_vb_2:19.3	Evaṁ dasavidhena manāyatanaṁ.	19	
PA_vb_2:20.1	Ekavidhena manāyatanaṁ—	20	
PA_vb_2:20.2	phassasampayuttaṁ.	20	
PA_vb_2:21.1	Duvidhena manāyatanaṁ—	21	
PA_vb_2:21.2	atthi sahetukaṁ, atthi ahetukaṁ.	21	
PA_vb_2:22.1	Tividhena manāyatanaṁ—	22	
PA_vb_2:22.2	atthi sukhāya vedanāya sampayuttaṁ, atthi dukkhāya vedanāya sampayuttaṁ, atthi adukkhamasukhāya vedanāya sampayuttaṁ …pe….	22	
PA_vb_2:22.3	Evaṁ bahuvidhena manāyatanaṁ.	22	
PA_vb_2:22.4	Idaṁ vuccati “manāyatanaṁ”.	22	
PA_vb_2:23.1	Tattha katamaṁ rūpāyatanaṁ?	23	
PA_vb_2:23.2_0	Yaṁ rūpaṁ catunnaṁ mahābhūtānaṁ upādāya vaṇṇanibhā sanidassanaṁ sappaṭighaṁ nīlaṁ	23	
PA_vb_2:23.2_1	pītakaṁ lohitakaṁ odātaṁ kāḷakaṁ mañjiṭṭhakaṁ hari harivaṇṇaṁ ambaṅkuravaṇṇaṁ dīghaṁ	23	
PA_vb_2:23.2_2	rassaṁ aṇuṁ thūlaṁ vaṭṭaṁ parimaṇḍalaṁ caturassaṁ chaḷaṁsaṁ aṭṭhaṁsaṁ soḷasaṁsaṁ	23	
PA_vb_2:23.2_3	ninnaṁ thalaṁ chāyā ātapo āloko andhakāro abbhā mahikā dhūmo rajo candamaṇḍalassa	23	
PA_vb_2:23.2_4	vaṇṇanibhā sūriyamaṇḍalassa vaṇṇanibhā tārakarūpānaṁ vaṇṇanibhā ādāsamaṇḍalassa vaṇṇanibhā	23	
PA_vb_2:23.2_5	maṇisaṅkhamuttaveḷuriyassa vaṇṇanibhā jātarūparajatassa vaṇṇanibhā, yaṁ vā panaññampi	23	
PA_vb_2:23.2_6	atthi rūpaṁ catunnaṁ mahābhūtānaṁ upādāya vaṇṇanibhā sanidassanaṁ sappaṭighaṁ, yaṁ	23	
PA_vb_2:23.2_7	rūpaṁ sanidassanaṁ sappaṭighaṁ cakkhunā anidassanena sappaṭighena passi vā passati	23	
PA_vb_2:23.2_8	vā passissati vā passe vā, rūpampetaṁ rūpāyatanampetaṁ rūpadhātupesā.	23	
PA_vb_2:23.3	Idaṁ vuccati “rūpāyatanaṁ”.	23	
PA_vb_2:24.1	Tattha katamaṁ saddāyatanaṁ?	24	
PA_vb_2:24.2_0	Yo saddo catunnaṁ mahābhūtānaṁ upādāya anidassano sappaṭigho bherisaddo mudiṅgasaddo	24	
PA_vb_2:24.2_1	saṅkhasaddo paṇavasaddo gītasaddo vāditasaddo sammasaddo pāṇisaddo sattānaṁ nigghosasaddo	24	
PA_vb_2:24.2_2	dhātūnaṁ sannighātasaddo vātasaddo udakasaddo manussasaddo amanussasaddo, yo vā panaññopi	24	
PA_vb_2:24.2_3	atthi saddo catunnaṁ mahābhūtānaṁ upādāya anidassano sappaṭigho, yaṁ saddaṁ anidassanaṁ	24	
PA_vb_2:24.2_4	sappaṭighaṁ sotena anidassanena sappaṭighena suṇi vā suṇāti vā suṇissati vā suṇe	24	
PA_vb_2:24.2_5	vā, saddopeso saddāyatanampetaṁ saddadhātupesā.	24	
PA_vb_2:24.3	Idaṁ vuccati “saddāyatanaṁ”.	24	
PA_vb_2:25.1	Tattha katamaṁ gandhāyatanaṁ?	25	
PA_vb_2:25.2_0	Yo gandho catunnaṁ mahābhūtānaṁ upādāya anidassano sappaṭigho mūlagandho sāragandho	25	
PA_vb_2:25.2_1	tacagandho pattagandho pupphagandho phalagandho āmagandho vissagandho sugandho duggandho,	25	
PA_vb_2:25.2_2	yo vā panaññopi atthi gandho catunnaṁ mahābhūtānaṁ upādāya anidassano sappaṭigho,	25	
PA_vb_2:25.2_3	yaṁ gandhaṁ anidassanaṁ sappaṭighaṁ ghānena anidassanena sappaṭighena ghāyi vā ghāyati	25	
PA_vb_2:25.2_4	vā ghāyissati vā ghāye vā, gandhopeso gandhāyatanampetaṁ gandhadhātupesā.	25	
PA_vb_2:25.3	Idaṁ vuccati “gandhāyatanaṁ”.	25	
PA_vb_2:26.1	Tattha katamaṁ rasāyatanaṁ?	26	
PA_vb_2:26.2_0	Yo raso catunnaṁ mahābhūtānaṁ upādāya anidassano sappaṭigho mūlaraso khandharaso	26	
PA_vb_2:26.2_1	tacaraso pattaraso puppharaso phalaraso ambilaṁ madhuraṁ tittakaṁ kaṭukaṁ loṇikaṁ	26	
PA_vb_2:26.2_2	khārikaṁ lambikaṁ kasāvo sādu asādu, yo vā panaññopi atthi raso catunnaṁ mahābhūtānaṁ	26	
PA_vb_2:26.2_3	upādāya anidassano sappaṭigho, yaṁ rasaṁ anidassanaṁ sappaṭighaṁ jivhāya anidassanāya	26	
PA_vb_2:26.2_4	sappaṭighāya sāyi vā sāyati vā sāyissati vā sāye vā, rasopeso rasāyatanampetaṁ rasadhātupesā.	26	
PA_vb_2:26.3	Idaṁ vuccati “rasāyatanaṁ”.	26	
PA_vb_2:27.1	Tattha katamaṁ phoṭṭhabbāyatanaṁ?	27	
PA_vb_2:27.2_0	Pathavīdhātu tejodhātu vāyodhātu kakkhaḷaṁ mudukaṁ saṇhaṁ pharusaṁ sukhasamphassaṁ	27	
PA_vb_2:27.2_1	dukkhasamphassaṁ garukaṁ lahukaṁ, yaṁ phoṭṭhabbaṁ anidassanaṁ sappaṭighaṁ kāyena	27	
PA_vb_2:27.2_2	anidassanena sappaṭighena phusi vā phusati vā phusissati vā phuse vā, phoṭṭhabbopeso	27	
PA_vb_2:27.2_3	phoṭṭhabbāyatanampetaṁ phoṭṭhabbadhātupesā.	27	
PA_vb_2:27.3	Idaṁ vuccati “phoṭṭhabbāyatanaṁ”.	27	
PA_vb_2:28.1	Tattha katamaṁ dhammāyatanaṁ?	28	
PA_vb_2:28.2	Vedanākkhandho, saññākkhandho, saṅkhārakkhandho, yañca rūpaṁ anidassanaappaṭighaṁ dhammāyatanapariyāpannaṁ, asaṅkhatā ca dhātu.	28	
PA_vb_2:29.1	Tattha katamo vedanākkhandho?	29	
PA_vb_2:29.2	Ekavidhena vedanākkhandho—	29	
PA_vb_2:29.3	phassasampayutto.	29	
PA_vb_2:29.4	Duvidhena vedanākkhandho—	29	
PA_vb_2:29.5	atthi sahetuko, atthi ahetuko.	29	
PA_vb_2:29.6	Tividhena vedanākkhandho—	29	
PA_vb_2:29.7	atthi kusalo, atthi akusalo, atthi abyākato …pe…	29	
PA_vb_2:29.8	evaṁ dasavidhena vedanākkhandho …pe…	29	
PA_vb_2:29.9	evaṁ bahuvidhena vedanākkhandho.	29	
PA_vb_2:29.10	Ayaṁ vuccati “vedanākkhandho”.	29	
PA_vb_2:30.1	Tattha katamo saññākkhandho?	30	
PA_vb_2:30.2	Ekavidhena saññākkhandho—	30	
PA_vb_2:30.3	phassasampayutto.	30	
PA_vb_2:30.4	Duvidhena saññākkhandho—	30	
PA_vb_2:30.5	atthi sahetuko, atthi ahetuko.	30	
PA_vb_2:30.6	Tividhena saññākkhandho—	30	
PA_vb_2:30.7	atthi kusalo, atthi akusalo, atthi abyākato …pe…	30	
PA_vb_2:30.8	evaṁ dasavidhena saññākkhandho …pe…	30	
PA_vb_2:30.9	evaṁ bahuvidhena saññākkhandho.	30	
PA_vb_2:30.10	Ayaṁ vuccati “saññākkhandho”.	30	
PA_vb_2:31.1	Tattha katamo saṅkhārakkhandho?	31	
PA_vb_2:31.2	Ekavidhena saṅkhārakkhandho—	31	
PA_vb_2:31.3	cittasampayutto.	31	
PA_vb_2:31.4	Duvidhena saṅkhārakkhandho—	31	
PA_vb_2:31.5	atthi hetu, atthi na hetu.	31	
PA_vb_2:31.6	Tividhena saṅkhārakkhandho—	31	
PA_vb_2:31.7	atthi kusalo, atthi akusalo, atthi abyākato …pe…	31	
PA_vb_2:31.8	evaṁ dasavidhena saṅkhārakkhandho …pe…	31	
PA_vb_2:31.9	evaṁ bahuvidhena saṅkhārakkhandho.	31	
PA_vb_2:31.10	Ayaṁ vuccati “saṅkhārakkhandho”.	31	
PA_vb_2:32.1	Tattha katamaṁ rūpaṁ anidassanaappaṭighaṁ dhammāyatanapariyāpannaṁ?	32	
PA_vb_2:32.2	Itthindriyaṁ purisindriyaṁ …pe… kabaḷīkāro āhāro.	32	
PA_vb_2:32.3	Idaṁ vuccati rūpaṁ “anidassanaappaṭighaṁ dhammāyatanapariyāpannaṁ”.	32	
PA_vb_2:33.1	Tattha katamā asaṅkhatā dhātu?	33	
PA_vb_2:33.2	Rāgakkhayo, dosakkhayo, mohakkhayo—	33	
PA_vb_2:33.3	ayaṁ vuccati “asaṅkhatā dhātu”.	33	
PA_vb_2:34.1	Idaṁ vuccati dhammāyatanaṁ.	34	
PA_vb_2:34.2	Abhidhammabhājanīyaṁ.	34	
PA_vb_2:35.0	3. Pañhāpucchaka	35	
PA_vb_2:35.1	Dvādasāyatanāni—	35	
PA_vb_2:35.2	cakkhāyatanaṁ, rūpāyatanaṁ, sotāyatanaṁ, saddāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ.	35	
PA_vb_2:36.1	Dvādasannaṁ āyatanānaṁ kati kusalā, kati akusalā, kati abyākatā …pe… kati saraṇā, kati araṇā?	36	
PA_vb_2:37.0	3.1. Tika	37	
PA_vb_2:37.1	Dasāyatanā abyākatā.	37	
PA_vb_2:37.2	Dvāyatanā siyā kusalā, siyā akusalā, siyā abyākatā.	37	
PA_vb_2:38.1	Dasāyatanā na vattabbā—	38	
PA_vb_2:38.2	“sukhāya vedanāya sampayuttā”tipi, “dukkhāya vedanāya sampayuttā”tipi, “adukkhamasukhāya vedanāya sampayuttā”tipi.	38	
PA_vb_2:38.3	Manāyatanaṁ siyā sukhāya vedanāya sampayuttaṁ, siyā dukkhāya vedanāya sampayuttaṁ, siyā adukkhamasukhāya vedanāya sampayuttaṁ.	38	
PA_vb_2:38.4_0	Dhammāyatanaṁ siyā sukhāya vedanāya sampayuttaṁ, siyā dukkhāya vedanāya sampayuttaṁ,	38	
PA_vb_2:38.4_1	siyā adukkhamasukhāya vedanāya sampayuttaṁ, siyā na vattabbaṁ—“sukhāya vedanāya sampayuttan”tipi,	38	
PA_vb_2:38.4_2	“dukkhāya vedanāya sampayuttan”tipi, “adukkhamasukhāya vedanāya sampayuttan”tipi.	38	
PA_vb_2:39.1	Dasāyatanā nevavipākanavipākadhammadhammā.	39	
PA_vb_2:39.2	Dvāyatanā siyā vipākā, siyā vipākadhammadhammā, siyā nevavipākanavipākadhammadhammā.	39	
PA_vb_2:40.1	Pañcāyatanā upādinnupādāniyā.	40	
PA_vb_2:40.2	Saddāyatanaṁ anupādinnupādāniyaṁ.	40	
PA_vb_2:40.3	Cattāro āyatanā siyā upādinnupādāniyā, siyā anupādinnupādāniyā, siyā anupādāniyā.	40	
PA_vb_2:40.4	Dvāyatanā siyā upādinnupādāniyā, siyā anupādinnupādāniyā, siyā anupādinnaanupādāniyā.	40	
PA_vb_2:41.1	Dasāyatanā asaṅkiliṭṭhasaṅkilesikā.	41	
PA_vb_2:41.2	Dvāyatanā siyā saṅkiliṭṭhasaṅkilesikā, siyā asaṅkiliṭṭhasaṅkilesikā, siyā asaṅkiliṭṭhaasaṅkilesikā.	41	
PA_vb_2:42.1	Dasāyatanā avitakkaavicārā.	42	
PA_vb_2:42.2	Manāyatanaṁ siyā savitakkasavicāraṁ, siyā avitakkavicāramattaṁ, siyā avitakkaavicāraṁ.	42	
PA_vb_2:42.3_0	Dhammāyatanaṁ siyā savitakkasavicāraṁ, siyā avitakkavicāramattaṁ, siyā avitakkaavicāraṁ,	42	
PA_vb_2:42.3_1	siyā na vattabbaṁ—“savitakkasavicāran”tipi, “avitakkavicāramattan”tipi, “avitakkaavicāran”tipi.	42	
PA_vb_2:43.1	Dasāyatanā na vattabbā—	43	
PA_vb_2:43.2	“pītisahagatā”tipi, “sukhasahagatā”tipi, “upekkhāsahagatā”tipi.	43	
PA_vb_2:43.3	Dvāyatanā siyā pītisahagatā, siyā sukhasahagatā, siyā upekkhāsahagatā, siyā na vattabbā—“pītisahagatā”tipi, “sukhasahagatā”tipi, “upekkhāsahagatā”tipi.	43	
PA_vb_2:44.1	Dasāyatanā neva dassanena na bhāvanāya pahātabbā.	44	
PA_vb_2:44.2	Dvāyatanā siyā dassanena pahātabbā, siyā bhāvanāya pahātabbā, siyā neva dassanena na bhāvanāya pahātabbā.	44	
PA_vb_2:45.1	Dasāyatanā neva dassanena na bhāvanāya pahātabbahetukā.	45	
PA_vb_2:45.2	Dvāyatanā siyā dassanena na pahātabbahetukā, siyā bhāvanāya pahātabbahetukā, siyā neva dassanena na bhāvanāya pahātabbahetukā.	45	
PA_vb_2:46.1	Dasāyatanā nevācayagāmināpacayagāmino.	46	
PA_vb_2:46.2	Dvāyatanā siyā ācayagāmino, siyā apacayagāmino, siyā nevācayagāmināpacayagāmino.	46	
PA_vb_2:47.1	Dasāyatanā nevasekkhanāsekkhā.	47	
PA_vb_2:47.2	Dvāyatanā siyā sekkhā, siyā asekkhā, siyā nevasekkhanāsekkhā.	47	
PA_vb_2:48.1	Dasāyatanā parittā.	48	
PA_vb_2:48.2	Dvāyatanā siyā parittā, siyā mahaggatā, siyā appamāṇā.	48	
PA_vb_2:49.1	Dasāyatanā anārammaṇā.	49	
PA_vb_2:49.2	Dvāyatanā siyā parittārammaṇā, siyā mahaggatārammaṇā, siyā appamāṇārammaṇā, siyā na vattabbā—“parittārammaṇā”tipi, “mahaggatārammaṇā”tipi, “appamāṇārammaṇā”tipi.	49	
PA_vb_2:50.1	Dasāyatanā majjhimā.	50	
PA_vb_2:50.2	Dvāyatanā siyā hīnā, siyā majjhimā, siyā paṇītā.	50	
PA_vb_2:51.1	Dasāyatanā aniyatā.	51	
PA_vb_2:51.2	Dvāyatanā siyā micchattaniyatā, siyā sammattaniyatā, siyā aniyatā.	51	
PA_vb_2:52.1	Dasāyatanā anārammaṇā.	52	
PA_vb_2:52.2	Dvāyatanā siyā maggārammaṇā, siyā maggahetukā, siyā maggādhipatino, siyā na vattabbā—“maggārammaṇā”tipi, “maggahetukā”tipi, “maggādhipatino”tipi.	52	
PA_vb_2:53.1	Pañcāyatanā siyā uppannā, siyā uppādino, na vattabbā—	53	
PA_vb_2:53.2	“anuppannā”ti.	53	
PA_vb_2:53.3	Saddāyatanaṁ siyā uppannaṁ, siyā anuppannaṁ, na vattabbaṁ—	53	
PA_vb_2:53.4	“uppādī”ti.	53	
PA_vb_2:53.5	Pañcāyatanā siyā uppannā, siyā anuppannā, siyā uppādino.	53	
PA_vb_2:53.6	Dhammāyatanaṁ siyā uppannaṁ, siyā anuppannaṁ, siyā uppādī, siyā na vattabbaṁ—“uppannan”tipi, “anuppannan”tipi, “uppādī”tipi.	53	
PA_vb_2:54.1	Ekādasāyatanā siyā atītā, siyā anāgatā, siyā paccuppannā.	54	
PA_vb_2:54.2	Dhammāyatanaṁ siyā atītaṁ, siyā anāgataṁ, siyā paccuppannaṁ, siyā na vattabbaṁ—“atītan”tipi, “anāgatan”tipi, “paccuppannan”tipi.	54	
PA_vb_2:54.3	Dasāyatanā anārammaṇā.	54	
PA_vb_2:55.1	Dvāyatanā siyā atītārammaṇā, siyā anāgatārammaṇā, siyā paccuppannārammaṇā, siyā na vattabbā—“atītārammaṇā”tipi, “anāgatārammaṇā”tipi, “paccuppannārammaṇā”tipi.	55	
PA_vb_2:56.1	Siyā ajjhattā, siyā bahiddhā, siyā ajjhattabahiddhā.	56	
PA_vb_2:57.1	Dasāyatanā anārammaṇā.	57	
PA_vb_2:57.2	Dvāyatanā siyā ajjhattārammaṇā, siyā bahiddhārammaṇā, siyā ajjhattabahiddhārammaṇā, siyā na vattabbā—“ajjhattārammaṇā”tipi, “bahiddhārammaṇā”tipi, “ajjhattabahiddhārammaṇā”tipi.	57	
PA_vb_2:58.1	Rūpāyatanaṁ sanidassanasappaṭighaṁ.	58	
PA_vb_2:58.2	Navāyatanā anidassanasappaṭighā.	58	
PA_vb_2:58.3	Dvāyatanā anidassanaappaṭighā.	58	
PA_vb_2:59.0.1	3.2. 3.2 Duka	59	
PA_vb_2:59.0.2	3.2.1. Hetugocchaka	59	
PA_vb_2:59.1	Ekādasāyatanā na hetū.	59	
PA_vb_2:59.2	Dhammāyatanaṁ siyā hetu, siyā na hetu.	59	
PA_vb_2:59.3	Dasāyatanā ahetukā.	59	
PA_vb_2:59.4	Dvāyatanā siyā sahetukā, siyā ahetukā.	59	
PA_vb_2:59.5	Dasāyatanā hetuvippayuttā.	59	
PA_vb_2:59.6	Dvāyatanā siyā hetusampayuttā, siyā hetuvippayuttā.	59	
PA_vb_2:59.7	Dasāyatanā na vattabbā—	59	
PA_vb_2:59.8	“hetū ceva sahetukā cā”tipi, “sahetukā ceva na ca hetū”tipi.	59	
PA_vb_2:59.9	Manāyatanaṁ na vattabbaṁ—	59	
PA_vb_2:59.10	“hetu ceva sahetukañcā”ti, siyā sahetukañceva na ca hetu, siyā na vattabbaṁ—“sahetukañceva na ca hetū”ti.	59	
PA_vb_2:59.11	Dhammāyatanaṁ siyā hetu ceva sahetukañca, siyā sahetukañceva na ca hetu, siyā na vattabbaṁ—“hetu ceva sahetukañcā”tipi, “sahetukañceva na ca hetū”tipi.	59	
PA_vb_2:59.12	Dasāyatanā na vattabbā—	59	
PA_vb_2:59.13	“hetū ceva hetusampayuttā cā”tipi, “hetusampayuttā ceva na ca hetū”tipi.	59	
PA_vb_2:59.14	Manāyatanaṁ na vattabbaṁ—	59	
PA_vb_2:59.15	“hetu ceva hetusampayuttañcā”ti, siyā hetusampayuttañceva na ca hetu, siyā na vattabbaṁ—“hetusampayuttañceva na ca hetū”ti.	59	
PA_vb_2:59.16	Dhammāyatanaṁ siyā hetu ceva hetusampayuttañca, siyā hetusampayuttañceva na ca hetu, siyā na vattabbaṁ—“hetu ceva hetusampayuttañcā”tipi, “hetusampayuttañceva na ca hetū”tipi.	59	
PA_vb_2:59.17	Dasāyatanā na hetuahetukā.	59	
PA_vb_2:59.18	Manāyatanaṁ siyā na hetusahetukaṁ, siyā na hetuahetukaṁ.	59	
PA_vb_2:59.19	Dhammāyatanaṁ siyā na hetusahetukaṁ, siyā na hetuahetukaṁ, siyā na vattabbaṁ—“na hetusahetukan”tipi, “na hetuahetukan”tipi.	59	
PA_vb_2:60.0	3.2.2. Cūḷantaraduka	60	
PA_vb_2:60.1	Ekādasāyatanā sappaccayā.	60	
PA_vb_2:60.2	Dhammāyatanaṁ siyā sappaccayaṁ, siyā appaccayaṁ.	60	
PA_vb_2:60.3	Ekādasāyatanā saṅkhatā.	60	
PA_vb_2:60.4	Dhammāyatanaṁ siyā saṅkhataṁ, siyā asaṅkhataṁ.	60	
PA_vb_2:60.5	Rūpāyatanaṁ sanidassanaṁ.	60	
PA_vb_2:60.6	Ekādasāyatanā anidassanā.	60	
PA_vb_2:60.7	Dasāyatanā sappaṭighā.	60	
PA_vb_2:60.8	Dvāyatanā appaṭighā.	60	
PA_vb_2:60.9	Dasāyatanā rūpā.	60	
PA_vb_2:60.10	Manāyatanaṁ arūpaṁ.	60	
PA_vb_2:60.11	Dhammāyatanaṁ siyā rūpaṁ, siyā arūpaṁ.	60	
PA_vb_2:60.12	Dasāyatanā lokiyā.	60	
PA_vb_2:60.13	Dvāyatanā siyā lokiyā, siyā lokuttarā;	60	
PA_vb_2:60.14	kenaci viññeyyā, kenaci na viññeyyā.	60	
PA_vb_2:61.0	3.2.3. Āsavagocchaka	61	
PA_vb_2:61.1	Ekādasāyatanā no āsavā.	61	
PA_vb_2:61.2	Dhammāyatanaṁ siyā āsavo, siyā no āsavo.	61	
PA_vb_2:61.3	Dasāyatanā sāsavā.	61	
PA_vb_2:61.4	Dvāyatanā siyā sāsavā, siyā anāsavā.	61	
PA_vb_2:61.5	Dasāyatanā āsavavippayuttā.	61	
PA_vb_2:61.6	Dvāyatanā siyā āsavasampayuttā, siyā āsavavippayuttā.	61	
PA_vb_2:61.7	Dasāyatanā na vattabbā—	61	
PA_vb_2:61.8	“āsavā ceva sāsavā cā”ti, sāsavā ceva no ca āsavā.	61	
PA_vb_2:61.9	Manāyatanaṁ na vattabbaṁ—	61	
PA_vb_2:61.10	“āsavo ceva sāsavañcā”ti, siyā sāsavañceva no ca āsavo, siyā na vattabbaṁ—“sāsavañceva no ca āsavo”ti.	61	
PA_vb_2:61.11	Dhammāyatanaṁ siyā āsavo ceva sāsavañca, siyā sāsavañceva no ca āsavo, siyā na vattabbaṁ—“āsavo ceva sāsavañcā”tipi, “sāsavañceva no ca āsavo”tipi.	61	
PA_vb_2:61.12	Dasāyatanā na vattabbā—	61	
PA_vb_2:61.13	“āsavā ceva āsavasampayuttā cā”tipi, “āsavasampayuttā ceva no ca āsavā”tipi.	61	
PA_vb_2:61.14	Manāyatanaṁ na vattabbaṁ—	61	
PA_vb_2:61.15	“āsavo ceva āsavasampayuttañcā”ti, siyā āsavasampayuttañceva no ca āsavo, siyā na vattabbaṁ—“āsavasampayuttañceva no ca āsavo”ti.	61	
PA_vb_2:61.16_0	Dhammāyatanaṁ siyā āsavo ceva āsavasampayuttañca, siyā āsavasampayuttañceva no ca	61	
PA_vb_2:61.16_1	āsavo, siyā na vattabbaṁ—“āsavo ceva āsavasampayuttañcā”tipi, “āsavasampayuttañceva no ca āsavo”tipi.	61	
PA_vb_2:61.17	Dasāyatanā āsavavippayuttasāsavā.	61	
PA_vb_2:61.18	Dvāyatanā siyā āsavavippayuttasāsavā, siyā āsavavippayuttaanāsavā, siyā na vattabbā—“āsavavippayuttasāsavā”tipi, “āsavavippayuttaanāsavā”tipi.	61	
PA_vb_2:62.0	3.2.4. Saṁyojanagocchaka	62	
PA_vb_2:62.1	Ekādasāyatanā no saṁyojanā.	62	
PA_vb_2:62.2	Dhammāyatanaṁ siyā saṁyojanaṁ, siyā no saṁyojanaṁ.	62	
PA_vb_2:62.3	Dasāyatanā saṁyojaniyā.	62	
PA_vb_2:62.4	Dvāyatanā siyā saṁyojaniyā, siyā asaṁyojaniyā.	62	
PA_vb_2:62.5	Dasāyatanā saṁyojanavippayuttā.	62	
PA_vb_2:62.6	Dvāyatanā siyā saṁyojanasampayuttā, siyā saṁyojanavippayuttā.	62	
PA_vb_2:62.7	Dasāyatanā na vattabbā—	62	
PA_vb_2:62.8	“saṁyojanā ceva saṁyojaniyā cā”ti, saṁyojaniyā ceva no ca saṁyojanā.	62	
PA_vb_2:62.9	Manāyatanaṁ na vattabbaṁ—	62	
PA_vb_2:62.10	“saṁyojanañceva saṁyojaniyañcā”ti, siyā saṁyojaniyañceva no ca saṁyojanaṁ, siyā na vattabbaṁ—“saṁyojaniyañceva no ca saṁyojanan”ti.	62	
PA_vb_2:62.11_0	Dhammāyatanaṁ siyā saṁyojanañceva saṁyojaniyañca, siyā saṁyojaniyañceva no ca saṁyojanaṁ,	62	
PA_vb_2:62.11_1	siyā na vattabbaṁ—“saṁyojanañceva saṁyojaniyan”tipi, “saṁyojaniyañceva no ca saṁyojanan”tipi.	62	
PA_vb_2:62.12	Dasāyatanā na vattabbā—	62	
PA_vb_2:62.13	“saṁyojanā ceva saṁyojanasampayuttā cā”tipi, “saṁyojanasampayuttā ceva no ca saṁyojanā”tipi.	62	
PA_vb_2:62.14	Manāyatanaṁ na vattabbaṁ—	62	
PA_vb_2:62.15	“saṁyojanañceva saṁyojanasampayuttañcā”ti, siyā saṁyojanasampayuttañceva no ca saṁyojanaṁ, siyā na vattabbaṁ—“saṁyojanasampayuttañceva no ca saṁyojanan”ti.	62	
PA_vb_2:62.16_0	Dhammāyatanaṁ siyā saṁyojanañceva saṁyojanasampayuttañca, siyā saṁyojanasampayuttañceva	62	
PA_vb_2:62.16_1	no ca saṁyojanaṁ, siyā na vattabbaṁ—“saṁyojanañceva saṁyojanasampayuttañcā”tipi,	62	
PA_vb_2:62.16_2	“saṁyojanasampayuttañceva no ca saṁyojanan”tipi.	62	
PA_vb_2:62.17	Dasāyatanā saṁyojanavippayuttasaṁyojaniyā.	62	
PA_vb_2:62.18	Dvāyatanā siyā saṁyojanavippayuttasaṁyojaniyā, siyā saṁyojanavippayuttaasaṁyojaniyā, siyā na vattabbā—“saṁyojanavippayuttasaṁyojaniyā”tipi, “saṁyojanavippayuttaasaṁyojaniyā”tipi.	62	
PA_vb_2:63.0	3.2.5. Ganthagocchaka	63	
PA_vb_2:63.1	Ekādasāyatanā no ganthā.	63	
PA_vb_2:63.2	Dhammāyatanaṁ siyā gantho, siyā no gantho.	63	
PA_vb_2:63.3	Dasāyatanā ganthaniyā.	63	
PA_vb_2:63.4	Dvāyatanā siyā ganthaniyā, siyā aganthaniyā.	63	
PA_vb_2:63.5	Dasāyatanā ganthavippayuttā.	63	
PA_vb_2:63.6	Dvāyatanā siyā ganthasampayuttā, siyā ganthavippayuttā.	63	
PA_vb_2:63.7	Dasāyatanā na vattabbā—	63	
PA_vb_2:63.8	“ganthā ceva ganthaniyā cā”ti, ganthaniyā ceva no ca ganthā.	63	
PA_vb_2:63.9	Manāyatanaṁ na vattabbaṁ—	63	
PA_vb_2:63.10	“gantho ceva ganthaniyañcā”ti, siyā ganthaniyañceva no ca gantho, siyā na vattabbaṁ—“ganthaniyañceva no ca gantho”ti.	63	
PA_vb_2:63.11	Dhammāyatanaṁ siyā gantho ceva ganthaniyañca, siyā ganthaniyañceva no ca gantho, siyā na vattabbaṁ—“gantho ceva ganthaniyañcā”tipi, “ganthaniyañceva no ca gantho”tipi.	63	
PA_vb_2:63.12	Dasāyatanā na vattabbā—	63	
PA_vb_2:63.13	“ganthā ceva ganthasampayuttā cā”tipi, “ganthasampayuttā ceva no ca ganthā”tipi.	63	
PA_vb_2:63.14	Manāyatanaṁ na vattabbaṁ—	63	
PA_vb_2:63.15	“gantho ceva ganthasampayuttañcā”ti, siyā ganthasampayuttañceva no ca gantho, siyā na vattabbaṁ—“ganthasampayuttañceva no ca gantho”ti.	63	
PA_vb_2:63.16_0	Dhammāyatanaṁ siyā gantho ceva ganthasampayuttañca, siyā ganthasampayuttañceva no	63	
PA_vb_2:63.16_1	ca gantho, siyā na vattabbaṁ—“gantho ceva ganthasampayuttañcā”tipi, “ganthasampayuttañceva no ca gantho”tipi.	63	
PA_vb_2:63.17	Dasāyatanā ganthavippayuttaganthaniyā.	63	
PA_vb_2:63.18	Dvāyatanā siyā ganthavippayuttaganthaniyā, siyā ganthavippayuttaaganthaniyā, siyā na vattabbā—“ganthavippayuttaganthaniyā”tipi, “ganthavippayuttaaganthaniyā”tipi.	63	
PA_vb_2:64.0	2.3.2.6. Oghayoganīvaraṇagocchaka	64	
PA_vb_2:64.1	Ekādasāyatanā no oghā …pe…	64	
PA_vb_2:64.2	no yogā …pe…	64	
PA_vb_2:64.3	no nīvaraṇā.	64	
PA_vb_2:64.4	Dhammāyatanaṁ siyā nīvaraṇaṁ, siyā no nīvaraṇaṁ.	64	
PA_vb_2:64.5	Dasāyatanā nīvaraṇiyā.	64	
PA_vb_2:64.6	Dvāyatanā siyā nīvaraṇiyā, siyā anīvaraṇiyā.	64	
PA_vb_2:64.7	Dasāyatanā nīvaraṇavippayuttā.	64	
PA_vb_2:64.8	Dvāyatanā siyā nīvaraṇasampayuttā, siyā nīvaraṇavippayuttā.	64	
PA_vb_2:64.9	Dasāyatanā na vattabbā—	64	
PA_vb_2:64.10	“nīvaraṇā ceva nīvaraṇiyā cā”ti, nīvaraṇiyā ceva no ca nīvaraṇā.	64	
PA_vb_2:64.11	Manāyatanaṁ na vattabbaṁ—	64	
PA_vb_2:64.12	“nīvaraṇañceva nīvaraṇiyañcā”ti, siyā nīvaraṇiyañceva no ca nīvaraṇaṁ, siyā na vattabbaṁ—“nīvaraṇiyañceva no ca nīvaraṇan”ti.	64	
PA_vb_2:64.13	Dhammāyatanaṁ siyā nīvaraṇañceva nīvaraṇiyañca, siyā nīvaraṇiyañceva no ca nīvaraṇaṁ, siyā na vattabbaṁ—“nīvaraṇañceva nīvaraṇiyañcā”tipi, “nīvaraṇiyañceva no ca nīvaraṇan”tipi.	64	
PA_vb_2:64.14	Dasāyatanā na vattabbā—	64	
PA_vb_2:64.15	“nīvaraṇā ceva nīvaraṇasampayuttā cā”tipi, nīvaraṇasampayuttā ceva no ca nīvaraṇātipi.	64	
PA_vb_2:64.16	Manāyatanaṁ na vattabbaṁ—	64	
PA_vb_2:64.17	“nīvaraṇañceva nīvaraṇasampayuttañcā”ti, siyā nīvaraṇasampayuttañceva no ca nīvaraṇaṁ, siyā na vattabbaṁ—“nīvaraṇasampayuttañceva no ca nīvaraṇan”ti.	64	
PA_vb_2:64.18_0	Dhammāyatanaṁ siyā nīvaraṇañceva nīvaraṇasampayuttañca, siyā nīvaraṇasampayuttañceva	64	
PA_vb_2:64.18_1	no ca nīvaraṇaṁ, siyā na vattabbaṁ—“nīvaraṇañceva nīvaraṇasampayuttañcā”tipi, “nīvaraṇasampayuttañceva	64	
PA_vb_2:64.18_2	no ca nīvaraṇan”tipi.	64	
PA_vb_2:64.19	Dasāyatanā nīvaraṇavippayuttanīvaraṇiyā.	64	
PA_vb_2:64.20	Dvāyatanā siyā nīvaraṇavippayuttanīvaraṇiyā, siyā nīvaraṇavippayuttaanīvaraṇiyā, siyā na vattabbā—“nīvaraṇavippayuttanīvaraṇiyā”tipi, “nīvaraṇavippayuttaanīvaraṇiyā”tipi.	64	
PA_vb_2:65.0	3.2.9. Parāmāsagocchaka	65	
PA_vb_2:65.1	Ekādasāyatanā no parāmāsā.	65	
PA_vb_2:65.2	Dhammāyatanaṁ siyā parāmāso, siyā no parāmāso.	65	
PA_vb_2:65.3	Dasāyatanā parāmaṭṭhā.	65	
PA_vb_2:65.4	Dvāyatanā siyā parāmaṭṭhā, siyā aparāmaṭṭhā.	65	
PA_vb_2:65.5	Dasāyatanā parāmāsavippayuttā.	65	
PA_vb_2:65.6	Manāyatanaṁ siyā parāmāsasampayuttaṁ, siyā parāmāsavippayuttaṁ.	65	
PA_vb_2:65.7	Dhammāyatanaṁ siyā parāmāsasampayuttaṁ, siyā parāmāsavippayuttaṁ, siyā na vattabbaṁ—“parāmāsasampayuttan”tipi, “parāmāsavippayuttan”tipi.	65	
PA_vb_2:65.8	Dasāyatanā na vattabbā—	65	
PA_vb_2:65.9	“parāmāsā ceva parāmaṭṭhā cā”ti, “parāmaṭṭhā ceva no ca parāmāsā”.	65	
PA_vb_2:65.10	Manāyatanaṁ na vattabbaṁ—	65	
PA_vb_2:65.11	“parāmāso ceva parāmaṭṭhañcā”ti, siyā parāmaṭṭhañceva no ca parāmāso, siyā na vattabbaṁ—“parāmaṭṭhañceva no ca parāmāso”ti.	65	
PA_vb_2:65.12	Dhammāyatanaṁ siyā parāmāso ceva parāmaṭṭhañca, siyā parāmaṭṭhañceva no ca parāmāso, siyā na vattabbaṁ—“parāmāso ceva parāmaṭṭhañcā”tipi, “parāmaṭṭhañceva no ca parāmāso”tipi.	65	
PA_vb_2:65.13	Dasāyatanā parāmāsavippayuttaparāmaṭṭhā.	65	
PA_vb_2:65.14	Dvāyatanā siyā parāmāsavippayuttaparāmaṭṭhā, siyā parāmāsavippayuttaaparāmaṭṭhā, siyā na vattabbā—“parāmāsavippayuttaparāmaṭṭhā”tipi, “parāmāsavippayuttaaparāmaṭṭhā”tipi.	65	
PA_vb_2:66.0	3.2.10. Mahantaraduka	66	
PA_vb_2:66.1	Dasāyatanā anārammaṇā.	66	
PA_vb_2:66.2	Manāyatanaṁ sārammaṇaṁ.	66	
PA_vb_2:66.3	Dhammāyatanaṁ siyā sārammaṇaṁ, siyā anārammaṇaṁ.	66	
PA_vb_2:66.4	Manāyatanaṁ cittaṁ.	66	
PA_vb_2:66.5	Ekādasāyatanā no cittā.	66	
PA_vb_2:66.6	Ekādasāyatanā acetasikā.	66	
PA_vb_2:66.7	Dhammāyatanaṁ siyā cetasikaṁ, siyā acetasikaṁ.	66	
PA_vb_2:66.8	Dasāyatanā cittavippayuttā.	66	
PA_vb_2:66.9	Dhammāyatanaṁ siyā cittasampayuttaṁ, siyā cittavippayuttaṁ.	66	
PA_vb_2:66.10	Manāyatanaṁ na vattabbaṁ—	66	
PA_vb_2:66.11	“cittena sampayuttan”tipi, “cittena vippayuttan”tipi.	66	
PA_vb_2:66.12	Dasāyatanā cittavisaṁsaṭṭhā.	66	
PA_vb_2:66.13	Dhammāyatanaṁ siyā cittasaṁsaṭṭhaṁ, siyā cittavisaṁsaṭṭhaṁ.	66	
PA_vb_2:66.14	Manāyatanaṁ na vattabbaṁ—	66	
PA_vb_2:66.15	“cittena saṁsaṭṭhan”tipi, “cittena visaṁsaṭṭhan”tipi.	66	
PA_vb_2:66.16	Chāyatanā no cittasamuṭṭhānā.	66	
PA_vb_2:66.17	Chāyatanā siyā cittasamuṭṭhānā, siyā no cittasamuṭṭhānā.	66	
PA_vb_2:66.18	Ekādasāyatanā no cittasahabhuno.	66	
PA_vb_2:66.19	Dhammāyatanaṁ siyā cittasahabhū, siyā no cittasahabhū.	66	
PA_vb_2:66.20	Ekādasāyatanā no cittānuparivattino.	66	
PA_vb_2:66.21	Dhammāyatanaṁ siyā cittānuparivatti, siyā no cittānuparivatti.	66	
PA_vb_2:66.22	Ekādasāyatanā no cittasaṁsaṭṭhasamuṭṭhānā.	66	
PA_vb_2:66.23	Dhammāyatanaṁ siyā cittasaṁsaṭṭhasamuṭṭhānaṁ, siyā no cittasaṁsaṭṭhasamuṭṭhānaṁ.	66	
PA_vb_2:66.24	Ekādasāyatanā no cittasaṁsaṭṭhasamuṭṭhānasahabhuno.	66	
PA_vb_2:66.25	Dhammāyatanaṁ siyā cittasaṁsaṭṭhasamuṭṭhānasahabhū, siyā no cittasaṁsaṭṭhasamuṭṭhānasahabhū.	66	
PA_vb_2:66.26	Ekādasāyatanā no cittasaṁsaṭṭhasamuṭṭhānānuparivattino.	66	
PA_vb_2:66.27	Dhammāyatanaṁ siyā cittasaṁsaṭṭhasamuṭṭhānānuparivatti, siyā no cittasaṁsaṭṭhasamuṭṭhānānuparivatti.	66	
PA_vb_2:67.1	Chāyatanā ajjhattikā.	67	
PA_vb_2:67.2	Chāyatanā bāhirā.	67	
PA_vb_2:67.3	Navāyatanā upādā.	67	
PA_vb_2:67.4	Dvāyatanā no upādā.	67	
PA_vb_2:67.5	Dhammāyatanaṁ siyā upādā, siyā no upādā.	67	
PA_vb_2:67.6	Pañcāyatanā upādinnā.	67	
PA_vb_2:67.7	Saddāyatanaṁ anupādinnaṁ.	67	
PA_vb_2:67.8	Chāyatanā siyā upādinnā, siyā anupādinnā.	67	
PA_vb_2:68.0	3.2.11. Upādānagocchaka	68	
PA_vb_2:68.1	Ekādasāyatanā no upādānā.	68	
PA_vb_2:68.2	Dhammāyatanaṁ siyā upādānaṁ, siyā no upādānaṁ.	68	
PA_vb_2:68.3	Dasāyatanā upādāniyā.	68	
PA_vb_2:68.4	Dvāyatanā siyā upādāniyā, siyā anupādāniyā.	68	
PA_vb_2:68.5	Dasāyatanā upādānavippayuttā.	68	
PA_vb_2:68.6	Dvāyatanā siyā upādānasampayuttā, siyā upādānavippayuttā.	68	
PA_vb_2:68.7	Dasāyatanā na vattabbā—	68	
PA_vb_2:68.8	“upādānā ceva upādāniyā cā”ti, upādāniyā ceva no ca upādānā.	68	
PA_vb_2:68.9	Manāyatanaṁ na vattabbaṁ—	68	
PA_vb_2:68.10	“upādānañceva upādāniyañcā”ti, siyā upādāniyañceva no ca upādānaṁ, siyā na vattabbaṁ—“upādāniyañceva no ca upādānan”ti.	68	
PA_vb_2:68.11	Dhammāyatanaṁ siyā upādānañceva upādāniyañca, siyā upādāniyañceva no ca upādānaṁ, siyā na vattabbaṁ—“upādānañceva upādāniyañcā”tipi, “upādāniyañceva no ca upādānan”tipi.	68	
PA_vb_2:68.12	Dasāyatanā na vattabbā—	68	
PA_vb_2:68.13	“upādānā ceva upādānasampayuttā cā”tipi, “upādānasampayuttā ceva no ca upādānā”tipi.	68	
PA_vb_2:68.14	Manāyatanaṁ na vattabbaṁ—	68	
PA_vb_2:68.15	“upādāniyañceva upādānasampayuttañcā”ti, siyā upādānasampayuttañceva no ca upādānaṁ, siyā na vattabbaṁ—“upādānasampayuttañceva no ca upādānan”ti.	68	
PA_vb_2:68.16_0	Dhammāyatanaṁ siyā upādānañceva upādānasampayuttañca, siyā upādānasampayuttañceva	68	
PA_vb_2:68.16_1	no ca upādānaṁ, siyā na vattabbaṁ—“upādānañceva upādānasampayuttañcā”tipi, “upādānasampayuttañceva	68	
PA_vb_2:68.16_2	no ca upādānan”tipi.	68	
PA_vb_2:68.17	Dasāyatanā upādānavippayuttaupādāniyā.	68	
PA_vb_2:68.18	Dvāyatanā siyā upādānasampayuttaupādāniyā, siyā upādānavippayuttaanupādāniyā, siyā na vattabbā—“upādānavippayuttaupādāniyā”tipi, “upādānavippayuttaanupādāniyā”tipi.	68	
PA_vb_2:69.0	3.2.12. Kilesagocchaka	69	
PA_vb_2:69.1	Ekādasāyatanā no kilesā.	69	
PA_vb_2:69.2	Dhammāyatanaṁ siyā kileso, siyā no kileso.	69	
PA_vb_2:69.3	Dasāyatanā saṅkilesikā.	69	
PA_vb_2:69.4	Dvāyatanā siyā saṅkilesikā, siyā asaṅkilesikā.	69	
PA_vb_2:69.5	Dasāyatanā asaṅkiliṭṭhā.	69	
PA_vb_2:69.6	Dvāyatanā siyā saṅkiliṭṭhā, siyā asaṅkiliṭṭhā.	69	
PA_vb_2:69.7	Dasāyatanā kilesavippayuttā.	69	
PA_vb_2:69.8	Dvāyatanā siyā kilesasampayuttā, siyā kilesavippayuttā.	69	
PA_vb_2:69.9	Dasāyatanā na vattabbā—	69	
PA_vb_2:69.10	“kilesā ceva saṅkilesikā cā”ti, saṅkilesikā ceva no ca kilesā.	69	
PA_vb_2:69.11	Manāyatanaṁ na vattabbaṁ—	69	
PA_vb_2:69.12	“kileso ceva saṅkilesikañcā”ti, siyā saṅkilesikañceva no ca kileso, siyā na vattabbaṁ—“saṅkilesikañceva no ca kileso”ti.	69	
PA_vb_2:69.13	Dhammāyatanaṁ siyā kileso ceva saṅkilesikañca, siyā saṅkilesikañceva no ca kileso, siyā na vattabbaṁ—“kileso ceva saṅkilesikañcā”tipi, “saṅkilesikañceva no ca kileso”tipi.	69	
PA_vb_2:69.14	Dasāyatanā na vattabbā—	69	
PA_vb_2:69.15	“kilesā ceva saṅkiliṭṭhā cā”tipi, “saṅkiliṭṭhā ceva no ca kilesā”tipi.	69	
PA_vb_2:69.16	Manāyatanaṁ na vattabbaṁ—	69	
PA_vb_2:69.17	“kileso ceva saṅkiliṭṭhañcā”ti, siyā saṅkiliṭṭhañceva no ca kileso, siyā na vattabbaṁ—“saṅkiliṭṭhañceva no ca kileso”ti.	69	
PA_vb_2:69.18	Dhammāyatanaṁ siyā kileso ceva saṅkiliṭṭhañca, siyā saṅkiliṭṭhañceva no ca kileso, siyā na vattabbaṁ—“kileso ceva saṅkiliṭṭhañcā”tipi, “saṅkiliṭṭhañceva no ca kileso”tipi.	69	
PA_vb_2:70.1	Dasāyatanā na vattabbā—	70	
PA_vb_2:70.2	“kilesā ceva kilesasampayuttā cā”tipi, “kilesasampayuttā ceva no ca kilesā”tipi.	70	
PA_vb_2:70.3	Manāyatanaṁ na vattabbaṁ—	70	
PA_vb_2:70.4	“kileso ceva kilesasampayuttañcā”ti, siyā kilesasampayuttañceva no ca kileso, siyā na vattabbaṁ—“kilesasampayuttañceva no ca kileso”ti.	70	
PA_vb_2:70.5_0	Dhammāyatanaṁ siyā kileso ceva kilesasampayuttañca, siyā kilesasampayuttañceva no	70	
PA_vb_2:70.5_1	ca kileso, siyā na vattabbaṁ—“kileso ceva kilesasampayuttañcā”tipi, “kilesasampayuttañceva no ca kileso”tipi.	70	
PA_vb_2:70.6	Dasāyatanā kilesavippayuttasaṅkilesikā.	70	
PA_vb_2:70.7	Dvāyatanā siyā kilesavippayuttasaṅkilesikā, siyā kilesavippayuttaasaṅkilesikā, siyā na vattabbā—“kilesavippayuttasaṅkilesikā”tipi, “kilesavippayuttaasaṅkilesikā”tipi.	70	
PA_vb_2:71.0	3.2.13. Piṭṭhiduka	71	
PA_vb_2:71.1	Dasāyatanā na dassanena pahātabbā.	71	
PA_vb_2:71.2	Dvāyatanā siyā dassanena pahātabbā, siyā na dassanena pahātabbā.	71	
PA_vb_2:71.3	Dasāyatanā na bhāvanāya pahātabbā.	71	
PA_vb_2:71.4	Dvāyatanā siyā bhāvanāya pahātabbā, siyā na bhāvanāya pahātabbā.	71	
PA_vb_2:71.5	Dasāyatanā na dassanena pahātabbahetukā.	71	
PA_vb_2:71.6	Dvāyatanā siyā dassanena pahātabbahetukā, siyā na dassanena pahātabbahetukā.	71	
PA_vb_2:71.7	Dasāyatanā na bhāvanāya pahātabbahetukā.	71	
PA_vb_2:71.8	Dvāyatanā siyā bhāvanāya pahātabbahetukā, siyā na bhāvanāya pahātabbahetukā.	71	
PA_vb_2:71.9	Dasāyatanā avitakkā.	71	
PA_vb_2:71.10	Dvāyatanā siyā savitakkā, siyā avitakkā.	71	
PA_vb_2:71.11	Dasāyatanā avicārā.	71	
PA_vb_2:71.12	Dvāyatanā siyā savicārā, siyā avicārā.	71	
PA_vb_2:71.13	Dasāyatanā appītikā.	71	
PA_vb_2:71.14	Dvāyatanā siyā sappītikā, siyā appītikā.	71	
PA_vb_2:71.15	Dasāyatanā na pītisahagatā.	71	
PA_vb_2:71.16	Dvāyatanā siyā pītisahagatā, siyā na pītisahagatā.	71	
PA_vb_2:71.17	Dasāyatanā na sukhasahagatā.	71	
PA_vb_2:71.18	Dvāyatanā siyā sukhasahagatā, siyā na sukhasahagatā.	71	
PA_vb_2:71.19	Dasāyatanā na upekkhāsahagatā.	71	
PA_vb_2:71.20	Dvāyatanā siyā upekkhāsahagatā, siyā na upekkhāsahagatā.	71	
PA_vb_2:72.1	Dasāyatanā kāmāvacarā.	72	
PA_vb_2:72.2	Dvāyatanā siyā kāmāvacarā, siyā na kāmāvacarā.	72	
PA_vb_2:72.3	Dasāyatanā na rūpāvacarā.	72	
PA_vb_2:72.4	Dvāyatanā siyā rūpāvacarā, siyā na rūpāvacarā.	72	
PA_vb_2:72.5	Dasāyatanā na arūpāvacarā.	72	
PA_vb_2:72.6	Dvāyatanā siyā arūpāvacarā, siyā na arūpāvacarā.	72	
PA_vb_2:72.7	Dasāyatanā pariyāpannā.	72	
PA_vb_2:72.8	Dvāyatanā siyā pariyāpannā, siyā apariyāpannā.	72	
PA_vb_2:72.9	Dasāyatanā aniyyānikā.	72	
PA_vb_2:72.10	Dvāyatanā siyā niyyānikā, siyā aniyyānikā.	72	
PA_vb_2:72.11	Dasāyatanā aniyatā.	72	
PA_vb_2:72.12	Dvāyatanā siyā niyatā, siyā aniyatā.	72	
PA_vb_2:72.13	Dasāyatanā sauttarā.	72	
PA_vb_2:72.14	Dvāyatanā siyā sauttarā, siyā anuttarā.	72	
PA_vb_2:72.15	Dasāyatanā araṇā.	72	
PA_vb_2:72.16	Dvāyatanā siyā saraṇā, siyā araṇāti.	72	
PA_vb_2:73.1	Pañhāpucchakaṁ.	73	
PA_vb_2:74.1	Āyatanavibhaṅgo niṭṭhito.	74	
