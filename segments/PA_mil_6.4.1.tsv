segmentnr	original	folio	analyzed
PA_mil_6.4.1:0.1	Milindapañha	0	
PA_mil_6.4.1:0.2	Anumānavagga	0	
PA_mil_6.4.1:0.3	1. Anumānapañha	0	
PA_mil_6.4.1:1.1_0	Atha kho milindo rājā yenāyasmā nāgaseno tenupasaṅkami, upasaṅkamitvā āyasmantaṁ	1	
PA_mil_6.4.1:1.1_1	nāgasenaṁ abhivādetvā ekamantaṁ nisīdi, ekamantaṁ nisinno kho milindo rājā ñātukāmo	1	
PA_mil_6.4.1:1.1_2	sotukāmo dhāretukāmo ñāṇālokaṁ daṭṭhukāmo aññāṇaṁ bhinditukāmo ñāṇālokaṁ uppādetukāmo	1	
PA_mil_6.4.1:1.1_3	avijjandhakāraṁ nāsetukāmo adhimattaṁ dhitiñca ussāhañca satiñca sampajaññañca upaṭṭhapetvā	1	
PA_mil_6.4.1:1.1_4	āyasmantaṁ nāgasenaṁ etadavoca—	1	
PA_mil_6.4.1:1.2	“bhante nāgasena, kiṁ pana buddho tayā diṭṭho”ti.	1	
PA_mil_6.4.1:1.3	“Na hi, mahārājā”ti.	1	
PA_mil_6.4.1:1.4	“Kiṁ pana te ācariyehi buddho diṭṭho”ti?	1	
PA_mil_6.4.1:1.5	“Na hi, mahārājā”ti.	1	
PA_mil_6.4.1:1.6	“Bhante nāgasena, na kira tayā buddho diṭṭho, nāpi kira te ācariyehi buddho diṭṭho.	1	
PA_mil_6.4.1:1.7	Tena hi, bhante nāgasena, natthi buddho, na hettha buddho paññāyatī”ti.	1	
PA_mil_6.4.1:2.1	“Atthi pana te, mahārāja, pubbakā khattiyā, ye te tava khattiyavaṁsassa pubbaṅgamā”ti?	2	
PA_mil_6.4.1:2.2	“Āma, bhante.	2	
PA_mil_6.4.1:2.3	Ko saṁsayo, atthi pubbakā khattiyā, ye mama khattiyavaṁsassa pubbaṅgamā”ti.	2	
PA_mil_6.4.1:2.4	“Diṭṭhapubbā tayā, mahārāja, pubbakā khattiyā”ti?	2	
PA_mil_6.4.1:2.5	“Na hi, bhante”ti.	2	
PA_mil_6.4.1:2.6	“Ye pana taṁ, mahārāja, anusāsanti purohitā senāpatino akkhadassā mahāmattā, tehi pubbakā khattiyā diṭṭhapubbā”ti?	2	
PA_mil_6.4.1:2.7	“Na hi, bhante”ti.	2	
PA_mil_6.4.1:2.8	“Yadi pana te, mahārāja, pubbakā khattiyā na diṭṭhā, nāpi kira te anusāsakehi pubbakā khattiyā diṭṭhā, tena hi natthi pubbakā khattiyā, na hettha pubbakā khattiyā paññāyantī”ti.	2	
PA_mil_6.4.1:3.1	“Dissanti, bhante nāgasena, pubbakānaṁ khattiyānaṁ anubhūtāni paribhogabhaṇḍāni.	3	
PA_mil_6.4.1:3.2	Seyyathidaṁ—	3	
PA_mil_6.4.1:3.3	setacchattaṁ uṇhīsaṁ pādukā vālabījanī khaggaratanaṁ mahārahāni ca sayanāni.	3	
PA_mil_6.4.1:3.4	Yehi mayaṁ jāneyyāma saddaheyyāma ‘atthi pubbakā khattiyā’”ti.	3	
PA_mil_6.4.1:3.5	“Evameva kho, mahārāja, mayampetaṁ bhagavantaṁ jāneyyāma saddaheyyāma.	3	
PA_mil_6.4.1:3.6	Atthi taṁ kāraṇaṁ, yena mayaṁ kāraṇena jāneyyāma saddaheyyāma ‘atthi so bhagavā’ti.	3	
PA_mil_6.4.1:3.7	Katamaṁ taṁ kāraṇaṁ?	3	
PA_mil_6.4.1:3.8	Atthi kho, mahārāja, tena bhagavatā jānatā passatā arahatā sammāsambuddhena anubhūtāni paribhogabhaṇḍāni.	3	
PA_mil_6.4.1:3.9	Seyyathidaṁ—	3	
PA_mil_6.4.1:3.10_0	cattāro satipaṭṭhānā cattāro sammappadhānā cattāro iddhipādā pañcindriyāni pañca	3	
PA_mil_6.4.1:3.10_1	balāni satta bojjhaṅgā ariyo aṭṭhaṅgiko maggo, yehi sadevako loko jānāti saddahati	3	
PA_mil_6.4.1:3.10_2	‘atthi so bhagavā’ti.	3	
PA_mil_6.4.1:3.11	Iminā, mahārāja, kāraṇena iminā hetunā iminā nayena iminā anumānena ñātabbo ‘atthi so bhagavā’ti.	3	
PA_mil_6.4.1:4.1	‘Bahū jane tārayitvā,	4	
PA_mil_6.4.1:4.2	nibbuto upadhikkhaye;	4	
PA_mil_6.4.1:4.3	Anumānena ñātabbaṁ,	4	
PA_mil_6.4.1:4.4	atthi so dvipaduttamo’”ti.	4	
PA_mil_6.4.1:5.1	“Bhante nāgasena, opammaṁ karohī”ti.	5	
PA_mil_6.4.1:5.2_0	“Yathā, mahārāja, nagaravaḍḍhakī nagaraṁ māpetukāmo paṭhamaṁ tāva samaṁ anunnatamanonataṁ	5	
PA_mil_6.4.1:5.2_1	asakkharapāsāṇaṁ nirupaddavamanavajjaṁ ramaṇīyaṁ bhūmibhāgaṁ anuviloketvā yaṁ tattha	5	
PA_mil_6.4.1:5.2_2	visamaṁ, taṁ samaṁ kārāpetvā khāṇukaṇṭakaṁ visodhāpetvā tattha nagaraṁ māpeyya sobhanaṁ	5	
PA_mil_6.4.1:5.2_3	vibhattaṁ bhāgaso mitaṁ ukkiṇṇaparikhāpākāraṁ daḷhagopuraṭṭālakoṭṭakaṁ puthucaccaracatukkasandhisiṅghāṭakaṁ	5	
PA_mil_6.4.1:5.2_4	sucisamatalarājamaggaṁ suvibhattaantarāpaṇaṁ ārāmuyyānataḷākapokkharaṇiudapānasampannaṁ	5	
PA_mil_6.4.1:5.2_5	bahuvidhadevaṭṭhānappaṭimaṇḍitaṁ sabbadosavirahitaṁ, so tasmiṁ nagare sabbathā vepullattaṁ	5	
PA_mil_6.4.1:5.2_6	patte aññaṁ desaṁ upagaccheyya, atha taṁ nagaraṁ aparena samayena iddhaṁ bhaveyya	5	
PA_mil_6.4.1:5.2_7	phītaṁ subhikkhaṁ khemaṁ samiddhaṁ sivaṁ anītikaṁ nirupaddavaṁ nānājanasamākulaṁ,	5	
PA_mil_6.4.1:5.2_8	puthū khattiyā brāhmaṇā vessā suddā hatthārohā assārohā rathikā pattikā dhanuggahā	5	
PA_mil_6.4.1:5.2_9	tharuggahā celakā calakā piṇḍadāyakā uggā rājaputtā pakkhandino mahānāgā sūrā vammino	5	
PA_mil_6.4.1:5.2_10	yodhino dāsikaputtā bhaṭiputtā mallakā gaṇakā āḷārikā sūdā kappakā nahāpakā cundā	5	
PA_mil_6.4.1:5.2_11	mālākārā suvaṇṇakārā sajjhukārā sīsakārā tipukārā lohakārā vaṭṭakārā ayokārā maṇikārā	5	
PA_mil_6.4.1:5.2_12	pesakārā kumbhakārā veṇukārā loṇakārā cammakārā rathakārā dantakārā rajjukārā kocchakārā	5	
PA_mil_6.4.1:5.2_13	suttakārā vilīvakārā dhanukārā jiyakārā usukārā cittakārā raṅgakārā rajakā tantavāyā	5	
PA_mil_6.4.1:5.2_14	tunnavāyā heraññikā dussikā gandhikā tiṇahārakā kaṭṭhahārakā bhatakā paṇṇikā phalikā	5	
PA_mil_6.4.1:5.2_15	mūlikā odanikā pūvikā macchikā maṁsikā majjikā naṭakā naccakā laṅghakā indajālikā	5	
PA_mil_6.4.1:5.2_16	vetālikā mallā chavaḍāhakā pupphachaḍḍakā venā nesādā gaṇikā lāsikā kumbhadāsiyo	5	
PA_mil_6.4.1:5.2_17	sakkayavanacīnavilātā ujjenakā bhārukacchakā kāsikosalā parantakā māgadhakā sāketakā	5	
PA_mil_6.4.1:5.2_18	soreyyakā pāveyyakā koṭumbaramāthurakā alasandakasmīragandhārā taṁ nagaraṁ vāsāya	5	
PA_mil_6.4.1:5.2_19	upagatā nānāvisayino janā navaṁ suvibhattaṁ adosamanavajjaṁ ramaṇīyaṁ taṁ nagaraṁ	5	
PA_mil_6.4.1:5.2_20	passitvā anumānena jānanti ‘cheko vata bho so nagaravaḍḍhakī, yo imassa nagarassa māpetā’ti.	5	
PA_mil_6.4.1:5.3_0	Evameva kho, mahārāja, so bhagavā asamo asamasamo appaṭisamo asadiso atulo asaṅkhyeyyo	5	
PA_mil_6.4.1:5.3_1	appameyyo aparimeyyo amitaguṇo guṇapāramippatto anantadhiti anantatejo anantavīriyo	5	
PA_mil_6.4.1:5.3_2	anantabalo buddhabalapāramiṁ gato sasenamāraṁ parājetvā diṭṭhijālaṁ padāletvā avijjaṁ	5	
PA_mil_6.4.1:5.3_3	khepetvā vijjaṁ uppādetvā dhammukkaṁ dhārayitvā sabbaññutaṁ pāpuṇitvā vijitasaṅgāmo	5	
PA_mil_6.4.1:5.3_4	dhammanagaraṁ māpesi.	5	
PA_mil_6.4.1:6.1_0	Bhagavato kho, mahārāja, dhammanagaraṁ sīlapākāraṁ hiriparikhaṁ ñāṇadvārakoṭṭhakaṁ	6	
PA_mil_6.4.1:6.1_1	vīriyaaṭṭālakaṁ saddhāesikaṁ satidovārikaṁ paññāpāsādaṁ suttantacaccaraṁ abhidhammasiṅghāṭakaṁ	6	
PA_mil_6.4.1:6.1_2	vinayavinicchayaṁ satipaṭṭhānavīthikaṁ, tassa kho pana, mahārāja, satipaṭṭhānavīthiyaṁ	6	
PA_mil_6.4.1:6.1_3	evarūpā āpaṇā pasāritā honti.	6	
PA_mil_6.4.1:6.2	Seyyathidaṁ—	6	
PA_mil_6.4.1:6.3	pupphāpaṇaṁ gandhāpaṇaṁ phalāpaṇaṁ agadāpaṇaṁ osadhāpaṇaṁ amatāpaṇaṁ ratanāpaṇaṁ sabbāpaṇan”ti.	6	
PA_mil_6.4.1:7.1	“Bhante nāgasena, katamaṁ buddhassa bhagavato pupphāpaṇan”ti?	7	
PA_mil_6.4.1:7.2	“Atthi kho pana, mahārāja, tena bhagavatā jānatā passatā arahatā sammāsambuddhena ārammaṇavibhattiyo akkhātā.	7	
PA_mil_6.4.1:7.3	Seyyathidaṁ—	7	
PA_mil_6.4.1:7.4_0	aniccasaññā dukkhasaññā anattasaññā asubhasaññā ādīnavasaññā pahānasaññā virāgasaññā	7	
PA_mil_6.4.1:7.4_1	nirodhasaññā sabbaloke anabhiratisaññā sabbasaṅkhāresu aniccasaññā ānāpānassati uddhumātakasaññā	7	
PA_mil_6.4.1:7.4_2	vinīlakasaññā vipubbakasaññā vicchiddakasaññā vikkhāyitakasaññā vikkhittakasaññā	7	
PA_mil_6.4.1:7.4_3	hatavikkhittakasaññā lohitakasaññā puḷavakasaññā aṭṭhikasaññā mettāsaññā karuṇāsaññā	7	
PA_mil_6.4.1:7.4_4	muditāsaññā upekkhāsaññā maraṇānussati kāyagatāsati, ime kho, mahārāja, buddhena	7	
PA_mil_6.4.1:7.4_5	bhagavatā ārammaṇavibhattiyo akkhātā.	7	
PA_mil_6.4.1:7.5_0	Tattha yo koci jarāmaraṇā muccitukāmo, so tesu aññataraṁ ārammaṇaṁ gaṇhāti, tena	7	
PA_mil_6.4.1:7.5_1	ārammaṇena rāgā vimuccati, dosā vimuccati, mohā vimuccati, mānato vimuccati, diṭṭhito	7	
PA_mil_6.4.1:7.5_2	vimuccati, saṁsāraṁ tarati, taṇhāsotaṁ nivāreti, tividhaṁ malaṁ visodheti, sabbakilese	7	
PA_mil_6.4.1:7.5_3	upahantvā amalaṁ virajaṁ suddhaṁ paṇḍaraṁ ajātiṁ ajaraṁ amaraṁ sukhaṁ sītibhūtaṁ	7	
PA_mil_6.4.1:7.5_4	abhayaṁ nagaruttamaṁ nibbānanagaraṁ pavisitvā arahatte cittaṁ vimoceti, idaṁ vuccati,	7	
PA_mil_6.4.1:7.5_5	mahārāja, ‘bhagavato pupphāpaṇan’ti.	7	
PA_mil_6.4.1:8.1	‘Kammamūlaṁ gahetvāna,	8	
PA_mil_6.4.1:8.2	āpaṇaṁ upagacchatha;	8	
PA_mil_6.4.1:8.3	Ārammaṇaṁ kiṇitvāna,	8	
PA_mil_6.4.1:8.4	tato muccatha muttiyā’”ti.	8	
PA_mil_6.4.1:9.1	“Bhante nāgasena, katamaṁ buddhassa bhagavato gandhāpaṇan”ti?	9	
PA_mil_6.4.1:9.2_0	“Atthi kho pana, mahārāja, tena bhagavatā sīlavibhattiyo akkhātā, yena sīlagandhena	9	
PA_mil_6.4.1:9.2_1	anulittā bhagavato puttā sadevakaṁ lokaṁ sīlagandhena dhūpenti sampadhūpenti, disampi	9	
PA_mil_6.4.1:9.2_2	anudisampi anuvātampi paṭivātampi vāyanti ativāyanti, pharitvā tiṭṭhanti.	9	
PA_mil_6.4.1:9.3	Katamā tā sīlavibhattiyo?	9	
PA_mil_6.4.1:9.4	Saraṇasīlaṁ pañcaṅgasīlaṁ aṭṭhaṅgasīlaṁ dasaṅgasīlaṁ pañcuddesapariyāpannaṁ pātimokkhasaṁvarasīlaṁ.	9	
PA_mil_6.4.1:9.5	Idaṁ vuccati, mahārāja, ‘bhagavato gandhāpaṇan’ti.	9	
PA_mil_6.4.1:9.6	Bhāsitampetaṁ, mahārāja, bhagavatā devātidevena—	9	
PA_mil_6.4.1:10.1	‘Na pupphagandho paṭivātameti,	10	
PA_mil_6.4.1:10.2	Na candanaṁ taggaramallikā vā;	10	
PA_mil_6.4.1:10.3	Satañca gandho paṭivātameti,	10	
PA_mil_6.4.1:10.4	Sabbā disā sappuriso pavāyati.	10	
PA_mil_6.4.1:11.1	Candanaṁ tagaraṁ vāpi,	11	
PA_mil_6.4.1:11.2	uppalaṁ atha vassikī;	11	
PA_mil_6.4.1:11.3	Etesaṁ gandhajātānaṁ,	11	
PA_mil_6.4.1:11.4	sīlagandho anuttaro.	11	
PA_mil_6.4.1:12.1	Appamatto ayaṁ gandho,	12	
PA_mil_6.4.1:12.2	yvāyaṁ tagaracandanaṁ;	12	
PA_mil_6.4.1:12.3	Yo ca sīlavataṁ gandho,	12	
PA_mil_6.4.1:12.4	vāti devesu uttamo’”ti.	12	
PA_mil_6.4.1:13.1	“Bhante nāgasena, katamaṁ buddhassa bhagavato phalāpaṇan”ti?	13	
PA_mil_6.4.1:13.2	“Phalāni kho, mahārāja, bhagavatā akkhātāni.	13	
PA_mil_6.4.1:13.3	Seyyathidaṁ—	13	
PA_mil_6.4.1:13.4	sotāpattiphalaṁ sakadāgāmiphalaṁ anāgāmiphalaṁ arahattaphalaṁ suññataphalasamāpatti animittaphalasamāpatti appaṇihitaphalasamāpatti.	13	
PA_mil_6.4.1:13.5	Tattha yo koci yaṁ phalaṁ icchati, so kammamūlaṁ datvā patthitaṁ phalaṁ kiṇāti.	13	
PA_mil_6.4.1:13.6	Yadi sotāpattiphalaṁ, yadi sakadāgāmiphalaṁ, yadi anāgāmiphalaṁ, yadi arahattaphalaṁ, yadi suññataphalasamāpattiṁ, yadi animittaphalasamāpattiṁ, yadi appaṇihitaphalasamāpattiṁ.	13	
PA_mil_6.4.1:13.7_0	Yathā, mahārāja, kassaci purisassa dhuvaphalo ambo bhaveyya, so na tāva tato phalāni	13	
PA_mil_6.4.1:13.7_1	pāteti, yāva kayikā na āgacchanti, anuppatte pana kayike mūlaṁ gahetvā evaṁ ācikkhati	13	
PA_mil_6.4.1:13.7_2	‘ambho purisa, eso kho dhuvaphalo ambo, tato yaṁ icchasi, ettakaṁ phalaṁ gaṇhāhi	13	
PA_mil_6.4.1:13.7_3	salāṭukaṁ vā dovilaṁ vā kesikaṁ vā āmaṁ vā pakkaṁ vā’ti, so tena attanā dinnamūlena	13	
PA_mil_6.4.1:13.7_4	yadi salāṭukaṁ icchati, salāṭukaṁ gaṇhāti, yadi dovilaṁ icchati, dovilaṁ gaṇhāti,	13	
PA_mil_6.4.1:13.7_5	yadi kesikaṁ icchati, kesikaṁ gaṇhāti, yadi āmakaṁ icchati, āmakaṁ gaṇhāti, yadi	13	
PA_mil_6.4.1:13.7_6	pakkaṁ icchati, pakkaṁ gaṇhāti.	13	
PA_mil_6.4.1:13.8	Evameva kho, mahārāja, yo yaṁ phalaṁ icchati, so kammamūlaṁ datvā patthitaṁ phalaṁ gaṇhāti, yadi sotāpattiphalaṁ …pe…	13	
PA_mil_6.4.1:13.9	yadi appaṇihitaphalasamāpattiṁ, idaṁ vuccati, mahārāja, ‘bhagavato phalāpaṇan’ti.	13	
PA_mil_6.4.1:14.1	‘Kammamūlaṁ janā datvā,	14	
PA_mil_6.4.1:14.2	gaṇhanti amatapphalaṁ;	14	
PA_mil_6.4.1:14.3	Tena te sukhitā honti,	14	
PA_mil_6.4.1:14.4	ye kītā amatapphalan’”ti.	14	
PA_mil_6.4.1:15.1	“Bhante nāgasena, katamaṁ buddhassa bhagavato agadāpaṇan”ti?	15	
PA_mil_6.4.1:15.2	“Agadāni kho, mahārāja, bhagavatā akkhātāni, yehi agadehi so bhagavā sadevakaṁ lokaṁ kilesavisato parimoceti.	15	
PA_mil_6.4.1:15.3	Katamāni pana tāni agadāni?	15	
PA_mil_6.4.1:15.4	Yānimāni, mahārāja, bhagavatā cattāri ariyasaccāni akkhātāni.	15	
PA_mil_6.4.1:15.5	Seyyathidaṁ—	15	
PA_mil_6.4.1:15.6_0	dukkhaṁ ariyasaccaṁ dukkhasamudayaṁ ariyasaccaṁ dukkhanirodhaṁ ariyasaccaṁ dukkhanirodhagāminī	15	
PA_mil_6.4.1:15.6_1	paṭipadā ariyasaccaṁ, tattha ye keci aññāpekkhā catusaccaṁ dhammaṁ suṇanti, te jātiyā	15	
PA_mil_6.4.1:15.6_2	parimuccanti, jarāya parimuccanti, maraṇā parimuccanti, sokaparidevadukkhadomanassupāyāsehi	15	
PA_mil_6.4.1:15.6_3	parimuccanti, idaṁ vuccati, mahārāja, ‘bhagavato agadāpaṇan’ti.	15	
PA_mil_6.4.1:16.1	‘Ye keci agadā loke,	16	
PA_mil_6.4.1:16.2	visānaṁ paṭibāhakā;	16	
PA_mil_6.4.1:16.3	Dhammāgadasamaṁ natthi,	16	
PA_mil_6.4.1:16.4	etaṁ pivatha bhikkhavo’”ti.	16	
PA_mil_6.4.1:17.1	“Bhante nāgasena, katamaṁ buddhassa bhagavato osadhāpaṇan”ti?	17	
PA_mil_6.4.1:17.2	“Osadhāni kho, mahārāja, bhagavatā akkhātāni, yehi osadhehi so bhagavā devamanusse tikicchati.	17	
PA_mil_6.4.1:17.3	Seyyathidaṁ—	17	
PA_mil_6.4.1:17.4_0	cattāro satipaṭṭhānā cattāro sammappadhānā cattāro iddhipādā pañcindriyāni pañca	17	
PA_mil_6.4.1:17.4_1	balāni satta bojjhaṅgā ariyo aṭṭhaṅgiko maggo, etehi osadhehi bhagavā micchādiṭṭhiṁ	17	
PA_mil_6.4.1:17.4_2	vireceti, micchāsaṅkappaṁ vireceti, micchāvācaṁ vireceti, micchākammantaṁ vireceti,	17	
PA_mil_6.4.1:17.4_3	micchāājīvaṁ vireceti, micchāvāyāmaṁ vireceti, micchāsatiṁ vireceti, micchāsamādhiṁ	17	
PA_mil_6.4.1:17.4_4	vireceti, lobhavamanaṁ kāreti, dosavamanaṁ kāreti, mohavamanaṁ kāreti, mānavamanaṁ	17	
PA_mil_6.4.1:17.4_5	kāreti, diṭṭhivamanaṁ kāreti, vicikicchāvamanaṁ kāreti, uddhaccavamanaṁ kāreti, thinamiddhavamanaṁ	17	
PA_mil_6.4.1:17.4_6	kāreti, ahirikānottappavamanaṁ kāreti, sabbakilesavamanaṁ kāreti, idaṁ vuccati, mahārāja,	17	
PA_mil_6.4.1:17.4_7	‘bhagavato osadhāpaṇan’ti.	17	
PA_mil_6.4.1:18.1	‘Ye keci osadhā loke,	18	
PA_mil_6.4.1:18.2	vijjanti vividhā bahū;	18	
PA_mil_6.4.1:18.3	Dhammosadhasamaṁ natthi,	18	
PA_mil_6.4.1:18.4	etaṁ pivatha bhikkhavo.	18	
PA_mil_6.4.1:19.1	Dhammosadhaṁ pivitvāna,	19	
PA_mil_6.4.1:19.2	ajarāmaraṇā siyuṁ;	19	
PA_mil_6.4.1:19.3	Bhāvayitvā ca passitvā,	19	
PA_mil_6.4.1:19.4	nibbutā upadhikkhaye’”ti.	19	
PA_mil_6.4.1:20.1	“Bhante nāgasena, katamaṁ buddhassa bhagavato amatāpaṇan”ti?	20	
PA_mil_6.4.1:20.2_0	“Amataṁ kho, mahārāja, bhagavatā akkhātaṁ, yena amatena so bhagavā sadevakaṁ lokaṁ	20	
PA_mil_6.4.1:20.2_1	abhisiñci, yena amatena abhisittā devamanussā jātijarābyādhimaraṇasokaparidevadukkhadomanassupāyāsehi parimucciṁsu.	20	
PA_mil_6.4.1:20.3	Katamaṁ taṁ amataṁ?	20	
PA_mil_6.4.1:20.4	Yadidaṁ kāyagatāsati.	20	
PA_mil_6.4.1:20.5	Bhāsitampetaṁ, mahārāja, bhagavatā devātidevena ‘amataṁ te, bhikkhave, paribhuñjanti, ye kāyagatāsatiṁ paribhuñjantī’ti.	20	
PA_mil_6.4.1:20.6	Idaṁ vuccati, mahārāja, ‘bhagavato amatāpaṇan’ti.	20	
PA_mil_6.4.1:21.1	‘Byādhitaṁ janataṁ disvā,	21	
PA_mil_6.4.1:21.2	Amatāpaṇaṁ pasārayi;	21	
PA_mil_6.4.1:21.3	Kammena taṁ kiṇitvāna,	21	
PA_mil_6.4.1:21.4	Amataṁ ādetha bhikkhavo’”ti.	21	
PA_mil_6.4.1:22.1	“Bhante nāgasena, katamaṁ buddhassa bhagavato ratanāpaṇan”ti?	22	
PA_mil_6.4.1:22.2_0	“Ratanāni kho, mahārāja, bhagavatā akkhātāni, yehi ratanehi vibhūsitā bhagavato puttā	22	
PA_mil_6.4.1:22.2_1	sadevakaṁ lokaṁ virocanti obhāsenti pabhāsenti jalanti pajjalanti uddhaṁ adho tiriyaṁ ālokaṁ dassenti.	22	
PA_mil_6.4.1:22.3	Katamāni tāni ratanāni?	22	
PA_mil_6.4.1:22.4	Sīlaratanaṁ samādhiratanaṁ paññāratanaṁ vimuttiratanaṁ vimuttiñāṇadassanaratanaṁ paṭisambhidāratanaṁ bojjhaṅgaratanaṁ.	22	
PA_mil_6.4.1:23.1	Katamaṁ, mahārāja, bhagavato sīlaratanaṁ?	23	
PA_mil_6.4.1:23.2	Pātimokkhasaṁvarasīlaṁ indriyasaṁvarasīlaṁ ājīvapārisuddhisīlaṁ paccayasannissitasīlaṁ cūḷasīlaṁ majjhimasīlaṁ mahāsīlaṁ maggasīlaṁ phalasīlaṁ.	23	
PA_mil_6.4.1:23.3_0	Sīlaratanena kho, mahārāja, vibhūsitassa puggalassa sadevako loko samārako sabrahmako	23	
PA_mil_6.4.1:23.3_1	sassamaṇabrāhmaṇī pajā pihayati pattheti, sīlaratanapiḷandho kho, mahārāja, bhikkhu	23	
PA_mil_6.4.1:23.3_2	disampi anudisampi uddhampi adhopi tiriyampi virocati ativirocati, heṭṭhato avīciṁ	23	
PA_mil_6.4.1:23.3_3	uparito bhavaggaṁ upādāya etthantare sabbaratanāni atikkamitvā abhibhavitvā ajjhottharitvā	23	
PA_mil_6.4.1:23.3_4	tiṭṭhati, evarūpāni kho, mahārāja, sīlaratanāni bhagavato ratanāpaṇe pasāritāni,	23	
PA_mil_6.4.1:23.3_5	idaṁ vuccati, mahārāja, ‘bhagavato sīlaratanan’ti.	23	
PA_mil_6.4.1:24.1	‘Evarūpāni sīlāni,	24	
PA_mil_6.4.1:24.2	santi buddhassa āpaṇe;	24	
PA_mil_6.4.1:24.3	Kammena taṁ kiṇitvāna,	24	
PA_mil_6.4.1:24.4	ratanaṁ vo piḷandhathā’ti.	24	
PA_mil_6.4.1:25.1	Katamaṁ, mahārāja, bhagavato samādhiratanaṁ?	25	
PA_mil_6.4.1:25.2	Savitakkasavicāro samādhi, avitakkavicāramatto samādhi, avitakkaavicāro samādhi, suññato samādhi, animitto samādhi, appaṇihito samādhi.	25	
PA_mil_6.4.1:25.3_0	Samādhiratanaṁ kho, mahārāja, piḷandhassa bhikkhuno ye te kāmavitakkabyāpādavitakkavihiṁsāvitakkamānuddhaccadiṭṭhivicikicchākilesavatthūni	25	
PA_mil_6.4.1:25.3_1	vividhāni ca kuvitakkāni, te sabbe samādhiṁ āsajja vikiranti vidhamanti viddhaṁsanti	25	
PA_mil_6.4.1:25.3_2	na saṇṭhanti na upalimpanti.	25	
PA_mil_6.4.1:25.4	Yathā, mahārāja, vāri pokkharapatte vikirati vidhamati viddhaṁsati na saṇṭhāti na upalimpati.	25	
PA_mil_6.4.1:25.5	Taṁ kissa hetu?	25	
PA_mil_6.4.1:25.6	Parisuddhattā padumassa.	25	
PA_mil_6.4.1:25.7_0	Evameva kho, mahārāja, samādhiratanaṁ piḷandhassa bhikkhuno ye te kāmavitakkabyāpādavitakkavihiṁsāvitakkamānuddhaccadiṭṭhivicikicchākilesavatthūni	25	
PA_mil_6.4.1:25.7_1	vividhāni ca kuvitakkāni, te sabbe samādhiṁ āsajja vikiranti vidhamanti viddhaṁsanti	25	
PA_mil_6.4.1:25.7_2	na saṇṭhanti na upalimpanti.	25	
PA_mil_6.4.1:25.8	Taṁ kissa hetu?	25	
PA_mil_6.4.1:25.9	Parisuddhattā samādhissa.	25	
PA_mil_6.4.1:25.10	Idaṁ vuccati, mahārāja, ‘bhagavato samādhiratanan’ti, evarūpāni kho, mahārāja, samādhiratanāni bhagavato ratanāpaṇe pasāritāni.	25	
PA_mil_6.4.1:26.1	‘Samādhiratanamālassa,	26	
PA_mil_6.4.1:26.2	kuvitakkā na jāyare;	26	
PA_mil_6.4.1:26.3	Na ca vikkhipate cittaṁ,	26	
PA_mil_6.4.1:26.4	etaṁ tumhe piḷandhathā’ti.	26	
PA_mil_6.4.1:27.1	Katamaṁ, mahārāja, bhagavato paññāratanaṁ?	27	
PA_mil_6.4.1:27.2_0	Yāya, mahārāja, paññāya ariyasāvako ‘idaṁ kusalan’ti yathābhūtaṁ pajānāti, ‘idaṁ	27	
PA_mil_6.4.1:27.2_1	akusalan’ti yathābhūtaṁ pajānāti, ‘idaṁ sāvajjaṁ, idaṁ anavajjaṁ, idaṁ sevitabbaṁ,	27	
PA_mil_6.4.1:27.2_2	idaṁ na sevitabbaṁ, idaṁ hīnaṁ, idaṁ paṇītaṁ, idaṁ kaṇhaṁ, idaṁ sukkaṁ, idaṁ kaṇhasukkasappaṭibhāgan’ti	27	
PA_mil_6.4.1:27.2_3	yathābhūtaṁ pajānāti, ‘idaṁ dukkhan’ti yathābhūtaṁ pajānāti, ‘ayaṁ dukkhasamudayo’ti	27	
PA_mil_6.4.1:27.2_4	yathābhūtaṁ pajānāti, ‘ayaṁ dukkhanirodho’ti yathābhūtaṁ pajānāti, ‘ayaṁ dukkhanirodhagāminī	27	
PA_mil_6.4.1:27.2_5	paṭipadā’ti yathābhūtaṁ pajānāti.	27	
PA_mil_6.4.1:27.3	Idaṁ vuccati, mahārāja, ‘bhagavato paññāratanan’ti.	27	
PA_mil_6.4.1:28.1	‘Paññāratanamālassa,	28	
PA_mil_6.4.1:28.2	na ciraṁ vattate bhavo;	28	
PA_mil_6.4.1:28.3	Khippaṁ phasseti amataṁ,	28	
PA_mil_6.4.1:28.4	na ca so rocate bhave’ti.	28	
PA_mil_6.4.1:29.1	Katamaṁ, mahārāja, bhagavato vimuttiratanaṁ?	29	
PA_mil_6.4.1:29.2	Vimuttiratanaṁ kho, mahārāja, arahattaṁ vuccati, arahattaṁ patto kho, mahārāja, bhikkhu ‘vimuttiratanaṁ piḷandho’ti vuccati.	29	
PA_mil_6.4.1:29.3_0	Yathā, mahārāja, puriso muttākalāpamaṇikalāpapavāḷakalāpābharaṇappaṭimaṇḍito agalutagaratālīsakalohitacandanānulittagatto	29	
PA_mil_6.4.1:29.3_1	nāgapunnāgasālasalaḷacampakayūthikātimuttakapāṭaluppalavassikamallikāvicitto sesajane	29	
PA_mil_6.4.1:29.3_2	atikkamitvā virocati ativirocati obhāsati pabhāsati sampabhāsati jalati pajjalati	29	
PA_mil_6.4.1:29.3_3	abhibhavati ajjhottharati mālāgandharatanābharaṇehi;	29	
PA_mil_6.4.1:29.4_0	evameva kho, mahārāja, arahattaṁ patto khīṇāsavo vimuttiratanapiḷandho upādāyupādāya	29	
PA_mil_6.4.1:29.4_1	vimuttānaṁ bhikkhūnaṁ atikkamitvā samatikkamitvā virocati ativirocati obhāsati pabhāsati	29	
PA_mil_6.4.1:29.4_2	sampabhāsati jalati pajjalati abhibhavati ajjhottharati vimuttiyā.	29	
PA_mil_6.4.1:29.5	Taṁ kissa hetu?	29	
PA_mil_6.4.1:29.6	Aggaṁ, mahārāja, etaṁ piḷandhanaṁ sabbapiḷandhanānaṁ, yadidaṁ vimuttipiḷandhanaṁ.	29	
PA_mil_6.4.1:29.7	Idaṁ vuccati, mahārāja, ‘bhagavato vimuttiratanan’ti.	29	
PA_mil_6.4.1:30.1	‘Maṇimālādharaṁ geha,	30	
PA_mil_6.4.1:30.2	jano sāmiṁ udikkhati;	30	
PA_mil_6.4.1:30.3	Vimuttiratanamālantu,	30	
PA_mil_6.4.1:30.4	udikkhanti sadevakā’ti.	30	
PA_mil_6.4.1:31.1	Katamaṁ, mahārāja, bhagavato vimuttiñāṇadassanaratanaṁ?	31	
PA_mil_6.4.1:31.2	Paccavekkhaṇañāṇaṁ, mahārāja, bhagavato vimuttiñāṇadassanaratananti vuccati, yena ñāṇena ariyasāvako maggaphalanibbānāni pahīnakilesāvasiṭṭhakilese ca paccavekkhati.	31	
PA_mil_6.4.1:32.1	‘Yena ñāṇena bujjhanti,	32	
PA_mil_6.4.1:32.2	ariyā katakiccataṁ;	32	
PA_mil_6.4.1:32.3	Taṁ ñāṇaratanaṁ laddhuṁ,	32	
PA_mil_6.4.1:32.4	vāyametha jinorasā’ti.	32	
PA_mil_6.4.1:33.1	Katamaṁ, mahārāja, bhagavato paṭisambhidāratanaṁ?	33	
PA_mil_6.4.1:33.2	Catasso kho, mahārāja, paṭisambhidāyo atthapaṭisambhidā dhammapaṭisambhidā niruttipaṭisambhidā paṭibhānapaṭisambhidāti.	33	
PA_mil_6.4.1:33.3_0	Imehi kho, mahārāja, catūhi paṭisambhidāratanehi samalaṅkato bhikkhu yaṁ yaṁ parisaṁ	33	
PA_mil_6.4.1:33.3_1	upasaṅkamati, yadi khattiyaparisaṁ, yadi brāhmaṇaparisaṁ, yadi gahapatiparisaṁ, yadi	33	
PA_mil_6.4.1:33.3_2	samaṇaparisaṁ, visārado upasaṅkamati amaṅkubhūto abhīru acchambhī anutrāsī vigatalomahaṁso	33	
PA_mil_6.4.1:33.3_3	parisaṁ upasaṅkamati.	33	
PA_mil_6.4.1:34.1_0	Yathā, mahārāja, yodho saṅgāmasūro sannaddhapañcāvudho acchambhito saṅgāmaṁ otarati,	34	
PA_mil_6.4.1:34.1_1	‘sace amittā dūre bhavissanti usunā pātayissāmi, tato orato bhavissanti sattiyā paharissāmi,	34	
PA_mil_6.4.1:34.1_2	tato orato bhavissanti kaṇayena paharissāmi, upagataṁ santaṁ maṇḍalaggena dvidhā	34	
PA_mil_6.4.1:34.1_3	chindissāmi, kāyūpagataṁ churikāya vinivijjhissāmī’ti;	34	
PA_mil_6.4.1:34.2	evameva kho, mahārāja, catupaṭisambhidāratanamaṇḍito bhikkhu acchambhito parisaṁ upasaṅkamati.	34	
PA_mil_6.4.1:35.1_0	‘Yo koci maṁ atthapaṭisambhide pañhaṁ pucchissati, tassa atthena atthaṁ kathayissāmi,	35	
PA_mil_6.4.1:35.1_1	kāraṇena kāraṇaṁ kathayissāmi, hetunā hetuṁ kathayissāmi, nayena nayaṁ kathayissāmi,	35	
PA_mil_6.4.1:35.1_2	nissaṁsayaṁ karissāmi, vimatiṁ vivecessāmi, tosayissāmi pañhaveyyākaraṇena.	35	
PA_mil_6.4.1:36.1_0	Yo koci maṁ dhammapaṭisambhide pañhaṁ pucchissati, tassa dhammena dhammaṁ kathayissāmi,	36	
PA_mil_6.4.1:36.1_1	amatena amataṁ kathayissāmi, asaṅkhatena asaṅkhataṁ kathayissāmi, nibbānena nibbānaṁ	36	
PA_mil_6.4.1:36.1_2	kathayissāmi, suññatena suññataṁ kathayissāmi, animittena animittaṁ kathayissāmi,	36	
PA_mil_6.4.1:36.1_3	appaṇihitena appaṇihitaṁ kathayissāmi, anejena anejaṁ kathayissāmi, nissaṁsayaṁ karissāmi,	36	
PA_mil_6.4.1:36.1_4	vimatiṁ vivecessāmi, tosayissāmi pañhaveyyākaraṇena.	36	
PA_mil_6.4.1:37.1_0	Yo koci maṁ niruttipaṭisambhide pañhaṁ pucchissati, tassa niruttiyā niruttiṁ kathayissāmi,	37	
PA_mil_6.4.1:37.1_1	padena padaṁ kathayissāmi, anupadena anupadaṁ kathayissāmi, akkharena akkharaṁ kathayissāmi,	37	
PA_mil_6.4.1:37.1_2	sandhiyā sandhiṁ kathayissāmi, byañjanena byañjanaṁ kathayissāmi, anubyañjanena anubyañjanaṁ	37	
PA_mil_6.4.1:37.1_3	kathayissāmi, vaṇṇena vaṇṇaṁ kathayissāmi, sarena saraṁ kathayissāmi, paññattiyā	37	
PA_mil_6.4.1:37.1_4	paññattiṁ kathayissāmi, vohārena vohāraṁ kathayissāmi, nissaṁsayaṁ karissāmi, vimatiṁ	37	
PA_mil_6.4.1:37.1_5	vivecessāmi, tosayissāmi pañhaveyyākaraṇena.	37	
PA_mil_6.4.1:38.1_0	Yo koci maṁ paṭibhānapaṭisambhide pañhaṁ pucchissati, tassa paṭibhānena paṭibhānaṁ	38	
PA_mil_6.4.1:38.1_1	kathayissāmi, opammena opammaṁ kathayissāmi, lakkhaṇena lakkhaṇaṁ kathayissāmi, rasena	38	
PA_mil_6.4.1:38.1_2	rasaṁ kathayissāmi, nissaṁsayaṁ karissāmi, vimatiṁ vivecessāmi, tosayissāmi pañhaveyyākaraṇenā’ti.	38	
PA_mil_6.4.1:38.2	Idaṁ vuccati, mahārāja, ‘bhagavato paṭisambhidāratanan’ti.	38	
PA_mil_6.4.1:39.1	‘Paṭisambhidā kiṇitvāna,	39	
PA_mil_6.4.1:39.2	Ñāṇena phassayeyya yo;	39	
PA_mil_6.4.1:39.3	Acchambhito anubbiggo,	39	
PA_mil_6.4.1:39.4	Atirocati sadevake’ti.	39	
PA_mil_6.4.1:40.1	Katamaṁ, mahārāja, bhagavato bojjhaṅgaratanaṁ?	40	
PA_mil_6.4.1:40.2	Sattime, mahārāja, bojjhaṅgā, satisambojjhaṅgo dhammavicayasambojjhaṅgo vīriyasambojjhaṅgo pītisambojjhaṅgo passaddhisambojjhaṅgo samādhisambojjhaṅgo upekkhāsambojjhaṅgo.	40	
PA_mil_6.4.1:40.3	Imehi kho, mahārāja, sattahi bojjhaṅgaratanehi paṭimaṇḍito bhikkhu sabbaṁ tamaṁ abhibhuyya sadevakaṁ lokaṁ obhāseti pabhāseti ālokaṁ janeti.	40	
PA_mil_6.4.1:40.4	Idaṁ vuccati, mahārāja, ‘bhagavato bojjhaṅgaratanan’ti.	40	
PA_mil_6.4.1:41.1	‘Bojjhaṅgaratanamālassa,	41	
PA_mil_6.4.1:41.2	uṭṭhahanti sadevakā;	41	
PA_mil_6.4.1:41.3	Kammena taṁ kiṇitvāna,	41	
PA_mil_6.4.1:41.4	ratanaṁ vo piḷandhathā’”ti.	41	
PA_mil_6.4.1:42.1	“Bhante nāgasena, katamaṁ buddhassa bhagavato sabbāpaṇan”ti?	42	
PA_mil_6.4.1:42.2	“Sabbāpaṇaṁ kho, mahārāja, bhagavato navaṅgaṁ buddhavacanaṁ sārīrikāni pāribhogikāni cetiyāni saṅgharatanañca.	42	
PA_mil_6.4.1:42.3_0	Sabbāpaṇe, mahārāja, bhagavatā jātisampatti pasāritā, bhogasampatti pasāritā, āyusampatti	42	
PA_mil_6.4.1:42.3_1	pasāritā, ārogyasampatti pasāritā, vaṇṇasampatti pasāritā, paññāsampatti pasāritā,	42	
PA_mil_6.4.1:42.3_2	mānusikasampatti pasāritā, dibbasampatti pasāritā, nibbānasampatti pasāritā.	42	
PA_mil_6.4.1:42.4_0	Tattha ye taṁ taṁ sampattiṁ icchanti, te kammamūlaṁ datvā patthitapatthitaṁ sampattiṁ	42	
PA_mil_6.4.1:42.4_1	kiṇanti, keci sīlasamādānena kiṇanti, keci uposathakammena kiṇanti, appamattakenapi	42	
PA_mil_6.4.1:42.4_2	kammamūlena upādāyupādāya sampattiyo paṭilabhanti.	42	
PA_mil_6.4.1:42.5	Yathā, mahārāja, āpaṇikassa āpaṇe tilamuggamāse parittakenapi taṇḍulamuggamāsena appakenapi mūlena upādāyupādāya gaṇhanti;	42	
PA_mil_6.4.1:42.6	evameva kho, mahārāja, bhagavato sabbāpaṇe appamattakenapi kammamūlena upādāyupādāya sampattiyo paṭilabhanti.	42	
PA_mil_6.4.1:42.7	Idaṁ vuccati, mahārāja, ‘bhagavato sabbāpaṇan’ti.	42	
PA_mil_6.4.1:43.1	‘Āyu arogatā vaṇṇaṁ,	43	
PA_mil_6.4.1:43.2	saggaṁ uccākulīnatā;	43	
PA_mil_6.4.1:43.3	Asaṅkhatañca amataṁ,	43	
PA_mil_6.4.1:43.4	atthi sabbāpaṇe jine.	43	
PA_mil_6.4.1:44.1	Appena bahukenāpi,	44	
PA_mil_6.4.1:44.2	kammamūlena gayhati;	44	
PA_mil_6.4.1:44.3	Kiṇitvā saddhāmūlena,	44	
PA_mil_6.4.1:44.4	samiddhā hotha bhikkhavo’ti.	44	
PA_mil_6.4.1:45.1_0	Bhagavato kho, mahārāja, dhammanagare evarūpā janā paṭivasanti, suttantikā venayikā	45	
PA_mil_6.4.1:45.1_1	ābhidhammikā dhammakathikā jātakabhāṇakā dīghabhāṇakā majjhimabhāṇakā saṁyuttabhāṇakā	45	
PA_mil_6.4.1:45.1_2	aṅguttarabhāṇakā khuddakabhāṇakā sīlasampannā samādhisampannā paññāsampannā bojjhaṅgabhāvanāratā	45	
PA_mil_6.4.1:45.1_3	vipassakā sadatthamanuyuttā āraññikā rukkhamūlikā abbhokāsikā palālapuñjikā sosānikā	45	
PA_mil_6.4.1:45.1_4	nesajjikā paṭipannakā phalaṭṭhā sekkhā phalasamaṅgino sotāpannā sakadāgāmino anāgāmino	45	
PA_mil_6.4.1:45.1_5	arahanto tevijjā chaḷabhiññā iddhimanto paññāya pāramiṅgatā satipaṭṭhānasammappadhānaiddhipādaindriyabalabojjhaṅgamaggavarajhānavimokkharūpārūpasantasukhasamāpattikusalā,	45	
PA_mil_6.4.1:45.1_6	tehi arahantehi ākulaṁ samākulaṁ ākiṇṇaṁ samākiṇṇaṁ naḷavanasaravanamiva dhammanagaraṁ ahosi.	45	
PA_mil_6.4.1:45.2	Bhavatīha—	45	
PA_mil_6.4.1:46.1	‘Vītarāgā vītadosā,	46	
PA_mil_6.4.1:46.2	vītamohā anāsavā;	46	
PA_mil_6.4.1:46.3	Vītataṇhā anādānā,	46	
PA_mil_6.4.1:46.4	dhammanagare vasanti te.	46	
PA_mil_6.4.1:47.1	Āraññikā dhutadharā,	47	
PA_mil_6.4.1:47.2	jhāyino lūkhacīvarā;	47	
PA_mil_6.4.1:47.3	Vivekābhiratā dhīrā,	47	
PA_mil_6.4.1:47.4	dhammanagare vasanti te.	47	
PA_mil_6.4.1:48.1	Nesajjikā santhatikā,	48	
PA_mil_6.4.1:48.2	athopi ṭhānacaṅkamā;	48	
PA_mil_6.4.1:48.3	Paṁsukūladharā sabbe,	48	
PA_mil_6.4.1:48.4	dhammanagare vasanti te.	48	
PA_mil_6.4.1:49.1	Ticīvaradharā santā,	49	
PA_mil_6.4.1:49.2	cammakhaṇḍacatutthakā;	49	
PA_mil_6.4.1:49.3	Ratā ekāsane viññū,	49	
PA_mil_6.4.1:49.4	dhammanagare vasanti te.	49	
PA_mil_6.4.1:50.1	Appicchā nipakā dhīrā,	50	
PA_mil_6.4.1:50.2	appāhārā alolupā;	50	
PA_mil_6.4.1:50.3	Lābhālābhena santuṭṭhā,	50	
PA_mil_6.4.1:50.4	dhammanagare vasanti te.	50	
PA_mil_6.4.1:51.1	Jhāyī jhānaratā dhīrā,	51	
PA_mil_6.4.1:51.2	santacittā samāhitā;	51	
PA_mil_6.4.1:51.3	Ākiñcaññaṁ patthayānā,	51	
PA_mil_6.4.1:51.4	dhammanagare vasanti te.	51	
PA_mil_6.4.1:52.1	Paṭipannā phalaṭṭhā ca,	52	
PA_mil_6.4.1:52.2	sekkhā phalasamaṅgino;	52	
PA_mil_6.4.1:52.3	Āsīsakā uttamatthaṁ,	52	
PA_mil_6.4.1:52.4	dhammanagare vasanti te.	52	
PA_mil_6.4.1:53.1	Sotāpannā ca vimalā,	53	
PA_mil_6.4.1:53.2	sakadāgāmino ca ye;	53	
PA_mil_6.4.1:53.3	Anāgāmī ca arahanto,	53	
PA_mil_6.4.1:53.4	dhammanagare vasanti te.	53	
PA_mil_6.4.1:54.1	Satipaṭṭhānakusalā,	54	
PA_mil_6.4.1:54.2	bojjhaṅgabhāvanāratā;	54	
PA_mil_6.4.1:54.3	Vipassakā dhammadharā,	54	
PA_mil_6.4.1:54.4	dhammanagare vasanti te.	54	
PA_mil_6.4.1:55.1	Iddhipādesu kusalā,	55	
PA_mil_6.4.1:55.2	samādhibhāvanāratā;	55	
PA_mil_6.4.1:55.3	Sammappadhānānuyuttā,	55	
PA_mil_6.4.1:55.4	dhammanagare vasanti te.	55	
PA_mil_6.4.1:56.1	Abhiññāpāramippattā,	56	
PA_mil_6.4.1:56.2	pettike gocare ratā;	56	
PA_mil_6.4.1:56.3	Antalikkhamhi caraṇā,	56	
PA_mil_6.4.1:56.4	dhammanagare vasanti te.	56	
PA_mil_6.4.1:57.1	Okkhittacakkhū mitabhāṇī,	57	
PA_mil_6.4.1:57.2	guttadvārā susaṁvutā;	57	
PA_mil_6.4.1:57.3	Sudantā uttame damme,	57	
PA_mil_6.4.1:57.4	dhammanagare vasanti te.	57	
PA_mil_6.4.1:58.1	Tevijjā chaḷabhiññā ca,	58	
PA_mil_6.4.1:58.2	Iddhiyā pāramiṁ gatā;	58	
PA_mil_6.4.1:58.3	Paññāya pāramippattā,	58	
PA_mil_6.4.1:58.4	Dhammanagare vasanti te’ti.	58	
PA_mil_6.4.1:59.1_0	Ye kho te, mahārāja, bhikkhū aparimitañāṇavaradharā asaṅgā atulaguṇā atulayasā atulabalā	59	
PA_mil_6.4.1:59.1_1	atulatejā dhammacakkānuppavattakā paññāpāramiṁ gatā, evarūpā kho, mahārāja, bhikkhū	59	
PA_mil_6.4.1:59.1_2	bhagavato dhammanagare ‘dhammasenāpatino’ti vuccanti.	59	
PA_mil_6.4.1:60.1_0	Ye pana te, mahārāja, bhikkhū iddhimanto adhigatappaṭisambhidāpattavesārajjā gaganacarā	60	
PA_mil_6.4.1:60.1_1	durāsadā duppasahā anālambacarā sasāgaramahidharapathavikampakā candasūriyaparimajjakā	60	
PA_mil_6.4.1:60.1_2	vikubbanādhiṭṭhānābhinīhārakusalā iddhiyā pāramiṁ gatā, evarūpā kho, mahārāja, bhikkhū	60	
PA_mil_6.4.1:60.1_3	bhagavato dhammanagare ‘purohitā’ti vuccanti.	60	
PA_mil_6.4.1:61.1_0	Ye pana te, mahārāja, bhikkhū dhutaṅgamanugatā appicchā santuṭṭhā viññattimanesanajigucchakā	61	
PA_mil_6.4.1:61.1_1	piṇḍāya sapadānacārino bhamarāva gandhamanughāyitvā pavisanti vivittakānanaṁ, kāye	61	
PA_mil_6.4.1:61.1_2	ca jīvite ca nirapekkhā arahattamanuppattā dhutaṅgaguṇe agganikkhittā, evarūpā kho,	61	
PA_mil_6.4.1:61.1_3	mahārāja, bhikkhū bhagavato dhammanagare ‘akkhadassā’ti vuccanti.	61	
PA_mil_6.4.1:62.1_0	Ye pana te, mahārāja, bhikkhū parisuddhā vimalā nikkilesā cutūpapātakusalā dibbacakkhumhi	62	
PA_mil_6.4.1:62.1_1	pāramiṁ gatā, evarūpā kho, mahārāja, bhikkhū bhagavato dhammanagare ‘nagarajotakā’ti vuccanti.	62	
PA_mil_6.4.1:63.1_0	Ye pana te, mahārāja, bhikkhū bahussutā āgatāgamā dhammadharā vinayadharā mātikādharā	63	
PA_mil_6.4.1:63.1_1	sithiladhanitadīgharassagarukalahukakkharaparicchedakusalā navaṅgasāsanadharā, evarūpā	63	
PA_mil_6.4.1:63.1_2	kho, mahārāja, bhikkhū bhagavato dhammanagare ‘dhammarakkhā’ti vuccanti.	63	
PA_mil_6.4.1:64.1_0	Ye pana te, mahārāja, bhikkhū vinayaññū vinayakovidā ṭhānāṭṭhānakusalā āpattānāpattigarukalahukasatekicchaatekicchavuṭṭhānadesanāniggahapaṭikammaosāraṇanissāraṇapaṭisāraṇakusalā	64	
PA_mil_6.4.1:64.1_1	vinaye pāramiṁ gatā, evarūpā kho, mahārāja, bhikkhū bhagavato dhammanagare ‘rūparakkhā’ti vuccanti.	64	
PA_mil_6.4.1:65.1_0	Ye pana te, mahārāja, bhikkhū vimuttivarakusumamālabaddhā varapavaramahagghaseṭṭhabhāvamanuppattā	65	
PA_mil_6.4.1:65.1_1	bahujanakantamabhipatthitā, evarūpā kho, mahārāja, bhikkhū bhagavato dhammanagare	65	
PA_mil_6.4.1:65.1_2	‘pupphāpaṇikā’ti vuccanti.	65	
PA_mil_6.4.1:66.1_0	Ye pana te, mahārāja, bhikkhū catusaccābhisamayappaṭividdhā diṭṭhasaccā viññātasāsanā	66	
PA_mil_6.4.1:66.1_1	catūsu sāmaññaphalesu tiṇṇavicikicchā paṭiladdhaphalasukhā aññesampi paṭipannānaṁ	66	
PA_mil_6.4.1:66.1_2	te phale saṁvibhajanti, evarūpā kho, mahārāja, bhikkhū bhagavato dhammanagare ‘phalāpaṇikā’ti vuccanti.	66	
PA_mil_6.4.1:67.1_0	Ye pana te, mahārāja, bhikkhū sīlasaṁvaragandhamanulittā anekavidhabahuguṇadharā	67	
PA_mil_6.4.1:67.1_1	kilesamaladuggandhavidhamakā, evarūpā kho, mahārāja, bhikkhū bhagavato dhammanagare	67	
PA_mil_6.4.1:67.1_2	‘gandhāpaṇikā’ti vuccanti.	67	
PA_mil_6.4.1:68.1_0	Ye pana te, mahārāja, bhikkhū dhammakāmā piyasamudāhārā abhidhamme abhivinaye uḷārapāmojjā	68	
PA_mil_6.4.1:68.1_1	araññagatāpi rukkhamūlagatāpi suññāgāragatāpi dhammavararasaṁ pivanti, kāyena vācāya	68	
PA_mil_6.4.1:68.1_2	manasā dhammavararasamogāḷhā adhimattapaṭibhānā dhammesu dhammesanappaṭipannā ito	68	
PA_mil_6.4.1:68.1_3	vā tato vā yattha yattha appicchakathā santuṭṭhikathā pavivekakathā asaṁsaggakathā	68	
PA_mil_6.4.1:68.1_4	vīriyārambhakathā sīlakathā samādhikathā paññākathā vimuttikathā vimuttiñāṇadassanakathā,	68	
PA_mil_6.4.1:68.1_5	tattha tattha gantvā taṁ taṁ kathārasaṁ pivanti, evarūpā kho, mahārāja, bhikkhū bhagavato	68	
PA_mil_6.4.1:68.1_6	dhammanagare ‘soṇḍā pipāsā’ti vuccanti.	68	
PA_mil_6.4.1:69.1_0	Ye pana te, mahārāja, bhikkhū pubbarattāpararattaṁ jāgariyānuyogamanuyuttā nisajjaṭṭhānacaṅkamehi	69	
PA_mil_6.4.1:69.1_1	rattindivaṁ vītināmenti, bhāvanānuyogamanuyuttā kilesapaṭibāhanāya sadatthappasutā,	69	
PA_mil_6.4.1:69.1_2	evarūpā kho, mahārāja, bhikkhū bhagavato dhammanagare ‘nagaraguttikā’ti vuccanti.	69	
PA_mil_6.4.1:70.1_0	Ye pana te, mahārāja, bhikkhū navaṅgaṁ buddhavacanaṁ atthato ca byañjanato ca nayato	70	
PA_mil_6.4.1:70.1_1	ca kāraṇato ca hetuto ca udāharaṇato ca vācenti anuvācenti bhāsanti anubhāsanti,	70	
PA_mil_6.4.1:70.1_2	evarūpā kho, mahārāja, bhikkhū bhagavato dhammanagare ‘dhammāpaṇikā’ti vuccanti.	70	
PA_mil_6.4.1:71.1_0	Ye pana te, mahārāja, bhikkhū dhammaratanabhogena āgamapariyattisutabhogena bhogino	71	
PA_mil_6.4.1:71.1_1	dhanino niddiṭṭhasarabyañjanalakkhaṇappaṭivedhā viññū pharaṇā, evarūpā kho, mahārāja,	71	
PA_mil_6.4.1:71.1_2	bhikkhū bhagavato dhammanagare ‘dhammaseṭṭhino’ti vuccanti.	71	
PA_mil_6.4.1:72.1_0	Ye pana te, mahārāja, bhikkhū uḷāradesanāpaṭivedhā pariciṇṇārammaṇavibhattiniddesā	72	
PA_mil_6.4.1:72.1_1	sikkhāguṇapāramippattā, evarūpā kho, mahārāja, bhikkhū bhagavato dhammanagare ‘vissutadhammikā’ti vuccanti.	72	
PA_mil_6.4.1:73.1_0	Evaṁ suvibhattaṁ kho, mahārāja, bhagavato dhammanagaraṁ evaṁ sumāpitaṁ evaṁ suvihitaṁ	73	
PA_mil_6.4.1:73.1_1	evaṁ suparipūritaṁ evaṁ suvavatthāpitaṁ evaṁ surakkhitaṁ evaṁ sugopitaṁ evaṁ duppasayhaṁ	73	
PA_mil_6.4.1:73.1_2	paccatthikehi paccāmittehi, iminā, mahārāja, kāraṇena iminā hetunā iminā nayena iminā	73	
PA_mil_6.4.1:73.1_3	anumānena ñātabbaṁ atthi so bhagavāti.	73	
PA_mil_6.4.1:74.1	‘Yathāpi nagaraṁ disvā,	74	
PA_mil_6.4.1:74.2	suvibhattaṁ manoramaṁ;	74	
PA_mil_6.4.1:74.3	Anumānena jānanti,	74	
PA_mil_6.4.1:74.4	vaḍḍhakissa mahattanaṁ.	74	
PA_mil_6.4.1:75.1	Tatheva lokanāthassa,	75	
PA_mil_6.4.1:75.2	disvā dhammapuraṁ varaṁ;	75	
PA_mil_6.4.1:75.3	Anumānena jānanti,	75	
PA_mil_6.4.1:75.4	atthi so bhagavā iti.	75	
PA_mil_6.4.1:76.1	Anumānena jānanti,	76	
PA_mil_6.4.1:76.2	ūmiṁ disvāna sāgare;	76	
PA_mil_6.4.1:76.3	Yathāyaṁ dissate ūmi,	76	
PA_mil_6.4.1:76.4	mahanto so bhavissati.	76	
PA_mil_6.4.1:77.1	Tathā buddhaṁ sokanudaṁ,	77	
PA_mil_6.4.1:77.2	sabbatthamaparājitaṁ;	77	
PA_mil_6.4.1:77.3	Taṇhakkhayamanuppattaṁ,	77	
PA_mil_6.4.1:77.4	bhavasaṁsāramocanaṁ.	77	
PA_mil_6.4.1:78.1	Anumānena ñātabbaṁ,	78	
PA_mil_6.4.1:78.2	ūmiṁ disvā sadevake;	78	
PA_mil_6.4.1:78.3	Yathā dhammūmivipphāro,	78	
PA_mil_6.4.1:78.4	aggo buddho bhavissati.	78	
PA_mil_6.4.1:79.1	Anumānena jānanti,	79	
PA_mil_6.4.1:79.2	disvā accuggataṁ giriṁ;	79	
PA_mil_6.4.1:79.3	Yathā accuggato eso,	79	
PA_mil_6.4.1:79.4	himavā so bhavissati.	79	
PA_mil_6.4.1:80.1	Tathā disvā dhammagiriṁ,	80	
PA_mil_6.4.1:80.2	sītībhūtaṁ nirūpadhiṁ;	80	
PA_mil_6.4.1:80.3	Accuggataṁ bhagavato,	80	
PA_mil_6.4.1:80.4	acalaṁ suppatiṭṭhitaṁ.	80	
PA_mil_6.4.1:81.1	Anumānena ñātabbaṁ,	81	
PA_mil_6.4.1:81.2	disvāna dhammapabbataṁ;	81	
PA_mil_6.4.1:81.3	Tathā hi so mahāvīro,	81	
PA_mil_6.4.1:81.4	aggo buddho bhavissati.	81	
PA_mil_6.4.1:82.1	Yathāpi gajarājassa,	82	
PA_mil_6.4.1:82.2	padaṁ disvāna mānusā;	82	
PA_mil_6.4.1:82.3	Anumānena jānanti,	82	
PA_mil_6.4.1:82.4	mahā eso gajo iti.	82	
PA_mil_6.4.1:83.1	Tatheva buddhanāgassa,	83	
PA_mil_6.4.1:83.2	padaṁ disvā vibhāvino;	83	
PA_mil_6.4.1:83.3	Anumānena jānanti,	83	
PA_mil_6.4.1:83.4	uḷāro so bhavissati.	83	
PA_mil_6.4.1:84.1	Anumānena jānanti,	84	
PA_mil_6.4.1:84.2	bhīte disvāna kummige;	84	
PA_mil_6.4.1:84.3	Migarājassa saddena,	84	
PA_mil_6.4.1:84.4	bhītāme kummigā iti.	84	
PA_mil_6.4.1:85.1	Tatheva titthiye disvā,	85	
PA_mil_6.4.1:85.2	vitthate bhītamānase;	85	
PA_mil_6.4.1:85.3	Anumānena ñātabbaṁ,	85	
PA_mil_6.4.1:85.4	dhammarājena gajjitaṁ.	85	
PA_mil_6.4.1:86.1	Nibbutaṁ pathaviṁ disvā,	86	
PA_mil_6.4.1:86.2	haritapattaṁ mahodikaṁ;	86	
PA_mil_6.4.1:86.3	Anumānena jānanti,	86	
PA_mil_6.4.1:86.4	mahāmeghena nibbutaṁ.	86	
PA_mil_6.4.1:87.1	Tathevimaṁ janaṁ disvā,	87	
PA_mil_6.4.1:87.2	āmoditapamoditaṁ;	87	
PA_mil_6.4.1:87.3	Anumānena ñātabbaṁ,	87	
PA_mil_6.4.1:87.4	dhammameghena tappitaṁ.	87	
PA_mil_6.4.1:88.1	Laggaṁ disvā bhusaṁ paṅkaṁ,	88	
PA_mil_6.4.1:88.2	kalaladdagataṁ mahiṁ;	88	
PA_mil_6.4.1:88.3	Anumānena jānanti,	88	
PA_mil_6.4.1:88.4	vārikkhandho mahā gato.	88	
PA_mil_6.4.1:89.1	Tathevimaṁ janaṁ disvā,	89	
PA_mil_6.4.1:89.2	rajapaṅkasamohitaṁ;	89	
PA_mil_6.4.1:89.3	Vahitaṁ dhammanadiyā,	89	
PA_mil_6.4.1:89.4	visaṭṭhaṁ dhammasāgare.	89	
PA_mil_6.4.1:90.1	Dhammāmatagataṁ disvā,	90	
PA_mil_6.4.1:90.2	sadevakamimaṁ mahiṁ;	90	
PA_mil_6.4.1:90.3	Anumānena ñātabbaṁ,	90	
PA_mil_6.4.1:90.4	dhammakkhandho mahā gato.	90	
PA_mil_6.4.1:91.1	Anumānena jānanti,	91	
PA_mil_6.4.1:91.2	ghāyitvā gandhamuttamaṁ;	91	
PA_mil_6.4.1:91.3	Yathāyaṁ vāyate gandho,	91	
PA_mil_6.4.1:91.4	hessanti pupphitā dumā.	91	
PA_mil_6.4.1:92.1	Tathevāyaṁ sīlagandho,	92	
PA_mil_6.4.1:92.2	pavāyati sadevake;	92	
PA_mil_6.4.1:92.3	Anumānena ñātabbaṁ,	92	
PA_mil_6.4.1:92.4	atthi buddho anuttaro’ti.	92	
PA_mil_6.4.1:93.1	Evarūpena kho, mahārāja, kāraṇasatena kāraṇasahassena hetusatena hetusahassena nayasatena nayasahassena opammasatena opammasahassena sakkā buddhabalaṁ upadassayituṁ.	93	
PA_mil_6.4.1:93.2	Yathā, mahārāja, dakkho mālākāro nānāpuppharāsimhā ācariyānusiṭṭhiyā paccattapurisakārena vicittaṁ mālāguṇarāsiṁ kareyya;	93	
PA_mil_6.4.1:93.3_0	evameva kho, mahārāja, so bhagavā vicittapuppharāsi viya anantaguṇo appameyyaguṇo,	93	
PA_mil_6.4.1:93.3_1	ahametarahi jinasāsane mālākāro viya pupphaganthako pubbakānaṁ ācariyānaṁ maggenapi	93	
PA_mil_6.4.1:93.3_2	mayhaṁ buddhibalenapi asaṅkhyeyyenapi kāraṇena anumānena buddhabalaṁ dīpayissāmi,	93	
PA_mil_6.4.1:93.3_3	tvaṁ panettha chandaṁ janehi savanāyā”ti.	93	
PA_mil_6.4.1:94.1	“Dukkaraṁ, bhante nāgasena, aññesaṁ evarūpena kāraṇena anumānena buddhabalaṁ upadassayituṁ, nibbutosmi, bhante nāgasena, tumhākaṁ paramavicittena pañhaveyyākaraṇenā”ti.	94	
PA_mil_6.4.1:95.1	Anumānapañho paṭhamo.	95	
