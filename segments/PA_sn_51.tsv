segmentnr	original	folio	analyzed
PA_sn_51:1.0.1	Saṁyutta Nikāya 51.1	1	
PA_sn_51:1.0.2	1. Cāpālavagga	1	
PA_sn_51:1.0.3	Apārasutta	1	
PA_sn_51:1.1.1	“Cattārome, bhikkhave, iddhipādā bhāvitā bahulīkatā apārā pāraṁ gamanāya saṁvattanti.	1	
PA_sn_51:1.1.2	Katame cattāro?	1	
PA_sn_51:1.1.3	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti,	1	
PA_sn_51:1.1.4	vīriyasamādhippadhānasaṅkhārasamannāgataṁ iddhipādaṁ bhāveti,	1	
PA_sn_51:1.1.5	cittasamādhippadhānasaṅkhārasamannāgataṁ iddhipādaṁ bhāveti,	1	
PA_sn_51:1.1.6	vīmaṁsāsamādhippadhānasaṅkhārasamannāgataṁ iddhipādaṁ bhāveti.	1	
PA_sn_51:1.1.7	Ime kho, bhikkhave, cattāro iddhipādā bhāvitā bahulīkatā apārā pāraṁ gamanāya saṁvattantī”ti.	1	
PA_sn_51:1.1.8	Paṭhamaṁ.	1	
PA_sn_51:2.0.1	Saṁyutta Nikāya 51.2	2	
PA_sn_51:2.0.2	1. Cāpālavagga	2	
PA_sn_51:2.0.3	Viraddhasutta	2	
PA_sn_51:2.1.1	“Yesaṁ kesañci, bhikkhave, cattāro iddhipādā viraddhā, viraddho tesaṁ ariyo maggo sammā dukkhakkhayagāmī.	2	
PA_sn_51:2.1.2	Yesaṁ kesañci, bhikkhave, cattāro iddhipādā āraddhā, āraddho tesaṁ ariyo maggo sammā dukkhakkhayagāmī.	2	
PA_sn_51:2.1.3	Katame cattāro?	2	
PA_sn_51:2.1.4	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti,	2	
PA_sn_51:2.1.5	vīriyasamādhi …pe…	2	
PA_sn_51:2.1.6	cittasamādhi …pe…	2	
PA_sn_51:2.1.7	vīmaṁsāsamādhippadhānasaṅkhārasamannāgataṁ iddhipādaṁ bhāveti.	2	
PA_sn_51:2.1.8	Yesaṁ kesañci, bhikkhave, ime cattāro iddhipādā viraddhā, viraddho tesaṁ ariyo maggo sammā dukkhakkhayagāmī.	2	
PA_sn_51:2.1.9	Yesaṁ kesañci, bhikkhave, ime cattāro iddhipādā āraddhā, āraddho tesaṁ ariyo maggo sammā dukkhakkhayagāmī”ti.	2	
PA_sn_51:2.1.10	Dutiyaṁ.	2	
PA_sn_51:3.0.1	Saṁyutta Nikāya 51.3	3	
PA_sn_51:3.0.2	1. Cāpālavagga	3	
PA_sn_51:3.0.3	Ariyasutta	3	
PA_sn_51:3.1.1	“Cattārome, bhikkhave, iddhipādā bhāvitā bahulīkatā ariyā niyyānikā niyyanti takkarassa sammā dukkhakkhayāya.	3	
PA_sn_51:3.1.2	Katame cattāro?	3	
PA_sn_51:3.1.3	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti,	3	
PA_sn_51:3.1.4	vīriyasamādhi …pe…	3	
PA_sn_51:3.1.5	cittasamādhi …pe…	3	
PA_sn_51:3.1.6	vīmaṁsāsamādhippadhānasaṅkhārasamannāgataṁ iddhipādaṁ bhāveti.	3	
PA_sn_51:3.1.7	Ime kho, bhikkhave, cattāro iddhipādā bhāvitā bahulīkatā ariyā niyyānikā niyyanti takkarassa sammā dukkhakkhayāyā”ti.	3	
PA_sn_51:3.1.8	Tatiyaṁ.	3	
PA_sn_51:4.0.1	Saṁyutta Nikāya 51.4	4	
PA_sn_51:4.0.2	1. Cāpālavagga	4	
PA_sn_51:4.0.3	Nibbidāsutta	4	
PA_sn_51:4.1.1	“Cattārome, bhikkhave, iddhipādā bhāvitā bahulīkatā ekantanibbidāya virāgāya nirodhāya upasamāya abhiññāya sambodhāya nibbānāya saṁvattanti.	4	
PA_sn_51:4.1.2	Katame cattāro?	4	
PA_sn_51:4.1.3	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti,	4	
PA_sn_51:4.1.4	vīriyasamādhi …pe…	4	
PA_sn_51:4.1.5	cittasamādhi …pe…	4	
PA_sn_51:4.1.6	vīmaṁsāsamādhippadhānasaṅkhārasamannāgataṁ iddhipādaṁ bhāveti.	4	
PA_sn_51:4.1.7	Ime kho, bhikkhave, cattāro iddhipādā bhāvitā bahulīkatā ekantanibbidāya virāgāya nirodhāya upasamāya abhiññāya sambodhāya nibbānāya saṁvattantī”ti.	4	
PA_sn_51:4.1.8	Catutthaṁ.	4	
PA_sn_51:5.0.1	Saṁyutta Nikāya 51.5	5	
PA_sn_51:5.0.2	1. Cāpālavagga	5	
PA_sn_51:5.0.3	Iddhipadesasutta	5	
PA_sn_51:5.1.1	“Ye hi keci, bhikkhave, atītamaddhānaṁ samaṇā vā brāhmaṇā vā iddhipadesaṁ abhinipphādesuṁ sabbe te catunnaṁ iddhipādānaṁ bhāvitattā bahulīkatattā.	5	
PA_sn_51:5.1.2	Ye hi keci, bhikkhave, anāgatamaddhānaṁ samaṇā vā brāhmaṇā vā iddhipadesaṁ abhinipphādessanti sabbe te catunnaṁ iddhipādānaṁ bhāvitattā bahulīkatattā.	5	
PA_sn_51:5.1.3	Ye hi keci, bhikkhave, etarahi samaṇā vā brāhmaṇā vā iddhipadesaṁ abhinipphādenti sabbe te catunnaṁ iddhipādānaṁ bhāvitattā bahulīkatattā.	5	
PA_sn_51:5.2.1	Katamesaṁ catunnaṁ?	5	
PA_sn_51:5.2.2	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti,	5	
PA_sn_51:5.2.3	vīriyasamādhi …pe…	5	
PA_sn_51:5.2.4	cittasamādhi …pe…	5	
PA_sn_51:5.2.5	vīmaṁsāsamādhippadhānasaṅkhārasamannāgataṁ iddhipādaṁ bhāveti.	5	
PA_sn_51:5.2.6	Ye hi keci, bhikkhave, atītamaddhānaṁ samaṇā vā brāhmaṇā vā iddhipadesaṁ abhinipphādesuṁ, sabbe te imesaṁyeva catunnaṁ iddhipādānaṁ bhāvitattā bahulīkatattā.	5	
PA_sn_51:5.2.7	Ye hi keci, bhikkhave, anāgatamaddhānaṁ samaṇā vā brāhmaṇā vā iddhipadesaṁ abhinipphādessanti, sabbe te imesaṁyeva catunnaṁ iddhipādānaṁ bhāvitattā bahulīkatattā.	5	
PA_sn_51:5.2.8	Ye hi keci, bhikkhave, etarahi samaṇā vā brāhmaṇā vā iddhipadesaṁ abhinipphādenti, sabbe te imesaṁyeva catunnaṁ iddhipādānaṁ bhāvitattā bahulīkatattā”ti.	5	
PA_sn_51:5.2.9	Pañcamaṁ.	5	
PA_sn_51:6.0.1	Saṁyutta Nikāya 51.6	6	
PA_sn_51:6.0.2	1. Cāpālavagga	6	
PA_sn_51:6.0.3	Samattasutta	6	
PA_sn_51:6.1.1	“Ye hi keci, bhikkhave, atītamaddhānaṁ samaṇā vā brāhmaṇā vā samattaṁ iddhiṁ abhinipphādesuṁ, sabbe te catunnaṁ iddhipādānaṁ bhāvitattā bahulīkatattā.	6	
PA_sn_51:6.1.2	Ye hi keci, bhikkhave, anāgatamaddhānaṁ samaṇā vā brāhmaṇā vā samattaṁ iddhiṁ abhinipphādessanti, sabbe te catunnaṁ iddhipādānaṁ bhāvitattā bahulīkatattā.	6	
PA_sn_51:6.1.3	Ye hi keci, bhikkhave, etarahi samaṇā vā brāhmaṇā vā samattaṁ iddhiṁ abhinipphādenti, sabbe te catunnaṁ iddhipādānaṁ bhāvitattā bahulīkatattā.	6	
PA_sn_51:6.2.1	Katamesaṁ catunnaṁ?	6	
PA_sn_51:6.2.2	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti,	6	
PA_sn_51:6.2.3	vīriyasamādhi …pe…	6	
PA_sn_51:6.2.4	cittasamādhi …pe…	6	
PA_sn_51:6.2.5	vīmaṁsāsamādhippadhānasaṅkhārasamannāgataṁ iddhipādaṁ bhāveti.	6	
PA_sn_51:6.2.6	Ye hi keci, bhikkhave, atītamaddhānaṁ samaṇā vā brāhmaṇā vā samattaṁ iddhiṁ abhinipphādesuṁ, sabbe te imesaṁyeva catunnaṁ iddhipādānaṁ bhāvitattā bahulīkatattā.	6	
PA_sn_51:6.2.7	Ye hi keci, bhikkhave, anāgatamaddhānaṁ samaṇā vā brāhmaṇā vā samattaṁ iddhiṁ abhinipphādessanti, sabbe te imesaṁyeva catunnaṁ iddhipādānaṁ bhāvitattā bahulīkatattā.	6	
PA_sn_51:6.2.8	Ye hi keci, bhikkhave, etarahi samaṇā vā brāhmaṇā vā samattaṁ iddhiṁ abhinipphādenti, sabbe te imesaṁyeva catunnaṁ iddhipādānaṁ bhāvitattā bahulīkatattā”ti.	6	
PA_sn_51:6.2.9	Chaṭṭhaṁ.	6	
PA_sn_51:7.0.1	Saṁyutta Nikāya 51.7	7	
PA_sn_51:7.0.2	1. Cāpālavagga	7	
PA_sn_51:7.0.3	Bhikkhusutta	7	
PA_sn_51:7.1.1_0	“Ye hi keci, bhikkhave, atītamaddhānaṁ bhikkhū āsavānaṁ khayā anāsavaṁ cetovimuttiṁ	7	
PA_sn_51:7.1.1_1	paññāvimuttiṁ diṭṭheva dhamme sayaṁ abhiññā sacchikatvā upasampajja vihariṁsu, sabbe	7	
PA_sn_51:7.1.1_2	te catunnaṁ iddhipādānaṁ bhāvitattā bahulīkatattā.	7	
PA_sn_51:7.1.2_0	Ye hi keci, bhikkhave, anāgatamaddhānaṁ bhikkhū āsavānaṁ khayā anāsavaṁ cetovimuttiṁ	7	
PA_sn_51:7.1.2_1	paññāvimuttiṁ diṭṭheva dhamme sayaṁ abhiññā sacchikatvā upasampajja viharissanti,	7	
PA_sn_51:7.1.2_2	sabbe te catunnaṁ iddhipādānaṁ bhāvitattā bahulīkatattā.	7	
PA_sn_51:7.1.3_0	Ye hi keci, bhikkhave, etarahi bhikkhū āsavānaṁ khayā anāsavaṁ cetovimuttiṁ paññāvimuttiṁ	7	
PA_sn_51:7.1.3_1	diṭṭheva dhamme sayaṁ abhiññā sacchikatvā upasampajja viharanti, sabbe te catunnaṁ	7	
PA_sn_51:7.1.3_2	iddhipādānaṁ bhāvitattā bahulīkatattā.	7	
PA_sn_51:7.2.1	Katamesaṁ catunnaṁ?	7	
PA_sn_51:7.2.2	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti,	7	
PA_sn_51:7.2.3	vīriyasamādhi …pe…	7	
PA_sn_51:7.2.4	cittasamādhi …pe…	7	
PA_sn_51:7.2.5	vīmaṁsāsamādhippadhānasaṅkhārasamannāgataṁ iddhipādaṁ bhāveti.	7	
PA_sn_51:7.2.6_0	Ye hi keci, bhikkhave, atītamaddhānaṁ bhikkhū āsavānaṁ khayā anāsavaṁ cetovimuttiṁ	7	
PA_sn_51:7.2.6_1	paññāvimuttiṁ diṭṭheva dhamme sayaṁ abhiññā sacchikatvā upasampajja vihariṁsu sabbe	7	
PA_sn_51:7.2.6_2	te imesaṁyeva catunnaṁ iddhipādānaṁ bhāvitattā bahulīkatattā.	7	
PA_sn_51:7.2.7_0	Ye hi keci, bhikkhave, anāgatamaddhānaṁ bhikkhū āsavānaṁ khayā anāsavaṁ cetovimuttiṁ	7	
PA_sn_51:7.2.7_1	paññāvimuttiṁ diṭṭheva dhamme sayaṁ abhiññā sacchikatvā upasampajja viharissanti,	7	
PA_sn_51:7.2.7_2	sabbe te imesaṁyeva catunnaṁ iddhipādānaṁ bhāvitattā bahulīkatattā.	7	
PA_sn_51:7.2.8_0	Ye hi keci, bhikkhave, etarahi bhikkhū āsavānaṁ khayā anāsavaṁ cetovimuttiṁ paññāvimuttiṁ	7	
PA_sn_51:7.2.8_1	diṭṭheva dhamme sayaṁ abhiññā sacchikatvā upasampajja viharanti, sabbe te imesaṁyeva	7	
PA_sn_51:7.2.8_2	catunnaṁ iddhipādānaṁ bhāvitattā bahulīkatattā”ti.	7	
PA_sn_51:7.2.9	Sattamaṁ.	7	
PA_sn_51:8.0.1	Saṁyutta Nikāya 51.8	8	
PA_sn_51:8.0.2	1. Cāpālavagga	8	
PA_sn_51:8.0.3	Buddhasutta	8	
PA_sn_51:8.1.1	“Cattārome, bhikkhave, iddhipādā.	8	
PA_sn_51:8.1.2	Katame cattāro?	8	
PA_sn_51:8.1.3	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti,	8	
PA_sn_51:8.1.4	vīriyasamādhi …pe…	8	
PA_sn_51:8.1.5	cittasamādhi …pe…	8	
PA_sn_51:8.1.6	vīmaṁsāsamādhippadhānasaṅkhārasamannāgataṁ iddhipādaṁ bhāveti.	8	
PA_sn_51:8.1.7	Ime kho, bhikkhave, cattāro iddhipādā.	8	
PA_sn_51:8.1.8	Imesaṁ kho, bhikkhave, catunnaṁ iddhipādānaṁ bhāvitattā bahulīkatattā tathāgato ‘arahaṁ sammāsambuddho’ti vuccatī”ti.	8	
PA_sn_51:8.1.9	Aṭṭhamaṁ.	8	
PA_sn_51:9.0.1	Saṁyutta Nikāya 51.9	9	
PA_sn_51:9.0.2	1. Cāpālavagga	9	
PA_sn_51:9.0.3	Ñāṇasutta	9	
PA_sn_51:9.1.1	“‘Ayaṁ chandasamādhippadhānasaṅkhārasamannāgato iddhipādo’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.	9	
PA_sn_51:9.1.2	‘So kho panāyaṁ chandasamādhippadhānasaṅkhārasamannāgato iddhipādo bhāvetabbo’ti me, bhikkhave …	9	
PA_sn_51:9.1.3	‘bhāvito’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.	9	
PA_sn_51:9.2.1	‘Ayaṁ vīriyasamādhippadhānasaṅkhārasamannāgato iddhipādo’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.	9	
PA_sn_51:9.2.2	‘So kho panāyaṁ vīriyasamādhippadhānasaṅkhārasamannāgato iddhipādo bhāvetabbo’ti me, bhikkhave …	9	
PA_sn_51:9.2.3	‘bhāvito’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.	9	
PA_sn_51:9.3.1	‘Ayaṁ cittasamādhippadhānasaṅkhārasamannāgato iddhipādo’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.	9	
PA_sn_51:9.3.2	‘So kho panāyaṁ cittasamādhippadhānasaṅkhārasamannāgato iddhipādo bhāvetabbo’ti me, bhikkhave …	9	
PA_sn_51:9.3.3	‘bhāvito’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.	9	
PA_sn_51:9.4.1	‘Ayaṁ vīmaṁsāsamādhippadhānasaṅkhārasamannāgato iddhipādo’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi.	9	
PA_sn_51:9.4.2	‘So kho panāyaṁ vīmaṁsāsamādhippadhānasaṅkhārasamannāgato iddhipādo bhāvetabbo’ti me, bhikkhave …	9	
PA_sn_51:9.4.3	‘bhāvito’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādī”ti.	9	
PA_sn_51:9.4.4	Navamaṁ.	9	
PA_sn_51:10.0.1	Saṁyutta Nikāya 51.10	10	
PA_sn_51:10.0.2	1. Cāpālavagga	10	
PA_sn_51:10.0.3	Cetiyasutta	10	
PA_sn_51:10.1.1	Evaṁ me sutaṁ—	10	
PA_sn_51:10.1.2	ekaṁ samayaṁ bhagavā vesāliyaṁ viharati mahāvane kūṭāgārasālāyaṁ.	10	
PA_sn_51:10.1.3	Atha kho bhagavā pubbaṇhasamayaṁ nivāsetvā pattacīvaramādāya vesāliṁ piṇḍāya pāvisi.	10	
PA_sn_51:10.1.4	Vesāliyaṁ piṇḍāya caritvā pacchābhattaṁ piṇḍapātapaṭikkanto āyasmantaṁ ānandaṁ āmantesi:	10	
PA_sn_51:10.1.5	“gaṇhāhi, ānanda, nisīdanaṁ.	10	
PA_sn_51:10.1.6	Yena cāpālaṁ cetiyaṁ tenupasaṅkamissāma divāvihārāyā”ti.	10	
PA_sn_51:10.1.7	“Evaṁ, bhante”ti kho āyasmā ānando bhagavato paṭissutvā nisīdanaṁ ādāya bhagavantaṁ piṭṭhito piṭṭhito anubandhi.	10	
PA_sn_51:10.2.1	Atha kho bhagavā yena cāpālaṁ cetiyaṁ tenupasaṅkami; upasaṅkamitvā paññatte āsane nisīdi.	10	
PA_sn_51:10.2.2	Āyasmāpi kho ānando bhagavantaṁ abhivādetvā ekamantaṁ nisīdi.	10	
PA_sn_51:10.2.3	Ekamantaṁ nisinnaṁ kho āyasmantaṁ ānandaṁ bhagavā etadavoca:	10	
PA_sn_51:10.3.1_0	“Ramaṇīyā, ānanda, vesālī, ramaṇīyaṁ udenaṁ cetiyaṁ, ramaṇīyaṁ gotamakaṁ cetiyaṁ,	10	
PA_sn_51:10.3.1_1	ramaṇīyaṁ sattambaṁ cetiyaṁ, ramaṇīyaṁ bahuputtaṁ cetiyaṁ, ramaṇīyaṁ sārandadaṁ cetiyaṁ,	10	
PA_sn_51:10.3.1_2	ramaṇīyaṁ cāpālaṁ cetiyaṁ.	10	
PA_sn_51:10.3.2	Yassa kassaci, ānanda, cattāro iddhipādā bhāvitā bahulīkatā yānīkatā vatthukatā anuṭṭhitā paricitā susamāraddhā, so ākaṅkhamāno kappaṁ vā tiṭṭheyya kappāvasesaṁ vā.	10	
PA_sn_51:10.3.3_0	Tathāgatassa kho, ānanda, cattāro iddhipādā bhāvitā bahulīkatā yānīkatā vatthukatā	10	
PA_sn_51:10.3.3_1	anuṭṭhitā paricitā susamāraddhā. Ākaṅkhamāno, ānanda, tathāgato kappaṁ vā tiṭṭheyya kappāvasesaṁ vā”ti.	10	
PA_sn_51:10.4.1	Evampi kho āyasmā ānando bhagavatā oḷārike nimitte kayiramāne oḷārike obhāse kayiramāne nāsakkhi paṭivijjhituṁ;	10	
PA_sn_51:10.4.2	na bhagavantaṁ yāci:	10	
PA_sn_51:10.4.3	“tiṭṭhatu, bhante, bhagavā kappaṁ, tiṭṭhatu sugato kappaṁ bahujanahitāya bahujanasukhāya lokānukampāya atthāya hitāya sukhāya devamanussānan”ti yathā taṁ mārena pariyuṭṭhitacitto.	10	
PA_sn_51:10.5.1	Dutiyampi kho bhagavā …pe…	10	
PA_sn_51:10.5.2	tatiyampi kho bhagavā āyasmantaṁ ānandaṁ āmantesi:	10	
PA_sn_51:10.5.3_0	“ramaṇīyā, ānanda, vesālī, ramaṇīyaṁ udenaṁ cetiyaṁ, ramaṇīyaṁ gotamakaṁ cetiyaṁ,	10	
PA_sn_51:10.5.3_1	ramaṇīyaṁ sattambaṁ cetiyaṁ, ramaṇīyaṁ bahuputtaṁ cetiyaṁ, ramaṇīyaṁ sārandadaṁ cetiyaṁ,	10	
PA_sn_51:10.5.3_2	ramaṇīyaṁ cāpālaṁ cetiyaṁ.	10	
PA_sn_51:10.5.4	Yassa kassaci, ānanda, cattāro iddhipādā bhāvitā bahulīkatā yānīkatā vatthukatā anuṭṭhitā paricitā susamāraddhā, so ākaṅkhamāno kappaṁ vā tiṭṭheyya kappāvasesaṁ vā.	10	
PA_sn_51:10.5.5_0	Tathāgatassa kho, ānanda, cattāro iddhipādā bhāvitā bahulīkatā yānīkatā vatthukatā	10	
PA_sn_51:10.5.5_1	anuṭṭhitā paricitā susamāraddhā. Ākaṅkhamāno, ānanda, tathāgato kappaṁ vā tiṭṭheyya kappāvasesaṁ vā”ti.	10	
PA_sn_51:10.6.1	Evampi kho āyasmā ānando bhagavatā oḷārike nimitte kayiramāne oḷārike obhāse kayiramāne nāsakkhi paṭivijjhituṁ;	10	
PA_sn_51:10.6.2	na bhagavantaṁ yāci:	10	
PA_sn_51:10.6.3	“tiṭṭhatu, bhante, bhagavā kappaṁ, tiṭṭhatu sugato kappaṁ bahujanahitāya bahujanasukhāya lokānukampāya atthāya hitāya sukhāya devamanussānan”ti yathā taṁ mārena pariyuṭṭhitacitto.	10	
PA_sn_51:10.7.1	Atha kho bhagavā āyasmantaṁ ānandaṁ āmantesi:	10	
PA_sn_51:10.7.2	“gaccha kho tvaṁ, ānanda,	10	
PA_sn_51:10.7.3	yassadāni kālaṁ maññasī”ti.	10	
PA_sn_51:10.7.4	“Evaṁ, bhante”ti kho āyasmā ānando bhagavato paṭissutvā uṭṭhāyāsanā bhagavantaṁ abhivādetvā padakkhiṇaṁ katvā avidūre aññatarasmiṁ rukkhamūle nisīdi.	10	
PA_sn_51:10.8.1	Atha kho māro pāpimā, acirapakkante āyasmante ānande, yena bhagavā tenupasaṅkami; upasaṅkamitvā bhagavantaṁ etadavoca:	10	
PA_sn_51:10.9.1	“Parinibbātu dāni, bhante, bhagavā, parinibbātu dāni sugato. Parinibbānakālo dāni, bhante, bhagavato.	10	
PA_sn_51:10.9.2	Bhāsitā kho panesā, bhante, bhagavatā vācā:	10	
PA_sn_51:10.9.3_0	‘na tāvāhaṁ, pāpima, parinibbāyissāmi yāva me bhikkhū na sāvakā bhavissanti viyattā	10	
PA_sn_51:10.9.3_1	vinītā visāradā bahussutā dhammadharā dhammānudhammappaṭipannā sāmīcippaṭipannā anudhammacārino,	10	
PA_sn_51:10.9.3_2	sakaṁ ācariyakaṁ uggahetvā ācikkhissanti desessanti paññapessanti paṭṭhapessanti	10	
PA_sn_51:10.9.3_3	vivarissanti vibhajissanti uttānīkarissanti, uppannaṁ parappavādaṁ sahadhammena suniggahitaṁ	10	
PA_sn_51:10.9.3_4	niggahetvā sappāṭihāriyaṁ dhammaṁ desessantī’ti.	10	
PA_sn_51:10.10.1_0	Santi kho pana, bhante, etarahi bhikkhū bhagavato sāvakā viyattā vinītā visāradā	10	
PA_sn_51:10.10.1_1	bahussutā dhammadharā dhammānudhammappaṭipannā sāmīcippaṭipannā anudhammacārino,	10	
PA_sn_51:10.10.1_2	sakaṁ ācariyakaṁ uggahetvā ācikkhanti desenti paññapenti paṭṭhapenti vivaranti vibhajanti	10	
PA_sn_51:10.10.1_3	uttānīkaronti, uppannaṁ parappavādaṁ sahadhammena suniggahitaṁ niggahetvā sappāṭihāriyaṁ dhammaṁ desenti.	10	
PA_sn_51:10.10.2	Parinibbātu dāni, bhante, bhagavā, parinibbātu dāni, sugato. Parinibbānakālo dāni, bhante, bhagavato.	10	
PA_sn_51:10.11.1	Bhāsitā kho panesā, bhante, bhagavatā vācā:	10	
PA_sn_51:10.11.2_0	‘na tāvāhaṁ, pāpima, parinibbāyissāmi yāva me bhikkhuniyo na sāvikā bhavissanti viyattā	10	
PA_sn_51:10.11.2_1	vinītā visāradā bahussutā dhammadharā dhammānudhammappaṭipannā sāmīcippaṭipannā anudhammacāriniyo,	10	
PA_sn_51:10.11.2_2	sakaṁ ācariyakaṁ uggahetvā ācikkhissanti desessanti paññapessanti paṭṭhapessanti	10	
PA_sn_51:10.11.2_3	vivarissanti vibhajissanti uttānīkarissanti, uppannaṁ parappavādaṁ sahadhammena suniggahitaṁ	10	
PA_sn_51:10.11.2_4	niggahetvā sappāṭihāriyaṁ dhammaṁ desessantī’ti.	10	
PA_sn_51:10.12.1_0	Santi kho pana, bhante, etarahi bhikkhuniyo bhagavato sāvikā viyattā vinītā visāradā	10	
PA_sn_51:10.12.1_1	bahussutā dhammadharā dhammānudhammappaṭipannā sāmīcippaṭipannā anudhammacāriniyo,	10	
PA_sn_51:10.12.1_2	sakaṁ ācariyakaṁ uggahetvā ācikkhanti desenti paññapenti paṭṭhapenti vivaranti vibhajanti	10	
PA_sn_51:10.12.1_3	uttānīkaronti, uppannaṁ parappavādaṁ sahadhammena suniggahitaṁ niggahetvā sappāṭihāriyaṁ dhammaṁ desenti.	10	
PA_sn_51:10.12.2	Parinibbātu dāni, bhante, bhagavā, parinibbātu dāni, sugato. Parinibbānakālo dāni, bhante, bhagavato.	10	
PA_sn_51:10.13.1	Bhāsitā kho panesā, bhante, bhagavatā vācā:	10	
PA_sn_51:10.13.2	‘na tāvāhaṁ, pāpima, parinibbāyissāmi yāva me upāsakā …pe…	10	
PA_sn_51:10.13.3_0	yāva me upāsikā na sāvikā bhavissanti viyattā vinītā visāradā bahussutā dhammadharā	10	
PA_sn_51:10.13.3_1	dhammānudhammappaṭipannā sāmīcippaṭipannā anudhammacāriniyo, sakaṁ ācariyakaṁ uggahetvā	10	
PA_sn_51:10.13.3_2	ācikkhissanti desessanti paññapessanti paṭṭhapessanti vivarissanti vibhajissanti	10	
PA_sn_51:10.13.3_3	uttānīkarissanti, uppannaṁ parappavādaṁ sahadhammena suniggahitaṁ niggahetvā sappāṭihāriyaṁ	10	
PA_sn_51:10.13.3_4	dhammaṁ desessantī’ti.	10	
PA_sn_51:10.14.1	Santi kho pana, bhante, etarahi upāsakā …	10	
PA_sn_51:10.14.2_0	upāsikā bhagavato sāvikā viyattā vinītā visāradā bahussutā dhammadharā dhammānudhammappaṭipannā	10	
PA_sn_51:10.14.2_1	sāmīcippaṭipannā anudhammacāriniyo, sakaṁ ācariyakaṁ uggahetvā ācikkhanti desenti	10	
PA_sn_51:10.14.2_2	paññapenti paṭṭhapenti vivaranti vibhajanti uttānīkaronti, uppannaṁ parappavādaṁ	10	
PA_sn_51:10.14.2_3	sahadhammena suniggahitaṁ niggahetvā sappāṭihāriyaṁ dhammaṁ desenti.	10	
PA_sn_51:10.14.3	Parinibbātu dāni, bhante, bhagavā, parinibbātu dāni, sugato. Parinibbānakālo dāni, bhante, bhagavato.	10	
PA_sn_51:10.15.1	Bhāsitā kho panesā, bhante, bhagavatā vācā:	10	
PA_sn_51:10.15.2	‘na tāvāhaṁ, pāpima, parinibbāyissāmi yāva me idaṁ brahmacariyaṁ na iddhañceva bhavissati phītañca vitthāritaṁ bāhujaññaṁ puthubhūtaṁ yāva devamanussehi suppakāsitan’ti.	10	
PA_sn_51:10.15.3	Tayidaṁ, bhante, bhagavato brahmacariyaṁ iddhañceva phītañca vitthāritaṁ bāhujaññaṁ puthubhūtaṁ yāva devamanussehi suppakāsitaṁ.	10	
PA_sn_51:10.15.4	Parinibbātu dāni, bhante, bhagavā, parinibbātu dāni sugato. Parinibbānakālo dāni, bhante, bhagavato”ti.	10	
PA_sn_51:10.16.1	Evaṁ vutte, bhagavā māraṁ pāpimantaṁ etadavoca:	10	
PA_sn_51:10.16.2	“appossukko tvaṁ, pāpima, hohi. Na ciraṁ tathāgatassa parinibbānaṁ bhavissati.	10	
PA_sn_51:10.16.3	Ito tiṇṇaṁ māsānaṁ accayena tathāgato parinibbāyissatī”ti.	10	
PA_sn_51:10.17.1	Atha kho bhagavā cāpāle cetiye sato sampajāno āyusaṅkhāraṁ ossaji.	10	
PA_sn_51:10.17.2	Ossaṭṭhe ca bhagavatā āyusaṅkhāre mahābhūmicālo ahosi bhiṁsanako lomahaṁso, devadundubhiyo ca phaliṁsu.	10	
PA_sn_51:10.17.3	Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:	10	
PA_sn_51:10.18.1	“Tulamatulañca sambhavaṁ,	10	
PA_sn_51:10.18.2	Bhavasaṅkhāramavassaji muni;	10	
PA_sn_51:10.18.3	Ajjhattarato samāhito,	10	
PA_sn_51:10.18.4	Abhindi kavacamivattasambhavan”ti.	10	
PA_sn_51:10.18.5	Dasamaṁ.	10	
PA_sn_51:10.18.6	Cāpālavaggo paṭhamo.	10	
PA_sn_51:10.19.0	Tassuddānaṁ	10	
PA_sn_51:10.19.1	Apārāpi viraddho ca,	10	
PA_sn_51:10.19.2	ariyā nibbidāpi ca;	10	
PA_sn_51:10.19.3	Padesaṁ samattaṁ bhikkhu,	10	
PA_sn_51:10.19.4	buddhaṁ ñāṇañca cetiyanti.	10	
PA_sn_51:11.0.1	Saṁyutta Nikāya 51.11	11	
PA_sn_51:11.0.2	2. Pāsādakampanavagga	11	
PA_sn_51:11.0.3	Pubbasutta	11	
PA_sn_51:11.1.1	Sāvatthinidānaṁ.	11	
PA_sn_51:11.1.2	“Pubbeva me, bhikkhave, sambodhā anabhisambuddhassa bodhisattasseva sato etadahosi:	11	
PA_sn_51:11.1.3	‘ko nu kho hetu, ko paccayo iddhipādabhāvanāyā’ti?	11	
PA_sn_51:11.1.4	Tassa mayhaṁ, bhikkhave, etadahosi:	11	
PA_sn_51:11.1.5	‘idha bhikkhu chandasamādhippadhānasaṅkhārasamannāgataṁ iddhipādaṁ bhāveti—	11	
PA_sn_51:11.1.6	iti me chando na ca atilīno bhavissati, na ca atippaggahito bhavissati, na ca ajjhattaṁ saṅkhitto bhavissati, na ca bahiddhā vikkhitto bhavissati.	11	
PA_sn_51:11.1.7	Pacchāpuresaññī ca viharati—	11	
PA_sn_51:11.1.8	yathā pure tathā pacchā, yathā pacchā tathā pure;	11	
PA_sn_51:11.1.9	yathā adho tathā uddhaṁ, yathā uddhaṁ tathā adho;	11	
PA_sn_51:11.1.10	yathā divā tathā rattiṁ, yathā rattiṁ tathā divā.	11	
PA_sn_51:11.1.11	Iti vivaṭena cetasā apariyonaddhena sappabhāsaṁ cittaṁ bhāveti’.	11	
PA_sn_51:11.2.1	Vīriyasamādhippadhānasaṅkhārasamannāgataṁ iddhipādaṁ bhāveti—	11	
PA_sn_51:11.2.2	iti me vīriyaṁ na ca atilīnaṁ bhavissati, na ca atippaggahitaṁ bhavissati, na ca ajjhattaṁ saṅkhittaṁ bhavissati, na ca bahiddhā vikkhittaṁ bhavissati.	11	
PA_sn_51:11.2.3	Pacchāpuresaññī ca viharati—	11	
PA_sn_51:11.2.4	yathā pure tathā pacchā, yathā pacchā tathā pure;	11	
PA_sn_51:11.2.5	yathā adho tathā uddhaṁ, yathā uddhaṁ tathā adho;	11	
PA_sn_51:11.2.6	yathā divā tathā rattiṁ, yathā rattiṁ tathā divā.	11	
PA_sn_51:11.2.7	Iti vivaṭena cetasā apariyonaddhena sappabhāsaṁ cittaṁ bhāveti.	11	
PA_sn_51:11.3.1	Cittasamādhippadhānasaṅkhārasamannāgataṁ iddhipādaṁ bhāveti—	11	
PA_sn_51:11.3.2	iti me cittaṁ na ca atilīnaṁ bhavissati, na ca atippaggahitaṁ bhavissati, na ca ajjhattaṁ saṅkhittaṁ bhavissati, na ca bahiddhā vikkhittaṁ bhavissati.	11	
PA_sn_51:11.3.3	Pacchāpuresaññī ca viharati—	11	
PA_sn_51:11.3.4	yathā pure tathā pacchā, yathā pacchā tathā pure;	11	
PA_sn_51:11.3.5	yathā adho tathā uddhaṁ, yathā uddhaṁ tathā adho;	11	
PA_sn_51:11.3.6	yathā divā tathā rattiṁ, yathā rattiṁ tathā divā.	11	
PA_sn_51:11.3.7	Iti vivaṭena cetasā apariyonaddhena sappabhāsaṁ cittaṁ bhāveti.	11	
PA_sn_51:11.4.1	Vīmaṁsāsamādhippadhānasaṅkhārasamannāgataṁ iddhipādaṁ bhāveti—	11	
PA_sn_51:11.4.2	iti me vīmaṁsā na ca atilīnā bhavissati, na ca atippaggahitā bhavissati, na ca ajjhattaṁ saṅkhittā bhavissati, na ca bahiddhā vikkhittā bhavissati.	11	
PA_sn_51:11.4.3	Pacchāpuresaññī ca viharati—	11	
PA_sn_51:11.4.4	yathā pure tathā pacchā, yathā pacchā tathā pure;	11	
PA_sn_51:11.4.5	yathā adho tathā uddhaṁ, yathā uddhaṁ tathā adho;	11	
PA_sn_51:11.4.6	yathā divā tathā rattiṁ, yathā rattiṁ tathā divā.	11	
PA_sn_51:11.4.7	Iti vivaṭena cetasā apariyonaddhena sappabhāsaṁ cittaṁ bhāveti.	11	
PA_sn_51:11.5.1_0	Evaṁ bhāvitesu kho, bhikkhu, catūsu iddhipādesu evaṁ bahulīkatesu, anekavihitaṁ iddhividhaṁ	11	
PA_sn_51:11.5.1_1	paccanubhoti—ekopi hutvā bahudhā hoti, bahudhāpi hutvā eko hoti; āvibhāvaṁ, tirobhāvaṁ;	11	
PA_sn_51:11.5.1_2	tirokuṭṭaṁ tiropākāraṁ tiropabbataṁ asajjamāno gacchati, seyyathāpi ākāse; pathaviyāpi	11	
PA_sn_51:11.5.1_3	ummujjanimujjaṁ karoti, seyyathāpi udake; udakepi abhijjamāne gacchati, seyyathāpi	11	
PA_sn_51:11.5.1_4	pathaviyaṁ; ākāsepi pallaṅkena kamati, seyyathāpi pakkhī sakuṇo; imepi candimasūriye	11	
PA_sn_51:11.5.1_5	evaṁmahiddhike evaṁmahānubhāve pāṇinā parimasati parimajjati; yāva brahmalokāpi kāyena vasaṁ vatteti.	11	
PA_sn_51:11.6.1	Evaṁ bhāvitesu kho, bhikkhu, catūsu iddhipādesu evaṁ bahulīkatesu dibbāya sotadhātuyā visuddhāya atikkantamānusikāya ubho sadde suṇāti—dibbe ca mānuse ca, dūre santike cāti.	11	
PA_sn_51:11.7.1	Evaṁ bhāvitesu kho, bhikkhu, catūsu iddhipādesu evaṁ bahulīkatesu, parasattānaṁ parapuggalānaṁ cetasā ceto paricca pajānāti.	11	
PA_sn_51:11.7.2	Sarāgaṁ vā cittaṁ ‘sarāgaṁ cittan’ti pajānāti;	11	
PA_sn_51:11.7.3	vītarāgaṁ vā cittaṁ ‘vītarāgaṁ cittan’ti pajānāti;	11	
PA_sn_51:11.7.4	sadosaṁ vā cittaṁ ‘sadosaṁ cittan’ti pajānāti;	11	
PA_sn_51:11.7.5	vītadosaṁ vā cittaṁ ‘vītadosaṁ cittan’ti pajānāti;	11	
PA_sn_51:11.7.6	samohaṁ vā cittaṁ ‘samohaṁ cittan’ti pajānāti;	11	
PA_sn_51:11.7.7	vītamohaṁ vā cittaṁ ‘vītamohaṁ cittan’ti pajānāti;	11	
PA_sn_51:11.7.8	saṅkhittaṁ vā cittaṁ ‘saṅkhittaṁ cittan’ti pajānāti;	11	
PA_sn_51:11.7.9	vikkhittaṁ vā cittaṁ ‘vikkhittaṁ cittan’ti pajānāti;	11	
PA_sn_51:11.7.10	mahaggataṁ vā cittaṁ ‘mahaggataṁ cittan’ti pajānāti;	11	
PA_sn_51:11.7.11	amahaggataṁ vā cittaṁ ‘amahaggataṁ cittan’ti pajānāti;	11	
PA_sn_51:11.7.12	sauttaraṁ vā cittaṁ ‘sauttaraṁ cittan’ti pajānāti;	11	
PA_sn_51:11.7.13	anuttaraṁ vā cittaṁ ‘anuttaraṁ cittan’ti pajānāti;	11	
PA_sn_51:11.7.14	samāhitaṁ vā cittaṁ ‘samāhitaṁ cittan’ti pajānāti;	11	
PA_sn_51:11.7.15	asamāhitaṁ vā cittaṁ ‘asamāhitaṁ cittan’ti pajānāti;	11	
PA_sn_51:11.7.16	vimuttaṁ vā cittaṁ ‘vimuttaṁ cittan’ti pajānāti;	11	
PA_sn_51:11.7.17	avimuttaṁ vā cittaṁ ‘avimuttaṁ cittan’ti pajānāti.	11	
PA_sn_51:11.8.1_0	Evaṁ bhāvitesu kho, bhikkhu, catūsu iddhipādesu evaṁ bahulīkatesu, anekavihitaṁ pubbenivāsaṁ	11	
PA_sn_51:11.8.1_1	anussarati, seyyathidaṁ—ekampi jātiṁ dvepi jātiyo tissopi jātiyo catassopi jātiyo	11	
PA_sn_51:11.8.1_2	pañcapi jātiyo dasapi jātiyo vīsampi jātiyo tiṁsampi jātiyo cattālīsampi jātiyo paññāsampi	11	
PA_sn_51:11.8.1_3	jātiyo jātisatampi jātisahassampi jātisatasahassampi anekepi saṁvaṭṭakappe anekepi	11	
PA_sn_51:11.8.1_4	vivaṭṭakappe anekepi saṁvaṭṭavivaṭṭakappe: ‘amutrāsiṁ evaṁnāmo evaṅgotto evaṁvaṇṇo	11	
PA_sn_51:11.8.1_5	evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ;	11	
PA_sn_51:11.8.1_6	tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto,	11	
PA_sn_51:11.8.1_7	so tato cuto idhūpapanno’ti. Iti sākāraṁ sauddesaṁ anekavihitaṁ pubbenivāsaṁ anussarati.	11	
PA_sn_51:11.9.1_0	Evaṁ bhāvitesu kho, bhikkhu, catūsu iddhipādesu evaṁ bahulīkatesu, dibbena cakkhunā	11	
PA_sn_51:11.9.1_1	visuddhena atikkantamānusakena satte passati cavamāne upapajjamāne hīne paṇīte suvaṇṇe	11	
PA_sn_51:11.9.1_2	dubbaṇṇe, sugate duggate yathākammūpage satte pajānāti: ‘ime vata, bhonto, sattā	11	
PA_sn_51:11.9.1_3	kāyaduccaritena samannāgatā vacīduccaritena samannāgatā manoduccaritena samannāgatā	11	
PA_sn_51:11.9.1_4	ariyānaṁ upavādakā micchādiṭṭhikā micchādiṭṭhikammasamādānā; te kāyassa bhedā paraṁ	11	
PA_sn_51:11.9.1_5	maraṇā apāyaṁ duggatiṁ vinipātaṁ nirayaṁ upapannā. Ime vā pana, bhonto, sattā kāyasucaritena	11	
PA_sn_51:11.9.1_6	samannāgatā vacīsucaritena samannāgatā manosucaritena samannāgatā ariyānaṁ anupavādakā	11	
PA_sn_51:11.9.1_7	sammādiṭṭhikā sammādiṭṭhikammasamādānā; te kāyassa bhedā paraṁ maraṇā sugatiṁ saggaṁ	11	
PA_sn_51:11.9.1_8	lokaṁ upapannā’ti. Iti dibbena cakkhunā visuddhena atikkantamānusakena satte passati	11	
PA_sn_51:11.9.1_9	cavamāne upapajjamāne hīne paṇīte, suvaṇṇe dubbaṇṇe, sugate duggate yathākammūpage satte pajānāti.	11	
PA_sn_51:11.10.1_0	Evaṁ bhāvitesu kho, bhikkhu, catūsu iddhipādesu evaṁ bahulīkatesu, āsavānaṁ khayā	11	
PA_sn_51:11.10.1_1	anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharatī”ti.	11	
PA_sn_51:11.10.2	Paṭhamaṁ.	11	
PA_sn_51:12.0.1	Saṁyutta Nikāya 51.12	12	
PA_sn_51:12.0.2	2. Pāsādakampanavagga	12	
PA_sn_51:12.0.3	Mahapphalasutta	12	
PA_sn_51:12.1.1	“Cattārome, bhikkhave, iddhipādā bhāvitā bahulīkatā mahapphalā honti mahānisaṁsā.	12	
PA_sn_51:12.1.2	Kathaṁ bhāvitā ca, bhikkhave, cattāro iddhipādā kathaṁ bahulīkatā mahapphalā honti mahānisaṁsā?	12	
PA_sn_51:12.1.3	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti—	12	
PA_sn_51:12.1.4	iti me chando na ca atilīno bhavissati, na ca atippaggahito bhavissati, na ca ajjhattaṁ saṅkhitto bhavissati, na ca bahiddhā vikkhitto bhavissati.	12	
PA_sn_51:12.1.5	Pacchāpuresaññī ca viharati—	12	
PA_sn_51:12.1.6	yathā pure tathā pacchā, yathā pacchā tathā pure;	12	
PA_sn_51:12.1.7	yathā adho tathā uddhaṁ, yathā uddhaṁ tathā adho;	12	
PA_sn_51:12.1.8	yathā divā tathā rattiṁ, yathā rattiṁ tathā divā.	12	
PA_sn_51:12.1.9	Iti vivaṭena cetasā apariyonaddhena sappabhāsaṁ cittaṁ bhāveti.	12	
PA_sn_51:12.2.1	Vīriyasamādhi …pe…	12	
PA_sn_51:12.2.2	cittasamādhi …	12	
PA_sn_51:12.2.3	vīmaṁsāsamādhippadhānasaṅkhārasamannāgataṁ iddhipādaṁ bhāveti—	12	
PA_sn_51:12.2.4	iti me vīmaṁsā na ca atilīnā bhavissati, na ca atippaggahitā bhavissati, na ca ajjhattaṁ saṅkhittā bhavissati, na ca bahiddhā vikkhittā bhavissati.	12	
PA_sn_51:12.2.5	Pacchāpuresaññī ca viharati—	12	
PA_sn_51:12.2.6	yathā pure tathā pacchā, yathā pacchā tathā pure;	12	
PA_sn_51:12.2.7	yathā adho tathā uddhaṁ, yathā uddhaṁ tathā adho;	12	
PA_sn_51:12.2.8	yathā divā tathā rattiṁ, yathā rattiṁ tathā divā.	12	
PA_sn_51:12.2.9	Iti vivaṭena cetasā apariyonaddhena sappabhāsaṁ cittaṁ bhāveti.	12	
PA_sn_51:12.2.10	Evaṁ bhāvitā kho, bhikkhave, cattāro iddhipādā evaṁ bahulīkatā mahapphalā honti mahānisaṁsā.	12	
PA_sn_51:12.3.1_0	Evaṁ bhāvitesu kho, bhikkhave, bhikkhu catūsu iddhipādesu evaṁ bahulīkatesu anekavihitaṁ	12	
PA_sn_51:12.3.1_1	iddhividhaṁ paccanubhoti—ekopi hutvā bahudhā hoti …pe… yāva brahmalokāpi kāyena vasaṁ vatteti …pe….	12	
PA_sn_51:12.4.1_0	Evaṁ bhāvitesu kho, bhikkhave, bhikkhu catūsu iddhipādesu evaṁ bahulīkatesu, āsavānaṁ	12	
PA_sn_51:12.4.1_1	khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā	12	
PA_sn_51:12.4.1_2	upasampajja viharatī”ti.	12	
PA_sn_51:12.4.2	Dutiyaṁ.	12	
PA_sn_51:13.0.1	Saṁyutta Nikāya 51.13	13	
PA_sn_51:13.0.2	2. Pāsādakampanavagga	13	
PA_sn_51:13.0.3	Chandasamādhisutta	13	
PA_sn_51:13.1.1	“Chandañce, bhikkhave, bhikkhu nissāya labhati samādhiṁ, labhati cittassa ekaggataṁ—	13	
PA_sn_51:13.1.2	ayaṁ vuccati chandasamādhi.	13	
PA_sn_51:13.1.3	So anuppannānaṁ pāpakānaṁ akusalānaṁ dhammānaṁ anuppādāya chandaṁ janeti vāyamati vīriyaṁ ārabhati cittaṁ paggaṇhāti padahati.	13	
PA_sn_51:13.1.4	Uppannānaṁ pāpakānaṁ akusalānaṁ dhammānaṁ pahānāya chandaṁ janeti vāyamati vīriyaṁ ārabhati cittaṁ paggaṇhāti padahati.	13	
PA_sn_51:13.1.5	Anuppannānaṁ kusalānaṁ dhammānaṁ uppādāya chandaṁ janeti vāyamati vīriyaṁ ārabhati cittaṁ paggaṇhāti padahati.	13	
PA_sn_51:13.1.6	Uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati.	13	
PA_sn_51:13.1.7	Ime vuccanti ‘padhānasaṅkhārā’ti.	13	
PA_sn_51:13.1.8	Iti ayañca chando, ayañca chandasamādhi, ime ca padhānasaṅkhārā—	13	
PA_sn_51:13.1.9	ayaṁ vuccati, bhikkhave, chandasamādhippadhānasaṅkhārasamannāgato iddhipādo.	13	
PA_sn_51:13.2.1	Vīriyañce, bhikkhave, bhikkhu nissāya labhati samādhiṁ, labhati cittassa ekaggataṁ—	13	
PA_sn_51:13.2.2	ayaṁ vuccati ‘vīriyasamādhi’.	13	
PA_sn_51:13.2.3	So anuppannānaṁ …pe…	13	
PA_sn_51:13.2.4	uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati.	13	
PA_sn_51:13.2.5	Ime vuccanti ‘padhānasaṅkhārā’ti.	13	
PA_sn_51:13.2.6	Iti idañca vīriyaṁ, ayañca vīriyasamādhi, ime ca padhānasaṅkhārā—	13	
PA_sn_51:13.2.7	ayaṁ vuccati, bhikkhave, vīriyasamādhippadhānasaṅkhārasamannāgato iddhipādo.	13	
PA_sn_51:13.3.1	Cittañce, bhikkhave, bhikkhu nissāya labhati samādhiṁ, labhati cittassa ekaggataṁ—	13	
PA_sn_51:13.3.2	ayaṁ vuccati ‘cittasamādhi’.	13	
PA_sn_51:13.3.3	So anuppannānaṁ pāpakānaṁ …pe…	13	
PA_sn_51:13.3.4	uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati.	13	
PA_sn_51:13.3.5	Ime vuccanti ‘padhānasaṅkhārā’ti.	13	
PA_sn_51:13.3.6	Iti idañca cittaṁ, ayañca cittasamādhi, ime ca padhānasaṅkhārā—	13	
PA_sn_51:13.3.7	ayaṁ vuccati, bhikkhave, cittasamādhippadhānasaṅkhārasamannāgato iddhipādo.	13	
PA_sn_51:13.4.1	Vīmaṁsañce, bhikkhave, bhikkhu nissāya labhati samādhiṁ, labhati cittassa ekaggataṁ—	13	
PA_sn_51:13.4.2	ayaṁ vuccati ‘vīmaṁsāsamādhi’.	13	
PA_sn_51:13.4.3	So anuppannānaṁ pāpakānaṁ akusalānaṁ dhammānaṁ anuppādāya chandaṁ janeti vāyamati vīriyaṁ ārabhati cittaṁ paggaṇhāti padahati …pe…	13	
PA_sn_51:13.4.4	uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati.	13	
PA_sn_51:13.4.5	Ime vuccanti ‘padhānasaṅkhārā’ti.	13	
PA_sn_51:13.4.6	Iti ayañca vīmaṁsā, ayañca vīmaṁsāsamādhi, ime ca padhānasaṅkhārā—	13	
PA_sn_51:13.4.7	ayaṁ vuccati, bhikkhave, vīmaṁsāsamādhippadhānasaṅkhārasamannāgato iddhipādo”ti.	13	
PA_sn_51:13.4.8	Tatiyaṁ.	13	
PA_sn_51:14.0.1	Saṁyutta Nikāya 51.14	14	
PA_sn_51:14.0.2	2. Pāsādakampanavagga	14	
PA_sn_51:14.0.3	Moggallānasutta	14	
PA_sn_51:14.1.1	Evaṁ me sutaṁ—	14	
PA_sn_51:14.1.2	ekaṁ samayaṁ bhagavā sāvatthiyaṁ viharati pubbārāme migāramātupāsāde.	14	
PA_sn_51:14.1.3	Tena kho pana samayena sambahulā bhikkhū heṭṭhāmigāramātupāsāde viharanti uddhatā unnaḷā capalā mukharā vikiṇṇavācā muṭṭhassatino asampajānā asamāhitā bhantacittā pākatindriyā.	14	
PA_sn_51:14.2.1	Atha kho bhagavā āyasmantaṁ mahāmoggallānaṁ āmantesi:	14	
PA_sn_51:14.2.2	“ete kho, moggallāna, sabrahmacārino heṭṭhāmigāramātupāsāde viharanti uddhatā unnaḷā capalā mukharā vikiṇṇavācā muṭṭhassatino asampajānā asamāhitā bhantacittā pākatindriyā.	14	
PA_sn_51:14.2.3	Gaccha, moggallāna, te bhikkhū saṁvejehī”ti.	14	
PA_sn_51:14.3.1_0	“Evaṁ, bhante”ti kho āyasmā mahāmoggallāno bhagavato paṭissutvā tathārūpaṁ iddhābhisaṅkhāraṁ	14	
PA_sn_51:14.3.1_1	abhisaṅkhāresi yathā pādaṅguṭṭhakena migāramātupāsādaṁ saṅkampesi sampakampesi sampacālesi.	14	
PA_sn_51:14.3.2	Atha kho te bhikkhū saṁviggā lomahaṭṭhajātā ekamantaṁ aṭṭhaṁsu:	14	
PA_sn_51:14.3.3	“acchariyaṁ vata bho, abbhutaṁ vata bho.	14	
PA_sn_51:14.3.4	Nivātañca vata ayañca migāramātupāsādo gambhīranemo sunikhāto acalo asampakampī, atha ca pana saṅkampito sampakampito sampacālito”ti.	14	
PA_sn_51:14.4.1	Atha kho bhagavā yena te bhikkhū tenupasaṅkami; upasaṅkamitvā te bhikkhū bhagavā etadavoca:	14	
PA_sn_51:14.4.2	“kiṁ nu tumhe, bhikkhave, saṁviggā lomahaṭṭhajātā ekamantaṁ ṭhitā”ti?	14	
PA_sn_51:14.4.3	“Acchariyaṁ, bhante, abbhutaṁ bhante.	14	
PA_sn_51:14.4.4	Nivātañca vata ayañca migāramātupāsādo gambhīranemo sunikhāto acalo asampakampī, atha ca pana saṅkampito sampakampito sampacālito”ti.	14	
PA_sn_51:14.4.5	“Tumheva kho, bhikkhave, saṁvejetukāmena moggallānena bhikkhunā pādaṅguṭṭhakena migāramātupāsādo, saṅkampito sampakampito sampacālito.	14	
PA_sn_51:14.4.6	Taṁ kiṁ maññatha, bhikkhave,	14	
PA_sn_51:14.4.7	katamesaṁ dhammānaṁ bhāvitattā bahulīkatattā moggallāno bhikkhu evaṁmahiddhiko evaṁmahānubhāvo”ti?	14	
PA_sn_51:14.4.8_0	“Bhagavaṁmūlakā no, bhante, dhammā, bhagavaṁnettikā bhagavaṁpaṭisaraṇā. Sādhu vata,	14	
PA_sn_51:14.4.8_1	bhante, bhagavantaṁyeva paṭibhātu etassa bhāsitassa attho. Bhagavato sutvā bhikkhū dhāressantī”ti.	14	
PA_sn_51:14.5.1	“Tena hi, bhikkhave, suṇātha.	14	
PA_sn_51:14.5.2	Catunnaṁ kho, bhikkhave, iddhipādānaṁ bhāvitattā bahulīkatattā moggallāno bhikkhu evaṁmahiddhiko evaṁmahānubhāvo.	14	
PA_sn_51:14.5.3	Katamesaṁ catunnaṁ?	14	
PA_sn_51:14.5.4	Idha, bhikkhave, moggallāno bhikkhu chandasamādhippadhānasaṅkhārasamannāgataṁ iddhipādaṁ bhāveti,	14	
PA_sn_51:14.5.5	vīriyasamādhi …pe…	14	
PA_sn_51:14.5.6	cittasamādhi …	14	
PA_sn_51:14.5.7	vīmaṁsāsamādhippadhānasaṅkhārasamannāgataṁ iddhipādaṁ bhāveti—	14	
PA_sn_51:14.5.8	iti me vīmaṁsā na ca atilīnā bhavissati, na ca atippaggahitā bhavissati;	14	
PA_sn_51:14.5.9	na ca ajjhattaṁ saṅkhittā bhavissati, na ca bahiddhā vikkhittā bhavissati.	14	
PA_sn_51:14.5.10	Pacchāpuresaññī ca viharati—	14	
PA_sn_51:14.5.11	yathā pure tathā pacchā, yathā pacchā tathā pure;	14	
PA_sn_51:14.5.12	yathā adho tathā uddhaṁ, yathā uddhaṁ tathā adho;	14	
PA_sn_51:14.5.13	yathā divā tathā rattiṁ, yathā rattiṁ tathā divā.	14	
PA_sn_51:14.5.14	Iti vivaṭena cetasā apariyonaddhena sappabhāsaṁ cittaṁ bhāveti.	14	
PA_sn_51:14.5.15	Imesaṁ kho, bhikkhave, catunnaṁ iddhipādānaṁ bhāvitattā bahulīkatattā moggallāno bhikkhu evaṁmahiddhiko evaṁmahānubhāvo.	14	
PA_sn_51:14.5.16	Imesañca pana, bhikkhave, catunnaṁ iddhipādānaṁ bhāvitattā bahulīkatattā moggallāno bhikkhu anekavihitaṁ iddhividhaṁ paccanubhoti …pe… yāva brahmalokāpi kāyena vasaṁ vatteti …pe…	14	
PA_sn_51:14.5.17_0	imesañca pana, bhikkhave, catunnaṁ iddhipādānaṁ bhāvitattā bahulīkatattā moggallāno	14	
PA_sn_51:14.5.17_1	bhikkhu āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ	14	
PA_sn_51:14.5.17_2	abhiññā sacchikatvā upasampajja viharatī”ti.	14	
PA_sn_51:14.5.18	Catutthaṁ.	14	
PA_sn_51:15.0.1	Saṁyutta Nikāya 51.15	15	
PA_sn_51:15.0.2	2. Pāsādakampanavagga	15	
PA_sn_51:15.0.3	Uṇṇābhabrāhmaṇasutta	15	
PA_sn_51:15.1.1	Evaṁ me sutaṁ—	15	
PA_sn_51:15.1.2	ekaṁ samayaṁ āyasmā ānando kosambiyaṁ viharati ghositārāme.	15	
PA_sn_51:15.1.3	Atha kho uṇṇābho brāhmaṇo yenāyasmā ānando tenupasaṅkami; upasaṅkamitvā āyasmatā ānandena saddhiṁ sammodi.	15	
PA_sn_51:15.1.4	Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho uṇṇābho brāhmaṇo āyasmantaṁ ānandaṁ etadavoca:	15	
PA_sn_51:15.1.5	“kimatthiyaṁ nu kho, bho ānanda, samaṇe gotame brahmacariyaṁ vussatī”ti?	15	
PA_sn_51:15.1.6	“Chandappahānatthaṁ kho, brāhmaṇa, bhagavati brahmacariyaṁ vussatī”ti.	15	
PA_sn_51:15.2.1	“Atthi pana, bho ānanda, maggo atthi paṭipadā etassa chandassa pahānāyā”ti?	15	
PA_sn_51:15.2.2	“Atthi kho, brāhmaṇa, maggo, atthi paṭipadā etassa chandassa pahānāyā”ti.	15	
PA_sn_51:15.3.1	“Katamo pana, bho ānanda, maggo katamā paṭipadā etassa chandassa pahānāyā”ti?	15	
PA_sn_51:15.3.2	“Idha, brāhmaṇa, bhikkhu chandasamādhippadhānasaṅkhārasamannāgataṁ iddhipādaṁ bhāveti,	15	
PA_sn_51:15.3.3	vīriyasamādhi …pe…	15	
PA_sn_51:15.3.4	cittasamādhi …	15	
PA_sn_51:15.3.5	vīmaṁsāsamādhippadhānasaṅkhārasamannāgataṁ iddhipādaṁ bhāveti—	15	
PA_sn_51:15.3.6	ayaṁ kho, brāhmaṇa, maggo ayaṁ paṭipadā etassa chandassa pahānāyā”ti.	15	
PA_sn_51:15.4.1	“Evaṁ sante, bho ānanda, santakaṁ hoti no asantakaṁ.	15	
PA_sn_51:15.4.2	Chandeneva chandaṁ pajahissatīti—netaṁ ṭhānaṁ vijjati”.	15	
PA_sn_51:15.4.3	“Tena hi, brāhmaṇa, taññevettha paṭipucchissāmi. Yathā te khameyya tathā taṁ byākareyyāsi.	15	
PA_sn_51:15.4.4	Taṁ kiṁ maññasi, brāhmaṇa,	15	
PA_sn_51:15.4.5	ahosi te pubbe chando ‘ārāmaṁ gamissāmī’ti?	15	
PA_sn_51:15.4.6	Tassa te ārāmagatassa yo tajjo chando so paṭippassaddho”ti?	15	
PA_sn_51:15.4.7	“Evaṁ, bho”.	15	
PA_sn_51:15.4.8	“Ahosi te pubbe vīriyaṁ ‘ārāmaṁ gamissāmī’ti?	15	
PA_sn_51:15.4.9	Tassa te ārāmagatassa yaṁ tajjaṁ vīriyaṁ taṁ paṭippassaddhan”ti?	15	
PA_sn_51:15.4.10	“Evaṁ, bho”.	15	
PA_sn_51:15.4.11	“Ahosi te pubbe cittaṁ ‘ārāmaṁ gamissāmī’ti?	15	
PA_sn_51:15.4.12	Tassa te ārāmagatassa yaṁ tajjaṁ cittaṁ taṁ paṭippassaddhan”ti?	15	
PA_sn_51:15.4.13	“Evaṁ, bho”.	15	
PA_sn_51:15.4.14	“Ahosi te pubbe vīmaṁsā ‘ārāmaṁ gamissāmī’ti?	15	
PA_sn_51:15.4.15	Tassa te ārāmagatassa yā tajjā vīmaṁsā sā paṭippassaddhā”ti?	15	
PA_sn_51:15.4.16	“Evaṁ, bho”.	15	
PA_sn_51:15.5.1_0	“Evameva kho, brāhmaṇa, yo so bhikkhu arahaṁ khīṇāsavo vusitavā katakaraṇīyo ohitabhāro	15	
PA_sn_51:15.5.1_1	anuppattasadattho parikkhīṇabhavasaṁyojano sammadaññāvimutto, tassa yo pubbe chando	15	
PA_sn_51:15.5.1_2	ahosi arahattappattiyā, arahattappatte yo tajjo chando so paṭippassaddho;	15	
PA_sn_51:15.5.2	yaṁ pubbe vīriyaṁ ahosi arahattappattiyā, arahattappatte yaṁ tajjaṁ vīriyaṁ taṁ paṭippassaddhaṁ;	15	
PA_sn_51:15.5.3	yaṁ pubbe cittaṁ ahosi arahattappattiyā, arahattappatte yaṁ tajjaṁ cittaṁ taṁ paṭippassaddhaṁ;	15	
PA_sn_51:15.5.4	yā pubbe vīmaṁsā ahosi arahattappattiyā, arahattappatte yā tajjā vīmaṁsā sā paṭippassaddhā.	15	
PA_sn_51:15.5.5	Taṁ kiṁ maññasi, brāhmaṇa,	15	
PA_sn_51:15.5.6	iti evaṁ sante, santakaṁ vā hoti no asantakaṁ vā”ti?	15	
PA_sn_51:15.6.1	“Addhā, bho ānanda, evaṁ sante, santakaṁ hoti no asantakaṁ.	15	
PA_sn_51:15.6.2	Abhikkantaṁ, bho ānanda, abhikkantaṁ, bho ānanda.	15	
PA_sn_51:15.6.3_0	Seyyathāpi, bho ānanda, nikkujjitaṁ vā ukkujjeyya, paṭicchannaṁ vā vivareyya, mūḷhassa	15	
PA_sn_51:15.6.3_1	vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti;	15	
PA_sn_51:15.6.3_2	evamevaṁ bhotā ānandena anekapariyāyena dhammo pakāsito.	15	
PA_sn_51:15.6.4	Esāhaṁ, bho ānanda, taṁ bhavantaṁ gotamaṁ saraṇaṁ gacchāmi dhammañca bhikkhusaṅghañca.	15	
PA_sn_51:15.6.5	Upāsakaṁ maṁ bhavaṁ ānando dhāretu ajjatagge pāṇupetaṁ saraṇaṁ gatan”ti.	15	
PA_sn_51:15.6.6	Pañcamaṁ.	15	
PA_sn_51:16.0.1	Saṁyutta Nikāya 51.16	16	
PA_sn_51:16.0.2	2. Pāsādakampanavagga	16	
PA_sn_51:16.0.3	Paṭhamasamaṇabrāhmaṇasutta	16	
PA_sn_51:16.1.1	“Ye hi keci, bhikkhave, atītamaddhānaṁ samaṇā vā brāhmaṇā vā mahiddhikā ahesuṁ mahānubhāvā, sabbe te catunnaṁ iddhipādānaṁ bhāvitattā bahulīkatattā.	16	
PA_sn_51:16.1.2	Ye hi keci, bhikkhave, anāgatamaddhānaṁ samaṇā vā brāhmaṇā vā mahiddhikā bhavissanti mahānubhāvā, sabbe te catunnaṁ iddhipādānaṁ bhāvitattā bahulīkatattā.	16	
PA_sn_51:16.1.3	Ye hi keci, bhikkhave, etarahi samaṇā vā brāhmaṇā vā mahiddhikā mahānubhāvā, sabbe te catunnaṁ iddhipādānaṁ bhāvitattā bahulīkatattā.	16	
PA_sn_51:16.2.1	Katamesaṁ catunnaṁ?	16	
PA_sn_51:16.2.2	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti,	16	
PA_sn_51:16.2.3	vīriyasamādhi …pe…	16	
PA_sn_51:16.2.4	cittasamādhi …	16	
PA_sn_51:16.2.5	vīmaṁsāsamādhippadhānasaṅkhārasamannāgataṁ iddhipādaṁ bhāveti.	16	
PA_sn_51:16.2.6	Ye hi keci, bhikkhave, atītamaddhānaṁ samaṇā vā brāhmaṇā vā mahiddhikā ahesuṁ mahānubhāvā, sabbe te imesaṁyeva catunnaṁ iddhipādānaṁ bhāvitattā bahulīkatattā.	16	
PA_sn_51:16.2.7	Ye hi keci, bhikkhave, anāgatamaddhānaṁ samaṇā vā brāhmaṇā vā mahiddhikā bhavissanti mahānubhāvā, sabbe te imesaṁyeva catunnaṁ iddhipādānaṁ bhāvitattā bahulīkatattā.	16	
PA_sn_51:16.2.8	Ye hi keci, bhikkhave, etarahi samaṇā vā brāhmaṇā vā mahiddhikā mahānubhāvā, sabbe te imesaṁyeva catunnaṁ iddhipādānaṁ bhāvitattā bahulīkatattā”ti.	16	
PA_sn_51:16.2.9	Chaṭṭhaṁ.	16	
PA_sn_51:17.0.1	Saṁyutta Nikāya 51.17	17	
PA_sn_51:17.0.2	2. Pāsādakampanavagga	17	
PA_sn_51:17.0.3	Dutiyasamaṇabrāhmaṇasutta	17	
PA_sn_51:17.1.1_0	“Ye hi keci, bhikkhave, atītamaddhānaṁ samaṇā vā brāhmaṇā vā anekavihitaṁ iddhividhaṁ	17	
PA_sn_51:17.1.1_1	paccanubhosuṁ—ekopi hutvā bahudhā ahesuṁ, bahudhāpi hutvā eko ahesuṁ; āvibhāvaṁ,	17	
PA_sn_51:17.1.1_2	tirobhāvaṁ; tirokuṭṭaṁ tiropākāraṁ tiropabbataṁ asajjamānā agamaṁsu, seyyathāpi ākāse;	17	
PA_sn_51:17.1.1_3	pathaviyāpi ummujjanimujjaṁ akaṁsu, seyyathāpi udake; udakepi abhijjamāne agamaṁsu,	17	
PA_sn_51:17.1.1_4	seyyathāpi pathaviyaṁ; ākāsepi pallaṅkena kamiṁsu, seyyathāpi pakkhī sakuṇo; imepi	17	
PA_sn_51:17.1.1_5	candimasūriye evaṁmahiddhike evaṁmahānubhāve pāṇinā parimasiṁsu parimajjiṁsu; yāva	17	
PA_sn_51:17.1.1_6	brahmalokāpi kāyena vasaṁ vattesuṁ,	17	
PA_sn_51:17.1.2	sabbe te catunnaṁ iddhipādānaṁ bhāvitattā bahulīkatattā.	17	
PA_sn_51:17.2.1_0	Ye hi keci, bhikkhave, anāgatamaddhānaṁ samaṇā vā brāhmaṇā vā anekavihitaṁ iddhividhaṁ	17	
PA_sn_51:17.2.1_1	paccanubhossanti—ekopi hutvā bahudhā bhavissanti, bahudhāpi hutvā eko bhavissanti;	17	
PA_sn_51:17.2.1_2	āvibhāvaṁ, tirobhāvaṁ; tirokuṭṭaṁ tiropākāraṁ tiropabbataṁ asajjamānā gamissanti,	17	
PA_sn_51:17.2.1_3	seyyathāpi ākāse; pathaviyāpi ummujjanimujjaṁ karissanti, seyyathāpi udake; udakepi	17	
PA_sn_51:17.2.1_4	abhijjamāne gamissanti, seyyathāpi pathaviyaṁ; ākāsepi pallaṅkena kamissanti, seyyathāpi	17	
PA_sn_51:17.2.1_5	pakkhī sakuṇo; imepi candimasūriye evaṁmahiddhike evaṁmahānubhāve pāṇinā parimasissanti	17	
PA_sn_51:17.2.1_6	parimajjissanti; yāva brahmalokāpi kāyena vasaṁ vattissanti,	17	
PA_sn_51:17.2.2	sabbe te catunnaṁ iddhipādānaṁ bhāvitattā bahulīkatattā.	17	
PA_sn_51:17.3.1_0	Ye hi keci, bhikkhave, etarahi samaṇā vā brāhmaṇā vā anekavihitaṁ iddhividhaṁ paccanubhonti—ekopi	17	
PA_sn_51:17.3.1_1	hutvā bahudhā honti, bahudhāpi hutvā eko honti; āvibhāvaṁ, tirobhāvaṁ; tirokuṭṭaṁ	17	
PA_sn_51:17.3.1_2	tiropākāraṁ tiropabbataṁ asajjamānā gacchanti, seyyathāpi ākāse; pathaviyāpi ummujjanimujjaṁ	17	
PA_sn_51:17.3.1_3	karonti, seyyathāpi udake; udakepi abhijjamāne gacchanti, seyyathāpi pathaviyaṁ;	17	
PA_sn_51:17.3.1_4	ākāsepi pallaṅkena kamanti, seyyathāpi pakkhī sakuṇo; imepi candimasūriye evaṁmahiddhike	17	
PA_sn_51:17.3.1_5	evaṁmahānubhāve pāṇinā parimasanti parimajjanti; yāva brahmalokāpi kāyena vasaṁ vattenti,	17	
PA_sn_51:17.3.2	sabbe te catunnaṁ iddhipādānaṁ bhāvitattā bahulīkatattāti.	17	
PA_sn_51:17.4.1	Katamesaṁ catunnaṁ?	17	
PA_sn_51:17.4.2	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti,	17	
PA_sn_51:17.4.3	vīriyasamādhi …pe…	17	
PA_sn_51:17.4.4	cittasamādhi …	17	
PA_sn_51:17.4.5	vīmaṁsāsamādhippadhānasaṅkhārasamannāgataṁ iddhipādaṁ bhāveti.	17	
PA_sn_51:17.4.6	Ye hi keci, bhikkhave, atītamaddhānaṁ samaṇā vā brāhmaṇā vā anekavihitaṁ iddhividhaṁ paccanubhosuṁ—ekopi hutvā bahudhā ahesuṁ …pe… yāva brahmalokāpi kāyena vasaṁ vattesuṁ,	17	
PA_sn_51:17.4.7	sabbe te imesaṁyeva catunnaṁ iddhipādānaṁ bhāvitattā bahulīkatattā.	17	
PA_sn_51:17.5.1_0	Ye hi keci, bhikkhave, anāgatamaddhānaṁ samaṇā vā brāhmaṇā vā anekavihitaṁ iddhividhaṁ	17	
PA_sn_51:17.5.1_1	paccanubhossanti—ekopi hutvā bahudhā bhavissanti …pe… yāva brahmalokāpi kāyena vasaṁ vattissanti,	17	
PA_sn_51:17.5.2	sabbe te imesaṁyeva catunnaṁ iddhipādānaṁ bhāvitattā bahulīkatattā.	17	
PA_sn_51:17.6.1	Ye hi keci, bhikkhave, etarahi samaṇā vā brāhmaṇā vā anekavihitaṁ iddhividhaṁ paccanubhonti—ekopi hutvā bahudhā honti …pe… yāva brahmalokāpi kāyena vasaṁ vattenti,	17	
PA_sn_51:17.6.2	sabbe te imesaṁyeva catunnaṁ iddhipādānaṁ bhāvitattā bahulīkatattā”ti.	17	
PA_sn_51:17.6.3	Sattamaṁ.	17	
PA_sn_51:18.0.1	Saṁyutta Nikāya 51.18	18	
PA_sn_51:18.0.2	2. Pāsādakampanavagga	18	
PA_sn_51:18.0.3	Bhikkhusutta	18	
PA_sn_51:18.1.1_0	“Catunnaṁ, bhikkhave, iddhipādānaṁ bhāvitattā bahulīkatattā bhikkhu āsavānaṁ khayā	18	
PA_sn_51:18.1.1_1	anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati.	18	
PA_sn_51:18.2.1	Katamesaṁ catunnaṁ?	18	
PA_sn_51:18.2.2	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti,	18	
PA_sn_51:18.2.3	vīriyasamādhi …pe…	18	
PA_sn_51:18.2.4	cittasamādhi …	18	
PA_sn_51:18.2.5	vīmaṁsāsamādhippadhānasaṅkhārasamannāgataṁ iddhipādaṁ bhāveti.	18	
PA_sn_51:18.2.6_0	Imesaṁ kho, bhikkhave, catunnaṁ iddhipādānaṁ bhāvitattā bahulīkatattā bhikkhu āsavānaṁ	18	
PA_sn_51:18.2.6_1	khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā	18	
PA_sn_51:18.2.6_2	upasampajja viharatī”ti.	18	
PA_sn_51:18.2.7	Aṭṭhamaṁ.	18	
PA_sn_51:19.0.1	Saṁyutta Nikāya 51.19	19	
PA_sn_51:19.0.2	2. Pāsādakampanavagga	19	
PA_sn_51:19.0.3	Iddhādidesanāsutta	19	
PA_sn_51:19.1.1	“Iddhiṁ vo, bhikkhave, desessāmi iddhipādañca iddhipādabhāvanañca iddhipādabhāvanāgāminiñca paṭipadaṁ.	19	
PA_sn_51:19.1.2	Taṁ suṇātha.	19	
PA_sn_51:19.2.1	Katamā ca, bhikkhave, iddhi?	19	
PA_sn_51:19.2.2	Idha, bhikkhave, bhikkhu anekavihitaṁ iddhividhaṁ paccanubhoti—ekopi hutvā bahudhā hoti, bahudhāpi hutvā eko hoti …pe… yāva brahmalokāpi kāyena vasaṁ vatteti—	19	
PA_sn_51:19.2.3	ayaṁ vuccati, bhikkhave, iddhi.	19	
PA_sn_51:19.3.1	Katamo ca, bhikkhave, iddhipādo?	19	
PA_sn_51:19.3.2	Yo so, bhikkhave, maggo yā paṭipadā iddhilābhāya iddhipaṭilābhāya saṁvattati—	19	
PA_sn_51:19.3.3	ayaṁ vuccati, bhikkhave, iddhipādo.	19	
PA_sn_51:19.4.1	Katamā ca, bhikkhave, iddhipādabhāvanā?	19	
PA_sn_51:19.4.2	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti,	19	
PA_sn_51:19.4.3	vīriyasamādhi …pe…	19	
PA_sn_51:19.4.4	cittasamādhi …	19	
PA_sn_51:19.4.5	vīmaṁsāsamādhippadhānasaṅkhārasamannāgataṁ iddhipādaṁ bhāveti—	19	
PA_sn_51:19.4.6	ayaṁ vuccati, bhikkhave, iddhipādabhāvanā.	19	
PA_sn_51:19.5.1	Katamā ca, bhikkhave, iddhipādabhāvanāgāminī paṭipadā?	19	
PA_sn_51:19.5.2	Ayameva ariyo aṭṭhaṅgiko maggo, seyyathidaṁ—	19	
PA_sn_51:19.5.3	sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi—	19	
PA_sn_51:19.5.4	ayaṁ vuccati, bhikkhave, iddhipādabhāvanāgāminī paṭipadā”ti.	19	
PA_sn_51:19.5.5	Navamaṁ.	19	
PA_sn_51:20.0.1	Saṁyutta Nikāya 51.20	20	
PA_sn_51:20.0.2	2. Pāsādakampanavagga	20	
PA_sn_51:20.0.3	Vibhaṅgasutta	20	
PA_sn_51:20.1.1	“Cattārome, bhikkhave, iddhipādā bhāvitā bahulīkatā mahapphalā honti mahānisaṁsā”.	20	
PA_sn_51:20.2.1	Kathaṁ bhāvitā ca, bhikkhave, cattāro iddhipādā kathaṁ bahulīkatā mahapphalā honti mahānisaṁsā?	20	
PA_sn_51:20.2.2	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti—	20	
PA_sn_51:20.2.3	iti me chando na ca atilīno bhavissati, na ca atippaggahito bhavissati, na ca ajjhattaṁ saṅkhitto bhavissati, na ca bahiddhā vikkhitto bhavissati.	20	
PA_sn_51:20.2.4	Pacchāpuresaññī ca viharati—	20	
PA_sn_51:20.2.5	yathā pure tathā pacchā, yathā pacchā tathā pure;	20	
PA_sn_51:20.2.6	yathā adho tathā uddhaṁ, yathā uddhaṁ tathā adho;	20	
PA_sn_51:20.2.7	yathā divā tathā rattiṁ yathā rattiṁ tathā divā.	20	
PA_sn_51:20.2.8	Iti vivaṭena cetasā apariyonaddhena sappabhāsaṁ cittaṁ bhāveti.	20	
PA_sn_51:20.2.9	Vīriyasamādhi …pe…	20	
PA_sn_51:20.2.10	cittasamādhi …	20	
PA_sn_51:20.2.11	vīmaṁsāsamādhippadhānasaṅkhārasamannāgataṁ iddhipādaṁ bhāveti—	20	
PA_sn_51:20.2.12	iti me vīmaṁsā na ca atilīnā bhavissati, na ca atippaggahitā bhavissati, na ca ajjhattaṁ saṅkhittā bhavissati, na ca bahiddhā vikkhittā bhavissati.	20	
PA_sn_51:20.2.13	Pacchāpuresaññī ca viharati—	20	
PA_sn_51:20.2.14	yathā pure tathā pacchā, yathā pacchā tathā pure;	20	
PA_sn_51:20.2.15	yathā adho tathā uddhaṁ, yathā uddhaṁ tathā adho;	20	
PA_sn_51:20.2.16	yathā divā tathā rattiṁ, yathā rattiṁ tathā divā.	20	
PA_sn_51:20.2.17	Iti vivaṭena cetasā apariyonaddhena sappabhāsaṁ cittaṁ bhāveti.	20	
PA_sn_51:20.3.1	Katamo ca, bhikkhave, atilīno chando?	20	
PA_sn_51:20.3.2	Yo, bhikkhave, chando kosajjasahagato kosajjasampayutto—	20	
PA_sn_51:20.3.3	ayaṁ vuccati, bhikkhave, atilīno chando.	20	
PA_sn_51:20.4.1	Katamo ca, bhikkhave, atippaggahito chando?	20	
PA_sn_51:20.4.2	Yo, bhikkhave, chando uddhaccasahagato uddhaccasampayutto—	20	
PA_sn_51:20.4.3	ayaṁ vuccati, bhikkhave, atippaggahito chando.	20	
PA_sn_51:20.5.1	Katamo ca, bhikkhave, ajjhattaṁ saṅkhitto chando?	20	
PA_sn_51:20.5.2	Yo, bhikkhave, chando thinamiddhasahagato thinamiddhasampayutto—	20	
PA_sn_51:20.5.3	ayaṁ vuccati, bhikkhave, ajjhattaṁ saṅkhitto chando.	20	
PA_sn_51:20.6.1	Katamo ca, bhikkhave, bahiddhā vikkhitto chando?	20	
PA_sn_51:20.6.2	Yo, bhikkhave, chando bahiddhā pañca kāmaguṇe ārabbha anuvikkhitto anuvisaṭo—	20	
PA_sn_51:20.6.3	ayaṁ vuccati, bhikkhave, bahiddhā vikkhitto chando.	20	
PA_sn_51:20.7.1	Kathañca, bhikkhave, bhikkhu pacchāpuresaññī ca viharati—	20	
PA_sn_51:20.7.2	yathā pure tathā pacchā, yathā pacchā tathā pure?	20	
PA_sn_51:20.7.3	Idha, bhikkhave, bhikkhuno pacchāpuresaññā suggahitā hoti sumanasikatā sūpadhāritā suppaṭividdhā paññāya.	20	
PA_sn_51:20.7.4	Evaṁ kho, bhikkhave, bhikkhu pacchāpuresaññī ca viharati—	20	
PA_sn_51:20.7.5	yathā pure tathā pacchā, yathā pacchā tathā pure.	20	
PA_sn_51:20.8.1	Kathañca, bhikkhave, bhikkhu yathā adho tathā uddhaṁ, yathā uddhaṁ tathā adho viharati?	20	
PA_sn_51:20.8.2	Idha, bhikkhave, bhikkhu imameva kāyaṁ uddhaṁ pādatalā adho kesamatthakā tacapariyantaṁ pūraṁ nānappakārassa asucino paccavekkhati:	20	
PA_sn_51:20.8.3_0	‘atthi imasmiṁ kāye kesā lomā nakhā dantā taco maṁsaṁ nhāru aṭṭhi aṭṭhimiñjaṁ vakkaṁ	20	
PA_sn_51:20.8.3_1	hadayaṁ yakanaṁ kilomakaṁ pihakaṁ papphāsaṁ antaṁ antaguṇaṁ udariyaṁ karīsaṁ pittaṁ	20	
PA_sn_51:20.8.3_2	semhaṁ pubbo lohitaṁ sedo medo assu vasā kheḷo siṅghāṇikā lasikā muttan’ti.	20	
PA_sn_51:20.8.4	Evaṁ kho, bhikkhave, bhikkhu yathā adho tathā uddhaṁ, yathā uddhaṁ tathā adho viharati.	20	
PA_sn_51:20.9.1	Kathañca, bhikkhave, bhikkhu yathā divā tathā rattiṁ, yathā rattiṁ tathā divā viharati?	20	
PA_sn_51:20.9.2_0	Idha, bhikkhave, bhikkhu yehi ākārehi yehi liṅgehi yehi nimittehi divā chandasamādhippadhānasaṅkhārasamannāgataṁ	20	
PA_sn_51:20.9.2_1	iddhipādaṁ bhāveti, so tehi ākārehi tehi liṅgehi tehi nimittehi rattiṁ chandasamādhippadhānasaṅkhārasamannāgataṁ iddhipādaṁ bhāveti;	20	
PA_sn_51:20.9.3_0	yehi vā pana ākārehi yehi liṅgehi yehi nimittehi rattiṁ chandasamādhippadhānasaṅkhārasamannāgataṁ	20	
PA_sn_51:20.9.3_1	iddhipādaṁ bhāveti, so tehi ākārehi tehi liṅgehi tehi nimittehi divā chandasamādhippadhānasaṅkhārasamannāgataṁ iddhipādaṁ bhāveti.	20	
PA_sn_51:20.9.4	Evaṁ kho, bhikkhave, bhikkhu yathā divā tathā rattiṁ, yathā rattiṁ tathā divā viharati.	20	
PA_sn_51:20.10.1	Kathañca, bhikkhave, bhikkhu vivaṭena cetasā apariyonaddhena sappabhāsaṁ cittaṁ bhāveti?	20	
PA_sn_51:20.10.2	Idha, bhikkhave, bhikkhuno ālokasaññā suggahitā hoti divāsaññā svādhiṭṭhitā.	20	
PA_sn_51:20.10.3	Evaṁ kho, bhikkhave, bhikkhu vivaṭena cetasā apariyonaddhena sappabhāsaṁ cittaṁ bhāveti.	20	
PA_sn_51:20.11.1	Katamañca, bhikkhave, atilīnaṁ vīriyaṁ?	20	
PA_sn_51:20.11.2	Yaṁ, bhikkhave, vīriyaṁ kosajjasahagataṁ kosajjasampayuttaṁ—	20	
PA_sn_51:20.11.3	idaṁ vuccati, bhikkhave, atilīnaṁ vīriyaṁ.	20	
PA_sn_51:20.12.1	Katamañca, bhikkhave, atippaggahitaṁ vīriyaṁ?	20	
PA_sn_51:20.12.2	Yaṁ, bhikkhave, vīriyaṁ uddhaccasahagataṁ uddhaccasampayuttaṁ—	20	
PA_sn_51:20.12.3	idaṁ vuccati, bhikkhave, atippaggahitaṁ vīriyaṁ.	20	
PA_sn_51:20.13.1	Katamañca, bhikkhave, ajjhattaṁ saṅkhittaṁ vīriyaṁ?	20	
PA_sn_51:20.13.2	Yaṁ, bhikkhave, vīriyaṁ thinamiddhasahagataṁ thinamiddhasampayuttaṁ—	20	
PA_sn_51:20.13.3	idaṁ vuccati, bhikkhave, ajjhattaṁ saṅkhittaṁ vīriyaṁ.	20	
PA_sn_51:20.14.1	Katamañca, bhikkhave, bahiddhā vikkhittaṁ vīriyaṁ?	20	
PA_sn_51:20.14.2	Yaṁ, bhikkhave, vīriyaṁ bahiddhā pañca kāmaguṇe ārabbha anuvikkhittaṁ anuvisaṭaṁ—idaṁ vuccati, bhikkhave, bahiddhā vikkhittaṁ vīriyaṁ …pe….	20	
PA_sn_51:20.15.1	Kathañca, bhikkhave, bhikkhu vivaṭena cetasā apariyonaddhena sappabhāsaṁ cittaṁ bhāveti?	20	
PA_sn_51:20.15.2	Idha, bhikkhave, bhikkhuno ālokasaññā suggahitā hoti divāsaññā svādhiṭṭhitā.	20	
PA_sn_51:20.15.3	Evaṁ kho, bhikkhave, bhikkhu vivaṭena cetasā apariyonaddhena sappabhāsaṁ cittaṁ bhāveti.	20	
PA_sn_51:20.16.1	Katamañca, bhikkhave, atilīnaṁ cittaṁ?	20	
PA_sn_51:20.16.2	Yaṁ, bhikkhave, cittaṁ kosajjasahagataṁ kosajjasampayuttaṁ—	20	
PA_sn_51:20.16.3	idaṁ vuccati, bhikkhave, atilīnaṁ cittaṁ.	20	
PA_sn_51:20.17.1	Katamañca, bhikkhave, atippaggahitaṁ cittaṁ?	20	
PA_sn_51:20.17.2	Yaṁ, bhikkhave, cittaṁ uddhaccasahagataṁ uddhaccasampayuttaṁ—	20	
PA_sn_51:20.17.3	idaṁ vuccati, bhikkhave, atippaggahitaṁ cittaṁ.	20	
PA_sn_51:20.18.1	Katamañca, bhikkhave, ajjhattaṁ saṅkhittaṁ cittaṁ?	20	
PA_sn_51:20.18.2	Yaṁ, bhikkhave, cittaṁ thinamiddhasahagataṁ thinamiddhasampayuttaṁ—	20	
PA_sn_51:20.18.3	idaṁ vuccati, bhikkhave, ajjhattaṁ saṅkhittaṁ cittaṁ.	20	
PA_sn_51:20.19.1	Katamañca, bhikkhave, bahiddhā vikkhittaṁ cittaṁ?	20	
PA_sn_51:20.19.2	Yaṁ, bhikkhave, cittaṁ bahiddhā pañca kāmaguṇe ārabbha anuvikkhittaṁ anuvisaṭaṁ—	20	
PA_sn_51:20.19.3	idaṁ vuccati, bhikkhave, bahiddhā vikkhittaṁ cittaṁ …pe…	20	
PA_sn_51:20.19.4	evaṁ kho, bhikkhave, bhikkhu vivaṭena cetasā apariyonaddhena sappabhāsaṁ cittaṁ bhāveti.	20	
PA_sn_51:20.20.1	Katamā ca, bhikkhave, atilīnā vīmaṁsā?	20	
PA_sn_51:20.20.2	Yā, bhikkhave, vīmaṁsā kosajjasahagatā kosajjasampayuttā—	20	
PA_sn_51:20.20.3	ayaṁ vuccati, bhikkhave, atilīnā vīmaṁsā.	20	
PA_sn_51:20.21.1	Katamā ca, bhikkhave, atippaggahitā vīmaṁsā?	20	
PA_sn_51:20.21.2	Yā, bhikkhave, vīmaṁsā uddhaccasahagatā uddhaccasampayuttā—	20	
PA_sn_51:20.21.3	ayaṁ vuccati, bhikkhave, atippaggahitā vīmaṁsā.	20	
PA_sn_51:20.22.1	Katamā ca, bhikkhave, ajjhattaṁ saṅkhittā vīmaṁsā?	20	
PA_sn_51:20.22.2	Yā, bhikkhave, vīmaṁsā thinamiddhasahagatā thinamiddhasampayuttā—	20	
PA_sn_51:20.22.3	ayaṁ vuccati, bhikkhave, ajjhattaṁ saṅkhittā vīmaṁsā.	20	
PA_sn_51:20.23.1	Katamā ca, bhikkhave, bahiddhā vikkhittā vīmaṁsā?	20	
PA_sn_51:20.23.2	Yā, bhikkhave, vīmaṁsā bahiddhā pañca kāmaguṇe ārabbha anuvikkhittā anuvisaṭā—	20	
PA_sn_51:20.23.3	ayaṁ vuccati, bhikkhave, bahiddhā vikkhittā vīmaṁsā …pe…	20	
PA_sn_51:20.23.4	evaṁ kho, bhikkhave, bhikkhu vivaṭena cetasā apariyonaddhena sappabhāsaṁ cittaṁ bhāveti.	20	
PA_sn_51:20.23.5	Evaṁ bhāvitā kho, bhikkhave, cattāro iddhipādā evaṁ bahulīkatā mahapphalā honti mahānisaṁsā.	20	
PA_sn_51:20.24.1_0	Evaṁ bhāvitesu kho, bhikkhave, bhikkhu catūsu iddhipādesu evaṁ bahulīkatesu, anekavihitaṁ	20	
PA_sn_51:20.24.1_1	iddhividhaṁ paccanubhoti—ekopi hutvā bahudhā hoti, bahudhāpi hutvā eko hoti …pe…	20	
PA_sn_51:20.24.1_2	yāva brahmalokāpi kāyena vasaṁ vatteti.	20	
PA_sn_51:20.24.2_0	Evaṁ bhāvitesu kho, bhikkhave, bhikkhu catūsu iddhipādesu evaṁ bahulīkatesu, āsavānaṁ	20	
PA_sn_51:20.24.2_1	khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā	20	
PA_sn_51:20.24.2_2	upasampajja viharatī”ti.	20	
PA_sn_51:20.24.3	Dasamaṁ.	20	
PA_sn_51:20.24.4	Pāsādakampanavaggo dutiyo.	20	
PA_sn_51:20.25.0	Tassuddānaṁ	20	
PA_sn_51:20.25.1	Pubbaṁ mahapphalaṁ chandaṁ,	20	
PA_sn_51:20.25.2	Moggallānañca uṇṇābhaṁ;	20	
PA_sn_51:20.25.3	Dve samaṇabrāhmaṇā bhikkhu,	20	
PA_sn_51:20.25.4	Desanā vibhaṅgena cāti.	20	
PA_sn_51:21.0.1	Saṁyutta Nikāya 51.21	21	
PA_sn_51:21.0.2	3. Ayoguḷavagga	21	
PA_sn_51:21.0.3	Maggasutta	21	
PA_sn_51:21.1.1	Sāvatthinidānaṁ.	21	
PA_sn_51:21.1.2	“Pubbeva me, bhikkhave, sambodhā anabhisambuddhassa bodhisattasseva sato etadahosi:	21	
PA_sn_51:21.1.3	‘ko nu kho maggo, kā paṭipadā iddhipādabhāvanāyā’ti?	21	
PA_sn_51:21.1.4	Tassa mayhaṁ, bhikkhave, etadahosi:	21	
PA_sn_51:21.1.5	‘idha bhikkhu chandasamādhippadhānasaṅkhārasamannāgataṁ iddhipādaṁ bhāveti—	21	
PA_sn_51:21.1.6	iti me chando na ca atilīno bhavissati, na ca atippaggahito bhavissati, na ca ajjhattaṁ saṅkhitto bhavissati, na ca bahiddhā vikkhitto bhavissati.	21	
PA_sn_51:21.1.7	Pacchāpuresaññī ca viharati—	21	
PA_sn_51:21.1.8	yathā pure tathā pacchā, yathā pacchā tathā pure;	21	
PA_sn_51:21.1.9	yathā adho tathā uddhaṁ, yathā uddhaṁ tathā adho;	21	
PA_sn_51:21.1.10	yathā divā tathā rattiṁ, yathā rattiṁ tathā divā.	21	
PA_sn_51:21.1.11	Iti vivaṭena cetasā apariyonaddhena sappabhāsaṁ cittaṁ bhāveti.	21	
PA_sn_51:21.1.12	Vīriyasamādhi …pe…	21	
PA_sn_51:21.1.13	cittasamādhi …	21	
PA_sn_51:21.1.14	vīmaṁsāsamādhippadhānasaṅkhārasamannāgataṁ iddhipādaṁ bhāveti—	21	
PA_sn_51:21.1.15	iti me vīmaṁsā na ca atilīnā bhavissati, na ca atippaggahitā bhavissati, na ca ajjhattaṁ saṅkhittā bhavissati, na ca bahiddhā vikkhittā bhavissati.	21	
PA_sn_51:21.1.16	Pacchāpuresaññī ca viharati—	21	
PA_sn_51:21.1.17	yathā pure tathā pacchā, yathā pacchā tathā pure;	21	
PA_sn_51:21.1.18	yathā adho tathā uddhaṁ, yathā uddhaṁ tathā adho;	21	
PA_sn_51:21.1.19	yathā divā tathā rattiṁ yathā rattiṁ tathā divā’—	21	
PA_sn_51:21.1.20	iti vivaṭena cetasā apariyonaddhena sappabhāsaṁ cittaṁ bhāveti.	21	
PA_sn_51:21.2.1_0	Evaṁ bhāvitesu kho, bhikkhave, bhikkhu catūsu iddhipādesu evaṁ bahulīkatesu anekavihitaṁ	21	
PA_sn_51:21.2.1_1	iddhividhaṁ paccanubhoti—ekopi hutvā bahudhā hoti, bahudhāpi hutvā eko hoti …pe…	21	
PA_sn_51:21.2.1_2	yāva brahmalokāpi kāyena vasaṁ vatteti.	21	
PA_sn_51:21.2.2_0	Evaṁ bhāvitesu kho, bhikkhave, bhikkhu catūsu iddhipādesu evaṁ bahulīkatesu, āsavānaṁ	21	
PA_sn_51:21.2.2_1	khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā	21	
PA_sn_51:21.2.2_2	upasampajja viharatī”ti.	21	
PA_sn_51:21.2.3	Paṭhamaṁ.	21	
PA_sn_51:21.2.4	(Chapi abhiññāyo vitthāretabbā.)	21	
PA_sn_51:22.0.1	Saṁyutta Nikāya 51.22	22	
PA_sn_51:22.0.2	3. Ayoguḷavagga	22	
PA_sn_51:22.0.3	Ayoguḷasutta	22	
PA_sn_51:22.1.1	Sāvatthinidānaṁ.	22	
PA_sn_51:22.1.2	Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca:	22	
PA_sn_51:22.1.3	“abhijānāti nu kho, bhante, bhagavā iddhiyā manomayena kāyena brahmalokaṁ upasaṅkamitā”ti?	22	
PA_sn_51:22.1.4	“Abhijānāmi khvāhaṁ, ānanda, iddhiyā manomayena kāyena brahmalokaṁ upasaṅkamitā”ti.	22	
PA_sn_51:22.1.5	“Abhijānāti pana, bhante, bhagavā iminā cātumahābhūtikena kāyena iddhiyā brahmalokaṁ upasaṅkamitā”ti?	22	
PA_sn_51:22.1.6	“Abhijānāmi khvāhaṁ, ānanda, iminā cātumahābhūtikena kāyena iddhiyā brahmalokaṁ upasaṅkamitā”ti.	22	
PA_sn_51:22.2.1_0	“Yañca kho omāti, bhante, bhagavā iddhiyā manomayena kāyena brahmalokaṁ upasaṅkamituṁ,	22	
PA_sn_51:22.2.1_1	yañca kho abhijānāti, bhante, bhagavā iminā cātumahābhūtikena kāyena iddhiyā brahmalokaṁ	22	
PA_sn_51:22.2.1_2	upasaṅkamitā, tayidaṁ, bhante, bhagavato acchariyañceva abbhutañcā”ti.	22	
PA_sn_51:22.2.2	“Acchariyā ceva, ānanda, tathāgatā acchariyadhammasamannāgatā ca, abbhutā ceva, ānanda, tathāgatā abbhutadhammasamannāgatā ca.	22	
PA_sn_51:22.3.1	Yasmiṁ, ānanda, samaye tathāgato kāyampi citte samodahati cittampi kāye samodahati, sukhasaññañca lahusaññañca kāye okkamitvā viharati;	22	
PA_sn_51:22.3.2	tasmiṁ, ānanda, samaye tathāgatassa kāyo lahutaro ceva hoti mudutaro ca kammaniyataro ca pabhassarataro ca.	22	
PA_sn_51:22.4.1	Seyyathāpi, ānanda, ayoguḷo divasaṁ santatto lahutaro ceva hoti mudutaro ca kammaniyataro ca pabhassarataro ca;	22	
PA_sn_51:22.4.2	evameva kho, ānanda, yasmiṁ samaye tathāgato kāyampi citte samodahati, cittampi kāye samodahati, sukhasaññañca lahusaññañca kāye okkamitvā viharati;	22	
PA_sn_51:22.4.3	tasmiṁ, ānanda, samaye tathāgatassa kāyo lahutaro ceva hoti mudutaro ca kammaniyataro ca pabhassarataro ca.	22	
PA_sn_51:22.5.1	Yasmiṁ, ānanda, samaye tathāgato kāyampi citte samodahati, cittampi kāye samodahati, sukhasaññañca lahusaññañca kāye okkamitvā viharati;	22	
PA_sn_51:22.5.2	tasmiṁ, ānanda, samaye tathāgatassa kāyo appakasireneva pathaviyā vehāsaṁ abbhuggacchati,	22	
PA_sn_51:22.5.3	so anekavihitaṁ iddhividhaṁ paccanubhoti—ekopi hutvā bahudhā hoti, bahudhāpi hutvā eko hoti …pe… yāva brahmalokāpi kāyena vasaṁ vatteti.	22	
PA_sn_51:22.6.1	Seyyathāpi, ānanda, tūlapicu vā kappāsapicu vā lahuko vātūpādāno appakasireneva pathaviyā vehāsaṁ abbhuggacchati;	22	
PA_sn_51:22.6.2	evameva kho, ānanda, yasmiṁ samaye tathāgato kāyampi citte samodahati, cittampi kāye samodahati, sukhasaññañca lahusaññañca kāye okkamitvā viharati;	22	
PA_sn_51:22.6.3	tasmiṁ, ānanda, samaye tathāgatassa kāyo appakasireneva pathaviyā vehāsaṁ abbhuggacchati,	22	
PA_sn_51:22.6.4	so anekavihitaṁ iddhividhaṁ paccanubhoti—ekopi hutvā bahudhā hoti …pe… yāva brahmalokāpi kāyena vasaṁ vattetī”ti.	22	
PA_sn_51:22.6.5	Dutiyaṁ.	22	
PA_sn_51:23.0.1	Saṁyutta Nikāya 51.23	23	
PA_sn_51:23.0.2	3. Ayoguḷavagga	23	
PA_sn_51:23.0.3	Bhikkhusutta	23	
PA_sn_51:23.1.1	“Cattārome, bhikkhave, iddhipādā.	23	
PA_sn_51:23.1.2	Katame cattāro?	23	
PA_sn_51:23.1.3	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti,	23	
PA_sn_51:23.1.4	vīriyasamādhi …pe…	23	
PA_sn_51:23.1.5	cittasamādhi …	23	
PA_sn_51:23.1.6	vīmaṁsāsamādhippadhānasaṅkhārasamannāgataṁ iddhipādaṁ bhāveti—	23	
PA_sn_51:23.1.7	ime kho, bhikkhave, cattāro iddhipādā.	23	
PA_sn_51:23.1.8_0	Imesaṁ kho, bhikkhave, catunnaṁ iddhipādānaṁ bhāvitattā bahulīkatattā bhikkhu āsavānaṁ	23	
PA_sn_51:23.1.8_1	khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā	23	
PA_sn_51:23.1.8_2	upasampajja viharatī”ti.	23	
PA_sn_51:23.1.9	Tatiyaṁ.	23	
PA_sn_51:24.0.1	Saṁyutta Nikāya 51.24	24	
PA_sn_51:24.0.2	3. Ayoguḷavagga	24	
PA_sn_51:24.0.3	Suddhikasutta	24	
PA_sn_51:24.1.1	“Cattārome, bhikkhave, iddhipādā.	24	
PA_sn_51:24.1.2	Katame cattāro?	24	
PA_sn_51:24.1.3	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti,	24	
PA_sn_51:24.1.4	vīriyasamādhi …pe…	24	
PA_sn_51:24.1.5	cittasamādhi …	24	
PA_sn_51:24.1.6	vīmaṁsāsamādhippadhānasaṅkhārasamannāgataṁ iddhipādaṁ bhāveti—	24	
PA_sn_51:24.1.7	ime kho, bhikkhave, cattāro iddhipādā”ti.	24	
PA_sn_51:24.1.8	Catutthaṁ.	24	
PA_sn_51:25.0.1	Saṁyutta Nikāya 51.25	25	
PA_sn_51:25.0.2	3. Ayoguḷavagga	25	
PA_sn_51:25.0.3	Paṭhamaphalasutta	25	
PA_sn_51:25.1.1	“Cattārome, bhikkhave, iddhipādā.	25	
PA_sn_51:25.1.2	Katame cattāro?	25	
PA_sn_51:25.1.3	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti,	25	
PA_sn_51:25.1.4	vīriyasamādhi …pe…	25	
PA_sn_51:25.1.5	cittasamādhi …	25	
PA_sn_51:25.1.6	vīmaṁsāsamādhippadhānasaṅkhārasamannāgataṁ iddhipādaṁ bhāveti—	25	
PA_sn_51:25.1.7	ime kho, bhikkhave, cattāro iddhipādā.	25	
PA_sn_51:25.1.8	Imesaṁ kho, bhikkhave, catunnaṁ iddhipādānaṁ bhāvitattā bahulīkatattā bhikkhunā dvinnaṁ phalānaṁ aññataraṁ phalaṁ pāṭikaṅkhaṁ—	25	
PA_sn_51:25.1.9	diṭṭheva dhamme aññā, sati vā upādisese anāgāmitā”ti.	25	
PA_sn_51:25.1.10	Pañcamaṁ.	25	
PA_sn_51:26.0.1	Saṁyutta Nikāya 51.26	26	
PA_sn_51:26.0.2	3. Ayoguḷavagga	26	
PA_sn_51:26.0.3	Dutiyaphalasutta	26	
PA_sn_51:26.1.1	“Cattārome, bhikkhave, iddhipādā.	26	
PA_sn_51:26.1.2	Katame cattāro?	26	
PA_sn_51:26.1.3	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti,	26	
PA_sn_51:26.1.4	vīriyasamādhi …pe…	26	
PA_sn_51:26.1.5	cittasamādhi …	26	
PA_sn_51:26.1.6	vīmaṁsāsamādhippadhānasaṅkhārasamannāgataṁ iddhipādaṁ bhāveti—	26	
PA_sn_51:26.1.7	ime kho, bhikkhave, cattāro iddhipādā.	26	
PA_sn_51:26.1.8	Imesaṁ kho, bhikkhave, catunnaṁ iddhipādānaṁ bhāvitattā bahulīkatattā satta phalā sattānisaṁsā pāṭikaṅkhā.	26	
PA_sn_51:26.2.1	Katame satta phalā sattānisaṁsā?	26	
PA_sn_51:26.2.2	Diṭṭheva dhamme paṭikacca aññaṁ ārādheti	26	
PA_sn_51:26.2.3	no ce diṭṭheva dhamme paṭikacca aññaṁ ārādheti; atha maraṇakāle aññaṁ ārādheti,	26	
PA_sn_51:26.2.4_0	no ce diṭṭheva dhamme paṭikacca aññaṁ ārādheti, no ce maraṇakāle aññaṁ ārādheti;	26	
PA_sn_51:26.2.4_1	atha pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti, upahaccaparinibbāyī	26	
PA_sn_51:26.2.4_2	hoti, asaṅkhāraparinibbāyī hoti, sasaṅkhāraparinibbāyī hoti, uddhaṁsoto hoti akaniṭṭhagāmī.	26	
PA_sn_51:26.2.5	Imesaṁ kho, bhikkhave, catunnaṁ iddhipādānaṁ bhāvitattā bahulīkatattā ime satta phalā sattānisaṁsā pāṭikaṅkhā”ti.	26	
PA_sn_51:26.2.6	Chaṭṭhaṁ.	26	
PA_sn_51:27.0.1	Saṁyutta Nikāya 51.27	27	
PA_sn_51:27.0.2	3. Ayoguḷavagga	27	
PA_sn_51:27.0.3	Paṭhamaānandasutta	27	
PA_sn_51:27.1.1	Sāvatthinidānaṁ.	27	
PA_sn_51:27.1.2	Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca:	27	
PA_sn_51:27.2.1	“Katamā nu kho, bhante, iddhi, katamo iddhipādo, katamā iddhipādabhāvanā, katamā iddhipādabhāvanāgāminī paṭipadā”ti?	27	
PA_sn_51:27.2.2	“Idhānanda, bhikkhu anekavihitaṁ iddhividhaṁ paccanubhoti—ekopi hutvā bahudhā hoti, bahudhāpi hutvā eko hoti …pe… yāva brahmalokāpi kāyena vasaṁ vatteti—	27	
PA_sn_51:27.2.3	ayaṁ vuccatānanda, iddhi.	27	
PA_sn_51:27.3.1	Katamo cānanda, iddhipādo?	27	
PA_sn_51:27.3.2	Yo, ānanda, maggo yā paṭipadā iddhilābhāya iddhipaṭilābhāya saṁvattati—	27	
PA_sn_51:27.3.3	ayaṁ vuccatānanda, iddhipādo.	27	
PA_sn_51:27.4.1	Katamā cānanda, iddhipādabhāvanā?	27	
PA_sn_51:27.4.2	Idhānanda, bhikkhu chandasamādhippadhānasaṅkhārasamannāgataṁ iddhipādaṁ bhāveti,	27	
PA_sn_51:27.4.3	vīriyasamādhi …pe…	27	
PA_sn_51:27.4.4	cittasamādhi …	27	
PA_sn_51:27.4.5	vīmaṁsāsamādhippadhānasaṅkhārasamannāgataṁ iddhipādaṁ bhāveti—	27	
PA_sn_51:27.4.6	ayaṁ vuccatānanda, iddhipādabhāvanā.	27	
PA_sn_51:27.5.1	Katamā cānanda, iddhipādabhāvanāgāminī paṭipadā?	27	
PA_sn_51:27.5.2	Ayameva ariyo aṭṭhaṅgiko maggo, seyyathidaṁ—	27	
PA_sn_51:27.5.3	sammādiṭṭhi …pe… sammāsamādhi—	27	
PA_sn_51:27.5.4	ayaṁ vuccatānanda, iddhipādabhāvanāgāminī paṭipadā”ti.	27	
PA_sn_51:27.5.5	Sattamaṁ.	27	
PA_sn_51:28.0.1	Saṁyutta Nikāya 51.28	28	
PA_sn_51:28.0.2	3. Ayoguḷavagga	28	
PA_sn_51:28.0.3	Dutiyaānandasutta	28	
PA_sn_51:28.1.1	Ekamantaṁ nisinnaṁ kho āyasmantaṁ ānandaṁ bhagavā etadavoca:	28	
PA_sn_51:28.1.2	“katamā nu kho, ānanda, iddhi, katamo iddhipādo, katamā iddhipādabhāvanā, katamā iddhipādabhāvanāgāminī paṭipadā”ti?	28	
PA_sn_51:28.1.3	Bhagavaṁmūlakā no, bhante, dhammā bhagavaṁnettikā …pe….	28	
PA_sn_51:28.2.1	“Idhānanda, bhikkhu anekavihitaṁ iddhividhaṁ paccanubhoti—ekopi hutvā bahudhā hoti …pe… yāva brahmalokāpi kāyena vasaṁ vatteti—	28	
PA_sn_51:28.2.2	ayaṁ vuccatānanda, iddhi.	28	
PA_sn_51:28.3.1	Katamo cānanda, iddhipādo?	28	
PA_sn_51:28.3.2	Yo, ānanda, maggo yā paṭipadā iddhilābhāya iddhipaṭilābhāya saṁvattati—	28	
PA_sn_51:28.3.3	ayaṁ vuccatānanda, iddhipādo.	28	
PA_sn_51:28.4.1	Katamā cānanda, iddhipādabhāvanā?	28	
PA_sn_51:28.4.2	Idhānanda, bhikkhu chandasamādhippadhānasaṅkhārasamannāgataṁ iddhipādaṁ bhāveti,	28	
PA_sn_51:28.4.3	vīriyasamādhi …pe…	28	
PA_sn_51:28.4.4	cittasamādhi …	28	
PA_sn_51:28.4.5	vīmaṁsāsamādhippadhānasaṅkhārasamannāgataṁ iddhipādaṁ bhāveti—	28	
PA_sn_51:28.4.6	ayaṁ vuccatānanda, iddhipādabhāvanā.	28	
PA_sn_51:28.5.1	Katamā cānanda, iddhipādabhāvanāgāminī paṭipadā?	28	
PA_sn_51:28.5.2	Ayameva ariyo aṭṭhaṅgiko maggo, seyyathidaṁ—	28	
PA_sn_51:28.5.3	sammādiṭṭhi …pe… sammāsamādhi—	28	
PA_sn_51:28.5.4	ayaṁ vuccatānanda, iddhipādabhāvanāgāminī paṭipadā”ti.	28	
PA_sn_51:28.5.5	Aṭṭhamaṁ.	28	
PA_sn_51:29.0.1	Saṁyutta Nikāya 51.29	29	
PA_sn_51:29.0.2	3. Ayoguḷavagga	29	
PA_sn_51:29.0.3	Paṭhamabhikkhusutta	29	
PA_sn_51:29.1.1	Atha kho sambahulā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ:	29	
PA_sn_51:29.1.2	“katamā nu kho, bhante, iddhi, katamo iddhipādo, katamā iddhipādabhāvanā, katamā iddhipādabhāvanāgāminī paṭipadā”ti?	29	
PA_sn_51:29.2.1	“Idha, bhikkhave, bhikkhu anekavihitaṁ iddhividhaṁ paccanubhoti—ekopi hutvā bahudhā hoti …pe… yāva brahmalokāpi kāyena vasaṁ vatteti—	29	
PA_sn_51:29.2.2	ayaṁ vuccati, bhikkhave, iddhi.	29	
PA_sn_51:29.3.1	Katamo ca, bhikkhave, iddhipādo?	29	
PA_sn_51:29.3.2	Yo, bhikkhave, maggo, yā paṭipadā iddhilābhāya iddhipaṭilābhāya saṁvattati—	29	
PA_sn_51:29.3.3	ayaṁ vuccati, bhikkhave, iddhipādo.	29	
PA_sn_51:29.4.1	Katamā ca, bhikkhave, iddhipādabhāvanā?	29	
PA_sn_51:29.4.2	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti,	29	
PA_sn_51:29.4.3	vīriyasamādhi …pe…	29	
PA_sn_51:29.4.4	cittasamādhi …	29	
PA_sn_51:29.4.5	vīmaṁsāsamādhippadhānasaṅkhārasamannāgataṁ iddhipādaṁ bhāveti—	29	
PA_sn_51:29.4.6	ayaṁ vuccati, bhikkhave, iddhipādabhāvanā.	29	
PA_sn_51:29.5.1	Katamā ca, bhikkhave, iddhipādabhāvanāgāminī paṭipadā?	29	
PA_sn_51:29.5.2	Ayameva ariyo aṭṭhaṅgiko maggo, seyyathidaṁ—	29	
PA_sn_51:29.5.3	sammādiṭṭhi …pe… sammāsamādhi—	29	
PA_sn_51:29.5.4	ayaṁ vuccati, bhikkhave, iddhipādabhāvanāgāminī paṭipadā”ti.	29	
PA_sn_51:29.5.5	Navamaṁ.	29	
PA_sn_51:30.0.1	Saṁyutta Nikāya 51.30	30	
PA_sn_51:30.0.2	3. Ayoguḷavagga	30	
PA_sn_51:30.0.3	Dutiyabhikkhusutta	30	
PA_sn_51:30.1.1	Atha kho sambahulā bhikkhū yena bhagavā tenupasaṅkamiṁsu …pe…	30	
PA_sn_51:30.1.2	ekamantaṁ nisinne kho te bhikkhū bhagavā etadavoca:	30	
PA_sn_51:30.1.3	“katamā nu kho, bhikkhave, iddhi, katamo iddhipādo, katamā iddhipādabhāvanā, katamā iddhipādabhāvanāgāminī paṭipadā”ti?	30	
PA_sn_51:30.1.4	“Bhagavaṁmūlakā no, bhante, dhammā bhagavaṁnettikā …pe….	30	
PA_sn_51:30.2.1	“Katamā ca, bhikkhave, iddhi?	30	
PA_sn_51:30.2.2	Idha, bhikkhave, bhikkhu anekavihitaṁ iddhividhaṁ paccanubhoti—ekopi hutvā bahudhā hoti …pe… yāva brahmalokāpi kāyena vasaṁ vatteti—	30	
PA_sn_51:30.2.3	ayaṁ vuccati, bhikkhave, iddhi.	30	
PA_sn_51:30.3.1	Katamo ca, bhikkhave, iddhipādo?	30	
PA_sn_51:30.3.2	Yo, bhikkhave, maggo, yā paṭipadā iddhilābhāya iddhipaṭilābhāya saṁvattati—	30	
PA_sn_51:30.3.3	ayaṁ vuccati, bhikkhave, iddhipādo.	30	
PA_sn_51:30.4.1	Katamā ca, bhikkhave, iddhipādabhāvanā?	30	
PA_sn_51:30.4.2	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti,	30	
PA_sn_51:30.4.3	vīriyasamādhi …pe…	30	
PA_sn_51:30.4.4	cittasamādhi …	30	
PA_sn_51:30.4.5	vīmaṁsāsamādhippadhānasaṅkhārasamannāgataṁ iddhipādaṁ bhāveti—	30	
PA_sn_51:30.4.6	ayaṁ vuccati, bhikkhave, iddhipādabhāvanā.	30	
PA_sn_51:30.5.1	Katamā ca, bhikkhave, iddhipādabhāvanāgāminī paṭipadā?	30	
PA_sn_51:30.5.2	Ayameva ariyo aṭṭhaṅgiko maggo, seyyathidaṁ—	30	
PA_sn_51:30.5.3	sammādiṭṭhi …pe… sammāsamādhi—	30	
PA_sn_51:30.5.4	ayaṁ vuccati, bhikkhave, iddhipādabhāvanāgāminī paṭipadā”ti.	30	
PA_sn_51:30.5.5	Dasamaṁ.	30	
PA_sn_51:31.0.1	Saṁyutta Nikāya 51.31	31	
PA_sn_51:31.0.2	3. Ayoguḷavagga	31	
PA_sn_51:31.0.3	Moggallānasutta	31	
PA_sn_51:31.1.1	Tatra kho bhagavā bhikkhū āmantesi:	31	
PA_sn_51:31.1.2	“Taṁ kiṁ maññatha, bhikkhave,	31	
PA_sn_51:31.1.3	katamesaṁ dhammānaṁ bhāvitattā bahulīkatattā moggallāno bhikkhu evaṁmahiddhiko evaṁmahānubhāvo”ti?	31	
PA_sn_51:31.2.1	“Bhagavaṁmūlakā no, bhante, dhammā bhagavaṁnettikā …pe…	31	
PA_sn_51:31.2.2	“catunnaṁ kho, bhikkhave, iddhipādānaṁ bhāvitattā bahulīkatattā moggallāno bhikkhu evaṁmahiddhiko evaṁmahānubhāvo.	31	
PA_sn_51:31.3.1	Katamesaṁ catunnaṁ?	31	
PA_sn_51:31.3.2	Idha, bhikkhave, moggallāno bhikkhu chandasamādhippadhānasaṅkhārasamannāgataṁ iddhipādaṁ bhāveti—	31	
PA_sn_51:31.3.3	iti me chando na ca atilīno bhavissati, na ca atippaggahito bhavissati, na ca ajjhattaṁ saṅkhitto bhavissati, na ca bahiddhā vikkhitto bhavissati.	31	
PA_sn_51:31.3.4	Pacchāpuresaññī ca viharati—	31	
PA_sn_51:31.3.5	yathā pure tathā pacchā, yathā pacchā tathā pure;	31	
PA_sn_51:31.3.6	yathā adho tathā uddhaṁ, yathā uddhaṁ tathā adho;	31	
PA_sn_51:31.3.7	yathā divā tathā rattiṁ, yathā rattiṁ tathā divā.	31	
PA_sn_51:31.3.8	Iti vivaṭena cetasā apariyonaddhena sappabhāsaṁ cittaṁ bhāveti.	31	
PA_sn_51:31.3.9	Vīriyasamādhi …pe…	31	
PA_sn_51:31.3.10	cittasamādhi …	31	
PA_sn_51:31.3.11	vīmaṁsāsamādhippadhānasaṅkhārasamannāgataṁ iddhipādaṁ bhāveti—	31	
PA_sn_51:31.3.12	iti me vīmaṁsā na ca atilīnā bhavissati, na ca atippaggahitā bhavissati, na ca ajjhattaṁ saṅkhittā bhavissati, na ca bahiddhā vikkhittā bhavissati …pe…	31	
PA_sn_51:31.3.13	iti vivaṭena cetasā apariyonaddhena sappabhāsaṁ cittaṁ bhāveti.	31	
PA_sn_51:31.3.14	Imesaṁ kho, bhikkhave, catunnaṁ iddhipādānaṁ bhāvitattā bahulīkatattā moggallāno bhikkhu evaṁmahiddhiko evaṁmahānubhāvo.	31	
PA_sn_51:31.4.1_0	Imesañca pana, bhikkhave, catunnaṁ iddhipādānaṁ bhāvitattā bahulīkatattā moggallāno	31	
PA_sn_51:31.4.1_1	bhikkhu evaṁ anekavihitaṁ iddhividhaṁ paccanubhoti—ekopi hutvā bahudhā hoti, bahudhāpi	31	
PA_sn_51:31.4.1_2	hutvā eko hoti …pe… yāva brahmalokāpi kāyena vasaṁ vatteti.	31	
PA_sn_51:31.4.2_0	Imesañca pana, bhikkhave, catunnaṁ iddhipādānaṁ bhāvitattā bahulīkatattā moggallāno	31	
PA_sn_51:31.4.2_1	bhikkhu āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ	31	
PA_sn_51:31.4.2_2	abhiññā sacchikatvā upasampajja viharatī”ti.	31	
PA_sn_51:31.4.3	Ekādasamaṁ.	31	
PA_sn_51:32.0.1	Saṁyutta Nikāya 51.32	32	
PA_sn_51:32.0.2	3. Ayoguḷavagga	32	
PA_sn_51:32.0.3	Tathāgatasutta	32	
PA_sn_51:32.1.1	Tatra kho bhagavā bhikkhū āmantesi:	32	
PA_sn_51:32.1.2	“Taṁ kiṁ maññatha, bhikkhave,	32	
PA_sn_51:32.1.3	katamesaṁ dhammānaṁ bhāvitattā bahulīkatattā tathāgato evaṁmahiddhiko evaṁmahānubhāvo”ti?	32	
PA_sn_51:32.2.1	“Bhagavaṁmūlakā no, bhante, dhammā …pe…	32	
PA_sn_51:32.2.2	“catunnaṁ kho, bhikkhave, iddhipādānaṁ bhāvitattā bahulīkatattā tathāgato evaṁmahiddhiko evaṁmahānubhāvo.	32	
PA_sn_51:32.3.1	Katamesaṁ catunnaṁ?	32	
PA_sn_51:32.3.2	Idha, bhikkhave, tathāgato chandasamādhippadhānasaṅkhārasamannāgataṁ iddhipādaṁ bhāveti—	32	
PA_sn_51:32.3.3	iti me chando na ca atilīno bhavissati, na ca atippaggahito bhavissati, na ca ajjhattaṁ saṅkhitto bhavissati, na ca bahiddhā vikkhitto bhavissati.	32	
PA_sn_51:32.3.4	Pacchāpuresaññī ca viharati—	32	
PA_sn_51:32.3.5	yathā pure tathā pacchā, yathā pacchā tathā pure;	32	
PA_sn_51:32.3.6	yathā adho tathā uddhaṁ, yathā uddhaṁ tathā adho;	32	
PA_sn_51:32.3.7	yathā divā tathā rattiṁ, yathā rattiṁ tathā divā.	32	
PA_sn_51:32.3.8	Iti vivaṭena cetasā apariyonaddhena sappabhāsaṁ cittaṁ bhāveti.	32	
PA_sn_51:32.3.9	Vīriyasamādhi …pe…	32	
PA_sn_51:32.3.10	cittasamādhi …	32	
PA_sn_51:32.3.11	vīmaṁsāsamādhippadhānasaṅkhārasamannāgataṁ iddhipādaṁ bhāveti—	32	
PA_sn_51:32.3.12	iti me vīmaṁsā na ca atilīnā bhavissati, na ca atipaggahitā bhavissati, na ca ajjhattaṁ saṅkhittā bhavissati, na ca bahiddhā vikkhittā bhavissati.	32	
PA_sn_51:32.3.13	Pacchāpuresaññī ca viharati—	32	
PA_sn_51:32.3.14	yathā pure tathā pacchā, yathā pacchā tathā pure;	32	
PA_sn_51:32.3.15	yathā adho tathā uddhaṁ, yathā uddhaṁ tathā adho;	32	
PA_sn_51:32.3.16	yathā divā tathā rattiṁ, yathā rattiṁ tathā divā.	32	
PA_sn_51:32.3.17	Iti vivaṭena cetasā apariyonaddhena sappabhāsaṁ cittaṁ bhāveti.	32	
PA_sn_51:32.3.18	Imesaṁ kho, bhikkhave, catunnaṁ iddhipādānaṁ bhāvitattā bahulīkatattā tathāgato evaṁmahiddhiko evaṁmahānubhāvo.	32	
PA_sn_51:32.4.1_0	Imesañca pana, bhikkhave, catunnaṁ iddhipādānaṁ bhāvitattā bahulīkatattā tathāgato	32	
PA_sn_51:32.4.1_1	anekavihitaṁ iddhividhaṁ paccanubhoti—ekopi hutvā bahudhā hoti …pe… yāva brahmalokāpi	32	
PA_sn_51:32.4.1_2	kāyena vasaṁ vatteti.	32	
PA_sn_51:32.4.2_0	Imesañca pana, bhikkhave, catunnaṁ iddhipādānaṁ bhāvitattā bahulīkatattā tathāgato	32	
PA_sn_51:32.4.2_1	āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā	32	
PA_sn_51:32.4.2_2	sacchikatvā upasampajja viharatī”ti.	32	
PA_sn_51:32.4.3	Dvādasamaṁ.	32	
PA_sn_51:32.4.4	(Chapi abhiññāyo vitthāretabbā.)	32	
PA_sn_51:32.4.5	Ayoguḷavaggo tatiyo.	32	
PA_sn_51:32.5.0	Tassuddānaṁ	32	
PA_sn_51:32.5.1	Maggo ayoguḷo bhikkhu,	32	
PA_sn_51:32.5.2	suddhikañcāpi dve phalā;	32	
PA_sn_51:32.5.3	Dve cānandā duve bhikkhū,	32	
PA_sn_51:32.5.4	moggallāno tathāgatoti.	32	
PA_sn_51:33-44.0.1	Saṁyutta Nikāya 51.33–44	33-44	
PA_sn_51:33-44.0.2	4. Gaṅgāpeyyālavagga	33-44	
PA_sn_51:33-44.0.3	Gaṅgānadīādisutta	33-44	
PA_sn_51:33-44.1.1	“Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā;	33-44	
PA_sn_51:33-44.1.2	evameva kho, bhikkhave, bhikkhu cattāro iddhipāde bhāvento cattāro iddhipāde bahulīkaronto nibbānaninno hoti nibbānapoṇo nibbānapabbhāro.	33-44	
PA_sn_51:33-44.1.3	Kathañca, bhikkhave, bhikkhu cattāro iddhipāde bhāvento cattāro iddhipāde bahulīkaronto nibbānaninno hoti nibbānapoṇo nibbānapabbhāro?	33-44	
PA_sn_51:33-44.1.4	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti,	33-44	
PA_sn_51:33-44.1.5	vīriyasamādhi …pe…	33-44	
PA_sn_51:33-44.1.6	cittasamādhi …	33-44	
PA_sn_51:33-44.1.7	vīmaṁsāsamādhippadhānasaṅkhārasamannāgataṁ iddhipādaṁ bhāveti.	33-44	
PA_sn_51:33-44.2.1	Evaṁ kho, bhikkhave, bhikkhu cattāro iddhipāde bhāvento cattāro iddhipāde bahulīkaronto nibbānaninno hoti nibbānapoṇo nibbānapabbhāro”ti.	33-44	
PA_sn_51:33-44.2.2	Dvādasamaṁ.	33-44	
PA_sn_51:33-44.2.3	Gaṅgāpeyyālavaggo catuttho.	33-44	
PA_sn_51:33-44.3.0	Tassuddānaṁ	33-44	
PA_sn_51:33-44.3.1	Cha pācīnato ninnā,	33-44	
PA_sn_51:33-44.3.2	cha ninnā ca samuddato;	33-44	
PA_sn_51:33-44.3.3	Dvete cha dvādasa honti,	33-44	
PA_sn_51:33-44.3.4	vaggo tena pavuccatīti.	33-44	
PA_sn_51:45-54.0.1	Saṁyutta Nikāya 51.45	45-54	
PA_sn_51:45-54.0.2	5. Appamādavagga	45-54	
PA_sn_51:45-54.0.3	Appamādavagga	45-54	
PA_sn_51:45-54.1.1	(Appamādavaggo vitthāretabbo.)	45-54	
PA_sn_51:45-54.2.0	Tassuddānaṁ	45-54	
PA_sn_51:45-54.2.1	Tathāgataṁ padaṁ kūṭaṁ,	45-54	
PA_sn_51:45-54.2.2	mūlaṁ sāro ca vassikaṁ;	45-54	
PA_sn_51:45-54.2.3	Rājā candimasūriyā,	45-54	
PA_sn_51:45-54.2.4	vatthena dasamaṁ padanti.	45-54	
PA_sn_51:55-66.0.1	Saṁyutta Nikāya 51.55	55-66	
PA_sn_51:55-66.0.2	6. Balakaraṇīyavagga	55-66	
PA_sn_51:55-66.0.3	Balakaraṇīyavagga	55-66	
PA_sn_51:55-66.1.1	(Balakaraṇīyavaggo vitthāretabbo.)	55-66	
PA_sn_51:55-66.2.0	Tassuddānaṁ	55-66	
PA_sn_51:55-66.2.1	Balaṁ bījañca nāgo ca,	55-66	
PA_sn_51:55-66.2.2	rukkho kumbhena sūkiyā;	55-66	
PA_sn_51:55-66.2.3	Ākāsena ca dve meghā,	55-66	
PA_sn_51:55-66.2.4	nāvā āgantukā nadīti.	55-66	
PA_sn_51:67-76.0.1	Saṁyutta Nikāya 51.67	67-76	
PA_sn_51:67-76.0.2	7. Esanāvagga	67-76	
PA_sn_51:67-76.0.3	Esanāvagga	67-76	
PA_sn_51:67-76.1.1	(Esanāvaggo vitthāretabbo.)	67-76	
PA_sn_51:67-76.2.0	Tassuddānaṁ	67-76	
PA_sn_51:67-76.2.1	Esanā vidhā āsavo,	67-76	
PA_sn_51:67-76.2.2	Bhavo ca dukkhatā tisso;	67-76	
PA_sn_51:67-76.2.3	Khilaṁ malañca nīgho ca,	67-76	
PA_sn_51:67-76.2.4	Vedanā taṇhā tasinā cāti.	67-76	
PA_sn_51:77-86.0.1	Saṁyutta Nikāya 51.77–86	77-86	
PA_sn_51:77-86.0.2	8. Oghavagga	77-86	
PA_sn_51:77-86.0.3	Oghādisutta	77-86	
PA_sn_51:77-86.1.1	“Pañcimāni, bhikkhave, uddhambhāgiyāni saṁyojanāni.	77-86	
PA_sn_51:77-86.1.2	Katamāni pañca?	77-86	
PA_sn_51:77-86.1.3	Rūparāgo, arūparāgo, māno, uddhaccaṁ, avijjā—	77-86	
PA_sn_51:77-86.1.4	imāni kho, bhikkhave, pañcuddhambhāgiyāni saṁyojanāni.	77-86	
PA_sn_51:77-86.1.5	Imesaṁ kho, bhikkhave, pañcannaṁ uddhambhāgiyānaṁ saṁyojanānaṁ abhiññāya pariññāya parikkhayāya pahānāya cattāro iddhipādā bhāvetabbā.	77-86	
PA_sn_51:77-86.1.6	Katame cattāro?	77-86	
PA_sn_51:77-86.1.7	Idha, bhikkhave, bhikkhu chandasamādhippadhānasaṅkhārasamannāgataṁ iddhipādaṁ bhāveti,	77-86	
PA_sn_51:77-86.1.8	vīriyasamādhi …pe…	77-86	
PA_sn_51:77-86.1.9	cittasamādhi …	77-86	
PA_sn_51:77-86.1.10	vīmaṁsāsamādhippadhānasaṅkhārasamannāgataṁ iddhipādaṁ bhāveti.	77-86	
PA_sn_51:77-86.1.11	Imesaṁ kho, bhikkhave, pañcannaṁ uddhambhāgiyānaṁ saṁyojanānaṁ abhiññāya pariññāya parikkhayāya pahānāya ime cattāro iddhipādā bhāvetabbā”ti.	77-86	
PA_sn_51:77-86.1.12	(Yathā maggasaṁyuttaṁ tathā vitthāretabbaṁ.)	77-86	
PA_sn_51:77-86.1.13	Oghavaggo aṭṭhamo.	77-86	
PA_sn_51:77-86.2.0	Tassuddānaṁ	77-86	
PA_sn_51:77-86.2.1	Ogho yogo upādānaṁ,	77-86	
PA_sn_51:77-86.2.2	ganthā anusayena ca;	77-86	
PA_sn_51:77-86.2.3	Kāmaguṇā nīvaraṇā,	77-86	
PA_sn_51:77-86.2.4	khandhā oruddhambhāgiyāti.	77-86	
PA_sn_51:77-86.2.5	Iddhipādasaṁyuttaṁ sattamaṁ.	77-86	
