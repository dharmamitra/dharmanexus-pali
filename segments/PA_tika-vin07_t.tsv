segmentnr	original	folio	analyzed
PA_tika-vin07_t:0	Namo tassa bhagavato arahato sammāsambuddhassa	0	
PA_tika-vin07_t:1	Vinayapiṭake	0	
PA_tika-vin07_t:2	Vimativinodanī-ṭīkā (paṭhamo bhāgo)	0	
PA_tika-vin07_t:3	Ganthārambhakathā	0	
PA_tika-vin07_t:4	Karuṇāpuṇṇahadayaṃ, sugataṃ hitadāyakaṃ;	0	
PA_tika-vin07_t:5	Natvā dhammañca vimalaṃ, saṅghañca guṇasampadaṃ.	0	
PA_tika-vin07_t:6	Vaṇṇanā nipuṇāhesuṃ, vinayaṭṭhakathāya yā;	0	
PA_tika-vin07_t:7	Pubbakehi katā nekā, nānānayasamākulā.	0	
PA_tika-vin07_t:8	Tattha kāci suvitthiṇṇā, dukkhogāhā ca ganthato;	0	
PA_tika-vin07_t:9	Viraddhā atthato cāpi, saddato cāpi katthaci.	0	
PA_tika-vin07_t:10	Kāci katthaci apuṇṇā, kāci sammohakārinī;	1	
PA_tika-vin07_t:11	Tasmā tāhi samādāya, sāraṃ saṅkheparūpato.	1	
PA_tika-vin07_t:12	Līnatthañca pakāsento, viraddhañca visodhayaṃ;	1	
PA_tika-vin07_t:13	Upaṭṭhitanayañcāpi, tattha tattha pakāsayaṃ.	1	
PA_tika-vin07_t:14	Vinaye vimatiṃ chetuṃ, bhikkhūnaṃ lahuvuttinaṃ;	1	
PA_tika-vin07_t:15	Saṅkhepena likhissāmi, tassā līnatthavaṇṇanaṃ.	1	
PA_tika-vin07_t:16	Ganthārambhakathāvaṇṇanā	1	
PA_tika-vin07_t:17_0	Vinayasaṃvaṇṇanārambhe ratanattayaṃ namassitukāmo tassa visiṭṭhaguṇayogasandassanatthaṃ	17	
PA_tika-vin07_t:17_1	yo kappakoṭīhipītiādimāha. Visiṭṭhaguṇayogena hi vandanārahabhāvo, vandanārahe ca	17	
PA_tika-vin07_t:17_2	katā vandanā yathādhippetamatthaṃ sādheti. Ettha ca saṃvaṇṇanārambhe ratanattayapaṇāmakaraṇappayojanaṃ	17	
PA_tika-vin07_t:17_3	tattha tattha bahudhā papañcenti ācariyā, mayaṃ pana idhādhippetameva payojanaṃ dassayissāma.	17	
PA_tika-vin07_t:17_4	Tasmā saṃvaṇṇanārambhe ratanattayapaṇāmakaraṇaṃ yathāpaṭiññātasaṃvaṇṇanāya anantarāyena	17	
PA_tika-vin07_t:17_5	parisamāpanatthanti veditabbaṃ. Tathā hi vuttaṃ “tassānubhāvena hatantarāyo”ti. Ratanattayapaṇāmakaraṇena	17	
PA_tika-vin07_t:17_6	hi rāgādidosavigamato paññādiguṇapāṭavato āyuādivaḍḍhanato puññātisayabhāvādito ca	17	
PA_tika-vin07_t:17_7	hoteva yathāpaṭiññātasaṃvaṇṇanāya anantarāyena parisamāpanaṃ.	17	
PA_tika-vin07_t:18_0	Tattha paṭhamaṃ tāva bhagavato vandanaṃ kattukāmo “yo kappakoṭīhipi…pe… tassā”ti	18	
PA_tika-vin07_t:18_1	āha. Imissā pana vinayadesanāya karuṇāppadhānañāṇasamuṭṭhitatāya karuṇāppadhānameva	18	
PA_tika-vin07_t:18_2	thomanaṃ āraddhaṃ. Esā hi ācariyassa pakati, yadidaṃ ārambhānurūpathomanā. Karuṇāggahaṇena	18	
PA_tika-vin07_t:18_3	cettha aparimeyyappabhāvā sabbepi buddhaguṇā nayato saṅgahitāti daṭṭhabbā taṃmūlakattā	18	
PA_tika-vin07_t:18_4	sesabuddhaguṇānaṃ. Tattha yoti imassa aniyamavacanassa nāthoti iminā sambandho. Kappakoṭīhipi	18	
PA_tika-vin07_t:18_5	appameyyaṃ kālanti kappakoṭigaṇanāvasenapi “ettakā kappakoṭiyo”ti pametuṃ asakkuṇeyyaṃ	18	
PA_tika-vin07_t:18_6	kālaṃ. Api-saddena pageva vassagaṇanāyāti dasseti. Appameyyaṃ kālanti ca accantasaṃyoge	18	
PA_tika-vin07_t:18_7	upayogavacanaṃ, tena kappakoṭigaṇanāvasena paricchinditumasakkuṇeyyamapi, asaṅkhyeyyavasena	18	
PA_tika-vin07_t:18_8	pana paricchinditabbato salakkhaṃ caturasaṅkhyeyyakappakālaṃ accantameva nirantaraṃ	18	
PA_tika-vin07_t:18_9	pañcamahāpaaccāgādiatidukkarāni karonto khedaṃ kāyikaṃ parissamaṃ pattoti dasseti.	18	
PA_tika-vin07_t:19_0	Lokahitāyāti sattalokassa hitāya. Nāthatīti nātho, veneyyānaṃ hitasukhaṃ āsīsatīti	19	
PA_tika-vin07_t:19_1	attho. Atha vā nāthati veneyyagate kilese upatāpeti, nāthati vā yācati veneyye attano	19	
PA_tika-vin07_t:19_2	hitakaraṇe yācitvāpi niyojetīti nātho, lokapaṭisaraṇo lokasāmī lokanāyakoti vuttaṃ	19	
PA_tika-vin07_t:19_3	hoti. Mahākāruṇikassāti yo karuṇāya kampitahadayattā lokahitatthaṃ atidukkarakiriyāya	19	
PA_tika-vin07_t:19_4	anekappakāraṃ tādisaṃ dukkhaṃ anubhavitvā āgato, tassa mahākāruṇikassāti attho. Tattha	19	
PA_tika-vin07_t:19_5	kiratīti karuṇā, paradukkhaṃ vikkhipati apanetīti attho. Dukkhitesu vā kiriyati pasāriyatīti	19	
PA_tika-vin07_t:19_6	karuṇā. Atha vā kiṇātīti karuṇā, paradukkhe sati kāruṇikaṃ hiṃsati vibādheti, vināseti	19	
PA_tika-vin07_t:19_7	vā parassa dukkhanti attho. Paradukkhe sati sādhūnaṃ kampanaṃ hadayakhedaṃ karotīti	19	
PA_tika-vin07_t:19_8	vā karuṇā. Atha vā kamiti sukhaṃ, taṃ rundhatīti karuṇā. Esā hi paradukkhāpanayanakāmatālakkhaṇā	19	
PA_tika-vin07_t:19_9	attasukhanirapekkhatāya kāruṇikānaṃ sukhaṃ rundhati vibādheti. Karuṇāya niyutto kāruṇiko,	19	
PA_tika-vin07_t:19_10	mahanto kāruṇiko mahākāruṇiko, tassa namo atthūti pāṭhaseso.	191	
PA_tika-vin07_t:20_0	Evaṃ karuṇāmukhena saṅkhepato sakalasabbaññuguṇehi bhagavantaṃ thometvā idāni saddhammaṃ	20	
PA_tika-vin07_t:20_1	thometuṃ asambudhantiādimāha. Tattha buddhanisevitaṃ yaṃ asambudhaṃ jīvaloko bhavā	20	
PA_tika-vin07_t:20_2	bhavaṃ gacchati, tassa dhammavarassa namoti sambandho. Tattha asambudhanti asambujjhanto,	20	
PA_tika-vin07_t:20_3	yathāsabhāvaṃ appaṭivijjhanatoti vuttaṃ hoti. Hetuattho hettha antapaccayo. Yanti	20	
PA_tika-vin07_t:20_4	aniyamato sapariyattiko navalokuttaradhammo kammabhāvena niddiṭṭho. Buddhanisevitanti	20	
PA_tika-vin07_t:20_5	tasseva visesanaṃ, sammāsambuddhena, paccekabuddhasāvakabuddhehipi vā gocarāsevanabhāvanāsevanāhi	20	
PA_tika-vin07_t:20_6	yathārahaṃ nisevitaṃ, ajahitanti attho. Tattha pariyattiphalanibbānāni gocarāsevanavaseneva	20	
PA_tika-vin07_t:20_7	nisevitāni, maggo pana bhāvanāsevanavasenāpi paccavekkhaṇañāṇādivasena gocarāsevanavasenāpi	20	
PA_tika-vin07_t:20_8	nisevito. Bhavābhavanti bhavato bhavaṃ. Atha vā hīnapaṇītādivasena khuddakaṃ mahantañca	20	
PA_tika-vin07_t:20_9	bhavanti attho. Vuḍḍhatthopi hi a-kāro dissati asekkhā dhammātiādīsu viya. Atha vā	20	
PA_tika-vin07_t:20_10	bhavoti vuḍḍhi, abhavoti hāni. Bhavoti vā sassatadiṭṭhi, abhavoti ucchedadiṭṭhi.	201	
PA_tika-vin07_t:20_11	Vuttappakāro bhavo ca abhavo ca bhavābhavo, taṃ bhavābhavaṃ. Gacchatīti upagacchati.	201	
PA_tika-vin07_t:20_12	Jīvalokoti sattaloko. Avijjādikilesajālaviddhaṃsinoti dhammavisesanaṃ. Tattha na	201	
PA_tika-vin07_t:20_13	vidati dhammānaṃ yathāsabhāvaṃ na vijānātīti avijjā, aññāṇaṃ. Sā ādi yesaṃ taṇhādīnaṃ,	201	
PA_tika-vin07_t:20_14	teyeva kilissanti etehi sattāti kilesā, teyeva ca sattānaṃ vibādhanaṭṭhena jālasadisāti	201	
PA_tika-vin07_t:20_15	jālaṃ, taṃ viddhaṃseti sabbaso vināseti sīlenāti avijjādikilesajālaviddhaṃsī, tassa.	201	
PA_tika-vin07_t:21_0	Nanu cettha sapariyattiko navalokuttaradhammo adhippeto, tattha ca maggoyeva kilese	21	
PA_tika-vin07_t:21_1	viddhaṃseti, netareti ce? Vuccate – maggassāpi nibbānamāgamma kilesaviddhaṃsanato	21	
PA_tika-vin07_t:21_2	nibbānampi kilese viddhaṃseti nāma, maggassa kilesaviddhaṃsanakiccaṃ phalena niṭṭhitanti	21	
PA_tika-vin07_t:21_3	phalampi “kilesaviddhaṃsī”ti vuccati, pariyattidhammopi kilesaviddhaṃsanassa upanissayapaccayattā	21	
PA_tika-vin07_t:21_4	“kilesaviddhaṃsī”ti vattuṃ arahatīti na koci doso. Dhammavarassa tassāti pubbe aniyamitassa	21	
PA_tika-vin07_t:21_5	niyāmakavacanaṃ. Tattha yathānusiṭṭhaṃ paṭipajjamāne catūsu apāyesu saṃsāradukkhe	21	
PA_tika-vin07_t:21_6	ca apatamāne dhāretīti dhammo. Vuttappakāro dhammo eva attano uttaritarābhāvena varo	21	
PA_tika-vin07_t:21_7	pavaro anuttaroti dhammavaro, tassa dhammavarassa namo atthūti attho.	21	
PA_tika-vin07_t:22_0	Evaṃ saṅkhepanayeneva sabbadhammaguṇehi saddhammaṃ thometvā idāni ariyasaṅghaṃ thometuṃ	22	
PA_tika-vin07_t:22_1	guṇehītiādimāha. Tattha guṇehi yo yutto, tamariyasaṅghaṃ namāmīti sambandho. Sīlādayo	22	
PA_tika-vin07_t:22_2	guṇā cettha lokiyalokuttarā adhippetā. “Vimuttivimuttiñāṇa”nti vattabbe ekadesasarūpekasesanayena	22	
PA_tika-vin07_t:22_3	“vimuttiñāṇa”nti vuttaṃ, ādisaddapariyāyena pabhutisaddena vā vimuttiggahaṇaṃ veditabbaṃ.	22	
PA_tika-vin07_t:22_4	Tattha vimuttīti phalaṃ. Vimuttiñāṇanti paccavekkhaṇañāṇaṃ. Pabhuti-saddena chaḷabhiññācatupaṭisambhidādayo	22	
PA_tika-vin07_t:22_5	guṇā saṅgahitāti daṭṭhabbā. Kusalatthikānaṃ janānaṃ puññātisayavuḍḍhiyā khettasadisattā	22	
PA_tika-vin07_t:22_6	khettanti āha “khettaṃ janānaṃ kusalatthikāna”nti. Khittaṃ bījaṃ mahapphalabhāvakaraṇena	22	
PA_tika-vin07_t:22_7	tāyatīti hi khettaṃ. Ariyasaṅghanti ettha ārakattā kilesehi, anaye na iriyanato,	22	
PA_tika-vin07_t:22_8	aye ca iriyanato, sadevakena lokena “saraṇa”nti araṇīyato upagantabbato, upagatānañca	22	
PA_tika-vin07_t:22_9	tadatthasiddhito ariyā, aṭṭha ariyapuggalā, ariyānaṃ saṅgho samūhoti ariyasaṅgho, taṃ ariyasaṅghaṃ.	22	
PA_tika-vin07_t:23_0	Idāni ratanattayapaṇāmajanitaṃ kusalābhisandaṃ yathādhippete payojane niyojetvā attanā	23	
PA_tika-vin07_t:23_1	saṃvaṇṇiyamānassa vinayassa sakalasāsanamūlabhāvadassanamukhena saṃvaṇṇanākaraṇassāpi	23	
PA_tika-vin07_t:23_2	sāsanamūlataṃ dassetuṃ iccevamiccādigāthādvayamāha. Puññābhisandanti puññoghaṃ, puññappavāhaṃ	23	
PA_tika-vin07_t:23_3	puññarāsinti attho. Tassānubhāvenāti tassa yathāvuttassa puññappavāhassa ānubhāvena	23	
PA_tika-vin07_t:23_4	balena hatantarāyo vinayaṃ vaṇṇayissanti sambandho.	23	
PA_tika-vin07_t:24_0	Aṭṭhitassa susaṇṭhitassa bhagavato sāsanaṃ yasmiṃ ṭhite patiṭṭhitaṃ hotīti yojetabbaṃ.	24	
PA_tika-vin07_t:24_1	Tattha yasminti yasmiṃ vinayapiṭake. Ṭhiteti pāḷito ca atthato ca anūnaṃ hutvā lajjīpuggalesu	24	
PA_tika-vin07_t:24_2	pavattanaṭṭhena ṭhite. Sāsananti sikkhattayasaṅgahitaṃ sāsanaṃ. Aṭṭhitassāti kāmasukhallikattakilamathānuyogasaṅkhāte	24	
PA_tika-vin07_t:24_3	antadvaye aṭṭhitassa, “parinibbutassapi bhagavato”tipi vadanti. Susaṇṭhitassāti antadvayavirahitāya	24	
PA_tika-vin07_t:24_4	majjhimāya paṭipadāya suṭṭhu ṭhitassa. Amissanti bhāvanapuṃsakaniddeso, nikāyantaraladdhīhi	24	
PA_tika-vin07_t:24_5	asammissaṃ katvā anākulaṃ katvā vaṇṇayissanti vuttaṃ hoti. Nissāya pubbācariyānubhāvanti	24	
PA_tika-vin07_t:24_6	pubbācariyehi saṃvaṇṇitaṃ aṭṭhakathaṃ nissāya, na attano balenāti adhippāyo.	24	
PA_tika-vin07_t:25_0	Atha porāṇaṭṭhakathāsu vijjamānāsu puna vinayasaṃvaṇṇanā kiṃpayojanāti? Āha kāmañcātiādi.	25	
PA_tika-vin07_t:25_1	Tattha kāmanti ekantena, yathicchakaṃ vā, sabbasoti vuttaṃ hoti, tassa saṃvaṇṇitoyaṃ	25	
PA_tika-vin07_t:25_2	vinayoti iminā sambandho. Pubbācariyāsabhehīti mahākassapattherādayo pubbācariyā	25	
PA_tika-vin07_t:25_3	eva akampiyaṭṭhena uttamaṭṭhena ca āsabhā, tehi pubbācariyavarehīti vuttaṃ hoti.	25	
PA_tika-vin07_t:25_4	Kīdisā pana te pubbācariyāti? Āha ñāṇambūtiādi. Aggamaggañāṇasaṅkhātena ambunā salilena	25	
PA_tika-vin07_t:25_5	niddhotāni nissesato āyatiṃ anuppattidhammatāpādanena dhotāni visodhitāni rāgādīni	25	
PA_tika-vin07_t:25_6	tīṇi malāni kāmāsavādayo ca cattāro āsavā yehi te ñāṇambuniddhotamalāsavā, tehi khīṇāsavehīti	25	
PA_tika-vin07_t:25_7	attho. Khīṇāsavabhāvepi na ete sukkhavipassakāti āha “visuddhavijjāpaṭisambhidehī”ti.	25	
PA_tika-vin07_t:25_8	Tattha vijjāti tisso vijjā, aṭṭha vijjā vā. Paṭisambhidāppattesupi mahākassapattherādīnaṃ	25	
PA_tika-vin07_t:25_9	uccinitvā gahitatāya tesaṃ saddhammasaṃvaṇṇane sāmatthiyaṃ sātisayanti dassento āha	25	
PA_tika-vin07_t:25_10	“saddhammasaṃvaṇṇanakovidehī”ti.	251	
PA_tika-vin07_t:26_0	Kilesajātaṃ, parikkhārabāhullaṃ vā sallikhati tanuṃ karotīti sallekho, appicchatādiguṇasamūho,	26	
PA_tika-vin07_t:26_1	idha pana khīṇāsavādhikārattā parikkhārabāhullassa sallikhanavaseneva attho gahetabbo.	26	
PA_tika-vin07_t:26_2	Sallekhena nibbattaṃ sallekhiyaṃ, tasmiṃ sallekhiye, dhutaṅgapariharaṇādisallekhapaapattiyanti	26	
PA_tika-vin07_t:26_3	vuttaṃ hoti. Nosulabhūpamehīti sallekhapaṭipattiyā “asukasadisā”ti natthi sulabhā	26	
PA_tika-vin07_t:26_4	upamā etesanti nosulabhūpamā, tehi. Mahāvihārassāti iminā nikāyantaraṃ paṭikkhipati.	26	
PA_tika-vin07_t:26_5	Vihārasīsena hettha tattha nivāsīnañceva tehi samaladdhikānañca sabbesaṃ bhikkhūnaṃ	26	
PA_tika-vin07_t:26_6	gahaṇaṃ daṭṭhabbaṃ. Tasmā tesaṃ mahāvihāravāsīnaṃ diṭṭhisīlavisuddhiyā pabhavattena	26	
PA_tika-vin07_t:26_7	saññāṇabhūtattā dhammasaṅgāhakā mahākassapattherādayo “mahāvihārassa dhajūpamā”ti	26	
PA_tika-vin07_t:26_8	vuttā, tehi ayaṃ vinayo saṃvaṇṇito sammā anūnaṃ katvā vaṇṇito. Kathanti āha “cittehi	26	
PA_tika-vin07_t:26_9	nayehī”ti. Vicittehi nayehi sambuddhavaranvayehi sabbaññubuddhavaraṃ anugatehi, bhagavato	26	
PA_tika-vin07_t:26_10	adhippāyānugatehi nayehīti vuttaṃ hoti.	261	
PA_tika-vin07_t:27_0	Evaṃ porāṇaṭṭhakathāya anūnabhāvaṃ dassetvā idāni attano saṃvaṇṇanāya payojanavisesaṃ	27	
PA_tika-vin07_t:27_1	ajjhesakañca dassetuṃ saṃvaṇṇanātiādimāha. Tattha saṅkhatattāti racitattā. Na kañci	27	
PA_tika-vin07_t:27_2	atthaṃ abhisambhuṇātīti na kañci atthaṃ sādheti.	27	
PA_tika-vin07_t:28_0	Saṃvaṇṇanaṃ tañcātiādinā attano saṃvaṇṇanāya karaṇappakāraṃ dasseti. Tattha tañca	28	
PA_tika-vin07_t:28_1	idāni vuccamānaṃ saṃvaṇṇanaṃ samārabhanto sakalāyapi mahāaṭṭhakathāya idha gahetabbato	28	
PA_tika-vin07_t:28_2	mahāaṭṭhakathaṃ tassā idāni vuccamānāya saṃvaṇṇanāya sarīraṃ katvā mahāpaccariyaṃ	28	
PA_tika-vin07_t:28_3	yo vinicchayo vutto, tatheva kurundīnāmādīsu vissutāsu aṭṭhakathāsu yo vinicchayo	28	
PA_tika-vin07_t:28_4	vutto, tatopi vinicchayato yuttamatthaṃ apariccajanto antogadhattheravādaṃ katvā	28	
PA_tika-vin07_t:28_5	saṃvaṇṇanaṃ sammā samārabhissanti padatthasambandho veditabbo. Ettha ca attho kathīyati	28	
PA_tika-vin07_t:28_6	etāyāti aṭṭhakathā ttha-kārassa ṭṭha-kāraṃ katvā. Mahāpaccariyanti mahāpaccarīnāmikaṃ.	28	
PA_tika-vin07_t:28_7	Ettha ca paccarīti uḷumpaṃ vuccati, tasmiṃ nisīditvā katattā tameva nāmaṃ jātaṃ.	28	
PA_tika-vin07_t:28_8	“Kurundīvallivihāro nāma atthi, tattha katattā ‘kurundī’ti nāmaṃ jāta”nti vadanti.	28	
PA_tika-vin07_t:28_9	Ādisaddena andhakaṭṭhakathaṃ saṅkhepaṭṭhakathañca saṅgaṇhāti.	28	
PA_tika-vin07_t:29_0	Yuttamatthanti mahāaṭṭhakathānayena, catubbidhavinayayuttiyā vā yuttamatthaṃ. “Aṭṭhakathaṃyeva	29	
PA_tika-vin07_t:29_1	gahetvā saṃvaṇṇanaṃ karissāmī”ti vutte aṭṭhakathāsu vuttattheravādānaṃ bāhirabhāvo	29	
PA_tika-vin07_t:29_2	siyāti tepi antokattukāmo “antogadhatheravāda”nti āha, theravādepi antokatvāti vuttaṃ hoti.	29	
PA_tika-vin07_t:30_0	Taṃ meti gāthāya sotūhi paṭipajjitabbavidhiṃ dasseti. Tattha dhammappadīpassāti dhammo	30	
PA_tika-vin07_t:30_1	eva mohandhakāraviddhaṃsanato padīpasadisattā padīpo assāti dhammappadīpo, bhagavā,	30	
PA_tika-vin07_t:30_2	tassa. Patimānayantāti pūjentā manasā garuṃ karontā nisāmentu suṇantu.	30	
PA_tika-vin07_t:31_0	Buddhenātiādinā attano saṃvaṇṇanāya āgamanasuddhidassanamukhena pamāṇabhāvaṃ dassetvā	31	
PA_tika-vin07_t:31_1	anusikkhitabbataṃ dasseti. Tattha yatheva buddhena yo dhammo vinayo ca vutto, so	31	
PA_tika-vin07_t:31_2	tassa buddhassa yehi puttehi mahākassapattherādīhi tatheva ñāto, tesaṃ buddhaputtānaṃ	31	
PA_tika-vin07_t:31_3	matimaccajantā sīhaḷaṭṭhakathācariyā yasmā pure aṭṭhakathā akaṃsūti sambandho veditabbo.	31	
PA_tika-vin07_t:31_4	Tattha dhammoti suttābhidhamme saṅgaṇhāti. Vinayoti sakalaṃ vinayapiṭakaṃ. Vuttoti	31	
PA_tika-vin07_t:31_5	pāḷito ca atthato ca buddhena bhagavatā vutto. Na hi bhagavatā abyākataṃ nāma tantipadaṃ	31	
PA_tika-vin07_t:31_6	atthi, tattha tattha bhagavatā pavattitapakiṇṇakadesanāyeva hi aṭṭhakathā. Tatheva	31	
PA_tika-vin07_t:31_7	ñātoti yatheva buddhena vutto, tatheva ekapadampi ekakkharampi avināsetvā adhippāyañca	31	
PA_tika-vin07_t:31_8	avikopetvā ñāto viditoti attho. Tesaṃ matimaccajantāti tesaṃ buddhaputtānaṃ matisaṅkhātaṃ	31	
PA_tika-vin07_t:31_9	theraparamparāya uggahetvā ābhataṃ abbocchinnaṃ pāḷivaṇṇanāvasena ceva pāḷimuttakavasena	31	
PA_tika-vin07_t:31_10	ca pavattaṃ sabbaṃ aṭṭhakathāvinicchayaṃ apariccajantā. Aṭṭhakathā akaṃsūti mahāaṭṭhakathāmahāpaccariādikā	311	
PA_tika-vin07_t:31_11	sīhaḷaṭṭhakathāyo akaṃsu. “Aṭṭhakathāmakaṃsū”tipi pāṭho, tatthāpi soyevattho.	311	
PA_tika-vin07_t:32_0	Tasmāti yasmā tesaṃ buddhaputtānaṃ adhippāyaṃ avikopetvā pure aṭṭhakathā akaṃsu,	32	
PA_tika-vin07_t:32_1	tasmā. Yaṃ aṭṭhakathāsu vuttaṃ, taṃ sabbampi pamāṇanti yojanā. Hīti nipātamattaṃ	32	
PA_tika-vin07_t:32_2	hetuatthassa tasmāti imināyeva pakāsitattā, avadhāraṇattho vā, pamāṇamevāti. Yadi	32	
PA_tika-vin07_t:32_3	aṭṭhakathāsu vuttaṃ sabbampi pamāṇaṃ, evaṃ sati tattha pamādalekhāpi pamāṇaṃ siyāti	32	
PA_tika-vin07_t:32_4	āha “vajjayitvāna pamādalekha”nti, aparāparaṃ likhantehi pamādena satiṃ apaccupaṭṭhapetvā	32	
PA_tika-vin07_t:32_5	aññattha likhitabbaṃ aññattha likhanādivasena pavattitā pamādalekhā nāma, sā ca samantapāsādikāyaṃ	32	
PA_tika-vin07_t:32_6	tattha tattha sayameva āvibhavissati. Puna yasmāti padassa sambandhadassanavasena	32	
PA_tika-vin07_t:32_7	ayaṃ atthayojanā – yasmā aṭṭhakathāsu vuttaṃ idha imasmiṃ sāsane sikkhāsu sagāravānaṃ	32	
PA_tika-vin07_t:32_8	paṇḍitānaṃ pamāṇameva, yasmā ca ayaṃ vaṇṇanāpi bhāsantarapariccāgādimattavisiṭṭhatāya	32	
PA_tika-vin07_t:32_9	atthato abhinnā, tato eva pamāṇabhūtāva hessati, tasmā anusikkhitabbāti.	32	
PA_tika-vin07_t:33_0	Tatoti tāhi aṭṭhakathāhi. Bhāsantarameva hitvāti sīhaḷabhāsaṃyeva apanetvā. Vitthāramaggañca	33	
PA_tika-vin07_t:33_1	samāsayitvāti porāṇaṭṭhakathāsu yathāṭhāne vattabbampi padatthavinicchayādikaṃ ativitthiṇṇena	33	
PA_tika-vin07_t:33_2	vacanakkamena ceva vuttameva atthanayaṃ appamattakavisesena punappunaṃ kathanena	33	
PA_tika-vin07_t:33_3	ca tattha tattha papañcitaṃ tādisaṃ vitthāramaggaṃ pahāya sallahukena atthaviññāpakena	33	
PA_tika-vin07_t:33_4	padakkamena ceva vuttanayasadisaṃ vattabbaṃ atidisitvā ca saṅkhepanayeneva vaṇṇayissāmāti	33	
PA_tika-vin07_t:33_5	adhippāyo. Sāratthadīpaniyaṃ pana vinayaṭīkāyaṃ “porāṇaṭṭhakathāsu upari vuccamānampi	33	
PA_tika-vin07_t:33_6	ānetvā tattha tattha papañcitaṃ ñatticatutthena kammena…pe… upasampannoti bhikkhūti	33	
PA_tika-vin07_t:33_7	ettha apalokanādīnaṃ catunnampi kammānaṃ vitthārakathā viya tādisaṃ vitthāramaggaṃ	33	
PA_tika-vin07_t:33_8	saṅkhipitvā”ti vuttaṃ, taṃ tantikkamaṃ kañci avokkamitvāti ettheva vattuṃ yuttaṃ.	33	
PA_tika-vin07_t:33_9	Aññattha pāḷiyā vattabbaṃ aññattha kathanañhi tantikkamaṃ vokkamitvā kathanaṃ nāma.	33	
PA_tika-vin07_t:33_10	Tathā hi vuttaṃ “tatheva vaṇṇituṃ yuttarūpaṃ hutvā anukkamena āgataṃ pāḷiṃ pariccajitvā	331	
PA_tika-vin07_t:33_11	saṃvaṇṇanato sīhaḷaṭṭhakathāsu ayuttaṭṭhāne vaṇṇitaṃ yathāṭhāneyeva vaṇṇanato ca	331	
PA_tika-vin07_t:33_12	vuttaṃ ‘tantikkamaṃ kañci avokkamitvā”’ti. Tasmā yathāvuttanayeneva attho gahetabbo.	331	
PA_tika-vin07_t:33_13	Kathaṃ pana vitthāramaggassa saṅkhipane vinicchayo na hīyatīti? Āha “vinicchayaṃ	331	
PA_tika-vin07_t:33_14	sabbamasesayitvā”ti. Saṅkhipantopi punappunaṃ vacanādimeva saṅkhipanto, vinicchayaṃ	331	
PA_tika-vin07_t:33_15	pana aṭṭhakathāsu sabbāsupi vuttaṃ sabbampi asesayitvā, kiñcimattampi aparihāpetvāti	331	
PA_tika-vin07_t:33_16	vuttaṃ hoti. Tantikkamaṃ kañci avokkamitvāti kañci pāḷikkamaṃ anatikkamitvā, anukkameneva	331	
PA_tika-vin07_t:33_17	pāḷiṃ vaṇṇayissāmāti attho.	331	
PA_tika-vin07_t:34_0	Suttantikānaṃ vacanānamatthanti verañjakaṇḍādīsu āgatānaṃ jhānakathādīnaṃ suttantavacanānaṃ	34	
PA_tika-vin07_t:34_1	sīhaḷaṭṭhakathāsu “suttantikānaṃ bhāro”ti vatvā avaṇṇitabbaṭṭhānaṃ atthaṃ taṃtaṃsuttānurūpaṃ	34	
PA_tika-vin07_t:34_2	sabbaso paridīpayissāmāti adhippāyo. Hessatīti bhavissati, karīyissatīti vā attho.	34	
PA_tika-vin07_t:34_3	Ettha ca paṭhamasmiṃ atthavikappe “bhāsantarapariccāgādikaṃ catubbidhaṃ kiccaṃ nipphādetvā	34	
PA_tika-vin07_t:34_4	suttantikānaṃ vacanānamatthaṃ paridīpayantī ayaṃ vaṇṇanā bhavissatī”ti vaṇṇanāvasena	34	
PA_tika-vin07_t:34_5	samānakattukatā veditabbā. Pacchimasmiṃ atthavikappe pana “heṭṭhā vuttabhāsantarapariccāgādikaṃ	34	
PA_tika-vin07_t:34_6	katvā suttantikānaṃ vacanānamatthaṃ paridīpayantī ayaṃ vaṇṇanā amhehi karīyissatī”ti	34	
PA_tika-vin07_t:34_7	evaṃ ācariyavasena samānakattukatā veditabbā.	34	
PA_tika-vin07_t:35	Ganthārambhakathāvaṇṇanānayo niṭṭhito.	3	
PA_tika-vin07_t:36	Bāhiranidānakathā	3	
PA_tika-vin07_t:37_0	Idāni saṃvaravinayapahānavinayādīsu bahūsu vinayesu attanā “taṃ vaṇṇayissaṃ vinaya”nti	37	
PA_tika-vin07_t:37_1	evaṃ saṃvaṇṇetabbabhāvena paṭiññātaṃ vinayaṃ dassento āha tatthātiādi. Tattha tatthāti	37	
PA_tika-vin07_t:37_2	yathāvuttāsu gāthāsu. Tāva-saddo paṭhamanti imasmiṃ atthe daṭṭhabbo, tena paṭhamaṃ	37	
PA_tika-vin07_t:37_3	vinayaṃ vavatthapetvā pacchā tassa vaṇṇanaṃ karissāmāti dīpeti. Vavatthapetabboti	37	
PA_tika-vin07_t:37_4	niyametabbo. Tenetaṃ vuccatīti yasmā vavatthapetabbo, tena hetunā etaṃ vinayo nāmātiādikaṃ	37	
PA_tika-vin07_t:37_5	niyāmakavacanaṃ vuccatīti attho. Assāti vinayassa. Mātikāti uddeso. So hi niddesapadānaṃ	37	
PA_tika-vin07_t:37_6	jananīṭhāne ṭhitattā mātā viyāti “mātikā”ti vuccati.	37	
PA_tika-vin07_t:38_0	Idāni saṃvaṇṇetabbamatthaṃ mātikaṃ paṭṭhapetvā dassento āha vuttaṃ yenātiādi. Idaṃ	38	
PA_tika-vin07_t:38_1	vuttaṃ hoti – etaṃ tena samayena buddho bhagavā verañjāyaṃ viharatītiādinidānavacanapaṭimaṇḍitaṃ	38	
PA_tika-vin07_t:38_2	vinayapiṭakaṃ yena puggalena vuttaṃ, yasmiṃ kāle vuttaṃ, yasmā kāraṇā vuttaṃ, yena	38	
PA_tika-vin07_t:38_3	dhāritaṃ, yena ca ābhataṃ, yesu patiṭṭhitaṃ, etaṃ yathāvuttavidhānaṃ vatvā tato tena	38	
PA_tika-vin07_t:38_4	samayenātiādipāṭhassa atthaṃ anekappakārato dassento vinayassa atthavaṇṇanaṃ karissāmīti.	38	
PA_tika-vin07_t:39_0	Ettha ca vuttaṃ yena yadā yasmāti idaṃ vacanaṃ tena samayena buddho bhagavātiādinidānavacanamattaṃ	39	
PA_tika-vin07_t:39_1	apekkhitvā vattukāmopi visuṃ avatvā “nidānena ādikalyāṇaṃ, idamavocāti nigamanena	39	
PA_tika-vin07_t:39_2	pariyosānakalyāṇa”nti vacanato nidānanigamanānipi satthudesanāya anuvidhānattā tadantogadhānevāti	39	
PA_tika-vin07_t:39_3	nidānassāpi vinayapāḷiyaṃyeva antogadhattā vuttaṃ yena yadā yasmāti idampi vinayapiṭakasambandhaṃyeva	39	
PA_tika-vin07_t:39_4	katvā mātikaṃ ṭhapeti. Mātikāya hi etanti vuttaṃ vinayapiṭakaṃyeva sāmaññato sabbattha	39	
PA_tika-vin07_t:39_5	sambandhamupagacchati.	39	
PA_tika-vin07_t:40_0	Idāni pana taṃ visuṃ nīharitvā dassento tattha vuttaṃ yenātiādimāha. Tatthāti tesu	40	
PA_tika-vin07_t:40_1	mātikāpadesu. Idanti tena samayenātiādinidānavacanaṃ. Hi-saddo yasmāti attho daṭṭhabbo,	40	
PA_tika-vin07_t:40_2	yasmā buddhassa bhagavato attapaccakkhavacanaṃ na hoti, tasmāti vuttaṃ hoti. Attapaccakkhavacanaṃ	40	
PA_tika-vin07_t:40_3	na hotīti attanā paccakkhaṃ katvā vuttavacanaṃ na hoti. Atha vā attano paccakkhakāle	40	
PA_tika-vin07_t:40_4	dharamānakāle vuttavacanaṃ na hoti. Tadubhayenāpi bhagavato vuttavacanaṃ na hotīti attho.	40	
PA_tika-vin07_t:41	Paṭhamamahāsaṅgītikathāvaṇṇanā	4	
PA_tika-vin07_t:42_0	Paṭhamamahāsaṅgīti nāma cesāti ettha ca-saddo vattabbasampiṇḍanattho, upaññāsattho	42	
PA_tika-vin07_t:42_1	vā, upaññāsoti ca vākyārambho vuccati. Esā hi ganthakārānaṃ pakati, yadidaṃ kiñci	42	
PA_tika-vin07_t:42_2	vatvā puna aparaṃ vattumārabhantānaṃ ca-saddappayogo. Yathāpaccayaṃ tattha tattha	42	
PA_tika-vin07_t:42_3	desitattā vippakiṇṇānaṃ dhammavinayānaṃ sabhāgatthavasena saṅgahetvā gāyanaṃ kathanaṃ	42	
PA_tika-vin07_t:42_4	saṅgīti, mahāvisayattā pūjanīyattā ca mahatī saṅgīti mahāsaṅgīti. Dutiyādiṃ upādāya	42	
PA_tika-vin07_t:42_5	cesā “paṭhamamahāsaṅgītī”ti vuttā. Nidadāti desanaṃ desakālādivasena aviditaṃ viditaṃ	42	
PA_tika-vin07_t:42_6	katvā nidassetīti nidānaṃ, tattha kosallatthaṃ.	42	
PA_tika-vin07_t:43_0	Veneyyānaṃ maggaphaluppattihetubhūtāva kiriyā nippariyāyena buddhakiccanti āha “dhammacakkappavattanañhi	43	
PA_tika-vin07_t:43_1	ādiṃ katvā”ti. Tattha satipaṭṭhānādidhammo eva pavattanaṭṭhena cakkanti dhammacakkaṃ,	43	
PA_tika-vin07_t:43_2	cakkanti vā āṇā, taṃ dhammato anapetattā dhammacakkaṃ, dhammena ñāyena cakkantipi	43	
PA_tika-vin07_t:43_3	dhammacakkaṃ. Katabuddhakicceti niṭṭhitabuddhakicce bhagavati lokanātheti sambandho.	43	
PA_tika-vin07_t:43_4	Kusinārāyanti samīpatthe etaṃ bhummavacanaṃ. Upavattane mallānaṃ sālavaneti tassa	43	
PA_tika-vin07_t:43_5	nagarassa upavattanabhūtaṃ mallarājūnaṃ sālavanuyyānaṃ dasseti. Tattha nagaraṃ pavisantā	43	
PA_tika-vin07_t:43_6	uyyānato upecca vattanti gacchanti etenāti “upavattana”nti uyyānassa ca nagarassa	43	
PA_tika-vin07_t:43_7	ca majjhe sālavanaṃ vuccati. Kusinārāya hi dakkhiṇapacchimadisāya taṃ uyyānaṃ hoti,	43	
PA_tika-vin07_t:43_8	tato uyyānato sālavanarājivirājito maggo pācīnābhimukho gantvā nagarassa dakkhiṇadvārābhimukho	43	
PA_tika-vin07_t:43_9	uttarena nivatto, tena maggena manussā nagaraṃ pavisanti, tasmā taṃ “upavattana”nti	43	
PA_tika-vin07_t:43_10	vuccati. Tattha kira upavattane aññamaññasaṃsaṭṭhaviṭapānaṃ sampannachāyānaṃ sālapantīnamantare	431	
PA_tika-vin07_t:43_11	bhagavato parinibbānamañco paññatto, taṃ sandhāya vuttaṃ “yamakasālānamantare”ti.	431	
PA_tika-vin07_t:43_12	Upādīyati kammakilesehīti upādi, vipākakkhandhā kaṭattā ca rūpaṃ. Tadeva kammakilesehi	431	
PA_tika-vin07_t:43_13	sammā appahīnatāya seso, natthi ettha upādisesoti anupādisesā, nibbānadhātu, tāya.	431	
PA_tika-vin07_t:43_14	Itthambhūtalakkhaṇe cāyaṃ karaṇaniddeso. Parinibbāneti nimittatthe bhummaṃ, parinibbānahetu	431	
PA_tika-vin07_t:43_15	tasmiṃ ṭhāne sannipatitānanti attho. Saṅghassa thero jeṭṭho saṅghatthero. Ettha ca	431	
PA_tika-vin07_t:43_16	saṅghasaddassa bhikkhusatasahassasaddasāpekkhattepi gamakattā therasaddena samāso	431	
PA_tika-vin07_t:43_17	yathā devadattassa garukulanti. Āyasmā mahākassapo dhammavinayasaṅgāyanatthaṃ bhikkhūnaṃ	431	
PA_tika-vin07_t:43_18	ussāhaṃ janesīti sambandho.	431	
PA_tika-vin07_t:44_0	Tathā ussāhaṃ jananassa kāraṇamāha sattāhaparinibbutetiādi. Satta ahāni samāhaṭāni	44	
PA_tika-vin07_t:44_1	sattāhaṃ, sattāhaṃ parinibbutassa assāti sattāhaparinibbuto, sattāhaparinibbute subhaddena	44	
PA_tika-vin07_t:44_2	vuḍḍhapabbajitena vuttavacanamanussarantoti sambandho. Alaṃ, āvusotiādinā tena vuttavacanaṃ	44	
PA_tika-vin07_t:44_3	dasseti. Tattha alanti paṭikkhepavacanaṃ. Tena mahāsamaṇenāti nissakke karaṇavacanaṃ,	44	
PA_tika-vin07_t:44_4	tato mahāsamaṇato suṭṭhu muttā mayanti attho, upaddutā ca homa tadāti adhippāyo,	44	
PA_tika-vin07_t:44_5	homāti vā atītatthe vattamānavacanaṃ, ahumhāti attho. Ṭhānaṃ kho panetaṃ vijjatīti	44	
PA_tika-vin07_t:44_6	tiṭṭhati ettha phalaṃ tadāyattavuttitāyāti ṭhānaṃ, hetu. Khoti avadhāraṇe, etaṃ kāraṇaṃ	44	
PA_tika-vin07_t:44_7	vijjateva, no na vijjatīti attho. Kiṃ taṃ kāraṇanti? Āha yaṃ pāpabhikkhūtiādi. Ettha	44	
PA_tika-vin07_t:44_8	yanti nipātamattaṃ, kāraṇaniddeso vā, yena kāraṇena antaradhāpeyyuṃ, tadetaṃ kāraṇaṃ	44	
PA_tika-vin07_t:44_9	vijjatīti attho. Atīto atikkanto satthā ettha, etassāti vā atītasatthukaṃ, pāvacanaṃ.	44	
PA_tika-vin07_t:44_10	Padhānaṃ vacanaṃ pāvacanaṃ, dhammavinayanti vuttaṃ hoti. Pakkhaṃ labhitvāti alajjīpakkhaṃ	441	
PA_tika-vin07_t:44_11	labhitvā. Na cirassevāti na cireneva. Yāva ca dhammavinayo tiṭṭhatīti yattakaṃ kālaṃ	441	
PA_tika-vin07_t:44_12	dhammo ca vinayo ca lajjīpuggalesu tiṭṭhati.	441	
PA_tika-vin07_t:45_0	Vuttañhetaṃ bhagavatāti parinibbānamañce nipannena bhagavatā vuttanti attho. Desito	45	
PA_tika-vin07_t:45_1	paññattoti suttābhidhammapiṭakasaṅgahitassa dhammassa ceva vinayapiṭakasaṅgahitassa	45	
PA_tika-vin07_t:45_2	vinayassa ca atisajjanaṃ pabodhanaṃ desanā. Tasseva pakārato ñāpanaṃ asaṅkarato ṭhapanaṃ	45	
PA_tika-vin07_t:45_3	paññāpanaṃ. So vo mamaccayena satthāti so dhammavinayo tumhākaṃ mamaccayena satthā	45	
PA_tika-vin07_t:45_4	mayi parinibbute satthukiccaṃ sādhessati. Sāsananti pariyattipaṭipattipaṭivedhavasena	45	
PA_tika-vin07_t:45_5	tividhaṃ sāsanaṃ, nippariyāyato pana sattattiṃsa bodhipakkhiyadhammā. Addhaniyanti	45	
PA_tika-vin07_t:45_6	addhānakkhamaṃ, tadeva ciraṭṭhitikaṃ assa bhaveyyāti sambandho.	45	
PA_tika-vin07_t:46_0	Idāni sammāsambuddhena attano kataṃ anuggahavisesaṃ vibhāvento āha yañcāhaṃ bhagavatātiādi.	46	
PA_tika-vin07_t:46_1	Tattha yañcāhanti etassa anuggahitoti etena sambandho. Tattha yanti yasmā, yena kāraṇenāti	46	
PA_tika-vin07_t:46_2	vuttaṃ hoti. Kiriyāparāmasanaṃ vā etaṃ, tena anuggahitoti ettha anuggahaṇaṃ parāmasati.	46	
PA_tika-vin07_t:46_3	Dhāressasītiādikaṃ bhagavatā mahākassapattherena saddhiṃ cīvaraparivattanaṃ kātukāmena	46	
PA_tika-vin07_t:46_4	vuttavacanaṃ. Dhāressasi pana me tvaṃ kassapāti “kassapa, tvaṃ imāni paribhogajiṇṇāni	46	
PA_tika-vin07_t:46_5	paṃsukūlāni pārupituṃ sakkhissasī”ti vadati, tañca kho na kāyabalaṃ sandhāya, paṭipattipūraṇaṃ	46	
PA_tika-vin07_t:46_6	pana sandhāya evamāha. Sāṇāni paṃsukūlānīti matakaḷevaraṃ paliveṭhetvā chaḍḍitāni	46	
PA_tika-vin07_t:46_7	tumbamatte kimayo papphoṭetvā gahitāni sāṇavākamayāni paṃsukūlacīvarāni. Rathikādīnaṃ	46	
PA_tika-vin07_t:46_8	yattha katthaci paṃsūnaṃ upari ṭhitattā abbhuggataṭṭhena tesu kūlamivāti paṃsukūlaṃ.	46	
PA_tika-vin07_t:46_9	Atha vā paṃsu viya kucchitabhāvaṃ ulati gacchatīti paṃsukūlanti paṃsukūlasaddassa	46	
PA_tika-vin07_t:46_10	attho daṭṭhabbo. Nibbasanānīti niṭṭhitavasanakiccāni, paribhogajiṇṇānīti attho. Ekameva	461	
PA_tika-vin07_t:46_11	taṃ cīvaraṃ anekāvayavattā bahuvacanaṃ kataṃ. Sādhāraṇaparibhogenāti attanā samānaparibhogena,	461	
PA_tika-vin07_t:46_12	sādhāraṇaparibhogena ca samasamaṭṭhapanena ca anuggahitoti sambandho.	461	
PA_tika-vin07_t:47_0	Idāni navānupubbavihārachaḷabhiññāppabhede uttarimanussadhamme attanā samasamaṭṭhapanatthāya	47	
PA_tika-vin07_t:47_1	bhagavatā vuttaṃ kassapasaṃyutte āgataṃ pāḷiṃ peyyālamukhena ādiggahaṇena ca saṅkhipitvā	47	
PA_tika-vin07_t:47_2	dassento āha ahaṃ, bhikkhavetiādi. Tattha yāvade ākaṅkhāmīti yāvadeva ākaṅkhāmi,	47	
PA_tika-vin07_t:47_3	yattakaṃ kālaṃ icchāmīti attho, “yāvadevā”tipi pāṭho. Navānupubbavihārachaḷabhiññāppabhedeti	47	
PA_tika-vin07_t:47_4	ettha navānupubbavihāro nāma anupaṭipāṭiyā samāpajjitabbabhāvato evaṃsaññitā nirodhasamāpattiyā	47	
PA_tika-vin07_t:47_5	saha aṭṭha rūpārūpasamāpattiyo. Chaḷabhiññā nāma āsavakkhayañāṇena saddhiṃ pañcābhiññāyo.	47	
PA_tika-vin07_t:47_6	Attanā samasamaṭṭhapanenāti “ahaṃ yattakaṃ kālaṃ yattake samāpattivihāre abhiññāyo	47	
PA_tika-vin07_t:47_7	ca vaḷañjemi, tathā kassapopī”ti evaṃ yathāvuttauttarimanussadhamme attanā samasamaṃ	47	
PA_tika-vin07_t:47_8	katvā ṭhapanena, idañca uttarimanussadhammasāmaññena therassa pasaṃsāmattena vuttaṃ,	47	
PA_tika-vin07_t:47_9	na bhagavatā saddhiṃ sabbathā samatāya. Bhagavato hi guṇavisesaṃ upādāya sāvakā paccekabuddhā	47	
PA_tika-vin07_t:47_10	ca kalampi kalabhāgampi na upenti, tassa kimaññaṃ āṇaṇyaṃ bhavissati aññatra dhammavinayasaṅgāyanāti	471	
PA_tika-vin07_t:47_11	adhippāyo. Tattha tassāti tassa anuggahassa, tassa meti vā attho gahetabbo. Potthakesu	471	
PA_tika-vin07_t:47_12	hi kesuci “tassa me”ti pāṭho dissati. Āṇaṇyaṃ aṇaṇabhāvo. Sakakavacaissariyānuppadānenāti	471	
PA_tika-vin07_t:47_13	ettha cīvarassa nidassanavasena kavacasseva gahaṇaṃ kataṃ, samāpattiyā nidassanavasena issariyaṃ gahitaṃ.	471	
PA_tika-vin07_t:48_0	Idāni yathāvuttamatthaṃ pāḷiyā vibhāvento āha yathāhātiādi. Tattha ekamidāhanti ettha	48	
PA_tika-vin07_t:48_1	idanti nipātamattaṃ. Ekaṃ samayanti ekasmiṃ samayeti attho. Pāvāyāti pāvānagarato.	48	
PA_tika-vin07_t:48_2	Addhānamaggappaṭipannoti dīghamaggappaṭipanno. Dīghapariyāyo hettha addhānasaddo.	48	
PA_tika-vin07_t:48_3	Sabbaṃ subhaddakaṇḍaṃ vitthārato veditabbanti pañcasatikakkhandhake āgataṃ subhaddakaṇḍaṃ	48	
PA_tika-vin07_t:48_4	idha ānetvā vitthāretabbaṃ.	48	
PA_tika-vin07_t:49_0	Tato paranti subhaddakaṇḍato paraṃ. Sabbaṃ subhaddakaṇḍaṃ vitthārato veditabbanti	49	
PA_tika-vin07_t:49_1	iminā “yaṃ na icchissāma, na taṃ karissāmā”ti etaṃ pariyantaṃ subhaddakaṇḍapāḷiṃ	49	
PA_tika-vin07_t:49_2	dassetvā idāni avasesaṃ ussāhajananappakārappavattaṃ pāḷimeva dassento handa mayaṃ	49	
PA_tika-vin07_t:49_3	āvusotiādimāha. Tattha pure adhammo dippatīti ettha “adhammo nāma dasakusalakammapathapaṭipakkhabhūto	49	
PA_tika-vin07_t:49_4	adhammo”ti sāratthadīpaniyaṃ vuttaṃ. Dhammasaṅgahaṇatthaṃ ussāhajananappasaṅgattā	49	
PA_tika-vin07_t:49_5	pana dhammavinayānaṃ asaṅgāyanahetudosagaṇo sambhavati, so eva ettha adhammo dippati	49	
PA_tika-vin07_t:49_6	tappaṭipakkho dhammo ca paṭibāhīyatīti vattabbaṃ. Api ca “adhammavādino balavanto	49	
PA_tika-vin07_t:49_7	honti dhammavādino dubbalā hontī”ti vuccamānattā yena adhammena te subhaddavajjiputtakādayo	49	
PA_tika-vin07_t:49_8	adhammavādino, yena ca dhammena itare dhammavādinova honti. Teyeva idha “adhammo”	49	
PA_tika-vin07_t:49_9	“dhammo”ti ca vattabbā. Tasmā sīlavipattiādihetuko pāpicchatādidosagaṇo adhammo,	49	
PA_tika-vin07_t:49_10	tappaṭipakkho sīlasampadādihetuko appicchatādiguṇasamūho dhammoti ca gahetabbaṃ.	491	
PA_tika-vin07_t:49_11	Pure dippatīti api nāma dippati. Atha vā yāva adhammo dhammaṃ paṭibāhituṃ samattho	491	
PA_tika-vin07_t:49_12	hoti, tato puretaramevāti attho. Dippatīti dippissati. Puresaddayogena hi anāgatatthe	491	
PA_tika-vin07_t:49_13	ayaṃ vattamānappayogo, yathā purā vassati devoti. Avinayoti pahānavinayādīnaṃ paṭipakkhabhūto avinayo.	491	
PA_tika-vin07_t:50_0	Tena hīti uyyojanatthe nipāto. Sakalanavaṅgasatthusāsanapariyattidhareti sakalaṃ	50	
PA_tika-vin07_t:50_1	suttageyyādinavaṅgaṃ ettha, etassa vā atthīti sakalanavaṅgaṃ, satthusāsanaṃ. Atthakāmena	50	
PA_tika-vin07_t:50_2	pariyāpuṇitabbato diṭṭhadhammikādipurisatthapariyattibhāvato ca “pariyattī”ti tīṇi	50	
PA_tika-vin07_t:50_3	piṭakāni vuccanti, taṃ sakalanavaṅgasatthusāsanasaṅkhātaṃ pariyattiṃ dhārentīti sakalanavaṅgasatthusāsanapaayattidharā,	50	
PA_tika-vin07_t:50_4	tādiseti attho. Samathabhāvanāsinehābhāvena sukkhā lūkhā asiniddhā vipassanā etesanti	50	
PA_tika-vin07_t:50_5	sukkhavipassakā. Tipiṭakasabbapariyattippabhedadhareti tiṇṇaṃ piṭakānaṃ samāhāro	50	
PA_tika-vin07_t:50_6	tipiṭakaṃ, tadeva navaṅgādivasena anekabhedabhinnaṃ sabbaṃ pariyattippabhedaṃ dhārentīti	50	
PA_tika-vin07_t:50_7	tipiṭakasabbapariyattippabhedadharā.	50	
PA_tika-vin07_t:51_0	Kissa panāti kasmā pana. Sikkhatīti sekkho. Tamevāha “sakaraṇīyo”ti. Uparimaggattayakiccassa	51	
PA_tika-vin07_t:51_1	apariyositattā sakiccoti attho. Assāti anena. Bahukārattāti bahupakārattā. Assāti	51	
PA_tika-vin07_t:51_2	bhaveyya. Ativiya vissatthoti ativiya vissāsiko. Nanti ānandattheraṃ ovadatīti sambandho.	51	
PA_tika-vin07_t:51_3	Ānandattherassa kadāci asaññatāya navakāya saddhivihārikaparisāya janapadacārikācaraṇaṃ,	51	
PA_tika-vin07_t:51_4	tesañca saddhivihārikānaṃ ekakkhaṇe uppabbajjanañca paṭicca mahākassapatthero taṃ	51	
PA_tika-vin07_t:51_5	niggaṇhanto evamāha “na vāyaṃ kumārako mattamaññāsī”ti. Ettha ca vā-saddo padapūraṇo,	51	
PA_tika-vin07_t:51_6	ayaṃ kumāro attano pamāṇaṃ na paṭijānātīti theraṃ tajjento āha. Tatrāti evaṃ sati.	51	
PA_tika-vin07_t:52_0	Kiñcāpi sekkhoti idaṃ na sekkhānaṃ agatigamanasabbhāvena vuttaṃ, asekkhānaññeva pana	52	
PA_tika-vin07_t:52_1	uccinitvā gahitattāti daṭṭhabbaṃ. Tasmā “kiñcāpi sekkho, tathāpi thero āyasmantampi	52	
PA_tika-vin07_t:52_2	ānandaṃ uccinatū”ti evamettha sambandho veditabbo, na pana kiñcāpi sekkho, tathāpi	52	
PA_tika-vin07_t:52_3	abhabbo agatiṃ gantunti yojetabbaṃ. Abhabbotiādi panassa sabhāvakathanaṃ. Tattha	52	
PA_tika-vin07_t:52_4	chandāti chandena sinehena. Agatiṃ gantunti akattabbaṃ kātuṃ. Pariyattoti adhīto uggahito.	52	
PA_tika-vin07_t:53_0	Rājagahaṃ kho mahāgocaranti ettha gāvo caranti etthāti gocaro, gunnaṃ gocaraṭṭhānaṃ.	53	
PA_tika-vin07_t:53_1	Gocaro viyāti gocaro, bhikkhācaraṇaṭṭhānaṃ. So mahanto assāti mahāgocaraṃ, rājagahaṃ.	53	
PA_tika-vin07_t:53_2	Ukkoṭeyyāti nivāreyya.	53	
PA_tika-vin07_t:54_0	Sattasu sādhukīḷanadivasesūti ettha saṃvegavatthuṃ kittetvā kittetvā sādhukaṃ eva	54	
PA_tika-vin07_t:54_1	pūjāvasena kīḷanato sādhukīḷanaṃ. Upakaṭṭhāti āsannā. Vassaṃ upaneti upagacchati	54	
PA_tika-vin07_t:54_2	etthāti vassūpanāyikā.	54	
PA_tika-vin07_t:55_0	Tatra sudanti tassaṃ sāvatthiyaṃ, sudanti nipātamattaṃ. Ussannadhātukanti upacitapittasemhādidhātukaṃ.	55	
PA_tika-vin07_t:55_1	Samassāsetunti santappetuṃ. Dutiyadivaseti jetavanavihāraṃ paviṭṭhadivasato dutiyadivaseti	55	
PA_tika-vin07_t:55_2	vadanti. Viriccati etenāti virecanaṃ. Osadhaparibhāvitaṃ khīrameva virecananti khīravirecanaṃ.	55	
PA_tika-vin07_t:55_3	Yaṃ sandhāyāti yaṃ bhesajjapānaṃ sandhāya vuttaṃ. Bhesajjamattāti appamattakaṃ bhesajjaṃ.	55	
PA_tika-vin07_t:55_4	Appattho hi ayaṃ mattā-saddo mattā sukhapariccāgātiādīsu viya.	55	
PA_tika-vin07_t:56	Khaṇḍaphullappaṭisaṅkharaṇanti ettha khaṇḍanti chinnaṃ, phullanti bhinnaṃ, tesaṃ paṭisaṅkharaṇaṃ abhinavakaraṇaṃ.	5	
PA_tika-vin07_t:57_0	Paricchedavasena vediyati dissatīti pariveṇaṃ. Tatthāti tesu vihāresu khaṇḍaphullappaṭisaṅkharaṇanti	57	
PA_tika-vin07_t:57_1	sambandho. Paṭhamaṃ māsanti vassānassa paṭhamaṃ māsaṃ, accantasaṃyoge cetaṃ upayogavacanaṃ.	57	
PA_tika-vin07_t:57_2	Senāsanavattānaṃ bahūnaṃ paññattattā, senāsanakkhandhake senāsanapaṭibaddhānaṃ bahūnaṃ	57	
PA_tika-vin07_t:57_3	kammānaṃ vihitattā “bhagavatā…pe… vaṇṇita”nti vuttaṃ.	57	
PA_tika-vin07_t:58_0	Dutiyadivaseti “khaṇḍaphullappaṭisaṅkharaṇaṃ karomā”ti cintitadivasato dutiyadivase.	58	
PA_tika-vin07_t:58_1	Vassūpanāyikadivaseyeva te evaṃ cintesuṃ. Siriyā niketanamivāti siriyā nivāsanaṭṭhānaṃ	58	
PA_tika-vin07_t:58_2	viya. Ekasmiṃ pānīyatitthe sannipatantā pakkhino viya sabbesaṃ janānaṃ cakkhūni maṇḍapeyeva	58	
PA_tika-vin07_t:58_3	nipatantīti vuttaṃ ‘ekanipātatitthamiva ca devamanussanayanavihaṅgāna”nti. Lokarāmaṇeyyakanti	58	
PA_tika-vin07_t:58_4	loke ramaṇīyabhāvaṃ, ramaṇaṃ arahatīti vā lokarāmaṇeyyakaṃ. Daṭṭhabbasāramaṇḍanti	58	
PA_tika-vin07_t:58_5	daṭṭhabbesu sāraṃ daṭṭhabbasāraṃ, tato vippasannanti daṭṭhabbasāramaṇḍaṃ. Atha vā	58	
PA_tika-vin07_t:58_6	daṭṭhabbo sārabhūto visiṭṭhataro maṇḍo maṇḍanaṃ alaṅkāro etassāti daṭṭhabbasāramaṇḍo,	58	
PA_tika-vin07_t:58_7	maṇḍapo. Maṇḍaṃ sūriyarasmiṃ pāti nivāretīti maṇḍapo. Vividhāni kusumadāmāni ceva	58	
PA_tika-vin07_t:58_8	muttolambakāni ca viniggalantaṃ vamentaṃ nikkhāmentamiva cāru sobhanaṃ vitānaṃ etthāti	58	
PA_tika-vin07_t:58_9	vividhakusumadāmolambakaviniggalantacāruvitāno. Nānāpupphūpahāravicittasupariniṭṭhitabhūmikammattā	58	
PA_tika-vin07_t:58_10	eva “ratanavicittamaṇikoṭṭimatalamivā”ti vuttaṃ. Ettha ca maṇiyo koṭṭetvā katatalaṃ	581	
PA_tika-vin07_t:58_11	maṇikoṭṭimatalaṃ nāma, tamivāti vuttaṃ hoti. Āsanārahanti nisīdanārahaṃ. Dantakhacitanti dantehi khacitaṃ.	581	
PA_tika-vin07_t:59	Āvajjesīti upanāmesi. Anupādāyāti taṇhādiṭṭhivasena kañci dhammaṃ aggahetvā. Kathādosoti kathāya asaccaṃ nāma natthi.	5	
PA_tika-vin07_t:60_0	Yathāvuḍḍhanti vuḍḍhapaṭipāṭiṃ anatikkamitvā. Eketi majjhimabhāṇakānaṃyeva eke. Pubbe	60	
PA_tika-vin07_t:60_1	vuttampi hi sabbaṃ majjhimabhāṇakā vadantiyevāti veditabbaṃ. Dīghabhāṇakā pana “padasāva	60	
PA_tika-vin07_t:60_2	thero sannipātamāgato”ti vadanti. Tesu keci “ākāsenā”ti, “te sabbepi tathā tathā	60	
PA_tika-vin07_t:60_3	āgatadivasānampi atthitāya ekamekaṃ gahetvā tathā tathā vadiṃsū”ti vadanti.	60	
PA_tika-vin07_t:61_0	Kaṃ dhuraṃ katvāti kaṃ jeṭṭhakaṃ katvā. Bījaniṃ gahetvāti ettha bījanīgahaṇaṃ parisāya	61	
PA_tika-vin07_t:61_1	dhammakathikānaṃ hatthakukkuccavinodanamukhavikārapaṭicchādanatthaṃ dhammatāvasena	61	
PA_tika-vin07_t:61_2	āciṇṇanti veditabbaṃ. Teneva hi accantasaññatappattā buddhāpi sāvakāpi dhammakathikānaṃ	61	
PA_tika-vin07_t:61_3	dhammatādassanatthameva cittabījaniṃ gaṇhanti. Paṭhamaṃ, āvuso upāli, pārājikaṃ kattha	61	
PA_tika-vin07_t:61_4	paññattanti ettha kathaṃ saṅgītiyā pubbe paṭhamabhāvo siddhoti? Pātimokkhuddesānukkamādinā	61	
PA_tika-vin07_t:61_5	pubbe paṭhamabhāvassa siddhattā. Yebhuyyena hi tīṇi piṭakāni bhagavato dharamānakāleyeva	61	
PA_tika-vin07_t:61_6	iminā anukkamena sajjhāyitāni, teneva kamena pacchāpi saṅgītāni visesato vinayābhidhammapiṭakānīti	61	
PA_tika-vin07_t:61_7	daṭṭhabbaṃ. Kismiṃ vatthusminti nimittatthe bhummaṃ. Antarā ca, bhante, rājagahaṃ	61	
PA_tika-vin07_t:61_8	antarā ca nāḷandanti rājagahassa ca nāḷandāya ca antarā, vivare majjheti attho. Antarā-saddena	61	
PA_tika-vin07_t:61_9	pana yuttattā upayogavacanaṃ kataṃ. Rājāgāraketi rañño kīḷanatthāya kate agārake.	61	
PA_tika-vin07_t:61_10	Ambalaṭṭhikāyanti rañño evaṃnāmakaṃ uyyānaṃ. Kena saddhinti idha kasmā vuttanti?	611	
PA_tika-vin07_t:61_11	Yasmā panetaṃ na bhagavatā eva vuttaṃ, raññāpi kiñci kiñci vuttamatthi, tasmā “kamārabbhā”ti	611	
PA_tika-vin07_t:61_12	avatvā evaṃ vuttanti daṭṭhabbaṃ. Vedehiputtenāti ayaṃ kosalarañño dhītāya putto,	611	
PA_tika-vin07_t:61_13	na videharañño dhītāya. Yasmā mātā panassa paṇḍitā, tasmā sā vedena ñāṇena īhati	611	
PA_tika-vin07_t:61_14	ghaṭati vāyamatīti “vedehī”ti pākaṭanāmā jātāti veditabbā.	611	
PA_tika-vin07_t:62_0	Evaṃ nimittapayojanakāladesadesakakārakakaraṇappakārehi paṭhamamahāsaṅgītiṃ dassetvā	62	
PA_tika-vin07_t:62_1	idāni tattha vavatthāpitesu dhammavinayesu nānappakārakosallatthaṃ ekavidhādibhede	62	
PA_tika-vin07_t:62_2	dassetuṃ tadetaṃ sabbampītiādimāha. Tattha anuttaraṃ sammāsambodhinti ettha anāvaraṇañāṇapadaṭṭhānaṃ	62	
PA_tika-vin07_t:62_3	maggañāṇaṃ, maggañāṇapadaṭṭhānañca anāvaraṇañāṇaṃ “sammāsambodhī”ti vuccati. Paccavekkhantena	62	
PA_tika-vin07_t:62_4	vāti udānādivasena pavattadhammaṃ sandhāyāha. Vimuttirasanti arahattaphalassādaṃ,	62	
PA_tika-vin07_t:62_5	vimuttisampattikaṃ vā aggaphalanipphādanato, vimuttikiccaṃ vā kilesānaṃ accantavimuttisampādanato.	62	
PA_tika-vin07_t:62_6	Avasesaṃ buddhavacanaṃ dhammoti ettha yadipi dhammo eva vinayopi pariyattiyādibhāvato,	62	
PA_tika-vin07_t:62_7	tathāpi vinayasaddasannidhānena bhinnādhikaraṇabhāvena payutto dhamma-saddo vinayatantivirahitaṃ	62	
PA_tika-vin07_t:62_8	tantiṃ dīpeti, yathā puññañāṇasambhāro gobalibaddantiādi.	62	
PA_tika-vin07_t:63_0	Anekajātisaṃsāranti imissā gāthāya ayaṃ saṅkhepattho – ahaṃ imassa attabhāvagehassa	63	
PA_tika-vin07_t:63_1	kārakaṃ taṇhāvaḍḍhakiṃ gavesanto yena ñāṇena taṃ daṭṭhuṃ sakkā, taṃ bodhiñāṇaṃ anibbisaṃ	63	
PA_tika-vin07_t:63_2	alabhanto eva abhinīhārato pabhuti ettakaṃ kālaṃ anekajātisatasahassasaṅkhyaṃ imaṃ	63	
PA_tika-vin07_t:63_3	saṃsāravaṭṭaṃ sandhāvissaṃ saṃsariṃ, yasmā jarābyādhimaraṇamissatāya jāti nāmesā	63	
PA_tika-vin07_t:63_4	punappunaṃ upagantuṃ dukkhā, na ca sā tasmiṃ adiṭṭhe nivattati, tasmā taṃ gavesanto	63	
PA_tika-vin07_t:63_5	sandhāvissanti attho. Diṭṭhosīti idāni mayā sabbaññutaññāṇaṃ paṭivijjhantena diṭṭho	63	
PA_tika-vin07_t:63_6	asi. Puna gehanti puna imaṃ attabhāvasaṅkhātaṃ mama gehaṃ. Na kāhasīti na karissasi.	63	
PA_tika-vin07_t:63_7	Kāraṇamāha sabbā tetiādi. Tava sabbā avasesakilesaphāsukā mayā bhaggā. Imassa tayā	63	
PA_tika-vin07_t:63_8	katassa attabhāvagehassa avijjāsaṅkhātaṃ kūṭaṃ kaṇṇikamaṇḍalaṃ visaṅkhataṃ viddhaṃsitaṃ.	63	
PA_tika-vin07_t:63_9	Visaṅkhāraṃ nibbānaṃ ārammaṇakaraṇavasena gataṃ mama cittaṃ. Ahañca taṇhānaṃ khayasaṅkhātaṃ	63	
PA_tika-vin07_t:63_10	arahattamaggaphalaṃ ajjhagā pattosmīti attho. Keci pana “visaṅkhāragataṃ cittameva	631	
PA_tika-vin07_t:63_11	taṇhānaṃ khayaṃ ajjhagā”ti evampi atthaṃ vadanti.	631	
PA_tika-vin07_t:64_0	Kecīti khandhakabhāṇakā. Pāṭipadadivaseti idaṃ paccavekkhantassa uppannāti etena	64	
PA_tika-vin07_t:64_1	sambandhitabbaṃ, na sabbaññubhāvappattassāti etena. Somanassamayañāṇenāti somanassasampayuttañāṇena.	64	
PA_tika-vin07_t:64_2	Āmantayāmīti nivedayāmi, bodhemīti attho. Antareti antarāḷe, vemajjheti attho.	64	
PA_tika-vin07_t:65_0	Suttantapiṭakanti yathā kammameva kammantaṃ, evaṃ suttameva suttantanti veditabbaṃ.	65	
PA_tika-vin07_t:65_1	Asaṅgītanti saṅgītikkhandhaka kathāvatthuppakaraṇādikaṃ. Soḷasahi vārehi upalakkhitattā	65	
PA_tika-vin07_t:65_2	“soḷasa parivārā”ti vuttaṃ. Tathā hi parivārapāḷiyaṃ paṭhamaṃ pārājikaṃ kattha paññattantiādinā	65	
PA_tika-vin07_t:65_3	vuttaṃ. Paññattivāro kathāpattivāro vipattivāro saṅgahavāro samuṭṭhānavāro adhikaraṇavāro	65	
PA_tika-vin07_t:65_4	samathavāro samuccayavāroti ime aṭṭha vārā, tadanantaraṃ “methunaṃ dhammaṃ paṭisevanapaccayā	65	
PA_tika-vin07_t:65_5	pārājikaṃ kattha paññatta”nti evaṃ paccayamattavisesena puna vuttā teyeva aṭṭha vārā	65	
PA_tika-vin07_t:65_6	cāti imesaṃ soḷasannaṃ vārānaṃ vasena bhikkhuvibhaṅgassa ca bhikkhunīvibhaṅgassa	65	
PA_tika-vin07_t:65_7	ca pakāsitattā soḷasahi vārehi upalakkhito parivāro “soḷasaparivāro”ti vuttoti veditabbo.	65	
PA_tika-vin07_t:66_0	Daḷhīkammasithilakaraṇappayojanāti idaṃ lokavajjapaṇṇattivajjesu yathākkamaṃ yojetabbaṃ.	66	
PA_tika-vin07_t:66_1	Saññamavelaṃ abhibhavitvā pavatto ācāro ajjhācāro, vītikkamo. Tenāti vividhanayattādihetunā.	66	
PA_tika-vin07_t:66_2	Etanti vividhavisesanayattātiādigāthāvacanaṃ. Etassāti vinayassa.	66	
PA_tika-vin07_t:67_0	Itaraṃ panāti suttaṃ. Attatthaparatthādibhedeti ettha ādi-saddena diṭṭhadhammikasamparāyikatthe	67	
PA_tika-vin07_t:67_1	lokiyalokuttarādiatthe ca saṅgaṇhāti. Veneyajjhāsayānulomena vuttattāti vinayaṃ viya	67	
PA_tika-vin07_t:67_2	issarabhāvato āṇāpatiṭṭhāpanavasena adesetvā veneyyānaṃ ajjhāsayānulomena caritānurūpaṃ	67	
PA_tika-vin07_t:67_3	vuttattā. Anupubbasikkhādivasena adesetvā veneyyānaṃ kālantare abhinibbattiṃ dassento	67	
PA_tika-vin07_t:67_4	āha “sassamiva phala”nti. Upāyasamaṅgīnaṃyeva nippajjanabhāvaṃ dassento “dhenu viya	67	
PA_tika-vin07_t:67_5	khīra”nti āha. Na hi dhenuṃ visāṇādīsu, akāle vā avijātaṃ vā dohanto khīraṃ paṭilabhati.	67	
PA_tika-vin07_t:68_0	Yanti yasmā. Etthāti abhidhamme. Abhidhammeti supinantena sukkavissaṭṭhiyā anāpattibhāvepi	68	
PA_tika-vin07_t:68_1	akusalacetanā upalabbhatītiādinā vinayapaññattiyā saṅkaravirahite dhamme, “pubbāparavirodhābhāvato	68	
PA_tika-vin07_t:68_2	saṅkaravirahite dhamme”tipi vadanti. Ārammaṇādīhīti ārammaṇasampayuttakammadvārapaṭipadādīhi.	68	
PA_tika-vin07_t:68_3	Lakkhaṇīyattāti sañjānitabbattā. Yaṃ panettha avisiṭṭhanti ettha vinayapiṭakantiādīsu	68	
PA_tika-vin07_t:68_4	tīsu saddesu yaṃ avisiṭṭhaṃ samānaṃ, taṃ piṭakasaddanti attho. Mā piṭakasampadānenāti	68	
PA_tika-vin07_t:68_5	pāḷisampadānavasena mā gaṇhitthāti vuttaṃ hoti. Yathāvuttenāti evaṃ duvidhatthenātiādinā vuttappakārena.	68	
PA_tika-vin07_t:69_0	Desanāsāsanakathābhedanti ettha desanābhedaṃ sāsanabhedaṃ kathābhedanti bhedasaddo	69	
PA_tika-vin07_t:69_1	paccekaṃ yojetabbo. Bhedanti ca nānattanti attho. Tesūti piṭakesu. Sikkhā ca pahānāni	69	
PA_tika-vin07_t:69_2	ca gambhīrabhāvo ca sikkhāpahānagambhīrabhāvo, tañca yathārahaṃ paridīpayeti attho.	69	
PA_tika-vin07_t:69_3	Pariyattibhedanti pariyāpuṇanabhedaṃ vibhāvayeti sambandho. Yahiṃ yasmiṃ vinayādike	69	
PA_tika-vin07_t:69_4	yaṃ sampattiñca vipattiñca yathā pāpuṇāti, tampi sabbaṃ vibhāvayeti sambandho. Atha	69	
PA_tika-vin07_t:69_5	vā yaṃ pariyattibhedaṃ sampattiṃ vipattiñca yahiṃ yathā pāpuṇāti, tampi sabbaṃ vibhāvayeti	69	
PA_tika-vin07_t:69_6	yojetabbaṃ. Paridīpanā vibhāvanā cāti heṭṭhā gāthāsu vuttassa anurūpato vuttaṃ, atthato pana ekameva.	69	
PA_tika-vin07_t:70_0	Āṇārahenāti āṇaṃ paṇetuṃ arahatīti āṇāraho, bhagavā sammāsambuddhattā. So hi mahākāruṇikatāya	70	
PA_tika-vin07_t:70_1	ca aviparītato desakabhāvena pamāṇavacanattā ca āṇaṃ paṇetuṃ arahati. Vohāraparamatthānampi	70	
PA_tika-vin07_t:70_2	sambhavato āha “āṇābāhullato”ti. Ito paresupi eseva nayo. Paṭhamanti vinayapiṭakaṃ.	70	
PA_tika-vin07_t:70_3	Pacurāparādhā seyyasakattherādayo. Te hi dosabāhullato “pacurāparādhā”ti vuttā. Pacuro	70	
PA_tika-vin07_t:70_4	bahuko bahulo aparādho doso vītikkamo yesante pacurāparādhā. Anekajjhāsayātiādīsu	70	
PA_tika-vin07_t:70_5	āsayova ajjhāsayo, so ca atthato diṭṭhi ñāṇañca. Cariyāti rāgacariyādikā cha mūlacariyā.	70	
PA_tika-vin07_t:70_6	Atha vā cariyāti caritaṃ, taṃ sucaritaduccaritavasena duvidhaṃ. Adhimutti nāma sattānaṃ	70	
PA_tika-vin07_t:70_7	pubbaparicayavasena abhiruci, sā duvidhā hīnapaṇītabhedena. Yathānulomanti ajjhāsayādīnaṃ	70	
PA_tika-vin07_t:70_8	anurūpaṃ. Yathādhammanti dhammasabhāvānurūpaṃ.	70	
PA_tika-vin07_t:71_0	Saṃvarāsaṃvaroti ettha khuddako mahanto ca saṃvaroti attho. Vuḍḍhiattho hettha a-kāro.	71	
PA_tika-vin07_t:71_1	Diṭṭhiviniveṭhanāti diṭṭhiyā vimocanaṃ. Suttantapāḷiyaṃ vivicceva kāmehītiādinā samādhidesanābāhullato	71	
PA_tika-vin07_t:71_2	suttantapiṭake “adhicittasikkhā”ti vuttaṃ. Vītikkamappahānaṃ kilesānanti saṃkilesadhammānaṃ,	71	
PA_tika-vin07_t:71_3	kammakilesānaṃ vā yo kāyavacīdvārehi vītikkamo, tassa pahānaṃ. Anusayavasena santānamanuvattantā	71	
PA_tika-vin07_t:71_4	kilesā pariyuṭṭhitāpi sīlabhedavasena vītikkamituṃ na labhantīti āha “vītikkamapaṭipakkhattā	71	
PA_tika-vin07_t:71_5	sīlassā”ti. Pariyuṭṭhānappahānanti okāsadānavasena citte kusalappavattiṃ pariyādiyitvā	71	
PA_tika-vin07_t:71_6	samuppattivasena ṭhānaṃ pariyuṭṭhānaṃ, tassa pahānaṃ. Anusayappahānanti ariyamaggena	71	
PA_tika-vin07_t:71_7	appahīnabhāvena santāne kāraṇalābhe uppajjanārahā thāmagatā kāmarāgādayo satta kilesā	71	
PA_tika-vin07_t:71_8	santāne anu anu sayanato anusayā nāma, tesaṃ pahānaṃ.	71	
PA_tika-vin07_t:72_0	Tadaṅgappahānanti tena tena dānasīlādikusalaṅgena tassa tassa akusalaṅgassa pahānaṃ	72	
PA_tika-vin07_t:72_1	tadaṅgappahānaṃ. Duccaritasaṃkilesassa pahānanti kāyavacīduccaritameva yattha uppajjati,	72	
PA_tika-vin07_t:72_2	taṃ santānaṃ sammā kileseti upatāpetīti saṃkileso, tassa tadaṅgavasena pahānaṃ. Samādhissa	72	
PA_tika-vin07_t:72_3	kāmacchandapaṭipakkhattā suttantapiṭake taṇhāsaṃkilesassa pahānaṃ vuttaṃ. Attādisuññasabhāvadhammappakāsanato	72	
PA_tika-vin07_t:72_4	abhidhammapiṭake diṭṭhisaṃkilesassa pahānaṃ vuttaṃ.	72	
PA_tika-vin07_t:73_0	Ekamekasmiñcetthāti ettha etesu tīsu piṭakesu ekekasmiṃ piṭaketi attho. Dhammoti	73	
PA_tika-vin07_t:73_1	pāḷīti ettha dhammassa sīlādivisiṭṭhatthayogato, buddhānaṃ sabhāvaniruttibhāvato	73	
PA_tika-vin07_t:73_2	ca pakaṭṭhānaṃ ukkaṭṭhānaṃ vacanappabandhānaṃ āḷi pantīti pāḷi, pariyattidhammo.	73	
PA_tika-vin07_t:73_3	Sammutiparamatthabhedassa atthassa anurūpavācakabhāvena paramatthasaddesu ekantena	73	
PA_tika-vin07_t:73_4	bhagavatā manasā vavatthāpito nāmapaññattippabandho pāḷidhammo nāma. Desanāya dhammassa	73	
PA_tika-vin07_t:73_5	ca ko visesoti ce? Yathāvuttanayena manasā vavatthāpitadhammassa paresaṃ bodhanabhāvena	73	
PA_tika-vin07_t:73_6	atisajjanā vācāya pakāsanā “desanā”ti veditabbā. Tenāha – “desanāti tassā manasā	73	
PA_tika-vin07_t:73_7	vavatthāpitāya pāḷiyā desanā”ti. Tadubhayampi pana paramatthato saddo eva paramatthavinimuttāya	73	
PA_tika-vin07_t:73_8	sammutiyā abhāvā. Imameva nayaṃ gahetvā keci ācariyā “dhammo ca desanā ca paramatthato	73	
PA_tika-vin07_t:73_9	saddo evā”ti voharanti, tepi anupavajjāyeva. Yathā “kāmāvacarapaṭisandhivipākā parittārammaṇā”ti	73	
PA_tika-vin07_t:73_10	vuccanti, evaṃsampadamidaṃ daṭṭhabbaṃ. Na hi “kāmāvacarapaṭisandhivipākā nibbattitaparamatthavisayāyevā”ti	731	
PA_tika-vin07_t:73_11	sakkā vattuṃ itthipurisādiākāraparivitakkapubbakānaṃ rāgādiakusalānaṃ mettādikusalānañca	731	
PA_tika-vin07_t:73_12	ārammaṇaṃ gahetvāpi samuppajjanato. Paramatthadhammamūlakattā panassa parikappassa	731	
PA_tika-vin07_t:73_13	paramatthavisayatā sakkā paññapetuṃ, evamidhāpīti daṭṭhabbaṃ. Tīsupi cetesu ete dhammatthadesanāpaṭivedhā	731	
PA_tika-vin07_t:73_14	gambhīrāti sambandho. Ettha ca piṭakāvayavānaṃ dhammādīnaṃ vuccamāno gambhīrabhāvo	731	
PA_tika-vin07_t:73_15	taṃsamudāyassa piṭakassāpi vutto yevāti daṭṭhabbo. Dukkhena ogayhanti, dukkho vā	731	
PA_tika-vin07_t:73_16	ogāho ogāhanaṃ antopavisanametesūti dukkhogāhā. Etthāti etesu piṭakesu, niddhāraṇe	731	
PA_tika-vin07_t:73_17	cetaṃ bhummavacanaṃ.	731	
PA_tika-vin07_t:74_0	Hetuno phalaṃ hetuphalaṃ. Dhammābhilāpoti atthabyañjanako aviparītābhilāpo. Visayato	74	
PA_tika-vin07_t:74_1	asammohato cāti lokiyalokuttarānaṃ yathākkamaṃ avabodhappakāradassanaṃ, etassa avabodhoti	74	
PA_tika-vin07_t:74_2	iminā sambandho. Lokiyo hi dhammatthādiṃ ālambitvāva pavattanato visayato avabodhoti	74	
PA_tika-vin07_t:74_3	vuccati. Lokuttaro pana nibbānārammaṇatāya taṃ anālambamānopi tabbisayamohaviddhaṃsanena	74	
PA_tika-vin07_t:74_4	dhammādīsu pavattanato asammohato avabodhoti vuccati. Atthānurūpaṃ dhammesūti kāriyānurūpaṃ	74	
PA_tika-vin07_t:74_5	kāraṇesūti attho. Paññattipathānurūpaṃ paññattīsūti chabbidhanāmapaññattiyā patho	74	
PA_tika-vin07_t:74_6	paññattipatho, tassa anurūpaṃ paññattīsūti attho.	74	
PA_tika-vin07_t:75_0	Dhammajātanti kāraṇappabhedo kāraṇameva vā. Atthajātanti kāriyappabhedo, kāriyameva	75	
PA_tika-vin07_t:75_1	vā. Yā cāyaṃ desanāti sambandho. Yo cetthāti etāsu dhammatthadesanāsu yo paṭivedhoti	75	
PA_tika-vin07_t:75_2	attho. Etthāti etesu tīsu piṭakesu.	75	
PA_tika-vin07_t:76_0	Alagaddūpamāti ettha alagaddasaddena alagaddaggahaṇaṃ vuccati vīṇāvādanaṃ vīṇātiādīsu	76	
PA_tika-vin07_t:76_1	viya, gahaṇañcettha yathā ḍaṃsati, tathā duggahaṇaṃ daṭṭhabbaṃ, itaraggahaṇe virodhābhāvā.	76	
PA_tika-vin07_t:76_2	Tasmā alagaddassa gahaṇaṃ upamā etissāti alagaddūpamā. Alagaddoti cettha āsiviso	76	
PA_tika-vin07_t:76_3	vuccati. So hi alaṃ pariyatto, jīvitaharaṇasamattho vā visasaṅkhāto gado assāti “alaṃgado”ti	76	
PA_tika-vin07_t:76_4	vattabbe “alagaddo”ti vuccati.	76	
PA_tika-vin07_t:77_0	Vaṭṭato nissaraṇaṃ attho payojanaṃ etissāti nissaraṇatthā. Bhaṇḍāgāriko viyāti bhaṇḍāgāriko,	77	
PA_tika-vin07_t:77_1	dhammaratanānupālako, tassa atthanirapekkhassa pariyatti bhaṇḍāgārikapariyatti. Duggahitānīti	77	
PA_tika-vin07_t:77_2	duṭṭhu gahitāni. Tenāha “upārambhādihetu pariyāpuṭā”ti. Ettha ca upārambho nāma pariyattiṃ	77	
PA_tika-vin07_t:77_3	nissāya paravambhanaṃ. Ādi-saddena itivādappamokkhalābhasakkārādiṃ saṅgaṇhāti. Yaṃ	77	
PA_tika-vin07_t:77_4	sandhāyāti yaṃ pariyattiduggahaṇaṃ sandhāya. Vuttanti alagaddūpamasutte vuttaṃ. Tañcassa	77	
PA_tika-vin07_t:77_5	atthaṃ nānubhontīti tañca assa dhammassa sīlaparipūraṇādisaṅkhātaṃ atthaṃ ete duggahitagāhino	77	
PA_tika-vin07_t:77_6	nānubhonti na vindanti. Paṭividdhākuppoti paṭividdhaarahattaphalo.	77	
PA_tika-vin07_t:78_0	Idāni tīsu piṭakesu yathārahaṃ sampattivipattiyo niddhāretvā dassento āha vinaye	78	
PA_tika-vin07_t:78_1	panātiādi. Tattha tāsaṃyevāti avadhāraṇaṃ chaḷabhiññācatupaṭisambhidānaṃ vinaye pabhedavacanābhāvaṃ	78	
PA_tika-vin07_t:78_2	sandhāya vuttaṃ. Verañjakaṇḍe hi tisso vijjāva vibhattā. Dutiye tāsaṃyevāti avadhāraṇaṃ	78	
PA_tika-vin07_t:78_3	catasso paṭisambhidā apekkhitvā kataṃ tissannampi vijjānaṃ chasu abhiññāsu antopaviṭṭhattā.	78	
PA_tika-vin07_t:78_4	Tāsañcāti ettha ca-saddena sesānampi tattha atthibhāvaṃ dīpeti. Abhidhammapiṭake	78	
PA_tika-vin07_t:78_5	hi tisso vijjā cha abhiññā catasso paṭisambhidā ca vuttā eva. Paṭisambhidānaṃ tattheva	78	
PA_tika-vin07_t:78_6	sammā vibhattabhāvaṃ dīpetuṃ tatthevāti avadhāraṇaṃ kataṃ. Upādinnaphassoti maggena	78	
PA_tika-vin07_t:78_7	maggapaṭipādanaphasso. Tesanti tesaṃ piṭakānaṃ. Etanti etaṃ buddhavacanaṃ.	78	
PA_tika-vin07_t:79_0	Catuttiṃseva suttantāti gāthāya ayamatthayojanā – yassa nikāyassa suttagaṇanato catuttiṃseva	79	
PA_tika-vin07_t:79_1	suttantā vaggasaṅgahavasena tayo vaggā yassa saṅgahassāti tivaggo saṅgaho, esa paṭhamo	79	
PA_tika-vin07_t:79_2	nikāyo idha dīghanikāyoti. Anulomikoti apaccanīko, atthānulomanato anvatthanāmoti	79	
PA_tika-vin07_t:79_3	vuttaṃ hoti. Ekanikāyampīti ekasamūhampi. Evaṃ cittanti evaṃ vicittaṃ. Yathayidanti	79	
PA_tika-vin07_t:79_4	yathā ime. Poṇikacikkhallikā khattiyā, tesaṃ nivāso “poṇikanikāyo cikkhallikanikāyo”ti	79	
PA_tika-vin07_t:79_5	vuccati. Pañcadasavaggapariggahoti pañcadasahi vaggehi pariggahito. Suttantānaṃ sahassāni	79	
PA_tika-vin07_t:79_6	satta suttasatāni cāti pāṭhe suttantānaṃ sattasahassāni satta suttasatāni cāti yojetabbaṃ.	79	
PA_tika-vin07_t:79_7	Katthaci pana “satta suttasahassāni, satta suttasatāni cā”ti pāṭho. Pubbe nidassitāti	79	
PA_tika-vin07_t:79_8	suttantapiṭakaniddese nidassitā.	79	
PA_tika-vin07_t:80_0	Vedanti ñāṇaṃ. Tuṭṭhinti pītiṃ. Dhammakkhandhavasenāti dhammarāsivasena. Dvāsītisahassāni	80	
PA_tika-vin07_t:80_1	buddhato gaṇhinti sambandho. Dve sahassāni bhikkhutoti dhammasenāpatiādīnaṃ bhikkhūnaṃ	80	
PA_tika-vin07_t:80_2	santikā tehiyeva desitāni dve sahassāni gaṇhiṃ. Meti mama hadaye, iti ānandatthero	80	
PA_tika-vin07_t:80_3	attānaṃ niddisati. Ye dhammā mama hadaye pavattino, te caturāsītisahassānīti yojanā.	80	
PA_tika-vin07_t:80_4	Idañca bhagavato dharamānakāle uggahitadhammakkhandhavasena vuttaṃ, parinibbute pana	80	
PA_tika-vin07_t:80_5	bhagavati ānandattherena desitānaṃ subhasutta gopakamoggallānasuttānaṃ, tatiyasaṅgītiyaṃ	80	
PA_tika-vin07_t:80_6	moggaliputtatissattherena kathitakathāvatthuppakaraṇassa ca vasena dhammakkhandhānaṃ	80	
PA_tika-vin07_t:80_7	caturāsītisahassatopi adhikatā veditabbā.	80	
PA_tika-vin07_t:81_0	Ekānusandhikaṃ suttanti satipaṭṭhānādi. Anekānusandhikanti parinibbānasuttādi. Tañhi	81	
PA_tika-vin07_t:81_1	nānāṭhānesu nānādhammadesanānaṃ vasena pavattaṃ. Tikadukabhājanaṃ dhammasaṅgaṇiyaṃ	81	
PA_tika-vin07_t:81_2	nikkhepakaṇḍa aṭṭhakathākaṇḍavasena gahetabbaṃ. Cittavārabhājananti idaṃ cittuppādakaṇḍavasena	81	
PA_tika-vin07_t:81_3	vuttaṃ. Atthi vatthūtiādīsu vatthu nāma sudinnakaṇḍādi. Mātikāti sikkhāpadaṃ. Antarāpattīti	81	
PA_tika-vin07_t:81_4	sikkhāpadantaresu aññasmiṃ vatthusmiṃ paññattā āpatti. Tikacchedoti tikapācittiyāditikaparicchedo.	81	
PA_tika-vin07_t:81_5	Buddhavacanaṃ saṅgahitanti sambandho. Assāti buddhavacanassa. Saṅgītipariyosāne sādhukāraṃ	81	
PA_tika-vin07_t:81_6	dadamānā viyāti sambandho. Accharaṃ paharituṃ yuttāni acchariyāni, pupphavassacelukkhepādīni.	81	
PA_tika-vin07_t:81_7	Yā “pañcasatā”ti ca “therikā”ti ca pavuccati, ayaṃ paṭhamamahāsaṅgīti nāmāti sambandho.	81	
PA_tika-vin07_t:82	Iti samantapāsādikāya vinayaṭṭhakathāya vimativinodaniyaṃ	8	
PA_tika-vin07_t:83	Paṭhamamahāsaṅgītikathāvaṇṇanānayo niṭṭhito.	8	
PA_tika-vin07_t:84	Dutiyasaṅgītikathāvaṇṇanā	8	
PA_tika-vin07_t:85_0	Evaṃ paṭhamamahāsaṅgītiṃ dassetvā yadatthaṃ sā idha dassitā, taṃ nigamanavasena dassento	85	
PA_tika-vin07_t:85_1	imissātiādimāha. Tatrāyaṃ ācariyaparamparāti tasmiṃ jambudīpe ayaṃ ācariyānaṃ paveṇī	85	
PA_tika-vin07_t:85_2	paṭipāṭi. Vijitāvinoti vijitasabbakilesapaṭipakkhattā vijitavanto. Jambusirivhayeti	85	
PA_tika-vin07_t:85_3	jambusadiso sirimanto avhayo nāmaṃ yassa dīpassa, tasmiṃ jambudīpeti vuttaṃ hoti.	85	
PA_tika-vin07_t:85_4	Mahantena hi jamburukkhena abhilakkhitattā dīpopi “jambū”ti vuccati. Acchijjamānaṃ	85	
PA_tika-vin07_t:85_5	avinassamānaṃ katvā. Vinayavaṃsantiādīhi tīhi vinayapāḷiyeva kathitā pariyāyavacanattā	85	
PA_tika-vin07_t:85_6	tesaṃ. Pakataññutanti veyyattiyaṃ, paṭubhāvanti vuttaṃ hoti. Dhuraggāhoti padhānaggāhī,	85	
PA_tika-vin07_t:85_7	sabbesaṃ pāmokkho hutvā gaṇhīti vuttaṃ hoti. Bhikkhūnaṃ samudāyo samūho bhikkhusamudāyo.	85	
PA_tika-vin07_t:86_0	Yadāti nibbāyiṃsūti sambandho. Jotayitvā ca sabbadhīti tameva saddhammaṃ sabbattha	86	
PA_tika-vin07_t:86_1	pakāsayitvā. Jutimantoti paññājutiyā yuttā, tejavanto vā, mahānubhāvāti attho. Nibbāyiṃsūti	86	
PA_tika-vin07_t:86_2	anupādisesāya nibbānadhātuyā nibbāyiṃsu. Anālayāti asaṅgā.	86	
PA_tika-vin07_t:87_0	Athāti pacchā, yadā parinibbāyiṃsu, tato paranti attho. Kappati siṅgīloṇakappoti	87	
PA_tika-vin07_t:87_1	ettha kappa-saddo vikappattho, tena siṅgīloṇavikappopi kappati. Idampi pakkhantaraṃ	87	
PA_tika-vin07_t:87_2	kappatīti attho, evaṃ sabbattha. Tattha siṅgena loṇaṃ pariharitvā aloṇakapiṇḍapātena	87	
PA_tika-vin07_t:87_3	saddhiṃ bhuñjituṃ kappati, sannidhiṃ na karotīti adhippāyo. Kappati dvaṅgulakappoti	87	
PA_tika-vin07_t:87_4	dvaṅgulaṃ atikkantāya chāyāya vikāle bhojanaṃ bhuñjituṃ kappatīti attho. Kappati	87	
PA_tika-vin07_t:87_5	gāmantarakappoti “gāmantaraṃ gamissāmī”ti pavāritena anatirittabhojanaṃ bhuñjituṃ	87	
PA_tika-vin07_t:87_6	kappatīti attho. Kappati āvāsakappoti ekasīmāya nānāsenāsanesu visuṃ visuṃ uposathādīni	87	
PA_tika-vin07_t:87_7	saṅghakammāni kātuṃ vaṭṭatīti attho. Kappati anumatikappoti “anāgatānaṃ āgatakāle	87	
PA_tika-vin07_t:87_8	anumatiṃ gahessāmā”ti tesu anāgatesuyeva vaggena saṅghena kammaṃ katvā pacchā anumatiṃ	87	
PA_tika-vin07_t:87_9	gahetuṃ kappati, vaggakammaṃ na hotīti adhippāyo. Kappati āciṇṇakappoti ācariyupajjhāyehi	87	
PA_tika-vin07_t:87_10	āciṇṇo kappatīti attho. So pana ekacco kappati dhammiko, ekacco na kappati adhammikoti	871	
PA_tika-vin07_t:87_11	veditabbo. Kappati amathitakappoti yaṃ khīraṃ khīrabhāvaṃ vijahitaṃ dadhibhāvaṃ asampattaṃ,	871	
PA_tika-vin07_t:87_12	taṃ bhuttāvinā pavāritena anatirittaṃ bhuñjituṃ kappatīti attho. Kappati jaḷogiṃ	871	
PA_tika-vin07_t:87_13	pātunti ettha jaḷogīti taruṇasurā, yaṃ majjasambhāraṃ ekato kataṃ majjabhāvamasampattaṃ,	871	
PA_tika-vin07_t:87_14	taṃ pātuṃ vaṭṭatīti adhippāyo. Jātarūparajatanti ettha sarasato vikāraṃ anāpajjitvā	871	
PA_tika-vin07_t:87_15	sabbadā jātarūpameva hotīti jātaṃ rūpaṃ etassāti jātarūpaṃ, suvaṇṇaṃ. Dhavalasabhāvatāya	871	
PA_tika-vin07_t:87_16	rājatīti rajataṃ, rūpiyaṃ. Susunāgaputtoti susunāgassa putto. Kākaṇḍakaputtoti kākaṇḍakassa	871	
PA_tika-vin07_t:87_17	brāhmaṇassa putto. Vajjīsūti janapadanāmattā bahuvacanaṃ kataṃ.	871	
PA_tika-vin07_t:88_0	Tadahuposatheti ettha tadahūti tasmiṃ ahani. Upavasanti etthāti uposatho, upavasantīti	88	
PA_tika-vin07_t:88_1	ca sīlasamādānena vā anasanādinā vā upetā hutvā vasantīti attho. Kaṃsapātinti suvaṇṇapātiṃ.	88	
PA_tika-vin07_t:88_2	Māsakarūpanti māsako eva. Sabbaṃ tāva vattabbanti iminā sattasatikakkhandhake āgatā	88	
PA_tika-vin07_t:88_3	sabbāpi pāḷi idha ānetvā vattabbāti dasseti. Saṅgāyitasadisameva saṅgāyiṃsūti sambandho.	88	
PA_tika-vin07_t:89_0	Sā panāyaṃ saṅgītīti sambandho. Tesūti tesu saṅgītikārakesu theresu. Vissutā ete	89	
PA_tika-vin07_t:89_1	saddhivihārikā ñeyyāti sambandho. Sāṇasambhūtoti sāṇadesavāsī sambhūtatthero. Dutiyo	89	
PA_tika-vin07_t:89_2	saṅgahoti sambandhitabbaṃ. Pannabhārāti patitakkhandhabhārā.	89	
PA_tika-vin07_t:90_0	Abbudanti upaddavaṃ vadanti. “Bhagavato vacanaṃ thenetvā attano vacanassa dīpanato	90	
PA_tika-vin07_t:90_1	abbudanti corakamma”nti eke. Idanti vakkhamānanidassanaṃ. Sandissamānā mukhā sammukhā.	90	
PA_tika-vin07_t:90_2	Bhāvitamagganti uppāditajjhānaṃ. Sādhu sappurisāti ettha sādhūti āyācanatthe nipāto,	90	
PA_tika-vin07_t:90_3	taṃ yācāmīti attho. Haṭṭhapahaṭṭhoti punappunaṃ santuṭṭho. Udaggudaggoti sarīravikāruppādanapītivasena	90	
PA_tika-vin07_t:90_4	udaggudaggo, pītimā hi puggalo kāyacittānaṃ uggatattā “udaggudaggo”ti vuccati.	90	
PA_tika-vin07_t:91_0	Tena kho pana samayenāti yasmiṃ samaye dutiyaṃ saṅgītiṃ akariṃsu, tasmiṃ samayeti	91	
PA_tika-vin07_t:91_1	attho. Taṃ adhikaraṇaṃ na sampāpuṇiṃsūti taṃ vajjiputtakehi uppāditaṃ adhikaraṇaṃ	91	
PA_tika-vin07_t:91_2	vinicchinituṃ na sampāpuṇiṃsu nāgamiṃsu. No ahuvatthāti sambandho. Yāvatāyukaṃ ṭhatvā	91	
PA_tika-vin07_t:91_3	parinibbutāti sambandho. Kiṃ pana katvā therā parinibbutāti? Āha dutiyaṃ saṅgahaṃ	91	
PA_tika-vin07_t:91_4	katvātiādi. Aniccatāvasanti aniccatādhīnataṃ. Jamminti lāmakaṃ. Durabhisambhavaṃ	91	
PA_tika-vin07_t:91_5	anabhibhavanīyaṃ atikkamituṃ asakkuṇeyyaṃ aniccataṃ evaṃ ñatvāti sambandho.	91	
PA_tika-vin07_t:92	Dutiyasaṅgītikathāvaṇṇanānayo niṭṭhito.	9	
PA_tika-vin07_t:93	Tatiyasaṅgītikathāvaṇṇanā	9	
PA_tika-vin07_t:94_0	Satta vassānīti accantasaṃyoge upayogavacanaṃ. Aticchathāti atikkamitvā icchatha,	94	
PA_tika-vin07_t:94_1	ito aññattha gantvā bhikkhaṃ pariyesathāti attho. Bhattavissaggakaraṇatthāyāti bhattassa	94	
PA_tika-vin07_t:94_2	ajjhoharaṇakiccatthāya, bhuñjanatthāyāti attho. “Soḷasavasso”ti uddeso kathanaṃ assa	94	
PA_tika-vin07_t:94_3	atthīti soḷasavassuddesiko, “soḷasavassiko”ti attho.	94	
PA_tika-vin07_t:95_0	Tīsu vedesūtiādīsu iruvedayajuvedasāmavedasaṅkhātesu tīsu vedesu. Tayo eva kira vedā	95	
PA_tika-vin07_t:95_1	aṭṭhakādīhi dhammikehi isīhi lokassa saggamaggavibhāvanatthāya katā. Teneva hi te	95	
PA_tika-vin07_t:95_2	tehi vuccanti. Āthabbaṇavedo pana pacchā adhammikehi brāhmaṇehi pāṇavadhādiatthāya	95	
PA_tika-vin07_t:95_3	kato. Purimesu ca tīsu vedesu teheva dhammikasākhāyo apanetvā yāgavadhādidīpikā adhammikasākhā	95	
PA_tika-vin07_t:95_4	pakkhittāti veditabbā. Nighaṇḍūti rukkhādīnaṃ vevacanappakāsakaṃ pariyāyanāmānurūpaṃ	95	
PA_tika-vin07_t:95_5	satthaṃ. Tañhi loke “nighaṇḍū”ti vuccati. Keṭubhanti kiṭati gameti kiriyādivibhāganti	95	
PA_tika-vin07_t:95_6	keṭubhaṃ, kiriyākappavikappo kavīnaṃ upakārasatthaṃ. Ettha ca kiriyākappavikappoti	95	
PA_tika-vin07_t:95_7	vacībhedādilakkhaṇā kiriyā kappīyati vikappīyati etenāti kiriyākappo, so pana vaṇṇapadabandhapadatthādivibhāgato	95	
PA_tika-vin07_t:95_8	bahuvikappoti “kiriyākappavikappo”ti vuccati. Idañca mūlakiriyākappaganthaṃ sandhāya	95	
PA_tika-vin07_t:95_9	vuttaṃ. Saha nighaṇḍunā keṭubhena ca sanighaṇḍukeṭubhā, tayo vedā, tesu sanighaṇḍukeṭubhesu.	95	
PA_tika-vin07_t:95_10	Ṭhānakaraṇādivibhāgato ca nibbacanavibhāgato ca akkharā pabhedīyanti etenāti akkharappabhedo,	951	
PA_tika-vin07_t:95_11	sikkhā ca nirutti ca. Saha akkharappabhedenāti sākkharappabhedā, tesu sākkharappabhedesu.	951	
PA_tika-vin07_t:95_12	Āthabbaṇavedaṃ catutthaṃ katvā “itiha āsa itiha āsā”ti īdisavacanapaṭisaṃyutto porāṇakathāsaṅkhāto	951	
PA_tika-vin07_t:95_13	itihāso pañcamo etesanti itihāsapañcamā, tayo vedā, tesu itihāsapañcamesu.	951	
PA_tika-vin07_t:96_0	Yassa cittantiādi pañhadvayaṃ khīṇāsavānaṃ cuticittassa uppādakkhaṇaṃ sandhāya vuttaṃ.	96	
PA_tika-vin07_t:96_1	Tattha paṭhamapañhe uppajjatīti uppādakkhaṇasamaṅgitāya uppajjati. Na nirujjhatīti	96	
PA_tika-vin07_t:96_2	nirodhakkhaṇaṃ appattatāya na nirujjhati. Tassa cittanti tassa puggalassa taṃ cittaṃ	96	
PA_tika-vin07_t:96_3	kiṃ nirujjhissati āyatiñca nuppajjissatīti pucchā, tassā ca vibhajjabyākaraṇīyatāya	96	
PA_tika-vin07_t:96_4	evamettha vissajjanaṃ veditabbaṃ. Arahato pacchimacittassa uppādakkhaṇe tassa cittaṃ	96	
PA_tika-vin07_t:96_5	uppajjati, na nirujjhati, āyatiñca nuppajjissati, avassameva nirodhakkhaṇaṃ patvā	96	
PA_tika-vin07_t:96_6	nirujjhissati, tato appaṭisandhikattā aññaṃ nuppajjissati. Ṭhapetvā pana pacchimacittasamaṅgiṃ	96	
PA_tika-vin07_t:96_7	khīṇāsavaṃ itaresaṃ uppādakkhaṇasamaṅgicittaṃ uppādakkhaṇasamaṅgitāya uppajjati bhaṅgaṃ	96	
PA_tika-vin07_t:96_8	appattatāya na nirujjhati, bhaṅgaṃ pana patvā nirujjhissateva, aññaṃ pana tasmiṃ	96	
PA_tika-vin07_t:96_9	vā aññasmiṃ vā attabhāve uppajjissati ceva nirujjhissati cāti. Yassa vā panātiādi	96	
PA_tika-vin07_t:96_10	dutiyapañhe pana nirujjhissati nuppajjissatīti yassa cittaṃ uppādakkhaṇasamaṅgitāya	961	
PA_tika-vin07_t:96_11	bhaṅgakkhaṇaṃ patvā nirujjhissati appaṭisandhikatāya nuppajjissati, tassa khīṇāsavassa	961	
PA_tika-vin07_t:96_12	taṃ cittaṃ kiṃ uppajjati na nirujjhatīti pucchā, tassā ekaṃsabyākaraṇīyatāya “āmantā”ti	961	
PA_tika-vin07_t:96_13	vissajjanaṃ veditabbaṃ. Uddhaṃ vā adho vā harituṃ asakkontoti uparimapade vā heṭṭhimapadaṃ	961	
PA_tika-vin07_t:96_14	heṭṭhimapade vā uparimapadaṃ atthato samannāharituṃ ghaṭetuṃ pubbenāparaṃ yojetvā	961	
PA_tika-vin07_t:96_15	atthaṃ paricchindituṃ asakkontoti attho.	961	
PA_tika-vin07_t:97_0	Sotāpannānaṃ sīlesu paripūrakāritāya samādinnasīlato natthi parihānīti āha “abhabbo	97	
PA_tika-vin07_t:97_1	dāni sāsanato nivattitu”nti. Vaḍḍhetvāti uparimaggatthāya kammaṭṭhānaṃ vaḍḍhetvā.	97	
PA_tika-vin07_t:97_2	Dante punanti visodhenti etenāti dantaponaṃ vuccati dantakaṭṭhaṃ. Abhinavānaṃ āgantukānaṃ	97	
PA_tika-vin07_t:97_3	lajjīsabhāvaṃ khantimettādiguṇasamaṅgitañca katipāhaṃ suṭṭhu vīmaṃsitvāva hatthakammādisampaṭicchanaṃ	97	
PA_tika-vin07_t:97_4	saṅgahakaraṇañca yuttanti sāmaṇerassa ceva aññesañca bhikkhūnaṃ diṭṭhānugatiṃ āpajjantānaṃ	97	
PA_tika-vin07_t:97_5	ñāpanatthaṃ thero tassa bhabbarūpataṃ abhiññāya ñatvāpi puna sammajjanādiṃ akāsi.	97	
PA_tika-vin07_t:97_6	“Tassa cittadamanattha”ntipi vadanti. Buddhavacanaṃ paṭṭhapesīti buddhavacanaṃ uggaṇhāpetuṃ	97	
PA_tika-vin07_t:97_7	ārabhi. Sakalavinayācārapaṭipatti upasampannānameva vihitāti tappariyāpuṇanamapi	97	
PA_tika-vin07_t:97_8	tesaññeva anurūpanti āha “ṭhapetvā vinayapiṭaka”nti. Tassa citte ṭhapitampi buddhavacanaṃ	97	
PA_tika-vin07_t:97_9	saṅgopanatthāya niyyātitabhāvaṃ dassetuṃ “hatthe patiṭṭhāpetvā”ti vuttaṃ.	97	
PA_tika-vin07_t:98_0	Ekarajjābhisekanti sakalajambudīpe ekādhipaccavasena kariyamānaṃ abhisekaṃ. Rājiddhiyoti	98	
PA_tika-vin07_t:98_1	rājānubhāvānugatappabhāvā. Yatoti yato soḷasaghaṭato. Devatā eva divase divase āharantīti	98	
PA_tika-vin07_t:98_2	sambandho. Devasikanti divase divase. Agadāmalakanti appakeneva sarīrasodhanādisamatthaṃ	98	
PA_tika-vin07_t:98_3	sabbadosaharaṃ osadhāmalakaṃ. Chaddantadahatoti chaddantadahasamīpe ṭhitadevavimānato,	98	
PA_tika-vin07_t:98_4	kapparukkhato vā, tattha tādisā kapparukkhavisesā santi, tato vā āharantīti attho.	98	
PA_tika-vin07_t:98_5	Asuttamayikanti suttehi abaddhaṃ dibbasumanapuppheheva kataṃ sumanapupphapaṭaṃ. Uṭṭhitassa	98	
PA_tika-vin07_t:98_6	sālinoti sayaṃjātasālino, samudāyāpekkhañcettha ekavacanaṃ, sālīnanti attho. Nava	98	
PA_tika-vin07_t:98_7	vāhasahassānīti ettha catasso muṭṭhiyo eko kuḍuvo, cattāro kuḍuvā eko pattho, cattāro	98	
PA_tika-vin07_t:98_8	patthā eko āḷhako, cattāro āḷhakā ekaṃ doṇaṃ, cattāri doṇāni ekā mānikā, catasso	98	
PA_tika-vin07_t:98_9	mānikā ekā khārī, vīsati khārikā eko vāho, tadeva “ekaṃ sakaṭa”nti suttanipātaṭṭhakathādīsu	98	
PA_tika-vin07_t:98_10	vuttaṃ. Nitthusakaṇe karontīti thusakuṇḍakarahite karonti. Tena nimmitaṃ buddharūpaṃ	981	
PA_tika-vin07_t:98_11	passantoti sambandho. Puññappabhāvanibbattaggahaṇaṃ nāgarājanimmitānaṃ puññappabhāvanibbattehi	981	
PA_tika-vin07_t:98_12	sadisatāya kataṃ. Vimalaketumālāti ettha ketumālā nāma sīsato nikkhamitvā uparimuddhani	981	
PA_tika-vin07_t:98_13	puñjo hutvā dissamānarasmirāsīti vadanti.	981	
PA_tika-vin07_t:99_0	Bāhirakapāsaṇḍanti bāhirakappaveditaṃ samayavādaṃ. Pariggaṇhīti vīmaṃsamāno pariggahesi.	99	
PA_tika-vin07_t:99_1	Bhaddapīṭhakesūti vettamayapīṭhesu. Sāroti guṇasāro. Sīhapañjareti mahāvātapānasamīpe.	99	
PA_tika-vin07_t:99_2	Kilesavipphandarahitacittatāya dantaṃ. Niccaṃ paccupaṭṭhitasatārakkhatāya guttaṃ.	99	
PA_tika-vin07_t:99_3	Khuraggeyevāti kesoropanāvasāne. Ativiya sobhatīti sambandho. Vāṇijako ahosīti madhuvāṇijako ahosi.	99	
PA_tika-vin07_t:100_0	Pubbe va sannivāsenāti pubbe vā pubbajātiyaṃ vā sahavāsenāti attho. Paccuppannahitena	100	
PA_tika-vin07_t:100_1	vāti vattamānabhave hitacaraṇena vā. Evaṃ imehi dvīhi kāraṇehi taṃ sinehasaṅkhātaṃ	100	
PA_tika-vin07_t:100_2	pemaṃ jāyate. Kiṃ viyāti? Āha “uppalaṃ va yathodake”ti. Uppalaṃ vāti rassakato vā-saddo	100	
PA_tika-vin07_t:100_3	avuttasampiṇḍanattho. Yathā-saddo upamāyaṃ. Idaṃ vuttaṃ hoti – yathā uppalañca sesañca	100	
PA_tika-vin07_t:100_4	padumādi udake jāyamānaṃ dve kāraṇāni nissāya jāyati udakañceva kalalañca, evaṃ pemampīti.	100	
PA_tika-vin07_t:101_0	Dhuvabhattānīti niccabhattāni. Vajjāvajjanti khuddakaṃ mahantañca vajjaṃ. Moggaliputtatissattherassa	101	
PA_tika-vin07_t:101_1	bhāramakāsīti therassa mahānubhāvataṃ, tadā sāsanakiccassa nāyakabhāvena saṅghapariṇāyakatañca	101	
PA_tika-vin07_t:101_2	rañño ñāpetuṃ saṅgho tassa bhāramakāsīti veditabbaṃ, na aññesaṃ ajānanatāya. Sāsanassa	101	
PA_tika-vin07_t:101_3	dāyādoti sāsanassa abbhantaro ñātako homi na homīti attho. Ye sāsane pabbajituṃ puttadhītaro	101	
PA_tika-vin07_t:101_4	pariccajanti, te buddhasāsane sālohitañātakā nāma honti, sakalasāsanadhāraṇe samatthānaṃ	101	
PA_tika-vin07_t:101_5	attano orasaputtānaṃ pariccattattā na paccayamattadāyakāti imamatthaṃ sandhāya thero	101	
PA_tika-vin07_t:101_6	“na kho, mahārāja, ettāvatā sāsanassa dāyādo hotī”ti āha. Kathañcarahīti ettha carahīti	101	
PA_tika-vin07_t:101_7	nipāto akkhantiṃ dīpeti. Tissakumārassāti rañño ekamātukassa kaniṭṭhassa. Sakkhasīti	101	
PA_tika-vin07_t:101_8	sakkhissasi. Sikkhāya patiṭṭhāpesunti pāṇātipātā veramaṇiādīsu vikālabhojanā veramaṇipariyosānāsu	101	
PA_tika-vin07_t:101_9	chasu sikkhāsu pāṇātipātā veramaṇiṃ dve vassāni avītikkamma samādānaṃ samādiyāmītiādinā	101	
PA_tika-vin07_t:101_10	samādānavasena sikkhāsammutidānānantaraṃ sikkhāya patiṭṭhāpesuṃ. Cha vassāni abhisekassa	1011	
PA_tika-vin07_t:101_11	assāti chavassābhiseko.	1011	
PA_tika-vin07_t:102_0	Sabbaṃ theravādanti dve saṅgītiyo āruḷhā pāḷi. Sā hi mahāsaṅghikādibhinnaladdhikāhi	102	
PA_tika-vin07_t:102_1	vivecetuṃ “theravādo”ti vuttā. Ayañhi vibhajjavādo mahākassapattherādīhi asaṅkarato	102	
PA_tika-vin07_t:102_2	rakkhito ānīto cāti “theravādo”ti vuccati, “satheravāda”ntipi likhanti. Tattha “aṭṭhakathāsu	102	
PA_tika-vin07_t:102_3	āgatatheravādasahitaṃ sāṭṭhakathaṃ tipiṭakasaṅgahitaṃ buddhavacana”nti ānetvā yojetabbaṃ.	102	
PA_tika-vin07_t:102_4	Tejodhātuṃ samāpajjitvāti tejokasiṇārammaṇaṃ jhānaṃ samāpajjitvā.	102	
PA_tika-vin07_t:103_0	Sabhāyanti nagaramajjhe vinicchayasālāyaṃ. Diṭṭhigatānīti diṭṭhiyova. Na kho panetaṃ	103	
PA_tika-vin07_t:103_1	sakkā imesaṃ majjhe vasantena vūpasametunti tesañhi majjhe vasanto tesuyeva antogadhattā	103	
PA_tika-vin07_t:103_2	ādeyyavacano na hoti, tasmā evaṃ cintesi. Ahogaṅgapabbatanti evaṃnāmakaṃ pabbataṃ.	103	
PA_tika-vin07_t:103_3	“Adhogaṅgāpabbata”ntipi likhanti, taṃ na sundaraṃ. Pañcātapena tappentīti catūsu	103	
PA_tika-vin07_t:103_4	ṭhānesu aggiṃ jāletvā majjhe ṭhatvā sūriyamaṇḍalaṃ ullokentā sūriyātapena tappenti.	103	
PA_tika-vin07_t:103_5	Ādiccaṃ anuparivattantīti udayakālato pabhuti sūriyaṃ olokayamānā yāva atthaṅgamanā	103	
PA_tika-vin07_t:103_6	sūriyābhimukhāva parivattanti. Vobhindissāmāti paggaṇhiṃsūti vināsessāmāti ussāhamakaṃsu.	103	
PA_tika-vin07_t:104_0	Vissaṭṭhoti maraṇasaṅkārahito, nibbhayoti attho. Migavaṃ nikkhamitvāti araññe vicaritvā	104	
PA_tika-vin07_t:104_1	migamāraṇakīḷā migavaṃ, taṃ uddissa nikkhamitvā migavadhatthaṃ nikkhamitvāti attho.	104	
PA_tika-vin07_t:104_2	Ahināgādito visesanatthaṃ “hatthināgenā”ti vuttaṃ. Tassa passantassevāti anādare	104	
PA_tika-vin07_t:104_3	sāmivacanaṃ, tasmiṃ passanteyevāti attho. Ākāse uppatitvāti ettha ayaṃ vikubbaniddhi	104	
PA_tika-vin07_t:104_4	na hotīti gihissāpi imaṃ iddhiṃ dassesi adhiṭṭhāniddhiyā appaṭikkhittattā. Pakativaṇṇañhi	104	
PA_tika-vin07_t:104_5	vijahitvā nāgavaṇṇādidassanaṃ vikubbaniddhi. Chaṇavesanti ussavavesaṃ. Padhānagharanti	104	
PA_tika-vin07_t:104_6	bhāvanānuyogavasena vīriyārambhassa anurūpaṃ vivittasenāsanaṃ. Sopīti rañño bhāgineyyaṃ sandhāya vuttaṃ.	104	
PA_tika-vin07_t:105_0	Kusalādhippāyoti manāpajjhāsayo. Dveḷhakajātoti saṃsayamāpanno. Ekekaṃ bhikkhusahassaparivāranti	105	
PA_tika-vin07_t:105_1	ettha “gaṇhitvā āgacchathā”ti āṇākārena vuttepi therā bhikkhū sāsanahitattā gatā.	105	
PA_tika-vin07_t:105_2	Kappiyasāsanañhetaṃ, na gihīnaṃ gihikammapaṭisaṃyuttaṃ. Thero nāgacchīti kiñcāpi	105	
PA_tika-vin07_t:105_3	“rājā pakkosatī”ti vuttepi dhammakammatthāya āgantuṃ vaṭṭati, dvikkhattuṃ pana pesitepi	105	
PA_tika-vin07_t:105_4	“ananurūpā yācanā”ti nāgato, “mahānubhāvo thero yathānusiṭṭhaṃ paṭipattiko pamāṇabhūto”ti	105	
PA_tika-vin07_t:105_5	rañño ceva ubhayapakkhikānañca attani bahumānuppādanavasena uddhaṃ kattabbakammasiddhiṃ	105	
PA_tika-vin07_t:105_6	ākaṅkhanto asāruppavacanalesena nāgacchi. Ekato saṅghaṭitā nāvā nāvāsaṅghāṭaṃ. Sāsanapaccatthikānaṃ	105	
PA_tika-vin07_t:105_7	bahubhāvato āha “ārakkhaṃ saṃvidhāyā”ti. Yanti yasmā. Abbāhiṃsūti ākaḍḍhiṃsu. Bāhiratoti	105	
PA_tika-vin07_t:105_8	uyyānassa bāhirato. Passantānaṃ atidukkarabhāvena upaṭṭhānaṃ sandhāya “padesapathavīkampanaṃ	105	
PA_tika-vin07_t:105_9	dukkara”nti āha. Adhiṭṭhāne panettha visuṃ dukkaratā nāma natthi.	105	
PA_tika-vin07_t:106_0	Dīpakatittiroti sākuṇikehi samajātikānaṃ gahaṇatthāya posetvā sikkhetvā pāsaṭṭhāne	106	
PA_tika-vin07_t:106_1	ṭhapanakatittiro. Na paṭicca kammaṃ phusatīti gāthāya yadi tava pāpakiriyāya mano	106	
PA_tika-vin07_t:106_2	nappadussati, luddena taṃ nissāya katampi pāpakammaṃ taṃ na phusati. Pāpakiriyāya	106	
PA_tika-vin07_t:106_3	hi appossukkassa nirālayassa bhadrassa sato tava taṃ pāpaṃ na upalimpati, tava cittaṃ	106	
PA_tika-vin07_t:106_4	na allīyatīti attho.	106	
PA_tika-vin07_t:107_0	Kiṃ vadati sīlenāti kiṃvādī. Atha vā ko katamo vādo kiṃvādo, so etassa atthīti kiṃvādī.	107	
PA_tika-vin07_t:107_1	Attānañca lokañca sassatoti vādo etesanti sassatavādino. Sattesu saṅkhāresu vā ekaccaṃ	107	
PA_tika-vin07_t:107_2	sassatanti pavatto vādo ekaccasassato, tasmiṃ niyuttā ekaccasassatikā. “Anto, ananto,	107	
PA_tika-vin07_t:107_3	antānanto, nevanto nānanto”ti evaṃ antānantaṃ ārabbha pavattā cattāro vādā antānantā,	107	
PA_tika-vin07_t:107_4	tesu niyuttā antānantikā. Na marati na upacchijjatīti amarā, evantipi me no, tathātipi	107	
PA_tika-vin07_t:107_5	me notiādinā pavattā diṭṭhi ceva vācā ca, tassā vikkhepo etesanti amarāvikkhepikā.	107	
PA_tika-vin07_t:107_6	Atha vā amarā nāma macchajāti duggahā hoti, tassā amarāya viya vikkhepo etesanti	107	
PA_tika-vin07_t:107_7	amarāvikkhepikā. Adhicca yadicchakaṃ yaṃ kiñci kāraṇaṃ anapekkhitvā samuppanno attā	107	
PA_tika-vin07_t:107_8	ca loko cāti vāde niyuttā adhiccasamuppannikā. Saññī attāti vādo yesante saññīvādā.	107	
PA_tika-vin07_t:107_9	Evaṃ asaññīvādā nevasaññīnāsaññīvādāti etthāpi. “Kāyassa bhedā satto ucchijjatī”ti	107	
PA_tika-vin07_t:107_10	evaṃ ucchedaṃ vadantīti ucchedavādā. Diṭṭhadhammoti paccakkho yathāsakaṃ attabhāvo,	1071	
PA_tika-vin07_t:107_11	tasmiṃyeva yathākāmaṃ pañcakāmaguṇaparibhogena nibbānaṃ dukkhūpasamaṃ vadantīti diṭṭhadhammanibbānavādā.	1071	
PA_tika-vin07_t:107_12	Vibhajitvā vādo etassāti vibhajjavādī, bhagavā. Sabbaṃ ekarūpena avatvā yathādhammaṃ	1071	
PA_tika-vin07_t:107_13	vibhajitvā nijjaṭaṃ nigumbaṃ katvā yathā diṭṭhisandehādayo vigacchanti, sammutiparamatthā	1071	
PA_tika-vin07_t:107_14	ca dhammā asaṅkarā paṭibhanti, evaṃ ekantavibhajanasīloti vuttaṃ hoti. Parappavādaṃ	1071	
PA_tika-vin07_t:107_15	maddamānoti tasmiṃ kāle uppannaṃ, āyatiṃ uppajjanakañca sabbaṃ paravādaṃ kathāvatthumātikāvivaraṇamukhena	1071	
PA_tika-vin07_t:107_16	nimmaddanaṃ karontoti attho.	1071	
PA_tika-vin07_t:108	Tatiyasaṅgītikathāvaṇṇanānayo niṭṭhito.	10	
PA_tika-vin07_t:109	Ācariyaparamparakathāvaṇṇanā	10	
PA_tika-vin07_t:110_0	Kenābhatanti imaṃ pañhaṃ vissajjentena jambudīpe tāva yāva tatiyasaṅgīti, tāva dassetvā	110	
PA_tika-vin07_t:110_1	idāni sīhaḷadīpe ācariyaparamparaṃ dassetuṃ tatiyasaṅgahato pana uddhantiādi āraddhaṃ.	110	
PA_tika-vin07_t:110_2	Imaṃ dīpanti tambapaṇṇidīpaṃ. Tasmiṃ dīpe nisīditvā ācariyena aṭṭhakathāya katattā	110	
PA_tika-vin07_t:110_3	“imaṃ dīpa”nti vuttaṃ. Kañci kālanti accantasaṃyoge upayogavacanaṃ, kismiñci kāleti	110	
PA_tika-vin07_t:110_4	attho. Porāṇāti sīhaḷadīpe sīhaḷaṭṭhakathākārakā. Bhaddanāmoti bhaddasālatthero.	110	
PA_tika-vin07_t:110_5	Āguṃ pāpaṃ na karontīti nāgā. Vinayapiṭakaṃ vācayiṃsūti sambandho. Tambapaṇṇiyāti	110	
PA_tika-vin07_t:110_6	bhummavacanaṃ. Nikāye pañcāti vinayābhidhammānaṃ visuṃ gahitattā tabbinimuttā pañca	110	
PA_tika-vin07_t:110_7	nikāyā gahetabbā. Pakaraṇeti abhidhammapakaraṇe vācesunti yojanā. Tīṇi piṭakāni svāgatāni	110	
PA_tika-vin07_t:110_8	assāti “tepiṭako”ti vattabbe “tipeṭako”ti chandānurakkhaṇatthaṃ vuttaṃ. Tārakarājāti	110	
PA_tika-vin07_t:110_9	candimā. Pupphanāmoti ettha mahāpadumatthero sumanatthero ca ñātabboti dvikkhattuṃ	110	
PA_tika-vin07_t:110_10	“pupphanāmo”ti vuttaṃ.	1101	
PA_tika-vin07_t:111_0	Vanavāsinti vanavāsīraṭṭhaṃ. Karakavassanti himapātanakavassaṃ, karakadhārāsadisaṃ	111	
PA_tika-vin07_t:111_1	vā vassaṃ. Harāpetvāti udakoghena harāpetvā. Chinnabhinnapaṭadharoti satthakena chinnaṃ	111	
PA_tika-vin07_t:111_2	raṅgena bhinnaṃ paṭaṃ dhāraṇako. Bhaṇḍūti muṇḍako. Makkhaṃ asahamānoti therassa ānubhāvaṃ	111	
PA_tika-vin07_t:111_3	paṭicca attano uppannaṃ paresaṃ guṇamakkhanalakkhaṇaṃ makkhaṃ tathā pavattaṃ kodhaṃ	111	
PA_tika-vin07_t:111_4	asahamāno. Asaniyo phalantīti gajjantā patanti. Me mama bhayabheravaṃ janetuṃ paṭibalo	111	
PA_tika-vin07_t:111_5	na assa na bhaveyyāti yojanā. Aññadatthūti ekaṃsena. Kasmīragandhārāti kasmīragandhāraraṭṭhavāsino.	111	
PA_tika-vin07_t:111_6	Isivātapaṭivātāti bhikkhūnaṃ cīvaracalanakāyacalanehi sañjanitavātehi parito samantato	111	
PA_tika-vin07_t:111_7	bījayamānā ahesuṃ. Dhammacakkhunti heṭṭhāmaggattaye ñāṇaṃ. Anamataggiyanti anamataggasaṃyuttaṃ.	111	
PA_tika-vin07_t:111_8	Samadhikānīti sādhikāni. Pañca raṭṭhānīti pañca cinaraṭṭhāni. Vegasāti vegena. Samantato	111	
PA_tika-vin07_t:111_9	rakkhaṃ ṭhapesīti tesaṃ appavesanatthāya adhiṭṭhānavasena rakkhaṃ ṭhapesi. Aḍḍhuḍḍhāni	111	
PA_tika-vin07_t:111_10	sahassānīti aḍḍhena catutthāni aḍḍhuḍḍhāni, atirekapañcasatāni tīṇi sahassānīti attho.	1111	
PA_tika-vin07_t:111_11	Diyaḍḍhasahassanti aḍḍhena dutiyaṃ diyaḍḍhaṃ, atirekapañcasatikaṃ sahassanti attho.	1111	
PA_tika-vin07_t:111_12	Niddhametvānāti palāpetvā.	1111	
PA_tika-vin07_t:112_0	Rājagahanagaraparivattakenāti rājagahanagaraṃ parivattetvā tato bahi taṃ padakkhiṇaṃ	112	
PA_tika-vin07_t:112_1	katvā gatamaggena, gamanena vā. Āropesīti paṭipādesi. Paḷināti ākāsaṃ pakkhandiṃsu.	112	
PA_tika-vin07_t:112_2	Naguttameti cetiyagirimāha. Puratoti pācīnadisābhāge. Puraseṭṭhassāti seṭṭhassa anurādhapurassa.	112	
PA_tika-vin07_t:112_3	Silakūṭamhīti evaṃnāmake pabbatakūṭe. Sīhakumārassa puttoti ettha “kaliṅgarājadhītu	112	
PA_tika-vin07_t:112_4	kucchismiṃ sīhassa jāto sīhakumāro”ti vadanti. Jeṭṭhamāsassa puṇṇamiyaṃ jeṭṭhanakkhattaṃ	112	
PA_tika-vin07_t:112_5	vā mūlanakkhattaṃ vā hotīti āha “jeṭṭhamūlanakkhattaṃ nāma hotī”ti. Migānaṃ vānato	112	
PA_tika-vin07_t:112_6	hiṃsanato bādhanato migavaṃ, migavijjhanakīḷā. Rohitamigarūpanti gokaṇṇamigavesaṃ.	112	
PA_tika-vin07_t:112_7	Rathayaṭṭhippamāṇāti rathapatodappamāṇā. Ekā latāyaṭṭhi nāmāti ekā rajatamayā kañcanalatāya	112	
PA_tika-vin07_t:112_8	paṭimaṇḍitattā evaṃ laddhanāmā. Pupphayaṭṭhiyaṃ nīlādīni pupphāni, sakuṇayaṭṭhiyaṃ	112	
PA_tika-vin07_t:112_9	nānappakārā migapakkhino vicittakammakatā viya khāyantīti daṭṭhabbaṃ. Rājakakudhabhaṇḍānīti	112	
PA_tika-vin07_t:112_10	rājārahauttamabhaṇḍāni. Saṅkhanti dakkhiṇāvaṭṭaṃ abhisekasaṅkhaṃ. Vaḍḍhamānanti alaṅkāracuṇṇaṃ,	1121	
PA_tika-vin07_t:112_11	“nahānacuṇṇa”nti keci. Vaṭaṃsakanti kaṇṇapiḷandhanaṃ vaṭaṃsakanti vuttaṃ hoti. Nandiyāvaṭṭanti	1121	
PA_tika-vin07_t:112_12	nandiyāvaṭṭapupphākārena maṅgalatthaṃ suvaṇṇena kataṃ. Kaññanti khattiyakumāriṃ.	1121	
PA_tika-vin07_t:112_13	Hatthapuñchananti pītavaṇṇaṃ mahagghahatthapuñchanavatthaṃ. Aruṇavaṇṇamattikanti	1121	
PA_tika-vin07_t:112_14	nāgabhavanasambhavaṃ. Vatthakoṭikanti vatthayugameva. Nāgamāhaṭanti nāgehi āhaṭaṃ.	1121	
PA_tika-vin07_t:112_15	Amatosadhanti evaṃnāmikā guḷikajāti. Amatasadisakiccattā evaṃ vuccati. Bhūmattharaṇasaṅkhepenāti	1121	
PA_tika-vin07_t:112_16	bhūmattharaṇākārena. Uppātapāṭhakāti nimittapāṭhakā. Alaṃ gacchāmāti “purassa accāsannattā	1121	
PA_tika-vin07_t:112_17	sāruppaṃ na hotī”ti paṭikkhipanto āha. Aḍḍhanavamānaṃ pāṇasahassānanti pañcasatādhikānaṃ	1121	
PA_tika-vin07_t:112_18	aṭṭhannaṃ pāṇasahassānaṃ. Appamādasuttanti aṅguttaranikāye mahāappamādasuttaṃ, rājovādasuttanti vuttaṃ hoti.	1121	
PA_tika-vin07_t:113_0	Mahaccāti mahatā. Upasaṅkamantoti ativiya kilantarūpo hutvā upasaṅkamīti attho. Tumhe	113	
PA_tika-vin07_t:113_1	jānanatthanti sambandho. Pañcapaṇṇāsāyāti ettha “catupaññāsāyāti vattabbaṃ. Evañhi	113	
PA_tika-vin07_t:113_2	sati upari vuccamānaṃ dvāsaṭṭhi arahantoti vacanaṃ sametī”ti sāratthadīpaniyaṃ vuttaṃ.	113	
PA_tika-vin07_t:113_3	Dasabhātikasamākulanti muṭasivassa puttehi devānaṃpiyatissādīhi dasahi bhātikehi	113	
PA_tika-vin07_t:113_4	samākiṇṇaṃ. Ciradiṭṭho sammāsambuddhoti dhātuyo sandhāyāha. Sabbatāḷāvacareti sabbāni	113	
PA_tika-vin07_t:113_5	turiyabhaṇḍāni, taṃsahacarite vā vādake. Upaṭṭhāpetvāti upahārakārāpanavasena sannipātetvā.	113	
PA_tika-vin07_t:113_6	Vaḍḍhamānakacchāyāyāti pacchābhattaṃ. Pokkharavassanti pokkharapatte viya atemitukāmānaṃ	113	
PA_tika-vin07_t:113_7	upari atemetvā pavattanakavassaṃ. Mahāvīroti satthuvohārena dhātu eva vuttā. Pacchimadisābhimukhova	113	
PA_tika-vin07_t:113_8	hutvā apasakkantoti ettha puratthābhimukho ṭhitova piṭṭhito apasakkanena pacchimadisāya	113	
PA_tika-vin07_t:113_9	gacchanto tādisopasaṅkamanaṃ sandhāya “pacchimadisābhimukho”ti vutto. “Mahejavatthu	113	
PA_tika-vin07_t:113_10	nāma evaṃnāmakaṃ devaṭṭhāna”nti vadanti.	1131	
PA_tika-vin07_t:114_0	Pajjarakenāti amanussasamuṭṭhāpitena pajjarakarogena. Devoti megho. Anuppavecchīti	114	
PA_tika-vin07_t:114_1	vimucci. Vivādo hotīti ettha kiriyākālamapekkhitvā vattamānappayogo daṭṭhabbo. Evaṃ	114	
PA_tika-vin07_t:114_2	īdisesu sabbattha. Tadetanti ṭhānaṃ tiṭṭhatīti sambandho. “Channaṃ vaṇṇānaṃ sambandhabhūtānaṃ	114	
PA_tika-vin07_t:114_3	raṃsiyo cā”ti ajjhāharitabbaṃ, “channaṃ vaṇṇānaṃ udakadhārā cā”ti evampettha sambandhaṃ	114	
PA_tika-vin07_t:114_4	vadanti. Parinibbutepi bhagavati tassānubhāvena evarūpaṃ pāṭihāriyaṃ ahosi evāti	114	
PA_tika-vin07_t:114_5	dassetuṃ evaṃ acintiyātiādigāthamāha. Rakkhaṃ karontoti attanā upāyena palāpitānaṃ	114	
PA_tika-vin07_t:114_6	yakkhānaṃ puna appavisanatthāya parittānaṃ karonto. Āvijjīti pariyāyi.	114	
PA_tika-vin07_t:115_0	Rañño bhātāti rañño kaniṭṭhabhātā. Anuḷādevī nāma rañño jeṭṭhabhātu jāyā. Sarasaraṃsijālavissajjanakenāti	115	
PA_tika-vin07_t:115_1	siniddhatāya rasavantaṃ ojavantaṃ raṃsijālaṃ vissajjentena. Ekadivasena agamāsīti	115	
PA_tika-vin07_t:115_2	sambandho. Appesīti lekhasāsanaṃ patiṭṭhāpesi. Udikkhatīti apekkhati pattheti. Bhāriyanti	115	
PA_tika-vin07_t:115_3	garukaṃ, anatikkamanīyanti attho. Maṃ paṭimānetīti maṃ udikkhati. Kammāravaṇṇanti	115	
PA_tika-vin07_t:115_4	rañño pakatisuvaṇṇakāravaṇṇaṃ. Tihatthavikkhambhanti tihatthavitthāraṃ. Sakalajambudīparajjenāti	115	
PA_tika-vin07_t:115_5	ettha rañño idanti rajjaṃ, sakalajambudīpato uppajjanakaāyo ceva āṇādayo ca, tena	115	
PA_tika-vin07_t:115_6	pūjemīti attho, na sakalapathavīpāsādādivatthunā tassa sattāhaṃ demītiādinā kālaparicchedaṃ	115	
PA_tika-vin07_t:115_7	katvā dātuṃ ayuttattā. Evañhi dento tāvakālikaṃ deti nāma vatthupariccāgalakkhaṇattā	115	
PA_tika-vin07_t:115_8	dānassa, pathavādivatthupariccāgena ca puna gahaṇassa ayuttattā. Niyamitakāle pana	115	
PA_tika-vin07_t:115_9	āyādayo pariccattā evāti tato paraṃ apariccattattā gahetuṃ vaṭṭati. Tasmā vuttanayenettha	115	
PA_tika-vin07_t:115_10	ito parampi āyādidānavaseneva rajjadānaṃ veditabbaṃ. Pupphuḷakā hutvāti ketakīpārohaṅkurā	1151	
PA_tika-vin07_t:115_11	viya udakapupphuḷakākārā hutvā. Gavakkhajālasadisanti bhāvanapuṃsakaṃ, vātapānesu	1151	
PA_tika-vin07_t:115_12	jālākārena ṭhapitadārupaṭasadisanti attho, gavakkhena ca suttādimayajālena ca sadisanti vā attho.	1151	
PA_tika-vin07_t:116_0	Devadundubhiyoti ettha devoti megho, tassa acchasukkhatāya ākāsamiva khāyamānassa	116	
PA_tika-vin07_t:116_1	animittagajjitaṃ devadundubhi nāma, yaṃ “ākāsadundubhī”tipi vadanti. Phaliṃsūti thaniṃsu.	116	
PA_tika-vin07_t:116_2	Pabbatānaṃ naccehīti pathavīkampena ito cito ca bhamantānaṃ pabbatānaṃ naccehi. Vimhayajātā	116	
PA_tika-vin07_t:116_3	yakkhā “hi”ntisaddaṃ nicchārentīti āha “yakkhānaṃ hiṅkārehī”ti. Sakasakapaṭibhānehīti	116	
PA_tika-vin07_t:116_4	attano attano sippakosallehi. Abhisekaṃ datvāti anotattadahodakena abhisekaṃ datvā.	116	
PA_tika-vin07_t:117_0	Devatākulānīti mahābodhiṃ parivāretvā ṭhitanāgayakkhādidevatākulāni datvāti sambandho.	117	
PA_tika-vin07_t:117_1	Gopakarājakammino tathā “taracchā”ti vadanti. Iminā parivārenāti sahatthe karaṇavacanaṃ,	117	
PA_tika-vin07_t:117_2	iminā parivārena sahāti attho. Tāmalittinti evaṃnāmakaṃ samuddatīre paṭṭanaṃ. Idamassa	117	
PA_tika-vin07_t:117_3	tatiyanti suvaṇṇakaṭāhe patiṭṭhitasākhābodhiyā rajjasampadānaṃ sandhāya vuttaṃ. Tato	117	
PA_tika-vin07_t:117_4	pana pubbe ekavāraṃ rajjasampadānaṃ acchinnāya sākhāya mahābodhiyā eva kataṃ, tena	117	
PA_tika-vin07_t:117_5	saddhiṃ catukkhattuṃ rājā rajjena pūjesi. Rajjena pūjitadivasesu kira sakaladīpato	117	
PA_tika-vin07_t:117_6	uppannaṃ āyaṃ gahetvā mahābodhimeva pūjesi.	117	
PA_tika-vin07_t:118_0	Paṭhamapāṭipadadivaseti sukkapakkhapāṭipadadivase. Tañhi kaṇhapakkhapāṭipadadivasaṃ	118	
PA_tika-vin07_t:118_1	apekkhitvā “paṭhamapāṭipadadivasa”nti vuttaṃ, idañca tasmiṃ tambapaṇṇidīpe vohāraṃ	118	
PA_tika-vin07_t:118_2	gahetvā vuttaṃ, idha pana puṇṇamito paṭṭhāya yāva aparā puṇṇamī, tāva eko māsoti	118	
PA_tika-vin07_t:118_3	vohāro. Tasmā iminā vohārena “dutiyapāṭipadadivase”ti vattabbaṃ siyā kaṇhapakkhapāṭipadassa	118	
PA_tika-vin07_t:118_4	idha paṭhamapāṭipadattā. Gacchati vatareti ettha areti khede. Samantāyojananti accantasaṃyoge	118	
PA_tika-vin07_t:118_5	upayogavacanaṃ, yojanappamāṇe padese sabbatthāti attho. Supaṇṇarūpenāti mahābodhiṃ	118	
PA_tika-vin07_t:118_6	balakkārena gahetvā nāgabhavanaṃ netukāmāni nāgarājakulāni iddhiyā gahitena garuḷarūpena	118	
PA_tika-vin07_t:118_7	santāseti. Taṃ vibhūtiṃ passitvāti devatādīhi karīyamānaṃ pūjāmahattaṃ, mahābodhiyā	118	
PA_tika-vin07_t:118_8	ca ānubhāvamahattaṃ disvā sayampi tathā pūjetukāmā theriṃ yācitvāti yojanā. Samuddasālavatthusminti	118	
PA_tika-vin07_t:118_9	yasmiṃ padese ṭhatvā rājā samudde āgacchantaṃ bodhiṃ therānubhāvena addasa, yattha	118	
PA_tika-vin07_t:118_10	ca pacchā samuddassa diṭṭhaṭṭhānanti pakāsetuṃ samuddasālaṃ nāma sālaṃ akaṃsu, tasmiṃ	1181	
PA_tika-vin07_t:118_11	samuddasālāya vatthubhūte padese. Therassāti mahāmahindattherassa. Pupphaagghiyānīti	1181	
PA_tika-vin07_t:118_12	kūṭāgārasadisāni pupphacetiyāni. Āgato vatareti ettha areti pamode. Aṭṭhahi amaccakulehi	1181	
PA_tika-vin07_t:118_13	aṭṭhahi brāhmaṇakulehi cāti soḷasahi jātisampannakulehi. Rajjaṃ vicāresīti rajjaṃ	1181	
PA_tika-vin07_t:118_14	vicāretuṃ vissajjesi. Rājavatthudvārakoṭṭhakaṭṭhāneti rājuyyānassa dvārakoṭṭhakaṭṭhāne.	1181	
PA_tika-vin07_t:118_15	Anupubbavipassananti udayabbayādianupubbavipassanaṃ. “Saha bodhipatiṭṭhānenā”ti karaṇavacanena	1181	
PA_tika-vin07_t:118_16	vattabbe vibhattipariṇāmena “saha bodhipatiṭṭhānā”ti nissakkavacanaṃ kataṃ. Sati	1181	
PA_tika-vin07_t:118_17	hi sahasaddappayoge karaṇavacaneneva bhavitabbaṃ. Dassiṃsūti paññāyiṃsu. Mahāāsanaṭṭhāneti	1181	
PA_tika-vin07_t:118_18	pubbapasse mahāsilāsanena patiṭṭhitaṭṭhāne. Pūjetvā vandīti āgāminaṃ mahācetiyaṃ	1181	
PA_tika-vin07_t:118_19	vandi. Purime pana mahāvihāraṭṭhāne pūjāmattasseva katattā anāgate saṅghassapi navakatā	1181	
PA_tika-vin07_t:118_20	avanditabbatā ca pakāsitāti veditabbā. Anāgate pana metteyyādibuddhā paccekabuddhā	1182	
PA_tika-vin07_t:118_21	ca buddhabhāvakkhaṇaṃ uddissa vanditabbāva sabhāvena visiṭṭhapuggalattāti gahetabbaṃ.	1182	
PA_tika-vin07_t:119_0	Mahāariṭṭhoti pañcapaññāsāya bhātukehi saddhiṃ cetiyagirimhi pabbajitaṃ sandhāya	119	
PA_tika-vin07_t:119_1	vuttaṃ. Meghavaṇṇābhayaamaccassa pariveṇaṭṭhāneti meghavaṇṇaabhayassa rañño amaccena	119	
PA_tika-vin07_t:119_2	kattabbassa pariveṇassa vatthubhūte ṭhāne. Maṅgalanimittabhāvena ākāse samuppanno	119	
PA_tika-vin07_t:119_3	manoharasaddo ākāsassa ravo viya hotīti vuttaṃ “ākāsaṃ mahāviravaṃ ravī”ti. Na hi	119	
PA_tika-vin07_t:119_4	ākāso nāma koci dhammo atthi, yo saddaṃ samuṭṭhāpeyya, ākāsagatautuvisesasamuṭṭhitova	119	
PA_tika-vin07_t:119_5	so saddoti gahetabbo. Paṭhamakattikapavāraṇadivase…pe… vinayapiṭakaṃ pakāsesīti idaṃ	119	
PA_tika-vin07_t:119_6	vinayaṃ vācetuṃ āraddhadivasaṃ sandhāya vuttaṃ. Anusiṭṭhikarānanti anusāsanīkarānaṃ.	119	
PA_tika-vin07_t:119_7	Rājinoti upayogatthe sāmivacanaṃ, devānaṃpiyatissarājānanti attho. Aññepīti mahindādīhi	119	
PA_tika-vin07_t:119_8	aṭṭhasaṭṭhimahātherehi aññepi, tesaṃ sarūpaṃ dassento āha tesaṃ therānantiādi. Tattha	119	
PA_tika-vin07_t:119_9	tesaṃ therānaṃ antevāsikāti mahindattherādīnaṃ aṭṭhasaṭṭhimahātherānaṃ ariṭṭhādayo	119	
PA_tika-vin07_t:119_10	antevāsikā ca mahāariṭṭhattherassa antevāsikā tissadattakāḷasumanādayo cāti yojetabbaṃ.	1191	
PA_tika-vin07_t:119_11	Antevāsikānaṃ antevāsikāti ubhayattha vuttaantevāsikānaṃ antevāsikaparamparā cāti	1191	
PA_tika-vin07_t:119_12	attho. Pubbe vuttappakārāti mahindo iṭṭiyo uttiyotiādigāthāhi pakāsitā ācariyaparamparā.	1191	
PA_tika-vin07_t:120_0	Na paggharatīti na gaḷati, na pamussatīti attho. Satigatidhitimantesūti ettha satīti	120	
PA_tika-vin07_t:120_1	uggahadhāraṇe sati. Gatīti saddatthavibhāgaggahaṇe ñāṇaṃ. Dhitīti uggahapariharaṇādīsu	120	
PA_tika-vin07_t:120_2	vīriyaṃ. Kukkuccakesūti “kappati na kappatī”ti vīmaṃsakukkuccakārīsu. Mātāpituṭṭhāniyoti	120	
PA_tika-vin07_t:120_3	vatvā tamevatthaṃ samatthetuṃ āha tadāyattāhītiādi. Vinayapariyattiṃ nissāyāti vinayapiṭakapariyāpuṇanaṃ	120	
PA_tika-vin07_t:120_4	nissāya. Attano sīlakkhandho suguttoti lajjino vinayadhāraṇassa alajjiaññāṇatādīhi	120	
PA_tika-vin07_t:120_5	chahi ākārehi āpattiyā anāpajjanato attano sīlakkhandho khaṇḍādidosavirahito sugutto	120	
PA_tika-vin07_t:120_6	surakkhito hoti. Kukkuccapakatānanti kappiyākappiyaṃ nissāya uppannena kukkuccena	120	
PA_tika-vin07_t:120_7	pakatānaṃ upaddutānaṃ abhibhūtānaṃ yathāvinayaṃ kukkuccaṃ vinodetvā suddhante patiṭṭhāpanena	120	
PA_tika-vin07_t:120_8	paṭisaraṇaṃ hoti. Vigato sārado bhayametassāti visārado. “Evaṃ kathentassa doso evaṃ	120	
PA_tika-vin07_t:120_9	na doso”ti ñatvāva kathanato nibbhayova saṅghamajjhe voharati. Paccatthiketi attapaccatthike	120	
PA_tika-vin07_t:120_10	ceva vajjiputtakādisāsanapaccatthike ca. Sahadhammenāti sakāraṇena vacanena sikkhāpadaṃ	1201	
PA_tika-vin07_t:120_11	dassetvā yathā te asaddhammaṃ patiṭṭhāpetuṃ na sakkonti, evaṃ suniggahitaṃ katvā	1201	
PA_tika-vin07_t:120_12	niggaṇhāti. Saddhammaṭṭhitiyāti pariyattipaṭipattipaṭivedhasaṅkhātassa tividhassāpi	1201	
PA_tika-vin07_t:120_13	saddhammassa ṭhitiyā, pavattiyāti attho.	1201	
PA_tika-vin07_t:121_0	Vinayo saṃvaratthāyātiādīsu vinayapariyāpuṇanaṃ vinayo, vinayapaññatti vā kāyavacīdvārasaṃvaratthāya.	121	
PA_tika-vin07_t:121_1	Avippaṭisāroti katākataṃ nissāya vippaṭisārābhāvo santāpābhāvo. Pāmojjaṃ taruṇapīti.	121	
PA_tika-vin07_t:121_2	Pīti nāma balavapīti. Passaddhīti kāyacittapassaddhi. Yathābhūtañāṇadassananti sappaccayanāmarūpapariggaho.	121	
PA_tika-vin07_t:121_3	Nibbidāti vipassanā. Virāgoti ariyamaggo. Vimuttīti aggaphalaṃ. Vimuttiñāṇadassananti	121	
PA_tika-vin07_t:121_4	paccavekkhaṇañāṇaṃ. Anupādāti kañci dhammaṃ anupādiyitvā pariccajitvā. Parinibbānatthāyāti	121	
PA_tika-vin07_t:121_5	paccavekkhaṇañāṇe anuppanne antarā parinibbānābhāvena taṃparinibbānatthāyāti paccayattena	121	
PA_tika-vin07_t:121_6	vuttaṃ anantarādipaccayattā. Etadatthā kathāti ayaṃ vinayakathā nāma etassa anupādāparinibbānassa	121	
PA_tika-vin07_t:121_7	atthāyāti attho. Mantanāti vinayamantanāyeva, bhikkhūnaṃ “evaṃ karissāma, evaṃ na	121	
PA_tika-vin07_t:121_8	karissāmā”ti vinayapaṭibaddhamantanā. Upanisāti upanisīdati ettha phalanti upanisā,	121	
PA_tika-vin07_t:121_9	kāraṇaṃ. Vinayo saṃvaratthāyātiādikāraṇaparamparāpi etadatthāti attho. Sotāvadhānanti	121	
PA_tika-vin07_t:121_10	imissā paramparapaccayakathāya attānaṃ samanatthāya sotāvadhānaṃ, tampi etamatthaṃ.	1211	
PA_tika-vin07_t:121_11	Yadidanti nipāto. Yo ayaṃ catūhi upādānehi anupādiyitvā cittassa arahattamaggasaṅkhāto,	1211	
PA_tika-vin07_t:121_12	tapphalasaṅkhāto vā vimokkho, sopi etadatthāya anupādāparinibbānatthāya. Atha vā	1211	
PA_tika-vin07_t:121_13	yo ayaṃ kañci dhammaṃ anupādācittassa vimokkho vimuccanaṃ vigamo parinibbānaṃ etadatthā	1211	
PA_tika-vin07_t:121_14	kathāti evaṃ upasaṃharaṇavasena yojetumpi vaṭṭati maggaphalavimokkhassa pubbe vuttattā.	1211	
PA_tika-vin07_t:121_15	Āyogoti uggahaṇādivasena punappunaṃ abhiyogo.	1211	
PA_tika-vin07_t:122	Ācariyaparamparakathāvaṇṇanānayo niṭṭhito.	12	
PA_tika-vin07_t:123	Iti samantapāsādikāya vinayaṭṭhakathāya vimativinodaniyaṃ	12	
PA_tika-vin07_t:124	Bāhiranidānakathāvaṇṇanānayo niṭṭhito.	12	
PA_tika-vin07_t:125	Verañjakaṇḍavaṇṇanā	12	
PA_tika-vin07_t:126_0	Seyyathidanti taṃ katamaṃ, taṃ kathanti vā attho. Aniyamaniddesavacananti attano	126	
PA_tika-vin07_t:126_1	atthaṃ sarūpena niyametvā niddisatīti niyamaniddeso, na niyamaniddeso aniyamaniddeso.	126	
PA_tika-vin07_t:126_2	Sova vuccate anenāti vacananti aniyamaniddesavacanaṃ. Tassāti tenātipadassa. Parivitakkoti	126	
PA_tika-vin07_t:126_3	“katamesānaṃ kho buddhānaṃ bhagavantānaṃ brahmacariyaṃ na ciraṭṭhitikaṃ ahosī”tiādinā	126	
PA_tika-vin07_t:126_4	pavatto. Pubbe vā pacchā vāti tenātipadato heṭṭhā vuttapāṭhe vā upari vakkhamānapāṭhe	126	
PA_tika-vin07_t:126_5	vāti attho. Atthato siddhenāti sāmatthiyato siddhena. Tatridaṃ mukhamattanidassananti	126	
PA_tika-vin07_t:126_6	tassā yathāvuttayuttiyā paridīpane idaṃ upāyamattanidassanaṃ. Mukhaṃ dvāraṃ upāyoti hi atthato ekaṃ.	126	
PA_tika-vin07_t:127_0	Samayasaddo dissatīti sambandho. Assāti samayasaddassa samavāyo atthoti sambandho.	127	
PA_tika-vin07_t:127_1	Kālañca samayañca upādāyāti ettha kālo nāma upasaṅkamanassa yuttakālo, samayo nāma	127	
PA_tika-vin07_t:127_2	sarīrabalādikāraṇasamavāyo, te upādāya paṭiccāti attho. Khaṇoti okāso. Buddhuppādādayo	127	
PA_tika-vin07_t:127_3	hi maggabrahmacariyassa okāso. So eva samayo. Teneva “ekovā”ti vuttaṃ. Mahāsamayoti	127	
PA_tika-vin07_t:127_4	mahāsamūho. Pavanasminti vanasaṇḍe. Samayopi kho te bhaddālīti ettha samayoti sikkhāpadāvilaṅghanassa	127	
PA_tika-vin07_t:127_5	hetu, ko so? Attano vippaṭipattiyā bhagavato jānanaṃ, so samayasaṅkhāto hetu tassā	127	
PA_tika-vin07_t:127_6	appaṭividdhoti attho. Bhagavātiādi tassa paṭivijjhanākāradassanaṃ. Uggahamānoti kiñci	127	
PA_tika-vin07_t:127_7	kiñci uggahetuṃ samatthatāya uggahamāno, sumanaparibbājakassevetaṃ nāmaṃ. Samayaṃ	127	
PA_tika-vin07_t:127_8	diṭṭhiṃ pavadanti etthāti samayappavādako, mallikāya ārāmo. Sveva tindukācīrasaṅkhātāya	127	
PA_tika-vin07_t:127_9	timbarurukkhapantiyā parikkhittattā “tindukācīra”nti ca, ekāva nivāsā sālā etthāti	127	
PA_tika-vin07_t:127_10	“ekasālako”ti ca vuccati. Atthābhisamayāti yathāvuttassa diṭṭhadhammikasamparāyikassa	1271	
PA_tika-vin07_t:127_11	atthassa hitassa paṭilābhato. Mānābhisamayāti mānappahānā. Pīḷanaṭṭhoti pīḷanaṃ taṃsamaṅgino	1271	
PA_tika-vin07_t:127_12	hiṃsanaṃ, avipphārikatākaraṇaṃ, pīḷanameva attho pīḷanaṭṭho. Santāpoti dukkhadukkhatādivasena	1271	
PA_tika-vin07_t:127_13	santāpanaṃ. Vipariṇāmoti jarāya maraṇena cāti dvidhā vipariṇāmetabbatā abhisametabbo	1271	
PA_tika-vin07_t:127_14	paṭivijjhitabboti abhisamayo, sova abhisamayaṭṭho, pīḷanādīni.	1271	
PA_tika-vin07_t:128_0	Ettha ca upasaggānaṃ jotakamattattā samayasaddassa atthuddhārepi saupasaggo abhisamayasaddo	128	
PA_tika-vin07_t:128_1	uddhaṭo. Tattha saṅgamavasena paccayānaṃ phaluppādanaṃ paṭi ayanaṃ ekato pavatti	128	
PA_tika-vin07_t:128_2	etthāti samayo, samavāyo. Vivaṭṭūpanissayasaṅgame sati enti ettha sattā pavattantīti	128	
PA_tika-vin07_t:128_3	samayo, khaṇo. Sameti ettha saṅkhatadhammo, sayaṃ vā eti āgacchati vigacchati cāti	128	
PA_tika-vin07_t:128_4	samayo, kālo. Samenti avayavā etasmiṃ, sayaṃ vā tesūti samayo, samūho. Paccayantarasaṅgame	128	
PA_tika-vin07_t:128_5	eti āgacchati etasmā phalanti samayo, hetu. Saññāvasena vipallāsato dhammesu eti	128	
PA_tika-vin07_t:128_6	abhinivisatīti samayo, diṭṭhi. Samīpaṃ ayanaṃ upagamanaṃ samayo, paṭilābho. Sammadeva	128	
PA_tika-vin07_t:128_7	sahitānaṃ vācānaṃ ayanaṃ vigamoti samayo, pahānaṃ. Sammadeva, sahitānaṃ vā saccānaṃ	128	
PA_tika-vin07_t:128_8	ayanaṃ jānananti samayo, paṭivedho. Evaṃ tasmiṃ tasmiṃ atthe samayasaddassa pavatti veditabbā.	128	
PA_tika-vin07_t:129_0	Ettha ca samayasaddassa sāmaññena anekatthatā vuttā. Na hi ekasmiṃ atthavisese vattamāno	129	
PA_tika-vin07_t:129_1	saddo tadaññepi vattati. Tasmā atthā viya taṃtaṃvācakā samayasaddāpi bhinnā evāti	129	
PA_tika-vin07_t:129_2	gahetabbā. Evaṃ sabbattha atthuddhāresu.	129	
PA_tika-vin07_t:130_0	Tattha tathāti tesu suttābhidhammesu upayogabhummavacanehi. Idhāti vinaye, aññathāti	130	
PA_tika-vin07_t:130_1	karaṇavacanena. Accantamevāti nirantarameva. Bhāvo nāma kiriyā, kiriyāya kiriyantarūpalakkhaṇaṃ	130	
PA_tika-vin07_t:130_2	bhāvenabhāvalakkhaṇaṃ, yathā udaye sati cande jāto rājaputtoti. Adhikaraṇañhītiādi	130	
PA_tika-vin07_t:130_3	abhidhamme samayasaddo kālasamūhakhaṇasamavāyahetusaṅkhātesu pañcasu atthesu vattati,	130	
PA_tika-vin07_t:130_4	na vinaye viya kāle eva, tesu ca kālasamūhatthā dve tattha vuttānaṃ phassādidhammānaṃ	130	
PA_tika-vin07_t:130_5	adhikaraṇabhāvena niddisituṃ yuttā. Khaṇasamavāyahetuatthā pana tayopi attano bhāvena	130	
PA_tika-vin07_t:130_6	phassādīnaṃ bhāvassa upalakkhaṇabhāvena niddisituṃ yuttāti vibhāvanamukhena yathāvuttamatthaṃ	130	
PA_tika-vin07_t:130_7	samatthetuṃ vuttaṃ. Tattha yasmiñhi kāle, dhammasamūhe vā samaye adhikaraṇabhūte	130	
PA_tika-vin07_t:130_8	kusalaṃ uppannaṃ, tasmiññeva kāle, dhammasamūhe vā samaye phassādayo hontīti evaṃ	130	
PA_tika-vin07_t:130_9	adhikaraṇatthayojanā, yasmiṃ pana khaṇe, samavāye hetumhi vā samaye sati vijjamāne	130	
PA_tika-vin07_t:130_10	kusalaṃ uppannaṃ, tasmiññeva khaṇādimhi samayepi vijjamāne phassādayo hontīti bhāvenabhāvalakkhaṇatthayojanā ca veditabbā.	1301	
PA_tika-vin07_t:131	Hoti cetthāti ettha yathāvuttaatthavisaye saṅgahagāthā hoti. Aññatrāti suttābhidhammesu. Abhilāpamattabhedoti desanāvilāsato saddamatteneva bhedo, na atthato.	13	
PA_tika-vin07_t:132_0	Avisesenāti sāmaññena. Iriyāpathotiādīsu iriyāya sabbadvārikakiriyāya patho pavattanaṭṭhānaṃ	132	
PA_tika-vin07_t:132_1	tabbinimuttakammassa abhāvāti ṭhānādayo iriyāpatho, sova vihāro. Brahmabhūtā seṭṭhabhūtā	132	
PA_tika-vin07_t:132_2	parahitacittādivasappavattito mettādayo brahmavihāro nāma. Tadavasesā pana mahaggatā	132	
PA_tika-vin07_t:132_3	sabbanīvaraṇavigamanādisiddhena jotanādiatthena dibbavihāro nāma. Brahmavihārabhāvena	132	
PA_tika-vin07_t:132_4	visuṃ gahitattā mettādayo idha asaṅgahitā. Ariyānameva vihāroti phalasamāpattiyo ariyavihāro nāma.	132	
PA_tika-vin07_t:133_0	Rukkhādimūleyeva mūlasaddassa niruḷhabhāvaṃ dassetuṃ aparena mūlasaddena visesetvā	133	
PA_tika-vin07_t:133_1	“mūlamūle”ti vuttaṃ, yathā dukkhadukkhanti. Lobhādīnaṃ dosamūlādicittāsādhāraṇattā	133	
PA_tika-vin07_t:133_2	“asādhāraṇahetumhī”ti vuttaṃ.	133	
PA_tika-vin07_t:134_0	Tattha siyāti tattha verañjāyantiādīsu padesu kassaci codanā siyāti attho. Ubhayathā	134	
PA_tika-vin07_t:134_1	nidānakittanassa pana kiṃ payojananti? Āha gocaragāmanidassanatthantiādi. Tattha assāti bhagavato.	134	
PA_tika-vin07_t:135_0	Kilamova kilamatho, attano attabhāvassa kilamatho attakilamatho, tassa anu anu yogo	135	
PA_tika-vin07_t:135_1	punappunaṃ pavattanaṃ attakilamathānuyogo. Vatthukāmārammaṇe sukhe sampayogavasena	135	
PA_tika-vin07_t:135_2	līnā yuttā, kāmataṇhā, taṃsahacarite kāme sukhe vā ārammaṇabhūte allīnā pavattatīti	135	
PA_tika-vin07_t:135_3	kāmasukhallikā taṇhā, tassā kāmasukhallikāya anu anu yogo kāmasukhallikānuyogo. Loke	135	
PA_tika-vin07_t:135_4	saṃvaḍḍhabhāvanti āmisopabhogena saṃvaḍḍhitabhāvaṃ. Uppajjamāno bahujanahitādiatthāyeva uppajjatīti yojanā.	135	
PA_tika-vin07_t:136_0	Diṭṭhisīlasāmaññena saṃhatattā saṅghoti imamatthaṃ vibhāvento āha diṭṭhītiādi. Ettha	136	
PA_tika-vin07_t:136_1	ca “yāyaṃ diṭṭhi ariyā niyyānikā niyyāti takkarassa sammā dukkhakkhayāya, tathārūpāya	136	
PA_tika-vin07_t:136_2	diṭṭhiyā diṭṭhisāmaññagato viharatī”ti evaṃ vuttāya diṭṭhiyā. “Yāni tāni sīlāni akhaṇḍāni…pe…	136	
PA_tika-vin07_t:136_3	samādhisaṃvattanikāni, tathārūpesu sīlesu sīlasāmaññagato viharatī”ti evaṃ vuttānañca	136	
PA_tika-vin07_t:136_4	sīlānaṃ sāmaññasaṅkhātena saṅghāto saṅghaṭito samaṇagaṇo, tenāti attho. “Diṭṭhisīlasāmaññasaṅghātasaṅghātenā”ti	136	
PA_tika-vin07_t:136_5	vā pāṭhenettha bhavitabbaṃ, tassa diṭṭhisīlasāmaññabhūtena saṃhananena saṅghāto samaṇagaṇo,	136	
PA_tika-vin07_t:136_6	tenāti attho. Evañhi pāṭhe saddato attho yuttataro hoti. Assāti mahato bhikkhusaṅghassa.	136	
PA_tika-vin07_t:137_0	Brahmaṃ aṇatīti ettha brahma-saddena vedo vuccati, so mantabrahmakappavasena tividho.	137	
PA_tika-vin07_t:137_1	Tattha iruvedādayo tayo vedā mantā, te ca padhānā, itare pana sannissitā, tena padhānasseva	137	
PA_tika-vin07_t:137_2	gahaṇaṃ. Mante sajjhāyatīti iruvedādike mantasatthe sajjhāyatīti attho. Iruvedādayo	137	
PA_tika-vin07_t:137_3	hi guttabhāsitabbatāya “mantā”ti vuccanti. “Bāhitapāpattā brāhmaṇo, samitapāpattā	137	
PA_tika-vin07_t:137_4	samaṇo”ti yathāvuttamatthadvayaṃ udāharaṇadvayena vibhāvetuṃ vuttañhetantiādi vuttaṃ.	137	
PA_tika-vin07_t:137_5	“Samitattā hi pāpānaṃ ‘samaṇo’ti pavuccatī”ti hi idaṃ vacanaṃ gahetvā “samitapāpattā	137	
PA_tika-vin07_t:137_6	‘samaṇo’ti vuccatī”ti vuttaṃ, bāhitapāpoti idaṃ pana aññasmiṃ gāthābandhe vuttavacanaṃ.	137	
PA_tika-vin07_t:137_7	Yathābhuccaguṇādhigatanti yathābhūtaguṇādhigataṃ. Sakiñcanoti sadoso.	137	
PA_tika-vin07_t:138_0	Gottavasenāti ettha gaṃ tāyatīti gottaṃ, go-saddena cettha abhidhānaṃ buddhi ca vuccati.	138	
PA_tika-vin07_t:138_1	Kenaci pārijuññenāti ñātipārijuññādinā kenaci pārijuññena, parihāniyāti attho. Tato	138	
PA_tika-vin07_t:138_2	paranti verañjāyantiādivacanaṃ. Itthambhūtākhyānatthe upayogavacananti itthaṃ imaṃ	138	
PA_tika-vin07_t:138_3	pakāraṃ bhūto āpannoti itthambhūto, tassa ākhyānaṃ itthambhūtākhyānaṃ, soyevattho	138	
PA_tika-vin07_t:138_4	itthambhūtākhyānattho. Atha vā “itthaṃ evaṃpakāro bhūto jāto”ti evaṃ kathanattho	138	
PA_tika-vin07_t:138_5	itthambhūtākhyānattho, tasmiṃ upayogavacananti attho. Ettha ca abbhuggatoti ettha	138	
PA_tika-vin07_t:138_6	abhi-saddo itthambhūtākhyānatthajotako abhibhavitvā uggamanappakārassa dīpanato,	138	
PA_tika-vin07_t:138_7	tena yogato taṃ kho pana bhavantaṃ gotamanti idaṃ upayogavacanaṃ sāmiatthepi samāne	138	
PA_tika-vin07_t:138_8	itthambhūtākhyānadīpanato “itthambhūtākhyānatthe”ti vuttaṃ, tenevāha “tassa kho pana	138	
PA_tika-vin07_t:138_9	bhoto gotamassāti attho”ti.	138	
PA_tika-vin07_t:139_0	Idaṃ vuttaṃ hoti – yathā sādhu devadatto mātaramabhīti ettha abhisaddayogato itthambhūtākhyāne	139	
PA_tika-vin07_t:139_1	upayogavacanaṃ kataṃ, evamidhāpi taṃ kho pana bhavantaṃ gotamaṃ abhi evaṃ kalyāṇo	139	
PA_tika-vin07_t:139_2	kittisaddo uggatoti abhisaddayogato itthambhūtākhyāne upayogavacananti. Sādhu devadatto	139	
PA_tika-vin07_t:139_3	mātaramabhīti ettha hi “devadatto mātaramabhi mātari visaye mātuyā vā sādhū”ti evaṃ	139	
PA_tika-vin07_t:139_4	adhikaraṇatthe vā sāmiatthe vā bhummavacanassa sāmivacanassa vā pasaṅge itthambhūtākhyānatthajotakena	139	
PA_tika-vin07_t:139_5	abhisaddena yoge upayogavacanaṃ kataṃ, yathā cettha devadatto mātuvisaye mātusambandhī	139	
PA_tika-vin07_t:139_6	vā so vuttappakārappattoti ayamattho viññāyati, evamidhāpi bhoto gotamassa sambandhī	139	
PA_tika-vin07_t:139_7	kittisaddo abbhuggato abhibhavitvā uggamanapakārappattoti ayamattho viññāyati. Tattha	139	
PA_tika-vin07_t:139_8	hi devadattaggahaṇaṃ viya idha kittisaddaggahaṇaṃ, tattha mātaranti vacanaṃ viya	139	
PA_tika-vin07_t:139_9	idha taṃ kho pana bhavantaṃ gotamanti vacanaṃ, tattha sādhusaddaggahaṇaṃ viya idha	139	
PA_tika-vin07_t:139_10	uggatasaddaggahaṇaṃ veditabbaṃ. Kittisaddoti kittibhūto saddo, na kevaloti dassanatthaṃ	1391	
PA_tika-vin07_t:139_11	visesitanti āha “kitti evā”ti. Tato kittīti thuti, tassā pakāsako saddo kittisaddoti	1391	
PA_tika-vin07_t:139_12	dassetuṃ “thutighoso vā”ti vuttaṃ.	1391	
PA_tika-vin07_t:140_0	So bhagavāti ettha soti pasiddhiyaṃ, yo so samattiṃsa pāramiyo pūretvā sabbakilese	140	
PA_tika-vin07_t:140_1	bhañjitvā dasasahassilokadhātuṃ kampento anuttaraṃ sammāsambodhiṃ abhisambuddho,	140	
PA_tika-vin07_t:140_2	so loke atipākaṭoti “so bhagavā”ti vuttaṃ. Bhagavāti ca idaṃ satthu nāmakittanaṃ,	140	
PA_tika-vin07_t:140_3	na guṇakittanaṃ. Parato pana bhagavāti guṇakittanameva. Iminā ca iminā cāti etena	140	
PA_tika-vin07_t:140_4	arahantiādipadānaṃ paccekaṃ anekaguṇagaṇaṃ paṭicca pavattabhāvaṃ dasseti.	140	
PA_tika-vin07_t:141_0	Suvidūravidūreti dvīhi saddehi ativiya dūreti dasseti, suvidūratā eva hi vidūratā.	141	
PA_tika-vin07_t:141_1	Savāsanānaṃ kilesānaṃ viddhaṃsitattāti iminā paccekabuddhādīhi asādhāraṇaṃ bhagavato	141	
PA_tika-vin07_t:141_2	arahattanti dasseti tesaṃ vāsanāya appahīnattā, vāsanā ca nāma nikkilesassāpi sakalañeyyānavabodhādidvārattayappayogaviguṇatāhetubhūto	141	
PA_tika-vin07_t:141_3	kilesanihito ākāro ciranigaḷitapādānaṃ nigaḷamokkhepi saṅkucitatāgamanahetuko nigaḷanihito	141	
PA_tika-vin07_t:141_4	ākāro viya. Yāya pilindavacchādīnaṃ vasalavohārādiviguṇatā hoti, ayaṃ vāsanāti gahetabbā.	141	
PA_tika-vin07_t:141_5	Ārakāti ettha ākārassa rassattaṃ ka-kārassa ca ha-kāraṃ sānussaraṃ katvā niruttinayena	141	
PA_tika-vin07_t:141_6	“araha”nti padasiddhi veditabbā. Evaṃ uparipi yathārahaṃ niruttinayena padasiddhi	141	
PA_tika-vin07_t:141_7	veditabbā. Yañcetaṃ saṃsāracakkanti sambandho. Puññādīti ādi-saddena apuññābhisaṅkhāraāneñjābhisaṅkhāre	141	
PA_tika-vin07_t:141_8	saṅgaṇhāti. Āsavā eva avijjādīnaṃ kāraṇattā samudayoti āha “āsavasamudayamayenā”ti.	141	
PA_tika-vin07_t:141_9	“Āsavasamudayā avijjāsamudayo”ti hi vuttaṃ. Vipākakaṭattārūpappabhedo tibhavo eva	141	
PA_tika-vin07_t:141_10	ratho, tasmiṃ tibhavarathe. Saṃsāracakkanti yathāvuttakilesakammavipākasamudayo.	1411	
PA_tika-vin07_t:142	“Khandhānañca paṭipāṭi, dhātuāyatanāna ca;	14	
PA_tika-vin07_t:143	Abbocchinnaṃ vattamānā, ‘saṃsāro’ti pavuccatī”ti. –	14	
PA_tika-vin07_t:144_0	Evaṃ vutto saṃsārova cakkaṃ viya paribbhamanato cakkaṃ, tassa cakkassa sabbe arā	144	
PA_tika-vin07_t:144_1	hatāti sambandho. Anenāti bhagavatā. Bodhīti ñāṇaṃ, taṃ ettha maṇḍaṃ pasannaṃ jātanti	144	
PA_tika-vin07_t:144_2	bodhimaṇḍo. Kammakkhayakaraṃ ñāṇapharasunti arahattamaggañāṇaṃ vuttaṃ, taṃ chinditabbaṃ	144	
PA_tika-vin07_t:144_3	abhisaṅkhārasaṅkhātaṃ kammaṃ paricchindatīti dassetuṃ kammakkhayakaravisesanavisiṭṭhaṃ	144	
PA_tika-vin07_t:144_4	vuttanti veditabbaṃ.	144	
PA_tika-vin07_t:145_0	Evaṃ katipayaṅgehi saṃsāracakkaṃ tadavasesaṅgehi phalabhūtanāmarūpadhammehi tibhavarathañca	145	
PA_tika-vin07_t:145_1	tasmiṃ rathe yojitasaṃsāracakkārānaṃ hananappakārañca dassetvā idāni sabbehipi dvādasahi	145	
PA_tika-vin07_t:145_2	paṭiccasamuppādaṅgehi rathavirahitameva kevalaṃ saṃsāracakkaṃ, tassa araghātanappakārabhedañca	145	
PA_tika-vin07_t:145_3	dassetuṃ athavātiādi vuttaṃ. Tattha anamatagganti anu anu amataggaṃ, sabbathā anugacchantehipi	145	
PA_tika-vin07_t:145_4	aviññātakoṭikanti attho. Avijjāmūlakattā jarāmaraṇapariyosānattāti idaṃ saṅkhārādīnaṃ	145	
PA_tika-vin07_t:145_5	dasannaṃ arabhāvena ekattaṃ samāropetvāti vuttaṃ. Na hi tesaṃ paccekaṃ avijjāmūlakatā	145	
PA_tika-vin07_t:145_6	jarāmaraṇapariyosānatā ca atthi tathā paṭiccasamuppādapāḷiyaṃ avuttattā. Atha vā	145	
PA_tika-vin07_t:145_7	tesampi yathārahaṃ atthato avijjāmūlakattaṃ, attano attano lakkhaṇabhūtakhaṇikajarāmaraṇavasena	145	
PA_tika-vin07_t:145_8	tappariyosānatañca sandhāyetaṃ vuttanti veditabbaṃ. Evañca tesaṃ paccekaṃ arabhāvo siddho hoti.	145	
PA_tika-vin07_t:146_0	Evaṃ sabbākāraṃ saṃsāracakkameva dassetvā idāni yena ñāṇena imassa saṃsāracakkassa	146	
PA_tika-vin07_t:146_1	arānaṃ chedo bhagavato siddho, tassa dhammaṭṭhitiñāṇassa “paccayapariggahe paññā	146	
PA_tika-vin07_t:146_2	dhammaṭṭhitiñāṇa”nti mātikā vuttattā bhavacakkāvayavesu avijjādīsu paccayapaccayuppannattā	146	
PA_tika-vin07_t:146_3	pariggahavasena pavattiākāraṃ dassetvā parato tassa atthassa nigamanavasena vuttena	146	
PA_tika-vin07_t:146_4	evamayaṃ avijjāhetūtiādikena paṭisambhidāpāḷisahitena pāṭhena sarūpato dhammaṭṭhitiñāṇaṃ,	146	
PA_tika-vin07_t:146_5	tassa ca tesuyeva avijjādīsu catusaṅkhepādivasena pavattivibhāgañca dassetvā tato	146	
PA_tika-vin07_t:146_6	paraṃ iti bhagavātiādipāṭhena bhagavato tena dhammaṭṭhitiñāṇena paṭiccasamuppādassa	146	
PA_tika-vin07_t:146_7	sabbākārato paṭividdhabhāvaṃ dassetvā puna iminā dhammaṭṭhitiñāṇenātiādinā bhagavato	146	
PA_tika-vin07_t:146_8	tena ñāṇena saṃsāracakkārānaṃ viddhaṃsitabhāvaṃ dassetuṃ tattha dukkhādīsu aññāṇaṃ	146	
PA_tika-vin07_t:146_9	avijjātiādi vuttaṃ. Tattha tiṇṇaṃ āyatanānanti cakkhusotamanāyatanānaṃ tiṇṇaṃ. Esa	146	
PA_tika-vin07_t:146_10	nayo tiṇṇaṃ phassānantiādīsupi. Rūpataṇhādivasena cha taṇhākāyā eva veditabbā.	1461	
PA_tika-vin07_t:147_0	Saggasampattinti kāmasugatīsu sampattiṃ. Tathevāti kāmupādānapaccayā eva. Brahmalokasampattinti	147	
PA_tika-vin07_t:147_1	rūpībrahmalokasampattiṃ. Tebhūmakadhammavisayassa sabbassāpi rāgassa kilesakāmabhāvato	147	
PA_tika-vin07_t:147_2	bhavarāgopi kāmupādānamevāti āha “kāmupādānapaccayāyeva mettaṃ bhāvetī”ti. Sesupādānamūlikāsupīti	147	
PA_tika-vin07_t:147_3	diṭṭhupādānasīlabbatupādānaattavādupādānamūlikāsupi yojanāsu. Tatrāyaṃ yojanānayo	147	
PA_tika-vin07_t:147_4	– idhekacco “natthi paraloko ucchijjati attā”ti diṭṭhiṃ gaṇhāti, so diṭṭhupādānapaccayā	147	
PA_tika-vin07_t:147_5	kāyena duccaritaṃ caratītiādinā, aparo “asukasmiṃ bhave attā ucchijjatī”ti diṭṭhiṃ	147	
PA_tika-vin07_t:147_6	gahetvā kāmarūpārūpabhavūpapattiyā taṃ taṃ kusalaṃ karotītiādinā ca diṭṭhupādānamūlikā	147	
PA_tika-vin07_t:147_7	yojanā, imināva nayena attavādupādānamūlikā yojanā veditabbā. Aparo “sīlena suddhi	147	
PA_tika-vin07_t:147_8	vatena suddhī”ti asuddhimaggaṃ “suddhimaggo”ti parāmasanto sīlabbatupādānapaccayā	147	
PA_tika-vin07_t:147_9	kāyena duccaritaṃ caratītiādinā sabbabhavesu sīlabbatupādānamūlikā yojanā veditabbā.	147	
PA_tika-vin07_t:148_0	Idāni yassa saṃsāracakkārānaṃ ghātanasamatthassa dhammaṭṭhitiñāṇassa avijjādipaccayapaaggahākāraṃ	148	
PA_tika-vin07_t:148_1	dassetuṃ kāmabhave ca avijjā kāmabhave saṅkhārānaṃ paccayo hotītiādinā avijjādīnaṃ	148	
PA_tika-vin07_t:148_2	paccayapaccayuppannabhāvo dassito, tameva ñāṇaṃ avijjādīsu pavattiākārena saddhiṃ	148	
PA_tika-vin07_t:148_3	paṭisambhidāmaggapāḷiṃ ānetvā nigamanavasena dassento evamayantiādimāha. Visuddhimaggaṭīkāyaṃ	148	
PA_tika-vin07_t:148_4	pana “idāni yvāyaṃ saṃsāracakkaṃ dassentena kāmabhave avijjā kāmabhave saṅkhārānaṃ	148	
PA_tika-vin07_t:148_5	paccayo hotītiādinā avijjādīnaṃ paccayabhāvo saṅkhārādīnaṃ paccayuppannabhāvo dassito,	148	
PA_tika-vin07_t:148_6	tameva paṭisambhidāmaggapāḷiṃ ānetvā nigamanavasena dassento evamayantiādimāhā”ti	148	
PA_tika-vin07_t:148_7	vuttaṃ. Sāratthadīpaniyā vinayaṭīkāyapi ayameva pāṭho likhito. Tattha ca kāmabhave	148	
PA_tika-vin07_t:148_8	ca avijjātiādinā avijjādīnaṃ paccayapaccayuppannabhāvo saṃsāracakkaṃ dassentena vutto	148	
PA_tika-vin07_t:148_9	na hoti tassa ca avijjā nābhi, mūlattātiādinā pubbeva dassitattā upari cakkarūpato	148	
PA_tika-vin07_t:148_10	payogattena upasaṃhārābhāvā ca. “Api ca tameva paccayapaccayuppannabhāvaṃ nigamanavasena	1481	
PA_tika-vin07_t:148_11	dassento”ti ca vuttaṃ, na cettha paccayapaccayuppannabhāvo nigamanavasena padhānattena	1481	
PA_tika-vin07_t:148_12	dassito, atha kho paccayapariggahavasappavattaṃ dhammaṭṭhitiñāṇameva yathāvuttapaccayapariggahākārassa	1481	
PA_tika-vin07_t:148_13	nigamanavasena dassitaṃ. Tathā hi “evamayaṃ avijjā hetu, saṅkhārā hetusamuppannā,	1481	
PA_tika-vin07_t:148_14	ubhopete dhammā hetusamuppannāti paccayapariggahe paññā dhammaṭṭhitiñāṇaṃ. Atītampi	1481	
PA_tika-vin07_t:148_15	addhānaṃ. Anāgatampi addhānaṃ avijjā hetu…pe… dhammaṭṭhitiñāṇa”nti dhammaṭṭhitiñāṇameva	1481	
PA_tika-vin07_t:148_16	padhānattena dassitaṃ. “Avijjā hetu, saṅkhārā hetusamuppannā”tiādi pana paccayapariggahe	1481	
PA_tika-vin07_t:148_17	paññā dhammaṭṭhitiñāṇanti vuccamānattā tassa paccayapariggahākāraparidīpanatthaṃ	1481	
PA_tika-vin07_t:148_18	visayattena vuttaṃ, na padhānattena.	1481	
PA_tika-vin07_t:149_0	Ayañhettha attho – evanti anantare vuttanayena ayaṃ avijjā saṅkhārānaṃ hetu, saṅkhārā	149	
PA_tika-vin07_t:149_1	ca tena hetunā samuppannā. Ubhopeteti yasmā ayaṃ avijjā paraparikappitapakatiissarādi	149	
PA_tika-vin07_t:149_2	viya ahetukā niccā dhuvā na hoti, atha kho “āsavasamudayā avijjāsamudayo”ti vacanato	149	
PA_tika-vin07_t:149_3	sayampi sahetukā saṅkhatā aniccāyeva hoti, tasmā ubhopete avijjāsaṅkhārā hetusamuppannāyeva.	149	
PA_tika-vin07_t:149_4	Itīti evaṃ yathāvuttanayena paccayapariggaṇhane yā paññā, taṃ dhammānaṃ ṭhitisaṅkhāte	149	
PA_tika-vin07_t:149_5	kāraṇe yāthāvato pavattattā dhammaṭṭhitiñāṇaṃ nāmāti.	149	
PA_tika-vin07_t:150_0	Ettha hi ñāṇassa visayavibhāvanavaseneva avijjādīnaṃ paccayādibhāvo vutto, na padhānattena,	150	
PA_tika-vin07_t:150_1	ñāṇameva panettha padhānato vuttaṃ, tasmā etassa ñāṇassa paccayapariggahākāradassanatthameva	150	
PA_tika-vin07_t:150_2	heṭṭhāpi kāmabhave ca avijjātiādinā avijjādīnaṃ paccayādibhāvo vutto, idhāpi nigamanavasena	150	
PA_tika-vin07_t:150_3	upasaṃhaṭo, na bhavacakkadassanatthanti ayamettha attano mati.	150	
PA_tika-vin07_t:151_0	Tattha ca paccayuppannadhammesu adiṭṭhesu hetūnaṃ paccayabhāvopi na sakkā daṭṭhunti	151	
PA_tika-vin07_t:151_1	“saṅkhārā hetusamuppannā”ti paccayapariggahañāṇaniddese paccayuppannadhammānampi	151	
PA_tika-vin07_t:151_2	gahaṇaṃ katanti veditabbaṃ. Etena nayenāti avijjāyaṃ vuttanayena saṅkhārā hetu, viññāṇaṃ	151	
PA_tika-vin07_t:151_3	hetusamuppannantiādinā sabbāni jātipariyosānāni padāni vitthāretabbāni.	151	
PA_tika-vin07_t:152_0	Evaṃ paṭisambhidāmaggapāḷiyā dhammaṭṭhitiñāṇassa avijjādīsu pavattiākāraṃ dassetvā	152	
PA_tika-vin07_t:152_1	idāni tassa tesu paccayesu aññehipi ākārehi pavattiākāraṃ dassetuṃ tatthātiādi vuttaṃ.	152	
PA_tika-vin07_t:152_2	Tattha tatthāti tesu paṭiccasamuppādaṅgesu. Saṅkhippanti ettha avijjādayo hetusāmaññena	152	
PA_tika-vin07_t:152_3	phalasāmaññena vāti saṅkhepo, saṅgaho, koṭṭhāso rāsīti attho. So pana jātito duvidhopi	152	
PA_tika-vin07_t:152_4	kālabhedavasena catubbidho jāto. Paccuppanno addhāti anuvattati. Taṇhupādānabhavā	152	
PA_tika-vin07_t:152_5	gahitā kilesakammasāmaññato tadavinābhāvato ca. Avijjādikilesavaṭṭampi vipākadhammadhammatāsarikkhatāya	152	
PA_tika-vin07_t:152_6	idha kammavaṭṭamevāti āha ime pañca dhammātiādi. Vipākā dhammātiādīsu kammajaarūpakkhandhānameva	152	
PA_tika-vin07_t:152_7	vipākasaddavacanīyattepi nāmarūpādipadesu rūpamissampi phalapañcakaṃ arūpappadhānatāya	152	
PA_tika-vin07_t:152_8	ca tabbahulatāya ca “vipākavaṭṭa”nti vuttaṃ. Vipākappadhānaṃ vaṭṭaṃ, vipākabahulaṃ	152	
PA_tika-vin07_t:152_9	vā vaṭṭanti attho. Kammajapariyāyo vā ettha vipāka-saddo daṭṭhabbo. Jātijarāmaraṇāpadesenāti	152	
PA_tika-vin07_t:152_10	paramatthadhammavinimuttajātijarāmaraṇaṃ nāma natthīti tadapadesena tesaṃ kathanena	1521	
PA_tika-vin07_t:152_11	taṃmukhenāti attho. Ākirīyanti pakāsīyantīti ākārā, avijjādisarūpā, tato paccayākāratoti	1521	
PA_tika-vin07_t:152_12	attho. Eko sandhīti avicchedappavattihetubhūto hetuphalasandhi, dutiyo phalahetusandhi,	1521	
PA_tika-vin07_t:152_13	tatiyo hetuphalasandhīti daṭṭhabbaṃ.	1521	
PA_tika-vin07_t:153_0	Evaṃ dhammaṭṭhitiñāṇassa avijjādīsu anekehi pakārehi pavattiākāraṃ dassetvā idāni	153	
PA_tika-vin07_t:153_1	tehi, avuttehi ca sabbehi ākārehi bhagavato paṭiccasamuppādassa paṭividdhabhāvaṃ,	153	
PA_tika-vin07_t:153_2	tassa ca ñāṇassa dhammaṭṭhitiñāṇasaddappavattinimittataṃ paṭisambhidāpāḷinayena dassetuṃ	153	
PA_tika-vin07_t:153_3	upasaṃhāravasena iti bhagavātiādi vuttaṃ. Tattha itīti vuttappakāraparāmasanaṃ, tenāha	153	
PA_tika-vin07_t:153_4	catusaṅkhepantiādi. Sabbākāratoti idha kāmabhave ca avijjā kāmabhave saṅkhārānaṃ	153	
PA_tika-vin07_t:153_5	paccayotiādinā idha vuttehi ca avuttehi ca paṭiccasamuppādavibhaṅgādīsu āgatehi sabbehi	153	
PA_tika-vin07_t:153_6	pakārehi paṭivijjhati. Tanti yena ñāṇena bhagavā evaṃ jānāti, taṃ ñāṇaṃ. Ñātaṭṭhenāti	153	
PA_tika-vin07_t:153_7	jānanaṭṭhena. Pajānanaṭṭhenāti paṭivijjhanaṭṭhena.	153	
PA_tika-vin07_t:154_0	Idāni yamidaṃ dhammaṭṭhitiñāṇaṃ paccayapariggahākārabhedehi saddhiṃ papañcato dassitaṃ,	154	
PA_tika-vin07_t:154_1	tasmiṃ araghāte etassa upayogitaṃ dassetuṃ iminā dhammaṭṭhitiñāṇenātiādi vuttaṃ.	154	
PA_tika-vin07_t:154_2	Tattha dhammaṭṭhitiñāṇena are hanīti sambandho. Kathanti? Āha “te dhamme”tiādi. Te	154	
PA_tika-vin07_t:154_3	avijjādike dhamme mahāvajirañāṇāvudhena tena dhammaṭṭhitiñāṇena yathābhūtaṃ ñatvā	154	
PA_tika-vin07_t:154_4	tena balavavipassanāvudhena nibbindanto ariyamaggāvudhena virajjanto vimuccanto are	154	
PA_tika-vin07_t:154_5	hanīti yojanā. Ariyamaggañāṇampi hi kiccato samudayasaccādibodhato “dhammaṭṭhitiñāṇa”nti vuccati.	154	
PA_tika-vin07_t:155_0	Ekekaṃ dhammakkhandhaṃ ekekavihārena pūjemīti dhammakkhandhaṃ ārabbha pavattāpi vihārakaraṇapūjā	155	
PA_tika-vin07_t:155_1	bhagavati pemeneva pavattattā sadhātukādicetiyapaṭimaṇḍitattā ca bhagavatova pūjāti	155	
PA_tika-vin07_t:155_2	āha bhagavantaṃ uddissātiādi. Kilesārīna so munīti ettha niggahītalopo, kilesārīnaṃ	155	
PA_tika-vin07_t:155_3	hatattāti attho. Paccayādīna cārahoti etthāpi niggahītalopo daṭṭhabbo.	155	
PA_tika-vin07_t:156_0	Sammāsambuddhoti ettha saṃ-saddo sayanti atthe pavattatīti āha “sāma”nti, aparaneyyo	156	
PA_tika-vin07_t:156_1	hutvāti attho. Sabbadhammānanti idaṃ kassaci visayavisesassa aggahitattā siddhaṃ.	156	
PA_tika-vin07_t:156_2	Padesaggahaṇe hi asati gahetabbassa nippadesatāva viññāyati, yathā dikkhito na dadātīti.	156	
PA_tika-vin07_t:156_3	Evañca katvā atthavisesānapekkhā kattariyeva buddha-saddasiddhi veditabbā kammavacanicchāya	156	
PA_tika-vin07_t:156_4	abhāvato. “Sammā sāmaṃ buddhattā sammāsambuddho”ti ettakameva hi idha saddato labbhati.	156	
PA_tika-vin07_t:156_5	Sabbadhammānanti idaṃ pana atthato labbhamānaṃ gahetvā vuttaṃ, na hi bujjhanakiriyā	156	
PA_tika-vin07_t:156_6	avisayā yujjati. Abhiññeyyeti lakkhaṇādito aniccādito ca abhivisiṭṭhena lokiyalokuttarañāṇena	156	
PA_tika-vin07_t:156_7	jānitabbe catusaccadhamme. Pariññeyyeti aniccādivasena paricchinditvā jānitabbaṃ	156	
PA_tika-vin07_t:156_8	dukkhaṃ ariyasaccamāha. Pahātabbeti samudayasaccaṃ. Sacchikātabbeti nirodhasaccaṃ.	156	
PA_tika-vin07_t:156_9	Bahuvacananiddeso panettha sopādisesādikaṃ pariyāyasiddhaṃ bhedaṃ apekkhitvā kato.	156	
PA_tika-vin07_t:157_0	Abhiññeyyanti gāthāya pahātabbabhāvetabbānaṃ samudayamaggasaccānaṃ hetudhammānaṃ	157	
PA_tika-vin07_t:157_1	gahaṇeneva tapphalānaṃ dukkhasaccanirodhasaccānampi siddhito pariññātabbañca pariññātaṃ	157	
PA_tika-vin07_t:157_2	sacchikātabbañca sacchikatanti idampettha saṅgahitamevāti daṭṭhabbaṃ, tenāha “tasmā	157	
PA_tika-vin07_t:157_3	buddhosmī”ti. Yasmā cattāripi saccāni mayā buddhāni, tasmā sabbampi ñeyyaṃ buddhosmi,	157	
PA_tika-vin07_t:157_4	abbhaññāsinti attho.	157	
PA_tika-vin07_t:158_0	Vicittavisayapatthanākārappavattiyā taṇhā dukkhavicittatāya padhānakāraṇanti āha	158	
PA_tika-vin07_t:158_1	“mūlakāraṇabhāvenā”ti. Ubhinnanti cakkhussa taṃsamudayassa ca. Appavattīti appavattinimittaṃ,	158	
PA_tika-vin07_t:158_2	na abhāvamattaṃ. Tassa avatthuttā sappaccayattādianekabhedā sabbasaṅgahitā. Nirodhappajānanāti	158	
PA_tika-vin07_t:158_3	sacchikiriyābhisamayavasena nirodhassa paṭivijjhanā. Ekekapaduddhārenāpīti cakkhu	158	
PA_tika-vin07_t:158_4	cakkhusamudayotiādinā ekekakoṭṭhāsaniddhāraṇenāpi, na dukkhasaccādisāmaññato evāti	158	
PA_tika-vin07_t:158_5	adhippāyo. Taṇhāyapi saṅkhāradukkhapariyāpannatāya pariññeyyattā dukkhasaccabhāvaṃ	158	
PA_tika-vin07_t:158_6	dassetuṃ “cha taṇhākāyā”ti vuttaṃ. Yasmiṃ pana attabhāve sā uppajjati, tassa mūlakāraṇabhāvena	158	
PA_tika-vin07_t:158_7	samuṭṭhāpikā purimabhavasiddhā taṇhā samudayasaccanti gahetabbā. Kasiṇānīti kasiṇārammaṇāni	158	
PA_tika-vin07_t:158_8	jhānāni. Dvattiṃsākārāti kesādayo tadārammaṇajjhānāni ca. Nava bhavāti kāmabhavādayo	158	
PA_tika-vin07_t:158_9	tayo saññībhavādayo tayo ekavokārabhavādayo tayo cāti nava bhavā. Cattāri jhānānīti	158	
PA_tika-vin07_t:158_10	ārammaṇavisesaṃ anapekkhitvā sāmaññato cattāri jhānāni vuttāni. Vipākakiriyānampi	1581	
PA_tika-vin07_t:158_11	yathārahaṃ sabbattha saṅgaho daṭṭhabbo. Ettha ca kusaladhammānaṃ upanissayabhūtā	1581	
PA_tika-vin07_t:158_12	taṇhāsamuṭṭhāpikāti veditabbā, kiriyadhammānaṃ pana tassa attabhāvassa kāraṇabhūtā	1581	
PA_tika-vin07_t:158_13	taṇhā. Anulomatoti ettha avijjā dukkhasaccaṃ, taṃsamuṭṭhāpikā purimataṇhā āsavā samudayasaccanti	1581	
PA_tika-vin07_t:158_14	yojetabbaṃ. Saṅkhārādīsu pana avijjādayova samudayasaccabhāvena yojetabbā. Tenāti tasmā.	1581	
PA_tika-vin07_t:159_0	Vijjāti attano visayaṃ viditaṃ karotīti vijjā. Sampannattāti samannāgatattā, sampuṇṇattā	159	
PA_tika-vin07_t:159_1	vā. Tatrāti ambaṭṭhasutte. Manomayiddhiyāti ettha “idha bhikkhu imamhā kāyā aññaṃ	159	
PA_tika-vin07_t:159_2	kāyaṃ abhinimminātī”ti vuttattā sarīrabbhantarajhānamanena aññassa sarīrassa nibbattivasena	159	
PA_tika-vin07_t:159_3	pavattā manomayiddhi nāma, sā atthato jhānasampayuttā paññāyeva. Satta saddhammā	159	
PA_tika-vin07_t:159_4	nāma saddhā hirī ottappaṃ bāhusaccaṃ vīriyaṃ sati paññā ca. Gacchati amataṃ disanti	159	
PA_tika-vin07_t:159_5	dukkhanittharaṇatthikehi daṭṭhabbato amataṃ nibbānameva disaṃ gacchati, iminā ca	159	
PA_tika-vin07_t:159_6	caraṇānaṃ sikkhattayasaṅgahitaariyamaggabhāvato nibbānatthikehi ekaṃsena icchitabbataṃ	159	
PA_tika-vin07_t:159_7	dasseti. Idānissā vijjācaraṇasampadāya sāvakādiasādhāraṇataṃ dassetuṃ tattha vijjāsampadātiādi	159	
PA_tika-vin07_t:159_8	vuttaṃ. Tattha āsavakkhayavijjāvasena sabbaññutā sijjhati, caraṇadhammabhūtesu jhānesu	159	
PA_tika-vin07_t:159_9	antogadhāya mahākaruṇāsamāpattiyā vasena mahākāruṇikatā sijjhatīti āha “vijjā…pe…	159	
PA_tika-vin07_t:159_10	mahākāruṇikata”nti. Yathā tanti ettha tanti nipātamattaṃ, yathā aññopi vijjācaraṇasampanno	1591	
PA_tika-vin07_t:159_11	buddho niyojeti, tathā ayampīti attho. Tenāti anatthaparivajjanaatthaniyojanena.	1591	
PA_tika-vin07_t:159_12	Attantapādayoti ādi-saddena parantapaubhayantapā gahitā. Asajjamāno bhavesu apaccāgacchantoti	1591	
PA_tika-vin07_t:159_13	pahīnānaṃ punānuppattito na puna upagacchanto.	1591	
PA_tika-vin07_t:160_0	Tatrāti yuttavācābhāsane sādhetabbe cetaṃ bhummaṃ. Abhūtanti abhūtatthaṃ. Atacchanti	160	
PA_tika-vin07_t:160_1	tasseva vevacanaṃ. Anatthasaṃhitanti pisuṇādidosayuttaṃ. Sammāgadattāti sundaravacanattā,	160	
PA_tika-vin07_t:160_2	gadanaṃ gado, kathananti attho. Sundaro gado vacanamassāti “sugado”ti vattabbe niruttinayena	160	
PA_tika-vin07_t:160_3	da-kārassa ta-kāraṃ katvā “sugato”ti vuttaṃ.	160	
PA_tika-vin07_t:161_0	Sabhāvatoti dukkhasabhāvato. Lokanti khandhādilokaṃ. Yathāvuttamatthaṃ suttato āha	161	
PA_tika-vin07_t:161_1	yatthātiādi. Tattha yatthāti yasmiṃ lokantasaṅkhāte nibbāne. Tanti lokassantaṃ, okāsaloke	161	
PA_tika-vin07_t:161_2	kāyagamanena ñātabbaṃ pattabbanti nāhaṃ vadāmīti yojanā. Idañca rohitadevaputtena	161	
PA_tika-vin07_t:161_3	lokassa kāyagativasena antagamanassa pucchitattā vuttaṃ. Appatvā lokassantanti khandhādilokaṃ sandhāya vuttaṃ.	161	
PA_tika-vin07_t:162_0	Kinte padasā okāsalokaparibbhamanena, parimitaṭṭhāne eva taṃ ñāṇagamanena gacchantānaṃ	162	
PA_tika-vin07_t:162_1	dassemīti dassento api cātiādimāha. Tattha byāmamatte kaḷevareti sarīre. Tena rūpakkhandhaṃ	162	
PA_tika-vin07_t:162_2	dasseti. Sasaññimhīti saññāsīsena vedanādayo tayo khandhe. Samanaketi viññāṇakkhandhaṃ.	162	
PA_tika-vin07_t:162_3	Lokanti khandhādilokaṃ, dukkhanti attho. Lokanirodhanti nibbānena lokassa nirujjhanaṃ,	162	
PA_tika-vin07_t:162_4	nibbānameva vā. Adesampi hi nibbānaṃ yesaṃ nirodhāya hoti, upacārato tannissitaṃ	162	
PA_tika-vin07_t:162_5	viya hotīti “byāmamatte kaḷevare lokanirodhampi paññapemī”ti vuttaṃ, cakkhu loke	162	
PA_tika-vin07_t:162_6	piyarūpaṃ, sātarūpaṃ, etthesā taṇhā nirujjhamānā nirujjhatītiādīsu viya. Kudācananti	162	
PA_tika-vin07_t:162_7	kadācipi. Appatvāti aggamaggena anadhigantvā. Tasmāti yasmā taṃ gamanena pattuṃ na	162	
PA_tika-vin07_t:162_8	sakkā, tasmā. Haveti nipātamattaṃ, ekaṃsatthe vā. Lokavidūti sabhāvādito khandhādijānanako.	162	
PA_tika-vin07_t:162_9	Catusaccadhammānaṃ abhisamitattā samitāvī, samitakilesoti vā attho. Nāsīsati na pattheti appaṭisandhikattā.	162	
PA_tika-vin07_t:163_0	Evaṃ saṅkhepato lokaṃ dassetvā idāni vitthārato taṃ dassetuṃ api ca tayo lokātiādi	163	
PA_tika-vin07_t:163_1	vuttaṃ. Tattha indriyabaddhānaṃ khandhānaṃ samūhasantānabhūto sattaloko. So hi rūpādīsu	163	
PA_tika-vin07_t:163_2	sattavisattatāya “satto”ti ca, lokiyanti ettha kammakilesā tabbipākā cāti “loko”ti	163	
PA_tika-vin07_t:163_3	ca vuccati. Anindriyabaddhānaṃ utujarūpānaṃ samūhasantānabhūto okāsaloko. So hi sattasaṅkhārānaṃ	163	
PA_tika-vin07_t:163_4	ādhārato “okāso”ti ca, lokiyanti ettha tassādhārā ca ādheyyabhūtāti “loko”ti ca pavuccati.	163	
PA_tika-vin07_t:163_5	Indriyānindriyabaddhā pana sabbeva upādānakkhandhā paccayehi saṅkhataṭṭhena lujjanapalujjanaṭṭhena	163	
PA_tika-vin07_t:163_6	ca “saṅkhāraloko”ti ca vuccati. Āharati attano phalanti āhāro, paccayo. Tena tiṭṭhanasīlā	163	
PA_tika-vin07_t:163_7	uppajjitvā yāva bhaṅgā pavattanasīlāti āhāraṭṭhitikā, sabbe saṅkhatadhammā. Sabbe	163	
PA_tika-vin07_t:163_8	sattāti ca imināpi veneyyānurūpato puggalādhiṭṭhānattā desanāya saṅkhārāva gahitā.	163	
PA_tika-vin07_t:164_0	Yāvatā candimasūriyā pariharantīti yattake ṭhāne candimasūriyā parivattanti pavattanti.	164	
PA_tika-vin07_t:164_1	Virocanāti tesaṃ virocanahetu obhāsanahetūti hetumhi nissakkavacanaṃ. Disā bhantīti	164	
PA_tika-vin07_t:164_2	sabbā disā yāvatā vigatandhakārā paññāyanti. Atha vā disāti upayogabahuvacanaṃ. Tasmā	164	
PA_tika-vin07_t:164_3	virocamānā candimasūriyā yattakā disā bhanti obhāsentīti attho. Tāva sahassadhā lokoti	164	
PA_tika-vin07_t:164_4	tattakena pamāṇena sahassappakāro okāsaloko, sahassacakkavāḷānīti attho. Etthāti	164	
PA_tika-vin07_t:164_5	sahassacakkavāḷe. Vasoti iddhisaṅkhāto vaso vattatīti attho.	164	
PA_tika-vin07_t:165_0	Tampīti tividhampi lokaṃ. Assāti anena bhagavatā saṅkhāralokopi sabbathā viditoti	165	
PA_tika-vin07_t:165_1	sambandho. Eko lokoti yvāyaṃ heṭṭhā vuttanayena sabbasaṅkhatānaṃ paccayāyattavuttito	165	
PA_tika-vin07_t:165_2	tena sāmaññena saṅkhāraloko eko ekavidho, esa nayo sesesupi. Sabbatthāpi lokiyadhammāva	165	
PA_tika-vin07_t:165_3	lokoti adhippetā lokuttarānaṃ pariññeyyattābhāvā. Upādānānaṃ ārammaṇabhūtā khandhā	165	
PA_tika-vin07_t:165_4	upādānakkhandhā. Satta viññāṇaṭṭhitiyoti tathā tathā samuppannā pajāyeva vuccanti.	165	
PA_tika-vin07_t:165_5	Nānattakāyā nānattasaññino, nānattakāyā ekattasaññino, ekattakāyā nānattasaññino,	165	
PA_tika-vin07_t:165_6	ekattakāyā ekattasaññino, heṭṭhimā ca tayo āruppāti imā sattavidhā pajāyeva viññāṇaṃ	165	
PA_tika-vin07_t:165_7	tiṭṭhati etthāti viññāṇaṭṭhitiyo nāma. Tattha nānattaṃ kāyo etesamatthīti nānattakāyā.	165	
PA_tika-vin07_t:165_8	Nānattaṃ saññā etesanti nānattasaññino. Saññāsīsenettha paṭisandhiviññāṇaṃ gahitaṃ, esa nayo sesesupi.	165	
PA_tika-vin07_t:166_0	Tattha sabbamanussā ca cha kāmāvacaradevā ca nānattakāyā nānattasaññino nāma. Tesañhi	166	
PA_tika-vin07_t:166_1	aññamaññaṃ visadisatāya nānā kāyo, paṭisandhisaññā ca navavidhatāya nānā. Tīsu paṭhamajjhānabhūmīsu	166	
PA_tika-vin07_t:166_2	brahmakāyikā ceva catūsu apāyesu sattā ca nānattakāyā ekattasaññino nāma. Tesu hi	166	
PA_tika-vin07_t:166_3	brahmapārisajjādīnaṃ tiṇṇampi sarīraṃ aññamaññaṃ visadisaṃ, paṭisandhisaññā pana	166	
PA_tika-vin07_t:166_4	paṭhamajjhānavipākavasena ekāva, tathā āpāyikānampi, tesaṃ pana sabbesaṃ akusalavipākāhetukāva	166	
PA_tika-vin07_t:166_5	paṭisandhisaññā. Dutiyajjhānabhūmikā ca parittābha appamāṇābha ābhassarā ekattakāyā	166	
PA_tika-vin07_t:166_6	nānattasaññino nāma. Tesañhi sabbesaṃ ekappamāṇova kāyo, paṭisandhisaññā pana dutiyatatiyajjhānavipākavasena	166	
PA_tika-vin07_t:166_7	nānā hoti. Tatiyajjhānabhūmiyaṃ parittasubhādayo tayo, catutthajjhānabhūmiyaṃ asaññasattavajjitā	166	
PA_tika-vin07_t:166_8	vehapphalā, pañca ca suddhāvāsāti navasu bhūmīsu sattā ekattakāyā ekattasaññino nāma.	166	
PA_tika-vin07_t:166_9	Ābhānānattena pana sabbattha kāyanānattaṃ na gayhati, saṇṭhānanānatteneva gayhatīti.	166	
PA_tika-vin07_t:166_10	Asaññasattā viññāṇābhāvena viññāṇaṭṭhitisaṅkhyaṃ na gacchanti. Nevasaññā nāsaññāyatanaṃ	1661	
PA_tika-vin07_t:166_11	pana yathā saññāya, evaṃ viññāṇassāpi sukhumattā nevaviññāṇaṃ nāviññāṇaṃ, tasmā paribyattaviññāṇakiccavantesu	1661	
PA_tika-vin07_t:166_12	viññāṇaṭṭhitīsu na gayhati. Tasmā sesāni ākāsānañcāyatanādīni tīṇiyeva gahitāni,	1661	
PA_tika-vin07_t:166_13	tehi saddhiṃ imā satta viññāṇaṭṭhitiyoti veditabbā.	1661	
PA_tika-vin07_t:167_0	Aṭṭha lokadhammāti lābho alābho yaso ayaso nindā pasaṃsā sukhaṃ dukkhanti ime aṭṭha	167	
PA_tika-vin07_t:167_1	lokassa sabhāvattā lokadhammā. Lābhālābhādipaccayā uppajjanakā panettha anurodhavirodhā	167	
PA_tika-vin07_t:167_2	vā lābhādisaddehi vuttāti veditabbā. Nava sattāvāsāti heṭṭhā vuttā satta viññāṇaṭṭhitiyo	167	
PA_tika-vin07_t:167_3	eva asaññasattacatutthāruppehi saddhiṃ “nava sattāvāsā”ti vuccanti. Sattā āvasanti	167	
PA_tika-vin07_t:167_4	etthāti sattāvāsā, sattanikāyo, atthato tathā pavattā pajā eva idha saṅkhāralokabhāvena	167	
PA_tika-vin07_t:167_5	gayhantīti veditabbā. Dasāyatanānīti dhammāyatanamanāyatanavajjitāni dasa.	167	
PA_tika-vin07_t:168_0	Ettha ca tīsu bhavesu assādadassanavasena tisso vedanāva lokabhāvena vuttā, tathā	168	
PA_tika-vin07_t:168_1	paccayadassanavasena cattārova āhārā. Attaggāhanimittadassanavasena cha ajjhattikāneva	168	
PA_tika-vin07_t:168_2	āyatanāni. Thūlasaññībhavadassanavasena satta viññāṇaṭṭhitiyova, anurodhavirodhadassanavasena	168	
PA_tika-vin07_t:168_3	aṭṭha lokadhammā vā, thūlāyatanadassanavasena dasāyatanāneva lokabhāvena vuttāni.	168	
PA_tika-vin07_t:168_4	Tesaṃ gahaṇeneva tannissayatappaṭibaddhā tadārammaṇā sabbe tebhūmakā nāmarūpadhammā	168	
PA_tika-vin07_t:168_5	atthato gahitā eva honti. Sesehi pana ekavidhādikoṭṭhāsehi sarūpeneva te gahitāti veditabbaṃ.	168	
PA_tika-vin07_t:169_0	Āsayaṃ jānātītiādīsu āhacca cittaṃ ettha setīti āsayo, aññasmiṃ visaye pavattitvāpi	169	
PA_tika-vin07_t:169_1	cittaṃ yattha sarasena pavisitvā tiṭṭhati, so vaṭṭāsayo vivaṭṭāsayoti duvidho. Tattha	169	
PA_tika-vin07_t:169_2	vaṭṭāsayopi sassatucchedadiṭṭhivasena duvidho. Vivaṭṭāsayo pana vipassanāsaṅkhātā	169	
PA_tika-vin07_t:169_3	anulomikā khanti, maggasaṅkhātaṃ yathābhūtañāṇañcāti duvidho. Yathāha –	169	
PA_tika-vin07_t:170	“Sassatucchedadiṭṭhi ca, khanti cevānulomikaṃ;	17	
PA_tika-vin07_t:171	Yathābhūtañca yaṃ ñāṇaṃ, etaṃ āsayasaddita”nti. ;	17	
PA_tika-vin07_t:172_0	Etaṃ duvidhampi āsayaṃ sattānaṃ appavattikkhaṇeyeva bhagavā sabbathā jānāti. Anusayanti	172	
PA_tika-vin07_t:172_1	kāmarāgānusayādivasena sattavidhaṃ anusayaṃ. Caritanti “sucaritaduccarita”nti niddese	172	
PA_tika-vin07_t:172_2	vuttaṃ. Atha vā caritanti cariyā, te rāgādayo cha mūlacariyā, saṃsaggasannipātavasena	172	
PA_tika-vin07_t:172_3	anekavidhā honti. Adhimuttinti ajjhāsayadhātuṃ, tattha tattha cittassa abhirucivasena	172	
PA_tika-vin07_t:172_4	ninnatā, sā duvidhā hīnādhimutti paṇītādhimuttīti. Yāya dussīlādike hīnādhimuttike	172	
PA_tika-vin07_t:172_5	sevanti, sā hīnādhimutti. Yāya paṇītādhimuttike sevanti, sā paṇītādhimutti. Taṃ duvidhampi	172	
PA_tika-vin07_t:172_6	adhimuttiṃ bhagavā sabbākārato jānāti. Appaṃ rāgādirajaṃ etesanti apparajakkhā, anussadarāgādidosā.	172	
PA_tika-vin07_t:172_7	Ussadarāgādidosā mahārajakkhā. Upanissayabhūtehi tikkhehi saddhādiindriyehi mudukehi	172	
PA_tika-vin07_t:172_8	ca samannāgatā tikkhindriyā mudindriyā ca. Heṭṭhā vuttehi āsayādīhi sundarehi asundarehi	172	
PA_tika-vin07_t:172_9	ca samannāgatā svākārā dvākārā ca veditabbā. Sammattaniyāmaṃ viññāpetuṃ sukarā suviññāpayā,	172	
PA_tika-vin07_t:172_10	viparītā duviññāpayā. Maggaphalapaṭivedhāya upanissayasampannā bhabbā, viparītā abhabbā.	1721	
PA_tika-vin07_t:172_11	Evaṃ sattasantānagatadhammavisesajānaneneva sattalokopi vidito dhammavinimuttassa	1721	
PA_tika-vin07_t:172_12	sattassa abhāvāti veditabbaṃ.	1721	
PA_tika-vin07_t:173_0	Ekaṃ cakkavāḷaṃ…pe… paññāsañca yojanānīti ettha hotīti seso. Parikkhepato pamāṇaṃ	173	
PA_tika-vin07_t:173_1	vuccatīti seso. Cakkavāḷassa sabbaṃ parimaṇḍalaṃ chattiṃsa satasahassāni…pe… satāni	173	
PA_tika-vin07_t:173_2	ca hontīti yojetabbaṃ. Tatthāti cakkavāḷe, dve satasahassāni cattāri nahutāni ca	173	
PA_tika-vin07_t:173_3	yojanāni yāni ettakaṃ ettakappamāṇaṃ bahalattena ayaṃ vasundharā saṅkhātāti yojanā.	173	
PA_tika-vin07_t:173_4	Tattha ettakanti kiriyāvisesanaṃ daṭṭhabbaṃ. Sandhārakaṃ jalaṃ ettakaṃ ettakappamāṇaṃ	173	
PA_tika-vin07_t:173_5	hutvā patiṭṭhitanti yojanā. Etthāti cakkavāḷe. Ajjhogāḷhuggatāti ajjhogāḷhā ca uggatā	173	
PA_tika-vin07_t:173_6	ca. Brahāti mahantā. Yojanānaṃ satānucco, himavā pañcāti yojanānaṃ pañcasatāni ucco	173	
PA_tika-vin07_t:173_7	ubbedho. Tipañcayojanakkhandhaparikkhepāti pannarasayojanappamāṇakkhandhapariṇāhā.	173	
PA_tika-vin07_t:173_8	Nagavhayāti rukkhābhidhānā jambūti yojanā. Samantatoti sabbasobhāgena, āyāmato ca	173	
PA_tika-vin07_t:173_9	vitthārato ca satayojanavitthārāti attho. Yassānubhāvenāti yassā mahantatākappaṭṭhāyikādippakārena	173	
PA_tika-vin07_t:173_10	pabhāvena. Parikkhipitvā taṃ sabbaṃ, lokadhātumayaṃ ṭhitoti heṭṭhā vuttaṃ sabbampi	1731	
PA_tika-vin07_t:173_11	taṃ parikkhipitvā cakkavāḷasiluccayo ṭhito, ayaṃ ekā lokadhātu nāmāti attho, ma-kāro	1731	
PA_tika-vin07_t:173_12	padasandhivasena vutto. Atha vā taṃ sabbaṃ lokadhātuṃ parikkhipitvā ayaṃ cakkavāḷasiluccayo ṭhitoti yojetabbaṃ.	1731	
PA_tika-vin07_t:174_0	Tatthāti tassaṃ lokadhātuyaṃ. Tāvatiṃsabhavananti tidasapuraṃ. Asurabhavananti asurapuraṃ.	174	
PA_tika-vin07_t:174_1	Avīcimahānirayo ca tathā dasasahassayojano, so pana catunnaṃ lohabhittīnamantarā	174	
PA_tika-vin07_t:174_2	yojanasatāyāmavitthāropi samantā soḷasahi ussadanirayehi saddhiṃ dasasahassayojano	174	
PA_tika-vin07_t:174_3	vuttoti veditabbo. Tadanantaresūti tesaṃ cakkavāḷānaṃ antaresu. Lokānaṃ cakkavāḷānaṃ	174	
PA_tika-vin07_t:174_4	antare vivare bhavattā lokantarikā. Tiṇṇañhi sakaṭacakkānaṃ pattānaṃ vā āsannaṭṭhapitānaṃ	174	
PA_tika-vin07_t:174_5	antarasadise tiṇṇaṃ tiṇṇaṃ cakkavāḷānaṃ antaresu ekeko lokantarikanirayo aṭṭhayojanasahassappamāṇo	174	
PA_tika-vin07_t:174_6	sītanarako sattānaṃ akusalavipākena nibbattati. Anantānīti tiriyaṃ aṭṭhasu disāsu	174	
PA_tika-vin07_t:174_7	cakkavāḷāni ākāso viya anantāni. Uddhaṃ pana adho ca antāneva. Anantena buddhañāṇenāti	174	
PA_tika-vin07_t:174_8	ettha anantañeyyapaṭivedhasāmatthiyayogatova ñāṇaṃ “ananta”nti veditabbaṃ.	174	
PA_tika-vin07_t:175_0	Attanoti nissakke sāmivacanametaṃ, attatoti attho. Guṇehi attano visiṭṭhatarassāti	175	
PA_tika-vin07_t:175_1	sambandho, taraggahaṇañcettha anuttaroti padassa atthaniddesavasena kataṃ, na visiṭṭhassa	175	
PA_tika-vin07_t:175_2	kassaci atthitāya. Sadevake hi loke sadisakappopi nāma koci tathāgatassa natthi,	175	
PA_tika-vin07_t:175_3	kuto sadiso, tenāha sīlaguṇenāpi asamotiādi. Tattha asamehi sammāsambuddhehi samo	175	
PA_tika-vin07_t:175_4	asamasamo. Natthi paṭimā etassāti appaṭimo. Esa nayo sesesupi. Tattha upamāmattaṃ	175	
PA_tika-vin07_t:175_5	paṭimā, sadisūpamā paṭibhāgo. Yugaggāhavasena ṭhito paṭimo puggaloti veditabbo. Attanāti	175	
PA_tika-vin07_t:175_6	attato. Purisadammetiādīsu damitabbā dammā, “dammapurisā”ti vattabbe visesanassa	175	
PA_tika-vin07_t:175_7	paranipātaṃ katvā “purisadammā”ti vuttaṃ, purisaggahaṇañcettha ukkaṭṭhavasena itthīnampi	175	
PA_tika-vin07_t:175_8	dametabbato. Nibbisā katā dosavisassa vinodanena. Atthapadanti atthābhibyañjanakaṃ	175	
PA_tika-vin07_t:175_9	padaṃ, vākyanti attho. Ekapadabhāvena ca anaññasādhāraṇo satthu purisadammasārathibhāvo	175	
PA_tika-vin07_t:175_10	dassito hoti, tenāha bhagavā hītiādi. Aṭṭha disāti aṭṭha samāpattiyo. Asajjamānāti	1751	
PA_tika-vin07_t:175_11	vasībhāvappattiyā nissaṅgacārā.	1751	
PA_tika-vin07_t:176_0	Diṭṭhadhammo vuccati paccakkho attabhāvo, tattha niyuttoti diṭṭhadhammiko, idhalokattho.	176	
PA_tika-vin07_t:176_1	Kammakilesavasena samparetabbato samāgantabbato samparāyo, paraloko, tattha niyuttoti	176	
PA_tika-vin07_t:176_2	samparāyiko, paralokattho. Paramo uttamo attho paramattho, nibbānaṃ. Saha atthena	176	
PA_tika-vin07_t:176_3	vattatīti sattho, bhaṇḍamūlena vāṇijjāya desantaraṃ gacchanto janasamūho. So assa	176	
PA_tika-vin07_t:176_4	atthīti satthā, satthavāhoti niruttinayena. So viya bhagavāti āha “satthā, bhagavā	176	
PA_tika-vin07_t:176_5	satthavāho”ti. Idāni tamatthaṃ niddesapāḷinayena dassetuṃ yathā satthavāhotiādi vuttaṃ.	176	
PA_tika-vin07_t:176_6	Tattha sattheti satthike jane. Kaṃ udakaṃ tārenti etthāti kantāro, nirudako araññappadeso.	176	
PA_tika-vin07_t:176_7	Corādīhi adhiṭṭhitaaraññappadesāpi duggamanaṭṭhena taṃsadisatāya kantārātveva niruḷhāti	176	
PA_tika-vin07_t:176_8	sāmaññato “kantāraṃ tāretī”ti vatvā taṃ vivaranto corakantārantiādimāha.	176	
PA_tika-vin07_t:177_0	Bhagavatoti nissakke sāmivacanaṃ, bhagavantato dhammassavanenāti attho. Yathā “upajjhāyato	177	
PA_tika-vin07_t:177_1	ajjhetī”ti, bhagavato santiketi vā attho. Sare nimittaṃ aggahesīti pubbabuddhuppādesu	177	
PA_tika-vin07_t:177_2	saddhammassavanaparicayena “dhammo eso vuccatī”ti sare ākāraṃ gaṇhi. Pubbābhiyogavaseneva	177	
PA_tika-vin07_t:177_3	hi īdisānaṃ tiracchānānaṃ dhammassavanādīsu pasādo uppajjati vagguliādīnaṃ viya.	177	
PA_tika-vin07_t:177_4	Itarathā sabbatiracchānānampi tathā pasāduppattippasaṅgato. Yadi hi uppajjeyya, bhagavā	177	
PA_tika-vin07_t:177_5	anantacakkavāḷesu sabbasattānampi ekakkhaṇe sappāṭihāriyadhammaṃ sāvetuṃ sakkotīti	177	
PA_tika-vin07_t:177_6	sabbasattānampi ito pubbeva vimuttippasaṅgo siyā. Ye pana devamanussanāgasupaṇṇādayo	177	
PA_tika-vin07_t:177_7	pakatiyāva kammassakataññāṇādiyuttā honti, teyeva pubbe anupanissayāpi bhagavato	177	
PA_tika-vin07_t:177_8	saddhammassavanādinā paṭhamaṃ vivaṭṭūpanissayaṃ pasādaṃ uppādetuṃ sakkonti, na itareti	177	
PA_tika-vin07_t:177_9	gahetabbaṃ. Are ahampi nāmāti ettha “kutohaṃ idha nibbattoti oloketvā maṇḍūkabhāvatoti	177	
PA_tika-vin07_t:177_10	ñatvā”ti idaṃ ettakampi are ahampi nāmāti vimhayavacaneneva sijjhatīti avuttanti	1771	
PA_tika-vin07_t:177_11	veditabbaṃ. Jalanti jalanto vijjotamāno. Maṇḍūkohanti gāthāya udaketi sañjātaṭṭhānadassanaṃ,	1771	
PA_tika-vin07_t:177_12	tena thalamaṇḍūkatā nivattanaṃ kataṃ hoti. Udake jātānampi kacchapādīnaṃ thalagocaratāpi	1771	
PA_tika-vin07_t:177_13	atthīti taṃ nivattanatthaṃ “vārigocaro”ti vuttaṃ, udakasañcārīti attho.	1771	
PA_tika-vin07_t:178_0	Vimokkhantikañāṇavasenāti ettha sabbaso kilesehi vimuccatīti vimokkho, aggamaggo,	178	
PA_tika-vin07_t:178_1	tassa anto, aggaphalaṃ, tattha bhavaṃ vimokkhantikaṃ, sabbaññutaññāṇena saddhiṃ sabbampi	178	
PA_tika-vin07_t:178_2	buddhañāṇaṃ. Idāni sammāsambuddhapadato buddhapadassa visesaṃ dassetuṃ yasmā vātiādi	178	
PA_tika-vin07_t:178_3	vuttaṃ. Sammāsambuddhapadena hi satthu paṭivedhañāṇānubhāvo vutto, iminā pana buddhapadena	178	
PA_tika-vin07_t:178_4	desanāñāṇānubhāvopi, tenāha aññepi satte bodhesītiādi.	178	
PA_tika-vin07_t:179_0	Guṇavisiṭṭhasattuttamagarugāravādhivacananti sabbehi sīlādiguṇehi visiṭṭhassa tato	179	
PA_tika-vin07_t:179_1	eva sabbasattehi uttamassa garuno gāravavasena vuccamānavacanamidaṃ bhagavāti. Seṭṭhanti	179	
PA_tika-vin07_t:179_2	seṭṭhavācakaṃ vacanaṃ seṭṭhaguṇasahacaraṇato. Atha vā vuccatīti vacanaṃ, attho, so	179	
PA_tika-vin07_t:179_3	seṭṭhoti attho. Uttamanti etthāpi eseva nayo. Garugāravayuttoti ettha garubhāvo gāravaṃ,	179	
PA_tika-vin07_t:179_4	garuguṇayogato garukaraṇaṃ vā gāravaṃ, tena sāvakādīnaṃ asādhāraṇatāya garubhūtena	179	
PA_tika-vin07_t:179_5	mahantena gāravena yuttoti garugāravayutto. Atha vā garu ca sabbalokassa sikkhakattā	179	
PA_tika-vin07_t:179_6	teneva gāravayutto cātipi yojetabbaṃ.	179	
PA_tika-vin07_t:180_0	Avatthāya viditaṃ āvatthikaṃ. Evaṃ liṅgikaṃ. Nimittato āgataṃ nemittikaṃ. Adhicca	180	
PA_tika-vin07_t:180_1	yaṃkiñci nimittaṃ adhivacanavasena anapekkhitvā pavattaṃ adhiccasamuppannaṃ, tenāha	180	
PA_tika-vin07_t:180_2	“vacanatthamanapekkhitvā”ti. Yadicchāya āgataṃ yādicchakaṃ. Ettha ca bāhiraṃ daṇḍādi	180	
PA_tika-vin07_t:180_3	liṅgaṃ, abbhantaraṃ tevijjādi nimittaṃ. Pacurajanavisayaṃ vā dissamānaṃ liṅgaṃ, tabbiparītaṃ	180	
PA_tika-vin07_t:180_4	nimittanti veditabbaṃ. Sacchikāpaññattīti sabbadhammānaṃ sacchikiriyānimittā paññatti.	180	
PA_tika-vin07_t:180_5	Atha vā sacchikāpaññattīti paccakkhasiddhā paññatti. Yaṃguṇanimittā hi sā, te guṇā	180	
PA_tika-vin07_t:180_6	satthu paccakkhabhūtāti guṇā viya sāpi sacchikatā eva nāma hoti, na paresaṃ, vohāramattenāti	180	
PA_tika-vin07_t:180_7	adhippāyo. Yaṃguṇanemittikanti yehi guṇehi nimittabhūtehi etaṃ nāmaṃ nemittikañca	180	
PA_tika-vin07_t:180_8	jātaṃ. Vadantīti dhammasenāpatissa garubhāvato bahuvacanenāha, saṅgītikārehi vā katamanuvādaṃ sandhāya.	180	
PA_tika-vin07_t:181_0	Issariyādibhedo bhago assa atthīti bhagī. Maggaphalādiariyaguṇaṃ araññādivivekaṭṭhānañca	181	
PA_tika-vin07_t:181_1	bhaji sevi sīlenāti bhajī. Cīvarādipaccayānaṃ attharasādīnañca sīlādiguṇānañca bhāgī,	181	
PA_tika-vin07_t:181_2	dāyādoti attho. Vibhaji uddesaniddesādippakārehi dhammaratanaṃ pavibhajīti vibhattavā.	181	
PA_tika-vin07_t:181_3	Rāgādipāpadhammaṃ bhaggaṃ akāsīti bhagavāti vuccatīti sabbattha sambandho. Garupi	181	
PA_tika-vin07_t:181_4	loke bhagavāti vuccatīti āha “garū”ti, yasmā garu, tasmāpi bhagavāti attho. Pāramitāsaṅkhātaṃ	181	
PA_tika-vin07_t:181_5	bhagyamassa atthīti bhagyavā. Bahūhi ñāyehīti kāyabhāvanādikehi anekehi bhāvanākkamehi.	181	
PA_tika-vin07_t:181_6	Subhāvitattanoti paccatte etaṃ sāmivacanaṃ, tena subhāvitasabhāvoti attho. Bhavānaṃ	181	
PA_tika-vin07_t:181_7	antaṃ nibbānaṃ gatoti bhavantago. Tattha tattha bhagavāti saddasiddhi niruttinayeneva veditabbā.	181	
PA_tika-vin07_t:182_0	Idāni bhagī bhajīti niddesagāthāya navahi padehi dassitamatthaṃ bhagyavāti gāthāya	182	
PA_tika-vin07_t:182_1	chahi padehi saṅgahetvā padasiddhiṃ atthayojanānayabhedehi saddhiṃ dassetuṃ ayaṃ	182	
PA_tika-vin07_t:182_2	pana aparo nayotiādi vuttaṃ. Tattha vaṇṇavipariyayoti ettha iti-saddo ādiattho, teneva	182	
PA_tika-vin07_t:182_3	vaṇṇavikāro vaṇṇalopo dhātuatthena niyojanañcāti imaṃ tividhaṃ lakkhaṇaṃ saṅgaṇhāti.	182	
PA_tika-vin07_t:182_4	Saddanayenāti saddalakkhaṇanayena. Pisodarādīnaṃ saddānaṃ ākatigaṇabhāvato vuttaṃ	182	
PA_tika-vin07_t:182_5	“pisodarādipakkhepalakkhaṇaṃ gahetvā”ti. Pakkhipanameva lakkhaṇaṃ. Tappariyāpannatākaraṇañhi	182	
PA_tika-vin07_t:182_6	pakkhipanaṃ. Bhagyanti kusalaṃ.	182	
PA_tika-vin07_t:183_0	Lobhādayo cattāro dosā ekakavasena gahitā. Ahirikādayo dukavasena. Akkocchimantiādinā	183	
PA_tika-vin07_t:183_1	punappunaṃ kujjhanavasena cittapariyonandhano kodhova upanāho. Paresaṃ pubbakāritālakkhaṇassa	183	
PA_tika-vin07_t:183_2	guṇassa nipuñchano makkho nāma. Bahussutādīhi saddhiṃ yugaggāho attano samakaraṇaṃ	183	
PA_tika-vin07_t:183_3	palāso. Attano vijjamānadosapaṭicchādanā māyā. Avijjamānaguṇappakāsanaṃ sāṭheyyaṃ.	183	
PA_tika-vin07_t:183_4	Garūsupi thaddhatā anonatatā thambho. Taduttarikaraṇalakkhaṇo sārambho. Jātiādiṃ	183	
PA_tika-vin07_t:183_5	nissāya unnatilakkhaṇo māno. Abbhunnatilakkhaṇo atimāno. Jātiādiṃ nissāya majjanākārappatto	183	
PA_tika-vin07_t:183_6	mānova mado nāma. So sattavīsatividho. Kāmaguṇesu cittassa vossaggo pamādo. Kāyaduccaritādīni	183	
PA_tika-vin07_t:183_7	tividhaduccaritāni. Taṇhādiṭṭhiduccaritavasena tividhasaṃkilesā. Rāgadosamohāva malāni.	183	
PA_tika-vin07_t:183_8	Teyeva kāyaduccaritādayo ca tividhavisamāni. Kāmabyāpādavihiṃsāsaññā tividhasaññā	183	
PA_tika-vin07_t:183_9	nāma. Teyeva vitakkā. Taṇhādiṭṭhimānā papañcā. Subhasukhaniccaattavipariyesā catubbidhavipariyesā.	183	
PA_tika-vin07_t:183_10	Chandādayo agati. Cīvarādīsu paccayesu lobhā cattāro taṇhupādā. Buddhadhammasaṅghasikkhāsu	1831	
PA_tika-vin07_t:183_11	kaṅkhā, sabrahmacārīsu kopo ca pañca cetokhīlā. Kāme kāye rūpe ca avītarāgatā, yāvadatthaṃ	1831	
PA_tika-vin07_t:183_12	bhuñjitvā seyyasukhādianuyogo, aññataraṃ devanikāyaṃ paṇidhāya brahmacariyacaraṇañca	1831	
PA_tika-vin07_t:183_13	pañca cetovinibandhā. Rūpābhinandanādayo pañca abhinandanā. Kodhamakkhaissāsāṭheyyapāpicchatāsandiṭṭhiparāmāsā	1831	
PA_tika-vin07_t:183_14	cha vivādamūlāni. Rūpataṇhādayo cha taṇhākāyā. Micchādiṭṭhiādayo aṭṭhamaggaṅgapaṭipakkhā	1831	
PA_tika-vin07_t:183_15	micchattā. Taṇhaṃ paṭicca pariyesanā, pariyesanaṃ paṭicca lābho, lābhaṃ paṭicca vinicchayo,	1831	
PA_tika-vin07_t:183_16	taṃ paṭicca chandarāgo, taṃ paṭicca ajjhosānaṃ, taṃ paṭicca pariggaho, taṃ paṭicca	1831	
PA_tika-vin07_t:183_17	macchariyaṃ, taṃ paṭicca ārakkhā, ārakkhādhikaraṇaṃ daṇḍādānādianekākusalarāsīti	1831	
PA_tika-vin07_t:183_18	nava taṇhāmūlakā dhammā. Pāṇātipātādayo dasa akusalakammapathā. Cattāro sassatavādā	1831	
PA_tika-vin07_t:183_19	tathā ekaccasassatavādā antānantikā amarāvikkhepikā dve adhiccasamuppannikā soḷasa	1831	
PA_tika-vin07_t:183_20	saññīvādā aṭṭha asaññīvādā aṭṭha nevasaññīnāsaññīvādā satta ucchedavādā pañca diṭṭhadhammanibbānavādāti	1832	
PA_tika-vin07_t:183_21	etāni dvāsaṭṭhi diṭṭhigatāni. Rūpataṇhādichataṇhā eva paccekaṃ kāmataṇhābhavataṇhāvibhavataṇhāvasena	1832	
PA_tika-vin07_t:183_22	aṭṭhārasa honti, tā ajjhattabahiddharūpādīsu pavattivasena chattiṃsa, puna kālattayavasena	1832	
PA_tika-vin07_t:183_23	aṭṭhasatataṇhāvicaritāni honti. Pabheda-saddaṃ paccekaṃ sambandhitvā lobhappabhedotiādinā	1832	
PA_tika-vin07_t:183_24	yojetabbaṃ. Sabbadarathapariḷāhakilesasatasahassānīti sabbāni sattānaṃ darathasaṅkhātapariḷāhakarāni	1832	
PA_tika-vin07_t:183_25	kilesānaṃ anekāni satasahassāni, ārammaṇādivibhāgato pavattiākāravibhāgato ca nesaṃ	1832	
PA_tika-vin07_t:183_26	evaṃ pabhedo veditabbo. Pañca māre abhañjīti sambandho. Parissayānanti upaddavānaṃ.	1832	
PA_tika-vin07_t:184_0	Evaṃ bhagyavā bhaggavāti dvinnaṃ padānaṃ atthaṃ vibhajitvā idāni tehi dvīhi gahitamatthaṃ	184	
PA_tika-vin07_t:184_1	dassetuṃ bhagyavantatāya cassātiādi vuttaṃ. Tattha satapuññajalakkhaṇadharassāti	184	
PA_tika-vin07_t:184_2	anekasatapuññanibbattamahāpurisalakkhaṇadharassa bhagavato. Sakacitte issariyaṃ nāma	184	
PA_tika-vin07_t:184_3	paṭikkūlādīsu appaṭikkūlasaññitādivasappavattiyā ceva cetosamādhivasena ca attano	184	
PA_tika-vin07_t:184_4	cittassa vasībhāvāpādanameva. Aṇimā laghimādikanti ādi-saddena mahimā patti pākammaṃ	184	
PA_tika-vin07_t:184_5	īsitā vasitā yatthakāmāvasāyitāti ime chapi saṅgahitā. Tattha kāyassa aṇubhāvakaraṇaṃ	184	
PA_tika-vin07_t:184_6	aṇimā. Ākāse padasā gamanādiarahabhāvena lahubhāvo laghimā. Kāyassa mahantatāpādanaṃ	184	
PA_tika-vin07_t:184_7	mahimā. Iṭṭhadesassa pāpuṇanaṃ patti. Adhiṭṭhānādivasena icchitatthanipphādanaṃ pākammaṃ.	184	
PA_tika-vin07_t:184_8	Sayaṃvasitā issarabhāvo īsitā. Iddhividhe vasībhāvo vasitā. Ākāsena vā gacchato,	184	
PA_tika-vin07_t:184_9	aññaṃ vā kiñci karoto yattha katthaci vosānappatti yatthakāmāvasāyitā, “kumārakarūpādidassana”ntipi	184	
PA_tika-vin07_t:184_10	vadanti. Sabbaṅgapaccaṅgasirīti sabbesaṃ aṅgapaccaṅgānaṃ sobhā. Atthīti anuvattati.	1841	
PA_tika-vin07_t:184_11	Lahusādhanaṃ taṃ taṃ kālikaṃ icchitaṃ, garusādhanaṃ cirakālikaṃ buddhattādipatthitaṃ.	1841	
PA_tika-vin07_t:184_12	Bhagā assa santīti bhagavāti idaṃ saddasatthanayena siddhaṃ, sesaṃ sabbaṃ niruttinayena	1841	
PA_tika-vin07_t:184_13	siddhanti veditabbaṃ.	1841	
PA_tika-vin07_t:185_0	Pīḷanasaṅkhatasantāpavipariṇāmaṭṭhenātiādīsu pīḷanaṭṭho saṅkhataṭṭhotiādinā attha-saddo	185	
PA_tika-vin07_t:185_1	paccekaṃ yojetabbo. Tattha attano sabhāvena pīḷanalakkhaṇaṃ dukkhaṃ. Tassa yo pīḷanameva	185	
PA_tika-vin07_t:185_2	attho “pīḷanaṭṭho”ti vuccati, so sabhāvo. Yasmā pana taṃsamudayena saṅkhataṃ, tasmā	185	
PA_tika-vin07_t:185_3	saṅkhataṭṭho samudayadassanena āvibhūto. Yasmā ca maggo kilesasantāpaharattā susītalo,	185	
PA_tika-vin07_t:185_4	tasmāssa maggadassanena santāpaṭṭho āvibhūto tappaṭiyogattā. Avipariṇāmadhammassa	185	
PA_tika-vin07_t:185_5	pana nirodhassa dassanena vipariṇāmaṭṭho āvibhūtoti. Ekasseva sabhāvadhammassa sakabhāvato	185	
PA_tika-vin07_t:185_6	itarasaccattayanivattito ca parikappetabbattā cattāro atthā vuttā. Samudayassa pana	185	
PA_tika-vin07_t:185_7	rāsikaraṇato āyūhanaṭṭho sabhāvo, tasseva dukkhadassanena nidānaṭṭho āvibhūto. Visaṃyogabhūtassa	185	
PA_tika-vin07_t:185_8	nirodhassa dassanena saṃyogaṭṭho. Niyyānabhūtassa maggassa dassanena palibodhaṭṭho āvibhūto.	185	
PA_tika-vin07_t:186_0	Nirodhassa pana nissaraṇaṭṭho sabhāvo, tasseva samudayadassanena vivekaṭṭho āvibhūto.	186	
PA_tika-vin07_t:186_1	Saṅkhatassa maggassa dassanena asaṅkhataṭṭho, visayabhūtassa maraṇadhammassa vā dukkhassa	186	
PA_tika-vin07_t:186_2	dassanena amataṭṭho. Maggassa pana niyyānaṭṭho sabhāvo, tasseva samudayadassanena	186	
PA_tika-vin07_t:186_3	dukkhassevāyaṃ hetu, nibbānappattiyā pana ayameva hetūti hetvaṭṭho, atisukhumanirodhadassanena	186	
PA_tika-vin07_t:186_4	idhameva dassananti dassanaṭṭho, adhikapaṇassa dukkhassa dassanena adhipateyyaṭṭho	186	
PA_tika-vin07_t:186_5	āvibhūto. Ete eva ca pīḷanādayo soḷasa ākārāti vuccanti.	186	
PA_tika-vin07_t:187_0	Kāmehi vivekaṭṭhakāyatā kāyaviveko. Nīvaraṇādīhi vivittā aṭṭha samāpattiyo cittaviveko.	187	
PA_tika-vin07_t:187_1	Upadhīyanti ettha yathāsakaṃ phalānīti upadhayo, pañcakāmaguṇasaṅkhātakāmakhandhakilesaabhisaṅkhārā,	187	
PA_tika-vin07_t:187_2	tehi catūhi vivittaṃ nibbānaṃ upadhiviveko nāma.	187	
PA_tika-vin07_t:188_0	Anattānupassanāya paṭiladdho dukkhāniccānupassanāhi ca paṭiladdho ariyamaggo āgamanavasena	188	
PA_tika-vin07_t:188_1	yathākkamaṃ suññataappaṇihitaanimittavimokkhasaññaṃ paṭilabhati, kilesehi vimuttattā hi esa vimokkhoti.	188	
PA_tika-vin07_t:189	Yathā loke ekekapadato ekekamakkharaṃ gahetvā “mekhalā”ti vuttaṃ, evamidhāpīti attho. Mehanassāti guyhappadesassa. Khassāti okāsassa.	18	
PA_tika-vin07_t:190_0	Saha devehītiādīsu saha devehi vattatīti sadevako loko. Taṃ sadevakantiādinā yojanā	190	
PA_tika-vin07_t:190_1	veditabbā. Sadevakavacanenāti sadevaka-sadde visesanabhāvena ṭhitadevavacanena. Tassāpi	190	
PA_tika-vin07_t:190_2	sadevakapade antobhūtattā avayave samudāyopacāravasena vohāro kato. Itarathā tena	190	
PA_tika-vin07_t:190_3	devavisiṭṭhalokasseva gahaṇato pañcakāmāvacaradevaggahaṇaṃ na siyā, evaṃ uparipi.	190	
PA_tika-vin07_t:190_4	Samārakavacanena mārasaddena tena sahacaritā sabbe vasavattidevā ca gahitāti āha	190	
PA_tika-vin07_t:190_5	“chaṭṭhakāmāvacaradevaggahaṇa”nti. Brahmakāyikā nāma paṭhamajjhānabhūmikā. Te ādi	190	
PA_tika-vin07_t:190_6	yesaṃ āruppapariyantānaṃ brahmānaṃ tesaṃ brahmānaṃ gahaṇaṃ brahmakāyikādibrahmaggahaṇaṃ.	190	
PA_tika-vin07_t:190_7	Loka-saddassa okāsalokādīnampi sādhāraṇattā sattalokāveṇikameva pajāgahaṇaṃ katanti	190	
PA_tika-vin07_t:190_8	āha “pajāvacanena sattalokaggahaṇa”nti. Sadevakādivacanena upapattidevānaṃ, sassamaṇavacanena	190	
PA_tika-vin07_t:190_9	visuddhidevānañca gahitattā āha “sadevamanussavacanena sammutidevaavasesamanussaggahaṇa”nti.	190	
PA_tika-vin07_t:190_10	Tattha sammutidevā rājāno, avasesamanussā sammutidevasamaṇabrāhmaṇehi avasiṭṭhā.	1901	
PA_tika-vin07_t:190_11	Sattalokāveṇikassa pajāsaddassa visuṃ gahitattā sadevakaṃ lokanti ettha lokasaddaggahaṇaṃ	1901	
PA_tika-vin07_t:190_12	okāsalokameva niyametīti āha “tīhi padehi okāsaloko”ti. Idañca sadevakādipadattayavacanīyassa	1901	
PA_tika-vin07_t:190_13	padhānatthassa vasena vuttaṃ. Okāsalokavisesanassa panettha devamārādisattalokassāpi	1901	
PA_tika-vin07_t:190_14	gahaṇaṃ veditabbaṃ sāmatthiyato gamyamānattā saputto āgatotiādīsu puttādīnaṃ viya.	1901	
PA_tika-vin07_t:190_15	Imasmiñca naye sadevakaṃ samārakaṃ sabrahmakaṃ okāsalokaṃ sassamaṇabrāhmaṇiṃ sadevamanussaṃ	1901	
PA_tika-vin07_t:190_16	pajañcāti ca-kāraṃ ānetvā yojetabbaṃ, okāsasattalokānaṃ gahaṇena cettha tadubhayasammutinimittabhūto	1901	
PA_tika-vin07_t:190_17	saṅkhāralokopi tadavinābhāvato gahito evāti daṭṭhabbo. Apare pana “sadevakantiādīhi	1901	
PA_tika-vin07_t:190_18	pañcahi padehi sattalokova attano avayavabhūtadevādivisesanehi visesetvā gahito,	1901	
PA_tika-vin07_t:190_19	taggahaṇena tadādhāro okāsaloko, tadubhayapaññattivisayo saṅkhāraloko ca gahitā eva	1901	
PA_tika-vin07_t:190_20	hontī”ti vadanti. Tesañca pajanti idaṃ lokasaddassa visesanaṃ katvā sadevakaṃ pajaṃ	1902	
PA_tika-vin07_t:190_21	lokaṃ…pe… sadevamanussaṃ pajaṃ lokanti yojetabbaṃ.	1902	
PA_tika-vin07_t:191_0	Arūpāvacaraloko gahito pārisesañāyena itaresaṃ padantarehi gahitattā. Māraggahaṇena	191	
PA_tika-vin07_t:191_1	tappadhānā taṃsadisā ca upapattidevā saṅgayhantīti āha “chakāmāvacaradevaloko”ti.	191	
PA_tika-vin07_t:191_2	Khattiyaparisā brāhmaṇagahapatisamaṇacātumahārājikatāvatiṃsamārabrahmaparisāti imāsu	191	
PA_tika-vin07_t:191_3	aṭṭhasu parisāsu cātumahārājikādīnaṃ catunnaṃ parisānaṃ sadevakādipadehi saṅgahitattā	191	
PA_tika-vin07_t:191_4	idha sassamaṇabrāhmaṇinti iminā samaṇaparisā brāhmaṇaparisā ca, sadevamanussanti	191	
PA_tika-vin07_t:191_5	iminā khattiyaparisā gahapatiparisā ca vuttāti āha “catuparisavasenā”ti. Tassa manussaloko	191	
PA_tika-vin07_t:191_6	gahitoti iminā sambandho. Tattha manussalokoti manussasamūho, tenāha “avasesasabbasattaloko vā”ti.	191	
PA_tika-vin07_t:192_0	Vikappantaraṃ dassento āha “sammutidevehi vā saha manussaloko”ti. Devapadena sammutidevā,	192	
PA_tika-vin07_t:192_1	samaṇabrāhmaṇamanussapadehi sesamanussā ca gahitāti evaṃ vikappadvayepi manussaṃ	192	
PA_tika-vin07_t:192_2	pajaṃ manussiṃ pajanti pajā-saddaṃ manussa-saddena visesetvā taṃ puna saha devehi	192	
PA_tika-vin07_t:192_3	vattatīti sadevā, pajā. Sadevā ca sā manussā cāti sadevamanussā, taṃ sadevamanussaṃ	192	
PA_tika-vin07_t:192_4	pajaṃ. Puna kiṃ bhūtaṃ sassamaṇabrāhmaṇinti evaṃ yathā pajāsaddena manussānaññeva	192	
PA_tika-vin07_t:192_5	gahaṇaṃ siyā, tathā nibbacanaṃ kātabbaṃ, itarathā manussānaññeva gahaṇaṃ na sampajjati	192	
PA_tika-vin07_t:192_6	sabbamanussānaṃ visesanabhāvena gahitattā aññapadatthabhūtassa kassaci manussassa	192	
PA_tika-vin07_t:192_7	abhāvā. Idāni pajanti iminā avasesanāgādisattepi saṅgahetvā dassetukāmo āha “avasesasabbasattaloko	192	
PA_tika-vin07_t:192_8	vā”ti. Etthāpi catuparisavasena avasesasabbasattaloko sammutidevamanussehi vā saha	192	
PA_tika-vin07_t:192_9	avasesasabbasattalokoti yojetabbaṃ.	192	
PA_tika-vin07_t:193_0	Ettāvatā bhāgaso lokaṃ gahetvā yojanaṃ dassetvā idāni ekekapadena abhāgaso sabbalokānaṃ	193	
PA_tika-vin07_t:193_1	gahaṇapakkhepi tassa tassa visesanassa sapphalataṃ dassetuṃ api cetthātiādi vuttaṃ.	193	
PA_tika-vin07_t:193_2	Ukkaṭṭhaparicchedatoti ukkaṭṭhānaṃ devagatipariyāpannānaṃ paricchinnavasena jānanavasena	193	
PA_tika-vin07_t:193_3	kittisaddo sayaṃ attano avayavabhūtena sadevakavacanena taṃ suṇantānaṃ sāvento abbhuggatoti	193	
PA_tika-vin07_t:193_4	yojanā. Anusandhikkamoti atthānañceva padānañca anusandhānakkamo, jānanakkamoti attho.	193	
PA_tika-vin07_t:194_0	Abhiññāti ya-kāralopena niddesoti āha “abhiññāyā”ti. Samantabhadrakattāti sabbabhāgehi	194	
PA_tika-vin07_t:194_1	sundarattā. Sāsanadhammoti paṭipattipaṭivedhasāsanassa pakāsako pariyattidhammo.	194	
PA_tika-vin07_t:194_2	Buddhasubodhitatāyāti idaṃ tikaṃ dhammassa hetusarūpaphalavasena vuttaṃ, tathā nāthapabhavattikampi.	194	
PA_tika-vin07_t:194_3	Majjhe tikadvayaṃ phalavaseneva vuttanti veditabbaṃ. Kiccasuddhiyāti dhammaṃ sutvā	194	
PA_tika-vin07_t:194_4	yathāsutavasena paṭipajjantānaṃ suppaṭipattisaṅkhātakiccasuddhiyā.	194	
PA_tika-vin07_t:195_0	Idāni ādikalyāṇādippakārameva dhammaṃ desento bhagavā sotūnaṃ yaṃ sāsanabrahmacariyaṃ	195	
PA_tika-vin07_t:195_1	maggabrahmacariyañca pakāseti, tappakāsakassa brahmacariyapadassa sātthantiādīni	195	
PA_tika-vin07_t:195_2	padāni visesanabhāvena vuttāni, na dhammapadassāti dassanamukhena nānappakārato atthaṃ	195	
PA_tika-vin07_t:195_3	vivaritukāmo sātthaṃ sabyañjananti evamādīsu panātiādimāha. Tattha tisso sikkhā sakalo	195	
PA_tika-vin07_t:195_4	ca tantidhammo sāsanabrahmacariyaṃ nāma. Bhagavā hi dhammaṃ desento sīlādike viya	195	
PA_tika-vin07_t:195_5	tappakāsakaṃ tantidhammampi pakāseti eva saddatthasamudāyattā pariyattidhammassa.	195	
PA_tika-vin07_t:195_6	Yathānurūpanti yathārahaṃ. Sikkhattayasaṅgahitañhi sāsanabrahmacariyaṃ maggabrahmacariyañca	195	
PA_tika-vin07_t:195_7	atthasampattiyā sampannatthatāya, uparūpari adhigantabbavisesasaṅkhātaatthasampattiyā	195	
PA_tika-vin07_t:195_8	ca saha atthena payojanena vattatīti sātthameva, na tu sabyañjanaṃ, tantidhammasaṅkhātaṃ	195	
PA_tika-vin07_t:195_9	sāsanabrahmacariyaṃ yathāvuttena atthena sātthaṃ sabyañjanañca. Kirātādimilakkhavacanānampi	195	
PA_tika-vin07_t:195_10	sātthasabyañjanatte samānepi visiṭṭhatthabyañjanayogaṃ sandhāya sahattho devadatto	1951	
PA_tika-vin07_t:195_11	savittotiādi viya “sātthaṃ sabyañjana”nti vuttanti āha “atthasampattiyā sātthaṃ,	1951	
PA_tika-vin07_t:195_12	byañjanasampattiyā sabyañjana”nti. Tattha yaṃ atthaṃ sutvā tathā paṭipajjantā sabbadukkhakkhayaṃ	1951	
PA_tika-vin07_t:195_13	pāpuṇanti, tassa tādisasampatti atthasampatti nāma, sampannatthatāti attho. Byañjanasampatti	1951	
PA_tika-vin07_t:195_14	nāma sithiladhanitādibyañjanaparipuṇṇāya māgadhikāya sabhāvaniruttiyā gambhīrampi	1951	
PA_tika-vin07_t:195_15	atthaṃ uttānaṃ katvā dassanasamatthatā sampannabyañjanatāti attho.	1951	
PA_tika-vin07_t:196_0	Idāni nettippakaraṇanayenāpi (netti 4 dvādasapada) atthaṃ dassetuṃ saṅkāsanātiādi	196	
PA_tika-vin07_t:196_1	vuttaṃ. Tattha saṅkhepato kāsīyati dīpīyatīti saṅkāsananti kammasādhanavasena attho	196	
PA_tika-vin07_t:196_2	daṭṭhabbo, evaṃ sesesupi. Paṭhamaṃ kāsanaṃ pakāsanaṃ. Ubhayampetaṃ uddesatthavacanasaṅkhātassa	196	
PA_tika-vin07_t:196_3	vitthāravacanaṃ. Sakiṃ vuttassa puna vacanañca vivaraṇavibhajanāni. Ubhayampetaṃ	196	
PA_tika-vin07_t:196_4	niddesatthavacanaṃ. Vivaṭassa vitthāratarābhidhānaṃ vibhattassa ca pakārehi ñāpanaṃ	196	
PA_tika-vin07_t:196_5	uttānīkaraṇapaññattiyo. Ubhayampetaṃ paṭiniddesatthavacanasaṅkhātassa vitthāravacanaṃ.	196	
PA_tika-vin07_t:196_6	Atthapadasamāyogatoti yathāvuttāni eva cha padāni pariyattiyā atthavibhāgattā atthapadāni,	196	
PA_tika-vin07_t:196_7	tehi sahitatāya atthakoṭṭhāsayuttattāti attho. Apariyosite pade ādimajjhagatavaṇṇo	196	
PA_tika-vin07_t:196_8	akkharaṃ, ekakkharaṃ, padaṃ vā akkharaṃ. Vibhattiyantaṃ padaṃ. Padābhihitaṃ atthaṃ	196	
PA_tika-vin07_t:196_9	byañjetīti byañjanaṃ, vākyaṃ. Kathitassevatthassa anekavidhena vibhāgakaraṇaṃ ākāro	196	
PA_tika-vin07_t:196_10	nāma. Ākārābhihitassa nibbacanaṃ nirutti. Nibbacanatthavitthāro niddeso. Atha vā	1961	
PA_tika-vin07_t:196_11	“akkharehi saṅkāseti, padehi pakāseti, byañjanehi vivarati, ākārehi vibhajati, niruttīhi	1961	
PA_tika-vin07_t:196_12	uttāniṃ karoti, niddesehi paññapetī”ti vacanato saṅkāsanapakāsanasaṅkhaātauddesatthavācakāni	1961	
PA_tika-vin07_t:196_13	vacanāni akkharapadāni nāma. Vivaraṇavibhajanasaṅkhātaniddesatthavācakāni vacanāni	1961	
PA_tika-vin07_t:196_14	byañjanākārā nāma. Uttānīkaraṇapaññattisaṅkhātapaṭiniddesatthavācakāni vacanāni niruttiniddesā	1961	
PA_tika-vin07_t:196_15	nāma, tesaṃ sampattiyā sabyañjananti attho.	1961	
PA_tika-vin07_t:197_0	Atthagambhīratātiādīsu attho nāma tantiattho, hetuphalaṃ vā. Dhammo nāma tanti, hetu	197	
PA_tika-vin07_t:197_1	vā. Desanā nāma yathādhammaṃ dhammābhilāpo. Paṭivedho nāma yathāvuttaatthādīnaṃ aviparītāvabodho.	197	
PA_tika-vin07_t:197_2	Te panete atthādayo yasmā sasādīhi viya mahāsamuddo mandabuddhīhi dukkhogāhā alabbhaneyyapatiṭṭhā	197	
PA_tika-vin07_t:197_3	ca, tasmā gambhīrā. Tesu paṭivedhassāpi atthasannissitattā atthasabhāgattā ca vuttaṃ	197	
PA_tika-vin07_t:197_4	“atthagambhīratāpaṭivedhagambhīratāhi sāttha”nti. Dhammadesanānaṃ atthasannissitattepi	197	
PA_tika-vin07_t:197_5	sayaṃ byañjanarūpattā vuttaṃ “dhammagambhīratādesanāgambhīratāhi sabyañjana”nti.	197	
PA_tika-vin07_t:197_6	Yathāvuttaatthādīsu pabhedagatāni ñāṇāni atthapaṭisambhidādayo. Tattha niruttīti	197	
PA_tika-vin07_t:197_7	tantipadānaṃ niddhāretvā vacanaṃ, nibbacananti attho. Tīsu paṭisambhidāsu ñāṇaṃ paṭibhānapaṭisambhidā.	197	
PA_tika-vin07_t:197_8	Lokiyā saddheyyavacanamukheneva atthesu pasīdanti, na atthamukhenāti āha saddheyyatotiādi.	197	
PA_tika-vin07_t:197_9	Kevalasaddo sakalādhivacananti āha “sakalaparipuṇṇabhāvenā”ti. Brahmacariya-saddo	197	
PA_tika-vin07_t:197_10	idha sikkhattayasaṅgahaṃ sakalaṃ sāsanaṃ dīpetīti āha sikkhattayapariggahitattātiādi.	1971	
PA_tika-vin07_t:198_0	Yathāvuttamevatthaṃ aparenāpi pariyāyena dassetuṃ api cātiādi vuttaṃ. Tattha sanidānanti	198	
PA_tika-vin07_t:198_1	desakālādidīpakena nidānavacanena sanidānaṃ. Sauppattikanti aṭṭhuppattiādiyuttiyuttaṃ.	198	
PA_tika-vin07_t:198_2	Tatrāyaṃ pāḷiyojanākkamo – “verañjo brāhmaṇo samaṇo khalu bho…pe… viharatī”ti ca,	198	
PA_tika-vin07_t:198_3	“taṃ kho pana bhavantaṃ gotamaṃ ‘itipi so…pe… pavedetī’ti evaṃ kalyāṇo kittisaddo	198	
PA_tika-vin07_t:198_4	abbhuggato”ti ca, “so dhammaṃ deseti…pe… pariyosānakalyāṇaṃ, desento ca sātthasabyañjanādiguṇasaṃyuttaṃ	198	
PA_tika-vin07_t:198_5	brahmacariyaṃ pakāsetī”ti ca, “sādhu kho pana tathārūpānaṃ arahataṃ dassanaṃ hotī”ti	198	
PA_tika-vin07_t:198_6	ca assosi, sutvā ca atha kho verañjo brāhmaṇo yena bhagavā tenupasaṅkamīti.	198	
PA_tika-vin07_t:199_0	Aṭṭhakathāyaṃ pana kiñcāpi “dassanamattampi sādhu hotīti evaṃ ajjhāsayaṃ katvā atha	199	
PA_tika-vin07_t:199_1	kho verañjo…pe… upasaṅkamī”ti evaṃ sādhu kho panātiādipāṭhassa brāhmaṇassa parivitakkanabhāvena	199	
PA_tika-vin07_t:199_2	vuttattā brahmacariyaṃ pakāsetīti padānantarameva assosīti padaṃ sambandhitabbaṃ	199	
PA_tika-vin07_t:199_3	viya paññāyati, tathāpi “sādhu kho pana tathārūpānaṃ arahataṃ dassanaṃ hotī”ti evaṃ	199	
PA_tika-vin07_t:199_4	yathāvuttanidassanatthena iti-saddena paricchinditvā vuttattā pana aññattha iti-saddassa	199	
PA_tika-vin07_t:199_5	adassanato ca atha kho verañjotiādinā kattabbantaradassanamukhena pāḷiyā pakārantare	199	
PA_tika-vin07_t:199_6	pavattito ca yathāvuttavaseneva “sādhu kho pana tathārūpānaṃ arahataṃ dassanaṃ hotī”ti	199	
PA_tika-vin07_t:199_7	vacanānantarameva assosīti padaṃ ānetvā sambandhanaṃ yuttaṃ. Aṭṭhakathācariyena hi	199	
PA_tika-vin07_t:199_8	brāhmaṇassa attanā sutavaseneva ajjhāsayo uppajjatīti upasaṅkamanahetudassanamukhena	199	
PA_tika-vin07_t:199_9	dassanamattampi sādhu hotīti evaṃ ajjhāsayaṃ katvātiādi vuttanti gahetabbaṃ.	199	
PA_tika-vin07_t:200_0	2. Sītodakaṃ viya uṇhodakenāti idaṃ ukkamena mukhāruḷhavasena vuttaṃ, anupasantasabhāvatāya	200	
PA_tika-vin07_t:200_1	brāhmaṇasseva uṇhodakaṃ viya sītodakenāti attho gahetabbo, ñāṇatejayuttatāya vā bhagavā	200	
PA_tika-vin07_t:200_2	uṇhodakopamoti katvā tabbirahitaṃ brāhmaṇaṃ sītodakaṃ viya katvā tathā vuttanti gahetabbaṃ.	200	
PA_tika-vin07_t:200_3	Ekībhāvanti sammodanakiriyāya ekarūpataṃ. Yāyātiādīsu yāya kathāya sammodi brāhmaṇo,	200	
PA_tika-vin07_t:200_4	taṃ sammodanīyaṃ kathanti yojanā. Tattha khamanīyanti dukkhabahulaṃ idaṃ sarīraṃ,	200	
PA_tika-vin07_t:200_5	kacci khamituṃ sakkuṇeyyaṃ. Yāpanīyanti cirappabandhasaṅkhātāya yāpanāya yāpetuṃ	200	
PA_tika-vin07_t:200_6	sakkuṇeyyaṃ. Rogābhāvena appābādhaṃ. Dukkhajīvitābhāvena appātaṅkaṃ. Taṃtaṃkiccakaraṇatthāya	200	
PA_tika-vin07_t:200_7	lahuṃ akicchena uṭṭhātuṃ yoggatāya lahuṭṭhānaṃ. Balanti sarīrassa sabbakiccakkhamaṃ	200	
PA_tika-vin07_t:200_8	balaṃ kacci atthīti pucchati. Phāsuvihāroti sukhavihāro. Saraṇīyameva dīghaṃ katvā	200	
PA_tika-vin07_t:200_9	“sāraṇīya”nti vuttanti āha “saritabbabhāvato ca sāraṇīya”nti. Pariyāyehīti kāraṇehi.	200	
PA_tika-vin07_t:201_0	Bhāvoti kiriyā, tasmiṃ vattamāno napuṃsaka-saddo bhāvanapuṃsakaniddeso nāma, kiriyāvisesanasaddoti	201	
PA_tika-vin07_t:201_1	attho. Ekamante ekasmiṃ ante yuttappadeseti attho. Khaṇḍiccādibhāvanti khaṇḍitadantapalitakesādibhāvaṃ.	201	
PA_tika-vin07_t:201_2	Rājaparivaṭṭeti rājūnaṃ parivattanaṃ, paṭipāṭiyoti attho. Purātanuccakulappasutatāya	201	
PA_tika-vin07_t:201_3	jiṇṇatā, na vayasāti āha “cirakālappavattakulanvaye”ti. Vibhavānaṃ mahantattaṃ lāti	201	
PA_tika-vin07_t:201_4	gaṇhātīti mahallakoti āha “vibhavamahattatāya samannāgate”ti. Vibhāvane nāma attheti	201	
PA_tika-vin07_t:201_5	pakativibhāvanasaṅkhāte atthe. Na abhivādeti vāti abhivādetabbanti na sallakkheti,	201	
PA_tika-vin07_t:201_6	evaṃ asallakkhaṇapakatikoti vuttaṃ hoti. Rūpaṃ niccaṃ vā aniccaṃ vāti etthāpi niccapakatikaṃ	201	
PA_tika-vin07_t:201_7	aniccapakatikaṃ vāti attho. Aniccaṃ vāti ettha vā-saddo avadhāraṇattho.	201	
PA_tika-vin07_t:202_0	Sampatijātoti muhuttajāto, jātasamanantaramevāti attho. Sattapadavītihārena gantvā…pe…	202	
PA_tika-vin07_t:202_1	olokesīti ettha dvāraṃ pidhāya nikkhantotiādīsu viya gamanato pure katampi olokanaṃ	202	
PA_tika-vin07_t:202_2	pacchā kataṃ viya vuttanti daṭṭhabbaṃ. Olokesinti ca lokavivaraṇapāṭihāriye jāte	202	
PA_tika-vin07_t:202_3	maṃsacakkhunā volokesīti attho. Seṭṭhoti pasatthataro. Patimānesīti pūjesi. Āsabhinti uttamaṃ.	202	
PA_tika-vin07_t:203_0	3. Taṃ vacananti nāhaṃ taṃ brāhmaṇātiādivacanaṃ. Aññāya saṇṭhaheyyāti arahatte patiṭṭhaheyya.	203	
PA_tika-vin07_t:203_1	Jātivasenāti khattiyādijātivasena. Upapattivasenāti devesu upapattivasena. Āviñchantīti	203	
PA_tika-vin07_t:203_2	ākaḍḍhanti. Yassa abhivādādikaraṇasaṅkhātassa sāmaggirasassa bhagavati abhāvaṃ maññamāno	203	
PA_tika-vin07_t:203_3	brāhmaṇo “arasarūpo”ti āha, tabbidhurassa rūpataṇhādikasseva sāmaggirasassa abhāvena	203	
PA_tika-vin07_t:203_4	bhagavā “arasarūpo”ti dassetuṃ sāmaggirasasaddassa rūparasādīsu vattanappakāraṃ dassento	203	
PA_tika-vin07_t:203_5	āha vatthārammaṇādītiādi.	203	
PA_tika-vin07_t:204_0	Tālāvatthukatāti ucchinnamūlānaṃ tālānaṃ vatthu viya nesaṃ rūparasādīnaṃ vatthu cittasantānaṃ	204	
PA_tika-vin07_t:204_1	katanti imasmiṃ atthe majjhepadalopaṃ dīghañca katvā niddesoti āha tālavatthu viyātiādi.	204	
PA_tika-vin07_t:204_2	Tālavatthu viya yesaṃ vatthu kataṃ te tālāvatthukatāti visesanassa paranipāto daṭṭhabbo,	204	
PA_tika-vin07_t:204_3	katatālavatthukāti attho. Matthakacchinnatāloyeva pattaphalādīnaṃ akāraṇatāya avatthūti	204	
PA_tika-vin07_t:204_4	tālāvatthu, taṃ viya yesaṃ vatthu kataṃ te rūparasādayo tālāvatthukatā, ayaṃ aññapadatthavasena	204	
PA_tika-vin07_t:204_5	atthaggāho heṭṭhā vuttanayena sugamoti visesamatthaṃ dassento āha “matthakacchinnatālo	204	
PA_tika-vin07_t:204_6	viya katā”ti. Evañca matthakasadisesu rūparasādīsu rāgesu chinnesupi tabbatthubhūtassa	204	
PA_tika-vin07_t:204_7	tālāvatthusadisassa cittasantānassa yāva parinibbānaṭṭhānaṃ upapannameva hoti. Yathārutato	204	
PA_tika-vin07_t:204_8	pana visesanasamāsavasena atthe gayhamāne rūparasādīnaṃ tālāvatthusadisatāya ṭhānaṃ	204	
PA_tika-vin07_t:204_9	āpajjati. Yaṃ pana sāratthadīpaniyaṃ etaṃ dosaṃ pariharituṃ rūparasādīnaṃ kusalākusalattaṃ	204	
PA_tika-vin07_t:204_10	vuttaṃ, taṃ te tathāgatassa pahīnātiādipāḷiyā, kāmasukhassādasaṅkhātā rūparasātiādiaṭṭhakathāya	2041	
PA_tika-vin07_t:204_11	ca na sameti, khīṇāsavānampi yāva parinibbānā kusalākusalānaṃ phaluppattito tesaṃ	2041	
PA_tika-vin07_t:204_12	matthakacchinnatālasadisatāpi na yuttāti gahetabbaṃ. Atha vā matthakacchinnatālassa	2041	
PA_tika-vin07_t:204_13	ṭhitaṃ aṭṭhitañca amanasikatvā puna anuppattidhammatāsadisamattaṃ upametvā tālāvatthu	2041	
PA_tika-vin07_t:204_14	viya katāti visesanasamāsavasena atthaggahaṇepi na koci doso. Anu-saddo pacchāti	2041	
PA_tika-vin07_t:204_15	atthe vattatīti āha pacchābhāvo na hotītiādi. Anu abhāvaṃ gatāti pacchā anuppattidhammatāvasena	2041	
PA_tika-vin07_t:204_16	abhāvaṃ gatā. Anacchariyāti anu anu uparūpari vimhayakatāti attho. Yañca kho tvaṃ	2041	
PA_tika-vin07_t:204_17	vadesīti yaṃ vandanādisāmaggīrasābhāvasaṅkhātaṃ kāraṇaṃ arasarūpatāya vadesi, taṃ	2041	
PA_tika-vin07_t:204_18	kāraṇaṃ na vijjatīti attho.	2041	
PA_tika-vin07_t:205	4. Sandhāya bhāsitamatthanti yaṃ atthaṃ sandhāya brāhmaṇo nibbhogo bhavaṃ gotamotiādimāha, bhagavā ca yaṃ sandhāya nibbhogatādiṃ attani anujānāti, taṃ sandhāya bhāsitamatthaṃ.	20	
PA_tika-vin07_t:206	5. Kulasamudācārakammanti kulācārakammaṃ. Kāyato kāyadvārato pavattaṃ duccaritaṃ kāyaduccaritaṃ. Anekavihitāti anekappakārā.	20	
PA_tika-vin07_t:207_0	6. Pañcakāmaguṇikarāgassāti rūpādīsu pañcasu kāmakoṭṭhāsesu ativiya saṅgavasena niyuttassa	207	
PA_tika-vin07_t:207_1	kāmarāgassa, etena anāgāmīnaṃ vatthābharaṇādīsu saṅganikantivasena uppajjanakāmarāgassa	207	
PA_tika-vin07_t:207_2	kāmarāgatābhāvaṃ dasseti tassa rūparāgādīsu saṅgahato. Avasesānanti ettha sakkāyadiṭṭhivicikicchānaṃ	207	
PA_tika-vin07_t:207_3	paṭhamena maggena, sesānaṃ catūhipi ucchedaṃ vadati, tenāha “yathānurūpa”nti.	207	
PA_tika-vin07_t:208	7. Jigucchati maññeti jigucchati viya, “jigucchatī”ti vā sallakkhemi. Akosallasambhūtaṭṭhenāti aññāṇasambhūtaṭṭhena.	20	
PA_tika-vin07_t:209_0	8-10. Tatrāti yathāvuttesu dvīsu atthavikappesu. Paṭisandhipariyāyopi idha gabbhasaddoti	209	
PA_tika-vin07_t:209_1	āha “devalokapaṭisandhipaṭilābhāyā”ti. Apunabbhavabhūtāti khaṇe khaṇe uppajjamānānaṃ	209	
PA_tika-vin07_t:209_2	dhammānaṃ abhinibbatti.	209	
PA_tika-vin07_t:210_0	11. Dhammadhātunti sabbaññutaññāṇaṃ. Tañhi dhamme yāthāvato dhāreti upadhāretīti	210	
PA_tika-vin07_t:210_1	“dhammadhātū”ti vuccati. Desanāvilāsappattoti abhirucivasena parivattetvā desetuṃ	210	
PA_tika-vin07_t:210_2	samatthatā desanāvilāso, taṃ patto. Karuṇāvipphāranti sabbasattesu mahākaruṇāya pharaṇaṃ.	210	
PA_tika-vin07_t:210_3	Tādiguṇalakkhaṇameva upamāya vibhāvento āha “pathavīsamacittata”nti. Tatoyeva akujjhanasabhāvato	210	
PA_tika-vin07_t:210_4	akuppadhammatā. Jātiyā anugatanti jātiyā anubaddhaṃ. Jarāya anusaṭanti jarāya paliveṭhitaṃ.	210	
PA_tika-vin07_t:210_5	Vaṭṭakhāṇubhūtanti vaṭṭato uddharituṃ asakkuṇeyyatāya vaṭṭe niccalabhāvena ṭhitaṃ	210	
PA_tika-vin07_t:210_6	khāṇu viya bhūtaṃ. Jātānaṃ maccānaṃ niccaṃ maraṇato bhayanti āha ajja maritvātiādi.	210	
PA_tika-vin07_t:210_7	Appaṭisamaṃ purejātabhāvanti asadisaṃ ariyāya jātiyā paṭhamajātabhāvaṃ, sabbajeṭṭhabhāvanti attho.	210	
PA_tika-vin07_t:211_0	“Apī”ti avatvā “pī”ti vadanto pi-saddo visuṃ atthi nipātoti dasseti. Sammā adhisayitānīti	211	
PA_tika-vin07_t:211_1	pādādīhi upaghātaṃ akarontiyā sammadeva upari sayitāni, akammakassāpi sayatidhātuno	211	
PA_tika-vin07_t:211_2	adhipubbatāya sakammakatā daṭṭhabbā. Nakhasikhāti nakhaggāni. Sakuṇānaṃ pakkhā hatthapādaṭṭhāniyāti	211	
PA_tika-vin07_t:211_3	āha “saṅkuṭitahatthapādā”ti. Etthāti ālokaṭṭhāne. Nikkhamantānanti nikkhamantesu,	211	
PA_tika-vin07_t:211_4	niddhāraṇe hetaṃ sāmivacanaṃ. Aṇḍakosanti aṇḍakapālaṃ.	211	
PA_tika-vin07_t:212_0	Lokoyeva lokasannivāso. Abujjhi etthāti rukkho bodhi, sayaṃ bujjhati, bujjhanti vā	212	
PA_tika-vin07_t:212_1	tenāti maggopi sabbaññutaññāṇampi bodhi. Bujjhīyatīti nibbānaṃ bodhi. Antarā ca bodhinti	212	
PA_tika-vin07_t:212_2	dutiyamudāharaṇaṃ vināpi rukkha-saddena bodhi-saddassa rukkhappavattidassanatthaṃ.	212	
PA_tika-vin07_t:212_3	Varabhūrimedhasoti mahāpathavī viya patthaṭapaññoti attho. Tisso vijjāti arahattamaggo	212	
PA_tika-vin07_t:212_4	attanā saha vattamānaṃ sammādiṭṭhisaṅkhātaṃ āsavakkhayañāṇañceva itarā dve mahaggatavijjā	212	
PA_tika-vin07_t:212_5	ca tabbinibandhakakilesaviddhaṃsanavasena uppādanato “tisso vijjā”ti vuccati. Cha	212	
PA_tika-vin07_t:212_6	abhiññāti etthāpi eseva nayo. Sāvakapāramīñāṇanti aggasāvakehi paṭilabhitabbaṃ sabbameva	212	
PA_tika-vin07_t:212_7	lokiyalokuttarañāṇaṃ. Paccekabodhiñāṇanti etthāpi eseva nayo.	212	
PA_tika-vin07_t:213_0	Opammasampaṭipādananti opammatthassa upameyyena samaṃ paṭipādanaṃ. Atthenāti upameyyatthena.	213	
PA_tika-vin07_t:213_1	Tikkhakharavippasannasūrabhāvoti iminā saṅkhārupekkhāpattataṃ vipassanāya dasseti.	213	
PA_tika-vin07_t:213_2	Pariṇāmakāloti iminā vuṭṭhānagāminibhāvāpattiṃ. Tadā ca sā maggañāṇagabbhaṃ dhārentī	213	
PA_tika-vin07_t:213_3	viya hotīti āha “gabbhaggahaṇakālo”ti. Anupubbādhigatenāti paṭhamamaggādipaṭipāṭiyā	213	
PA_tika-vin07_t:213_4	adhigatena. Caturaṅgasamannāgatanti “kāmaṃ taco ca nhāru ca aṭṭhi ca avasissatu,	213	
PA_tika-vin07_t:213_5	sarīre upasussatu maṃsalohita”nti evaṃ vuttacaturaṅgasamannāgataṃ vīriyaṃ.	213	
PA_tika-vin07_t:214_0	Chando kāmotiādīsu patthanākārena pavatto dubbalo lobho icchanaṭṭhena chando. Tato	214	
PA_tika-vin07_t:214_1	balavā rañjanaṭṭhena rāgo. Tatopi balavataro chandarāgo. Nimittānubyañjanasaṅkappavasena	214	
PA_tika-vin07_t:214_2	pavatto saṅkappo. Tatopi balavasaṅkappavaseneva pavatto rāgo. Tatopi balavataro saṅkapparāgo.	214	
PA_tika-vin07_t:214_3	Svāyaṃ pabhedo ekasseva lobhassa pavattiākārabhedena avatthābhedena ca vutto.	214	
PA_tika-vin07_t:215	Paṭhamajjhānakathāvaṇṇanā	21	
PA_tika-vin07_t:216_0	Seyyathidanti taṃ kathanti attho. Etanti pubbapadeyeva avadhāraṇakaraṇaṃ, etaṃ atthajātaṃ	216	
PA_tika-vin07_t:216_1	vā. Tannissaraṇatoti tesaṃ kāmānaṃ nissaraṇattā. Esāti eva-kāro. Kāmadhātu nāma kāmabhavo,	216	
PA_tika-vin07_t:216_2	nekkhammanti paṭhamajjhānaṃ. Esāti niyamo. Tadaṅgavikkhambhanasamucchedapaṭippassaddhinissaraṇavivekā	216	
PA_tika-vin07_t:216_3	tadaṅgavivekādayo. Kāyacittaupadhivivekā kāyavivekādayo, tayo eva idha jhānakathāya,	216	
PA_tika-vin07_t:216_4	samucchedavivekādīnaṃ asambhavā. Niddeseti mahāniddese. Tatthevāti mahāniddese eva.	216	
PA_tika-vin07_t:216_5	Vibhaṅgeti jhānavibhaṅge. Evañhi satīti ubhayesampi kāmānaṃ saṅgahe sati.	216	
PA_tika-vin07_t:217_0	Purimenāti kāyavivekena. Etthāti etasmiṃ kāyacittavivekadvaye. Dutiyenāti cittavivekena.	217	
PA_tika-vin07_t:217_1	Etesanti yathāvuttanayena vatthukāmakilesakāmavivekadvayassa vācakabhūtānaṃ vivicceva	217	
PA_tika-vin07_t:217_2	kāmehi vivicca akusalehīti imesaṃ padānaṃ, niddhāraṇe cetaṃ sāmivacanaṃ. Bālabhāvassa	217	
PA_tika-vin07_t:217_3	hetupariccāgoti anuvattati. Akusaladhammo hi bālabhāvassa hetu. Āsayaposananti āsayassa	217	
PA_tika-vin07_t:217_4	visodhanaṃ vaḍḍhanañca. Vibhaṅge nīvaraṇāneva vuttānīti sambandho. Tattha kāraṇamāha	217	
PA_tika-vin07_t:217_5	“uparijhānaṅgapaccanīkapaṭipakkhabhāvadassanato”ti. Tattha upari savitakkantiādinā	217	
PA_tika-vin07_t:217_6	vuccamānāni jhānaṅgāni, tesaṃ attano paccanīkānaṃ paṭipakkhabhāvadassanatoti attho.	217	
PA_tika-vin07_t:217_7	Uparijhānaṅgānaṃ paccanīkapaṭipakkhabhāvassa dassanatotipi pāṭho. Tattha “upari vuccamānajhānaṅgānaṃ	217	
PA_tika-vin07_t:217_8	ujuvipaccanīkavasena paṭipakkhabhāvadassanato”ti “nīvaraṇānaṃ tāneva vibhaṅge vuttānī”tipi	217	
PA_tika-vin07_t:217_9	atthaṃ vadanti. Peṭaketi mahākaccāyanattherena kataṃ nettippakaraṇanayānusāripakaraṇaṃ,	217	
PA_tika-vin07_t:217_10	taṃ pana piṭakānaṃ vaṇṇanābhūtattā “peṭaka”nti vuttaṃ, tasminti attho.	2171	
PA_tika-vin07_t:218_0	Vitakkanaṃ nāma ārammaṇaparikappananti āha “ūhana”nti. Rūpaṃ rūpantiādinā visaye	218	
PA_tika-vin07_t:218_1	ākoṭentassa visayappavattiāhananaṃ upari āhanananti veditabbaṃ. Ārammaṇe cittassa	218	
PA_tika-vin07_t:218_2	ānayanaṃ nāma ārammaṇābhimukhakaraṇaṃ. Anusañcaraṇanti anuparibbhamanaṃ, tañca khaṇantarassa	218	
PA_tika-vin07_t:218_3	tathākārena uppādanameva, na hi paramatthato ekassa sañcaraṇamatthi, evamaññatthāpi	218	
PA_tika-vin07_t:218_4	īdisesu. Anumajjananti parimajjanaṃ. Tatthāti ārammaṇe. Sahajātānuyojanaṃ sakiccānuvattitākaraṇena.	218	
PA_tika-vin07_t:218_5	Katthacīti dutiyajjhānavirahitesu savicāracittesu sabbatthāti attho. Vicārena saha	218	
PA_tika-vin07_t:218_6	uppajjamānopi vitakko ārammaṇe abhiniropanākārena pavattiṃ sandhāya “paṭhamābhinipāto”ti	218	
PA_tika-vin07_t:218_7	vutto. Vipphāravāti avūpasantasabhāvatāya vegavā, tenevesa dutiyajjhāne pahānaṅgaṃ	218	
PA_tika-vin07_t:218_8	jātaṃ. Paṭhamadutiyajjhānesūti pañcakanayaṃ sandhāya vuttaṃ. Aṅgavinimuttassa jhānassa	218	
PA_tika-vin07_t:218_9	abhāvaṃ dassento rukkho viyātiādimāha.	218	
PA_tika-vin07_t:219_0	Viveka-saddassa bhāvasādhanapakkhe “tasmā vivekā”ti vuttaṃ, itarapakkhe “tasmiṃ viveke”ti.	219	
PA_tika-vin07_t:219_1	Pinayatīti tappeti, vaḍḍheti vā. Pharaṇarasāti paṇītarūpehi kāye byāpanarasā. Sātalakkhaṇanti	219	
PA_tika-vin07_t:219_2	iṭṭhasabhāvaṃ, madhuranti attho. Sampayuttānaṃ pīḷanajjhupekkhanaṃ akatvā anu anu	219	
PA_tika-vin07_t:219_3	gaṇhanaṃ upakāritā vā anuggaho. Vanameva vanantaṃ. Udakameva udakantaṃ. Tasmiṃ tasmiṃ	219	
PA_tika-vin07_t:219_4	samaye pākaṭabhāvatoti iminā iṭṭhārammaṇādipaṭilābhasamayepi sukhaṃ vijjamānampi	219	
PA_tika-vin07_t:219_5	apākaṭaṃ, pītiyeva tattha pākaṭā, paṭiladdharasānubhavanasamaye ca vijjamānapītitopi	219	
PA_tika-vin07_t:219_6	sukhameva pākaṭataranti dasseti. Ettha ca cetasikasukhavaseneva paṭiladdharasānubhavanaṃ	219	
PA_tika-vin07_t:219_7	veditabbaṃ, na kāyikasukhavasena tassa pītisampayogasseva abhāvena idhānadhippetattā.	219	
PA_tika-vin07_t:219_8	Ayañca pītītiādi aññapadatthasamaāsadassanaṃ, assatthipakkhe taddhitapaccayadassanaṃ	219	
PA_tika-vin07_t:219_9	vā. Dutiyavikappena aññapadatthasamāsavaseneva “vivekajaṃ pītisukha”nti idaṃ ekaṃ	219	
PA_tika-vin07_t:219_10	padanti dasseti, vibhattiyā ca alopaṃ.	2191	
PA_tika-vin07_t:220_0	Gaṇanānupubbatāti desanākkamaṃ sandhāya vuttaṃ. Paṭhamaṃ samāpajjatīti idaṃ ādikammikavasena	220	
PA_tika-vin07_t:220_1	vuttaṃ, ciṇṇavasīnaṃ pana yogīnaṃ uppaṭipāṭiyāpi jhānaṃ uppajjateva. Jhāpetīti dahati.	220	
PA_tika-vin07_t:220_2	Aniccādilakkhaṇavisayāya vipassanāya upanijjhāyanaṃ kathaṃ nibbānālambanassa maggassa	220	
PA_tika-vin07_t:220_3	hotīti āha vipassanāyātiādi. Tattha maggena sijjhatīti niccādivipallāsappahāyakena	220	
PA_tika-vin07_t:220_4	saha maggeneva taṃ lakkhaṇūpanijjhānaṃ asammohato attano sijjhati. Atha vā maggenāti	220	
PA_tika-vin07_t:220_5	maggakiccena, vipallāsappahānenāti attho.	220	
PA_tika-vin07_t:221	Aññoti satto. Avuttattāti “sacittekaggata”nti jhānapāḷiyaṃ avuttattā. Vuttattāti tassā jhānapāḷiyā vibhaṅge vuttattā.	22	
PA_tika-vin07_t:222	Dutiyajjhānakathāvaṇṇanā	22	
PA_tika-vin07_t:223_0	Ajjhattanti jhānavisesanattā vuttaṃ “idha niyakajjhattamadhippeta”nti. Jhānañhi ajjhattajjhattaṃ	223	
PA_tika-vin07_t:223_1	na hoti chaḷindriyānameva tabbhāvato. Khuddakā ūmiyo vīciyo. Mahatiyo taraṅgā. Santā	223	
PA_tika-vin07_t:223_2	honti samitātiādīni aññamaññavevacanāni, jhānabalena samatikkantāti adhippāyo. Appitāti	223	
PA_tika-vin07_t:223_3	gamitā vināsaṃ pāpitā. Pariyāyoti jhānaparikkhāre jhānavohārattā aparamatthato.	223	
PA_tika-vin07_t:224	Tatiyajjhānakathāvaṇṇanā	22	
PA_tika-vin07_t:225_0	Tadadhigamāyāti tatiyamaggādhigamāya. Upapattito ikkhatīti paññāya sahacaraṇaparicayena	225	
PA_tika-vin07_t:225_1	yathā samavāhibhāvo hoti, evaṃ yuttito passati. Vipulāyāti mahaggatabhāvappattāya.	225	
PA_tika-vin07_t:225_2	Thāmagatāyāti vitakkavicārapītivigamena thirabhāvappattiyā, teneva vakkhati “vitakkavicārapītīhi	225	
PA_tika-vin07_t:225_3	anabhibhūtattā”tiādi.. Upekkhābhedaṃ dassetvā idhādhippetaṃ upekkhaṃ pakāsetuṃ upekkhā	225	
PA_tika-vin07_t:225_4	panātiādi vuttaṃ. Tattha tatramajjhattatāva khīṇāsavānaṃ iṭṭhāniṭṭhachaḷārammaṇāpāthe	225	
PA_tika-vin07_t:225_5	parisuddhapakatibhāvāvijahanākārena ajjhupekkhanato “chaḷaṅgupekkhā”ti ca, sattesu	225	
PA_tika-vin07_t:225_6	majjhattākārappavattattā “brahmavihārupekkhā”ti ca, sahajātadhammānaṃ majjhattākārabhūtā	225	
PA_tika-vin07_t:225_7	“bojjhaṅgupekkhā”ti ca, kevalā “tatramajjhattupekkhā”ti ca, tatiyajjhānasahagatā	225	
PA_tika-vin07_t:225_8	aggasukhepi tasmiṃ apakkhapātabhūtā “jhānupekkhā”ti ca, catutthajjhānasahagatā sabbapaccanīkaparisuddhitāya	225	
PA_tika-vin07_t:225_9	“pārisuddhupekkhā”ti ca tena tena avatthābhedena chadhā vuttā.	225	
PA_tika-vin07_t:226_0	Vīriyameva pana anaccāraddhaanatisithilesu sahajātesu saṅkhāresu upekkhanākārena	226	
PA_tika-vin07_t:226_1	pavattaṃ “vīriyupekkhā”ti vuttaṃ. Aṭṭhannaṃ rūpārūpajjhānānaṃ paṭilābhato pubbabhāge	226	
PA_tika-vin07_t:226_2	eva nīvaraṇavitakkavicārādīnaṃ pahānābhimukhībhūtattā tesaṃ pahānepi abyāpārabhāvūpagamanena	226	
PA_tika-vin07_t:226_3	majjhattākārappavattā samādhivasena uppannā aṭṭha paññā ceva upādānakkhandhabhūtesu	226	
PA_tika-vin07_t:226_4	saṅkhāresu ajjhupekkhanākārappavattā vipassanāvasena uppannā catunnaṃ maggānaṃ pubbabhāge	226	
PA_tika-vin07_t:226_5	tassa tassa adhigamāya catasso catunnaṃ phalasamāpattīnaṃ pubbabhāge tassa tassa	226	
PA_tika-vin07_t:226_6	adhigamāya appaṇihitavimokkhavasena pavattā catasso suññataanimittavimokkhavasena	226	
PA_tika-vin07_t:226_7	dveti dasa paññā cāti ime aṭṭhārasa paññā saṅkhārupekkhā nāma. Yathāvuttavipassanāpaññāva	226	
PA_tika-vin07_t:226_8	lakkhaṇavicinanepi majjhattabhūtā vipassanupekkhā nāma. Adukkhamasukhavedanā vedanupekkhā	226	
PA_tika-vin07_t:226_9	nāma. Imāsaṃ pana dasannampi upekkhānaṃ “tattha tattha āgatanayato vibhāgo dhammasaṅgahaṭṭhakathāyaṃ	226	
PA_tika-vin07_t:226_10	vuttanayena veditabbo”ti dassento āha evamayaṃ dasavidhāpītiādi. Tattha tattha āgatanayatoti	2261	
PA_tika-vin07_t:226_11	idampi hi tāsaṃ vibhāgadassanassa bhūmipuggalādipadaṃ viya visuṃ mātikāpadavasena	2261	
PA_tika-vin07_t:226_12	vuttaṃ, na pana bhūmipuggalādivasena vibhāgadassanassa āgataṭṭhānaparāmasanaṃ āgataṭṭhānassa	2261	
PA_tika-vin07_t:226_13	aṭṭhasāliniyātiādinā vuttattā, tasmā sāratthadīpaniyaṃ yaṃ vuttaṃ “imāsaṃ pana dasannampi	2261	
PA_tika-vin07_t:226_14	upekkhānaṃ bhūmipuggalādivasena vibhāgo tattha tattha vuttanayeneva veditabboti dassento	2261	
PA_tika-vin07_t:226_15	āha evamayaṃ dasavidhātiādī”ti, taṃ amanasikatvā vuttanti gahetabbaṃ. Tattha tattha	2261	
PA_tika-vin07_t:226_16	āgatanayatoti “idha (khīṇāsavo) bhikkhu cakkhunā rūpaṃ disvā neva sumano hoti, na	2261	
PA_tika-vin07_t:226_17	dummano, upekkhako viharati sato sampajāno”tiādinā chaḷaṅgupekkhā āgatā, “upekkhāsahagatena	2261	
PA_tika-vin07_t:226_18	cetasā ekaṃ disaṃ pharitvā viharatī”ti evaṃ brahmavihārupekkhā āgatāti iminā nayena	2261	
PA_tika-vin07_t:226_19	dasannampi upekkhānaṃ tattha tattha vuttapadesesu āgatanayadassanato ca ayaṃ dasavidhāpi	2261	
PA_tika-vin07_t:226_20	upekkhā dhammasaṅgahaṭṭhakathāyaṃ vuttanayeneva veditabbāti sambandho.	2262	
PA_tika-vin07_t:227_0	Bhūmītiādīsu pana chaḷaṅgupekkhā kāmāvacarā, brahmavihārupekkhā rūpāvacarātiādinā	227	
PA_tika-vin07_t:227_1	bhūmito ca, chaḷaṅgupekkhā asekkhānameva, brahmavihārupekkhā puthujjanādīnaṃ tiṇṇampi	227	
PA_tika-vin07_t:227_2	puggalānantiādinā puggalato ca, chaḷaṅgupekkhā somanassupekkhāsahagatacittasampayuttātiādinā	227	
PA_tika-vin07_t:227_3	cittato ca, chaḷaṅgupekkhā chaḷārammaṇātiādinā ārammaṇato ca, “vedanupekkhā vedanākkhandhena	227	
PA_tika-vin07_t:227_4	saṅgahitā, itarā nava saṅkhārakkhandhenā”ti khandhasaṅgahavasena ca, “chaḷaṅgupekkhā	227	
PA_tika-vin07_t:227_5	brahmavihārabojjhaṅgajhāna pārisuddhitatramajjhattupekkhā ca atthato ekā. Tasmā ekakkhaṇe	227	
PA_tika-vin07_t:227_6	ca tāsu ekāya sati itarā na uppajjanti, tathā saṅkhārupekkhā vipassanupekkhāpi veditabbā.	227	
PA_tika-vin07_t:227_7	Vedanāvīriyupekkhānamekakkhaṇe siyā uppattī”ti ekakkhaṇavasena ca, “chaḷaṅgupekkhā	227	
PA_tika-vin07_t:227_8	abyākatā brahmavihārupekkhā kusalābyākatā, tathā sesā. Vedanupekkhā pana siyā akusalāpī”ti	227	
PA_tika-vin07_t:227_9	evaṃ kusalattikavasena ca, “saṅkhepato cattāro ca dhammā vīriyavedanātatramajjhattatāñāṇavasenā”ti	227	
PA_tika-vin07_t:227_10	evaṃ saṅkhepavasena ca ayaṃ dasavidhāpi upekkhā dhammasaṅgahaṭṭhakathāyaṃ vuttanayeneva veditabbāti yojanā.	2271	
PA_tika-vin07_t:228_0	Ettha cetā kiñcāpi aṭṭhasāliniyaṃ bhūmipuggalādivasena sarūpato uddharitvā na vuttā,	228	
PA_tika-vin07_t:228_1	tathāpi tattha vuttappakāreheva tāsaṃ bhūmipuggalādivibhāgo nayato uddharitvā sakkā	228	
PA_tika-vin07_t:228_2	ñātunti tattha sarūpato vuttañca avuttañca ekato saṅgahetvā tattha tattha āgatanayatotiādīhi	228	
PA_tika-vin07_t:228_3	navahi pakārehi atideso kato, teneva “dhammasaṅgahaṭṭhakathāyaṃ vuttavasenā”ti avatvā	228	
PA_tika-vin07_t:228_4	“vuttanayenevā”ti vuttaṃ. Tathāhi khīṇāsavo bhikkhu cakkhunā rūpaṃ disvāti ādimhi	228	
PA_tika-vin07_t:228_5	vutte chaḷaṅgupekkhā rūpādiārammaṇatāya bhūmito kāmāvacarā ca puggalato asekkhānameva	228	
PA_tika-vin07_t:228_6	ca uppajjati, cittato somanassupekkhācittasampayuttā, ārammaṇato chaḷārammaṇā, kusalattikato	228	
PA_tika-vin07_t:228_7	abyākatā cāti paṇḍitehi sakkā ñātuṃ, tathā chaḷaṅgupekkhā ca brahmavihārupekkhā ca	228	
PA_tika-vin07_t:228_8	tatramajjhattupekkhā ca jhānupekkhā ca pārisuddhupekkhā ca atthato ekātiādimhi vutte	228	
PA_tika-vin07_t:228_9	panassa saṅkhārakkhandhasaṅgahitattā brahmavihārupekkhādīhi saha ekakkhaṇe anuppattiādayo	228	
PA_tika-vin07_t:228_10	ca sakkā ñātuṃ, yathā ca chaḷaṅgupekkhā, evaṃ sesānampi yathārahaṃ aṭṭhasāliniyaṃ	2281	
PA_tika-vin07_t:228_11	vuttanayato bhūmiādivibhāguddhāranayo ñātabbo. Anābhogarasāti paṇītasukhepi tasmiṃ	2281	
PA_tika-vin07_t:228_12	avanatipaṭipakkhakiccāti attho.	2281	
PA_tika-vin07_t:229_0	Puggalenāti puggalādhiṭṭhānena. Kilesehi sampayuttānaṃ ārakkhā. Tīraṇaṃ kiccassa	229	
PA_tika-vin07_t:229_1	pāragamanaṃ. Pavicayo vīmaṃsā. Idanti satisampajaññaṃ. Yasmā tassa nāmakāyena sampayuttaṃ	229	
PA_tika-vin07_t:229_2	sukhanti imassa tasmā etamatthantiādinā sambandho. Tassāti jhānasamaṅgino. Taṃsamuṭṭhānenāti	229	
PA_tika-vin07_t:229_3	taṃ yathāvuttanāmakāyasampayuttaṃ sukhaṃ samuṭṭhānaṃ kāraṇaṃ yassa rūpassa tena taṃsamuṭṭhānena	229	
PA_tika-vin07_t:229_4	rūpena. Assāti yogino. Yassāti rūpakāyassa. Phuṭattāti atipaṇītena rūpena phuṭattā.	229	
PA_tika-vin07_t:229_5	Etamatthaṃ dassentoti kāyikasukhahetubhūtarūpasamuṭṭhāpakanāmakāyasukhaṃ paṭisaṃvediyamāno	229	
PA_tika-vin07_t:229_6	eva jhānasamaṅgitākaraṇe kāriyopacārato “sukhañca kāyena paṭisaṃvedetī”ti vuccatīti	229	
PA_tika-vin07_t:229_7	imamatthaṃ dassentoti attho. Yanti hetuatthe nipātoti āha “yaṃjhānahetū”ti. Sukhapāramippatteti	229	
PA_tika-vin07_t:229_8	sukhassa ukkaṃsapariyantaṃ patte. Evametesaṃ pahānaṃ veditabbanti sambandho. Atha	229	
PA_tika-vin07_t:229_9	kasmā jhānesveva nirodho vuttoti sambandho.	229	
PA_tika-vin07_t:230	Catutthajjhānakathāvaṇṇanā	23	
PA_tika-vin07_t:231_0	Kattha cuppannanti ettha katthāti hetumhi bhummaṃ, kasmiṃ hetumhi satīti attho. Nānāvajjaneti	231	
PA_tika-vin07_t:231_1	appanāvīthiāvajjanato nānā bhinnaṃ purimavīthīsu āvajjanaṃ yassa upacārassa, tasmiṃ	231	
PA_tika-vin07_t:231_2	nānāvajjane. Visamanisajjāya uppannakilamatho visamāsanupatāpo. Upacāre vātiādi pakkhantaradassanaṃ	231	
PA_tika-vin07_t:231_3	ekāvajjanūpacārepi vāti attho. Pītipharaṇenāti iminā appanāvīthiyā viya ekavīthiyampi	231	
PA_tika-vin07_t:231_4	kāmāvacarapītiyā pharaṇamattassa abhāvaṃ dasseti. Domanassindriyassa assa siyā uppattīti	231	
PA_tika-vin07_t:231_5	sambandho. Etanti domanassindriyaṃ uppajjatīti sambandho. Vitakkavicārappaccayepīti	231	
PA_tika-vin07_t:231_6	pi-saddo aṭṭhānappayutto. So “pahīnassā”ti heṭṭhā vuttapadānantaraṃ yojetabbo “pahīnassāpi	231	
PA_tika-vin07_t:231_7	domanassindriyassā”ti. Vitakkavicārabhāveti ettha “uppajjati domanassindriya”nti	231	
PA_tika-vin07_t:231_8	ānetvā sambandhitabbaṃ. Nimittatthe cetaṃ bhummaṃ, vitakkavicārabhāvahetūti attho.	231	
PA_tika-vin07_t:231_9	Vitakkavicārāti ettha iti-saddo tasmāti etasmiṃ atthe daṭṭhabbo, tena yasmā etaṃ	231	
PA_tika-vin07_t:231_10	domanassindriyaṃ vitakkavicārapaccaye…pe… neva uppajjati, yattha pana uppajjati,	2311	
PA_tika-vin07_t:231_11	tattha vitakkavicārabhāveyeva uppajjati. Yasmā ca appahīnāyeva dutiyajjhānūpacāre	2311	
PA_tika-vin07_t:231_12	vitakkavicārā, tasmā tatthassa siyā uppattīti evamettha yojanā veditabbā.	2311	
PA_tika-vin07_t:232_0	Tatthāti dutiyajjhānūpacāre. Assāti domanassindriyassa. Siyā uppattīti idañca paccayamattadassanena	232	
PA_tika-vin07_t:232_1	sambhāvanamattato vuttaṃ. Domanassuppattisambhāvanāpi hi upacārakkhaṇeyeva kātuṃ	232	
PA_tika-vin07_t:232_2	yuttā, vitakkavicārarahite pana dutiyajjhānakkhaṇe taduppattisambhāvanāpi na yuttā	232	
PA_tika-vin07_t:232_3	kātunti. Itarathā kusalacittakkhaṇe akusaladomanassuppattiyā asambhavato “tatthassa	232	
PA_tika-vin07_t:232_4	siyā uppattī”ti na vattabbaṃ siyā. Samīpatthe vā etaṃ bhummaṃ, upacārajjhānānantaravīthīsūti	232	
PA_tika-vin07_t:232_5	attho. Dutiyajjhāneti etthāpi anantaravīthīsupi na tveva uppajjatīti attho, evaṃ	232	
PA_tika-vin07_t:232_6	upari sukhindriyepi. Somanassindriyassa uppattīti sambandho. Pahīnāti vuttāti idaṃ	232	
PA_tika-vin07_t:232_7	“pañcannaṃ orambhāgiyānaṃ saṃyojanānaṃ parikkhayā”ti vuttattā vuttaṃ. Dukkhābhāvenāti	232	
PA_tika-vin07_t:232_8	dukkhatābhāvena. Evaṃ sukhābhāvenāti etthāpi. Etenāti dukkhasukhapaṭikkhepavacanena.	232	
PA_tika-vin07_t:232_9	Iṭṭhāniṭṭhaviparītānubhavanalakkhaṇāti atiiṭṭhaatianiṭṭhānaṃ viparītassa majjhattārammaṇassa	232	
PA_tika-vin07_t:232_10	anubhavanalakkhaṇā, majjhattārammaṇampi hi iṭṭhāniṭṭhesu eva paviṭṭhaṃ tabbinimuttassa abhāvā.	2321	
PA_tika-vin07_t:233	Jhānacatukkakathāvaṇṇanānayo niṭṭhito.	23	
PA_tika-vin07_t:234	Pubbenivāsakathāvaṇṇanā	23	
PA_tika-vin07_t:235_0	12. Arūpajjhānānampi aṅgasamatāya catutthajjhāne saṅgahoti āha kesañci abhiññāpādakānītiādi,	235	
PA_tika-vin07_t:235_1	teneva vakkhati “aṭṭha samāpattiyo nibbattetvā”tiādi. Tesu ca catutthajjhānameva	235	
PA_tika-vin07_t:235_2	abhiññāpādakaṃ nirodhapādakaṃ hoti, na itarāni. Dūrakāraṇataṃ pana sandhāya “cattāri	235	
PA_tika-vin07_t:235_3	jhānānī”ti nesampi ekato gahaṇaṃ katanti daṭṭhabbaṃ. Cittekaggatatthānīti idaṃ diṭṭhadhammasukhavihāraṃ	235	
PA_tika-vin07_t:235_4	sandhāya vuttanti āha khīṇāsavānantiādi. Sabbakiccasādhakanti dibbavihārādisabbabuddhakiccasādhakaṃ.	235	
PA_tika-vin07_t:235_5	Sabbalokiyalokuttaraguṇadāyakanti iminā yathāvuttaṃ vipassanāpādakattādisabbaṃ sampiṇḍeti.	235	
PA_tika-vin07_t:235_6	Idañhi jhānaṃ bhagavato sabbabuddhaguṇadāyakassa maggañāṇassa padaṭṭhānattā evaṃ	235	
PA_tika-vin07_t:235_7	vuttanti daṭṭhabbaṃ. Yathayidanti yathā idaṃ. Abhinīhārakkhamanti iddhividhādiatthaṃ	235	
PA_tika-vin07_t:235_8	tadabhimukhaṃ nīharaṇayoggaṃ.	235	
PA_tika-vin07_t:236_0	Jhānappaṭilābhapaccayānanti jhānappaṭilābhahetukānaṃ jhānappaṭilābhaṃ nissāya uppajjanakānaṃ.	236	
PA_tika-vin07_t:236_1	Pāpakānanti lāmakānaṃ. Icchāvacarānanti icchāya vasena otiṇṇānaṃ nīvaraṇabhāvaṃ tadekaṭṭhatañca	236	
PA_tika-vin07_t:236_2	appattānaṃ attukkaṃsanādivasappavattānaṃ aho vata mameva satthā paṭipucchitvā bhikkhūnaṃ	236	
PA_tika-vin07_t:236_3	evarūpaṃ dhammaṃ deseyyātiādinayappavattānaṃ mānādīnaṃ. Potthakesu pana “jhānappaṭilābhapaccanīkāna”ntipi	236	
PA_tika-vin07_t:236_4	pāṭhaṃ likhanti, so pamādapāṭhoti gahetabbo “jhānappaṭilābhapaccanīkānaṃ nīvaraṇānaṃ	236	
PA_tika-vin07_t:236_5	abhāvassa nīvaraṇadūrībhāvena parisuddho”ti evaṃ pubbe parisuddhapadeyeva vuttattā.	236	
PA_tika-vin07_t:236_6	Sāratthadīpaniyaṃ pana “icchāvacarānanti icchāya avacarānaṃ icchāvasena otiṇṇānaṃ	236	
PA_tika-vin07_t:236_7	pavattānaṃ nānappakārānaṃ kopaappaccayānanti atthoti ayampi pāṭho ayutto evāti gahetabbaṃ.	236	
PA_tika-vin07_t:236_8	Tato eva ca visuddhimagge ayaṃ pāṭho sabbena sabbaṃ na dassito”ti vuttaṃ. Tattha	236	
PA_tika-vin07_t:236_9	ca nānappakārānaṃ kopaappaccayānanti evaṃ nīvaraṇabhāvappattadosānaṃ parāmaṭṭhattā	236	
PA_tika-vin07_t:236_10	ayaṃ pāṭho paṭikkhittoti veditabbo.	2361	
PA_tika-vin07_t:237_0	Abhijjhādīnanti ettha abhijjhā-saddena ca anīvaraṇasabhāvasseva lobhassa mānādīnañca	237	
PA_tika-vin07_t:237_1	gahaṇaṃ jhānappaṭilābhapaccayānanti anuvattamānattā. Ubhayampīti anaṅgaṇattaṃ vigatūpakkilesattañcāti	237	
PA_tika-vin07_t:237_2	etaṃ ubhayampi yathākkamaṃ anaṅgaṇasuttavatthasuttānusāreneva veditabbaṃ. Tesu ca	237	
PA_tika-vin07_t:237_3	suttesu kiñcāpi nīvaraṇasabhāvappattā thūladosāpi vuttā, tathāpi adhigatacatautthajjhānassa	237	
PA_tika-vin07_t:237_4	vasena vuttattā idha sukhumā eva te gahitā. Aṅgaṇupakkilesasāmaññena panettha suttānaṃ	237	
PA_tika-vin07_t:237_5	apadisanaṃ. Tathā hi “suttānusārenā”ti vuttaṃ, na pana suttavasenāti.	237	
PA_tika-vin07_t:238_0	Pubbenivāsānussatiyaṃ ñāṇaṃ pubbenivāsānussatiñāṇanti nibbacanaṃ dassento āha pubbenivāsānussatimhītiādi.	238	
PA_tika-vin07_t:238_1	Idāni pubbenivāsaṃ pubbenivāsānussatiṃ tattha ñāṇañca vibhāgato dassetuṃ tatthātiādi	238	
PA_tika-vin07_t:238_2	vuttaṃ. Pubba-saddo atītabhavavisayo, nivāsa-saddo ca kammasādhanoti āha “pubbe atītajātīsu	238	
PA_tika-vin07_t:238_3	nivutthakkhandhā”ti. Nivutthatā cettha sakasantāne pavattatā, tenāha anubhūtātiādi.	238	
PA_tika-vin07_t:238_4	Idāni saparasantānasādhanavasena nivāsa-saddassa atthaṃ dassetuṃ “nivutthadhammā	238	
PA_tika-vin07_t:238_5	vā nivutthā”ti vatvā taṃ vivarituṃ gocaranivāsenātiādi vuttaṃ. Gocarabhūtāpi hi dhammā	238	
PA_tika-vin07_t:238_6	ñāṇena nivutthā nāma honti, te pana saparaviññāṇagocaratāya duvidhāti dassetuṃ attanotiādi	238	
PA_tika-vin07_t:238_7	vuttaṃ. Paraviññāṇaviññātāpi vā nivutthāti sambandho. Idhāpi paricchinnāti padaṃ	238	
PA_tika-vin07_t:238_8	ānetvā sambandhitabbaṃ. Anamataggepi hi saṃsāre attanā aviññātapubbānaṃ sattānaṃ	238	
PA_tika-vin07_t:238_9	khandhā pareheva kehici viññātattā paraviññāṇaviññātā nāma vuttā, tesaṃ anussaraṇaṃ	238	
PA_tika-vin07_t:238_10	purimato dukkaraṃ yehi parehi viññātatāya te paraviññāṇaviññātā nāma jātā, tesaṃ	2381	
PA_tika-vin07_t:238_11	vattamānasantānānusārena viññātabbato. Te ca paraviññāṇaviññātā duvidhā parinibbutā	2381	
PA_tika-vin07_t:238_12	aparinibbutāti. Tesu ca parinibbutānussaraṇaṃ dukkaraṃ sabbaso susamucchinnasantānattā.	2381	
PA_tika-vin07_t:238_13	Taṃ pana sikhāppattaparaviññātaṃ pubbenivāsaṃ dassetuṃ “chinnavaṭumakānussaraṇādīsū”ti	2381	
PA_tika-vin07_t:238_14	vuttaṃ. Tattha chinnavaṭumakā atīte parinibbutā khīṇāsavā chinnasaṃsāramaggattā.	2381	
PA_tika-vin07_t:238_15	Ādi-saddena aparinibbutānaṃ paraviññāṇaviññātānampi sīhokkantikavasaena anussaraṇaṃ	2381	
PA_tika-vin07_t:238_16	gahitaṃ. Yāya satiyā pubbenivāsaṃ anussarati, sā pubbenivāsānussatīti ānetvā sambandhitabbaṃ.	2381	
PA_tika-vin07_t:239_0	Vihita-saddo vidha-saddapariyāyoti āha “anekavidha”nti, bhavayoniādivasena bahuvidhanti	239	
PA_tika-vin07_t:239_1	attho. Vihitanti vā payuttaṃ vaṇṇitanti atthaṃ gahetvā “anekehi pakārehi vihita”nti	239	
PA_tika-vin07_t:239_2	vattabbe majjhepadalopaṃ katvā niddiṭṭhanti āha “anekehi…pe… saṃvaṇṇita”nti. Pakārehīti	239	
PA_tika-vin07_t:239_3	nāmagottādipakārehi. Saṃvaṇṇitanti buddhādīhi kathitaṃ. Anu-saddo anantaratthadīpakoti	239	
PA_tika-vin07_t:239_4	āha “abhininnāmitamatte evā”ti, etena ca parikammassa āraddhataṃ dasseti. Pūritapāramīnañhītiādinā	239	
PA_tika-vin07_t:239_5	parikammaṃ vināpi siddhiṃ dasseti.	239	
PA_tika-vin07_t:240_0	Āraddhappakāradassanattheti anussarituṃ āraddhānaṃ pubbe nivutthakkhandhānaṃ dassanatthe.	240	
PA_tika-vin07_t:240_1	Jāyatīti jāti, bhavo. So ekakammamūlako ādānanikkhepaparicchinno khandhappabandho	240	
PA_tika-vin07_t:240_2	idha “jātī”ti adhippetoti āha ekampītiādi. Kappoti asaṅkhyeyyakappo, so pana atthato	240	
PA_tika-vin07_t:240_3	kālo tathāpavattadhammamupādāya paññatto, tesaṃ vasenassa parihāni ca vaḍḍhi ca veditabbā.	240	
PA_tika-vin07_t:240_4	Saṃvaṭṭo saṃvaṭṭanaṃ vināso assa atthīti saṃvaṭṭo, asaṅkhyeyyakappo. Saṃvaṭṭena vināsena	240	
PA_tika-vin07_t:240_5	saha tiṭṭhati sīlenāti saṃvaṭṭaṭṭhāyī. Evaṃ vivaṭṭotiādīsupi. Tattha vivaṭṭanaṃ vivaṭṭo,	240	
PA_tika-vin07_t:240_6	uppatti, vaḍḍhi vā. Tejena vināso tejosaṃvaṭṭo. Vitthārato panāti puthulato pana	240	
PA_tika-vin07_t:240_7	saṃvaṭṭasīmābhedo natthi, tenāha “sadāpī”ti. Ekanagariyā viya assa jātakkhaṇe vikārāpajjanato	240	
PA_tika-vin07_t:240_8	jātikkhettavohāroti dassetuṃ “paṭisandhiādīsu kampatī”ti vuttaṃ. Ānubhāvo pavattatīti	240	
PA_tika-vin07_t:240_9	tadantogadhānaṃ sabbesaṃ sattānaṃ rogādiupaddavo vūpasammatīti adhippāyo. Yaṃ yāvatā	240	
PA_tika-vin07_t:240_10	vā pana ākaṅkheyyāti vuttanti yaṃ visayakkhettaṃ sandhāya ekasmiṃ eva khaṇe sabbattha	2401	
PA_tika-vin07_t:240_11	sarena abhiviññāpanaṃ, attano rūpakāyadassanañca paṭijānantena bhagavatā “yāvatā	2401	
PA_tika-vin07_t:240_12	vā pana ākaṅkheyyā”ti vuttaṃ.	2401	
PA_tika-vin07_t:241_0	Etesūti niddhāraṇe bhummaṃ. Pavattaphalabhojanoti sayaṃpatitaphalāhāro, idañca tāpasakālaṃ	241	
PA_tika-vin07_t:241_1	sandhāya vuttaṃ. Idhūpapattiyāti idha carimabhave upapattiyā. Ekagottoti tusitagottena	241	
PA_tika-vin07_t:241_2	ekagotto. Itareti vaṇṇādayo. Titthiyāti kammaphalavādino. Abhinīhāroti abhinīhāropalakkhito	241	
PA_tika-vin07_t:241_3	puññañāṇasambharaṇakālo vutto. Cutipaṭisandhivasenāti attano parassa vā tasmiṃ tasmiṃ	241	
PA_tika-vin07_t:241_4	attabhāve cutiṃ disvā antarā kiñci anāmasitvā paṭisandhiyā eva gahaṇavasena evaṃ	241	
PA_tika-vin07_t:241_5	jānanaṃ icchitappadesokkamananti āha tesañhītiādi. Ubhayathāpīti khandhapaṭipāṭiyāpi	241	
PA_tika-vin07_t:241_6	cutipaṭisandhivasenapi. Sīhokkantavasenapīti sīhanipātavasenapi. Kilesānaṃ ātāpanaparitāpanaṭṭhena	241	
PA_tika-vin07_t:241_7	vīriyaṃ ātāpoti āha “vīriyātāpenā”ti.	241	
PA_tika-vin07_t:242	Dibbacakkhuñāṇakathāvaṇṇanā	24	
PA_tika-vin07_t:243_0	13. Divi bhavattā dibbanti devānaṃ pasādacakkhu vuccatīti āha “dibbasadisattā”ti.	243	
PA_tika-vin07_t:243_1	Dūrepīti pi-saddena sukhumassāpi ārammaṇassa gahaṇaṃ. Vīriyārambhavasena ijjhanato	243	
PA_tika-vin07_t:243_2	sabbāpi bhāvanā, padhānasaṅkhārasamannāgato vā iddhipādabhāvanāvisesato vīriyabhāvanāti	243	
PA_tika-vin07_t:243_3	āha “vīriyabhāvanābalanibbatta”nti. Dibbavihāravasenāti kasiṇādijjhānacataukkavasena.	243	
PA_tika-vin07_t:243_4	Iminā dūrakāraṇatthe assa dibbabhāvamāha. Dibbavihārasannissitattāti iminā āsannakāraṇabhūtapādakajjhānato	243	
PA_tika-vin07_t:243_5	nibbattanti dibbavihārasannissitattāti imassa dibbavihārapaayāpannaṃ attanā sampayuttaṃ	243	
PA_tika-vin07_t:243_6	rūpāvacaracatutthajjhānaṃ nissayapaccayabhūtaṃ nissāya dibbacakkhuñāṇassa pavattattātipi	243	
PA_tika-vin07_t:243_7	attho. Divudhātussa jutigatiyogaṃ sandhāya ālokapaaggahenātiādi vuttaṃ. Tattha ālokapariggahenāti	243	
PA_tika-vin07_t:243_8	kasiṇālokapariggahavasena. Dassanaṭṭhenāti rūpadassanabhāvena, iminā “cakkhati rūpaṃ	243	
PA_tika-vin07_t:243_9	vibhāvetī”ti nibbacanato cakkhuttaṃ dasseti. Cakkhukiccakaraṇenāti idaṃ cakkhumiva	243	
PA_tika-vin07_t:243_10	cakkhūti upamāya sadisanimittadassanaṃ, samavisamādidassanasaṅkhātassa cakkhukiccassa karaṇatoti attho.	2431	
PA_tika-vin07_t:244_0	Yathāhāti upakkilesasuttappadesaṃ nidasseti. Tattha vicikicchātiādīsu bhagavato bodhimūle	244	
PA_tika-vin07_t:244_1	anabhisambuddhasseva dibbacakkhunā nānāvidhāni rūpāni passantassa “idaṃ nu kho kiṃ,	244	
PA_tika-vin07_t:244_2	idaṃ nu kho ki”nti vicikicchā uppannā, tato pana vicikicchānivattanatthaṃ tāni rūpāni	244	
PA_tika-vin07_t:244_3	amanasikaroto amanasikarontassa thinamiddhaṃ uppannaṃ, tato nivattanatthaṃ puna sabbarūpāni	244	
PA_tika-vin07_t:244_4	manasikaroto rakkhasādīsu chambhitattaṃ uppannaṃ, “kimettha bhāyitabba”nti bhayavinodanavasena	244	
PA_tika-vin07_t:244_5	manasikaroto attano manasikārakosallaṃ paṭicca uppilasaṅkhātā samādhidūsikā gehasitapīti	244	
PA_tika-vin07_t:244_6	uppannā, tannisedhāya manasikāravīriyaṃ sithilaṃ karontassa kāyālasiyasaṅkhātaṃ duṭṭhullaṃ,	244	
PA_tika-vin07_t:244_7	tannisedhāya puna vīriyaṃ paggaṇhato accāraddhavīriyaṃ, puna tannisedhāya vīriyaṃ	244	
PA_tika-vin07_t:244_8	sithilayato atilīnavīriyaṃ uppannaṃ, tannisedhetvā dibbarūpāni passato abhijappāsaṅkhātā	244	
PA_tika-vin07_t:244_9	taṇhā uppannā, tannisedhāya hīnādinānārūpāni manasikaroto nānārammaṇavikkhepasaṅkhātā	244	
PA_tika-vin07_t:244_10	nānattasaññā uppannā. Puna taṃ vihāya ekameva manasikaroto atinijjhāyitattaṃ rūpānaṃ	2441	
PA_tika-vin07_t:244_11	ativiya cintanaṃ uppannaṃ. Obhāsanti parikammasamuṭṭhitaṃ obhāsaṃ. Na ca rūpāni passāmīti	2441	
PA_tika-vin07_t:244_12	“parikammobhāsamanasikārapasutatāya dibbacakkhunā rūpāni na passāmī”ti evaṃ uppattikkamasahito	2441	
PA_tika-vin07_t:244_13	attho veditabbo, manussānaṃ idanti mānusakaṃ mānusakacakkhugocaraṃ thūlarūpaṃ vuccati.	2441	
PA_tika-vin07_t:244_14	Tadeva manussānaṃ dassanūpacārattā manussūpacāroti āha “manussūpacāraṃ atikkamitvā”ti.	2441	
PA_tika-vin07_t:244_15	Rūpadassanenāti dūrasukhumādirūpadassanena.	2441	
PA_tika-vin07_t:245_0	Yasmā niyamena purejātaṭṭhitarūpārammaṇaṃ dibbacakkhuñāṇaṃ āvajjanaparikammehi vinā	245	
PA_tika-vin07_t:245_1	na uppajjati, na ca uppajjamānaṃ bhijjamānaṃ rūpamassa ārammaṇaṃ hoti dubbalattā,	245	
PA_tika-vin07_t:245_2	cuticittañca kammajarūpassa bhaṅgakkhaṇe eva uppajjati, paṭisandhicittañca upapattikkhaṇe,	245	
PA_tika-vin07_t:245_3	tasmā āha cutikkhaṇetiādi. Rūpadassanamevettha sattadassananti cavamānetiādinā puggalādhiṭṭhānena	245	
PA_tika-vin07_t:245_4	vuttaṃ. Abhirūpe virūpetipīti idaṃ vaṇṇa-saddassa saṇṭhānavācakataṃ sandhāya vuttaṃ	245	
PA_tika-vin07_t:245_5	mahantaṃ hatthirājavaṇṇaṃ abhinimminitvātiādīsu viya. Sundaraṃ gatiṃ gatā sugatāti	245	
PA_tika-vin07_t:245_6	āha “sugatigate”ti. Iminā pana padenāti yathākammupageti iminā padena.	245	
PA_tika-vin07_t:246_0	Nerayikānaṃ aggijālasatthanipātādīhi vibhinnasarīravaṇṇaṃ disvā tadanantarehi kāmāvacarajavaneheva	246	
PA_tika-vin07_t:246_1	ñātaṃ tesaṃ dukkhānubhavanampi dassanaphalāyattatāya “dibbacakkhukiccamevā”ti vuttaṃ.	246	
PA_tika-vin07_t:246_2	Evaṃ manasikarotīti tesaṃ kammassa ñātukāmatāvasena pādakajjhānaṃ samāpajjitvā vuṭṭhāya	246	
PA_tika-vin07_t:246_3	parikammavasena kinnu khotiādinā manasikaroti. Athassa taṃ kammaṃ ārammaṇaṃ katvā	246	
PA_tika-vin07_t:246_4	āvajjanaparikammādīnaṃ upari uppannena rūpāvacaracatutthajjhānena sampayuttaṃ yaṃ	246	
PA_tika-vin07_t:246_5	ñāṇaṃ uppajjati, idaṃ yathākammupagañāṇaṃ nāmāti yojanā. Devānaṃ dassanepi eseva	246	
PA_tika-vin07_t:246_6	nayo. Visuṃ parikammanti pubbenivāsādīnaṃ viya dibbacakkhuñāṇaparikammaṃ vinā visuṃ	246	
PA_tika-vin07_t:246_7	parikammaṃ natthi. Keci panettha “pādakajjhānasamāpajjanaparikammehi kiccaṃ natthi,	246	
PA_tika-vin07_t:246_8	kinnu kho kammantiādimanasikārānantarameva kammaṃ. Kammasīsena taṃsampayutte ca dhamme	246	
PA_tika-vin07_t:246_9	ārammaṇaṃ katvā appanāvīthi uppajjati. Evamanāgataṃsañāṇepi, teneva visuṃ parikammaṃ	246	
PA_tika-vin07_t:246_10	nāma natthi…pe… dibbacakkhunā saheva ijjhantīti vutta”nti vadanti. Taṃ na gahetabbaṃ	2461	
PA_tika-vin07_t:246_11	vasībhūtānampi abhiññānaṃ pādakajjhānādiparikammaṃ vinā anuppattito. Pādakajjhānādimattena	2461	
PA_tika-vin07_t:246_12	ca visuṃ parikammaṃ nāma na hotīti dibbacakkhunāva etāni ñāṇāni siddhānīti gahetabbaṃ.	2461	
PA_tika-vin07_t:246_13	Evaṃ anāgataṃsañāṇassāpīti dibbacakkhunā diṭṭhassa sattassa anāgate pavattiṃ ñātukāmatāya	2461	
PA_tika-vin07_t:246_14	pādakajjhānādīnamanantaraṃ ñāṇabalānurūpaṃ anāgatesu anekakappesu uppajjanārahe pubbe	2461	
PA_tika-vin07_t:246_15	attabhāvapariyāpanne pañcakkhandhe tappaṭibaddhe tadārammaṇe ca sabbe lokiyalokuttaradhamme	2461	
PA_tika-vin07_t:246_16	sammutiñca ekakkhaṇe ālambitvā uppajjanakassa catutthajjhānasampayuttassa anāgataṃsañaāṇassāpi	2461	
PA_tika-vin07_t:246_17	visuṃ parikammaṃ nāma natthīti yojanā.	2461	
PA_tika-vin07_t:247_0	Keci panettha “pubbenivāsānussatiyaṃ viya nāmagottādigahaṇampi attheva, tañca na	247	
PA_tika-vin07_t:247_1	abhiññākkhaṇe, atha kho tadanantaresu kāmāvacarajavanakkhaṇesu eva hoti nāmaparikappakāle	247	
PA_tika-vin07_t:247_2	itaraparikappāsambhavā kammenuppattiyañca pariyantābhāvā. Sabbaparikammanimittesu	247	
PA_tika-vin07_t:247_3	pana dhammesu atthesupi ekakkhaṇe abhiññāya diṭṭhesu yathārucivasena pacchā evaṃnāmotiādinā	247	
PA_tika-vin07_t:247_4	kāmāvacaracittena vikappo uppajjati cakkhunā diṭṭhesu bahūsu rūpesu thambhakumbhādivikappo	247	
PA_tika-vin07_t:247_5	viya. Yañca kattha avikappitaṃ, tampi vikappanārahanti sabbaṃ nāmagottādito vikappitameva	247	
PA_tika-vin07_t:247_6	hoti. Yathā cettha, evaṃ pubbenivāsānussatiyampi parikappārahatampi sandhāya pāḷiyaṃ	247	
PA_tika-vin07_t:247_7	evaṃnāmotiādinā apadesasahitameva vutta”nti vadanti. Aññe pana “nāmagottādikaṃ sabbampi	247	
PA_tika-vin07_t:247_8	ekakkhaṇe paññāyati, abhirucitaṃ pana vacasā voharantī”ti vadanti, tepi atthato purimehi	247	
PA_tika-vin07_t:247_9	sadisā eva, pubbe diṭṭhassa puna vohārakālepi parikappetabbato parikappārahadhammadassanameva	247	
PA_tika-vin07_t:247_10	tehipi atthato upagataṃ. Eke pana “so tato cuto amutra udapādintiādivacanato kameneva	2471	
PA_tika-vin07_t:247_11	atītānāgatadhammajānanena nāmagottādīhi saddhiṃ gahaṇaṃ sukara”nti vadanti, taṃ ayuttameva	2471	
PA_tika-vin07_t:247_12	buddhānampi sabbaṃ ñātuṃ asakkuṇeyyatāya sabbaññutāhānippasaṅgato. Pāḷiyaṃ ime vata	2471	
PA_tika-vin07_t:247_13	bhontotiādi yathākammupagañāṇassa pavattiākāradassanaṃ. Kāyavācādi cettha kāyavacīviññattiyo.	2471	
PA_tika-vin07_t:248_0	Bhāriyanti ānantariyasadisattā vuttaṃ. Khamāpane hi asati ānantariyameva. Tassāti	248	
PA_tika-vin07_t:248_1	bhāriyasabhāvassa upavādassa. Mahallakoti kevalaṃ vayasāva mahallako, na ñāṇena,	248	
PA_tika-vin07_t:248_2	“nāyaṃ kiñci lokavohāramattampi jānāti, parisadūsako eva amhākaṃ lajjitabbassa karaṇato”ti	248	
PA_tika-vin07_t:248_3	adhippāyena hīḷetvā vuttattā guṇaparidhaṃsanena upavadatīti veditabbaṃ. Āvusotiādinā	248	
PA_tika-vin07_t:248_4	thero uparimagguppattimassa ākaṅkhanto karuṇāya attānamāvikāsi. Pākatikaṃ ahosīti	248	
PA_tika-vin07_t:248_5	maggāvaraṇaṃ nāhosīti adhippāyo. Attanā vuḍḍhataroti sayampi vuḍḍho. Etthāpi “ukkuṭikaṃ	248	
PA_tika-vin07_t:248_6	nisīditvā”ti visuddhimagge vuttaṃ. Anāgāmī arahā ca āyatiṃ saṃvaratthāya na khameyyuṃ,	248	
PA_tika-vin07_t:248_7	sesā dosenapīti āha “sace so na khamatī”ti.	248	
PA_tika-vin07_t:249_0	Ye ca…pe… samādapenti, tepi micchādiṭṭhikammasamādānāti yojetabbaṃ. Sīlasampannotiādīsu	249	
PA_tika-vin07_t:249_1	nippariyāyato aggamaggaṭṭho adhippeto tasseva aññārādhanā niyamato, sesāpi vā pacchimabhavikā	249	
PA_tika-vin07_t:249_2	sīlādīsu ṭhitā tesampi aññuppattiniyamato. Aññanti arahattaphalaṃ. Evaṃ sampadanti	249	
PA_tika-vin07_t:249_3	evaṃ nibbattikaṃ. Yathā taṃ avirajjhanakanibbattikaṃ, evamidampi etassa niraye nibbattananti	249	
PA_tika-vin07_t:249_4	attho. Yaṃ sandhāya “evaṃsampadamida”nti niddiṭṭhaṃ, taṃ dassetuṃ taṃ vācantiādi	249	
PA_tika-vin07_t:249_5	vuttaṃ. Taṃ vācanti ariyūpavādaṃ. Cittanti ariyūpavādakacittaṃ. Diṭṭhinti ariyūpavāde	249	
PA_tika-vin07_t:249_6	dosābhāvadassanadiṭṭhiṃ. “Sabbametaṃ pajahissāmī”ti cittena accayaṃ desetvā khamāpanavasena	249	
PA_tika-vin07_t:249_7	appahāya appaṭinissajjitvā. Yathābhataṃ nikkhitto evaṃ nirayeti yathā nirayapālehi	249	
PA_tika-vin07_t:249_8	āharitvā niraye ṭhapito, evaṃ niraye ṭhapito eva, ariyūpavādenevassa idaṃ niyamena	249	
PA_tika-vin07_t:249_9	niraye nibbattanaṃ yathā maggena phalaṃ sampajjati, evaṃ sampajjanakanti adhippāyo.	249	
PA_tika-vin07_t:250_0	Micchādiṭṭhi sabbapāpamūlattā paramā padhānā yesaṃ vajjānaṃ tāni micchādiṭṭhiparamāni	250	
PA_tika-vin07_t:250_1	vajjāni, sabbavajjehi micchādiṭṭhiyeva paramaṃ vajjanti attho. Avītarāgassa maraṇato	250	
PA_tika-vin07_t:250_2	paraṃ nāma bhavantarupādānamevāti āha “paraṃ maraṇāti tadanantaraṃ abhinibbattakkhandhaggahaṇe”ti.	250	
PA_tika-vin07_t:250_3	Yena tiṭṭhati, tassa upacchedeneva kāyo bhijjatīti āha “kāyassa bhedāti jīvitindriyassupacchedā”ti.	250	
PA_tika-vin07_t:250_4	Eti etasmā sukhanti ayo, puññaṃ. Āyassāti āgamanassa, hetussa vā. Ayati iṭṭhārammaṇādīhi	250	
PA_tika-vin07_t:250_5	pavattatīti āyo, assādo. Asurasadisanti petāsurasadisaṃ.	250	
PA_tika-vin07_t:251	Āsavakkhayañāṇakathāvaṇṇanā	25	
PA_tika-vin07_t:252_0	14. Sarasalakkhaṇapaṭivedhenāti sabhāvasaṅkhātassa lakkhaṇassa asammohato paṭivijjhanena.	252	
PA_tika-vin07_t:252_1	Nibbattikanti nipphādanaṃ. Yaṃ ṭhānaṃ patvāti yaṃ nibbānaṃ maggassa ārammaṇapaccayaṭṭhena	252	
PA_tika-vin07_t:252_2	ṭhānaṃ kāraṇabhūtaṃ āgamma. Appavattinti appavattihetuṃ. Kilesavasenāti yesaṃ āsavānaṃ	252	
PA_tika-vin07_t:252_3	khepanena idaṃ ñāṇaṃ āsavakkhayañāṇaṃ jātaṃ, tesaṃ kilesānaṃ vasena, tesaṃ āsavānaṃ	252	
PA_tika-vin07_t:252_4	vasena sabbakilesānaṃ saṅgahaṇato pariyāyato pakārantaratoti attho. Pāḷiyaṃ atītakālavasena	252	
PA_tika-vin07_t:252_5	“abbhaññāsi”nti vatvāpi abhisamayakāle tassa tassa jānanassa paccuppannataṃ upādāya	252	
PA_tika-vin07_t:252_6	“evaṃ jānato evaṃ passato”ti vattamānakālena niddeso kato. Kāmāsavādīnaṃ vimuccaneneva	252	
PA_tika-vin07_t:252_7	tadavinābhāvato diṭṭhāsavassāpi vimutti veditabbā.	252	
PA_tika-vin07_t:253_0	“Khīṇā jātī”ti jānanaṃ kilesakkhayapaccavekkhaṇavasena, vusitaṃ brahmacariyantiādijānanaṃ	253	
PA_tika-vin07_t:253_1	maggaphalanibbānapaccavekkhaṇavasena hotīti āha “khīṇā jātītiādīhi tassa bhūmi”nti.	253	
PA_tika-vin07_t:253_2	Tattha bhūminti visayaṃ, tīsu kālesupi jātikkhayaṃ pati ujukameva vāyāmāsambhavepi	253	
PA_tika-vin07_t:253_3	taṃ pati vāyāmakaraṇassa sātthakataṃ, tassa anāgatakkhandhānuppattiphalatañca dassetuṃ	253	
PA_tika-vin07_t:253_4	yā panātiādi vuttaṃ. Yā pana maggassa abhāvitattātiādinā hi maggenāvihatakileseheva	253	
PA_tika-vin07_t:253_5	āyatiṃ khandhānaṃ jāti hessati, tesañca kilesānaṃ maggena vināse sati khandhā na	253	
PA_tika-vin07_t:253_6	jāyissanti, kilesānañca tekālikatāya jātiyaṃ vuttanayena kenaci paccayena vināsayogepi	253	
PA_tika-vin07_t:253_7	cittasantāne kilesaviruddhaariyamaggakkhaṇuppādanameva tabbināso viruddhapaccayopanipātena	253	
PA_tika-vin07_t:253_8	āyatiṃ anuppajjanato bījasantāne aggikkhandhopanipātena āyatiṃ bījattānuppatti viya,	253	
PA_tika-vin07_t:253_9	iti maggakkhaṇuppattisaṅkhātakilesābhāvena kilesaphalānaṃ khandhānaṃ āyatiṃ anuppattiyeva	253	
PA_tika-vin07_t:253_10	jātikkhayoti ayamattho vibhāvīyati, tenāha “maggassa bhāvitattā anuppādadhammataṃ	2531	
PA_tika-vin07_t:253_11	āpajjanena khīṇā”ti. Ettha cāyamattho kilesābhāvasaṅkhātassa maggassa bhāvitattā	2531	
PA_tika-vin07_t:253_12	uppāditattā paccayābhāvena anuppajjantī khandhānaṃ jāti tena āyatiṃ anuppajjanasaṅkhātena	2531	
PA_tika-vin07_t:253_13	anuppādadhammataṃ āpajjanena vohārato khīṇā me jātīti. Na hi saṅkhatadhammānaṃ paccayantarena	2531	
PA_tika-vin07_t:253_14	vināso sambhavati, sambhave ca tassa paccayantaratādippasaṅgato. Tabbiruddhakkhaṇuppādanameva	2531	
PA_tika-vin07_t:253_15	tabbināsuppādanaṃ. Tanti khīṇajātiṃ abbhaññāsinti sambandho. Itthattāyāti ime pakārā	2531	
PA_tika-vin07_t:253_16	itthaṃ, tabbhāvo itthattaṃ, tadatthāya. Dassentoti nigamanavasena dassentoti.	2531	
PA_tika-vin07_t:254	Vijjāttayakathāvaṇṇanānayo niṭṭhito.	25	
PA_tika-vin07_t:255	Upāsakattapaṭivedanākathāvaṇṇanā	25	
PA_tika-vin07_t:256_0	15. Aññāṇanti dhi-saddayogena sāmiatthe upayogavacanaṃ. Pādānīti pāde. Yasasāti parivārena.	256	
PA_tika-vin07_t:256_1	Kotūhalacchareti kotūhale acchare ca. Ayanti amikkanta-saddo. Nayidaṃ āmeḍitavasena	256	
PA_tika-vin07_t:256_2	dvikkhattuṃ, atha kho atthadvayavasenāti dassento atha vātiādimāha. Avisesena atthasāmaññena	256	
PA_tika-vin07_t:256_3	nipphanno abhikkantanti bhāvanapuṃsakaniddeso, desanāpasādādivisesāpekkhāyapi tatheva	256	
PA_tika-vin07_t:256_4	tiṭṭhati pubbe nipphannattāti āha “abhikkantaṃ…pe… pasādo”ti. Adhomukhaṭhapitaṃ kenaci.	256	
PA_tika-vin07_t:256_5	Heṭṭhāmukhajātaṃ sayameva. Pariyāyehīti pakārehi, arasarūpattādipaṭipādakakāraṇehi vā.	256	
PA_tika-vin07_t:257_0	Gamudhātussa dvikammakattābhāvā gotamaṃ saraṇanti idaṃ padadvayampi na upayogavacanaṃ.	257	
PA_tika-vin07_t:257_1	Api ca kho purimameva, pacchimaṃ pana paccattavacananti dassetuṃ “gotamaṃ saraṇanti	257	
PA_tika-vin07_t:257_2	gacchāmī”ti vuttaṃ. Tena ca iti-saddo luttaniddiṭṭhoti dasseti. Aghassāti aghato	257	
PA_tika-vin07_t:257_3	pāpato. Tātāti hi padaṃ apekkhitvā nissakkasseva yuttattā. Adhigatamagge sacchikatanirodheti	257	
PA_tika-vin07_t:257_4	padadvayenāpi phalaṭṭhā eva dassitā, na maggaṭṭhāti dassento “yathānusiṭṭhaṃ paṭipajjamāne	257	
PA_tika-vin07_t:257_5	cā”ti āha. Vitthāroti iminā “yāvatā, bhikkhave, dhammā saṅkhatā vā asaṅkhatā vā,	257	
PA_tika-vin07_t:257_6	virāgo tesaṃ aggamakkhāyatī”ti vuttapadaṃ saṅgaṇhāti. Anejanti nittaṇhaṃ. Appaṭikūlanti	257	
PA_tika-vin07_t:257_7	avirodhatthadīpanato aviruddhasuciṃ paṇītaṃ vā. Vācāya paguṇīkattabbato, pakaṭṭhehi	257	
PA_tika-vin07_t:257_8	saddatthaguṇehi yogato vā paguṇaṃ. Saṃhatoti ghaṭito sameto. Yatthāti yesu purisayugesūti	257	
PA_tika-vin07_t:257_9	sambandho. Aṭṭha ca puggaladhammadasā teti te aṭṭha puggalā ariyadhammassa diṭṭhattā dhammadasā.	257	
PA_tika-vin07_t:258_0	Saraṇantiādīsu ayaṃ saṅkhepattho – bhayahiṃsanādiatthena ratanattayaṃ saraṇaṃ nāma,	258	
PA_tika-vin07_t:258_1	tadeva me ratanattayaṃ tāṇaṃ leṇaṃ parāyaṇanti buddhasubuddhatādiguṇavasena tapparāyaṇatākārappavatto	258	
PA_tika-vin07_t:258_2	cittuppādo saraṇagamanaṃ nāma. Yathāvuttena iminā cittuppādena samannāgato saraṇaṃ	258	
PA_tika-vin07_t:258_3	gacchati nāma. Etassa ca saraṇagamanassa lokiyalokuttaravasena duvidho pabhedo. Tattha	258	
PA_tika-vin07_t:258_4	lokuttaraṃ saraṇagamanūpakkilesasamucchedena maggakkhaṇeyeva sijjhati. Lokiyasaraṇagamanaṃ	258	
PA_tika-vin07_t:258_5	catudhā pavattati ahaṃ attānaṃ buddhassa pariccajāmītiādinā attaniyyātanena, yathāvuttatapparāyaṇatāya,	258	
PA_tika-vin07_t:258_6	sissabhāvūpagamanena, paṇipātena cāti. Sabbatthāpi cettha seṭṭhadakkhiṇeyyabhāvavaseneva	258	
PA_tika-vin07_t:258_7	saraṇagamanaṃ hoti, na ñātibhayācariyādivasenāti veditabbaṃ. Evaṃ ñātiādivasena titthiyaṃ	258	
PA_tika-vin07_t:258_8	vandato saraṇaṃ na bhijjati, dakkhiṇeyyabhāvena aññaṃ vandato saraṇaṃ bhijjati. Lokiyassa	258	
PA_tika-vin07_t:258_9	saraṇagamanassa nibbānappattiniyamaṃ sadisaphalaṃ saraṇagatassa anāgate nibbānappattiniyamato.	258	
PA_tika-vin07_t:258_10	Sabbalokiyasampattisamadhigamo pana apāyadukkhādisamatikkamo ca ānisaṃsaphalaṃ. Tīsu	2581	
PA_tika-vin07_t:258_11	vatthūsu cassa saṃsayamicchāñāṇādi saṃkileso. Bhedopissa sāvajjānavajjavasena duvidho.	2581	
PA_tika-vin07_t:258_12	Tattha paṭhamo micchādiṭṭhipubbakehi titthiyapaṇipātādīhi hoti, so ca aniṭṭhaphalattā	2581	
PA_tika-vin07_t:258_13	sāvajjo. Anavajjo pana kālakiriyāya hoti. Lokuttarasaraṇagamanassa sabbathā saṃkileso	2581	
PA_tika-vin07_t:258_14	vā bhedo vā natthīti veditabbaṃ.	2581	
PA_tika-vin07_t:259_0	Ko upāsakotiādi upāsakattasarūpakāraṇādipucchā. Tattha yo gahaṭṭho manusso vā amanusso	259	
PA_tika-vin07_t:259_1	vā vuttanayena tisaraṇaṃ gato, ayaṃ upāsako. Yo ca saraṇagamanādikiriyāya ratanattayaṃ	259	
PA_tika-vin07_t:259_2	upāsanato “upāsako”ti vuccati. Pañca veramaṇiyo cassa sīlaṃ. Pañcamicchāvāṇijjādipāpājīvaṃ	259	
PA_tika-vin07_t:259_3	pahāya dhammena samena jīvitakappanamassa ājīvo. Assaddhiyadussīlatādayo upāsakattassa	259	
PA_tika-vin07_t:259_4	vipatti, tadabhāvo sampattīti veditabbā.	259	
PA_tika-vin07_t:260_0	Vihāraggenāti ovarakādivasanaṭṭhānakoṭṭhāsena. Ajjabhāvanti asmiṃ ahani pavattaṃ	260	
PA_tika-vin07_t:260_1	pasādādiṃ. Kāyaviññattihetuko sarīrāvayavo kāyaṅgaṃ. Vacīviññattihetukaṃ oṭṭhajivhādi	260	
PA_tika-vin07_t:260_2	vācaṅgaṃ. Acopetvāti acāletvā. Etena ca vacīpavattiyā pubbabhāge ṭhānakaraṇānaṃ calanapaccayo	260	
PA_tika-vin07_t:260_3	vāyodhātuyā vikārākāro visuṃ kāyaviññatti na hoti, tena visuṃ viññāpetabbassa adhippāyassa	260	
PA_tika-vin07_t:260_4	abhāvā vacīviññattiyameva saṅgayhati tadupakārattā. Yathā kāyena kāyakaṇḍuyanādīsu	260	
PA_tika-vin07_t:260_5	sadduppattihetubhūto pathavīdhātuyā ākāravikāro visuṃ adhippāyassa aviññāpanato vacīviññatti	260	
PA_tika-vin07_t:260_6	na hoti, evamayampīti dasseti. Adhippāyaviññāpanato hetā viññattiyo nāma jātā, na	260	
PA_tika-vin07_t:260_7	kevalaṃ vāyupathavīnaṃ calanasadduppattipaccayabhūtavikārākāramattatāya. Evañca bahiddhā	260	
PA_tika-vin07_t:260_8	rukkhādīsu calanasadduppattipaccayānaṃ yathāvuttappakārānaṃ vikārākārānaṃ aviññattitā	260	
PA_tika-vin07_t:260_9	samatthitā hotīti veditabbā. Keci vācaṅganti “hotu sādhū”ti evamādivācāya avayavantiādiṃ	260	
PA_tika-vin07_t:260_10	vadanti, taṃ acopetvāti iminā na sameti. Khantiṃ cāretvāti anumatiṃ pavattetvā. “Khantiṃ	2601	
PA_tika-vin07_t:260_11	dhāretvā”tipi pāṭho, bahi anikkhamanavasena gaṇhitvāti attho. Paṭimukhoti bhagavati	2601	
PA_tika-vin07_t:260_12	paṭinivattamukho, tenāha “apakkamitvā”ti.	2601	
PA_tika-vin07_t:261_0	16. Yācadhātussa dvikammakattā “bhagavā vassāvāsaṃ yācito”ti vuttaṃ. Susassakālepīti	261	
PA_tika-vin07_t:261_1	vuttamevatthaṃ pākaṭaṃ kātuṃ “atisamagghepī”ti vuttaṃ. Ativiya appagghepi yadā kiñcideva	261	
PA_tika-vin07_t:261_2	datvā bahuṃ pubbaṇṇāparaṇṇaṃ gaṇhanti, tādise kālepīti attho. Bhikkhamānāti yācamānā.	261	
PA_tika-vin07_t:261_3	Vuttasassanti vapitasassaṃ. Tatthāti verañjāyaṃ, etena “vuttaṃ salākā eva hoti etthāti	261	
PA_tika-vin07_t:261_4	salākāvuttā”ti visesanassa paranipātena nibbacanaṃ dasseti. Atha vā “sabbaṃ sassaṃ	261	
PA_tika-vin07_t:261_5	salākāmattameva vuttaṃ nibbattaṃ sampannaṃ etthāti salākāvuttā”tipi nibbacanaṃ daṭṭhabbaṃ,	261	
PA_tika-vin07_t:261_6	tenāha “salākā eva sampajjatī”ti. “Salākāya vuttaṃ jīvikā etissanti salākāvuttā”tipi	261	
PA_tika-vin07_t:261_7	nibbacanaṃ dassetuṃ salākāya vātiādi vuttaṃ. Dhaññakaraṇaṭṭhāneti dhaññaminanaṭṭhāne.	261	
PA_tika-vin07_t:261_8	Vaṇṇajjhakkhanti kahāpaṇaparikkhakaṃ.	261	
PA_tika-vin07_t:262_0	Uñchena paggahenāti ettha paggahenāti pattena, taṃ gahetvāti attho. Paggayhati etena	262	
PA_tika-vin07_t:262_1	bhikkhāti hi paggaho, patto. Tenāha paggahena yo uñchotiādi. Atha vā paggahenāti	262	
PA_tika-vin07_t:262_2	gahaṇena, uñchatthāya gahetabbo pattoti sijjhatīti āha “pattaṃ gahetvā”ti.	262	
PA_tika-vin07_t:263_0	Gaṅgāya uttaradisāpadeso uttarāpatho, so nivāso etesaṃ, tato vā āgatāti uttarāpathakā,	263	
PA_tika-vin07_t:263_1	tenāha uttarāpathavāsikātiādi. “Uttarāhakā”tipi pāṭho, so eva attho niruttinayena.	263	
PA_tika-vin07_t:263_2	Mandiranti assasālaṃ. “Mandara”ntipi likhanti, taṃ na sundaraṃ. Sā ca mandirā yasmā	263	
PA_tika-vin07_t:263_3	parimaṇḍalākārena bahuvidhā ca katā, tasmā “assamaṇḍalikāyo”ti vuttā.	263	
PA_tika-vin07_t:264_0	Gaṅgāya dakkhiṇāya disāya deso dakkhiṇāpatho, tattha jātā manussā dakkhiṇāpathamanussā.	264	
PA_tika-vin07_t:264_1	Buddhaṃ mamāyanti mamevāyanti gaṇhanasīlā buddhamāmakā, evaṃ sesesupi. Evanti pacchā	264	
PA_tika-vin07_t:264_2	vuttanayena atthe gayhamāne. Paṭivīsanti koṭṭhāsaṃ. Tadupiyanti tadanurūpaṃ tappahonakaṃ.	264	
PA_tika-vin07_t:264_3	Laddhāti labhitvā no hotīti sambandho. “Laddho”ti vā pāṭho, upaṭṭhākaṭṭhānaṃ neva	264	
PA_tika-vin07_t:264_4	labhinti attho. Ñāti ca pasatthatamaguṇayogato seṭṭho cāti ñātiseṭṭho. Evarūpesu	264	
PA_tika-vin07_t:264_5	ṭhānesu ayameva patirūpoti āmisassa dullabhakālesu parikathobhāsādiṃ akatvā paramasallekhavuttiyā	264	
PA_tika-vin07_t:264_6	ājīvasuddhiyaṃ ṭhatvā bhagavato adhippāyānuguṇaṃ āmisaṃ vicārentena nāma ñātisinehayuttena	264	
PA_tika-vin07_t:264_7	ariyasāvakeneva kātuṃ yuttanti adhippāyo.	264	
PA_tika-vin07_t:265	Mārāvaṭṭanāyāti mārena katacittaparivaṭṭanena, cittasammohanenāti attho. Tampīti uttarakuruṃ vā tidasapuraṃ vā āvaṭṭeyya.	26	
PA_tika-vin07_t:266	“Phussassāhaṃ pāvacane, sāvake paribhāsayiṃ;	26	
PA_tika-vin07_t:267	Yavaṃ khādatha bhuñjatha, mā ca bhuñjatha sālayo”ti. –	26	
PA_tika-vin07_t:268_0	Apadāne vuttassa akusalassa tadā okāsakatattā. Nibaddhadānassāti “dassāmā”ti vācāya	268	
PA_tika-vin07_t:268_1	niyamitadānassa. Appitavattassāti kāyena atiharitvā dinnavatthunopi. Visahatīti sakkoti.	268	
PA_tika-vin07_t:268_2	Saṅkhepenāti nīhārena. Byāmappabhāyāti samantato heṭṭhā ca upari ca asītihatthamatte	268	
PA_tika-vin07_t:268_3	ṭhāne ghanībhūtāya chabbaṇṇāya pabhāya, yato chabbaṇṇaraṃsiyo taḷākato mātikāyo viya	268	
PA_tika-vin07_t:268_4	nikkhamitvā dasasu disāsu dhāvanti, sā yasmā byāmamattā viya khāyati, tasmā “byāmappabhā”ti	268	
PA_tika-vin07_t:268_5	vuccati. Yasmā anubyañjanāni ca paccekaṃ bhagavato sarīre pabhāsampattiyuttā ākāse	268	
PA_tika-vin07_t:268_6	candasūriyādayo viya vibhātā virocanti, tasmā tāni byāmappabhāya saha kenaci anabhibhavanīyāni vuttāni.	268	
PA_tika-vin07_t:269_0	Anatthasañhiteti ghātāpekkhaṃ sāmiatthe bhummavacanaṃ, tenāha “tādisassa vacanassa	269	
PA_tika-vin07_t:269_1	ghāto”ti. Attho dhammadesanāya hetu uppajjati ettha, dhammadesanādiko vā attho uppajjati	269	
PA_tika-vin07_t:269_2	etāyāti aṭṭhuppatti, paccuppannavatthu.	269	
PA_tika-vin07_t:270_0	Ekaṃ gahetvāti dhammadesanāsikkhāpadapaññattisaṅkhātesu dvīsu dhammadesanākāraṇaṃ	270	
PA_tika-vin07_t:270_1	gahetvā. Ratticchedo vāti sattāhakaraṇīyavasena gantvā bahi aruṇuṭṭhāpanavasena vutto,	270	
PA_tika-vin07_t:270_2	na vassacchedavasena tassa visuṃ vuccamānattā. Etena ca vassacchedapaccaye sattāhakaraṇīyena	270	
PA_tika-vin07_t:270_3	gamanaṃ anuññātanti veditabbaṃ. Na kismiñcīti kismiñci guṇe sambhāvanāvasena na maññanti.	270	
PA_tika-vin07_t:270_4	Pacchā sīlaṃ adhiṭṭhaheyyāmāti ājīvahetu santaguṇappakāsanena ājīvavipattiṃ sandhāya	270	
PA_tika-vin07_t:270_5	vuttaṃ. Atimaññissatīti avamaññissati.	270	
PA_tika-vin07_t:271_0	17. “Āyasmāti piyavacanameta”nti uccanīcajanasāmaññavasena vatvā puna uccajanāveṇikavaseneva	271	
PA_tika-vin07_t:271_1	dassento “garugāravasappatissādhivacana”nti āha. Tattha saha patissayena nissayenāti	271	
PA_tika-vin07_t:271_2	sappatisso, sanissayo, tassa garuguṇayuttesu gāravavacananti attho. Idha pana vacanameva	271	
PA_tika-vin07_t:271_3	adhivacanaṃ. Pappaṭakojanti ādikappe udakūpari paṭhamaṃ pathavībhāvena sañjātaṃ navanītapiṇḍasadisaṃ	271	
PA_tika-vin07_t:271_4	udakepi uppilanasabhāvaṃ avilīyanakaṃ atisiniddhamadhuraṃ anekayojanasahassabahalaṃ	271	
PA_tika-vin07_t:271_5	rasātalasaṅkhātaṃ pathavojaṃ. Yaṃ ādikappikehi manussehi rasataṇhāya gahetvā bhuñjamānaṃ	271	
PA_tika-vin07_t:271_6	tesaṃ kammabalena uparibhāge kakkhaḷabhāvaṃ āpajjitvā heṭṭhā purimākāreneva ṭhitaṃ,	271	
PA_tika-vin07_t:271_7	yassa ca balena ayaṃ mahāpathavī sapabbatasamuddakānanā heṭṭhāudake animujjamānā	271	
PA_tika-vin07_t:271_8	avikiriyamānā kullupari viya niccalā tiṭṭhati, taṃ pathavīsāramaṇḍanti attho, tenāha	271	
PA_tika-vin07_t:271_9	pathavīmaṇḍotiādi. Sampannanti madhurarasena upetaṃ, tenāha “sādurasa”nti. Upapannaphaloti	271	
PA_tika-vin07_t:271_10	bahuphalo. “Nimmakkhika”nti vatvā puna “nimmakkhikaṇḍa”nti makkhikaṇḍānampi abhāvaṃ	2711	
PA_tika-vin07_t:271_11	dasseti. Ye pathavīnissitā pāṇā, te tattha saṅkāmessāmīti ettha manussāmanussatiracchānagatitthīnampi	2711	
PA_tika-vin07_t:271_12	hatthasaṅkāmane kiṃ anāmāsadoso na hotīti? Na hoti, kasmā? “Anāpatti, bhikkhave,	2711	
PA_tika-vin07_t:271_13	iddhimassa iddhivisaye”ti vacanato, teneva bhagavāpi anāmāsadosaṃ adassetvā “vipallāsampi	2711	
PA_tika-vin07_t:271_14	sattā paṭilabheyyu”nti āha, khuddako gāmo. Mahanto sāpaṇo nigamo. Padavītihārenāti padanikkhepena.	2711	
PA_tika-vin07_t:272	Vinayapaññattiyācanakathāvaṇṇanā	27	
PA_tika-vin07_t:273_0	18. Vinayapaññattiyā mūlato pabhutīti pārājikādigarukānaṃ, tadaññesañca sikkhāpadānaṃ	273	
PA_tika-vin07_t:273_1	pātimokkhuddesakkamena yebhuyyena apaññattataṃ sandhāya vuttaṃ, na sabbena sabbaṃ	273	
PA_tika-vin07_t:273_2	apaññattatāya. Teneva thero bhagavantaṃ “sāvakānaṃ sikkhāpadaṃ paññapeyya uddiseyya	273	
PA_tika-vin07_t:273_3	pātimokkha”nti pātimokkhuddesena saha sikkhāpadapaññattiṃ yāci. Khandhake hi ānandattherādīnaṃ	273	
PA_tika-vin07_t:273_4	pabbajjato puretarameva rāhulabhaddassa pabbajjāya “na, bhikkhave, ananuññāto mātāpitūhi	273	
PA_tika-vin07_t:273_5	putto pabbājetabbo, yo pabbājeyya āpatti dukkaṭassā”ti paññattasikkhāpadaṃ dissati.	273	
PA_tika-vin07_t:273_6	Idheva aṭṭhakathāyampi “sāmampi pacanaṃ…pe… na vaṭṭatī”ti ca, “ratticchedo vassacchedo	273	
PA_tika-vin07_t:273_7	vā na kato”ti ca vuttattā pubbeva sāmapākādipaṭikkhepo atthīti paññāyati. Evaṃ katipayasikkhāpadānaṃ	273	
PA_tika-vin07_t:273_8	paññattisabbhāvepi apaññattapārājikādike sandhāya “na tāva, sāriputta, satthā sāvakānaṃ	273	
PA_tika-vin07_t:273_9	sikkhāpadaṃ paññapetī”ti vuttanti gahetabbaṃ. Puthuttārammaṇato paṭinivattitvā sammadeva	273	
PA_tika-vin07_t:273_10	ekārammaṇe cittena līno paṭisallīno nāmāti āha “ekībhāvaṃ gatassā”ti, cittavivekaṃ	2731	
PA_tika-vin07_t:273_11	gatassāti attho. Ciranti accantasaṃyoge upayogavacanaṃ.	2731	
PA_tika-vin07_t:274_0	Soḷasavidhāya paññāyāti majjhimanikāye anupadasuttantadesanāyaṃ “mahāpañño, bhikkhave,	274	
PA_tika-vin07_t:274_1	sāriputto puthupañño hāsapañño javanapañño tikkhapañño nibbedhikapañño”ti āgatā cha	274	
PA_tika-vin07_t:274_2	paññā ca navānupubbavihārasamāpattipaññā ca arahattamaggapaññā cāti evaṃ soḷasavidhena	274	
PA_tika-vin07_t:274_3	āgatāya paññāya. Yesaṃ buddhānaṃ sāvakā suddhāvāsesu sandissanti, teyeva loke pākaṭāti	274	
PA_tika-vin07_t:274_4	vipassīādayova idha uddhaṭā, na itare pubbabuddhā. Teneva āṭānāṭiyasutte devāpi attano	274	
PA_tika-vin07_t:274_5	pākaṭānaṃ tesaññeva gahaṇaṃ akaṃsu, nāññesanti veditabbaṃ.	274	
PA_tika-vin07_t:275_0	19. Kilāsunoti appossukkā payojanābhāvena nirussāhā ahesuṃ, na ālasiyena, tenāha	275	
PA_tika-vin07_t:275_1	na ālasiyakilāsunotiādi. Niddosatāyāti kāyavacīvītikkamasamuṭṭhāpakadosābhāvā. Pāṇaṃ	275	
PA_tika-vin07_t:275_2	na hane na cādinnamādiyetiādinā ovādasikkhāpadānaṃ vijjamānattā vuttaṃ sattāpattikkhandhavasenātiādi.	275	
PA_tika-vin07_t:275_3	Channaṃ channaṃ vassānaṃ osānadivasaṃ apekkhitvā “sakiṃ saki”nti vuttattā tadapekkhamettha	275	
PA_tika-vin07_t:275_4	sāmivacanaṃ. Sakalajambudīpe sabbopi bhikkhusaṅgho uposathaṃ akāsīti sambandho.	275	
PA_tika-vin07_t:276_0	Khantī paramantiādīsu titikkhāsaṅkhātā khanti sattasaṅkhārehi nibbattāniṭṭhākhamanakilesatapanato	276	
PA_tika-vin07_t:276_1	paramaṃ tapo nāma. Vānasaṅkhātāya taṇhāya nikkhantattā nibbānaṃ sabbadhammehi paramaṃ	276	
PA_tika-vin07_t:276_2	uttamanti buddhā vadanti. Yathāvuttakhantiyā abhāvena pāṇavadhaṃ vā chedanatāḷanādiṃ	276	
PA_tika-vin07_t:276_3	vā karonto parūpaghātī parassaharaṇaparadārātikkamanādīhi musāpesuññapharusādīhi	276	
PA_tika-vin07_t:276_4	ca paraṃ viheṭhayanto ca bāhitapāpatāya abhāvena pabbajito vā samitapāpatāya abhāvena	276	
PA_tika-vin07_t:276_5	samaṇo vā na hotīti attho. Sīlasaṃvarena sabbapāpassa anuppādanaṃ lokiyasamādhivipassanāhi	276	
PA_tika-vin07_t:276_6	kusalassa upasampādanaṃ nipphādanaṃ sabbehi maggaphalehi attano cittassa parisodhanaṃ	276	
PA_tika-vin07_t:276_7	pabhassarabhāvakaraṇaṃ yaṃ, tametaṃ buddhānaṃ sāsanaṃ anusiṭṭhi. Anupavādoti vācāya	276	
PA_tika-vin07_t:276_8	kassaci anupavadanaṃ. Anupaghātoti kāyena kassaci upaghātākaraṇaṃ vuttāvasese ca	276	
PA_tika-vin07_t:276_9	pātimokkhasaṅkhāte sīle attānaṃ saṃvaraṇaṃ. Bhattasmiṃ mattaññutāsaṅkhātaājīvapārisuddhipaccayasannissitasīlasamāyogo	276	
PA_tika-vin07_t:276_10	tammukhena indriyasaṃvaro pantasenāsanasaṅkhātaṃ araññavāsaṃ tammukhena pakāsite	2761	
PA_tika-vin07_t:276_11	catupaccayasantosabhāvanārāmatāsaṅkhātamahāariyavaṃse patiṭṭhānañca adhicittasaṅkhāte	2761	
PA_tika-vin07_t:276_12	lokiyalokuttarasamādhimhi taduppādanavasena āyogo anuyogo ca yaṃ, tametaṃ buddhānaṃ anusiṭṭhīti yojanā.	2761	
PA_tika-vin07_t:277_0	“Yāva sāsanapariyantā”ti āṇāpātimokkhassa abhāvato vuttaṃ. Parinibbānato pana uddhaṃ	277	
PA_tika-vin07_t:277_1	ovādapātimokkhuddesopi nattheva, buddhā eva hi taṃ uddisanti, na sāvakā. Paṭhamabodhiyanti	277	
PA_tika-vin07_t:277_2	bodhito vīsativassaparicchinne kāle, ācariyadhammapālattherena pana “pañcacattālīsāya	277	
PA_tika-vin07_t:277_3	vassesu ādito pannarasa vassāni paṭhamabodhī”ti vuttaṃ, sikkhāpadapaññattikaālato	277	
PA_tika-vin07_t:277_4	pana pabhuti āṇāpātimokkhameva uddisantīti idaṃ pātimokkhuddesakkameneva paripuṇṇaṃ	277	
PA_tika-vin07_t:277_5	katvā sikkhāpadapaññattikālaṃ sandhāya vuttaṃ. Aṭṭhānaṃ anavakāsoti yathākkamaṃ hetupaccayapaṭikkhepavasena	277	
PA_tika-vin07_t:277_6	kāraṇapaṭikkhepo. Yanti yena kāraṇena. Aparisuddhāya parisāyāti alajjīpuggalehi vomissatāya	277	
PA_tika-vin07_t:277_7	asuddhāya parisāya, na kevalaṃ buddhānaññeva aparisuddhāya parisāya pātimokkhuddeso	277	
PA_tika-vin07_t:277_8	ayutto, atha kho sāvakānampi. Codanāsāraṇādivasena pana sodhetvā saṃvāsakaraṇaṃ sāvakānaññeva	277	
PA_tika-vin07_t:277_9	bhāro, buddhā pana sikkhāpadāni paññapetvā uposathādikaraṇavidhānaṃ sikkhāpetvā vissajjenti,	277	
PA_tika-vin07_t:277_10	codanāsāraṇādīni na karonti, teneva bhagavā asuddhāya parisāya pātimokkhaṃ anuddisitvā	2771	
PA_tika-vin07_t:277_11	sakalarattiṃ tuṇhībhūto nisīdi. Bhikkhū ca bhagavato adhippāyaṃ ñatvā asuddhapuggalaṃ	2771	
PA_tika-vin07_t:277_12	bahi nīhariṃsu. Tasmā sāvakānampi asuddhāya parisāya ñatvā uposathādisaṅghakammakaraṇaṃ	2771	
PA_tika-vin07_t:277_13	brahmacariyantarāyakaraṇaṃ vinā na vaṭṭatīti veditabbaṃ.	2771	
PA_tika-vin07_t:278_0	Sammukhasāvakānanti buddhānaṃ sammukhe dharamānakāle pabbajitānaṃ sabbantimānaṃ sāvakānaṃ.	278	
PA_tika-vin07_t:278_1	Uḷārātisayajotanatthaṃ “uḷāruḷārabhogādikulavasena vā”ti puna uḷārasaddaggahaṇaṃ	278	
PA_tika-vin07_t:278_2	kataṃ. Ādi-saddena uḷāramajjhattaanuḷārādīnaṃ gahaṇaṃ veditabbaṃ. Te pacchimā sāvakā	278	
PA_tika-vin07_t:278_3	antaradhāpesunti sambandho.	278	
PA_tika-vin07_t:279_0	Apaññattepi sikkhāpade yadi sāvakā samānajātiādikā siyuṃ, attano kulānugataganthaṃ	279	
PA_tika-vin07_t:279_1	viya bhagavato vacanaṃ na nāseyyuṃ. Yasmā pana sikkhāpadañca na paññattaṃ, ime ca	279	
PA_tika-vin07_t:279_2	bhikkhū na samānajātiādikā, tasmā vināsesunti imamatthaṃ dassetuṃ yasmā ekanāmā…pe…	279	
PA_tika-vin07_t:279_3	tasmā aññamaññaṃ viheṭhentātiādi vuttaṃ. Ciraṭṭhitikavāre pana sāvakānaṃ nānājaccādibhāve	279	
PA_tika-vin07_t:279_4	samānepi sikkhāpadapaññattiyā paripuṇṇatāya sāsanassa cirappavatti veditabbā. Yadi	279	
PA_tika-vin07_t:279_5	evaṃ kasmā sabbepi buddhā sikkhāpadāni na paññapentīti? Yasmā ca sāsanassa cirappavattiyā	279	
PA_tika-vin07_t:279_6	na kevalaṃ sikkhāpadapaññattiyeva hetu, atha kho āyatiṃ dhammavinayaṃ gahetvā sāvakehi	279	
PA_tika-vin07_t:279_7	vinetabbapuggalānaṃ sambhavopi, tasmā tesaṃ sambhave sati buddhā sikkhāpadaṃ paññapenti,	279	
PA_tika-vin07_t:279_8	nāsatīti paripuṇṇāpaññattiyeva veneyyasambhavassāpi sūcanato sāsanassa cirappavattiyā	279	
PA_tika-vin07_t:279_9	hetu vuttāti veditabbā. Pāḷiyaṃ sahassaṃ bhikkhusaṅghaṃ…pe… ovadatīti ettha sahassasaṅkhyāparicchinno	279	
PA_tika-vin07_t:279_10	saṅgho sahasso sahassilokadhātūtiādīsu viya. Taṃ sahassaṃ bhikkhusaṅghanti yojanā.	2791	
PA_tika-vin07_t:279_11	Sahassasaddassa ekavacanantatāya “bhikkhusahassassā”ti vatvā avayavāpekkhāya “ovadiyamānāna”nti	2791	
PA_tika-vin07_t:279_12	bahuvacananiddeso katoti daṭṭhabbo.	2791	
PA_tika-vin07_t:280_0	Anupādāya āsavehi cittāni vimucciṃsūti ettha āsavehīti kattuatthe karaṇavacanaṃ.	280	
PA_tika-vin07_t:280_1	Cittānīti paccattabahuvacanaṃ. Vimucciṃsūti kammasādhanaṃ. Tasmā āsavehi kattubhūtehi	280	
PA_tika-vin07_t:280_2	anupādāya ārammaṇakaraṇavasena aggahetvā cittāni vimocitānīti evamettha attho gahetabboti	280	
PA_tika-vin07_t:280_3	āha tesañhi cittānītiādi. Yehi āsavehīti etthāpi kattuatthe eva karaṇavacanaṃ. Vimucciṃsūti	280	
PA_tika-vin07_t:280_4	kammasādhanaṃ. Teti āsavā. Tānīti cittāni, upayogabahuvacanañcetaṃ. Vimucciṃsūti	280	
PA_tika-vin07_t:280_5	kattusādhanaṃ, vimocesunti attho. Aggahetvā vimucciṃsūti ārammaṇavasena tāni cittāni	280	
PA_tika-vin07_t:280_6	aggahetvā āsavā tehi cittehi muttavanto ahesunti attho. Atha vā āsavehīti nissakkavacanaṃ,	280	
PA_tika-vin07_t:280_7	vimucciṃsūti kattusādhanaṃ. Tasmā kañci saṅkhatadhammaṃ taṇhādivasena anupādiyitvā	280	
PA_tika-vin07_t:280_8	cittāni vimuttavantāni ahesunti attho gahetabbo. Purimavacanāpekkhanti aññatarasmiṃ	280	
PA_tika-vin07_t:280_9	bhiṃsanake vanasaṇḍeti vuttavacanassa apekkhanaṃ tasmiṃ purimavacaneti evaṃ apekkhananti	280	
PA_tika-vin07_t:280_10	attho, tenāha yaṃ vuttantiādi. Bhiṃsanassa bhayassa kataṃ karaṇaṃ kiriyā bhiṃsanakataṃ,	2801	
PA_tika-vin07_t:280_11	tasmiṃ bhiṃsanakiriyāyāti atthaṃ dassento āha “bhiṃsanakiriyāyā”ti. Bhiṃsayatīti	2801	
PA_tika-vin07_t:280_12	bhiṃsano, sova bhiṃsanako, tassa bhāvo “bhiṃsanakatta”nti vattabbe ta-kārassa lopaṃ	2801	
PA_tika-vin07_t:280_13	katvā vuttanti pakārantarena atthaṃ dassento āha “atha vā”tiādi. Bahutarānaṃ sattānaṃ	2801	
PA_tika-vin07_t:280_14	vāti yebhuyyenāti padassa atthadassanaṃ. Tena ca yo kocīti padassāpi yo yo pavisatīti	2801	
PA_tika-vin07_t:280_15	vicchāvasena nānatthena attho gahetabboti dasseti, yo yo pavisati, tesu bahutarānanti atthasambhavato.	2801	
PA_tika-vin07_t:281_0	Nigamananti pakate atthe yathāvuttassa atthassa upasaṃhāro. Ayañhettha nigamanakkamo	281	
PA_tika-vin07_t:281_1	– yā hi, sāriputta, vipassīādīnaṃ tiṇṇaṃ buddhānaṃ attano parinibbānato upari pariyattivasena	281	
PA_tika-vin07_t:281_2	vinetabbānaṃ puggalānaṃ abhāvena tesaṃ atthāya vitthārato sikkhāpadapaññattiyaṃ kilāsutā	281	
PA_tika-vin07_t:281_3	appossukkatā, yā ca upanissayasampannānaṃ veneyyānaṃ cetasā ceto paricca bhiṃsanakavanasaṇḍepi	281	
PA_tika-vin07_t:281_4	gantvā ovadantānaṃ tesaṃ maggaphaluppādanatthāya dhammadesanāya eva akilāsutā saussāhatā,	281	
PA_tika-vin07_t:281_5	na vitthārato dhammavinayadesanāya, ayaṃ kho, sāriputta, hetu, ayaṃ paccayo, yena	281	
PA_tika-vin07_t:281_6	vipassīādīnaṃ tiṇṇaṃ buddhānaṃ brahmacariyaṃ na ciraṭṭhitikaṃ ahosīti. Purisayugavasenāti	281	
PA_tika-vin07_t:281_7	purisānaṃ yugaṃ pavattikālo, tassa vasena, purisavasenāti attho. Sabbapacchimakoti	281	
PA_tika-vin07_t:281_8	parinibbānadivase pabbajito subhaddasadiso. Satasahassaṃ saṭṭhimattāni ca vassasahassānīti	281	
PA_tika-vin07_t:281_9	idaṃ bhagavato jātito paṭṭhāya vuttaṃ, bodhito paṭṭhāya pana gaṇiyamānaṃ ūnaṃ hotīti	281	
PA_tika-vin07_t:281_10	daṭṭhabbaṃ. Dveyevāti dharamāne bhagavati ekaṃ, parinibbute ekanti dve eva purisayugāni.	2811	
PA_tika-vin07_t:282_0	20-1. Asambhuṇantenāti apāpuṇantena. Ko anusandhīti purimakathāya imassa ko sambandhoti	282	
PA_tika-vin07_t:282_1	attho. Yaṃ vuttanti yaṃ yācitanti attho. Yesūti vītikkamadhammesu. Nesanti diṭṭhadhammikādiāsavānaṃ.	282	
PA_tika-vin07_t:282_2	Teti vītikkamadhammā. Ñātiyeva pitāmahapituputtādivasena parivaṭṭanato parivaṭṭoti	282	
PA_tika-vin07_t:282_3	ñātiparivaṭṭo. Lokāmisabhūtanti lokapariyāpannaṃ hutvā kilesehi āmasitabbato lokāmisabhūtaṃ.	282	
PA_tika-vin07_t:282_4	Pabbajjāsaṅkhepenevāti dasasikkhāpadadānādipabbajjāmukhena. Etanti methunādīnaṃ akaraṇaṃ.	282	
PA_tika-vin07_t:282_5	Thāmanti sikkhāpadapaññāpanasāmatthiyaṃ. Sañchavinti sukkacchaviṃ pakaticchaviṃ,	282	
PA_tika-vin07_t:282_6	sundaracchaviṃ vā. Sesanti sesapadayojanadassanaṃ. Idāni atthayojanaṃ dassento āha	282	
PA_tika-vin07_t:282_7	ayaṃ vā hetthātiādi. Tattha vā-saddo avadhāraṇe. Hi-saddo pasiddhiyaṃ, ayameva hetthāti	282	
PA_tika-vin07_t:282_8	attho. Atha satthāti padassa atthaṃ dasseti “tadā satthā”ti. Ropetvāti phālitaṭṭhāne	282	
PA_tika-vin07_t:282_9	ninnaṃ maṃsaṃ samaṃ vaḍḍhetvā. Sake ācariyaketi attano ācariyabhāve, ācariyakamme vā.	282	
PA_tika-vin07_t:283_0	Vipulabhāvenāti bahubhāvena. Ayoniso ummujjamānāti anupāyena abhinivisamānā, viparītato	283	
PA_tika-vin07_t:283_1	jānamānāti attho. Rasena rasaṃ saṃsanditvāti anavajjasabhāvena sāvajjasabhāvaṃ sammissetvā.	283	
PA_tika-vin07_t:283_2	Uddhammaṃ ubbinayanti uggatadhammaṃ uggatavinayañca, yathā dhammo ca vinayo ca vinassissati,	283	
PA_tika-vin07_t:283_3	evaṃ katvāti attho. Imasmiṃ attheti imasmiṃ saṅghādhikāre. Pabhassaroti pabhāsanasīlo.	283	
PA_tika-vin07_t:283_4	Evaṃnāmo evaṃgottoti soyamāyasmā sotāpannotināmagottena samannāgato, ayaṃ vuccati	283	
PA_tika-vin07_t:283_5	sotāpannoti pakatena sambandho. Avinipātadhammoti ettha dhamma-saddo sabhāvavācī,	283	
PA_tika-vin07_t:283_6	so ca atthato apāyesu khipanako diṭṭhiādiakusaladhammo evāti āha “ye dhammā”tiādi.	283	
PA_tika-vin07_t:283_7	Idāni sabhāvavaseneva atthaṃ dassetuṃ vinipatanaṃ vātiādi vuttaṃ. Niyatoti sattabhavabbhantare	283	
PA_tika-vin07_t:283_8	niyatakkhandhaparinibbāno. Tassa kāraṇamāha “sambodhiparāyaṇo”ti.	283	
PA_tika-vin07_t:284_0	22. Anudhammatāti lokuttaradhammānugato sabhāvo. Pavāraṇāsaṅgahaṃ datvāti “āgāminiyā	284	
PA_tika-vin07_t:284_1	puṇṇamiyā pavāressāmā”ti anumatidānavasena datvā, pavāraṇaṃ ukkaḍḍhitvāti attho,	284	
PA_tika-vin07_t:284_2	etena nayena kenaci paccayena pavāraṇukkaḍḍhanaṃ kātuṃ vaṭṭatīti dīpitaṃ hoti. Māgasirassa	284	
PA_tika-vin07_t:284_3	paṭhamadivaseti candamāsavasena vuttaṃ, aparakattikapuṇṇamāya anantare pāṭipadadivaseti	284	
PA_tika-vin07_t:284_4	attho. Phussamāsassa paṭhamadivaseti etthāpi eseva nayo. Idañca nidassanamattaṃ veneyyānaṃ	284	
PA_tika-vin07_t:284_5	aparipākaṃ paṭicca phussamāsato parañca ekadviticatumāsampi tattheva vasitvā sesamāsehi	284	
PA_tika-vin07_t:284_6	cārikāya pariyosāpanato. Dasasahassacakkavāḷeti idaṃ devabrahmānaṃ vasena vuttaṃ.	284	
PA_tika-vin07_t:284_7	Manussā pana imasmiṃyeva cakkavāḷe bodhaneyyā honti. Itaracakkavāḷesu pana manussānaṃ	284	
PA_tika-vin07_t:284_8	imasmiṃ cakkavāḷe uppattiyā chanduppādanatthaṃ anantampi cakkavāḷaṃ oloketvā tadanuguṇānusāsanī	284	
PA_tika-vin07_t:284_9	pāṭihāriyaṃ karontiyeva.	284	
PA_tika-vin07_t:285_0	Āyāmāti ettha ā-saddo āgacchāti iminā samānatthoti āha “āgaccha yāmā”ti, ehi gacchāmāti	285	
PA_tika-vin07_t:285_1	attho. Suvaṇṇarasapiñjarāhīti vilīnasuvaṇṇajalaṃ viya piñjarāhi suvaṇṇavaṇṇāhīti	285	
PA_tika-vin07_t:285_2	attho. Pāḷiyaṃ nimantitamhātiādīsu “nimantitā vassaṃvutthā amhā”ti ca, “nimantitā	285	
PA_tika-vin07_t:285_3	vassaṃvutthā atthā”ti ca sambandho.	285	
PA_tika-vin07_t:286_0	Yanti deyyadhammajātaṃ, yaṃ kiñcīti attho. No natthīti amhākaṃ natthi, noti vā etassa	286	
PA_tika-vin07_t:286_1	vivaraṇaṃ natthīti. Etthāti gharāvāse. Tanti taṃ kāraṇaṃ, kiccaṃ vā. Kutoti katarahetuto.	286	
PA_tika-vin07_t:286_2	Yanti yena kāraṇena, kiccena vā. Dutiye atthavikappe etthāti imassa vivaraṇaṃ imasmiṃ	286	
PA_tika-vin07_t:286_3	temāsabbhantareti. Tanti taṃ deyyadhammaṃ.	286	
PA_tika-vin07_t:287	Tattha cāti kusale. Tikkhavisadabhāvāpādanena samuttejetvā. Vassetvāti āyatiṃ vāsanābhāgiyaṃ dhammaratanavassaṃ otāretvā. Yaṃ divasanti yasmiṃ divase.	28	
PA_tika-vin07_t:288_0	23. Pattuṇṇapattapaṭe cāti pattuṇṇapaṭe cīnapaṭe ca. Tumbānīti cammamayatelabhājanāni.	288	
PA_tika-vin07_t:288_1	Anubandhitvāti anupagamanaṃ katvā. Abhiranta-saddo idha abhirucipariyāyoti āha “yathājjhāsaya”ntiādi.	288	
PA_tika-vin07_t:288_2	Soreyyādīni mahāmaṇḍalacārikāya maggabhūtāni soreyyanagarādīni. Payāgapatiṭṭhānanti	288	
PA_tika-vin07_t:288_3	gaṅgāya ekassa titthavisesassāpi, taṃsamīpe gāmassāpi nāmaṃ. Samantapāsādikāyāti	288	
PA_tika-vin07_t:288_4	samantato sabbaso pasādaṃ janetīti samantapāsādikā, tassā.	288	
PA_tika-vin07_t:289_0	Ye pana pakāre sandhāya “samantato”ti vuccati, te pakāre vitthāretvā dassetuṃ tatridantiādi	289	
PA_tika-vin07_t:289_1	vuttaṃ. Tattha “samantapāsādikā”ti yā saṃvaṇṇanā vuttā, tatra tassaṃ samantapāsādikāyaṃ	289	
PA_tika-vin07_t:289_2	samantapasādikabhāve idaṃ vakkhamānagāthāvacanaṃ hotīti yojanā. Bāhiranidānaabbhantaranidānasikkhāpadanidānānaṃ	289	
PA_tika-vin07_t:289_3	vasena nidānappabhedadīpanaṃ veditabbaṃ. “Theravādappakāsanaṃ vatthuppabhedadīpana”ntipi	289	
PA_tika-vin07_t:289_4	vadanti. “Sikkhāpadānaṃ paccuppannavatthuppabhedadīpana”ntipi vattuṃ vaṭṭati. Sikkhāpadanidānanti	289	
PA_tika-vin07_t:289_5	pana vesālīādi sikkhāpadapaññattiyā kāraṇabhūtadesaviseso veditabbo. Etthāti samantapāsādikāya.	289	
PA_tika-vin07_t:289_6	Sampassataṃ viññūnanti sambandho, tasmā ayaṃ samantapāsādikātveva pavattāti yojetabbā.	289	
PA_tika-vin07_t:290	Iti samantapāsādikāya vinayaṭṭhakathāya vimativinodaniyaṃ	29	
PA_tika-vin07_t:291	Verañjakaṇḍavaṇṇanānayo niṭṭhito.	29	
PA_tika-vin07_t:292	1. Pārājikakaṇḍo	29	
PA_tika-vin07_t:293	1. Paṭhamapārājikaṃ	29	
PA_tika-vin07_t:294	Sudinnabhāṇavāravaṇṇanā	29	
PA_tika-vin07_t:295_0	24. Vikkāyikabhaṇḍassa vikkiṇanaṃ iṇadānañca bhaṇḍappayojanaṃ nāma. Evaṃ payojitassa	295	
PA_tika-vin07_t:295_1	mūlassa saha vaḍḍhiyā gahaṇavāyāmo uddhāro nāma. Asukadivase dinnantiādinā pamuṭṭhassa	295	
PA_tika-vin07_t:295_2	satuppādanādi sāraṇaṃ nāma. Catubbidhāyāti khattiyabrāhmaṇagahapatisamaṇānaṃ vasena,	295	
PA_tika-vin07_t:295_3	bhikkhuādīnaṃ vā vasena catubbidhāya. Disvānassa etadahosīti hetuatthe ayaṃ disvāna-saddo	295	
PA_tika-vin07_t:295_4	asamānakattukattā, yathā ghataṃ pivitvā balaṃ hotīti, evamaññatthāpi evarūpesu. Bhabbakulaputtoti	295	
PA_tika-vin07_t:295_5	upanissayamattasabhāvena vuttaṃ, na pacchimabhavikatāya. Tenevassa mātādiakalyāṇamittasamāyogena	295	
PA_tika-vin07_t:295_6	katavītikkamanaṃ nissāya uppannavippaṭisārena adhigamantarāyo jāto. Pacchimabhavikānaṃ	295	
PA_tika-vin07_t:295_7	pubbabuddhuppādesu laddhabyākaraṇānaṃ na sakkā kenaci antarāyaṃ kātuṃ. Teneva aṅgulimālattherādayo	295	
PA_tika-vin07_t:295_8	akusalaṃ katvāpi adhigamasampannā eva ahesunti. Carimakacittanti cuticittaṃ. Saṅkhaṃ	295	
PA_tika-vin07_t:295_9	viya likhitaṃ ghaṃsitvā dhovitaṃ saṅkhalikhitanti āha dhotaiccādi. Ajjhāvasatāti	295	
PA_tika-vin07_t:295_10	adhi-saddayogena agāranti bhummatthe upayogavacananti āha “agāramajjhe”ti. Kasāyarasarattāni	2951	
PA_tika-vin07_t:295_11	kāsāyānīti āha “kasāyarasapītatāyā”ti. Kasāyato nibbattatāya ca hi rasopi “kasāyaraso”ti vuccati.	2951	
PA_tika-vin07_t:296_0	26. Yadā jānāti-saddo bodhanattho na hoti, tadā tassa payoge sappino jānāti madhuno	296	
PA_tika-vin07_t:296_1	jānātītiādīsu viya karaṇatthe sāmivacanaṃ saddasatthavidū icchantīti āha “kiñci dukkhena	296	
PA_tika-vin07_t:296_2	nānubhosī”ti. Kenaci dukkhena nānubhosīti attho, kiñcīti etthāpi hi karaṇatthe sāmivacanassa	296	
PA_tika-vin07_t:296_3	lopo kato, teneva vakkhati “vikappadvayepi purimapadassa uttarapadena samānavibhattilopo	296	
PA_tika-vin07_t:296_4	daṭṭhabbo”ti. Yadā pana jānāti-saddo saraṇattho hoti, tadā mātu saratītiādīsu viya	296	
PA_tika-vin07_t:296_5	upayogatthe sāmivacanaṃ saddasatthavidū vadantīti āha “atha vā kiñci dukkhaṃ nassaratīti	296	
PA_tika-vin07_t:296_6	attho”ti, kassaci dukkhassa ananubhūtatāya nassaratīti attho. Vikappadvayepīti anubhavanasaraṇatthavasena	296	
PA_tika-vin07_t:296_7	vutte dutiyatatiyavikappadvaye. Purimapadassāti kiñcīti padassa. Uttarapadenāti dukkhassātipadena.	296	
PA_tika-vin07_t:296_8	Samānāya sāmivacanabhūtāya vibhattiyā “kassaci dukkhassā”ti vattabbe “kiñci dukkhassā”ti	296	
PA_tika-vin07_t:296_9	lopoti daṭṭhabbo. Maraṇenapi mayaṃ teti ettha teti padassa sahatthe karaṇavasenapi	296	
PA_tika-vin07_t:296_10	atthaṃ dassetuṃ tayā viyogaṃ vā pāpuṇissāmāti atthantaraṃ vuttaṃ.	2961	
PA_tika-vin07_t:297_0	28. Gandhabbā nāma gāyanakā. Naṭā nāma raṅganaṭā. Nāṭakā laṅghanakādayo. Sukhūpakaraṇehi	297	
PA_tika-vin07_t:297_1	attano paricaraṇaṃ karonto yasmā laḷanto kīḷanto nāma hoti, tasmā dutiye atthavikappe	297	
PA_tika-vin07_t:297_2	laḷātiādi vuttaṃ. Dānappadānādīnīti ettha niccadānaṃ dānaṃ nāma, visesadānaṃ padānaṃ	297	
PA_tika-vin07_t:297_3	nāma, ādi-saddena sīlādīni saṅgaṇhāti.	297	
PA_tika-vin07_t:298_0	30. Cuddasa bhattānīti saṅghabhattaṃ uddesabhattaṃ nimantanaṃ salākaṃ pakkhikaṃ uposathikaṃ	298	
PA_tika-vin07_t:298_1	pāṭipadikaṃ āgantukaṃ gamikaṃ gilānaṃ gilānupaṭṭhākaṃ vihāra-dhura-vārabhattanti	298	
PA_tika-vin07_t:298_2	imāni cuddasa bhattāni. Ettha ca senāsanādipaccayattayanissitesu āraññakaṅgādipadhānaṅgānaṃ	298	
PA_tika-vin07_t:298_3	gahaṇavasena sesadhutaṅgānipi gahitāneva hontīti veditabbaṃ. Vajjīnanti vajjīrājūnaṃ.	298	
PA_tika-vin07_t:298_4	Vajjīsūti janapadāpekkhaṃ bahuvacanaṃ, vajjīnāmake janapadeti attho. Pañcakāmaguṇāyeva	298	
PA_tika-vin07_t:298_5	upabhuñjitabbato paribhuñjitabbato ca upabhogaparibhogā, itthivatthādīni ca tadupakaraṇānīti	298	
PA_tika-vin07_t:298_6	āha “yehi tesa”ntiādi. Ukkaṭṭhapiṇḍapātikattāti sesadhutaṅgaparivāritena ukkaṭṭhapiṇḍapātikadhutaṅgena	298	
PA_tika-vin07_t:298_7	samannāgatattā, tenāha “sapadānacāraṃ caritukāmo”ti.	298	
PA_tika-vin07_t:299	31. Dosāti ratti. Tattha abhivutthaṃ parivusitaṃ ābhidosikaṃ, abhidosaṃ vā paccūsakālaṃ gato patto atikkanto ābhidosiko, tenāha ekarattātikkantassa vātiādi.	29	
PA_tika-vin07_t:300	32. Udakakañjiyanti pānīyaparibhojanīyaudakañca yāgu ca. Tathāti samuccayatthe.Anokappanaṃ asaddahanaṃ, amarisanaṃ asahanaṃ.	30	
PA_tika-vin07_t:301_0	34. Taddhitalopanti pitāmahato āgataṃ “petāmaha”nti vattabbe taddhitapaccayanimittassa	301	
PA_tika-vin07_t:301_1	e-kārassa lopaṃ katvāti attho. Yesaṃ santakaṃ dhanaṃ gahitaṃ, te iṇāyikā. Palibuddhoti	301	
PA_tika-vin07_t:301_2	‘mā gaccha mā bhuñjā’tiādinā katāvaraṇo, pīḷitoti attho.	301	
PA_tika-vin07_t:302	35. Attanāti sayaṃ. Sapatino dhanasāmino idaṃ sāpateyyaṃ, dhanaṃ. Tadeva vibhavo.	30	
PA_tika-vin07_t:303_0	36. Bhijjantīti agahitapubbā eva bhijjanti. Dinnāpi paṭisandhīti pitarā dinnaṃ sukkaṃ	303	
PA_tika-vin07_t:303_1	nissāya uppannassa sattassa paṭisandhipi tena dinnā nāma hotīti vuttaṃ. Sukkameva	303	
PA_tika-vin07_t:303_2	vā idha paṭisandhinissayattā “paṭisandhī”ti vuttaṃ, tenāha “khippaṃ patiṭṭhātī”ti.	303	
PA_tika-vin07_t:303_3	Na hi pitu saṃyogakkhaṇeyeva sattassa uppattiniyamo atthi sukkameva tathā patiṭṭhānaniyamato.	303	
PA_tika-vin07_t:303_4	Sukke pana patiṭṭhite yāva satta divasāni, aḍḍhamāsamattaṃ vā, taṃ gabbhasaṇṭhānassa	303	
PA_tika-vin07_t:303_5	khettameva hoti mātu maṃsassa lohitalesassa sabbadāpi vijjamānattā. Pubbepi paññattasikkhāpadānaṃ	303	
PA_tika-vin07_t:303_6	sabbhāvato apaññatte sikkhāpadeti imassa paṭhamapārājikasikkhāpade aṭṭhapiteti attho	303	
PA_tika-vin07_t:303_7	vutto. Evarūpanti evaṃ garukasabhāvaṃ, pārājikasaṅghādisesavatthubhūtanti attho,	303	
PA_tika-vin07_t:303_8	tenāha “avasese pañcakhuddakāpattikkhandhe eva paññapesī”ti. Yaṃ ādīnavanti sambandho.	303	
PA_tika-vin07_t:303_9	Kāyaviññatticopanatoti kāyaviññattiyā nibbattacalanato.	303	
PA_tika-vin07_t:304_0	Tenevāti avadhāraṇena yāni gabbhaggahaṇakāraṇāni nivattitāni, tānipi dassetuṃ kiṃ	304	
PA_tika-vin07_t:304_1	panātiādi vuttaṃ. Tattha ubhayesaṃ chandarāgavasena kāyasaṃsaggo vutto. Itthiyā eva	304	
PA_tika-vin07_t:304_2	chandarāgavasena nābhiparāmasanaṃ visuṃ vuttaṃ. Sāmapaṇḍitassa hi mātā puttuppattiyā	304	
PA_tika-vin07_t:304_3	sañjātādarā nābhiparāmasanakāle kāmarāgasamākulacittā ahosi, itarathā puttuppattiyā	304	
PA_tika-vin07_t:304_4	eva asambhavato. “Sakko cassā kāmarāgasamuppattinimittāni akāsī”tipi vadanti, vatthuvasena	304	
PA_tika-vin07_t:304_5	vā etaṃ nābhiparāmasanaṃ kāyasaṃsaggato visuṃ vuttanti daṭṭhabbaṃ. Mātaṅgapaṇḍitassa	304	
PA_tika-vin07_t:304_6	diṭṭhamaṅgalikāya nābhiparāmasanena maṇḍabyassa nibbatti ahosi. Caṇḍapajjotamātu	304	
PA_tika-vin07_t:304_7	nābhiyaṃ vicchikā pharitvā gatā, tena caṇḍapajjotassa nibbatti ahosīti āha eteneva nayenātiādi.	304	
PA_tika-vin07_t:305_0	Ayanti sudinnassa purāṇadutiyikā. Yaṃ sandhāyāti yaṃ ajjhācāraṃ sandhāya. Mātāpitaro	305	
PA_tika-vin07_t:305_1	ca sannipatitā hontīti iminā sukkassa sambhavaṃ dīpeti, mātā ca utunī hotīti iminā	305	
PA_tika-vin07_t:305_2	soṇitassa. Gandhabboti tatrupago satto adhippeto, gantabboti vuttaṃ hoti, ta-kārassa	305	
PA_tika-vin07_t:305_3	cettha dha-kāro kato. Atha vā gandhabbā nāma raṅganaṭā, te viya tatra tatra bhavesu	305	
PA_tika-vin07_t:305_4	nānāvesaggahaṇato ayampi “gandhabbo”ti vutto, so mātāpitūnaṃ sannipātakkhaṇato pacchāpi	305	
PA_tika-vin07_t:305_5	sattāhabbhantare tatra upapanno “paccupaṭṭhito”ti vutto. Gabbhassāti kalalarūpasahitassa	305	
PA_tika-vin07_t:305_6	paṭisandhiviññāṇassa. Tañhi idha “gabbho”ti adhippetaṃ sā tena gabbhaṃ gaṇhītiādīsu	305	
PA_tika-vin07_t:305_7	viya. Assa taṃ ajjhācāranti sambandho. Pāḷiyaṃ nirabbudo vata bho bhikkhusaṅgho nirādīnavoti	305	
PA_tika-vin07_t:305_8	imassa anantaraṃ tasmiṃ bhikkhusaṅgheti ajjhāharitvā sudinnena…pe… ādīnavo uppāditoti	305	
PA_tika-vin07_t:305_9	yojanā veditabbā. Itihāti nipātasamudāyassa evanti idaṃ atthabhavanaṃ. Muhuttenāti	305	
PA_tika-vin07_t:305_10	idaṃ khaṇenāti padassa vevacanaṃ. Yāva brahmalokā abbhuggatopi devānaṃ tāvamahanto	3051	
PA_tika-vin07_t:305_11	saddo tesaṃ rūpaṃ viya manussānaṃ gocaro na hoti. Tasmā pacchā sudinnena vutte eva	3051	
PA_tika-vin07_t:305_12	jāniṃsūti daṭṭhabbaṃ.	3051	
PA_tika-vin07_t:306_0	37. Maggabrahmacariyanti maggapadaṭṭhānaṃ sikkhattayameva upacārato vuttaṃ tasseva	306	
PA_tika-vin07_t:306_1	yāvajīvaṃ caritabbattā. Avipphārikoti uddesādīsu abyāvaṭo. Vahacchinnoti chinnapādo,	306	
PA_tika-vin07_t:306_2	chinnakhandho vā. Cintayīti iminā pajjhāyīti padassa kiriyāpadattaṃ dasseti. Tena	306	
PA_tika-vin07_t:306_3	“kiso ahosi…pe… pajjhāyi cā”ti ca-kāraṃ ānetvā pāḷiyojanā kātabbā.	306	
PA_tika-vin07_t:307_0	38. Gaṇe janasamāgame sannipātanaṃ gaṇasaṅgaṇikā, sāva papañcā, tena gaṇasaṅgaṇikāpapañcena.	307	
PA_tika-vin07_t:307_1	Yassāti ye assa. Kathāphāsukāti vissāsikabhāvena phāsukakathā, sukhasambhāsāti attho.	307	
PA_tika-vin07_t:307_2	Upādārūpaṃ bhūtarūpamukheneva mandanaṃ pīnanañca hotīti āha pasādaiccādi. Dānīti	307	
PA_tika-vin07_t:307_3	nipāto idha pana-saddatthe vattati takkālavācino etarahi-padassa visuṃ vuccamānattāti	307	
PA_tika-vin07_t:307_4	āha “so pana tva”nti. No-saddopi nu-saddo viya pucchanatthoti āha “kacci nu tva”nti.	307	
PA_tika-vin07_t:307_5	Tamevāti gihibhāvapatthanālakkhaṇameva. Anabhiratimevāti eva-kārena nivattitāya pana	307	
PA_tika-vin07_t:307_6	tadaññāya anabhiratiyā vijjamānattaṃ dassetuṃ adhikusalānantiādi vuttaṃ, samathavipassanā	307	
PA_tika-vin07_t:307_7	adhikusalā nāma. Idaṃ panātiādi upari vattabbavisesadassanaṃ. Pariyāyavacanamattanti	307	
PA_tika-vin07_t:307_8	saddatthakathanamattaṃ.	307	
PA_tika-vin07_t:308_0	Tasminti dhamme, evaṃ virāgāya desite satīti attho. Nāmāti garahāyaṃ. Lokuttaranibbānanti	308	
PA_tika-vin07_t:308_1	virāgāyātiādinā vuttakilesakkhayanibbānato viseseti. Jātiṃ nissāya uppajjanakamāno	308	
PA_tika-vin07_t:308_2	eva madajananaṭṭhena madoti mānamado. “Ahaṃ puriso”ti pavatto māno purisamado. “Asaddhammasevanāsamatthataṃ	308	
PA_tika-vin07_t:308_3	nissāya māno, rāgo eva vā purisamado”ti keci. Ādi-saddena balamadādiṃ saṅgaṇhāti.	308	
PA_tika-vin07_t:308_4	Tebhūmakavaṭṭanti tīsu bhūmīsu kammakilesavipākā pavattanaṭṭhena vaṭṭaṃ. Virajjatīti	308	
PA_tika-vin07_t:308_5	vigacchati. Yoniyoti aṇḍajādayo, tā pana yavanti tāhi sattā amissitāpi samānajātitāya	308	
PA_tika-vin07_t:308_6	missitā hontīti “yoniyo”ti vuttā.	308	
PA_tika-vin07_t:309_0	Ñātatīraṇapahānavasenāti ettha lakkhaṇādivasena sappaccayanāmarūpapariggaho ñātapariññā	309	
PA_tika-vin07_t:309_1	nāma. Kalāpasammasanādivasena pavattā lokiyavipassanā tīraṇapariññā nāma. Ariyamaggo	309	
PA_tika-vin07_t:309_2	pahānapariññā nāma. Idha pana ñātatīraṇakiccānampi asammohato maggakkhaṇe sijjhanato	309	
PA_tika-vin07_t:309_3	ariyamaggameva sandhāya tividhāpi pariññā vuttā, teneva “lokuttaramaggova kathito”ti	309	
PA_tika-vin07_t:309_4	vuttaṃ. Kāmesu pātabyatānanti vatthukāmesu pātabyatāsaṅkhātānaṃ subhādiākārānaṃ tadākāragāhikānaṃ	309	
PA_tika-vin07_t:309_5	taṇhānanti attho. Visayamukhena hettha visayino gahitā. Tīsu ṭhānesūti “virāgāya	309	
PA_tika-vin07_t:309_6	dhammo desito…pe… no saupādānāyā”ti evaṃ vuttesu.	309	
PA_tika-vin07_t:310_0	39. Kalisāsanāropanatthāyāti dosāropanatthāya. Kalīti kodhassa nāmaṃ, tassa sāsanaṃ	310	
PA_tika-vin07_t:310_1	kalisāsanaṃ, kodhavasena vuccamānā garahā. Ajjhācārova vītikkamo. Samaṇakaraṇānaṃ	310	
PA_tika-vin07_t:310_2	dhammānanti samaṇabhāvakarānaṃ hirottappādidhammānaṃ. Pāḷiyaṃ kathaṃ-saddayogena	310	
PA_tika-vin07_t:310_3	na sakkhissasīti anāgatavacanaṃ kataṃ, “nāma-saddayogenā”tipi vadanti. Ativiya dukkhavipākanti	310	
PA_tika-vin07_t:310_4	gahaṭṭhānaṃ nātisāvajjampi kammaṃ pabbajitānaṃ bhagavato āṇāvītikkamato ceva samādinnasikkhattayavināsanato	310	
PA_tika-vin07_t:310_5	ca mahāsāvajjaṃ hotīti vuttaṃ. Udake bhavaṃ odakaṃ, dhovanakiccanti āha udakakiccantiādi.	310	
PA_tika-vin07_t:310_6	Samāpajjissasīti anāgatavacanaṃ nāma-saddayogena katanti āha “nāma-saddena yojetabba”nti.	310	
PA_tika-vin07_t:310_7	Dubbharatādīnaṃ hetubhūto asaṃvaro idha dubbharatādi-saddena vutto kāraṇe kāriyopacārenāti	310	
PA_tika-vin07_t:310_8	āha “dubbharatādīnaṃ vatthubhūtassa asaṃvarassā”ti. Attāti attabhāvo. Dubbharatanti	310	
PA_tika-vin07_t:310_9	attanā upaṭṭhākehi ca dukkhena bharitabbataṃ. Sattehi kilesehi ca saṅgaṇanaṃ samodhānaṃ	310	
PA_tika-vin07_t:310_10	saṅgaṇikāti āha gaṇasaṅgaṇikāyātiādi. Aṭṭhakusītavatthupāripūriyāti ettha kammaṃ	3101	
PA_tika-vin07_t:310_11	kātabbanti ekaṃ, tathā akāsinti, maggo gantabboti agamāsinti, nālatthaṃ bhojanassa	3101	
PA_tika-vin07_t:310_12	pāripūrinti, alatthanti, uppanno me ābādhoti, aciravuṭṭhito gelaññāti ekanti imāni	3101	
PA_tika-vin07_t:310_13	aṭṭha kusītavatthūni nāma. Ettha ca kosajjaṃ kusīta-saddena vuttaṃ. Vināpi hi bhāvajotanapaccayaṃ	3101	
PA_tika-vin07_t:310_14	bhāvattho viññāyati yathā paṭassa sukkanti. Sabbakilesāpacayabhūtāya vivaṭṭāyāti	3101	
PA_tika-vin07_t:310_15	rāgādisabbakilesānaṃ apacayahetubhūtāya nibbānāya, nibbānatthanti attho. Saṃvarappahānapaṭisaṃyuttanti	3101	
PA_tika-vin07_t:310_16	sīlasaṃvarādīhi pañcahi saṃvarehi ceva tadaṅgappahānādīhi pañcahi pahānehi ca upetaṃ.	3101	
PA_tika-vin07_t:310_17	Asuttanta vinibaddhanti tīsu piṭakesu pāḷisaṅkhātasuttantavasena aracitaṃ, saṅgītikārehi	3101	
PA_tika-vin07_t:310_18	ca anāropitaṃ, tenāha “pāḷivinimutta”nti. Tena ca aṭṭhakathāsu yathānurūpaṃ saṅgahitanti	3101	
PA_tika-vin07_t:310_19	dasseti. Evarūpā hi pakiṇṇakadesanā aṭṭhakathāya mūlaṃ. Okkantikadhammadesanā nāma	3101	
PA_tika-vin07_t:310_20	tasmiṃ tasmiṃ pasaṅge otāretvā otāretvā nānānayehi kathiyamānā dhammadesanā, tenāha	3102	
PA_tika-vin07_t:310_21	bhagavā kirātiādi. Paṭikkhipanādhippāyāti paññattampi sikkhāpadaṃ “kimetenā”ti maddanacittā.	3102	
PA_tika-vin07_t:311_0	Vuttatthavasenāti patiṭṭhāadhigamupāyavasena. Sikkhāpadavibhaṅge yā tasmiṃ samaye	311	
PA_tika-vin07_t:311_1	kāmesumicchācārā ārati viratītiādinā niddiṭṭhaviratiyo ceva, yā tasmiṃ samaye cetanā	311	
PA_tika-vin07_t:311_2	sañcetanātiādinā niddiṭṭhacetanā ca, kāmesumicchācārā viramantassa phasso…pe… avikkhepotiādinā	311	
PA_tika-vin07_t:311_3	niddiṭṭhaphassādidhammā ca sikkhāpadanti dassetuṃ “ayañca attho sikkhāpadavibhaṅge	311	
PA_tika-vin07_t:311_4	vuttanayeneva veditabbo”ti vuttaṃ. “Yo tattha nāmakāyo padakāyoti idaṃ mahāaṭṭhakathāyaṃ	311	
PA_tika-vin07_t:311_5	vutta”nti vadanti. Nāmakāyoti nāmasamūho nāmapaññattiyeva, sesānipi tasseva vevacanāni.	311	
PA_tika-vin07_t:311_6	Sikkhākoṭṭhāsoti viratiādayo vuttā tappakāsakañca vacanaṃ.	311	
PA_tika-vin07_t:312_0	Atthavaseti hitavisese ānisaṃsavisese, te ca sikkhāpadapaññattiyā hetūti āha “kāraṇavase”ti.	312	
PA_tika-vin07_t:312_1	Sukhavihārābhāve sahajīvanassa abhāvato sahajīvitāti sukhavihārova vutto. Dussīlapuggalāti	312	
PA_tika-vin07_t:312_2	nissīlā dūsitasīlā ca. Pārājikasikkhāpadappasaṅge hi nissīlā adhippetā, sesasikkhāpadapasaṅge	312	
PA_tika-vin07_t:312_3	tehi tehi vītikkamehi khaṇḍachiddādibhāvappattiyā dūsitasīlā adhippetā. Ubhayenapi	312	
PA_tika-vin07_t:312_4	alajjinova idha “dussīlā”ti vuttāti veditabbā. Sabbasikkhāpadānampi dasa atthavase	312	
PA_tika-vin07_t:312_5	paṭicceva paññattattā upari dussīlapuggale nissāyāti etthāpi eseva nayo, teneva “ye	312	
PA_tika-vin07_t:312_6	maṅkutaṃ…pe… niggahessatī”ti sabbasikkhāpadasādhāraṇavasena attho vutto. Tattha maṅkutanti	312	
PA_tika-vin07_t:312_7	nittejataṃ adhomukhataṃ. Dhammenātiādīsu dhammoti bhūtaṃ vatthu. Vinayoti codanā	312	
PA_tika-vin07_t:312_8	ceva sāraṇā ca. Satthusāsananti ñattisampadā ceva anusāvanasampadā ca. Sandiṭṭhamānāti	312	
PA_tika-vin07_t:312_9	saṃsayaṃ āpajjamānā. Ubbāḷhāti pīḷitā. Dussīlapuggale nissāya hi uposatho na tiṭṭhati,	312	
PA_tika-vin07_t:312_10	pavāraṇā na tiṭṭhati, saṅghakammāni nappavattanti, sāmaggī na hotīti iminā alajjīhi	3121	
PA_tika-vin07_t:312_11	saddhiṃ uposathādisakalasaṅghakammaṃ kātuṃ na vaṭṭati dhammaparibhogattāti dasseti.	3121	
PA_tika-vin07_t:312_12	Uposathapavāraṇānaṃ niyatakālikatāya ca avassaṃ kattabbattā saṅghakammato visuṃ gahaṇaṃ	3121	
PA_tika-vin07_t:312_13	veditabbaṃ. Akitti garahā. Ayaso parivārahāni.	3121	
PA_tika-vin07_t:313_0	Cuddasa khandhakavattāni nāma vattakkhandhake vuttāni āgantukavattaṃ āvāsikagamikaanumodanabhattaggapiṇḍacārikaāraññakasenāsanajantāgharavaccakuṭiupajjhāyasaddhivihārikaācariyaantevāsikavattanti	313	
PA_tika-vin07_t:313_1	imāni cuddasa vattāni, etāni ca sabbesaṃ bhikkhūnaṃ sabbadā ca yathārahaṃ caritabbāni.	313	
PA_tika-vin07_t:313_2	Dve asīti mahāvattāni pana tajjanīyakammakatādikāleyeva caritabbāni, na sabbadā.	313	
PA_tika-vin07_t:313_3	Tasmā visuṃ gaṇitāni. Tāni pana “pārivāsikānaṃ bhikkhūnaṃ vattaṃ paññapessāmī”ti	313	
PA_tika-vin07_t:313_4	ārabhitvā “na upasampādetabbaṃ…pe… na chamāya caṅkamante caṅkame caṅkamitabba”nti	313	
PA_tika-vin07_t:313_5	vuttāvasānāni chasaṭṭhi, tato paraṃ “na, bhikkhave, pārivāsikena bhikkhunā pārivāsikena	313	
PA_tika-vin07_t:313_6	vuḍḍhatarena bhikkhunā saddhiṃ, mūlāyapaṭikassanārahena, mānattacārikena, mānattārahena,	313	
PA_tika-vin07_t:313_7	abbhānārahena bhikkhunā saddhiṃ ekacchanne āvāse vatthabba”ntiādinā vuttavattāni	313	
PA_tika-vin07_t:313_8	pakatattena caritabbehi anaññattā visuṃ agaṇetvā pārivāsikavuḍḍhatarādīsu puggalantaresu	313	
PA_tika-vin07_t:313_9	caritabbattā tesaṃ vasena sampiṇḍetvā ekekaṃ katvā gaṇitāni pañcāti ekasattativattāni	313	
PA_tika-vin07_t:313_10	ca ukkhepanīyakammakatavattesu ca vuttaṃ “na pakatattassa bhikkhuno abhivādanaṃ paccuṭṭhānaṃ…pe…	3131	
PA_tika-vin07_t:313_11	nahāne piṭṭhiparikammaṃ sāditabba”nti idaṃ abhivādanādīnaṃ asādiyanaṃ ekaṃ, “na pakatatto	3131	
PA_tika-vin07_t:313_12	bhikkhu sīlavipattiyā anuddhaṃsetabbo”tiādīni ca dasāti evaṃ dvāsīti vattāni honti,	3131	
PA_tika-vin07_t:313_13	etesveva pana kānici tajjanīyakammādivattāni kānici pārivāsikādivattānīti aggahitaggahaṇena	3131	
PA_tika-vin07_t:313_14	dvāsītiyeva. Aññattha pana aṭṭhakathāpadese appakaṃ ūnamadhikaṃ vā gaṇanūpagaṃ na	3131	
PA_tika-vin07_t:313_15	hotīti asītikhandhakavattānīti āgataṃ. Atha vā purimehi cuddasavattehi asaṅgahitāni	3131	
PA_tika-vin07_t:313_16	vinayāgatāni sabbāni vattāni yathā dvāsīti vattāni, asīti vattāni eva vā honti, tathā	3131	
PA_tika-vin07_t:313_17	saṅgahetvā ñātabbāni.	3131	
PA_tika-vin07_t:314_0	Saṃvaravinayoti sīlasaṃvaro satisaṃvaro ñāṇasaṃvaro khantisaṃvaro vīriyasaṃvaroti	314	
PA_tika-vin07_t:314_1	pañcavidhopi saṃvaro yathāsakaṃ saṃvaritabbānaṃ vinetabbānañca kāyaduccaritādīnaṃ	314	
PA_tika-vin07_t:314_2	saṃvaraṇato saṃvaro, vinayanato vinayoti vuccati. Pahānavinayoti tadaṅgappahānaṃ	314	
PA_tika-vin07_t:314_3	vikkhambhanappahānaṃ samucchedappahānaṃ paṭippassaddhippahānaṃ nissaraṇappahānanti	314	
PA_tika-vin07_t:314_4	pañcavidhampi pahānaṃ, yasmā cāgaṭṭhena pahānaṃ, vinayanaṭṭhena vinayo, tasmā “pahānavinayo”ti	314	
PA_tika-vin07_t:314_5	vuccati. Samathavinayoti satta adhikaraṇasamathā. Paññattivinayoti sikkhāpadameva.	314	
PA_tika-vin07_t:314_6	Tampi hi bhagavato sikkhāpadapaññattiyāva anuggahitaṃ hoti tabbhāve eva bhāvato.	314	
PA_tika-vin07_t:314_7	Saṅkhalikanayaṃ katvā dasakkhattuṃ yojanañca katvā yaṃ vuttanti sambandho. Tattha	314	
PA_tika-vin07_t:314_8	purimapurimapadassa anantarapadeneva yojitattā ayosaṅkhalikasadisanti “saṅkhalikanaya”nti	314	
PA_tika-vin07_t:314_9	vuttaṃ. Dasasu padesu ekamekaṃ padaṃ tadavasesehi navanavapadehi yojitattā “ekekapadamūlika”nti vuttaṃ.	314	
PA_tika-vin07_t:315_0	Atthasataṃ dhammasatanti ettha yo hi so parivāre yaṃ saṅghasuṭṭhu, taṃ saṅghaphāsūti	315	
PA_tika-vin07_t:315_1	ādiṃkatvā yaṃ saddhammaṭṭhitiyā, taṃ vinayānuggahāyāti pariyosānaṃ khaṇḍacakkavaseneva	315	
PA_tika-vin07_t:315_2	saṅkhalikanayo vutto, tasmiṃ ekamūlakanaye āgatabaddhacakkanayena yaṃ vinayānuggahāya,	315	
PA_tika-vin07_t:315_3	taṃ saṅghasuṭṭhūti idampi yojetvā baddhacakke kate purimapurimāni dasa dhammapadāni,	315	
PA_tika-vin07_t:315_4	pacchimapacchimāni dasa atthapadāni cāti vīsati padāni honti. Ekamūlakanaye pana	315	
PA_tika-vin07_t:315_5	ekasmiṃ vāre naveva atthapadāni labbhanti. Evaṃ dasahi vārehi navuti atthapadāni	315	
PA_tika-vin07_t:315_6	navuti dhammapadāni ca honti, tāni saṅkhalikanaye vuttehi dasahi atthapadehi dasahi	315	
PA_tika-vin07_t:315_7	dhammapadehi ca saddhiṃ yojitāni yathāvuttaṃ atthasataṃ dhammasatañca hontīti veditabbaṃ.	315	
PA_tika-vin07_t:315_8	Yaṃ panettha sāratthadīpaniyaṃ (sārattha ṭī. pārājikakaṇḍa 2.39) saṅkhalikanayepi	315	
PA_tika-vin07_t:315_9	ekamūlakanayepi paccekaṃ atthasatassa dhammasatassa yojanāmukhaṃ vuttaṃ, taṃ tathā	315	
PA_tika-vin07_t:315_10	siddhepi atthasataṃ dhammasatanti gāthāya na sameti dve atthasatāni dve dhammasatāni	3151	
PA_tika-vin07_t:315_11	cattāri niruttisatāni aṭṭha ñāṇasatānīti vattabbato. Tasmā idha vuttanayeneva atthasataṃ	3151	
PA_tika-vin07_t:315_12	dhammasatanti vuttanti gahetabbaṃ. Dve ca niruttisatānīti atthajotikānaṃ niruttīnaṃ	3151	
PA_tika-vin07_t:315_13	vasena niruttisataṃ, dhammabhūtānaṃ niruttīnañca vasena niruttisatanti dve niruttisatāni.	3151	
PA_tika-vin07_t:315_14	Cattāri ca ñāṇasatānīti atthasate ñāṇasataṃ, dhammasate ñāṇasataṃ, dvīsu niruttisatesu	3151	
PA_tika-vin07_t:315_15	dve ñāṇasatānīti cattāri ñāṇasatāni. Atirekānayanatthoti avuttasamuccayattho.	3151	
PA_tika-vin07_t:316	Paṭhamapaññattikathāvaṇṇanānayo niṭṭhito.	31	
PA_tika-vin07_t:317	Sudinnabhāṇavāravaṇṇanā niṭṭhitā.	31	
PA_tika-vin07_t:318	Makkaṭīvatthukathāvaṇṇanā	31	
PA_tika-vin07_t:319_0	40. Pacuratthe hi vattamānavacananti ekadā paṭisevitvā pacchā anoramitvā divase divase	319	
PA_tika-vin07_t:319_1	sevanicchāya vattamānattā sevanāya abhāvakkhaṇepi iha mallā yujjhantītiādīsu viya	319	
PA_tika-vin07_t:319_2	abbocchinnataṃ bāhullavuttitañca upādāya paṭisevatīti vattamānavacanaṃ katanti attho.	319	
PA_tika-vin07_t:319_3	Āhiṇḍantāti vicarantā.	319	
PA_tika-vin07_t:320_0	41. Sahoḍḍhaggahitoti sabhaṇḍaggahito, ayameva vā pāṭho. Taṃ sikkhāpadaṃ tatheva	320	
PA_tika-vin07_t:320_1	hotīti manussāmanussādipuggalavisesaṃ kiñci anupādiyitvā sāmaññato “yo pana bhikkhu	320	
PA_tika-vin07_t:320_2	methunaṃ dhammaṃ paṭiseveyyā”ti vuttattā manussāmanussatiracchānagatānaṃ itthipurisapaṇḍakaubhatobyañjanānaṃ	320	
PA_tika-vin07_t:320_3	tiṃsavidhepi magge methunaṃ sevantassa taṃ sikkhāpadaṃ mūlacchejjakaraṃ hoti evāti	320	
PA_tika-vin07_t:320_4	adhippāyo. Etena yaṃ anupaññattimūlapaññattiyā eva adhippāyappakāsanavasena subodhatthāya	320	
PA_tika-vin07_t:320_5	vatthuvasena pavattānaṃ visesatthajotakavasenāti dassitaṃ hoti. Āmasanaṃ āmaṭṭhamattaṃ.	320	
PA_tika-vin07_t:320_6	Tato daḷhataraṃ phusanaṃ. Ghaṭṭanaṃ pana tato daḷhataraṃ katvā sarīrena sarīrassa	320	
PA_tika-vin07_t:320_7	saṅghaṭṭanaṃ. Taṃ sabbampīti anurāgena pavattitaṃ dassanādisabbampi.	320	
PA_tika-vin07_t:321_0	42. Pāṇātipātādisacittakasikkhāpadānaṃ surāpānādiacittakasikkhāpadānañca ekeneva	321	
PA_tika-vin07_t:321_1	lakkhaṇavacanena lokavajjataṃ dassetuṃ “yassa sacittakapakkhe cittaṃ akusalameva	321	
PA_tika-vin07_t:321_2	hoti, taṃ lokavajjaṃ nāmā”ti vuttaṃ. Tattha sacittakapakkheti idaṃ kiñcāpi acittakasikkhāpadaṃ	321	
PA_tika-vin07_t:321_3	sandhāyeva vattuṃ yuttaṃ tasseva sacittakapakkhasambhavato, tathāpi sacittakasikkhāpadānampi	321	
PA_tika-vin07_t:321_4	asañcicca caṅkamanādīsu loke pāṇaghātavohārasambhavena acittakapakkhaṃ parikappetvā	321	
PA_tika-vin07_t:321_5	ubhinnampi sacittakācittakasikkhāpadānaṃ sādhāraṇavasena “sacittakapakkhe”ti vuttaṃ.	321	
PA_tika-vin07_t:321_6	Itarathā sacittakasikkhāpadānaṃ imasmiṃ vākye lokavajjatālakkhaṇaṃ na vuttaṃ siyā.	321	
PA_tika-vin07_t:321_7	“Sacittakapakkhe cittaṃ akusalamevā”ti vutte pana sacittakasikkhāpadānaṃ cittaṃ akusalameva,	321	
PA_tika-vin07_t:321_8	itaresaṃ sacittakapakkheyeva akusalaniyamo, na acittakapakkhe. Tattha pana yathāsambhavaṃ	321	
PA_tika-vin07_t:321_9	kusalaṃ vā siyā, akusalaṃ vā, abyākataṃ vāti ayamattho sāmatthiyato sijjhatīti veditabbaṃ.	321	
PA_tika-vin07_t:321_10	Sacittakapakkheti vatthuvītikkamavijānanacittena sacittakapakkheti gahetabbaṃ, na	3211	
PA_tika-vin07_t:321_11	paṇṇattivijānanacittena tathā sati sabbasikkhāpadānampi lokavajjatāpasaṅgato. “Paṭikkhittamidaṃ	3211	
PA_tika-vin07_t:321_12	kātuṃ na vaṭṭatī”ti jānantassa hi paṇṇattivajjepi anādariyavasena paṭighacittameva	3211	
PA_tika-vin07_t:321_13	uppajjati, tasmā idaṃ vākyaṃ niratthakameva siyā sabbasikkhāpadānipi lokavajjānīti	3211	
PA_tika-vin07_t:321_14	ettakamattasseva vattabbatāpasaṅgato.	3211	
PA_tika-vin07_t:322_0	Ettha ca sacittakapakkheyeva cittaṃ akusalanti niyamassa akatattā surāpānādīsu acittakapakkhe	322	
PA_tika-vin07_t:322_1	cittaṃ akusalaṃ na hotevāti na sakkā niyametuṃ, kevalaṃ pana sacittakapakkhe cittaṃ	322	
PA_tika-vin07_t:322_2	akusalameva, na kusalādīti evamettha niyamo sijjhati, evañca surāti ajānitvā pivantānampi	322	
PA_tika-vin07_t:322_3	akusalacitteneva pānaṃ gandhavaṇṇakādibhāvaṃ ajānitvā limpantīnaṃ bhikkhunīnaṃ vināpi	322	
PA_tika-vin07_t:322_4	akusalacittena limpanañca, ubhayatthāpi āpattisambhavo ca samatthito hoti. Yaṃ pana	322	
PA_tika-vin07_t:322_5	sāratthadīpaniyaṃ “sacittakapakkhe cittaṃ akusalamevāti vacanato acittakassa vatthuajānanavasena	322	
PA_tika-vin07_t:322_6	acittakapakkhe cittaṃ akusalamevāti ayaṃ niyamo natthīti viññāyatī”ti vuttaṃ, taṃ	322	
PA_tika-vin07_t:322_7	na yuttaṃ. Acittakesu hi terasasu lokavajjesu surāpānasseva acittakapakkhepi akusalacittaniyamo,	322	
PA_tika-vin07_t:322_8	na itaresaṃ dvādasannaṃ akusalādicittenāpi āpajjitabbato. Yaṃ pana evaṃ kenaci anicchamānaṃ	322	
PA_tika-vin07_t:322_9	saddatopi apatīyamānamimaṃ niyamaṃ parādhippāyaṃ katvā dassetuṃ “yadi hi acittakassa	322	
PA_tika-vin07_t:322_10	acittakapakkhepi cittaṃ akusalameva siyā, sacittakapakkheti idaṃ visesanaṃ niratthakaṃ	3221	
PA_tika-vin07_t:322_11	siyā”tiādi vuttaṃ, taṃ niratthakameva evaṃ niyamassa kenaci anadhippetattā. Na hi	3221	
PA_tika-vin07_t:322_12	koci saddasatthavidū niyamaṃ icchati, yena sacittakapakkheti idaṃ visesanaṃ niratthakaṃ	3221	
PA_tika-vin07_t:322_13	siyātiādi vuttaṃ bhaveyya, kintu sacittakapakkhe cittaṃ akusalameva, acittakapakkhe	3221	
PA_tika-vin07_t:322_14	pana cittaṃ aniyataṃ akusalameva vā siyā, kusalādīsu vā aññataranti evameva icchati.	3221	
PA_tika-vin07_t:322_15	Tena sacittakapakkheti visesanampi sātthakaṃ siyā. Acittakasikkhāpadānaṃ sacittakapakkhesu	3221	
PA_tika-vin07_t:322_16	akusalaniyamena lokavajjatā ca sijjhati. Tesu ca surāpānasseva acittakapakkhepi lokavajjatā	3221	
PA_tika-vin07_t:322_17	akusalacittatā ca, itaresaṃ pana sacittakapakkhe evāti vādopi na virujjhatīti na	3221	
PA_tika-vin07_t:322_18	kiñcettha anupapannaṃ nāma.	3221	
PA_tika-vin07_t:323_0	Yaṃ panettha “surāti ajānitvā pivantassa…pe… vināpi akusalacittena āpattisambhavato…pe…	323	
PA_tika-vin07_t:323_1	surāpānādiacittakasikkhāpadānaṃ lokavajjatā na siyā”tiādi vuttaṃ. Yañca tamatthaṃ	323	
PA_tika-vin07_t:323_2	sādhetuṃ gaṇṭhipadesu āgatavacanaṃ dassetvā bahuṃ papañcitaṃ, taṃ na sārato paccetabbaṃ	323	
PA_tika-vin07_t:323_3	aṭṭhakathāhi viruddhattā. Tathā hi “vatthuajānanatāya cettha acittakatā veditabbā	323	
PA_tika-vin07_t:323_4	akusaleneva pātabbatāya lokavajjatā”ti vuttaṃ. Yañcetassa “sacittakapakkhe akusaleneva	323	
PA_tika-vin07_t:323_5	pātabbato lokavajjatā”ti vuttaṃ aṭṭhakathāvacanaṃ, taṃ na sundaraṃ. “Sacittakapakkhe	323	
PA_tika-vin07_t:323_6	cittaṃ akusalamevā”ti sabbesaṃ lokavajjānaṃ idheva pārājikaṭṭhakathāya sāmaññato	323	
PA_tika-vin07_t:323_7	vatvā surāpānasikkhāpadaṭṭhakathāyaṃ “akusaleneva pātabbatāyā”ti evaṃ acittakapakkhepi	323	
PA_tika-vin07_t:323_8	akusalacittatāya visesetvā vuttattā. Na hi “sāmaññato idha vuttova attho puna surāpānaṭṭhakathāyampi	323	
PA_tika-vin07_t:323_9	vutto”ti sakkā vattuṃ vuttasseva puna vacane payojanābhāvā, tadaññesupi acittakalokavajjesu	323	
PA_tika-vin07_t:323_10	vattabbatāpasaṅgato ca, nāpi ekattha vutto nayo tadaññesupi ekalakkhaṇatāya vutto	3231	
PA_tika-vin07_t:323_11	eva hotīti “surāpānasikkhāpadeyeva vutto”ti sakkā vattuṃ acittakalokavajjānaṃ sabbapaṭhame	3231	
PA_tika-vin07_t:323_12	uyyuttasikkhāpadeyeva vattabbato, surāpānasikkhāpadeyeva vā vatvā eseva nayo sesesu	3231	
PA_tika-vin07_t:323_13	acittakalokavajjesupīti atidisitabbato ca.	3231	
PA_tika-vin07_t:324_0	Apica vuttamevatthaṃ vadantena “sacittakapakkhe akusaleneva pātabbatāyā”ti pubbe	324	
PA_tika-vin07_t:324_1	vuttakkameneva vattabbaṃ sandehādivigamatthattā puna vacanassa. Sikkhāpadavisaye	324	
PA_tika-vin07_t:324_2	ca visesitabbaṃ visesetvāva vuccati, itarathā āpattānāpattādibhedassa duviññeyyattā.	324	
PA_tika-vin07_t:324_3	Tathā hi bhikkhunīvibhaṅgaṭṭhakathāyaṃ “vināpi cittena āpajjitabbattā acittakāni,	324	
PA_tika-vin07_t:324_4	citte pana sati akusaleneva āpajjitabbattā lokavajjāni ceva akusalacittāni cā”ti	324	
PA_tika-vin07_t:324_5	giraggasamajjādīnaṃ sacittakapakkhe eva lokavajjatā akusalacittatā ca visesetvā vuttā,	324	
PA_tika-vin07_t:324_6	na evaṃ surāpānassa. Tassa pana pakkhadvayassāpi sādhāraṇavasena “akusaleneva pātabbatāyā”ti	324	
PA_tika-vin07_t:324_7	vuttaṃ, na pana “sacittakapakkhe”ti visesetvā. Tasmā idaṃ surāpānaṃ sacittakācittakapakkhadvayepi	324	
PA_tika-vin07_t:324_8	lokavajjaṃ akusalacittañcāti dassetumeva “akusaleneva pātabbatāya lokavajjatā”ti	324	
PA_tika-vin07_t:324_9	visuṃ vuttanti suṭṭhu sijjhati. Eteneva yaṃ sāratthadīpaniyaṃ “sacittakapakkhe akusaleneva	324	
PA_tika-vin07_t:324_10	pātabbatāya lokavajjatā”ti vuttassa imasseva adhippāyassa paṭipādakametanti saññāya	3241	
PA_tika-vin07_t:324_11	iminā eva hi adhippāyena aññesupi lokavajjesu acittakasikkhāpadesu akusalacittatā	3241	
PA_tika-vin07_t:324_12	eva vuttā, na pana ticittatā. Teneva bhikkhunīvibhaṅgaṭṭhakathāyaṃ vuttaṃ “giraggasamajjaṃ	3241	
PA_tika-vin07_t:324_13	cittāgārasikkhāpadaṃ saṅghāṇi itthālaṅkāro gandhavaṇṇako vāsitakapiññāko bhikkhunīādīhi	3241	
PA_tika-vin07_t:324_14	ummaddanaparimaddanānīti imāni dasa sikkhāpadāni acittakāni akusalacittāni, ayaṃ	3241	
PA_tika-vin07_t:324_15	panettha adhippāyo vināpi cittena āpajjitabbattā acittakāni, citte pana sati akusaleneva	3241	
PA_tika-vin07_t:324_16	āpajjitabbattā lokavajjāni ceva akusalacittāni cā”ti vuttaṃ, tampi paṭisiddhaṃ hoti	3241	
PA_tika-vin07_t:324_17	tabbiparītasseva atthassa yathāvuttanayena sādhanato. Tasmā surāpānassa acittakapakkhepi	3241	
PA_tika-vin07_t:324_18	cittaṃ akusalamevāti imaṃ visesaṃ dassetumeva idaṃ vacanaṃ vuttanti gahetabbaṃ. Ayañhettha	3241	
PA_tika-vin07_t:324_19	attho vatthuajānanatāya cetthāti ettha ca-kāro visesatthajotako apicāti iminā samānattho.	3241	
PA_tika-vin07_t:324_20	Tasmā yadidaṃ aññesu acittakalokavajjesu vināpi cittena āpajjitabbattā acittakāni,	3242	
PA_tika-vin07_t:324_21	citte pana sati akusaleneva āpajjitabbattā lokavajjāni ceva akusalacittāni cāti lokavajjatāya	3242	
PA_tika-vin07_t:324_22	akusalacittatāya ca lakkhaṇaṃ vuccati, taṃ ettha surāpānasikkhāpade nāgacchati, idha	3242	
PA_tika-vin07_t:324_23	pana viseso atthīti vuttaṃ hoti. So kataroti ce? Vatthuajānanatāya eva vatthujānanacittena	3242	
PA_tika-vin07_t:324_24	vināpi āpajjitabbatāya eva acittakatā veditabbā, natthettha acittakatāya viseso.	3242	
PA_tika-vin07_t:324_25	Kintu vatthuajānanasaṅkhātaacittakapakkhepi akusalacitteneva surāmerayassa ajjhoharitabbatāyāti	3242	
PA_tika-vin07_t:324_26	imassa sikkhāpadassa sacittakapakkhepi acittakapakkhepi lokavajjatā akusalacittatā	3242	
PA_tika-vin07_t:324_27	ca veditabbāti ayamettha viseso. Idha hi “citte pana satī”ti avisesetvā “akusalenevā”ti	3242	
PA_tika-vin07_t:324_28	sāmaññato vuttattā ubhayapakkhepi lokavajjatā akusalacittatā ca siddhāti veditabbā.	3242	
PA_tika-vin07_t:324_29	Teneva paramatthajotikāya khuddakaṭṭhakathāya sikkhāpadavaṇṇanāya “surāmerayamajjapamādaṭṭhānaṃ	3242	
PA_tika-vin07_t:324_30	kāyato ca kāyacittato cāti dvisamuṭṭhāna”nti vuttaṃ. Surāti jānanacittābhāveneva	3243	
PA_tika-vin07_t:324_31	hettha cittaṅgavirahito kevalopi kāyo ekasamuṭṭhānaṃ vutto, tasmiñca ekasamuṭṭhānakkhaṇepi	3243	
PA_tika-vin07_t:324_32	yāya cetanāya pivati, sā ekantaakusalā eva hoti. Teneva tattheva aṭṭhakathāyaṃ “paṭhamā	3243	
PA_tika-vin07_t:324_33	cettha pañca ekantaakusalacittasamuṭṭhānattā pāṇātipātādīnaṃ pakativajjato veramaṇiyo,	3243	
PA_tika-vin07_t:324_34	sesā paṇṇattivajjato”ti evaṃ pañcannampi sāmaññato akusalacittatā lokavajjatāsaṅkhātā	3243	
PA_tika-vin07_t:324_35	pakativajjatā ca vuttā. Aṅgesu ca jānanaṅgaṃ na vuttaṃ. Tathā hi “surāmerayamajjapamādaṭṭhānassa	3243	
PA_tika-vin07_t:324_36	pana surādīnaṃ aññataraṃ hoti madanīyaṃ, pātukāmatācittañca paccupaṭṭhitaṃ hoti,	3243	
PA_tika-vin07_t:324_37	tajjañca vāyāmaṃ āpajjati, pīte ca pavisatīti imāni cattāri aṅgānī”ti vuttaṃ, na	3243	
PA_tika-vin07_t:324_38	pana surāti jānanaṅgena saddhiṃ pañcāti. Yadi hi surāti jānanampi aṅgaṃ siyā, avassameva	3243	
PA_tika-vin07_t:324_39	taṃ vattabbaṃ siyā, na ca vuttaṃ. Yathā cettha, evaṃ aññāsupi suttapiṭakādiaṭṭhakathāsu	3243	
PA_tika-vin07_t:324_40	katthaci jānanaṅgaṃ na vuttaṃ. Tasmā “akusaleneva pātabbatāya lokavajjatā”ti imassa	3244	
PA_tika-vin07_t:324_41	aṭṭhakathāpāṭhassa acittakapakkhepi “akusaleneva pātabbatāya lokavajjatā”ti evameva	3244	
PA_tika-vin07_t:324_42	atthoti niṭṭhamettha gantabbaṃ.	3244	
PA_tika-vin07_t:325_0	Apica yaṃ gaṇṭhipadesu “etaṃ sattaṃ māressāmīti tasmiṃyeva padese nipannaṃ aññaṃ	325	
PA_tika-vin07_t:325_1	mārentassa pāṇasāmaññassa atthitāya yathā pāṇātipāto hoti, evaṃ etaṃ majjaṃ pivissāmīti	325	
PA_tika-vin07_t:325_2	aññaṃ majjaṃ pivantassa majjasāmaññassa atthitāya akusalameva hoti, yathā pana kaṭṭhasaññāya	325	
PA_tika-vin07_t:325_3	sappaṃ ghātentassa pāṇātipāto na hoti, evaṃ nāḷikerapānasaññāya majjaṃ pivantassa	325	
PA_tika-vin07_t:325_4	akusalaṃ na hotī”ti pāṇātipātena saddhiṃ sabbathā samānattena upametvā vuttaṃ, taṃ	325	
PA_tika-vin07_t:325_5	ativiya ayuttaṃ sabbesaṃ sikkhāpadānaṃ pāṇātipātādiakusalānañca aññamaññaṃ samānatāya	325	
PA_tika-vin07_t:325_6	niyamābhāvā. Pāṇātipāto hi pariyāyenāpi sijjhati, na tathā adinnādānaṃ. Taṃ pana	325	
PA_tika-vin07_t:325_7	āṇattiyāpi sijjhati, na ca methunādīsu. Tasmā payogaṅgādīhipi bhinnānameva saṃsaṭṭhaṃ	325	
PA_tika-vin07_t:325_8	sabbathā samīkaraṇaṃ ayuttameva. “Pāṇātipāto viya adinnādānamethunādīnipi pariyāyakathādīhi	325	
PA_tika-vin07_t:325_9	sijjhantī”ti kenaci vutte taṃ kinti na gayhati tathā vacanābhāvāti ce? Idhāpi “tathā	325	
PA_tika-vin07_t:325_10	pāṇātipātasadisaṃ surāpāna”nti vacanābhāvā idampi na gahetabbameva. Kiñci aṭṭhakathāvacaneneva	3251	
PA_tika-vin07_t:325_11	siddhamevatthaṃ paṭibāhantena vinayaññunā suttasuttānulomādīhi tassa virodhaṃ dassetvā	3251	
PA_tika-vin07_t:325_12	paṭibāhetabbaṃ, na pana payogaṅgādīhi accantavibhinnena sikkhāpadantarena saha samīkaraṇamattena.	3251	
PA_tika-vin07_t:325_13	Na hi “surāti ajānitvā pivantassāpi akusalamevā”ti ettha suttādivirodho atthi, vinayapiṭake	3251	
PA_tika-vin07_t:325_14	tāva etassa atthassa viruddhaṃ suttādikaṃ na dissati, nāpi suttapiṭakādīsu.	3251	
PA_tika-vin07_t:326_0	Yaṃ panettha keci vadanti “manopubbaṅgamā dhammāti vuttattā sabbāni akusalāni pubbe	326	
PA_tika-vin07_t:326_1	vītikkamavatthuṃ jānantasseva hontī”ti. Taṃ tesaṃ suttādhippāyānabhiññātameva pakāseti.	326	
PA_tika-vin07_t:326_2	Na hi “manopubbaṅgamā dhammā”ti idaṃ vacanaṃ pubbe vītikkamavatthuṃ jānantasseva	326	
PA_tika-vin07_t:326_3	akusalā dhammā uppajjantīti imamatthaṃ dīpeti, atha kho kusalākusalā dhammā uppajjamānā	326	
PA_tika-vin07_t:326_4	uppādapaccayaṭṭhena pubbaṅgamabhūtaṃ sahajātacittaṃ nissāyeva uppajjanti, na vinā	326	
PA_tika-vin07_t:326_5	cittenāti imamatthaṃ dīpeti. Na hettha “surāti ajānitvā pivantassa akusalamevā”ti	326	
PA_tika-vin07_t:326_6	vutte sahajātacittaṃ vināpi lobhādiakusalacetasikā dhammā uppajjantīti ayamattho	326	
PA_tika-vin07_t:326_7	āpajjati. Yena taṃ nisedhāya idaṃ suttaṃ āharaṇīyaṃ siyā, abhidhammavirodhopettha	326	
PA_tika-vin07_t:326_8	natthi pubbe nāmajātiādivasena ajānantasseva pañcaviññāṇavīthiyaṃ kusalākusalajavanuppattivacanato.	326	
PA_tika-vin07_t:327_0	Apica bālaputhujjanānaṃ chasu dvāresu uppajjamānāni javanāni yebhuyyena akusalāneva	327	
PA_tika-vin07_t:327_1	uppajjanti. Kusalāni pana tesaṃ kalyāṇamittādiupanissayabalena appakāneva uppajjanti,	327	
PA_tika-vin07_t:327_2	tuṇhībhūtānampi niddāyitvā supinaṃ passantānampi uddhaccādiakusalajavanasseva yebhuyyappavattito	327	
PA_tika-vin07_t:327_3	kusalākusalavirahitassa javanassa tesaṃ abhāvā. Akusalā hi visayānuguṇaṃ vāsanānuguṇañca	327	
PA_tika-vin07_t:327_4	yathāpaccayaṃ samuppajjanti, tattha kiṃ pubbe jānanājānananibaddhena. Ye pana jānanādiaṅgasampannā	327	
PA_tika-vin07_t:327_5	pāṇātipātādayo, ye ca jānanādiṃ vināpi sijjhamānā surāpānamicchādiṭṭhiādayo, te te	327	
PA_tika-vin07_t:327_6	tathā tathā yāthāvato ñatvā sammāsambuddhena niddiṭṭhā, tesañca yathāniddiṭṭhavasena	327	
PA_tika-vin07_t:327_7	gahaṇe ko nāma abhidhammavirodho. Evaṃ suttādivirodhābhāvato, aṭṭhakathāya ca vuttattā	327	
PA_tika-vin07_t:327_8	yathāvuttavasenevettha attho gahetabbo. Yadi evaṃ kasmā “sāmaṇero jānitvā pivanto	327	
PA_tika-vin07_t:327_9	sīlabhedaṃ āpajjati, na ajānitvā”ti aṭṭhakathāyaṃ vuttanti? Nāyaṃ doso sīlabhedassa	327	
PA_tika-vin07_t:327_10	bhagavato āṇāyattattā ukkhittānuvattikādīnaṃ sīlabhedo viya. Na hi tāsaṃ akusaluppattiyā	3271	
PA_tika-vin07_t:327_11	eva sīlabhedo hoti saṅghāyattasamanubhāsanānantareyeva vihitattā. Evamidhāpi jānitvā	3271	
PA_tika-vin07_t:327_12	pivane eva vihito, na ajānitvā pivane. Añño hi sikkhāpadavisayo, añño akusalavisayo.	3271	
PA_tika-vin07_t:327_13	Teneva sāmaṇerānaṃ purimesu pañcasu sikkhāpadesu ekasmiṃ bhinne sabbānipi sikkhāpadāni	3271	
PA_tika-vin07_t:327_14	bhijjanti. Akusalaṃ pana yaṃ bhinnaṃ, tena ekeneva hoti, nāññehi. Tasmā sāmaṇerassa	3271	
PA_tika-vin07_t:327_15	ajānitvā pivantassa sīlabhedābhāvepi kammapathappattaṃ akusalamevāti gahetabbaṃ.	3271	
PA_tika-vin07_t:328_0	Yaṃ pana sāratthadīpaniyaṃ “sāmaṇerassa surāti ajānitvā pivantassa pārājikaṃ natthi,	328	
PA_tika-vin07_t:328_1	akusalaṃ pana hotī”ti kehici vuttavacanaṃ “taṃ tesaṃ matimatta”nti paṭikkhipitvā	328	
PA_tika-vin07_t:328_2	“bhikkhuno ajānitvāpi bījato paṭṭhāya majjaṃ pivantassa pācittiyaṃ. Sāmaṇero jānitvā	328	
PA_tika-vin07_t:328_3	pivanto sīlabhedaṃ āpajjati, na ajānitvāti ettakameva hi aṭṭhakathāyaṃ vuttaṃ, akusalaṃ	328	
PA_tika-vin07_t:328_4	pana hotīti na vutta”nti tattha kāraṇaṃ vuttaṃ, taṃ akāraṇaṃ. Na hi aṭṭhakathāyaṃ	328	
PA_tika-vin07_t:328_5	sāmaṇerānaṃ jānitvā pivane eva sīlabhedo, na ajānitvāti sīlabhedakathanaṭṭhāne akusalaṃ	328	
PA_tika-vin07_t:328_6	pana hotīti avacanaṃ ajānanapakkhe akusalābhāvassa kāraṇaṃ hoti, tattha pasaṅgābhāvā,	328	
PA_tika-vin07_t:328_7	vattabbaṭṭhāne eva “akusaleneva pātabbatāya lokavajjatā”ti vuttattā ca. Na ca te	328	
PA_tika-vin07_t:328_8	“akusalaṃ pana hotī”ti vadantā ācariyā imaṃ sāmaṇerānaṃ sīlabhedappakāsakaṃ khandhakaṭṭhakathāpāṭhameva	328	
PA_tika-vin07_t:328_9	gahetvā avocuṃ, yena “ettakameva aṭṭhakathāyaṃ vutta”nti vattabbaṃ siyā, atha kho	328	
PA_tika-vin07_t:328_10	surāpānaṭṭhakathāgataṃ suttapiṭakaṭṭhakathāgatañca anekavidhaṃ vacanaṃ, mahāvihāravāsīnaṃ	3281	
PA_tika-vin07_t:328_11	paramparopadesañca gahetvā avocuṃ. Bhinnaladdhikānaṃ abhayagirikādīnaṃ matañhetaṃ,	3281	
PA_tika-vin07_t:328_12	yadidaṃ jānitvā pivantasseva akusalanti gahaṇaṃ. Tasmā yaṃ vuttaṃ kehici “sāmaṇerassa	3281	
PA_tika-vin07_t:328_13	surāti ajānitvā pivantassa pārājikaṃ natthi, akusalaṃ pana hotī”ti, taṃ suvuttanti gahetabbaṃ.	3281	
PA_tika-vin07_t:329_0	Yañca sāratthadīpaniyaṃ “ajānitvā pivantassāpi sotāpannassa mukhaṃ surā na pavisati	329	
PA_tika-vin07_t:329_1	kammapathappattaakusalacitteneva pātabbato”ti kehici vuttavacanaṃ “na sundara”nti	329	
PA_tika-vin07_t:329_2	paṭikkhipitvā “bodhisatte kucchigate bodhisattamātu sīlaṃ viya hi idampi ariyasāvakānaṃ	329	
PA_tika-vin07_t:329_3	dhammatāsiddhanti veditabba”nti vatvā dhammatāsiddhattaṃyeva samatthetuṃ “bhavantarepi	329	
PA_tika-vin07_t:329_4	hi ariyasāvako jīvitahetupi neva pāṇaṃ hanati, na suraṃ pivati. Sace pissa surañca	329	
PA_tika-vin07_t:329_5	khīrañca missetvā mukhe pakkhipanti, khīrameva pavisati, na surā. Yathā kiṃ? Yathā	329	
PA_tika-vin07_t:329_6	koñcasakuṇānaṃ khīramissake udake khīrameva pavisati, na udakaṃ. Idaṃ yonisiddhanti	329	
PA_tika-vin07_t:329_7	ce, idampi dhammatāsiddhanti veditabba”nti idaṃ aṭṭhakathāvacanaṃ dassitaṃ, tampi	329	
PA_tika-vin07_t:329_8	na yuttameva. Yathā hi bodhisattamātu sīlaṃ viya ariyasāvakānaṃ dhammatāsiddhanti	329	
PA_tika-vin07_t:329_9	ettha bodhisattamātu dhammatā nāma bodhisattassa ca attano ca pāramitānubhāvena akusalānuppattiniyamo	329	
PA_tika-vin07_t:329_10	eva. Tathā ariyasāvakānampi bhavantare pāṇātipātādīnaṃ dasannaṃ kammapathānaṃ aññesañca	3291	
PA_tika-vin07_t:329_11	apāyahetukānaṃ akusalānaṃ accantappahāyakassa maggassa ānubhāvena taṃtaṃsīlavītikkamahetukassa	3291	
PA_tika-vin07_t:329_12	akusalassa anuppattiniyamo eva dhammatā. Na hi sabhāvavādīnaṃ dhammatā viya ahetukatā	3291	
PA_tika-vin07_t:329_13	idha dhammatā nāma. Yathā vā evaṃdhammatānaye kāraṇassa bhāve abhāve ca kāriyassa	3291	
PA_tika-vin07_t:329_14	bhāvo abhāvo ca dhammatā, na ahetuappaccayābhāvābhāvo, evamidhāpi pāṇātipātādikammapathānaṃ	3291	
PA_tika-vin07_t:329_15	hetubhūtassa kilesassa accantābhāvena tesaṃ abhāvo, tadavasesānaṃ akusalānaṃ hetuno	3291	
PA_tika-vin07_t:329_16	bhāvena bhāvo ca dhammatā, na ahetukatā. Tasmā apāyahetuno rāgassa abhāveneva ariyānaṃ	3291	
PA_tika-vin07_t:329_17	ajānitvāpi surāya anajjhoharaṇanti suvuttamevidaṃ kehici “ajānitvā pivantassāpi sotāpannassa	3291	
PA_tika-vin07_t:329_18	mukhaṃ surā na pavisati kammapathappattaakusalacitteneva pātabbato”ti, taṃ kena hetunā	3291	
PA_tika-vin07_t:329_19	na sundaraṃ jātanti na ñāyati, dhammatāsiddhanti vā kathanena kathaṃ taṃ paṭikkhittanti.	3291	
PA_tika-vin07_t:330_0	Yampi dīghanikāyaṭṭhakathāyaṃ “surañca khīrañca missetvā…pe… idaṃ dhammatāsiddha”nti	330	
PA_tika-vin07_t:330_1	vacanaṃ, tampi surāpānassa acittakapakkhepi akusalacittaññeva sādheti. Tathā hi “bhavantarepi	330	
PA_tika-vin07_t:330_2	hi ariyasāvako jīvitahetupi pāṇaṃ na hanati, nādinnaṃ ādiyati…pe… na suraṃ pivatī”ti	330	
PA_tika-vin07_t:330_3	vutte “purimānaṃ tāva catunnaṃ kammapathānaṃ sacittakattā viramaṇaṃ sukaraṃ, pacchimassa	330	
PA_tika-vin07_t:330_4	pana surāpānassa acittakattā kathaṃ viramaṇaṃ bhaveyyā”ti codanāsambhavaṃ manasikatvā	330	
PA_tika-vin07_t:330_5	vatthuajānanavasena acittakattepi yasmā kammapathappattaakusaleneva surā ajjhoharitabbā,	330	
PA_tika-vin07_t:330_6	tādisī ca akusalappavatti ariyasāvakassa maggeneva hatā, tasmāssa paragalaṃ surāya	330	
PA_tika-vin07_t:330_7	pavisanaṃ natthīti atthato gamyamānatthaṃ parihāravacanaṃ vadatā “sace pissa surañca	330	
PA_tika-vin07_t:330_8	khīrañcā”tiādi vuttaṃ. Tattha khīrameva pavisati, na surāti idaṃ surāya sabbathāpi	330	
PA_tika-vin07_t:330_9	paragalappavesābhāvadassanaparaṃ, na pana surāmissakhīrassa surāya viyojanasāmatthiyadassanaparaṃ.	330	
PA_tika-vin07_t:330_10	Ayañhettha adhippāyo – yadi hi surāmisse khīre kiñci paviseyya, khīrameva paviseyya,	3301	
PA_tika-vin07_t:330_11	na surā. Khīre pana surāya aviyutte na kiñci pavisatīti. Idaṃ yonisiddhanti udakassa	3301	
PA_tika-vin07_t:330_12	mukhe appavisanaṃ yonisiddhaṃ. Yonīti cettha jāti adhippetā. Tasmā koñcajātikānaṃ	3301	
PA_tika-vin07_t:330_13	mukhatuṇḍasaṅkhātānaṃ rūpadhammānaṃ khīramissaudakajjhoharaṇahetuttābhāvena taṃ appavisanaṃ	3301	
PA_tika-vin07_t:330_14	siddhanti attho. Idampi hi khīramissāya surāya khīre pavisantepi paragalāpavisananti.	3301	
PA_tika-vin07_t:330_15	Dhammatāsiddhanti ariyasāvakassa arūpadhammānaṃ surāpivanahetubhūtakilesasahitattābhāvasaṅkhātāya	3301	
PA_tika-vin07_t:330_16	dhammatāya siddhaṃ. Evamettha acittakapakkhepi surāya akusalacitteneva pātabbato	3301	
PA_tika-vin07_t:330_17	ariyasāvakānaṃ apivanaṃ samatthitanti veditabbaṃ. Athāpi siyā ajānanapakkhe akusalacittena	3301	
PA_tika-vin07_t:330_18	vināva pātabbattepi surāya apivanaṃ ariyānaṃ dhammatāti samatthanaparametanti, taṃ	3301	
PA_tika-vin07_t:330_19	na, aṭṭhakathāvacanantarehi virujjhanato. Yathā hi vacanantarehi na virujjhati, tathāyeva attho gahetabbo.	3301	
PA_tika-vin07_t:331_0	Apica pāṇātipātādīnaṃ pañcannaṃ kammapathānaṃ bhavantarepi akaraṇaṃ ariyānaṃ dhammatāsīlameva,	331	
PA_tika-vin07_t:331_1	tesañca yadi sacittakataṃ samānaṃ. Surāpānaṃ viya itarānipi cattāri ajānantenāpi	331	
PA_tika-vin07_t:331_2	ariyasāvakena na kattabbāni siyuṃ, tathā ca ajānantānaṃ ariyānaṃ kusalābyākatacittehipi	331	
PA_tika-vin07_t:331_3	viramaṇaparamāraṇaparasantakagahaṇādīsu kāyavacīpavatti na sampajjeyya, no ce sampajjati,	331	
PA_tika-vin07_t:331_4	cakkhupālattherassa caṅkamanena pāṇaviyogassa, uppalavaṇṇattheriyā balakkārena maggenamaggaphusanassa	331	
PA_tika-vin07_t:331_5	ca pavattattā. Tasmā surāpānassa acittakapakkhepi akusaleneva pātabbatāya surā ariyānaṃ	331	
PA_tika-vin07_t:331_6	paragalaṃ na pavisatīti visesetvā vuttanti veditabbaṃ.	331	
PA_tika-vin07_t:332_0	Nanu vatthuṃ jānantasseva sabbe kammapathā vuttāti? Na, micchādiṭṭhiyā viparītaggahaṇeneva	332	
PA_tika-vin07_t:332_1	pavattattā. Kathañhi nāma asabbaññuṃ sabbaññuto, aniccādiṃ niccādito ca gahaṇantī	332	
PA_tika-vin07_t:332_2	diṭṭhi vatthuṃ vijānāti. Yadi hi jāneyya, micchādiṭṭhiyeva na siyā. Sā ca kammapathesu	332	
PA_tika-vin07_t:332_3	gaṇitāti kuto jānantasseva kammapathappavattiniyamo. Atha sabbaññuṃ sabbaññūti gaṇhantīpi	332	
PA_tika-vin07_t:332_4	“ayaṃ satto”ti tassa sarūpaggahaṇato diṭṭhipi vatthuṃ vijānātīti ce? Na, surāpānassapi	332	
PA_tika-vin07_t:332_5	“ayaṃ na surā”ti sarūpaggahaṇassa samānattā. “Aya”nti ca vatthuparāmasanepi “surā”ti	332	
PA_tika-vin07_t:332_6	visesavijānanābhāvā na jānātīti ce? “Aya”nti puggalattaṃ jānantīpi “asabbaññū”tipi	332	
PA_tika-vin07_t:332_7	visesajānanābhāvā diṭṭhipi vatthuṃ na jānātīti samānameva. Evañhi tesaṃ buddhāti	332	
PA_tika-vin07_t:332_8	ahitoti ahitaṃ vā pūraṇakassapādiṃ hito paṭighassa vā anunayassa vā uppādanepi eseva	332	
PA_tika-vin07_t:332_9	nayo. Vipallāsapubbakañhi sabbaṃ akusalaṃ.	332	
PA_tika-vin07_t:333_0	Apica surāya pīyamānāya niyamena akusaluppādanaṃ sabhāvo pītāya viya. Khīrādisaññāya	333	
PA_tika-vin07_t:333_1	pītasurassa puggalassa mātubhaginiādīsupi rāgadosādiakusalappabandho vatthusabhāveneva	333	
PA_tika-vin07_t:333_2	uppajjati, evaṃ pīyamānakkhaṇepi tikhiṇo rāgo uppajjateva, teneva sāgatattherassa	333	
PA_tika-vin07_t:333_3	ajānitvā pivanakāle pañcābhiññādijhānaparihāni, pacchā ca buddhādīsu agāravādiakusalappabandho	333	
PA_tika-vin07_t:333_4	yāva surāvigamā pavattittha. Teneva bhagavāpi tassa agāravādiakausalappavattidassanamukhena	333	
PA_tika-vin07_t:333_5	surādosaṃ pakāsetvā sikkhāpadaṃ paññapesi. Na hi pañcanīvaraṇuppattiṃ vinā jhānaparihāni	333	
PA_tika-vin07_t:333_6	hoti. Tasmā ajānantassāpi surā pīyamānā pītā ca attano sabhāveneva akusaluppādikāti	333	
PA_tika-vin07_t:333_7	ayamattho sāgatattherassa jhānaparihāniyā anvayatopi, ariyānaṃ kilesābhāvena mukhena	333	
PA_tika-vin07_t:333_8	surāya appavesasaṅkhātabyatirekatopi sijjhatīti niṭṭhamettha gantabbaṃ, evaṃ gahaṇameva	333	
PA_tika-vin07_t:333_9	hi vibhajjavādīmatānusāraṃ.	333	
PA_tika-vin07_t:334_0	Yaṃ pana “jānitvā pivantasseva akusala”nti gahaṇaṃ, taṃ bhinnaladdhikānaṃ abhayagirikādīnameva	334	
PA_tika-vin07_t:334_1	mataṃ, taṃ pana gaṇṭhipadakārakādīhi “paravādo”ti ajānantehi attano matiyā saṃsanditvā	334	
PA_tika-vin07_t:334_2	likhitaṃ vibhajjavādīmaṇḍalampi pavisitvā yāvajjatanā sāsanaṃ dūseti, purāpi kira	334	
PA_tika-vin07_t:334_3	imasmimpi damiḷaraṭṭhe koci bhinnaladdhiko nāgaseno nāma thero kuṇḍalakesīvatthuṃ	334	
PA_tika-vin07_t:334_4	paravādamathananayadassanatthaṃ damiḷakabbarūpena kārento “imaṃ surāpānassa jānitvāva	334	
PA_tika-vin07_t:334_5	pivane akusalanayaṃ, aññañca desakālādibhedena anantampi ñeyyaṃ sabbaññutaññāṇaṃ	334	
PA_tika-vin07_t:334_6	salakkhaṇavaseneva ñātuṃ na sakkoti ñāṇena paricchinnattena ñeyyassa anantattahānippasaṅgato.	334	
PA_tika-vin07_t:334_7	Aniccādisāmaññalakkhaṇavaseneva pana ñātuṃ sakkotī”ti ca, “paramatthadhammesu nāmarūpantiādibhedo	334	
PA_tika-vin07_t:334_8	viya puggalādisammutipi visuṃ vatthubhedo evā”ti ca evamādikaṃ bahuṃ viparītatthanayaṃ	334	
PA_tika-vin07_t:334_9	kabbākārassa kavino upadisitvā tasmiṃ pabandhe kāraṇābhāsehi satiṃ sammohetvā pabandhāpesi,	334	
PA_tika-vin07_t:334_10	tañca kabbaṃ nissāya imaṃ bhinnaladdhikamataṃ idha vibhajjavādīmate sammissaṃ ciraṃ	3341	
PA_tika-vin07_t:334_11	pavattittha. Taṃ pana pacchā ācariyabuddhappiyamahātherena bāhirabbharikaṃ diṭṭhijālaṃ	3341	
PA_tika-vin07_t:334_12	vighāṭetvā idha parisuddhaṃ sāsanaṃ patiṭṭhāpentena sodhitampi sāratthadīpaniyā vinayaṭīkāya	3341	
PA_tika-vin07_t:334_13	surāpānassa sacittakapakkheyeva cittaṃ akusalanti samatthanavacanaṃ nissāya kehici	3341	
PA_tika-vin07_t:334_14	vipallattacittehi puna ukkhittasiraṃ jātaṃ, tañca mahātherehi vinicchinitvā gārayhavādaṃ	3341	
PA_tika-vin07_t:334_15	katvā madditvā laddhigāhake ca bhikkhū viyojetvā dhammena vinayena satthusāsanena	3341	
PA_tika-vin07_t:334_16	cireneva vūpasamitaṃ. Tenevettha mayaṃ evaṃ vitthārato idaṃ paṭikkhipimha “mā aññepi	3341	
PA_tika-vin07_t:334_17	vibhajjavādino ayaṃ laddhi dūsesī”ti. Tasmā idha vuttāni avuttāni ca kāraṇāni suṭṭhu	3341	
PA_tika-vin07_t:334_18	sallakkhetvā yathā āgamavirodho na hoti, tathā attho gahetabbo.	3341	
PA_tika-vin07_t:335_0	Sesanti yassa vatthuvijānanacittena sacittakapakkhepi cittaṃ akusalamevāti niyamo	335	
PA_tika-vin07_t:335_1	natthi, taṃ sabbanti attho. Rundhantīti “tiracchānagatitthiyā doso natthī”tiādinā	335	
PA_tika-vin07_t:335_2	anāpattiyā lesaggahaṇaṃ nivārentī. Dvāraṃ pidahantīti “tañca kho manussitthiyā”tiādinā	335	
PA_tika-vin07_t:335_3	lesaggahaṇassa kāraṇasaṅkhātaṃ dvāraṃ pidahantī. Sotaṃ pacchindamānāti tadubhayalesaggahaṇadvārānaṃ	335	
PA_tika-vin07_t:335_4	vasena avicchinnaṃ vītikkamasotaṃ pacchindamānā. Gāḷhataraṃ karontīti yathāvuttehi	335	
PA_tika-vin07_t:335_5	kāraṇehi paṭhamapaññattisiddhaṃ āpattiññeva daḷhaṃ karontī, anāpattiyā okāsaṃ adadamānāti	335	
PA_tika-vin07_t:335_6	attho. Sā ca yasmā vītikkamābhāve, avisayatāya abbohārike vītikkame ca lokavajjepi	335	
PA_tika-vin07_t:335_7	sithilaṃ karontī uppajjati, tasmā tathā uppattiṃ uppattikāraṇañca dassento āha aññatra	335	
PA_tika-vin07_t:335_8	adhimānātiādi. Aññatra adhimānāti imissā anupaññattiyā “vītikkamābhāvā”ti kāraṇaṃ	335	
PA_tika-vin07_t:335_9	vuttaṃ. Aññatra supinantāti imissā “abbohārikattā”ti kāraṇaṃ vuttaṃ. Tattha vītikkamābhāvāti	335	
PA_tika-vin07_t:335_10	pāpicchāya avijjamānassa uttarimanussadhammassa vijjamānato pakāsanavasappavattavisaṃvādanādhippāyasaṅkhātassa	3351	
PA_tika-vin07_t:335_11	vītikkamassa abhāvato. Adhimānikassa hi anadhigate adhigatasaññitāya yathāvuttavītikkamo	3351	
PA_tika-vin07_t:335_12	natthi. Abbohārikattāti “atthesā, bhikkhave, cetanā, sā ca kho abbohārikā”ti vacanato	3351	
PA_tika-vin07_t:335_13	mocanassādacetanāya upakkamanassa ca vijjamānattepi thinamiddhena abhibhūtatāya avasattena	3351	
PA_tika-vin07_t:335_14	abbohārikattā, āpattikāraṇavohārābhāvāti attho. Vā-saddo cettha samuccayattho daṭṭhabbo,	3351	
PA_tika-vin07_t:335_15	“abbohārikattā cā”ti vā pāṭho. Vuttāti duvidhāpi cesā anupaññatti anāpattikarā vuttāti adhippāyo.	3351	
PA_tika-vin07_t:336_0	Akate vītikkameti āpadāsupi bhikkhūhi sikkhāpadavītikkame akate, kukkuccā na bhuñjiṃsūtiādīsu	336	
PA_tika-vin07_t:336_1	viya vītikkamaṃ akatvā bhikkhūhi attano dukkhuppattiyā ārocitāyāti attho. Sithilaṃ	336	
PA_tika-vin07_t:336_2	karontīti paṭhamaṃ sāmaññato baddhasikkhāpadaṃ mocetvā attano visaye anāpattikaraṇavasena	336	
PA_tika-vin07_t:336_3	sithilaṃ karontī. Dvāraṃ dadamānāti anāpattiyā dvāraṃ dadamānā. Aparāparampi anāpattiṃ	336	
PA_tika-vin07_t:336_4	kurumānāti dinnena tena dvārena uparūpari anāpattibhāvaṃ dīpentī. Paññattepi sikkhāpade	336	
PA_tika-vin07_t:336_5	udāyinā “muhuttikāya vesiyā na doso”ti lesena vītikkamitvā sañcarittāpajjanavatthusmiṃ	336	
PA_tika-vin07_t:336_6	paññattattā “kate vītikkame”ti vuttaṃ. Paññattigatikāti atthato mūlapaññattiyevāti adhippāyo.	336	
PA_tika-vin07_t:337	Makkaṭīvatthukathāvaṇṇanānayo niṭṭhito.	33	
PA_tika-vin07_t:338	Santhatabhāṇavāro	33	
PA_tika-vin07_t:339	Vajjiputtakavatthukathāvaṇṇanā	33	
PA_tika-vin07_t:340_0	43-44. Vajjiputtakavatthukathāya pāḷiyaṃ “vesālikā…pe… methunaṃ dhammaṃ paṭiseviṃsū”ti	340	
PA_tika-vin07_t:340_1	ettha te ñātikulaṃ gantvā gihiliṅgaṃ gahetvā “gihibhūtā maya”nti saññāya methunaṃ	340	
PA_tika-vin07_t:340_2	paṭiseviṃsūti gahetabbaṃ, tenāha ñātibyasanenapi phuṭṭhātiādi. Ñātīnaṃ vināso rājadaṇḍādikāraṇena	340	
PA_tika-vin07_t:340_3	hotīti āha rājadaṇḍaiccādi. Dhaññahiraññadāsidāsagomahiṃsādidhanāni bhogā nāma, tesampi	340	
PA_tika-vin07_t:340_4	rājadaṇḍādināva vināsoti āha “esa nayo dutiyapadepī”ti. Na sabbaññubuddhotiādinā	340	
PA_tika-vin07_t:340_5	tīsu vatthūsu appasannāva sāsane abhabbāti saññāya attano bhabbataṃ pakāsentā na	340	
PA_tika-vin07_t:340_6	mayantiādimāhaṃsūti veditabbaṃ. “Aṭṭhatiṃsārammaṇesū”ti pāḷiyaṃ anāgate ālokākāsakasiṇe	340	
PA_tika-vin07_t:340_7	vajjetvā vuttaṃ, tehi pana saddhiṃ cattālīsa honti. Vibhattā kusalā dhammāti “imasmiṃ	340	
PA_tika-vin07_t:340_8	ārammaṇe idaṃ hotī”ti vibhāgaso dassitā saupacārajjhānā mahaggatakusalā dhammā. Gihipalibodhanti	340	
PA_tika-vin07_t:340_9	sahasokitādivasena gihīsu byāvaṭataṃ. Āvāsapalibodhanti senāsanesu navakammādivasena	340	
PA_tika-vin07_t:340_10	niccabyāvaṭataṃ. Duppariccāgānaṃ imesaṃ dvinnaṃ palibodhānaṃ vasena sabbepi palibodhā	3401	
PA_tika-vin07_t:340_11	saṅgahitā evāti veditabbaṃ.	3401	
PA_tika-vin07_t:341_0	Yenāti kāraṇena. Asaṃvāsoti idaṃ tasmiṃ attabhāve kenacipi pariyāyena bhikkhu hutvā	341	
PA_tika-vin07_t:341_1	bhikkhūhi saddhiṃ saṃvāsaṃ nārahatīti imamatthaṃ sandhāya vuttanti āha “asaṃvāso”ti.	341	
PA_tika-vin07_t:341_2	Paññattaṃ samūhaneyyāti “so āgato na pabbājetabbo”ti avatvā “na upasampādetabbo”ti	341	
PA_tika-vin07_t:341_3	ettakasseva vuttattā pārājikassa sāmaṇerabhūmi anuññātāti viññāyati, tenāha sāmaṇerabhūmiyaṃ	341	
PA_tika-vin07_t:341_4	pana ṭhitotiādi. “Yo pana bhikkhū”ti vuttattā paccakkhātasikkho yasmā bhikkhu na	341	
PA_tika-vin07_t:341_5	hoti, methunasevane ca pārājikaṃ nāpajjati, tasmāssa “āgato upasampādetabbo”ti upasampadaṃ	341	
PA_tika-vin07_t:341_6	anujānanto pārājikaṃ na samūhanati nāma, tenāha “bhikkhubhāve ṭhatvā avipannasīlatāyā”ti.	341	
PA_tika-vin07_t:341_7	Uttamatthaṃ arahattaṃ, nibbānameva vā.	341	
PA_tika-vin07_t:342	Catubbidhavinayādikathāvaṇṇanā	34	
PA_tika-vin07_t:343_0	45. Nīharitvāti pāḷito uddharitvā, tathā hi “pañcahupāli, aṅgehi samannāgatena bhikkhunā	343	
PA_tika-vin07_t:343_1	nānuyuñjitabbaṃ. Katamehi pañcahi? Suttaṃ na jānāti, suttānulomaṃ na jānātī”tiādipāḷito	343	
PA_tika-vin07_t:343_2	suttaṃ suttānulomañca nīhariṃsu. “Anāpatti evaṃ amhākaṃ ācariyānaṃ uggaho paripucchāti	343	
PA_tika-vin07_t:343_3	bhaṇatī”ti evamādito ācariyavādaṃ. “Āyasmā upāli evamāha – ‘anāpatti, āvuso, supinantenā’ti”	343	
PA_tika-vin07_t:343_4	evamādito attano matiṃ nīhariṃsu, sā ca therassa attanomati suttena saṅgahitattā	343	
PA_tika-vin07_t:343_5	suttaṃ jātaṃ, evamaññāpi suttādīhi saṅgahitāva gahetabbā, netarāti veditabbaṃ. Atha	343	
PA_tika-vin07_t:343_6	vā nīharitvāti vibhajitvā sāṭṭhakathaṃ sakalaṃ vinayapiṭakaṃ suttādīsu catūsu padesesu	343	
PA_tika-vin07_t:343_7	pakkhipitvā catudhā vibhajitvā vinayaṃ pakāsesuṃ tabbinimuttassa abhāvāti adhippāyo.	343	
PA_tika-vin07_t:343_8	Vuttanti nāgasenattherena milindapañhe vuttaṃ. Kaṇṭhādivaṇṇuppattiṭṭhānakaraṇādīhi	343	
PA_tika-vin07_t:343_9	āharitvā attano vacīviññattiyāva bhāsitavacanaṃ āhaccapadaṃ. Rasoti sāro “pattaraso”tiādīsu	343	
PA_tika-vin07_t:343_10	viya, paṭikkhittaanuññātasuttasāroti attho, rasoti vā lakkhaṇaṃ paṭivatthukaṃ anuddharitvā	3431	
PA_tika-vin07_t:343_11	lakkhaṇānulomena vuttattā. Dhammasaṅgāhakādiācariyavaṃsena ābhatā aṭṭhakathā ācariyavaṃsoti	3431	
PA_tika-vin07_t:343_12	āha “ācariyavaṃsoti ācariyavādo”ti.	3431	
PA_tika-vin07_t:344_0	Vinayapiṭake pāḷīti idha adhikāravasena vuttaṃ. Sesapiṭakesupi suttādicatunayā yathānurūpaṃ	344	
PA_tika-vin07_t:344_1	labbhanteva. Mahāpadesāti mahāokāsā mahāvisayā, te atthato “yaṃ, bhikkhave”tiādipāḷivasena	344	
PA_tika-vin07_t:344_2	akappiyānulomato kappiyānulomato ca puggalehi nayato tathā tathā gayhamānā atthanayā	344	
PA_tika-vin07_t:344_3	eva. Te hi bhagavatā sarūpato avuttesupi paṭikkhittānulomesu, anuññātānulomesu ca	344	
PA_tika-vin07_t:344_4	sesesu kiccesu nivattipavattihetutāya mahāgocarāti “mahāpadesā”ti vuttā, na pana	344	
PA_tika-vin07_t:344_5	“yaṃ, bhikkhave, mayā idaṃ na kappatī”tiādinā vuttā sādhippāyā pāḷiyeva tassā sutte	344	
PA_tika-vin07_t:344_6	paviṭṭhattā. “Suttānulomampi sutte otāretabbaṃ…pe… suttameva balavatara”nti hi vuttaṃ,	344	
PA_tika-vin07_t:344_7	na hesā sādhippāyā pāḷi sutte otāretabbā, na gahetabbā vā hoti, yenāyaṃ suttānulomaṃ	344	
PA_tika-vin07_t:344_8	siyā. Tasmā imaṃ pāḷiadhippāyaṃ nissāya puggalehi gahitā yathāvuttaatthāva suttānulomaṃ.	344	
PA_tika-vin07_t:344_9	Tappakāsakattā pana ayaṃ pāḷipi suttānulomanti gahetabbaṃ, tenāha ye bhagavatā evaṃ	344	
PA_tika-vin07_t:344_10	vuttātiādi. Yaṃ bhikkhavetiādipāḷinayena hi puggalehi gahetabbā ye akappiyānulomādayo	3441	
PA_tika-vin07_t:344_11	atthā vuttā, te mahāpadesāti attho.	3441	
PA_tika-vin07_t:345_0	Bhagavato pakiṇṇakadesanābhūtā ca suttānulomabhūtā ca aṭṭhakathā. Yasmā dhammasaṅgāhakattherehi	345	
PA_tika-vin07_t:345_1	pāḷivaṇṇanākkamena saṅgahetvā vuttā, tasmā “ācariyavādo”ti vuttā, etena ca aṭṭhakathā	345	
PA_tika-vin07_t:345_2	suttasuttānulomesu atthato saṅgayhatīti veditabbā. Yathā ca esā, evaṃ attanomatipi	345	
PA_tika-vin07_t:345_3	pamāṇabhūtā. Na hi bhagavato vacanaṃ vacanānulomañca anissāya aggasāvakādayopi attano	345	
PA_tika-vin07_t:345_4	ñāṇabalena suttābhidhammavinayesu kañci sammutiparamatthabhedaṃ atthaṃ vattuṃ sakkonti,	345	
PA_tika-vin07_t:345_5	tasmā sabbampi vacanaṃ sutte suttānulome ca saṅgayhati. Visuṃ pana aṭṭhakathādīnaṃ	345	
PA_tika-vin07_t:345_6	saṅgahitattā tadavasesaṃ suttasuttānulomato gahetvā catudhā vinayo niddiṭṭho. Suttādayo	345	
PA_tika-vin07_t:345_7	nissāyeva pavattāpi attanomati tesu sarūpena anāgatattā vuttaṃ “suttasuttānulomaācariyavāde	345	
PA_tika-vin07_t:345_8	muñcitvā”ti, tenāha “anubuddhiyā nayaggāhenā”ti. Tattha suttādīni anugatāya eva buddhiyā	345	
PA_tika-vin07_t:345_9	tehi laddhanayaggāhena cāti attho.	345	
PA_tika-vin07_t:346_0	Theravādoti mahāsumattherādīnaṃ gāho. Suttādiṃ nissāyeva viparītatopi attanomati	346	
PA_tika-vin07_t:346_1	uppajjatīti āha taṃ panātiādi. Atthenāti attanā nayaggahitena atthena. Pāḷinti attano	346	
PA_tika-vin07_t:346_2	gāhassa nissayabhūtaṃ sāṭṭhakathaṃ pāḷiṃ. Pāḷiyāti tappaṭikkhepatthaṃ parenāhaṭāya	346	
PA_tika-vin07_t:346_3	sāṭṭhakathāya pāḷiyā, attanā gahitaṃ atthaṃ nissāya pāḷiñca saṃsanditvāti attho.	346	
PA_tika-vin07_t:346_4	Ācariyavādeti attanā parena ca samuddhaṭaaṭṭhakathāya. Otarati ceva sameti cāti attanā	346	
PA_tika-vin07_t:346_5	uddhaṭehi saṃsandanavasena otarati, parena uddhaṭena sameti. Sabbadubbalāti asabbaññupuggalassa	346	
PA_tika-vin07_t:346_6	dosavāsanāya yāthāvato atthasampaṭipattiabhāvato vuttaṃ. Pamādapāṭhavasena ācariyavādassa	346	
PA_tika-vin07_t:346_7	suttānulomena asaṃsandanāpi siyāti āha “itaro na gahetabbo”ti.	346	
PA_tika-vin07_t:347_0	Samentameva gahetabbanti ye suttena saṃsandanti, evarūpāva atthā mahāpadesato uddharitabbāti	347	
PA_tika-vin07_t:347_1	dasseti tathā tathā uddhaṭaatthānameva suttānulomattā, tenāha “suttānulomato hi suttameva	347	
PA_tika-vin07_t:347_2	balavatara”nti. Appaṭivattiyanti appaṭibāhiyaṃ. Kārakasaṅghasadisanti pamāṇattā saṅgītikārakasaṅghasadisaṃ.	347	
PA_tika-vin07_t:347_3	Buddhānaṃ ṭhitakālasadisanti dharamānakabuddhasadisanti attho. Sakavādī suttaṃ gahetvā	347	
PA_tika-vin07_t:347_4	kathetītiādīsu yo yathābhūtamatthaṃ gahetvā kathanasīlo, so sakavādī. Suttanti saṅgītittayāruḷhaṃ	347	
PA_tika-vin07_t:347_5	pāḷivacanaṃ. Paravādīti mahāvihāravāsī vā hotu aññanikāyavāsī vā, yo viparītato atthaṃ	347	
PA_tika-vin07_t:347_6	gahetvā kathanasīlo, sova idha “paravādī”ti vutto. Suttānulomanti saṅgītittayāruḷhaṃ	347	
PA_tika-vin07_t:347_7	vā anāruḷhaṃ vā yaṃkiñci vipallāsato vā vañcanāya vā “saṅgītittayāgatamida”nti dassiyamānaṃ	347	
PA_tika-vin07_t:347_8	suttānulomaṃ. Keci “aññanikāye suttānuloma”nti vadanti, taṃ na yuttaṃ sakavādīparavādīnaṃ	347	
PA_tika-vin07_t:347_9	ubhinnampi saṅgītittayāruḷhasuttādīnaṃ eva gahetabbato. Tathā hi vakkhati “tisso	347	
PA_tika-vin07_t:347_10	saṅgītiyo āruḷhaṃ pāḷiāgataṃ paññāyati, gahetabba”ntiādi. Na hi sakavādī aññanikāyasuttādiṃ	3471	
PA_tika-vin07_t:347_11	pamāṇato gaṇhāti, yena tesu suttādīsu dassitesu tattha ṭhātabbaṃ bhaveyya, vakkhati	3471	
PA_tika-vin07_t:347_12	ca “paro tassa akappiyabhāvasādhakaṃ suttato bahuṃ kāraṇañca vinicchayañca dasseti…pe…	3471	
PA_tika-vin07_t:347_13	‘sādhū’ti sampaṭicchitvā akappiyeyeva ṭhātabba”nti. Tasmā paravādināpi saṅgītittaye	3471	
PA_tika-vin07_t:347_14	anāruḷhampi anāruḷhamicceva dassīyati, kevalaṃ tassa tassa suttādino saṅgītittaye	3471	
PA_tika-vin07_t:347_15	anāgatassa kūṭatā, āgatassa ca byañjanacchāyāya aññathā adhippāyayojanā ca viseso.	3471	
PA_tika-vin07_t:347_16	Tattha ca yaṃ kūṭaṃ, taṃ apanīyati. Yaṃ aññathā yojitaṃ, tassa viparītatāsandassanatthaṃ	3471	
PA_tika-vin07_t:347_17	tadaññena suttādinā saṃsandanā karīyati. Yo pana paravādinā gahito adhippāyo suttantādinā	3471	
PA_tika-vin07_t:347_18	saṃsandati, so sakavādināpi attano gāhaṃ vissajjetvā gahetabboti ubhinnampi saṅgītittayāgatameva	3471	
PA_tika-vin07_t:347_19	suttādipamāṇanti veditabbaṃ. Teneva kathāvatthuppakaraṇe sakavāde pañca suttasatāni	3471	
PA_tika-vin07_t:347_20	paravāde pañcāti suttasahassampi adhippāyaggahaṇanānattena saṅgītittayāgatameva gahitaṃ,	3472	
PA_tika-vin07_t:347_21	na nikāyantare kiñcīti.	3472	
PA_tika-vin07_t:348_0	Khepanti “kiṃ iminā”ti paṭikkhepaṃ chaḍḍanaṃ. Garahanti “kimesa bālo jānātī”ti nindanaṃ.	348	
PA_tika-vin07_t:348_1	Sutte otāretabbanti yassa suttassa anulomanato idaṃ suttānulomaṃ akāsi, tasmiṃ, tadanurūpe	348	
PA_tika-vin07_t:348_2	vā aññatarasmiṃ sutte attanā gahitaṃ suttānulomaṃ atthato saṃsandanavasena otāretabbaṃ,	348	
PA_tika-vin07_t:348_3	“iminā ca iminā ca kāraṇena imasmiṃ sutte saṃsandatī”ti saṃsanditvā dassetabbanti	348	
PA_tika-vin07_t:348_4	attho. Ayanti sakavādī. Paroti paravādī. Ācariyavādo sutte otāretabboti yassa suttassa	348	
PA_tika-vin07_t:348_5	vaṇṇanāvasena ayaṃ ācariyavādo pavatto, tasmiṃ, tādise ca aññatarasmiṃ sutte pubbāparaatthasaṃsandanavasena	348	
PA_tika-vin07_t:348_6	otāretabbaṃ. Gārayhācariyavādoti pamādalikhito, bhinnaladdhikehi vā ṭhapito, esa nayo sabbattha.	348	
PA_tika-vin07_t:349_0	Yaṃ kiñci kūṭasuttaṃ bāhirakasuttādivacanaṃ na gahetabbanti dassetuṃ suttaṃ suttānulome	349	
PA_tika-vin07_t:349_1	otāretabbantiādi vuttaṃ. Guḷhavessantarādīni mahāsaṅghikādibhinnaladdhikānaṃ pakaraṇāni.	349	
PA_tika-vin07_t:349_2	Ādi-saddena guḷhaummaggādīnaṃ gahaṇaṃ. Sakavādī suttaṃ gahetvā katheti, paravādīpi	349	
PA_tika-vin07_t:349_3	suttantiādinā aññepi vādālambanā vuttanayena sakkā ñātunti idha na vuttā.	349	
PA_tika-vin07_t:350_0	Evaṃ suttasuttānulomādimukhena sāmaññato vivādaṃ dassetvā idāni visesato vivādavatthuṃ	350	
PA_tika-vin07_t:350_1	tabbinicchayamukhena suttādīnañca dassetuṃ atha panāyaṃ kappiyantiādi vuttaṃ. Sutte	350	
PA_tika-vin07_t:350_2	ca suttānulome cāti ettha ca-kāro vikappattho, tena ācariyavādādīnampi saṅgaho, tenāha	350	
PA_tika-vin07_t:350_3	“kāraṇañca vinicchayañca dassetī”ti. Tattha kāraṇanti suttādinayaṃ nissāya attanomatiyā	350	
PA_tika-vin07_t:350_4	uddhaṭaṃ hetuṃ. Vinicchayanti aṭṭhakathāvinicchayaṃ. Kāraṇacchāyāti suttādīsu “kappiya”nti	350	
PA_tika-vin07_t:350_5	gāhassa, “akappiya”nti gāhassa ca nimittabhūtaṃ kicchena paṭipādanīyaṃ avibhūtakāraṇaṃ	350	
PA_tika-vin07_t:350_6	kāraṇacchāyā, kāraṇapatirūpakanti attho. Vinayañhi patvāti imassa vivaraṇaṃ kappiyākappiyavicāraṇamāgammāti.	350	
PA_tika-vin07_t:350_7	Rundhitabbanti kappiyasaññāya vītikkamakaraṇaṃ rundhitabbaṃ, taṃnivāraṇacittaṃ daḷhataraṃ	350	
PA_tika-vin07_t:350_8	kātabbaṃ. Sotaṃ pacchinditabbanti tattha vītikkamappavatti pacchinditabbā. Garukabhāveti	350	
PA_tika-vin07_t:350_9	akappiyabhāve. Suttavinicchayakāraṇehīti suttena aṭṭhakathāvinicchayena ca laddhakāraṇehi.	350	
PA_tika-vin07_t:350_10	Evantiādi yathāvuttassa atthassa nigamanavacanaṃ. Atirekakāraṇanti suttādīsu purimaṃ	3501	
PA_tika-vin07_t:350_11	purimaṃ atirekakāraṇaṃ nāma, bahukāraṇaṃ vā.	3501	
PA_tika-vin07_t:351_0	Vācuggatanti vācāya uggataṃ, tattha nirantaraṃ ṭhitanti attho. “Suttaṃ nāma sakalaṃ	351	
PA_tika-vin07_t:351_1	vinayapiṭaka”nti vuttattā puna suttatoti tadatthapaṭipādakaṃ suttābhidhammapāḷivacanaṃ	351	
PA_tika-vin07_t:351_2	adhippetaṃ. Anubyañjanatoti imassa vivaraṇaṃ paripucchato ca aṭṭhakathāto cāti. Tattha	351	
PA_tika-vin07_t:351_3	paripucchāti ācariyassa santikā pāḷiyā atthasavanaṃ. Aṭṭhakathāti pāḷimuttakavinicchayo.	351	
PA_tika-vin07_t:351_4	Tadubhayampi hi pāḷiṃ anugantvā atthassa byañjanato “anubyañjana”nti vuttaṃ. Vinayeti	351	
PA_tika-vin07_t:351_5	vinayācāre, teneva vakkhati vinayaṃ avijahanto avokkamantotiādi. Tattha patiṭṭhānaṃ	351	
PA_tika-vin07_t:351_6	nāma sañcicca āpattiyā anāpajjanādi hotīti āha “lajjībhāvena patiṭṭhito”ti, tena	351	
PA_tika-vin07_t:351_7	lajjī hotīti vuttaṃ hoti. Vinayadharassa lakkhaṇe vattabbe kiṃ iminā lajjībhāvenāti	351	
PA_tika-vin07_t:351_8	āha alajjī hītiādi. Tattha bahussutopīti iminā paṭhamalakkhaṇasamannāgamaṃ dasseti.	351	
PA_tika-vin07_t:351_9	Lābhagarutāyātiādinā vinaye ṭhitatāya abhāve paṭhamalakkhaṇayogo kiccakaro na hoti,	351	
PA_tika-vin07_t:351_10	atha kho akiccakaro anatthakaro evāti dasseti. Saṅghabhedassa pubbabhāgo kalaho saṅgharāji.	3511	
PA_tika-vin07_t:352_0	Vitthunatīti vitthambhati, nitthunati vā santiṭṭhituṃ na sakkoti, tenāha yaṃ yantiādi.	352	
PA_tika-vin07_t:352_1	Ācariyaparamparāti ācariyānaṃ vinicchayaparamparā, teneva vakkhati “attano matiṃ	352	
PA_tika-vin07_t:352_2	pahāya…pe… yathā ācariyo ca ācariyācariyo ca pāḷiñca paripucchañca vadanti, tathā	352	
PA_tika-vin07_t:352_3	ñātuṃ vaṭṭatī”ti. Na hi ācariyānaṃ nāmamattato paramparājānane payojanamatthi. Pubbāparānusandhitoti	352	
PA_tika-vin07_t:352_4	pubbavacanassa aparavacanena saha atthasambandhajānanato. Atthatoti padatthapiṇḍatthaadhippetatthādito.	352	
PA_tika-vin07_t:352_5	Kāraṇatoti tadatthupapattito. Theravādaṅganti theravādapaṭipāṭiṃ, tesaṃ vinicchayapaṭipāṭinti attho.	352	
PA_tika-vin07_t:353_0	Imehi ca pana tīhi lakkhaṇehīti ettha paṭhamena lakkhaṇena vinayassa suṭṭhu uggahitabhāvo	353	
PA_tika-vin07_t:353_1	vutto. Dutiyenassa lajjībhāvena ceva acalatāya ca patiṭṭhitatā. Tatiyena pāḷiaṭṭhakathāsu	353	
PA_tika-vin07_t:353_2	anurūpena anāgatampi tadanulomato ācariyehi dinnanayato vinicchinituṃ samatthatā.	353	
PA_tika-vin07_t:353_3	Otiṇṇe vatthusminti codanāvasena vītikkamavatthusmiṃ saṅghamajjhe otiṇṇe. Codakena	353	
PA_tika-vin07_t:353_4	cuditakena ca vutte vattabbeti evaṃ otiṇṇe vatthuṃ nissāya codakena “diṭṭhaṃ suta”ntiādinā	353	
PA_tika-vin07_t:353_5	cuditakena “atthi natthī”tiādinā ca yaṃ vattabbaṃ, tasmiṃ vattabbe vutteti attho.	353	
PA_tika-vin07_t:353_6	Thullaccayadubbhāsitānaṃ mātikāya anāgatattā “pañcannaṃ āpattīna”nti vuttaṃ. Tikadukkaṭanti	353	
PA_tika-vin07_t:353_7	“anupasampanne upasampannasaññī ujjhāyati vā khīyati vā āpatti dukkaṭassā”tiādinā	353	
PA_tika-vin07_t:353_8	āgataṃ tikadukkaṭaṃ. Aññataraṃ vā āpattinti “kāle vikālasaññī āpatti dukkaṭassa,	353	
PA_tika-vin07_t:353_9	kāle vematiko āpatti dukkaṭassā”tiādikaṃ dukadukkaṭaṃ sandhāya vuttaṃ. Antarāpattinti	353	
PA_tika-vin07_t:353_10	tasmiṃ tasmiṃ sikkhāpade āgatavatthuvītikkamaṃ vinā aññasmiṃ vatthuvītikkame nidānato	3531	
PA_tika-vin07_t:353_11	pabhuti vinītavatthupariyosānā antarantarā vuttaṃ āpattiṃ. Idha pana “vatthuṃ oloketī”ti	3531	
PA_tika-vin07_t:353_12	visuṃ gahitattā tadavasesā antarāpattīti gahitā. Paṭilātaṃ ukkhipatīti idaṃ visibbanasikkhāpade	3531	
PA_tika-vin07_t:353_13	āgataṃ. Tattha ḍayhamānaṃ alātaṃ aggikapālādito bahi patitaṃ avijjhātameva paṭiukkhipati,	3531	
PA_tika-vin07_t:353_14	puna yathāṭhāne ṭhapetīti attho. Vijjhātaṃ pana pakkhipantassa pācittiyameva. Anāpattinti	3531	
PA_tika-vin07_t:353_15	ettha antarantarā vuttā anāpattipi atthi, “anāpatti, bhikkhave, iddhimassa iddhivisaye”tiādi	3531	
PA_tika-vin07_t:353_16	viya sāpi saṅgayhati.	3531	
PA_tika-vin07_t:354_0	Pārājikāpattīti na tāva vattabbanti idaṃ āpannapuggalena lajjīdhamme ṭhatvā yathābhūtaṃ	354	
PA_tika-vin07_t:354_1	āvikaraṇepi dubbinicchayaṃ adinnādānādiṃ sandhāya vuttaṃ. Yaṃ pana methunādīsu vijānanaṃ,	354	
PA_tika-vin07_t:354_2	taṃ vattabbameva, tenāha methunadhammavītikkamo hītiādi. Yo pana alajjitāya paṭiññaṃ	354	
PA_tika-vin07_t:354_3	adatvā vikkhepaṃ karoti, tassa āpatti na sakkā oḷārikāpi vinicchinituṃ, yāva so yathābhūtaṃ	354	
PA_tika-vin07_t:354_4	nāvi karoti, saṅghassa ca āpattisandeho na vigacchati, tāva nāsitakova bhavissati.	354	
PA_tika-vin07_t:354_5	Sukhumāti cittaparivattiyā sukhumatāya sukhumā. Tenāha “cittalahukā”ti, cittaṃ tassa	354	
PA_tika-vin07_t:354_6	lahukanti attho. Teti vītikkame. Taṃvatthukanti adinnādānādimūlakaṃ. Yaṃ ācariyo	354	
PA_tika-vin07_t:354_7	bhaṇati, taṃ karohītiādi sabbaṃ lajjīpesalaṃ kukkuccakameva sandhāya vuttaṃ. Yo yāthāvato	354	
PA_tika-vin07_t:354_8	pakāsetvā suddhimeva gavesati, tenāpi, pārājikosīti na vattabboti anāpattikoṭiyāpi	354	
PA_tika-vin07_t:354_9	saṅkiyamānattā vuttaṃ, teneva “pārājikacchāyā”ti vuttaṃ. Sīlāni sodhetvāti yasmiṃ	354	
PA_tika-vin07_t:354_10	vītikkame pārājikāsaṅkā vattati, tattha pārājikābhāvapakkhaṃ gahetvā desanāvuṭṭhānagāminīnaṃ	3541	
PA_tika-vin07_t:354_11	āpattīnaṃ sodhanavasena sīlāni sodhetvā. Dvattiṃsākāranti pākaṭabhāvato upalakkhaṇavasena	3541	
PA_tika-vin07_t:354_12	vuttaṃ, yaṃ kiñci abhirucitaṃ manasikātuṃ vaṭṭateva. Kammaṭṭhānaṃ ghaṭiyatīti vippaṭisāramūlakena	3541	
PA_tika-vin07_t:354_13	vikkhepena antarantarā khaṇḍaṃ adassetvā pabandhavasena cittena saṅghaṭiyati. Saṅkhārāti	3541	
PA_tika-vin07_t:354_14	vipassanākammaṭṭhānavasena vuttaṃ. Sāpattikassa hi paguṇampi kammaṭṭhānaṃ na suṭṭhu	3541	
PA_tika-vin07_t:354_15	upaṭṭhāti, pageva pārājikassa. Tassa hi vippaṭisāraninnatāya cittaṃ ekaggaṃ na hoti.	3541	
PA_tika-vin07_t:354_16	Ekassa pana vitakkavikkhepādibahulassa suddhasīlassapi cittaṃ na samādhiyati, taṃ	3541	
PA_tika-vin07_t:354_17	idha pārājikamūlakanti na gahetabbaṃ. Katapāpamūlakena vippaṭisārenevettha cittassa	3541	
PA_tika-vin07_t:354_18	asamādhiyanaṃ sandhāya “kammaṭṭhānaṃ na ghaṭiyatī”ti vuttaṃ, tenāha vippaṭisāragginātiādi.	3541	
PA_tika-vin07_t:354_19	Attanāti cittena karaṇabhūtena puggalo kattā jānāti, paccatte vā karaṇavacanaṃ, attā	3541	
PA_tika-vin07_t:354_20	sayaṃ pajānātīti attho.	3542	
PA_tika-vin07_t:355	Catubbidhavinayādikathāvaṇṇanānayo niṭṭhito.	35	
PA_tika-vin07_t:356	Padabhājanīyavaṇṇanā	35	
PA_tika-vin07_t:357_0	Yo viya dissatīti yādiso, yaṃ-saddatthe yathā-saddo vattatīti āha “yena vā tena vā	357	
PA_tika-vin07_t:357_1	yutto”ti. Yena tenāti hi padadvayena aniyamato yaṃ-saddatthova dassito. Vāsadhurayuttoti	357	
PA_tika-vin07_t:357_2	vipassanādhurayutto. Yā jāti assāti yaṃjāti, puggalo, sova yaṃjacco sakatthe yapaccayaṃ	357	
PA_tika-vin07_t:357_3	katvā. Gottavasena yena vā tena vā gottena yathāgotto vā tathāgotto vā hotūti sambandho.	357	
PA_tika-vin07_t:357_4	Sīlesūti pakatīsu. Atha khoti idaṃ kintūti imasmiṃ atthe. Kiṃ vuttaṃ hotīti attho.	357	
PA_tika-vin07_t:357_5	Imasmiṃ attheti imasmiṃ pārājikavisaye. Esoti yathāvuttehi pakārehi yutto. Ariyāyāti	357	
PA_tika-vin07_t:357_6	“uddissa ariyā tiṭṭhanti, esā ariyānaṃ yācanā”ti evaṃ vuttāya, na, “dehi me”ti kapaṇāya.	357	
PA_tika-vin07_t:357_7	Liṅgasampaṭicchanenāti “bhikkhaṃ carissāmī”ti cittābhāvepi bhikkhāhāranissitapabbajjāliṅgassa	357	
PA_tika-vin07_t:357_8	sampaṭicchanena. Kājabhattanti kājehi ānītabhattaṃ. Adhammikāyāti adhisīlasikkhādibhikkhuguṇābhāvato	357	
PA_tika-vin07_t:357_9	vuttaṃ, tenāha “abhūtāyā”ti. “Mayaṃ bhikkhū”ti vadantā paṭiññāmatteneva bhikkhū,	357	
PA_tika-vin07_t:357_10	na atthatoti attho. Idañca “mayaṃ bhikkhū”ti paṭijānanassāpi sambhavato vuttaṃ. “Mayaṃ	3571	
PA_tika-vin07_t:357_11	bhikkhū”ti appaṭijānantāpi hi bhikkhuvohāranimittassa liṅgassa gahaṇena ceva bhikkhūnaṃ	3571	
PA_tika-vin07_t:357_12	dinnapaccayabhāgaggahaṇādinā ca bhikkhupaṭiññā eva nāma honti. Tathā hi vuttaṃ puggalapaññattiaṭṭhakathāyaṃ –	3571	
PA_tika-vin07_t:358_0	“‘Abrahmacārī brahmacāripaṭiñño’ti aññe brahmacārino sunivatthe supārute sumbhakapattadhare	358	
PA_tika-vin07_t:358_1	gāmanigamajanapadarājadhānīsu piṇḍāya caritvā jīvikaṃ kappente disvā sayampi tādisena	358	
PA_tika-vin07_t:358_2	ākārena tathā paṭipajjanato ‘ahaṃ brahmacārī’ti paṭiññaṃ dento viya hoti. ‘Ahaṃ bhikkhū’ti	358	
PA_tika-vin07_t:358_3	vatvā uposathaggādīni pavisanto pana brahmacāripaṭiñño hotiyeva, tathā saṅghikaṃ lābhaṃ gaṇhanto”ti.	358	
PA_tika-vin07_t:359_0	Tasmā evarūpehi paṭiññāya bhikkhūhi gotrabhupariyosānehi saddhiṃ sambhogaparibhogo	359	
PA_tika-vin07_t:359_1	na vaṭṭati, alajjīparibhogova hoti. Sañcicca āpattiāpajjanādialajjīlakkhaṇaṃ pana	359	
PA_tika-vin07_t:359_2	ukkaṭṭhānaṃ bhikkhūnaṃ vasena vuttaṃ sāmaṇerādīnampi alajjīvohāradassanato. “Alajjīsāmaṇerehi	359	
PA_tika-vin07_t:359_3	hatthakammampi na kāretabba”nti hi vuttaṃ. Yathāvihitapaṭipattiyaṃ atiṭṭhanañhi sabbasādhāraṇaṃ	359	
PA_tika-vin07_t:359_4	alajjīlakkhaṇaṃ. Dussīlā liṅgaggahaṇato paṭṭhāya yathāvihitapaṭipattiyā abhāvato	359	
PA_tika-vin07_t:359_5	ekantā lajjinova mahāsaṅghikādinikāyantarikā viya, liṅgatthenakādayo viya, ca. Yāva	359	
PA_tika-vin07_t:359_6	11 ca tesaṃ bhikkhupaṭiññā anuvattati, tāva bhikkhu eva, tehi ca paribhogo alajjipaabhogova,	359	
PA_tika-vin07_t:359_7	tesañca bhikkhusaṅghasaññāya dinnaṃ saṅghe dinnaṃ nāma hoti. Vuttañhi bhagavatā –	359	
PA_tika-vin07_t:360_0	“Bhavissanti kho panānanda, anāgatamaddhānaṃ gotrabhuno kāsāvakaṇṭhā dussīlā pāpadhammā,	360	
PA_tika-vin07_t:360_1	tesu dussīlesu saṅghaṃ uddissa dānaṃ dassanti, tadāpāhaṃ, ānanda, saṅghagataṃ dakkhiṇaṃ	360	
PA_tika-vin07_t:360_2	asaṅkhyeyyaṃ appameyyaṃ vadāmī”ti.	360	
PA_tika-vin07_t:361_0	Bhagavato saṅghaṃ uddissa dinnattā dakkhiṇā asaṅkhyeyyā appameyyā jātā. Dussīlānaṃ	361	
PA_tika-vin07_t:361_1	dinnattā nāti ce? Na, tesu saṅghaṃ uddissāti gotrabhūnaṃ paṭiggāhakattena parāmaṭṭhattā,	361	
PA_tika-vin07_t:361_2	itarathā “yesu kesuci gahaṭṭhesu vā pabbajitesu vā saṅghaṃ uddissā”ti vattabbatāpasaṅgato,	361	
PA_tika-vin07_t:361_3	tathā ca “tadāpāhaṃ, ānandā”ti heṭṭhimakoṭidassanassa payojanaṃ na siyā. Tasmā gotrabhūnampi	361	
PA_tika-vin07_t:361_4	abhāve saṅghaṃ uddissa dānaṃ natthi, heṭṭhimakoṭiyā tesupi dinnā saṅghagatā dakkhiṇā	361	
PA_tika-vin07_t:361_5	asaṅkhyeyyā, na tato paraṃ sijjhatīti tepi paṭiññāya bhikkhu evāti gahetabbaṃ.	361	
PA_tika-vin07_t:362_0	Brahmaghosanti uttamaghosaṃ, brahmuno ghosasadisaṃ vā ghosaṃ. Ehi bhikkhūti “bhikkhū”tisambodhanaṃ.	362	
PA_tika-vin07_t:362_1	Saṃsāre bhayaikkhaka tassa bhayassa sabbaso vināsanatthaṃ tisaraṇaṃ, sāsanaṃ vā ehi	362	
PA_tika-vin07_t:362_2	manasā “tāṇaṃ leṇa”nti pavisa upagaccha. Upagantvāpi cara brahmacariyanti sāsanabrahmacariyaṃ	362	
PA_tika-vin07_t:362_3	maggabrahmacariyañca carassu. Bhaṇḍūti muṇḍitakeso. Vāsīti dantakaṭṭhādicchedanavāsi.	362	
PA_tika-vin07_t:362_4	Bandhananti kāyabandhanaṃ. Yutto yogo samādhipaññāvasena so yuttayogo, tassa aṭṭhete	362	
PA_tika-vin07_t:362_5	parikkhārāti seso. Sarīre paṭimukkehiyeva upalakkhitoti seso. “Tīṇi satānī”ti vattabbe	362	
PA_tika-vin07_t:362_6	gāthābandhasukhatthaṃ “tīṇi sata”nti vuttaṃ.	362	
PA_tika-vin07_t:363_0	Tasmāti bhagavā heṭṭhā vuttaṃ parāmasati. Heṭṭhā hi “ahaṃ kho pana, kassapa, jānaññeva	363	
PA_tika-vin07_t:363_1	vadāmi ‘jānāmī’ti, passaññeva vadāmi ‘passāmī”’ti vuttaṃ, taṃ parāmasati, yasmā ahaṃ	363	
PA_tika-vin07_t:363_2	jānaṃ vadāmi, tasmāti attho. Ihāti imasmiṃ sāsane. Tibbanti mahantaṃ. Paccupaṭṭhitaṃ	363	
PA_tika-vin07_t:363_3	bhavissatīti therādiupasaṅkamanato puretarameva tesu yaṃnūna me hirottappaṃ upaṭṭhitaṃ	363	
PA_tika-vin07_t:363_4	bhavissatīti attho. Kusalūpasaṃhitanti anavajjadhammanissitaṃ. Aṭṭhiṃ katvāti attānaṃ	363	
PA_tika-vin07_t:363_5	tena dhammena aṭṭhikaṃ katvā, taṃ vā dhammaṃ “esa me attho”ti atthaṃ katvā. Ohitasototi	363	
PA_tika-vin07_t:363_6	dhamme nihitasoto. Evañhi te, kassapa, sikkhitabbanti ñāṇasotañca pasādasotañca odahitvā	363	
PA_tika-vin07_t:363_7	“dhammaṃ sakkaccameva suṇissāmī”ti evameva tayā sikkhitabbaṃ. Sātasahagatā ca me	363	
PA_tika-vin07_t:363_8	kāyagatāsatīti asubhesu ceva ānāpāne ca paṭhamajjhānavasena sukhasampayuttakāyagatāsati.	363	
PA_tika-vin07_t:363_9	Yaṃ panetassa ovādassa sakkaccapaṭiggahaṇaṃ, ayameva therassa pabbajjā ca upasampadā ca ahosi.	363	
PA_tika-vin07_t:364_0	Uddhumātakapaṭibhāgārammaṇaṃ jhānaṃ uddhumātakasaññā. Kasiṇārammaṇaṃ rūpāvacarajjhānaṃ	364	
PA_tika-vin07_t:364_1	rūpasaññā. Imeti saññāsīsena niddiṭṭhā ime dve jhānadhammā. Sopāko ca bhagavatā puṭṭho	364	
PA_tika-vin07_t:364_2	“rūpāvacarabhāvena ekatthā, byañjanameva nāna”nti āha. Āraddhacittoti ārādhitacitto.	364	
PA_tika-vin07_t:364_3	Garudhammapaṭiggahaṇādiupasampadā upari sayameva āvi bhavissati.	364	
PA_tika-vin07_t:365_0	Sabbantimena pariyāyenāti sabbantimena paricchedena. Ñatticatutthā kammavācā upasampadākammassa	365	
PA_tika-vin07_t:365_1	kāraṇattā ṭhānaṃ, tassa ṭhānassa arahaṃ anucchavikanti vatthudosādivinimuttakammaṃ	365	
PA_tika-vin07_t:365_2	“ṭhānāraha”nti vuttaṃ vatthādidosayuttassa kammassa sabhāvato kammavācārahattābhāvā.	365	
PA_tika-vin07_t:365_3	Atha vā ṭhānanti nibbānappattihetuto sikkhattayasaṅgahaṃ sāsanaṃ vuccati, tassa anucchavikaṃ	365	
PA_tika-vin07_t:365_4	kammaṃ ṭhānārahaṃ. Yathāvihitalakkhaṇena hi kammena upasampannova sakalaṃ sāsanaṃ	365	
PA_tika-vin07_t:365_5	samādāya paripūretumarahati. Tasmā parisuddhakammavācāpariyosānaṃ sabbaṃ saṅghakiccaṃ	365	
PA_tika-vin07_t:365_6	ṭhānārahaṃ nāma, tenāha “satthusāsanārahenā”ti, sīlādisakalasāsanaparipuṇṇassa anucchavikenāti	365	
PA_tika-vin07_t:365_7	attho. Ayaṃ imasmiṃ attheti ñatticatutthakammena upasampannasseva sabbasikkhāpadesu	365	
PA_tika-vin07_t:365_8	vuttattā kiñcāpi ehibhikkhūpasampadādīhi upasampannānaṃ suddhasattānaṃ paṇṇattivajjasikkhāpadavītikkamepi	365	
PA_tika-vin07_t:365_9	abhabbatā vā dosābhāvo vā saddato paññāyati, tathāpi atthato tesampi paṇṇattivajjesu,	365	
PA_tika-vin07_t:365_10	lokavajjesupi vā surāpānādilahukesu magguppattito pubbe asañciccādinā āpattiāpajjanaṃ	3651	
PA_tika-vin07_t:365_11	sijjhatiyeva. Tathā hi “dve puggalā abhabbā āpattiṃ āpajjituṃ buddhā ca paccekabuddhā	3651	
PA_tika-vin07_t:365_12	ca. Dve puggalā bhabbā āpattiṃ āpajjituṃ bhikkhū ca bhikkhuniyo cā”ti vuttaṃ. Ñatticatutthena	3651	
PA_tika-vin07_t:365_13	kammena upasampannoti idaṃ pana sabbasikkhāpadavītikkamārahe sabbakālike ca bhikkhū	3651	
PA_tika-vin07_t:365_14	gahetvā yebhuyyavasena vuttaṃ. Niruttivasenāti nibbacanavasena. Abhilāpavasenāti	3651	
PA_tika-vin07_t:365_15	vohāravasena. Guṇavasenāti bhikkhuvohāranimittānaṃ guṇānaṃ vasena.	3651	
PA_tika-vin07_t:366	Sājīvapadabhājanīyavaṇṇanā	36	
PA_tika-vin07_t:367_0	Vivaṭṭūpanissayā sīlādayo lokiyehi abhivisiṭṭhattā adhisīlādivohārena vuttāti dassetuṃ	367	
PA_tika-vin07_t:367_1	katamaṃ panātiādi āraddhaṃ. Tattha pañcaṅgadasaṅgasīlanti abuddhuppādakāle sīlaṃ	367	
PA_tika-vin07_t:367_2	sandhāya vuttaṃ tassa vivaṭṭūpanissayattābhāvā. Yaṃ pana buddhuppāde ratanattayaguṇaṃ	367	
PA_tika-vin07_t:367_3	tathato ñatvā sāsane suniviṭṭhasaddhāhi upāsakopāsikāhi ceva sāmaṇerasikkhamānāhi	367	
PA_tika-vin07_t:367_4	ca rakkhiyamānaṃ pañcaṅgaaṭṭhaṅgadasaṅgasīlaṃ, tampi adhisīlameva magguppattihetuto.	367	
PA_tika-vin07_t:367_5	Vipassanāmagguppattinimittatāya hi pātimokkhasaṃvarasīlaṃ lokiyānaṃ sīlehi adhisīlaṃ	367	
PA_tika-vin07_t:367_6	jātaṃ adhicittaṃ viya. Na hi vipassanāmagganimittataṃ muñcitvā lokiyacittato adhicittassa	367	
PA_tika-vin07_t:367_7	añño koci viseso upalabbhati, tadubhayañca anādimato saṃsāravaṭṭassa attādisāravirahitatāya	367	
PA_tika-vin07_t:367_8	tilakkhaṇabbhāhatattaṃ, “ahaṃ mamā”ti ākārena pavattaavijjātaṇhādidosamūlakattañca,	367	
PA_tika-vin07_t:367_9	taṃdosamūlaviddhaṃsanasamatthāya sīlacittabalopatthaddhāya vipassanāya ukkaṃseneva	367	
PA_tika-vin07_t:367_10	tassa saṃsāravaṭṭassa vigamañca, tadupadesakassa sammāsambuddhassa sabbaññutādiaparimitaguṇagaṇayogena	3671	
PA_tika-vin07_t:367_11	aviparītasaddhammadesakattañca yāthāvato ñatvā paṭipannena samādāya sikkhitabbatāya	3671	
PA_tika-vin07_t:367_12	vivaṭṭūpanissayaṃ jātaṃ, na aññena kāraṇena, tañca vivaṭṭūpanissayattaṃ yadi sāsane	3671	
PA_tika-vin07_t:367_13	pañcasīlādissāpi samānaṃ, kimidaṃ adhisīlaṃ na siyā. Pañcasīlādimatte ṭhitānañhi	3671	
PA_tika-vin07_t:367_14	anāthapiṇḍikādīnaṃ gahaṭṭhānampi maggo uppajjati. Na hi adhisīlādhicittaṃ vinā magguppatti	3671	
PA_tika-vin07_t:367_15	hoti, tañca kiñcāpi kesañci anupanissayatāya tasmiṃ attabhāve magguppattiyā hetu	3671	
PA_tika-vin07_t:367_16	na hoti, tathāpi bhavantare avassaṃ hotevāti adhisīlameva kālaṃ karontānaṃ kalyāṇaputhujjanānaṃ	3671	
PA_tika-vin07_t:367_17	pātimokkhasaṃvarasīlaṃ viya, tenāha buddhuppādeyeva ca pavattatītiādi. Vivaṭṭaṃ patthetvā	3671	
PA_tika-vin07_t:367_18	rakkhiyamānampi pañcasīlādi buddhuppādeyeva pavattati. Na hi taṃ paññattintiādi pana	3671	
PA_tika-vin07_t:367_19	ukkaṭṭhavasena sabbaṃ pātimokkhaṃ sandhāya vuttaṃ. Tadekadesabhūtampi hi pāṇātipātādinnādānādigahaṭṭhasīlampi.	3671	
PA_tika-vin07_t:367_20	Buddhāyeva vinaye pārājikasuttavibhaṅgādīsu āgatavasena sabbaso kāyavacīdvāresu magguppattiyā	3672	
PA_tika-vin07_t:367_21	vibandhakaajjhācārasotaṃ vicchinditvā magguppattiyā padaṭṭhānabhāvena paññapetuṃ	3672	
PA_tika-vin07_t:367_22	sakkonti, na aññe. Magguppattiṃ sandhāya hissa adhisīlatā vuttā. Tenāha “pātimokkhasaṃvaratopi	3672	
PA_tika-vin07_t:367_23	ca maggaphalasampayuttameva sīlaṃ adhisīla”nti. Tasseva hi adhisīlanti abyavadhānena	3672	
PA_tika-vin07_t:367_24	maggādhiṭṭhānāti. Idha anadhippetanti imasmiṃ paṭhamapārājikavisaye “sikkhā”ti anadhippetaṃ.	3672	
PA_tika-vin07_t:368_0	Lokiyaaṭṭhasamāpatticittānīti sāsanasabhāvaṃ ajānantehi lokiyajanehi samāpajjitabbāni	368	
PA_tika-vin07_t:368_1	aṭṭha rūpārūpajjhānasampayuttacittāni sandhāya vuttaṃ. Na hi mahaggatesu lokiyalokuttarabhedo	368	
PA_tika-vin07_t:368_2	atthi, yena lokiyavisesanaṃ lokuttaranivattanaṃ siyā. Tasmā sāsanikehi samāpajjitabbamahaggatajjhānanivattanameva	368	
PA_tika-vin07_t:368_3	lokiyavisesanaṃ kataṃ. Yathā cettha, evaṃ kāmāvacarāni pana aṭṭha kusalacittānīti	368	
PA_tika-vin07_t:368_4	etthāpi lokiyavisesanaṃ kātabbameva. Ayameva hi adhicittato cittassa bhedo, yaṃ sāsanaṃ	368	
PA_tika-vin07_t:368_5	ajānantassa puggalassa samuppajjanaṃ. Evañca abuddhuppādepi sāsanasabhāvaṃ jānantānaṃ	368	
PA_tika-vin07_t:368_6	paccekabuddhādīnampi sīlacittānaṃ adhisīlādhicittatā samatthitā hoti. Na vinā buddhuppādāti	368	
PA_tika-vin07_t:368_7	idaṃ pana aññesaṃ abhisamayahetubhāvena paccekabuddhabodhisattādīnaṃ desanāsāmatthiyābhāvato	368	
PA_tika-vin07_t:368_8	vuttaṃ. Āyatiṃ vāsanāhetuṃ pana sīlacittaṃ tepi desentiyeva, tañca maggahetutāya	368	
PA_tika-vin07_t:368_9	adhisīlādhicittampi hontaṃ appakatāya vipphārikatābāhujaññattābhāvena abbohārikanti	368	
PA_tika-vin07_t:368_10	“buddhuppādeyevā”ti avadhāraṇaṃ katanti veditabbaṃ. Na hi taṃsamāpannotiādiaṭṭhakathāvacanehi	3681	
PA_tika-vin07_t:368_11	idha adhicittaniddese, upari adhipaññāniddese ca maggaphalasampayuttaadhicittaadhipaññānameva	3681	
PA_tika-vin07_t:368_12	paṭikkhepato lokiyādhicittādhipaññānaṃ idha adhippetatā, taṃ dvayaṃ samāpannassāpi	3681	
PA_tika-vin07_t:368_13	methunadhammasamāpajjanasabhāvo ca viññāyati, pāḷiyaṃ pana “yāyaṃ adhisīlasikkhā,	3681	
PA_tika-vin07_t:368_14	ayaṃ imasmiṃ atthe adhippetā sikkhā”ti vuttattā lokiyāpi adhicittādhipaññā anadhippetāti	3681	
PA_tika-vin07_t:368_15	viññāyati. Tasmā pāḷiyaṃ aṭṭhakathāyañca evamadhippāyo veditabbo – “methunaṃ dhammaṃ	3681	
PA_tika-vin07_t:368_16	paṭisevissāmī”ti citte uppannamatte lokiyaṃ adhicittaṃ adhipaññā ca parihāyati, adhisīlaṃ	3681	
PA_tika-vin07_t:368_17	pana cittuppādamattena na parihāyatīti pāḷiyaṃ adhisīlasikkhāva vuttā. Aṭṭhakathāyaṃ	3681	
PA_tika-vin07_t:368_18	pana paṭiladdhalokuttaramaggassa bhikkhuno “methunaṃ paṭisevissāmī”ti cittampi na	3681	
PA_tika-vin07_t:368_19	uppajjati sabbaso akuppadhammattā, puthujjanānaṃ samāpattilābhīnampi kenaci kāraṇena	3681	
PA_tika-vin07_t:368_20	uppajjati kuppadhammattāti imaṃ visesaṃ dassetuṃ “na hi taṃsamāpanno”ti lokuttarāva	3682	
PA_tika-vin07_t:368_21	paṭikkhittāti veditabbaṃ.	3682	
PA_tika-vin07_t:369_0	Atthi dinnanti ettha dinnanti dānacetanā adhippetā, tassa dinnassa phalaṃ atthīti	369	
PA_tika-vin07_t:369_1	attho. Esa nayo atthi yiṭṭhanti etthāpi. Ādi-saddena hutādīnaṃ saṅgaho. Tattha yiṭṭhanti	369	
PA_tika-vin07_t:369_2	mahāyāgo sabbasādhāraṇaṃ mahādānameva. Hutanti pahonakasakkāro, attano vā hotu, paresaṃ	369	
PA_tika-vin07_t:369_3	vā dasa akusalakammapathā, sabbepi vā akusalā dhammā anatthuppādanato na sakaṃ kammaṃ	369	
PA_tika-vin07_t:369_4	nāma, tabbiparītā kusalā dhammā sakaṃ nāma, tadubhayampi vā kusalākusalaṃ kammassakomhītiādivacanato	369	
PA_tika-vin07_t:369_5	sati saṃsārappavattiyaṃ adhimuccanaṭṭhena sattānaṃ sakanti evaṃ kammassakatāya sakabhāve	369	
PA_tika-vin07_t:369_6	attano santakatāya uppajjanakañāṇaṃ kammassakataññāṇaṃ, upalakkhaṇamattañcetaṃ. Sāsananissitā	369	
PA_tika-vin07_t:369_7	pana sabbāpi vaṭṭagāminikusalapaññā kammassakataññāṇe paviṭṭhā. Sāsananissitā hi	369	
PA_tika-vin07_t:369_8	vivaṭṭagāminī sabbāpi paññā “saccānulomikañāṇa”nti vuccati. Sā eva ca adhipaññā tadavasesaṃ	369	
PA_tika-vin07_t:369_9	sabbaṃ kammassakataññāṇanti veditabbaṃ, teneva bhagavā “kammassakataññāṇaṃ saccānulomikañāṇaṃ	369	
PA_tika-vin07_t:369_10	maggasamaṅgissa ñāṇaṃ phalasamaṅgissa ñāṇa”nti sabbampi ñāṇacatukkeyeva saṅgahesi.	3691	
PA_tika-vin07_t:369_11	Tilakkhaṇākāraparicchedakaṃ pana vipassanāñāṇanti idaṃ pana maggassa āsannapaccayatāya	3691	
PA_tika-vin07_t:369_12	ukkaṭṭhavasena vuttaṃ. Taditarāsañhi ratanattayānussaraṇādipaññānampi maggahetutāya	3691	
PA_tika-vin07_t:369_13	adhipaññatā samānāvāti gahetabbaṃ.	3691	
PA_tika-vin07_t:370	Sājīvapadabhājanīyavaṇṇanānayo niṭṭhito.	37	
PA_tika-vin07_t:371	Paccakkhānavibhaṅgavaṇṇanā	37	
PA_tika-vin07_t:372_0	Dubbalye āvikateti yaṃnūnāhaṃ buddhaṃ paccakkheyyantiādinā dubbalabhāve pakāsite.	372	
PA_tika-vin07_t:372_1	Mukhāruḷhatāti lokajanānaṃ sattaṭṭhātiādīsu mukhāruḷhañāyenāti adhippāyo. Dirattatirattanti	372	
PA_tika-vin07_t:372_2	ettha yathā antarantarā sahaseyyāvasena tirattaṃ aggahetvā nirantarameva tisso rattiyo	372	
PA_tika-vin07_t:372_3	anupasampannena saddhiṃ sahaseyyāya aruṇuṭṭhāpanavasena tirattaggahaṇatthaṃ “dirattatiratta”nti	372	
PA_tika-vin07_t:372_4	abyavadhānena vuttanti dirattaggahaṇassa payojanampi sakkā gahetuṃ, evamidhāpi dubbalyaṃ	372	
PA_tika-vin07_t:372_5	anāvikatvāti imassāpi gahaṇassa payojanamatthevāti dassetuṃ yasmā vā sikkhāpaccakkhānassātiādi vuttaṃ.	372	
PA_tika-vin07_t:373_0	Idāni dubbalyaṃ anāvikatvāti imassa purimapadasseva vivaraṇabhāvaṃ vināpi visuṃ atthasabbhāvaṃ	373	
PA_tika-vin07_t:373_1	dassetuṃ apicātiādi vuttaṃ. Visesāvisesanti ettha yena vākyena dubbalyāvikammameva	373	
PA_tika-vin07_t:373_2	hoti, na sikkhāpaccakkhānaṃ, tattha sikkhāpaccakkhānadubbalyāvikammānaṃ aññamaññaṃ	373	
PA_tika-vin07_t:373_3	viseso hoti. Yena pana vacanena tadubhayampi hoti, tattha nevatthi viseso avisesopi,	373	
PA_tika-vin07_t:373_4	taṃ visesāvisesaṃ. “Kaṭha kicchajīvane”ti dhātūsu paṭhitattā vuttaṃ “kicchajīvikappatto”ti.	373	
PA_tika-vin07_t:373_5	Ukkaṇṭhanañhi ukkaṇṭhā, taṃ ito gatoti ukkaṇṭhito, kicchajīvikaṃ pattoti attho. Uddhaṃ	373	
PA_tika-vin07_t:373_6	gato kaṇṭho etissāti ukkaṇṭhā, anabhiratiyā vaje niruddhagogaṇo viya gamanamaggaṃ	373	
PA_tika-vin07_t:373_7	gavesanto puggalo ukkaṇṭho hoti, taṃ ukkaṇṭhaṃ. Anabhiratiṃ itotipi ukkaṇṭhitoti	373	
PA_tika-vin07_t:373_8	atthaṃ dassento āha – “uddhaṃ kaṇṭhaṃ katvā viharamāno”ti. Sā ca ukkaṇṭhatā vikkhepenevāti	373	
PA_tika-vin07_t:373_9	vikkhittotiādi vuttaṃ.	373	
PA_tika-vin07_t:374_0	Samaṇabhāvatoti upasampadato. Bhāvavikappākārenāti bhikkhubhāvato cavitvā yaṃ yaṃ	374	
PA_tika-vin07_t:374_1	gihiādibhāvaṃ pattukāmo “ahaṃ assa”nti attano bhavanaṃ vikappeti, tena tena gihiādiākārena,	374	
PA_tika-vin07_t:374_2	attano bhavanassa vikappanākārenāti adhippāyo.	374	
PA_tika-vin07_t:375_0	46. Pāḷiyaṃ yadi panāhanti ahaṃ yadi buddhaṃ paccakkheyyaṃ, sādhu vatassāti attho.	375	
PA_tika-vin07_t:375_1	Apāhaṃ, handāhanti etthāpi vuttanayeneva attho gahetabbo. “Hoti me buddhaṃ paccakkheyya”nti	375	
PA_tika-vin07_t:375_2	mama cittaṃ uppajjatīti vadati.	375	
PA_tika-vin07_t:376	50. Na ramāmīti pabbajjāya dukkhabahulatāya sukhābhāvaṃ dasseti. Nābhiramāmīti pabbajjāya vijjamānepi anavajjasukhe attano abhiratiabhāvaṃ dasseti.	37	
PA_tika-vin07_t:377_0	51. Teneva vacībhedenāti vacībhedaṃ katvāpi aññena kāyappayogena viññāpanaṃ nivatteti.	377	
PA_tika-vin07_t:377_1	Ayaṃ sāsanaṃ jahitukāmotiādinā bhāsākosallābhāvena sabbaso padatthāvabodhābhāvepi	377	
PA_tika-vin07_t:377_2	“ayaṃ attano pabbajitabhāvaṃ jahitukāmo imaṃ vākyabhedaṃ karotī”ti ettakaṃ adhippetatthamattaṃ	377	
PA_tika-vin07_t:377_3	cepi so tāva jānāti, paccakkhānameva hotīti dasseti. Tenāha “ettakamattampi jānātī”ti.	377	
PA_tika-vin07_t:377_4	Padapacchābhaṭṭhanti padaparāvatti, māgadhabhāsato avasiṭṭhā sabbāpi bhāsā “milakkhabhāsā”ti	377	
PA_tika-vin07_t:377_5	veditabbā. Khettameva otiṇṇanti sikkhāpaccakkhānassa ruhanaṭṭhānabhūtaṃ khettameva otiṇṇaṃ.	377	
PA_tika-vin07_t:378_0	Dūtanti mukhasāsanaṃ. Sāsananti paṇṇasāsanaṃ, bhittithambhādīsu akkharaṃ vā chinditvā	378	
PA_tika-vin07_t:378_1	dasseti. Paccakkhātukāmatācitte dharanteyeva vacībhedasamuppattiṃ sandhāya “cittasampayutta”nti	378	
PA_tika-vin07_t:378_2	vuttaṃ, cittasamuṭṭhānanti attho. Niyamitāniyamitavasena vijānanabhedaṃ dassetumāha	378	
PA_tika-vin07_t:378_3	yadi ayameva jānātūtiādi. Ayañca vibhāgo vadati viññāpetīti ettha yassa vadati, tasseva	378	
PA_tika-vin07_t:378_4	vijānanaṃ adhippetanti iminā vuttanayena laddhoti daṭṭhabbaṃ, na hettha ekassa vadati	378	
PA_tika-vin07_t:378_5	aññassa viññāpetīti ayamattho sambhavati. “Tesu ekasmiṃ jānantepī”ti vuttattā “dveyeva	378	
PA_tika-vin07_t:378_6	jānantu eko mā jānātū”ti evaṃ dvinnampi janānaṃ niyametvā ārocitepi tesu ekasmimpi	378	
PA_tika-vin07_t:378_7	jānante paccakkhānaṃ hotiyevāti gahetabbaṃ. Parisaṅkamānoti “vāressantī”ti āsaṅkamāno.	378	
PA_tika-vin07_t:378_8	Samayaññūti sāsanasaṅketaññū, idha pana adhippāyamattajānanenāpi samayaññū nāma hoti,	378	
PA_tika-vin07_t:378_9	tenāha ukkaṇṭhitotiādi. Tasmā buddhaṃ paccakkhāmītiādikhettapadānaṃ sabbaso atthaṃ	378	
PA_tika-vin07_t:378_10	ñatvāpi sace “bhikkhubhāvato cavitukāmatāya esa vadatī”ti adhippāyaṃ na jānāti, appaccakkhātāva	3781	
PA_tika-vin07_t:378_11	hoti sikkhā. Atthaṃ pana ajānitvāpi “ukkaṇṭhito vadatī”ti taṃ jānāti, paccakkhātāva	3781	
PA_tika-vin07_t:378_12	hoti sikkhā. Sotaviññāṇavīthiyā saddamattaggahaṇameva, atthaggahaṇaṃ pana manoviññāṇavīthiparamparāyāti	3781	
PA_tika-vin07_t:378_13	āha taṅkhaṇaññevātiādi.	3781	
PA_tika-vin07_t:379_0	53. Vaṇṇapaṭṭhānanti satthuguṇavaṇṇappakāsakaṃ pakaraṇaṃ. Upāligāthāsūti upālisutte	379	
PA_tika-vin07_t:379_1	upāligahapatinā dhīrassa vigatamohassātiādinā vuttagāthāsu. Yathārutanti pāḷiyaṃ	379	
PA_tika-vin07_t:379_2	vuttamevāti attho. Anantabuddhītiādīni vaṇṇapaṭṭhāne āgatanāmāni. Dhīrantiādīni pana	379	
PA_tika-vin07_t:379_3	upāligāthāsu. Tattha bodhi vuccati sabbaññutaññāṇaṃ, sā jānanahetuttā paññāṇaṃ etassāti	379	
PA_tika-vin07_t:379_4	bodhipaññāṇo. Svākkhātaṃ dhammantiādīsu dhamma-saddo svākkhātādipadānaṃ dhammavevacanabhāvaṃ	379	
PA_tika-vin07_t:379_5	dassetuṃ vutto. Tasmā svākkhātaṃ paccakkhāmītiādinā vutteyeva vevacanena paccakkhānaṃ	379	
PA_tika-vin07_t:379_6	nāma hoti. Dhamma-saddena saha yojetvā vutte pana yathārutavasena paccakkhānanti	379	
PA_tika-vin07_t:379_7	veditabbaṃ. Suppaṭipannaṃ saṅghantiādīsupi eseva nayo. Kusalaṃ dhammantiādīnipi kusalā	379	
PA_tika-vin07_t:379_8	dhammā akusalā dhammātiādidhammameva sandhāya vuttanāmāni, itarathā akusaladhammapaccakkhāne	379	
PA_tika-vin07_t:379_9	dosābhāvappasaṅgatoti, tenāha caturāsītidhammakkhandhasahassesūtiādi. Paṭhamapārājikantiādinā	379	
PA_tika-vin07_t:379_10	sikkhāpadānaṃyeva gahaṇaṃ veditabbaṃ, na āpattīnaṃ.	3791	
PA_tika-vin07_t:380_0	Yassa mūlenāti yassa santike. Ācariyavevacanesu yo upajjhaṃ adatvā ācariyova hutvā	380	
PA_tika-vin07_t:380_1	pabbājesi, taṃ sandhāya “yo maṃ pabbājesī”ti vuttaṃ. Tassa mūlenāti tassa santike.	380	
PA_tika-vin07_t:380_2	Okallakoti khuppipāsādidukkhāturānaṃ kisalūkhasarīravesānaṃ gahaṭṭhamanussānaṃ adhivacanaṃ.	380	
PA_tika-vin07_t:380_3	Moḷibaddhoti baddhakesakalāpo gahaṭṭho. Kumārakoti kumārāvattho ativiya daharo sāmaṇero.	380	
PA_tika-vin07_t:380_4	Cellakoti tato kiñci mahanto. Ceṭakoti majjhimo. Moḷigalloti mahāsāmaṇero. Samaṇuddesoti	380	
PA_tika-vin07_t:380_5	avisesato sāmaṇerādhivacanaṃ. Asucisaṅkassarasamācāroti asuci hutvā “mayā kataṃ pare	380	
PA_tika-vin07_t:380_6	jānanti nu kho, na nu kho”ti attanā, “asukena nu kho idaṃ kata”nti parehi ca saṅkāya	380	
PA_tika-vin07_t:380_7	saritabbena anussaritabbena samācārena yutto. Sañjātarāgādikacavarattā kasambujāto.	380	
PA_tika-vin07_t:380_8	Koṇṭhoti dussīlādhivacanametaṃ.	380	
PA_tika-vin07_t:381_0	54. Tihetukapaṭisandhikāti atikhippaṃ jānanasamatthe sandhāya vuttaṃ, na duhetukānaṃ	381	
PA_tika-vin07_t:381_1	tattha asambhavato. Sabhāgassāti purisassa. Visabhāgassāti mātugāmassa. Potthakarūpasadisassāti	381	
PA_tika-vin07_t:381_2	mattikādīhi katarūpasadisassa. Garumedhassāti ārammaṇesu lahuppavattiyā abhāvato	381	
PA_tika-vin07_t:381_3	dandhagatikatāya garupaññassa, mandapaññassāti vuttaṃ hoti.	381	
PA_tika-vin07_t:382_0	Idānettha sikkhāpaccakkhānavārassa pāḷiyaṃ aṭṭhakathāyañca vuttanayānaṃ sampiṇḍanatthavasena	382	
PA_tika-vin07_t:382_1	evaṃ vinicchayo veditabbo – tattha hi sāmaññā cavitukāmotiādīhi padehi cittaniyamaṃ	382	
PA_tika-vin07_t:382_2	dasseti. Buddhantiādīhi padehi khettaniyamaṃ, paccakkhāmi dhāretīti etena kālaniyamaṃ,	382	
PA_tika-vin07_t:382_3	vadatīti iminā payoganiyamaṃ, alaṃ me buddhena, kiṃ nu me, na mamattho, sumuttāhantiādīhi	382	
PA_tika-vin07_t:382_4	anāmaṭṭhakālavasenapi paccakkhānaṃ hotīti dasseti, viññāpetīti iminā vijānananiyamaṃ,	382	
PA_tika-vin07_t:382_5	ummattako sikkhaṃ paccakkhāti ummattakassa santiketiādīhi puggalaniyamaṃ, so ca nappaṭivijānātītiādīhi	382	
PA_tika-vin07_t:382_6	vijānananiyamābhāvena paccakkhānābhāvaṃ dasseti, davāyātiādīhi cittaniyamābhāvena,	382	
PA_tika-vin07_t:382_7	sāvetukāmo na sāvetīti iminā payoganiyamābhāvena, aviññussa sāveti viññussa na sāvetīti	382	
PA_tika-vin07_t:382_8	etehi yaṃ puggalaṃ uddissa sāveti, tasseva savane sīsaṃ eti, nāññassāti. Sabbaso	382	
PA_tika-vin07_t:382_9	vā pana na sāveti appaccakkhātā hoti sikkhāti idaṃ pana cittādiniyameneva sikkhāpaccakkhānaṃ	382	
PA_tika-vin07_t:382_10	hoti, na aññathāti dassanatthaṃ vuttaṃ. Tasmā cittakhettakālapayogapuggalavijānanavasena	3821	
PA_tika-vin07_t:382_11	sikkhāya paccakkhānaṃ ñatvā tadabhāvena appaccakkhānaṃ veditabbaṃ.	3821	
PA_tika-vin07_t:383_0	Kathaṃ? Upasampannabhāvato cavitukāmatācitteneva hi sikkhāpaccakkhānaṃ hoti, na davā	383	
PA_tika-vin07_t:383_1	vā ravā vā bhaṇantassa. Evaṃ cittavasena sikkhāpaccakkhānaṃ hoti, na tadabhāvena.	383	
PA_tika-vin07_t:383_2	Tathā buddhaṃ paccakkhāmītiādinā vuttānaṃ buddhādīnaṃ sabrahmacāripariyosānānaṃ catuddasannañceva	383	
PA_tika-vin07_t:383_3	gihīti maṃ dhārehītiādinā vuttānaṃ gihiādīnaṃ asakyaputtiyapariyosānānaṃ aṭṭhannañcāti	383	
PA_tika-vin07_t:383_4	imesaṃ dvāvīsatiyā khettapadānaṃ yassa kassaci savevacanassa vasena tesu yaṃ kiñci	383	
PA_tika-vin07_t:383_5	vattukāmassa yaṃ kiñci vadatopi sikkhāpaccakkhānaṃ hoti. Evaṃ khettavasena sikkhāpaccakkhānaṃ	383	
PA_tika-vin07_t:383_6	hoti, na tadabhāvena. Tattha yadetaṃ “paccakkhāmīti ca maṃ dhārehīti cā”ti vuttaṃ	383	
PA_tika-vin07_t:383_7	vattamānakālavacanaṃ, yāni ca “alaṃ me buddhena, kiṃ nu me buddhena, na mamattho	383	
PA_tika-vin07_t:383_8	buddhena, sumuttāhaṃ buddhenā”tiādinā nayena ākhyātavasena kālaṃ anāmasitvā purimehi	383	
PA_tika-vin07_t:383_9	cuddasahi padehi saddhiṃ yojetvā vuttāni alaṃ metiādīni cattāri padāni, tesaṃyeva	383	
PA_tika-vin07_t:383_10	ca savevacanānaṃ vasena paccakkhānaṃ hoti, na pana “paccakkhāsi”nti vā, “paccakkhissa”nti	3831	
PA_tika-vin07_t:383_11	vā, “maṃ dhāresī”ti vā, “maṃ dhāressasī”ti vā, “yaṃnūna paccakkheyya”nti vātiādīni	3831	
PA_tika-vin07_t:383_12	atītānāgataparikappavacanāni bhaṇantassa. Evaṃ vattamānakālavasena ceva anāmaṭṭhakālavasena	3831	
PA_tika-vin07_t:383_13	ca paccakkhānaṃ hoti, na tadabhāvena. Payogo pana duvidho kāyiko vācasiko, tattha	3831	
PA_tika-vin07_t:383_14	buddhaṃ paccakkhāmītiādinā nayena yāya kāyaci bhāsāya vacībhedaṃ katvā vācasikapayogeneva	3831	
PA_tika-vin07_t:383_15	paccakkhānaṃ hoti, na akkharalikhanaṃ vā hatthamuddādidassanaṃ vā kāyapayogaṃ karontassa.	3831	
PA_tika-vin07_t:383_16	Evaṃ vācasikapayogeneva paccakkhānaṃ hoti, na tadabhāvena.	3831	
PA_tika-vin07_t:384_0	Puggalo pana duvidho yo ca paccakkhāti, yassa ca paccakkhāti, tattha yo paccakkhāti,	384	
PA_tika-vin07_t:384_1	so sace ummattakakhittacittavedanaṭṭānaṃ aññataro na hoti, yassa pana paccakkhāti,	384	
PA_tika-vin07_t:384_2	so sace manussajātiko hoti, na ca ummattakādīnaṃ aññataro sammukhībhūto ca, sikkhāpaccakkhānaṃ	384	
PA_tika-vin07_t:384_3	hoti. Na hi asammukhībhūtassa dūtena vā paṇṇena vā ārocanaṃ ruhati. Evaṃ yathāvuttapuggalavasena	384	
PA_tika-vin07_t:384_4	paccakkhānaṃ hoti, na tadabhāvena. Vijānanampi niyamitāniyamitavasena duvidhaṃ. Tattha	384	
PA_tika-vin07_t:384_5	yassa yesaṃ vā niyametvā imassa imesaṃ vā ārocemīti vadati, sace te yathā pakatiyā	384	
PA_tika-vin07_t:384_6	loke manussā vacanaṃ sutvā āvajjanasamaye jānanti, evaṃ tassa vacanānantarameva “ayaṃ	384	
PA_tika-vin07_t:384_7	ukkaṇṭhito”ti vā, “gihibhāvaṃ patthayatī”ti vā yena kenaci ākārena manussajātiko	384	
PA_tika-vin07_t:384_8	vacanatthaṃ jānāti, paccakkhātāva hoti sikkhā. Atha aparabhāge “kiṃ iminā vutta”nti	384	
PA_tika-vin07_t:384_9	cintetvā jānanti, aññe vā jānanti, appaccakkhātāva hoti. Aniyametvā ārocentassa pana	384	
PA_tika-vin07_t:384_10	sace vuttanayena yo koci manussajātiko vacanatthaṃ jānāti, paccakkhātā hoti sikkhā,	3841	
PA_tika-vin07_t:384_11	evaṃ jānanavasena paccakkhānaṃ hoti, na tadabhāvena. Iti imesaṃ vuttappakārānaṃ cittādīnaṃ	3841	
PA_tika-vin07_t:384_12	vaseneva sikkhāpaccakkhānaṃ hoti, na aññathāti daṭṭhabbaṃ.	3841	
PA_tika-vin07_t:385	Sikkhāpaccakkhānavaṇṇanānayo niṭṭhito.	38	
PA_tika-vin07_t:386	Mūlapaññattivaṇṇanā	38	
PA_tika-vin07_t:387_0	55. Ito paṭṭhāyāti duṭṭhullapadato paṭṭhāya. Methunadhammo yathā sarūpeneva duṭṭhullaṃ,	387	
PA_tika-vin07_t:387_1	evaṃ dassanādiduṭṭhulladhammaparivārattāpi duṭṭhullanti dassetuṃ yasmātiādi vuttaṃ.	387	
PA_tika-vin07_t:387_2	Avassutānanti methunarāgena tintānaṃ. Pariyuṭṭhitānanti methunarāgena abhibhūtacittānaṃ.	387	
PA_tika-vin07_t:387_3	Methuna-saddassa sadisasaddapaayāyattā vuttaṃ “sadisāna”nti, rattatādīhi sadisānanti	387	
PA_tika-vin07_t:387_4	attho. Idañca yebhuyyato vuttaṃ ubhosu aññatarassa rāgābhāvepi itarassa methunasevanasaṃsiddhito.	387	
PA_tika-vin07_t:387_5	Methuna-saddo vā ubhayasaddapaayāyo, methunaṃ yugaḷaṃ yamakaṃ ubhayanti hi atthato	387	
PA_tika-vin07_t:387_6	ekaṃ, tenāha “ubhinnaṃ rattāna”nti. “Dvayaṃdvayasamāpattī”ti hi pāḷiyampi vuttaṃ.	387	
PA_tika-vin07_t:387_7	Nimittenāti bhummatthe karaṇavacanaṃ, itthinimitte attano nimittaṃ pavesetīti attho.	387	
PA_tika-vin07_t:387_8	Nimittaṃ aṅgajātanti atthato ekaṃ. Tilaphalanti sāsapamattaṃ tilabījaṃ adhippetaṃ,	387	
PA_tika-vin07_t:387_9	na kosasahitaṃ phalanti āha “tilabījamattampī”ti. Allokāseti sabhāvena pihitassa	387	
PA_tika-vin07_t:387_10	nimittassa pakativātena asamphuṭṭhe tintappadese. Tādiso padeso sacepi kenaci vātādivikārena	3871	
PA_tika-vin07_t:387_11	sukkhati, tathāpi anallokāsoti upakkamato pārājikameva.	3871	
PA_tika-vin07_t:388_0	Vemajjhanti yathā cattāri passāni aphusanto paveseti, evaṃ katavivarassa itthinimittassa	388	
PA_tika-vin07_t:388_1	abbhantaratalaṃ vuccati. Purisanimitte pana majjhanti aggakoṭiṃ sandhāya vadati.	388	
PA_tika-vin07_t:388_2	Uparīti majjhimapabbena samiñjitvā pavesiyamānassa aṅgajātassa samiñjitaṅguliyā majjhimapabbapiṭṭhisadisaaggakoṭiyeva.	388	
PA_tika-vin07_t:388_3	Heṭṭhā pavesentoti itthinimittassa heṭṭhābhāgena chupiyamānaṃ pavesento, yathā itthinimittassa	388	
PA_tika-vin07_t:388_4	allokāsaṃ heṭṭhimatalaṃ tilabījamattampi attano nimittena chupati, evaṃ pavesentoti	388	
PA_tika-vin07_t:388_5	attho. Chupanameva hettha pavesanaṃ, evaṃ sesesupi. Majjhena pavesentoti abbhantaratalena	388	
PA_tika-vin07_t:388_6	chupiyamānaṃ pavesento, yathā abbhantaratalaṃ chupati, evaṃ pavesentoti attho. Katthaci	388	
PA_tika-vin07_t:388_7	acchupantaṃ pavesetvā ākāsagatameva nīharantassa natthi pārājikaṃ, dukkaṭaṃ pana	388	
PA_tika-vin07_t:388_8	hoti chinnasīsavatthusmiṃ viya. Majjheneva chupantaṃ pavesentoti aggakoṭiyā chupantaṃ	388	
PA_tika-vin07_t:388_9	pavesento. Majjhimapabbapiṭṭhiyā saṅkocetvāti nimittaṃ attano majjhimapabbapiṭṭhiyā	388	
PA_tika-vin07_t:388_10	samiñjitvā uparibhāgena chupantaṃ pavesentopi. Kiṃ viya? Samiñjitaṅguli viyāti yojanā.	3881	
PA_tika-vin07_t:388_11	Atha vā majjhimapabbapiṭṭhiyā samiñjitaṅguli viyāti sambandho, samiñjitaṅguliṃ vā	3881	
PA_tika-vin07_t:388_12	majjhimapabbapiṭṭhiyā pavesento viyātipi yojetabbaṃ. Uparibhāgenāti saṅkocitassa	3881	
PA_tika-vin07_t:388_13	nimittassa uparikoṭiyā.	3881	
PA_tika-vin07_t:389_0	Idāni purisanimittassa heṭṭhā vuttesu chasu “uparī”ti vuttassa chaṭṭhassa ṭhānassa	389	
PA_tika-vin07_t:389_1	vasena visuṃ cattāri passāni gahetvā purisanimitte dasaṭṭhānabhedaṃ dassento tatthātiādimāha.	389	
PA_tika-vin07_t:389_2	Heṭṭhā pana agahitaggahaṇavasena cha ṭhānāni vuttāni. Tulādaṇḍasadisaṃ pavesentassāpīti	389	
PA_tika-vin07_t:389_3	asamiñjitvā ujukaṃ pavesentassa. Cammakhīlanti eḷakādīnaṃ gīvāya viya nimitte jātaṃ	389	
PA_tika-vin07_t:389_4	cammaṅkuraṃ, “uṇṇigaṇḍo”tipi vadanti. “Upahatakāyappasāda”nti avatvā naṭṭhakāyappasādanti	389	
PA_tika-vin07_t:389_5	vacanena upādinnabhāve sati kenaci paccayena upahatepi kāyappasāde upahatindriyavatthusmiṃ	389	
PA_tika-vin07_t:389_6	viya pārājikamevāti dasseti. Itthinimittassa pana naṭṭhepi upādinnabhāve sati matasarīre	389	
PA_tika-vin07_t:389_7	viya pārājikakkhettatā na vijahatīti veditabbā. Methunassādenāti idaṃ kāyasaṃsaggarāge	389	
PA_tika-vin07_t:389_8	sati saṅghādiseso hotīti vuttaṃ. Bījānīti aṇḍāni.	389	
PA_tika-vin07_t:390_0	Mukhaṃ apidhāyāti pamādena samuppannampi hāsaṃ bījaniyā paṭicchādanampi akatvā nisīdanaṃ	390	
PA_tika-vin07_t:390_1	agāravanti vuttaṃ. Atha vā apidhāyāti pidahitvā, bījaniyā mukhaṃ paṭicchādetvā hasamānena	390	
PA_tika-vin07_t:390_2	na nisīditabbanti attho. Dantavidaṃsakanti dante dassetvā. Gabbhitenāti “ayuttakathā”ti	390	
PA_tika-vin07_t:390_3	saṅkocaṃ anāpajjantena, niravasesādhippāyakathane sañjātussāhenāti attho.	390	
PA_tika-vin07_t:391	Anupaññattivaṇṇanā	39	
PA_tika-vin07_t:392_0	Pārājikavatthubhūtāti yesaṃ tīsu maggesu tilabījamattampi nimittassa pavesokāso hoti,	392	
PA_tika-vin07_t:392_1	te itthipurisādibhedā sabbe saṅgayhanti, na itare. Idha pana tiracchānagatāyāti-pāḷipadānurūpato	392	
PA_tika-vin07_t:392_2	na sabbātiādinā itthiliṅgavasena vuttaṃ. Gonasāti sappavisesā, yesaṃ piṭṭhīsu mahantamahantāni	392	
PA_tika-vin07_t:392_3	maṇḍalāni honti. Kacchapamaṇḍūkānaṃ catuppadattepi odakatāsāmaññena apadehi saha	392	
PA_tika-vin07_t:392_4	gahaṇaṃ. Mukhasaṇṭhānanti oṭṭhacammasaṇṭhānaṃ. Vaṇasaṅkhepanti vaṇasaṅgahaṃ. Vaṇe	392	
PA_tika-vin07_t:392_5	thullaccayañca “amaggena amaggaṃ paveseti, āpatti thullaccayassā”ti imassa suttassa	392	
PA_tika-vin07_t:392_6	vasena veditabbaṃ. Maṅgusāti nakulā. Etameva hi atthanti yo naṃ ajjhāpajjati, taṃ	392	
PA_tika-vin07_t:392_7	parājetīti imamatthaṃ vuttānaṃyeva pārājikādisaddānaṃ nibbacanappasaṅge imissā parivāragāthāya	392	
PA_tika-vin07_t:392_8	pavattattā. Bhaṭṭhoti sāsanato parihīno. Niraṅkatoti nirākato. Etanti āpattirūpaṃ	392	
PA_tika-vin07_t:392_9	pārājikaṃ. Chinnoti antarākhaṇḍito.	392	
PA_tika-vin07_t:393_0	Pakatattehi bhikkhūhīti ettha pakatattā nāma pārājikaṃ anāpannā anukkhittā ca. Keci	393	
PA_tika-vin07_t:393_1	pana “pakatattehi bhikkhūhi ekato kattabbattāti aṭṭhakathāyaṃ vuttattā pakatattabhūtehi	393	
PA_tika-vin07_t:393_2	alajjīhipi saddhiṃ uposathādisaṅghakammakaraṇe doso natthī”ti vadanti, taṃ na yuttaṃ,	393	
PA_tika-vin07_t:393_3	iminā vacanena tassa atthassa asijjhanato. Yadi hi saṅghakammaṃ karīyati, pakatatteheva	393	
PA_tika-vin07_t:393_4	karīyati, na apakatattehīti evaṃ apakatattehi sahasaṃvāsapaṭikkhepaparaṃ idaṃ vacanaṃ,	393	
PA_tika-vin07_t:393_5	na pana pakatattehi sabbehi alajjīādīhi ekato saṅghakammaṃ kattabbamevāti. Evaṃ saṃvāsavidhānaparaṃ	393	
PA_tika-vin07_t:393_6	pakatattesupi sabhāgāpattiṃ āpannehi aññamaññañca alajjīhi ca saddhiṃ ekato kammakaraṇassa	393	
PA_tika-vin07_t:393_7	paṭikkhittattā. Vuttañhi “sace sabbo saṅgho sabhāgāpattiyā sati vuttavidhiṃ akatvā	393	
PA_tika-vin07_t:393_8	uposathaṃ karoti, vuttanayeneva sabbo saṅgho āpattiṃ āpajjatī”tiādi. “Yattha āmisaparibhogo	393	
PA_tika-vin07_t:393_9	vaṭṭati, dhammaparibhogopi tattha vaṭṭatī”ti alajjīhi saha paribhogo ca aṭṭhakathāyaṃ	393	
PA_tika-vin07_t:393_10	paṭikkhitto ekato kammakaraṇassāpi dhammaparibhogattā. Tasmā yathā hi pāḷiyaṃ pārājikāpattiāpajjanakapuggalaniyamatthaṃ	3931	
PA_tika-vin07_t:393_11	yvāyaṃ ñatticatutthena kammena…pe… upasampanno, ayaṃ imasmiṃ atthe adhippeto bhikkhūti	3931	
PA_tika-vin07_t:393_12	imasmiṃ vacane sabbepi ñatticatutthakammena upasampannā pārājikāpajjanakapuggalāyevāti	3931	
PA_tika-vin07_t:393_13	niyamo na sijjhati pārājikānāpajjanakānampi sekkhādīnaṃ sambhavā, atha kho ñatticatutthakammena	3931	
PA_tika-vin07_t:393_14	upasampannesuyeva pārājikāpattiāpajjanakā alajjī bālaputhujjanā labbhanti, na pana	3931	
PA_tika-vin07_t:393_15	ehibhikkhuādīsūti evaṃ niyamo sijjhati, evamidhāpi pakatattesuyeva ekato kammakaraṇārahā	3931	
PA_tika-vin07_t:393_16	anāpattikā lajjī kukkuccakā sikkhākāmā upalabbhanti, na apakatattesūti evameva niyamo	3931	
PA_tika-vin07_t:393_17	sijjhati apakatattānaṃ gaṇapūraṇattābhāvena asaṃvāsikattaniyamato. Alajjino pana	3931	
PA_tika-vin07_t:393_18	gaṇapūrakā hutvā kammassa sādhanato asaṃvāsikesu na gahitā kattabbavidhiṃ akatvā	3931	
PA_tika-vin07_t:393_19	tehi saha madditvā kammaṃ karontānaṃ āpatti alajjitā ca na vigacchatīti veditabbaṃ.	3931	
PA_tika-vin07_t:393_20	“Eko alajjī alajjīsatampi karotī”ti hi vuttaṃ, teneva vakkhati “sabbepi lajjino etesu	3932	
PA_tika-vin07_t:393_21	kammādīsu saha vasantī”tiādi. Ayañcattho upari vitthārato āvi bhavissati.	3932	
PA_tika-vin07_t:394_0	Tathāti sīmāparicchinnehītiādiṃ parāmasati. Ekato vandanabhuñjanagāmappavesanavattāpaṭivattakaraṇauggahaparipucchāsajjhāyakaraṇādisāmaggikiriyāvasena	394	
PA_tika-vin07_t:394_1	bhagavatā paññattasikkhāpadasikkhanaṃ samasikkhatā nāma, tañca lajjīheva samaṃ sikkhitabbaṃ,	394	
PA_tika-vin07_t:394_2	na alajjīhīti dassetuṃ “paññattaṃ pana…pe… samasikkhatā nāmā”ti vuttaṃ. Tattha anatikkamanavasena	394	
PA_tika-vin07_t:394_3	uggahaparipucchādivasena ca lajjīpuggalehi samaṃ ekato sikkhitabbā samasikkhāti sikkhāpadāni	394	
PA_tika-vin07_t:394_4	vuttāni, tāsaṃ samasikkhanaṃ yathāvuttanayena lajjīhi sikkhitabbabhāvo samasikkhatā	394	
PA_tika-vin07_t:394_5	nāmāti adhippāyo. Yathāvuttesu ekakammādīsu alajjīnaṃ lajjidhamme anokkante lajjīhi	394	
PA_tika-vin07_t:394_6	saha saṃvāso natthi, tato bahiyeva te sandissantīti āha sabbepi lajjinotiādi.	394	
PA_tika-vin07_t:395_0	56. Yaṃ taṃ vuttanti sambandho. Vatthumeva na hotīti suvaṇṇādīhi kataitthirūpānaṃ	395	
PA_tika-vin07_t:395_1	aṅgajātesupi nimittavohāradassanato tattha pārājikāsaṅkānivattanatthaṃ vuttaṃ. Teneva	395	
PA_tika-vin07_t:395_2	vinītavatthūsu lepacittādivatthūsu sañjātakukkuccassa pārājikena anāpatti vuttā.	395	
PA_tika-vin07_t:396	Paṭhamacatukkavaṇṇanā	39	
PA_tika-vin07_t:397	57. Assāti ākhyātapadanti tassa atthaṃ dassento “hotī”ti āha, bhaveyyāti attho, hotīti vuttaṃ hoti. Dutiye atthavikappe “hotī”ti idaṃ vacanaseso.	39	
PA_tika-vin07_t:398_0	58. Sādiyantassevāti ettha sādiyanaṃ nāma sevetukāmatācittassa uppādanamevāti āha	398	
PA_tika-vin07_t:398_1	“paṭisevanacittasamaṅgissā”ti. Paṭipakkhanti aniṭṭhaṃ ahitaṃ. “Bhikkhūnaṃ paccatthikā	398	
PA_tika-vin07_t:398_2	bhikkhupaccatthikā”ti vutte upari vuccamānā rājapaccatthikādayopi idheva pavisantīti	398	
PA_tika-vin07_t:398_3	taṃ nivattanatthaṃ bhikkhū eva paccatthikāti rājapaccatthikānurūpena attho dassito.	398	
PA_tika-vin07_t:398_4	Tasmiṃ khaṇeti pavesanakkhaṇe. Aggato hi yāva mūlā pavesanakiriyāya vattamānakālo	398	
PA_tika-vin07_t:398_5	pavesanakkhaṇo nāma. Paviṭṭhakāleti aṅgajātassa yattakaṃ ṭhānaṃ pavesanārahaṃ, tattakaṃ	398	
PA_tika-vin07_t:398_6	anavasesato paviṭṭhakāle, pavesanakiriyāya niṭṭhitakkhaṇeti attho. Evaṃ paviṭṭhassa	398	
PA_tika-vin07_t:398_7	uddharaṇārambhato antarā ṭhitakāle ṭhitaṃ aṅgajātaṃ, tassa ṭhiti vā ṭhitaṃ nāma,	398	
PA_tika-vin07_t:398_8	aṭṭhakathāyaṃ pana mātugāmassa sukkavissaṭṭhiṃ patvā sabbathā vāyāmato oramitvā ṭhitakālaṃ	398	
PA_tika-vin07_t:398_9	sandhāya “sukkavissaṭṭhisamaye”ti vuttaṃ, tadubhayampi ṭhitamevāti gahetabbaṃ. Uddharaṇaṃ	398	
PA_tika-vin07_t:398_10	nāma yāva aggā nīharaṇakiriyāya vattamānakāloti āha “nīharaṇakāle paṭisevanacittaṃ upaṭṭhāpetī”ti.	3981	
PA_tika-vin07_t:399_0	Ettha ca yasmā parehi upakkamiyamānassa aṅgajātādikāyacalanassa vijjamānattā sevanacitte	399	
PA_tika-vin07_t:399_1	upaṭṭhitamatte tasmiṃ khaṇe cittajarūpena sañjāyamānaṃ aṅgajātādicalanaṃ iminā sevanacittena	399	
PA_tika-vin07_t:399_2	uppāditameva hoti. Apica sevanacitte uppanne parehi anupakkamiyamānassāpi aṅgajāte	399	
PA_tika-vin07_t:399_3	calanaṃ hoteva, tañca tena kataṃ nāma hoti, tasmā kāyacittato samuṭṭhitaṃ pārājikāpattiṃ	399	
PA_tika-vin07_t:399_4	so āpajjatiyeva ubbhajāṇumaṇḍalikā viya. Tatthāpi hi “adhakkhakaṃ ubbhajāṇumaṇḍalaṃ	399	
PA_tika-vin07_t:399_5	āmasanaṃ vā…pe… paṭipīḷanaṃ vā sādiyeyyā”ti sādiyanamatteyeva āpatti vuttā, bhikkhuno	399	
PA_tika-vin07_t:399_6	kāyasaṃsagge pana “kāyasaṃsaggaṃ samāpajjeyyā”ti attano upakkamassa āpattinimittabhāvena	399	
PA_tika-vin07_t:399_7	vuttattā itthiyā phusiyamānassa kāyasaṃsaggarāge ca itthiyā sañjanitakāyacalane ca	399	
PA_tika-vin07_t:399_8	vijjamānepi attano payogābhāvena anāpattiyeva vuttāti gahetabbaṃ. Keci pana “paṭhamasaṅghādisesavisayepi	399	
PA_tika-vin07_t:399_9	parehi balakkārena hatthādīhi upakkamiyamānassa mocanassādo ca uppajjati, tena ca	399	
PA_tika-vin07_t:399_10	asucimhi mutte saṅghādiseso, amutte thullaccayaṃ evā”ti vadanti. Aṅgārakāsunti aṅgārarāsiṃ,	3991	
PA_tika-vin07_t:399_11	aṅgārapuṇṇāvāṭaṃ vā. Itthiyā upakkamiyamāne asādiyanaṃ nāma na sabbesaṃ visayoti	3991	
PA_tika-vin07_t:399_12	āha imañhītiādi. Ekādasahi aggīhīti rāgadosamohajātijarāmaraṇasokaparidevadukkhadomanassupāyāsasaṅkhātehi	3991	
PA_tika-vin07_t:399_13	ekādasaggīhi. Assāti asādiyantassa. Catukkaṃ nīharitvā ṭhapesīti ettha ekapuggalavisayatāya	3991	
PA_tika-vin07_t:399_14	ekopi anāpattivāro pavesanapaviṭṭhaṭhitauddharaṇasaṅkhaātānaṃ catunnaṃ padānaṃ vasena	3991	
PA_tika-vin07_t:399_15	“catukka”nti vutto. Paṭhamacatukkakathāti ettha pana anāpattivārena saddhiṃ pañcannaṃ	3991	
PA_tika-vin07_t:399_16	vārānaṃ vuttanayena “pañca catukkā”ti vattabbepi ekamaggavisayatāya tesaṃ ekattaṃ	3991	
PA_tika-vin07_t:399_17	āropetvā paṭhamacatukkatā vuttā. Teneva vakkhati tiṇṇaṃ maggānaṃ vasena tīṇi suddhikacatukkānītiādi.	3991	
PA_tika-vin07_t:400	Ekūnasattatidvisatacatukkakathāvaṇṇanā	40	
PA_tika-vin07_t:401_0	59-60. Mattanti surādīhi mattaṃ. Akkhāyitanimittā idha uttarapadalopena akkhāyitasaddena	401	
PA_tika-vin07_t:401_1	vuttāti āha “akkhāyitanimitta”nti. Jāgarantintiādi visesanarahitattā “suddhikacatukkānī”ti	401	
PA_tika-vin07_t:401_2	vuttaṃ. Samānācariyakātherāti ekācariyassa uddesantevāsikā. Gaṅgāya aparabhāgo aparagaṅgaṃ.	401	
PA_tika-vin07_t:401_3	Vatareti garahatthe nipāto. Evaṃ vinayagarukānanti iminā upari upatissattherena vuccamānavinicchayassa	401	
PA_tika-vin07_t:401_4	garukaraṇīyatāya kāraṇaṃ vuttaṃ. Sabbaṃ pariyādiyitvāti sabbaṃ pārājikakhettaṃ anavasesato	401	
PA_tika-vin07_t:401_5	gahetvā. Yadi hi sāvasesaṃ katvā paññapeyya, alajjīnaṃ tattha lesena ajjhācārasoto	401	
PA_tika-vin07_t:401_6	pavattatīti āha “sotaṃ chinditvā”ti. Sahaseyyādipaṇṇattivajjasikkhāpadesuyeva sāvasesaṃ	401	
PA_tika-vin07_t:401_7	katvāpi paññāpanaṃ sambhavati, na lokavajjesūti āha idañhītiādi. Sahaseyyasikkhāpade	401	
PA_tika-vin07_t:401_8	hi kiñcāpi yebhuyyacchanne yebhuyyaparicchanne heṭṭhimaparicchedato pācittiyaṃ dassitaṃ,	401	
PA_tika-vin07_t:401_9	upaḍḍhacchanne upaḍḍhaparicchanne dukkaṭaṃ, tathāpi sāvasesattā paññattiyā yebhuyyacchannaupaḍḍhaparicchannādīsupi	401	
PA_tika-vin07_t:401_10	aṭṭhakathāyaṃ pācittiyameva dassitaṃ. Idha pana niravasesattā paññattiyā bhagavatā	4011	
PA_tika-vin07_t:401_11	dassitaṃ yebhuyyena akkhāyitanimittato heṭṭhā pārājikakkhettaṃ natthi, thullaccayādimeva tattha labbhati.	4011	
PA_tika-vin07_t:402_0	Upatissattherena vuttasseva vinicchayassa aññampi upatthambhakāraṇaṃ dassento apicātiādimāha.	402	
PA_tika-vin07_t:402_1	Nimitte appamattikāpi maṃsarāji sace avasiṭṭhā hoti, taṃ yebhuyyakkhāyitameva hoti,	402	
PA_tika-vin07_t:402_2	tato paraṃ pana sabbaso khāyite nimitte dukkaṭamevāti dassento āha “tato paraṃ thullaccayaṃ	402	
PA_tika-vin07_t:402_3	natthī”ti. Keci panettha vaccamaggādiṃ cattāro koṭṭhāse katvā “tesu dve koṭṭhāse	402	
PA_tika-vin07_t:402_4	atikkamma yāva tatiyakoṭṭhāsassa pariyosānā khāyitaṃ yebhuyyakkhāyitaṃ nāma, tato	402	
PA_tika-vin07_t:402_5	paraṃ thullaccayaṃ natthi, yāva catutthakoṭṭhāsassa pariyosānā khāyitaṃ, tampi dukkaṭavatthuyevā”ti	402	
PA_tika-vin07_t:402_6	ca vadanti, taṃ na yuttaṃ. Matasarīrasmiṃyeva veditabbanti mataṃ yebhuyyena akkhāyitantiādivacanato	402	
PA_tika-vin07_t:402_7	vuttaṃ. Yadipi nimittantiādi jīvamānakasarīrameva sandhāya vuttaṃ tasseva adhikatattā.	402	
PA_tika-vin07_t:402_8	Teneva mātikāṭṭhakathāyaṃ “jīvamānakasarīrassa vuttappakāre magge sacepi tacādīni	402	
PA_tika-vin07_t:402_9	anavasesetvā sabbaso chinne”tiādi vuttaṃ. Sabbaso khāyitanti nimittamaṃsaṃ sabbaṃ	402	
PA_tika-vin07_t:402_10	chinnanti attho. Nimittasaṇṭhānanti chinnamaṃsassa anto yāva muttavatthikosā chiddākāro	4021	
PA_tika-vin07_t:402_11	abbhantarachavicammamatto itthinimittākāro, tenāha “pavesanaṃ jāyatī”ti. Nimittasaṇṭhānaṃ	4021	
PA_tika-vin07_t:402_12	pana anavasesetvāti pavesanārahachiddākārena ṭhitaabbhantaramaṃsādiṃ anavasesetvā.	4021	
PA_tika-vin07_t:402_13	Etena yāva paveso labbhati, tāva maggoyevāti dasseti. Nimittato patitāya maṃsapesiyāti	4021	
PA_tika-vin07_t:402_14	idaṃ nimittasaṇṭhānavirahitaṃ abbhantaramaṃsakhaṇḍaṃ sandhāya vuttaṃ. Nimittasaṇṭhānaṃ	4021	
PA_tika-vin07_t:402_15	akopetvā samantato chinditvā uddhaṭamaṃsapesiyā pana matasarīre yebhuyyena akkhāyitanimitte	4021	
PA_tika-vin07_t:402_16	viya upakkamantassa pārājikameva.	4021	
PA_tika-vin07_t:403_0	Evaṃ jīvamānakamanussasarīre labbhamānavisesaṃ dassetvā idāni matasarīre dassetuṃ	403	
PA_tika-vin07_t:403_1	matasarīre panātiādimāha. Vatthikosesūti purisānaṃ aṅgajātakosacammesu. “Navadvāro	403	
PA_tika-vin07_t:403_2	mahāvaṇo”tiādi vacanato manussānaṃ akkhināsādīni vaṇasaṅkhepena thullaccayakkhettānīti	403	
PA_tika-vin07_t:403_3	tesupi thullaccayaṃ vuttaṃ, evaṃ manussānaṃ matasarīrepi, tenāha mate allasarīretiādi.	403	
PA_tika-vin07_t:403_4	Tattha allasarīreti akuthitaṃ sandhāya vuttaṃ. Pārājikakkhetteti yebhuyyena akkhāyitampi	403	
PA_tika-vin07_t:403_5	sandhāya vuttaṃ. Thullaccayakkhetteti upaḍḍhakkhāyitādimpi sandhāya vuttaṃ. Ettha	403	
PA_tika-vin07_t:403_6	ca akkhināsādithullaccayakkhettesu yebhuyyena akkhāyitesupi thullaccayaṃ, upaḍḍhakkhāyitādīsu	403	
PA_tika-vin07_t:403_7	dukkaṭanti veditabbaṃ. Sabbesampīti yathāvuttahatthiādīhi aññesaṃ tiracchānānaṃ saṅgaṇhanatthaṃ	403	
PA_tika-vin07_t:403_8	vuttaṃ. Tiracchānagatānaṃ akkhikaṇṇavaṇesu dukkaṭaṃ pana aṭṭhakathāppamāṇena gahetabbaṃ,	403	
PA_tika-vin07_t:403_9	“amaggena amaggaṃ paveseti, āpatti thullaccayassā”ti hi sāmaññato vuttaṃ, na pana	403	
PA_tika-vin07_t:403_10	manussānanti visesetvā. Yadi hi manussānaññeva vaṇesu thullaccayaṃ siyā, hatthiassādīnaṃ	4031	
PA_tika-vin07_t:403_11	nāsavatthikosesupi paṭaṅgamukhamaṇḍūkassa mukhasaṇṭhānepi ca vaṇasaṅkhepato thullaccayaṃ	4031	
PA_tika-vin07_t:403_12	na vattabbaṃ siyā, vuttañca. Tasmā aṭṭhakathācariyā evettha pamāṇaṃ. Matānaṃ tiracchānagatānanti matakena sambandho.	4031	
PA_tika-vin07_t:404_0	Methunarāgena vatthikosaṃ pavesentassa thullaccayaṃ vuttanti āha “vatthikosaṃ appavesento”ti.	404	
PA_tika-vin07_t:404_1	Methunarāgo ca nāma kāyasaṃsaggarāgaṃ mocanassādañca muñcitvā visuṃ dvayaṃdvayasamāpattiyā	404	
PA_tika-vin07_t:404_2	rāgo, so ca purisādīsupi uppajjati, tena ca apārājikakkhette itthisarīrepi upakkamantassa	404	
PA_tika-vin07_t:404_3	asucimhi muttepi saṅghādiseso na hoti, khettānurūpaṃ thullaccayadukkaṭameva hotīti	404	
PA_tika-vin07_t:404_4	veditabbaṃ. Appavesentoti iminā tīsu maggesu pavesanādhippāye asatipi methunarāgena	404	
PA_tika-vin07_t:404_5	bahi ghaṭṭanaṃ sambhavatīti dasseti, teneva thullaccayaṃ vuttaṃ, itarathā pavesanādhippāyena	404	
PA_tika-vin07_t:404_6	bahi chupantassa methunassa pubbapayogattā dukkaṭameva vattabbaṃ siyā. Nimittena	404	
PA_tika-vin07_t:404_7	nimittaṃ chupati thullaccayanti idañca “na ca, bhikkhave, rattacittena aṅgajātaṃ	404	
PA_tika-vin07_t:404_8	chupitabbaṃ, yo chupeyya, āpatti thullaccayassā”ti imassa cammakkhandhake āgatassa	404	
PA_tika-vin07_t:404_9	suttassa vasena vuttaṃ. Tattha ca kesañci aññathāpi atthavikappassa bījaṃ dassento	404	
PA_tika-vin07_t:404_10	mahāaṭṭhakathāyaṃ panātiādimāha. Mukheneva chupanaṃ sandhāyāti oṭṭhajivhādimukhāvayavena	4041	
PA_tika-vin07_t:404_11	chupanaṃ sandhāya. Oḷārikattāti ajjhācārassa thullattā. Taṃ sandhāyabhāsitanti taṃ	4041	
PA_tika-vin07_t:404_12	yathāvuttasuttaṃ. Suttañhi ajjhācāraṃ sandhāya paṭicca vuttattā “sandhāyabhāsita”nti	4041	
PA_tika-vin07_t:404_13	vuccati. Suṭṭhusallakkhetvāti piṭṭhiṃ abhiruhantānaṃ aṅgajātamukheneva nimittachupanassa	4041	
PA_tika-vin07_t:404_14	sambhavaṃ methunarāgīnañca aṅgajātena chupanasseva anurūpatañca sutte ca “mukhenā”ti	4041	
PA_tika-vin07_t:404_15	avuttatañca aññañca nayaṃ yathābalaṃ suṭṭhu sallakkhetvāti attho. Saṅghādisesoti	4041	
PA_tika-vin07_t:404_16	manussitthiṃ sandhāya vuttaṃ. Passāvamagganti idaṃ cammakkhandhake nidānavasena vuttaṃ.	4041	
PA_tika-vin07_t:404_17	Itaramaggadvayaṃ pana nimittamukhena chupantassa vaṇasaṅkhepena thullaccayameva.	4041	
PA_tika-vin07_t:404_18	Vuttanayenevāti methunarāgeneva. Nimittamukhena pana vinā methunarāgena manussitthiyā	4041	
PA_tika-vin07_t:404_19	vā tiracchānagatitthiyā vā passāvamaggaṃ pakatimukhena chupantassa dukkaṭameva pakatimukhena	4041	
PA_tika-vin07_t:404_20	pakatimukhachupane viya, itarathā tatthāpi thullaccayena bhavitabbaṃ, tañca na yuttaṃ	4042	
PA_tika-vin07_t:404_21	khandhakasuttepi tathā avuttattā. Kāyasaṃsaggarāgena dukkaṭanti nimittamukhena vā	4042	
PA_tika-vin07_t:404_22	pakatimukhādiṃ itarakāyena vā kāyasaṃsaggarāgena chupantassa dukkaṭameva.	4042	
PA_tika-vin07_t:405_0	Ettha ca kāyasaṃsaggarāgena bahinimitte upakkamato ajānantasseva aṅgajātaṃ yadi pārājikakkhettaṃ	405	
PA_tika-vin07_t:405_1	chupati, tattha kiṃ hotīti? Keci tāva “methunarāgassa abhāvā manussitthiyā saṅghādiseso,	405	
PA_tika-vin07_t:405_2	sesesu vatthuvasena thullaccayadukkaṭānī”ti vadanti. Aññe pana “pavesanakkhaṇe phassassa	405	
PA_tika-vin07_t:405_3	sādiyanasambhavato balakkārena upakkamanakkhaṇe viya pārājikamevā”ti vadanti, idameva	405	
PA_tika-vin07_t:405_4	yuttataraṃ. Maggattayato hi aññasmiṃ padeseyeva kāyasaṃsaggādirāgabhedato āpattibhedo	405	
PA_tika-vin07_t:405_5	labbhati, na maggattaye. Tattha pana yena kenaci ākārena phassassa sādiyanakkhaṇe	405	
PA_tika-vin07_t:405_6	pārājikameva, teneva paropakkamena pavesanādīsu rāgabhedaṃ anuddharitvā sādiyanamattena pārājikaṃ vuttaṃ.	405	
PA_tika-vin07_t:406	Santhatacatukkabhedakathāvaṇṇanā	40	
PA_tika-vin07_t:407_0	61-2. Paṭipannakassāti āraddhavipassakassa. Upādinnakanti kāyindriyaṃ sandhāya vuttaṃ.	407	
PA_tika-vin07_t:407_1	Upādinnakena phusatīti upādinnakasarīrena phusīyatīti kammasādhanena attho daṭṭhabbo.	407	
PA_tika-vin07_t:407_2	Atha vā evaṃ karonto bhikkhu kiñci upādinnakaṃ upādinnakena na phusatīti attho. Lesaṃ	407	
PA_tika-vin07_t:407_3	oḍḍessantīti lesaṃ ṭhapessanti, parikappessantīti attho. Santhatādibhedehi bhinditvāti	407	
PA_tika-vin07_t:407_4	santhatādivisesanehi visesetvā. Santhatāyāti samudāye ekadesavohāro daḍḍhassa paṭassa	407	
PA_tika-vin07_t:407_5	chiddantiādīsu viya. Yathā hi paṭassa ekadesova vatthato daḍḍhoti vuccati, taṃ ekadesavohāraṃ	407	
PA_tika-vin07_t:407_6	samudāye paṭe upacārato āropetvā puna taṃ samudāyaṃ daḍḍhappadesasaṅkhātachiddasambandhībhāvena	407	
PA_tika-vin07_t:407_7	“daḍḍhassa paṭassa chidda”nti voharanti, evamidhāpi itthiyā maggappadesavohāraṃ samudāyabhūtāya	407	
PA_tika-vin07_t:407_8	itthiyā āropetvā puna taṃ itthiṃ santhatamaggasambandhiniṃ katvā santhatāya itthiyā	407	
PA_tika-vin07_t:407_9	vaccamaggenātiādi vuttaṃ. Sāratthadīpaniyaṃ panettha “ekadese samudāyavohāro”ti vuttaṃ,	407	
PA_tika-vin07_t:407_10	taṃ na yuttaṃ avayavavohārena samudāyasseva patīyamānattā. Itarathā hi santhatāya	4071	
PA_tika-vin07_t:407_11	vaccamaggenāti itthiliṅgatā maggasambandhitā ca na siyā, ekadese samudāyopacārassa	4071	
PA_tika-vin07_t:407_12	pana ekadesova attho sākhāya chijjamānāya rukkho chijjatītiādīsu viya.	4071	
PA_tika-vin07_t:408_0	Vatthādīni maggassa anto appavesetvā bahiyeva veṭhanaṃ sandhāya “paliveṭhetvā”ti	408	
PA_tika-vin07_t:408_1	vuttaṃ. Samudāye avayavūpacāreneva bhikkhupi santhato nāmātiādi vuttaṃ. Yattake paviṭṭheti	408	
PA_tika-vin07_t:408_2	tilabījamatte paviṭṭhe. Akkhināsādīnaṃ santhatattepi yathāvatthukamevāti āha thullaccayakkhette	408	
PA_tika-vin07_t:408_3	thullaccayantiādi. Khāṇuṃ ghaṭṭentassa dukkaṭanti itthinimittassa anto khāṇuṃ pavesetvā	408	
PA_tika-vin07_t:408_4	samatalaṃ, atirittaṃ vā ṭhitaṃ khāṇuṃ sace ghaṭṭeti, ghaṭṭentassa dukkaṭaṃ pavesābhāvato.	408	
PA_tika-vin07_t:408_5	Sace pana īsakaṃ anto allokāse pavesetvā ṭhitaṃ anupādinnameva khāṇusīsaṃ aṅgajātena	408	
PA_tika-vin07_t:408_6	chupati, pārājikameva. Tassa talanti veḷunaḷādikassa antotalaṃ. Bahiddhā khāṇuketi	408	
PA_tika-vin07_t:408_7	anto pavesitaveḷupabbādikassa bahi nikkhantasīsaṃ sandhāya vuttaṃ. Yathā ca itthinimittetiādīsu	408	
PA_tika-vin07_t:408_8	yathā itthiyā passāvamagge khāṇuṃ katvā ghaṭṭanādikaṃ vuttaṃ, evaṃ sabbattha vaccamaggādīsupi	408	
PA_tika-vin07_t:408_9	lakkhaṇaṃ veditabbanti attho.	408	
PA_tika-vin07_t:409	Rājapaccatthikādicatukkabhedakathāvaṇṇanā	40	
PA_tika-vin07_t:410	65. Kerāṭikāti vañcakā. Paṭhamaṃ itthidhuttameva dassetvā idāni itaradhuttepi saṅgahetvā dassetuṃ “itthidhuttasurādhuttādayo vā”ti vuttaṃ.	41	
PA_tika-vin07_t:411	Āpattānāpattivāravaṇṇanā	41	
PA_tika-vin07_t:412_0	66. Paṭiññātakaraṇaṃ natthi sevetukāmatā maggena maggappaṭipattīti dvinnaṃ aṅgānaṃ	412	
PA_tika-vin07_t:412_1	siddhattā. Dūsitassa pana maggena maggappaṭipatti evamekaṃ aṅgaṃ siddhaṃ, sevetukāmatāsaṅkhātaṃ	412	
PA_tika-vin07_t:412_2	sādiyanaṃ asiddhaṃ. Tasmā so pucchitvā “sādiyi”nti vuttapaṭiññāya nāsetabbo. Tatthevāti	412	
PA_tika-vin07_t:412_3	vesāliyaṃ mahāvane eva. Sabbaṅgagatanti sabbakāyagataṃ. “Lohitaṃ viyā”ti vuttattā	412	
PA_tika-vin07_t:412_4	kesādīnaṃ vinimuttaṭṭhāne sabbatthāti gahetabbaṃ. Niccameva ummattako hotīti yassa	412	
PA_tika-vin07_t:412_5	pittakosato pittaṃ calitvā sabbadā bahi nikkhantaṃ hoti, taṃ sandhāya vuttaṃ. Yassa	412	
PA_tika-vin07_t:412_6	pana pittaṃ calitvā pittakoseyeva ṭhitaṃ hoti, kadāci vā nikkhantaṃ puna nikkhamati,	412	
PA_tika-vin07_t:412_7	sopi antarantarā saññaṃ paṭilabhati bhesajjena ca pakatiārogyaṃ paṭilabhatīti veditabbaṃ.	412	
PA_tika-vin07_t:413	Padabhājanīyavaṇṇanānayo niṭṭhito.	41	
PA_tika-vin07_t:414	Pakiṇṇakakathāvaṇṇanā	41	
PA_tika-vin07_t:415_0	Pakiṇṇakanti vomissakanayaṃ. Samuṭṭhānanti uppattikāraṇaṃ. Kiriyātiādi nidassanamattaṃ	415	
PA_tika-vin07_t:415_1	akiriyādīnampi saṅgahato. Vedanāya saha kusalañca veditabbanti yojetabbaṃ. Sabbasaṅgāhakavasenāti	415	
PA_tika-vin07_t:415_2	sabbesaṃ sikkhāpadānaṃ saṅgāhakavasena “kāyo vācā kāyavācā kāyacittaṃ vācācittaṃ	415	
PA_tika-vin07_t:415_3	kāyavācācitta”nti evaṃ vuttāni cha āpattisamuṭṭhānāni. Samuṭṭhānādayo hi āpattiyā	415	
PA_tika-vin07_t:415_4	eva honti, na sikkhāpadassa. Taṃtaṃsikkhāpadassa niyataāpattiyā eva gahaṇatthaṃ pana	415	
PA_tika-vin07_t:415_5	sikkhāpadasīsena samuṭṭhānādīnaṃ kathanaṃ. Evañhi āpattiviseso paññāyati āpatti-saddassa	415	
PA_tika-vin07_t:415_6	sabbāpattisādhāraṇattā, imesu pana chasu samuṭṭhānesu purimāni tīṇi acittakāni, pacchimāni	415	
PA_tika-vin07_t:415_7	sacittakāni. Samāsato taṃ imaṃ pakiṇṇakaṃ viditvā veditabbanti sambandho. Cha samuṭṭhānāni	415	
PA_tika-vin07_t:415_8	etassāti chasamuṭṭhānaṃ. Evaṃ sesesupi.	415	
PA_tika-vin07_t:416_0	Atthi kathinasamuṭṭhānantiādi samuṭṭhānasīsavasena dvisamuṭṭhānaekasamuṭṭhānānaṃ	416	
PA_tika-vin07_t:416_1	dassanaṃ. Terasa hi samuṭṭhānasīsāni paṭhamapārājikasamuṭṭhānaṃ adinnādānasamuṭṭhānaṃ	416	
PA_tika-vin07_t:416_2	sañcarittasamuṭṭhānaṃ samanubhāsanasamuṭṭhānaṃ kathinasamuṭṭhānaṃ eḷakalomasamuṭṭhānaṃ	416	
PA_tika-vin07_t:416_3	padasodhammasamuṭṭhānaṃ addhānasamuṭṭhānaṃ theyyasatthasamuṭṭhānaṃ dhammadesanāsamuṭṭhānaṃ	416	
PA_tika-vin07_t:416_4	bhūtārocanasamuṭṭhānaṃ corīvuṭṭhāpanasamuṭṭhānaṃ ananuññātasamauṭṭhānanti. Tattha	416	
PA_tika-vin07_t:416_5	atthi chasamuṭṭhānanti iminā sañcarittasamuṭṭhānaṃ vuttaṃ, pañcasamuṭṭhānassa abhāvato	416	
PA_tika-vin07_t:416_6	“atthi pañcasamuṭṭhāna”nti avatvā “atthi catusamuṭṭhāna”nti vuttaṃ, iminā ca addhānasamuṭṭhānaṃ	416	
PA_tika-vin07_t:416_7	ananuññātasamuṭṭhānañca saṅgahitaṃ. Yañhi paṭhamatatiyacatutthachaṭṭhehi samuṭṭhānehi	416	
PA_tika-vin07_t:416_8	samuṭṭhāti, idaṃ addhānasamuṭṭhānaṃ. Yaṃ pana dutiyatatiyapañcamachaṭṭhehi samuṭṭhāti,	416	
PA_tika-vin07_t:416_9	idaṃ ananuññātasamuṭṭhānaṃ. Atthi tisamuṭṭhānanti iminā adinnādānasamuṭṭhānaṃ bhūtārocanasamuṭṭhānañca	416	
PA_tika-vin07_t:416_10	saṅgahitaṃ. Yañhi sacittakehi tīhi samuṭṭhāti, idaṃ adinnādānasamuṭṭhānaṃ. Yaṃ pana	4161	
PA_tika-vin07_t:416_11	acittakehi tīhi samuṭṭhāti, idaṃ bhūtārocanasamuṭṭhānaṃ. Atthi kathinasamuṭṭhānantiādinā	4161	
PA_tika-vin07_t:416_12	pana avasesasamauṭṭhānasīsavasena dvisamuṭṭhānaṃ ekasamuṭṭhānañca saṅgaṇhāti. Tattha	4161	
PA_tika-vin07_t:416_13	hi yaṃ tatiyachaṭṭhehi samuṭṭhāti, idaṃ kathinasamuṭṭhānaṃ nāma. Yaṃ pana paṭhamacatutthehi	4161	
PA_tika-vin07_t:416_14	samuṭṭhāti, idaṃ eḷakalomasamuṭṭhānaṃ. Yaṃ chaṭṭheneva samuṭṭhāti, idaṃ dhuranikkhepasamuṭṭhānaṃ,	4161	
PA_tika-vin07_t:416_15	“samanubhāsanasamauṭṭhāna”ntipi tasseva nāmaṃ. Iti sarūpena aṭṭha āpattisīsāni dassitāni.	4161	
PA_tika-vin07_t:416_16	Ādisaddena panettha avasesāni paṭhamapārājikasamuṭṭhānapadasodhammatheyyasatthadhammadesanācorīvuṭṭhāpanasamuṭṭhānāni	4161	
PA_tika-vin07_t:416_17	pañcapi samuṭṭhānasīsāni saṅgahitāni. Tattha yaṃ kāyacittato samuṭṭhāti, idaṃ paṭhamapārājikasamuṭṭhānaṃ.	4161	
PA_tika-vin07_t:416_18	Yaṃ dutiyapañcamehi samuṭṭhāti, idaṃ padasodhammasamuṭṭhānaṃ. Yaṃ catutthachaṭṭhehi	4161	
PA_tika-vin07_t:416_19	samuṭṭhāti, idaṃ theyyasatthasamuṭṭhānaṃ. Yaṃ pañcameneva samuṭṭhāti, idaṃ dhammadesanāsamauṭṭhānaṃ.	4161	
PA_tika-vin07_t:416_20	Yaṃ pañcamachaṭṭhehi samuṭṭhāti, idaṃ corīvuṭṭhāpanasamuṭṭhānaṃ. Ettha ca pacchimesu	4162	
PA_tika-vin07_t:416_21	tīsu sacittakasamuṭṭhānesu ekekasamuṭṭhānavasena ekasamuṭṭhānāni tividhāni. Dvisamuṭṭhānāni	4162	
PA_tika-vin07_t:416_22	pana paṭhamacatutthehi vā dutiyapañcamehi vā tatiyachaṭṭhehi vā catutthachaṭṭhehi	4162	
PA_tika-vin07_t:416_23	vā pañcamachaṭṭhehi vā samuṭṭhānavasena pañcavidhānīti veditabbāni.	4162	
PA_tika-vin07_t:417_0	Evaṃ samuṭṭhānavasena sabbasikkhāpadāni terasadhā dassetvā idāni kiriyāvasena pañcadhā	417	
PA_tika-vin07_t:417_1	dassetuṃ tatrāpītiādi vuttaṃ. Kiñcīti sikkhāpadaṃ. Kiriyatoti pathavīkhaṇanādi viya	417	
PA_tika-vin07_t:417_2	kāyavacīviññattijanitakammato. Akiriyatoti paṭhamakathinādi viya kattabbassa akaraṇeneva.	417	
PA_tika-vin07_t:417_3	Kiriyākiriyatoti aññātikāya bhikkhuniyā hatthato cīvarapaṭiggahaṇādi viya. Siyā kiriyato,	417	
PA_tika-vin07_t:417_4	siyā akiriyato rūpiyapaṭiggahaṇādi viya, siyā kiriyato, siyā kiriyākiriyato kuṭikārādi	417	
PA_tika-vin07_t:417_5	viya. Vītikkamasaññāya abhāvena vimokkho assāti saññāvimokkhanti majjhepadalopīsamāso	417	
PA_tika-vin07_t:417_6	daṭṭhabbo. Cittaṅgaṃ labhati sacittakasamuṭṭhāneheva samuṭṭhahanato. Itaranti yassa	417	
PA_tika-vin07_t:417_7	cittaṅganiyamo natthi, taṃ, anāpattimukhena cetaṃ saññādukaṃ vuttaṃ, āpattimukhena	417	
PA_tika-vin07_t:417_8	sacittakadukanti ettakameva viseso, atthato samānāva.	417	
PA_tika-vin07_t:418_0	Kāyavacīdvārehi āpajjitabbampi kāyakamme vā vacīkamme vā saṅgayhati. Tattha bāhullavuttito	418	
PA_tika-vin07_t:418_1	adinnādānamusāvādādayo viyāti atthi sikkhāpadaṃ kāyakammantiādinā kāyakammaṃ vacīkammañcāti	418	
PA_tika-vin07_t:418_2	dukameva vuttaṃ, vibhāgato pana kāyavacīkammena saddhiṃ tikameva hoti. Teneva mātikāṭṭhakathāyaṃ	418	
PA_tika-vin07_t:418_3	vuttaṃ “sabbā ca kāyakammavacīkammatadubhayavasena tividhā hontī”ti. Tatoyeva idhāpi	418	
PA_tika-vin07_t:418_4	adinnādānādīsu kāyakammavacīkammanti tadubhayavasena dassitaṃ. Atthi pana sikkhāpadaṃ	418	
PA_tika-vin07_t:418_5	kusalantiādi āpattisamuṭṭhāpakacittavasena kāriye kāraṇopacārena vuttaṃ, na pana	418	
PA_tika-vin07_t:418_6	āpattiyā kusalādiparamatthadhammatāvasena āpattiyā sammutisabhāvattā. Kusalākusalādiparamatthadhamme	418	
PA_tika-vin07_t:418_7	upādāya hi bhagavatā āpattisammuti paññattā. Vakkhati hi “yaṃ kusalacittena āpajjati,	418	
PA_tika-vin07_t:418_8	taṃ kusala”ntiādi. Na hi bhagavato āṇāyattā āpatti kusalādiparamatthasabhāvā hoti	418	
PA_tika-vin07_t:418_9	anupasampannānaṃ ādikammikānañca āpattippasaṅgato, tassā desanādīhi visuddhiabhāvappasaṅgato	418	
PA_tika-vin07_t:418_10	ca. Na hi kāraṇabalena uppajjamānā kusalādisabhāvā āpatti anupasampannādīsu nivattati,	4181	
PA_tika-vin07_t:418_11	uppannāya ca tassā kenaci vināso na sambhavati. Sarasavināsato desanādinā ca āpatti	4181	
PA_tika-vin07_t:418_12	vigacchatīti vacanamatthi, na pana tena akusalādi vigacchati. Pitughātādikammena	4181	
PA_tika-vin07_t:418_13	hi pārājikaṃ āpannassa bhikkhuno gihiliṅgaṃ gahetvā bhikkhubhāvapariccāgena pārājikāpatti	4181	
PA_tika-vin07_t:418_14	vigacchati, na pāṇātipātādiakusalaṃ ānantariyādibhāvato. Tasmā dummaṅkūnaṃ niggahādidasaatthavase	4181	
PA_tika-vin07_t:418_15	paṭicca bhagavatā yathāpaccayaṃ samuppajjamāne kusalākusalādināmarūpadhamme upādāya	4181	
PA_tika-vin07_t:418_16	paññattā sammutiyeva āpatti, sā ca yathāvidhipaṭikammakaraṇena vigatā nāma hotīti	4181	
PA_tika-vin07_t:418_17	veditabbaṃ, tenāha dvattiṃseva hi āpattisamuṭṭhāpakacittānītiādi. Āpattisamuṭṭhāpakatteneva	4181	
PA_tika-vin07_t:418_18	hettha kusalādīnaṃ āpattito bhedo siddho. Na hi taṃsamuṭṭhitassa tato abhedo yutto	4181	
PA_tika-vin07_t:418_19	samuṭṭhānasamuṭṭhitabhedabyavahārupacchedappasaṅgato. Sāratthadīpaniyaṃ pana āpattiyā	4181	
PA_tika-vin07_t:418_20	paramatthato kusalattameva na sambhavati “āpattādhikaraṇaṃ siyā akusalaṃ, siyā abyākataṃ,	4182	
PA_tika-vin07_t:418_21	natthi āpattādhikaraṇaṃ kusala”nti vacanato, “akusalattaṃ pana abyākatattañca āpattiyā	4182	
PA_tika-vin07_t:418_22	sambhavatī”ti saññāya kusalacittasamuṭṭhānakkhaṇepi rūpābyākatattaṃ āpattiyā samatthetuṃ	4182	
PA_tika-vin07_t:418_23	yaṃ kusalacittena āpajjati, taṃ kusalaṃ, itarehi itaranti imaṃ aṭṭhakathāvacanaṃ	4182	
PA_tika-vin07_t:418_24	nissāya vuttaṃ “yaṃ kusalacittena āpajjatīti yaṃ sikkhāpadasīse gahitaṃ āpattiṃ kusalacittasamaṅgī	4182	
PA_tika-vin07_t:418_25	āpajjati, iminā pana vacanena taṃ kusalanti āpattiyā vuccamāno kusalabhāvo pariyāyato,	4182	
PA_tika-vin07_t:418_26	na paramatthatoti dasseti. Kusalacittena hi āpattiṃ āpajjanto saviññattikaṃ aviññattikaṃ	4182	
PA_tika-vin07_t:418_27	vā sikkhāpadavītikkamākārappavattaṃ rūpakkhandhasaṅkhātaṃ abyākatāpattiṃ āpajjatī”ti.	4182	
PA_tika-vin07_t:418_28	Tattha yaṃ kusalacittena āpajjatīti imaṃ vacanaṃ uddissa “iminā pana vacanena taṃ	4182	
PA_tika-vin07_t:418_29	kusalanti āpattiyā vuccamāno kusalabhāvo pariyāyato, na paramatthatoti dassetī”ti	4182	
PA_tika-vin07_t:418_30	vuttaṃ, evaṃ itarehi itaranti vacanena “yaṃ akusalacittena āpajjahi, taṃ akusalaṃ,	4183	
PA_tika-vin07_t:418_31	yaṃ abyākatacittena āpajjati, taṃ abyākata”nti imassa atthassa vuttattā itarehīti	4183	
PA_tika-vin07_t:418_32	vacanaṃ uddissa “imināpi vacanena itaranti āpattiyā vuccamāno akusalabhāvo abyākatabhāvo	4183	
PA_tika-vin07_t:418_33	ca pariyāyato dassetī”ti vattabbaṃ. Evaṃ avatvā kusalapakkhe eva kathanassa kāraṇaṃ	4183	
PA_tika-vin07_t:418_34	na passāma. Yaṃ pana āpattādhikaraṇaṃ siyā akusalantiādivacanaṃ kāraṇattena vuttaṃ,	4183	
PA_tika-vin07_t:418_35	tampi akāraṇaṃ yaṃ akusalacittena āpajjati, taṃ akusalantiādinā heṭṭhā vuttanayena	4183	
PA_tika-vin07_t:418_36	akusalādibhāvassa pariyāyadesitattā, āpattiyā kusalavohārassa ayuttatāya natthi āpattādhikaraṇaṃ	4183	
PA_tika-vin07_t:418_37	kusalanti vuttattā ca. Āpattiyā hi kusalacittasamuṭṭhitattepi bhagavatā paṭikkhittabhāvena	4183	
PA_tika-vin07_t:418_38	sāvajjadhammattā kāraṇūpacārenāpi anavajjakusalavohāro na yutto sāvajjānavajjānaṃ	4183	
PA_tika-vin07_t:418_39	aññamaññaviruddhattā. Yathā ākāsādisammutisaccānaṃ uppannatādivohāro viya jātijarābhaṅgānaṃ	4183	
PA_tika-vin07_t:418_40	uppannatādivohāro anavaṭṭhānādidesato ayutto, evamidhāpi kusalavohāro ayutto viruddhattā.	4184	
PA_tika-vin07_t:418_41	Akusalādivohāro pana yutto, kāraṇūpacārena pana akusalādisabhāvatā yathāvuttadosānativattanato.	4184	
PA_tika-vin07_t:418_42	Suttassāpi hi yathā suttasuttānulomādīhi virodho na hoti, tatheva attho gahetabbo.	4184	
PA_tika-vin07_t:419_0	Yaṃ pana vuttaṃ “kusalacittena hi āpattiṃ āpajjanto…pe… rūpakkhandhasaṅkhātaṃ abyākatāpattiṃ	419	
PA_tika-vin07_t:419_1	āpajjatī”ti, taṃ ayuttameva rūpakkhandhassa khaṇikatāya āpattiyāpi desanādipaṭikammaṃ	419	
PA_tika-vin07_t:419_2	vināva paṭipassaddhippasaṅgato. Rūpaparamparā āpattīti ce? Tanna, paṭikammenāpi avigamappasaṅgato.	419	
PA_tika-vin07_t:419_3	Na hi rūpasantatidesanādīhi vigacchati sakāraṇāyattattā, iti sabbathā āpattiyā paramatthatā	419	
PA_tika-vin07_t:419_4	ayuttā, eteneva yaṃ vuttaṃ “nipajjitvā nirodhasamāpannassa sahaseyyavasena tathākārappavattarūpadhammasseva	419	
PA_tika-vin07_t:419_5	āpattibhāvato”tiādi, tampi paṭisiddhanti veditabbaṃ. Idha pana nirodhasamāpannānaṃ	419	
PA_tika-vin07_t:419_6	rūpadhammameva paṭicca uppannattā āpatti acittā avedanā, aññattha pana sacittā savedanāva,	419	
PA_tika-vin07_t:419_7	sabbatthāpi paññattisabhāvāti veditabbā. Teneva duṭṭhadosasikkhāpadaṭṭhakathāyaṃ	419	
PA_tika-vin07_t:419_8	āpattiyā akusalādisabhāvaṃ paraparikappitaṃ nisedhetuṃ “ādikammikassa anāpattivacanato…pe…	419	
PA_tika-vin07_t:419_9	paṇṇattimattameva āpattādhikaraṇanti veditabba”nti sayameva vakkhati, tasmā “taṃtaṃkusalādidhammasamuppattiyā	419	
PA_tika-vin07_t:419_10	bhagavatā paññattā āpattisammuti samuṭṭhitā”ti ca, “yāva paṭippassaddhikāraṇā tiṭṭhatī”ti	4191	
PA_tika-vin07_t:419_11	ca, “paṭippassaddhikāraṇehi vinassatī”ti ca voharīyati. Āpattiyā ca sammutisabhāvattepi	4191	
PA_tika-vin07_t:419_12	hi sañcicca taṃ āpajjantassa, paṭikiriyaṃ akarontassa ca anādare akusalarāsi ceva	4191	
PA_tika-vin07_t:419_13	saggamaggantarāyo ca hotīti lajjino yathāvidhiṃ nātikkamanti, anatikkamanappaccayā	4191	
PA_tika-vin07_t:419_14	ca tesaṃ anantappabhedā sīlādayo dhammā parivaḍḍhantīti gahetabbaṃ. Dvattiṃsevāti	4191	
PA_tika-vin07_t:419_15	niyamo āpattinimittānaṃ kāyavacīviññattīnaṃ eteheva samuppajjanato kato, na pana	4191	
PA_tika-vin07_t:419_16	sabbāpattīnampi eteheva samuppajjanato. Nipajjitvā niddāyantānañhi jhānanirodhasamāpannānañca	4191	
PA_tika-vin07_t:419_17	aviññattijanakehi vipākaappanācittehi ceva rūpadhammehi ca sahaseyyādiāpatti sambhavati.	4191	
PA_tika-vin07_t:420_0	Dasāti kiriyāhetukamanoviññāṇadhātudvayena saha aṭṭha mahākiriyacittāni. Paññattiṃ	420	
PA_tika-vin07_t:420_1	ajānitvā iddhivikubbanādīsu abhiññānaṃ āpattisamuṭṭhāpakattaṃ veditabbaṃ. Ettha ca	420	
PA_tika-vin07_t:420_2	kiñci sikkhāpadaṃ akusalacittameva, kiñci kusalābyākatavasena dvicittaṃ, kiñci ticittanti	420	
PA_tika-vin07_t:420_3	ayameva bhedo labbhati, nāññoti veditabbaṃ. Kiriyāsamuṭṭhānanti parūpakkamena jāyamānaṃ	420	
PA_tika-vin07_t:420_4	aṅgajātādicalanaṃ sādiyanacittasaṅkhāte sevanacitte uppanne tena cittena samuppāditameva	420	
PA_tika-vin07_t:420_5	hotīti vuttaṃ itarathā “siyā kiriyasamuṭṭhānaṃ, siyā akiriyasamuṭṭhāna”nti vattabbato.	420	
PA_tika-vin07_t:421_0	Yaṃ pana sāratthadīpaniyaṃ vuttaṃ “kiriyasamuṭṭhānanti idaṃ yebhuyyavasena vuttaṃ	421	
PA_tika-vin07_t:421_1	parūpakkame sati sādiyantassa akiriyasamuṭṭhānabhāvato”tiādi, taṃ na gahetabbaṃ paṭhamapārājikassa	421	
PA_tika-vin07_t:421_2	akiriyasamuṭṭhānatāya pāḷiaṭṭhakathāsu avuttattā. “Manodvāre āpatti nāma natthī”ti	421	
PA_tika-vin07_t:421_3	hi vuttaṃ. Kathañhi nāma parūpakkamena methunaṃ sādiyanto attano aṅgajātādikāyacalanaṃ	421	
PA_tika-vin07_t:421_4	na sādiyeyya, sādiyanacittānuguṇameva pana sakalasarīre cittajarūpasamuppattiyā viññattipi	421	
PA_tika-vin07_t:421_5	sukhumā samuppannā eva hotīti daṭṭhabbaṃ, tenāha kāyadvāreneva samuṭṭhānato kāyakammantiādi.	421	
PA_tika-vin07_t:421_6	Cittaṃ panettha aṅgamattaṃ hotīti kāyaviññatti eva kāyakammabhāve kāraṇaṃ, na cittaṃ.	421	
PA_tika-vin07_t:421_7	Taṃ panettha kāyasaṅkhātāya viññattiyāyeva aṅgamattaṃ, na kāyakammabhāvassa, itarathā	421	
PA_tika-vin07_t:421_8	methunassa “manokamma”nti vattabbato, tenāha “na tassa vasena kammabhāvo labbhatī”ti.	421	
PA_tika-vin07_t:421_9	Kammabhāvoti kāyakammabhāvo. Sabbañcetanti etaṃ samuṭṭhānādikaṃ. Sikkhāpadasīsenāti	421	
PA_tika-vin07_t:421_10	taṃtaṃsikkhāpadaniyataāpattiyā eva gahaṇatthaṃ sikkhāpadamukhena.	4211	
PA_tika-vin07_t:422	Pakiṇṇakakathāvaṇṇanānayo niṭṭhito.	42	
PA_tika-vin07_t:423	Vinītavatthuvaṇṇanā	42	
PA_tika-vin07_t:424_0	Idaṃ kinti kathetukāmatāpucchā. Imātiādi vissajjanaṃ. Vinītāni āpattiṃ tvaṃ bhikkhu	424	
PA_tika-vin07_t:424_1	āpannotiādinā bhagavatā vinicchinitāni vatthūni vinītavatthūni. Taṃ taṃ vatthuṃ uddharitvā	424	
PA_tika-vin07_t:424_2	dānato dassanato uddānabhūtā gāthā uddānagāthā, saṅgahagāthā, uddesagāthāti vuttaṃ	424	
PA_tika-vin07_t:424_3	hoti. Vatthu gāthāti tena kho pana samayena aññataro bhikkhūtiādikā vinītavatthupāḷiyeva	424	
PA_tika-vin07_t:424_4	tesaṃ tesaṃ vinītavatthūnaṃ ganthanato “vatthugāthā”ti vuttā, na chandovicitilakkhaṇena.	424	
PA_tika-vin07_t:424_5	Uddānagāthānaṃ vatthu vatthugāthāti evaṃ vā ettha attho daṭṭhabbo. Etthāti vinītavatthūsu.	424	
PA_tika-vin07_t:424_6	Dutiyādīnanti dutiyapārājikādīnaṃ. Yaṃ passitvā cittakārādayo sippikā cittakammādīni	424	
PA_tika-vin07_t:424_7	sikkhanti, taṃ paṭicchannakarūpaṃ, paṭimārūpanti attho.	424	
PA_tika-vin07_t:425_0	67. Purimāni dveti makkaṭīvajjiputtakavatthūni dve. Tānipi bhagavatā vinītabhāvena	425	
PA_tika-vin07_t:425_1	puna vinītavatthūsu pakkhittāni. Tattha tassa kukkuccaṃ ahosītiādi pana kiñcāpi tesaṃ	425	
PA_tika-vin07_t:425_2	paṭhamaṃ kukkuccaṃ na uppannaṃ, bhikkhūhi pana bhagavatā ca garahitvā vuttavacanaṃ	425	
PA_tika-vin07_t:425_3	sandhāya pacchā uppannattaṃ sandhāya vuttaṃ. Bhagavato etamatthaṃ ārocesuntiādi ca	425	
PA_tika-vin07_t:425_4	bhikkhūhi ānandattherena ca paṭhamaṃ bhagavato ārocite, bhagavatā ca tesaṃ pārājikatte	425	
PA_tika-vin07_t:425_5	pakāsite bhītā te sayampi gantvā attano kukkuccaṃ pacchā ārocenti eva. “Saccaṃ kira	425	
PA_tika-vin07_t:425_6	tva”ntiādinā bhagavatā puṭṭhā pana “saccaṃ bhagavā”ti paṭijānanavasenāpi ārocenti.	425	
PA_tika-vin07_t:425_7	Bhagavāpi āpattiṃ tvantiādinā tesaṃ pārājikattaṃ vinicchinoti eva. Anupaññattikathāyaṃ	425	
PA_tika-vin07_t:425_8	pana taṃ sabbaṃ avatvā anupaññattiyā anuguṇameva kiñcimattaṃ vuttaṃ, idhāpi tesaṃ	425	
PA_tika-vin07_t:425_9	vatthūnaṃ bhagavatā vinītabhāvadassanatthaṃ evaṃ vuttanti veditabbaṃ. Keci imaṃ adhippāyaṃ	425	
PA_tika-vin07_t:425_10	amanasikatvā “aññānevetāni vatthūnī”ti vadanti. Kuseti kusatiṇāni. Kesehīti manussakesehi.	4251	
PA_tika-vin07_t:426_0	68. Vaṇṇapokkharatāyāti ettha pokkhalaṃ nāma samiddhaṃ sundarañca, tassa bhāvo “pokkharatā”ti	426	
PA_tika-vin07_t:426_1	ra-kāraṃ katvā vutto, samiddhatā sundaratāti attho. Padhaṃsesīti abhibhavi. Na limpatīti na allīyati.	426	
PA_tika-vin07_t:427_0	69. Evarūpā parivattaliṅgā bhikkhuniyo atthato ekato upasampannāpi ubhatosaṅghe upasampannāsuyeva	427	
PA_tika-vin07_t:427_1	saṅgayhanti bhikkhūpasampadāya bhikkhunīupasampadatopi ukkaṭṭhattā. Pāḷiyaṃ “tāhi	427	
PA_tika-vin07_t:427_2	āpattīhi anāpatti”nti upayogavacanaṃ katvā anujānāmīti padena sambandhitabbaṃ. Itthiliṅganti	427	
PA_tika-vin07_t:427_3	thanādikaṃ itthisaṇṭhānaṃ vuttanti āha – “purisa…pe… itthisaṇṭhānaṃ uppanna”nti.	427	
PA_tika-vin07_t:427_4	Taṃ nānantarikato pana “purisindriyampi antarahitaṃ, itthindriyañca uppanna”nti vuttameva	427	
PA_tika-vin07_t:427_5	hoti, evaṃ uparipi liṅgaggahaṇeneva itthindriyādiggahaṇaṃ veditabbaṃ. Tāti āpattiyo,	427	
PA_tika-vin07_t:427_6	tassa vuṭṭhātunti iminā sambandho, tāhi āpattīhi vuṭṭhāpetunti attho. Kathanti āha	427	
PA_tika-vin07_t:427_7	tā sabbāpi bhikkhunīhi kātabbantiādi. Tena paṭicchannāyapi appaṭicchannāyapi garukāpattiyā	427	
PA_tika-vin07_t:427_8	pakkhamānattacaraṇādikaṃ vidhiṃ dasseti.	427	
PA_tika-vin07_t:428_0	Okkantikavinicchayoti pasaṅgānuguṇaṃ otaraṇakavinicchayo. Balavaakusalenāti paradārikakammādinā.	428	
PA_tika-vin07_t:428_1	Dubbalakusalenāti yathāvuttabalavākusalopahatasattinā tato eva dubbalabhūtena kusalena.	428	
PA_tika-vin07_t:428_2	Dubbalaakusalenāti purisabhāvuppādakabrahmacariyādibalavakusalopahatasattinā tato	428	
PA_tika-vin07_t:428_3	eva dubbalabhūtena paradārikādiakusalena. Sugatiyaṃ bhāvadvayassa kusalakammajattā	428	
PA_tika-vin07_t:428_4	akusaleneva vināso kusaleneva uppattīti āha ubhayampītiādi. Duggatiyaṃ pana akusaleneva	428	
PA_tika-vin07_t:428_5	ubhinnampi uppatti ca vināso ca, tattha dubbalabalavabhāvova viseso.	428	
PA_tika-vin07_t:429_0	“Ehi mayaṃ gamissāmā”ti bhikkhuniyā saddhiṃ saṃvidhāya ekaddhānagamane pācittiyāpattiparihāratthaṃ	429	
PA_tika-vin07_t:429_1	vuttaṃ “saṃvidahanaṃ parimocetvā”ti. Tena ekagāmakkhettepi bahigāmato antaragharaṃ	429	
PA_tika-vin07_t:429_2	saṃvidhāya gamanampi āpattikaramevāti dasseti. Parimocanavidhiṃ dassento āha mayantiādi.	429	
PA_tika-vin07_t:429_3	Bahigāmeti gāmantare. Dutiyikā bhikkhunī pakkantā vā hotītiādinā vuttaanāpattilakkhaṇaṃ	429	
PA_tika-vin07_t:429_4	anulometīti vuttaṃ “gāmantara…pe… anāpattī”ti. Kopetvāti pariccajitvā. Lajjiniyo…pe…	429	
PA_tika-vin07_t:429_5	labbhatīti liṅgaparivattanadukkhapīḷitassa saṅgahepi asati hīnāyāvattanampi bhaveyyāti	429	
PA_tika-vin07_t:429_6	“āpadāsū”ti vuttaanāpattianulomena vuttaṃ. Tāya dutiyikaṃ gahetvāva gantabbaṃ. Alajjiniyo…pe…	429	
PA_tika-vin07_t:429_7	labbhatīti alajjinīhi saddhiṃ ekakammādisaṃvāse āpattisambhavato tā asantapakkhaṃ	429	
PA_tika-vin07_t:429_8	bhajantīti vuttaṃ, imināpetaṃ veditabbaṃ “alajjinīhi saddhiṃ paribhogo na vaṭṭatī”ti.	429	
PA_tika-vin07_t:429_9	Yadi hi vaṭṭeyya, tatopi dutiyikaṃ vinā gāmantaragamanādīsu āpatti eva siyā saṅgāhikattā	429	
PA_tika-vin07_t:429_10	tāsaṃ saṅgāhikalajjinigaṇato viya. Ñātikā na honti…pe… vaṭṭatīti vadantīti iminā	4291	
PA_tika-vin07_t:429_11	aṭṭhakathāsu anāgatabhāvaṃ dīpeti. Tatthāpi vissāsikañātikabhikkhuniyo vinā bhikkhunibhāve	4291	
PA_tika-vin07_t:429_12	aramantassa mānapakatikassa āpadāṭṭhānasambhavena taṃ vacanaṃ appaṭikkhittampi tadaññesaṃ	4291	
PA_tika-vin07_t:429_13	na vaṭṭatiyevāti gahetabbaṃ. Bhikkhubhāvepīti bhikkhukālepi. Taṃ nissāyāti taṃ nissayācariyaṃ	4291	
PA_tika-vin07_t:429_14	katvā. Upajjhā gahetabbāti upasampadāgahaṇatthaṃ upajjhā gahetabbā.	4291	
PA_tika-vin07_t:430_0	Vinayakammanti vikappanaṃ sandhāya vuttaṃ. Puna kātabbanti puna vikappetabbaṃ. Puna	430	
PA_tika-vin07_t:430_1	paṭiggahetvā sattāhaṃ vaṭṭatīti “anujānāmi, bhikkhave, bhikkhunīnaṃ sannidhiṃ bhikkhūhi,	430	
PA_tika-vin07_t:430_2	bhikkhūnaṃ sannidhiṃ bhikkhunīhi ca paṭiggāhāpetvā paribhuñjitu”nti vacanato puna	430	
PA_tika-vin07_t:430_3	paṭiggahetvā paribhuñjituṃ vaṭṭatīti dassanatthaṃ vuttaṃ. Sattame divaseti idañca	430	
PA_tika-vin07_t:430_4	nissaggiyaṃ anāpajjitvāva punapi sattāhaṃ paribhuñjituṃ vaṭṭatīti dassanatthaṃ vuttaṃ.	430	
PA_tika-vin07_t:430_5	Pakatattoti aparivattaliṅgo. Rakkhatīti taṃ paṭiggahaṇavijahanato rakkhati, avibhattatāya	430	
PA_tika-vin07_t:430_6	paṭiggahaṇaṃ na vijahatīti adhippāyo.	430	
PA_tika-vin07_t:431	Sāmaṃ gahetvāna nikkhipeyyāti sahatthena paṭiggahetvāna nikkhipeyya. Paribhuñjantassa āpattīti liṅgaparivatte jāte puna appaṭiggahetvā paribhuñjantassa āpatti.	43	
PA_tika-vin07_t:432_0	Hīnāyāvattanenāti ettha keci “pakatattassa bhikkhuno sikkhaṃ appaccakkhāya ‘gihī	432	
PA_tika-vin07_t:432_1	bhavissāmī’ti gihiliṅgaggahaṇaṃ hīnāyāvattana”nti vadanti, taṃ na yuttaṃ tattakena	432	
PA_tika-vin07_t:432_2	bhikkhubhāvassa avijahanato. Aññe pana “pārājikaṃ āpannassa bhikkhupaṭiññaṃ pahāya	432	
PA_tika-vin07_t:432_3	gihiliṅgabhāvūpagamanampi hīnāyāvattana”nti vadanti, taṃ yuttameva. Pārājikaṃ āpanno	432	
PA_tika-vin07_t:432_4	hi taṃ paṭicchādetvā yāva bhikkhupaṭiñño hoti, tāva bhikkhu eva hoti bhikkhūnameva	432	
PA_tika-vin07_t:432_5	pārājikassa paññattattā. “Yo pana bhikkhū”ti hi vuttaṃ. Tathā hi so saṃvāsaṃ sādiyantopi	432	
PA_tika-vin07_t:432_6	theyyasaṃvāsako na hoti, sahaseyyādiāpattiñca na janeti, attānaṃ omasantassa pācittiyañca janeti. Vuttañhi –	432	
PA_tika-vin07_t:433	“Asuddho hoti puggalo aññataraṃ pārājikaṃ dhammaṃ ajjhāpanno, tañce suddhadiṭṭhi samāno okāsaṃ kārāpetvā akkosādhippāyo vadeti, āpatti omasavādassā”ti.	43	
PA_tika-vin07_t:434_0	Eke pana “pārājikaṃ āpannānaṃ dosaṃ paṭijānitvā gihiliṅgaggahaṇaṃ nāma sikkhāpaccakkhāne	434	
PA_tika-vin07_t:434_1	samodhānaṃ gacchati tenāpi paṭiññāya bhikkhubhāvassa vijahanato. Teneva vinayavinicchayādīsu	434	
PA_tika-vin07_t:434_2	hīnāyāvattanaṃ sikkhāpaccakkhāne samodhānetvā visuṃ taṃ na vuttaṃ. Tasmā bhikkhunīnaṃ	434	
PA_tika-vin07_t:434_3	vibbhamitukāmatāya gihiliṅgaggahaṇaṃ idha hīnāyāvattanaṃ tāsaṃ sikkhāpaccakkhānassa	434	
PA_tika-vin07_t:434_4	abhāvato. Tāsaṃ paṭiggahaṇavijahanassāpi sabbaso vattabbattā”ti vadanti, tampi appaṭibāhiyameva.	434	
PA_tika-vin07_t:434_5	Tasmā pārājikānaṃ bhikkhunīnañca “uppabbajissāmī”ti gihiliṅgaggahaṇaṃ hīnāyāvattananti	434	
PA_tika-vin07_t:434_6	gahetabbaṃ. Vibbhamotipi etasseva nāmaṃ, teneva taṃ khuddasikkhāyaṃ “acchedavissajjanagāhavibbhamā”ti	434	
PA_tika-vin07_t:434_7	adhiṭṭhānavijahane vibbhamanāmena vuttaṃ.	434	
PA_tika-vin07_t:435_0	Anapekkhavissajjanenāti aññassa adatvāva anatthikasseva paṭiggahitavatthūnaṃ bahi	435	
PA_tika-vin07_t:435_1	chaḍḍanena. Keci “paṭiggahitavatthūsu sāpekkhassa pure paṭiggahitabhāvato parimocanatthaṃ	435	
PA_tika-vin07_t:435_2	tattha paṭiggahamattassa vissajjanampi anapekkhavissajjanameva cīvarādiadhiṭṭhānapaccuddhāro	435	
PA_tika-vin07_t:435_3	viyā”ti vadanti, taṃ na sundaraṃ tathāvacanābhāvā. Yatheva hi cīvarādīsu anapekkhavissajjanena	435	
PA_tika-vin07_t:435_4	adhiṭṭhānavijahanaṃ vatvāpi visuṃ paccuddhāro ca vutto, evamidhāpi vattabbaṃ, yathā	435	
PA_tika-vin07_t:435_5	ca cīvarādīsu kāyapaṭibaddhesupi paccuddhārena adhiṭṭhānaṃ vigacchati, na evamidha.	435	
PA_tika-vin07_t:435_6	Idha pana paṭiggahitavatthusmiṃ anapekkhassāpi kāyato mutteyeva tasmiṃ paṭiggahaṇaṃ	435	
PA_tika-vin07_t:435_7	vijahati. Tathā hi vuttaṃ “satakkhattumpi pariccajatu, yāva attano hatthagataṃ paṭiggahitamevā”ti.	435	
PA_tika-vin07_t:435_8	Anapekkhavissajjanenāti ettha ca “anapekkhāyā”ti ettakameva vattabbaṃ anapekkhataṃ	435	
PA_tika-vin07_t:435_9	muñcitvā idha visuṃ vissajjanassa abhāvā. Na hettha paccuddhāre viya vissajjanavidhānamatthi.	435	
PA_tika-vin07_t:435_10	Apica paṭiggahaṇamattavissajjane sati pure paṭiggahitopi āhāro bhuñjitukamyatāya	4351	
PA_tika-vin07_t:435_11	uppannāya paṭiggahaṇamattaṃ vissajjetvā puna paṭiggahetvā yathāsukhaṃ bhuñjitabbo	4351	
PA_tika-vin07_t:435_12	siyāti, tathā ca sannidhikārakasikkhāpade vuttā sabbāpi vinicchayabhedā niratthakā	4351	
PA_tika-vin07_t:435_13	eva siyuṃ. Vuttañhi tattha –	4351	
PA_tika-vin07_t:436	“Gaṇṭhikapattassa vā gaṇṭhikantare sneho paviṭṭho hoti…pe… tādise pattepi punadivase bhuñjantassa pācittiya”ntiādi.	43	
PA_tika-vin07_t:437_0	Tattha pana “paṭiggahaṇaṃ anapekkhacittena vissajjetvā bhuñjitabba”nti ettakameva	437	
PA_tika-vin07_t:437_1	vattabbaṃ, na ca vuttaṃ. Katthaci īdisesu ca gaṇṭhikapattādīsu paṭiggahaṇe apekkhā	437	
PA_tika-vin07_t:437_2	kassacipi nattheva tappahānāya vāyāmato, tathāpi tatthagataāmise paṭiggahaṇaṃ na	437	
PA_tika-vin07_t:437_3	vigacchati. Kasmā? Bhikkhussa patte puna bhuñjitukāmatāpekkhāya vijjamānattā pattagatike	437	
PA_tika-vin07_t:437_4	āhārepi tassā vattanato. Na hi pattaṃ avissajjetvā taggatikaṃ āhāraṃ vissajjetuṃ	437	
PA_tika-vin07_t:437_5	sakkā, nāpi āhāraṃ avissajjetvā taggatikaṃ paṭiggahaṇaṃ vissajjetuṃ. Tasmā vatthuno	437	
PA_tika-vin07_t:437_6	vissajjanameva anapekkhavissajjanaṃ, na paṭiggahaṇassāti niṭṭhamettha gantabbaṃ.	437	
PA_tika-vin07_t:437_7	Teneva sannidhisikkhāpadassa anāpattivāre –	437	
PA_tika-vin07_t:438_0	“Antosattāhaṃ adhiṭṭheti, vissajjeti, nassati, vinassati, ḍayhati, acchinditvā gaṇhanti,	438	
PA_tika-vin07_t:438_1	vissāsaṃ gaṇhanti, anupasampannassa cattena vantena muttena anapekkho datvā paṭilabhitvā paribhuñjatī”ti –	438	
PA_tika-vin07_t:439_0	Evaṃ sabbattha vatthuvissajjanameva vuttaṃ. Ettha ca “antosattāhaṃ adhiṭṭhetī”ti	439	
PA_tika-vin07_t:439_1	bāhiraparibhogāya adhiṭṭhānavacanato vatthuṃ avissajjetvāpi kevalaṃ anajjhoharitukāmatāya	439	
PA_tika-vin07_t:439_2	suddhacittena bāhiraparibhogatthāya niyamanampi visuṃ ekaṃ paṭiggahaṇavijahanakāraṇameva,	439	
PA_tika-vin07_t:439_3	idañca sandhāya paṭiggahaṇamattavissajjanaṃ vuttaṃ siyā, suvuttameva siyā, tathā	439	
PA_tika-vin07_t:439_4	ca “puna paṭiggahetvā paribhuñjissāmī”ti paṭiggahaṇavissajjanaṃ na vattabbaṃ siyā	439	
PA_tika-vin07_t:439_5	bāhiraparibhogādhiṭṭhānassa idhādhippetattā.	439	
PA_tika-vin07_t:440_0	Sāratthadīpaniyañhi “anapekkhavissajjanenāti ettha aññassa adatvāva anatthikatāya	440	
PA_tika-vin07_t:440_1	‘natthi iminā kammaṃ na dāni naṃ paribhuñjissāmī’ti vatthūsu vā, ‘puna paṭiggahetvā	440	
PA_tika-vin07_t:440_2	paṭibhuñjissāmī’ti paṭiggahaṇe vā anapekkhavissajjanenā”ti evaṃ paribhuñjitukāmasseva	440	
PA_tika-vin07_t:440_3	paṭiggahaṇamattavissajjanampi paṭiggahaṇavijahanakāraṇaṃ vuttaṃ, taṃ na gahetabbaṃ.	440	
PA_tika-vin07_t:440_4	Purimameva pana bāhiraparibhogādhiṭṭhānaṃ gahetabbaṃ. Idaṃ pana aṭṭhakathāsu “anapekkhavissajjanasaṅkhāte	440	
PA_tika-vin07_t:440_5	vissajjetī”ti vuttapāḷipadatthe saṅgahetvā visuṃ na vuttaṃ. Nassati, vinassati, ḍayhati,	440	
PA_tika-vin07_t:440_6	vissāsaṃ vā gaṇhantīti imāni pana padāni acchinditvā gaṇhantīti imasmiṃ pade saṅgahitānīti veditabbaṃ.	440	
PA_tika-vin07_t:441_0	Acchinditvā gahaṇenāti anupasampannānaṃ balakkārādinā acchinditvā gahaṇena. Upasampannānañhi	441	
PA_tika-vin07_t:441_1	acchindanavissāsaggāhesu paṭiggahaṇaṃ na vijahati. Etthāti bhikkhuvihāre. Uparopakāti	441	
PA_tika-vin07_t:441_2	tena ropitā rukkhagacchā. Terasasu sammutīsūti	441	
PA_tika-vin07_t:441_3	bhattuddesakasenāsanapaññāpakabhaṇḍāgārikacīvarapaṭiggāhakacīvarabhājakayāgubhājakaphalabhājakakhajjabhājakaappamattakavissajjakasādiyagāhāpakapattagāhāpakaārāmikapesakasāmaṇerapesakasammutisaṅkhātāsu terasasu sammutīsu.	441	
PA_tika-vin07_t:442_0	Pacchimikāya senāsanaggāhe paṭippassaddhepi appaṭippassaddhepi kathinatthārassa,	442	
PA_tika-vin07_t:442_1	tammūlakānaṃ pañcānisaṃsānañca abhāvassa samānattā tattha vijjamānampi senāsanaggāhapaṭippassaddhiṃ	442	
PA_tika-vin07_t:442_2	adassetvā tattha bhikkhūhi kattabbaṃ saṅgahameva dassetuṃ sace pacchimikāyātiādi	442	
PA_tika-vin07_t:442_3	vuttaṃ. Sace akusalavipāke …pe… chārattaṃ mānattameva dātabbanti idaṃ paṭicchannāya	442	
PA_tika-vin07_t:442_4	sādhāraṇāpattiyā parivasantassa asamādinnaparivāsassa vā liṅge parivatte pakkhamānattaṃ	442	
PA_tika-vin07_t:442_5	carantassa vasena vuttaṃ. Sace panassa pakkhamānatte asamādinne eva puna liṅgaṃ parivattati,	442	
PA_tika-vin07_t:442_6	parivāsaṃ datvā parivutthaparivāsasseva chārattaṃ mānattaṃ dātabbaṃ. Parivāsadānaṃ	442	
PA_tika-vin07_t:442_7	natthi bhikkhukāle appaṭicchannabhāvato. Sace pana bhikkhukālepi sañcicca nāroceti,	442	
PA_tika-vin07_t:442_8	āpatti paṭicchannāva hoti, āpattipaṭicchannabhāvato parivāso ca dātabboti vadanti.	442	
PA_tika-vin07_t:442_9	Pārājikaṃ āpannānaṃ itthipurisānaṃ liṅge parivattepi pārājikattassa ekasmiṃ attabhāve	442	
PA_tika-vin07_t:442_10	avijahanato puna upasampadā na dātabbāti gahetabbaṃ. Teneva tesaṃ sīsacchinnapurisādayo nidassitā.	4421	
PA_tika-vin07_t:443_0	71. Tathevāti muccatu vā mā vāti imamatthaṃ atidisati. Aññesanti puthujjane sandhāya	443	
PA_tika-vin07_t:443_1	vuttaṃ. Tesañhi īdise ṭhāne asādiyanaṃ dukkaraṃ sotāpannādiariyānaṃ tattha dukkarattābhāvā.	443	
PA_tika-vin07_t:443_2	Na hi ariyā pārājikādilokavajjāpattiṃ āpajjanti.	443	
PA_tika-vin07_t:444_0	73. Suphusitāti uparimāya dantapantiyā heṭṭhimā dantapanti āhacca ṭhitā, avivaṭāti	444	
PA_tika-vin07_t:444_1	attho. Tenāha “antomukhe okāso natthī”ti. Uppāṭite pana oṭṭhamaṃse dante suyeva upakkamantassa	444	
PA_tika-vin07_t:444_2	thullaccayanti nimittena bahinimitte chupanattā vuttaṃ. Bahinikkhantadantajivhāsupi	444	
PA_tika-vin07_t:444_3	eseva nayo. Nijjhāmataṇhikā nāma lomakūpehi samuṭṭhitaaggijālāhi daḍḍhasarīratāya	444	
PA_tika-vin07_t:444_4	ativiya tasitarūpā. Ādi-saddena khuppipāsāsurā aṭṭhicammāvasiṭṭhā bhayānakasarīrā	444	
PA_tika-vin07_t:444_5	petiyo saṅgahitā. Visaññaṃ katvāti yathā so katampi upakkamaṃ na jānāti, evaṃ katvā.	444	
PA_tika-vin07_t:444_6	Tena ca visaññī ahutvā sādiyantassa pārājikamevāti dasseti. Upahatakāyappasādoti	444	
PA_tika-vin07_t:444_7	vātapittādidosehi kāyaviññāṇānuppādakabhāvena dūsitakāyappasādo, na pana vinaṭṭhakāyappasādo.	444	
PA_tika-vin07_t:444_8	Sīse patteti maggena maggappaṭipādane jāte. Appavesetukāmatāya eva nimittena nimittachupane	444	
PA_tika-vin07_t:444_9	thullaccayaṃ vuttaṃ, sevetukāmassa pana tatthāpi dukkaṭamevāti āha “dukkhaṭameva sāmanta”nti.	444	
PA_tika-vin07_t:445_0	74. Jāti-saddena sumanapupphapariyāyena tannissayo gumbo adhippetoti āha “jātipupphagumbāna”nti.	445	
PA_tika-vin07_t:445_1	Tena ca jātiyā upalakkhitaṃ vanaṃ jātiyāvananti aluttasamāsoti dasseti. Ekarasanti	445	
PA_tika-vin07_t:445_2	vīthicittehi asammissaṃ.	445	
PA_tika-vin07_t:446_0	77. Uppanne vatthumhīti itthīhi kataajjhācāravatthusmiṃ. Rukkhasūcikaṇṭakadvāranti	446	
PA_tika-vin07_t:446_1	rukkhasūcidvāraṃ kaṇṭakadvāraṃ, evameva vā pāṭho. Tattha yaṃ ubhosu passesu rukkhathambhe	446	
PA_tika-vin07_t:446_2	nikhanitvā tattha majjhe vijjhitvā dve tisso rukkhasūciyo pavesetvā karonti, taṃ	446	
PA_tika-vin07_t:446_3	rukkhasūcidvāraṃ nāma. Pavesananikkhamanakāle pana apanetvā thakanakayoggena kaṇṭakasākhāpaṭalena	446	
PA_tika-vin07_t:446_4	yuttaṃ dvāraṃ kaṇṭakadvāraṃ nāma. Gāmadvārassa pidhānatthaṃ padarena kaṇṭakasākhādīhi	446	
PA_tika-vin07_t:446_5	vā katassa kavāṭassa udukkhalapāsarahitatāya ekena saṃvarituṃ vivarituñca asakkuṇeyyassa	446	
PA_tika-vin07_t:446_6	heṭṭhā ekaṃ cakkaṃ yojenti, yena parivattamānena taṃ kavāṭaṃ sukhathakanaṃ hoti,	446	
PA_tika-vin07_t:446_7	taṃ sandhāya vuttaṃ “cakkalakayuttadvāra”nti. Cakkameva hi lātabbaṭṭhena saṃvaraṇavivaraṇatthāya	446	
PA_tika-vin07_t:446_8	gahetabbaṭṭhena cakkalakaṃ, tena yuttampi kavāṭaṃ cakkalakaṃ nāma, tena yuttaṃ dvāraṃ	446	
PA_tika-vin07_t:446_9	cakkalakayuttadvāraṃ. Mahādvāresu pana dve tīṇipi cakkalakāni yojentīti āha phalakesūtiādi.	446	
PA_tika-vin07_t:446_10	Kiṭikāsūti veḷupesikāhi kaṇṭakasākhādīhi ca katathakanakesu. Saṃsaraṇakiṭikadvāranti	4461	
PA_tika-vin07_t:446_11	cakkalakayantena saṃsaraṇakiṭikāyuttamahādvāraṃ. Gopphetvāti āvuṇitvā, rajjūhi ganthetvā	4461	
PA_tika-vin07_t:446_12	vā. Ekaṃ dussasāṇidvāramevāti ettha kilañjasāṇidvārampi saṅgahaṃ gacchati taggatikattā.	4461	
PA_tika-vin07_t:446_13	Atha bhikkhū…pe… nisinnā hontīti idaṃ bhikkhūnaṃ sannihitabhāvadassanatthaṃ vuttaṃ.	4461	
PA_tika-vin07_t:446_14	Nipannepi ābhogaṃ kātuṃ vaṭṭati, nipajjitvā niddāyante pana ābhogaṃ kātuṃ na vaṭṭati	4461	
PA_tika-vin07_t:446_15	asantapakkhe ṭhitattā. Raho nisajjāya viya dvārasaṃvaraṇaṃ nāma mātugāmānaṃ pavesananivāraṇatthaṃ	4461	
PA_tika-vin07_t:446_16	anuññātanti āha bhikkhuniṃ vātiādi. Nisseṇiṃ āropetvāti idaṃ heṭṭhimatalassa sadvārabandhatāya	4461	
PA_tika-vin07_t:446_17	vuttaṃ. Catūsu disāsu parikkhittassa kuṭṭassa ekābaddhatāya “ekakuṭṭake”ti vuttaṃ.	4461	
PA_tika-vin07_t:446_18	Pacchimānaṃ bhāroti pāḷiyā āgacchante sandhāya vuttaṃ. Yena kenaci parikkhitteti	4461	
PA_tika-vin07_t:446_19	ettha parikkhepassa ubbedhato pamāṇaṃ sahaseyyappahonake vuttasadisameva.	4461	
PA_tika-vin07_t:447_0	Mahāpariveṇanti mahantaṃ aṅgaṇaṃ, tena ca bahujanasañcāraṃ dasseti, tenāha mahābodhītiādi.	447	
PA_tika-vin07_t:447_1	Aruṇe uggate vuṭṭhahati, anāpatti anāpattikhettabhūtāya rattiyā suddhacittena nipannattā.	447	
PA_tika-vin07_t:447_2	Pabujjhitvā puna supati āpattīti aruṇe uggate pabujjhitvā aruṇuggamanaṃ ñatvā vā	447	
PA_tika-vin07_t:447_3	añatvā vā anuṭṭhahitvā sayitasantānena supati uṭṭhahitvā kattabbassa dvārasaṃvaraṇādino	447	
PA_tika-vin07_t:447_4	akatattā akiriyasamuṭṭhānā āpatti hoti anāpattikhette katanipajjanakiriyāya anaṅgattā.	447	
PA_tika-vin07_t:447_5	Ayañhi āpatti īdise ṭhāne akiriyā, divā asaṃvaritvā nipajjanakkhaṇe kiriyā ca acittakā	447	
PA_tika-vin07_t:447_6	cāti veditabbā. Purāruṇā pabujjhitvāpi yāva aruṇuggamanā sayantassāpi purimanayena	447	
PA_tika-vin07_t:447_7	āpattiyeva. Aruṇe uggate vuṭṭhahissāmīti…pe… āpattiyevāti ettha kadā tassa āpattīti?	447	
PA_tika-vin07_t:447_8	Vuccate – na tāva rattiyaṃ “divā āpajjati no ratti”nti vuttattā. “Anādariyadukkaṭā	447	
PA_tika-vin07_t:447_9	na muccatī”ti vuttadukkaṭaṃ pana divāsayanadukkaṭameva na hoti anādariyadukkaṭattā.	447	
PA_tika-vin07_t:447_10	Evaṃ aruṇuggamane pana acittakaṃ akiriyasamuṭṭhānaṃ āpattiṃ āpajjatīti veditabbaṃ.	4471	
PA_tika-vin07_t:447_11	So sace dvāraṃ saṃvaritvā “aruṇe uggate vuṭṭhahissāmī”ti nipajjati, dvāre ca aññehi	4471	
PA_tika-vin07_t:447_12	aruṇuggamanakāle vivaṭepi tassa anāpattiyeva dvārapidahanassa rattidivābhāgesu visesābhāvā.	4471	
PA_tika-vin07_t:447_13	Āpattiāpajjanasseva kālaviseso icchitabbo, na tapparihārassāti gahetabbaṃ, “dvāraṃ	4471	
PA_tika-vin07_t:447_14	asaṃvaritvā rattiṃ nipajjatī”ti hi vuttaṃ. Divā saṃvaritvā nipannassa kenaci vivaṭepi	4471	
PA_tika-vin07_t:447_15	dvāre anāpattiyeva. Attanāpi anuṭṭhahitvāva sati paccaye vivaṭepi anāpattīti vadanti.	4471	
PA_tika-vin07_t:447_16	Yathāparicchedameva ca na vuṭṭhātīti aruṇe uggateyeva uṭṭhāti. Āpattiyevāti mūlāpattiṃyeva	4471	
PA_tika-vin07_t:447_17	sandhāya vuttaṃ, anādariyaāpatti pana purāruṇā uṭṭhitassāpi tassa hoteva “dukkaṭā	4471	
PA_tika-vin07_t:447_18	na muccatī”ti vuttattā, dukkaṭā na muccatīti ca purāruṇā uṭṭhahitvā mūlāpattiyā muttopi	4471	
PA_tika-vin07_t:447_19	anādariyadukkaṭā na muccatīti adhippāyo.	4471	
PA_tika-vin07_t:448_0	Niddāvasena nipajjatīti vohāravasena vuttaṃ, pādānaṃ pana bhūmito amocitattā ayaṃ	448	
PA_tika-vin07_t:448_1	nipanno nāma na hoti, teneva anāpatti vuttā. Apassāya supantassāti kaṭiṭṭhito uddhaṃ	448	
PA_tika-vin07_t:448_2	piṭṭhikaṇṭake appamattakampi padesaṃ bhūmiṃ aphusāpetvā thambhādiṃ apassāya supantassa.	448	
PA_tika-vin07_t:448_3	Kaṭiṭṭhiṃ pana bhūmiṃ phusāpentassa sayanaṃ nāma hoti. Piṭṭhipasāraṇalakkhaṇā hi	448	
PA_tika-vin07_t:448_4	seyyā. Dīghavandanādīsupi tiriyaṃ piṭṭhikaṇṭakānaṃ pasāritattā nipajjanamevāti āpatti	448	
PA_tika-vin07_t:448_5	pariharitabbāva “vandāmīti pādamūle nipajjī”tiādīsu nipajjanasseva vuttattā. Tassāpi	448	
PA_tika-vin07_t:448_6	anāpatti patanakkhaṇe avisayattā, visaye jāte sahasā vuṭṭhitattā ca. Yassa pana visaññitāya	448	
PA_tika-vin07_t:448_7	pacchāpi avisayo, etassa anāpattiyeva patitakkhaṇe viya. Tattheva sayati na vuṭṭhātīti	448	
PA_tika-vin07_t:448_8	iminā visayepi akaraṇaṃ dasseti, teneva “tassa āpattī”ti vuttaṃ.	448	
PA_tika-vin07_t:449_0	Ekabhaṅgenāti ubho pāde bhūmito amocetvāva ekapassena sarīraṃ bhañjitvā nipanno.	449	
PA_tika-vin07_t:449_1	Mahāaṭṭhakathāyaṃ pana mahāpadumattherena vuttanti sambandho, tena “mahāaṭṭhakathāya	449	
PA_tika-vin07_t:449_2	likhitamahāpadumattheravādo aya”nti dasseti. Tattha supantassāpi avisayattamatthīti	449	
PA_tika-vin07_t:449_3	mahāpadumattherena “avisayattā pana āpatti na dissatī”ti vuttaṃ. Ācariyā pana supantassa	449	
PA_tika-vin07_t:449_4	visaññattābhāvena visayattā anāpattiṃ na kathayanti. Visaññatte sati anāpattiyeva.	449	
PA_tika-vin07_t:449_5	Dve pana janātiādipi mahāaṭṭhakathāyameva vacanaṃ, tadeva pacchā vuttattā pamāṇaṃ.	449	
PA_tika-vin07_t:449_6	Yakkhagahitaggahaṇeneva cettha visaññībhūtopi saṅgahito. Ekabhaṅgena nipanno pana	449	
PA_tika-vin07_t:449_7	anipannattā āpattito muccatiyevāti gahetabbaṃ.	449	
PA_tika-vin07_t:450	78. Apadeti ākāse. Padanti padavaḷañjaṃ, tenāha “ākāse pada”nti. Etadagganti eso aggo. Yadidanti yo ayaṃ. Sesaṃ uttānameva.	45	
PA_tika-vin07_t:451	Iti samantapāsādikāya vinayaṭṭhakathāya vimativinodaniyaṃ	45	
PA_tika-vin07_t:452	Paṭhamapārājikavaṇṇanānayo niṭṭhito.	45	
PA_tika-vin07_t:453	2. Dutiyapārājikaṃ	45	
PA_tika-vin07_t:454	Adutiyenāti asadisena jinena yaṃ dutiyaṃ pārājikaṃ pakāsitaṃ, tassa idāni yasmā saṃvaṇṇanākkamo patto, tasmā assa dutiyassa ayaṃ saṃvaṇṇanā hotīti yojanā.	45	
PA_tika-vin07_t:455	Dhaniyavatthuvaṇṇanā	45	
PA_tika-vin07_t:456_0	84. Rājūhi gahitanti rājagahanti āha “mandhātū”ti. Rājapurohitena pariggahitampi	456	
PA_tika-vin07_t:456_1	rājapariggahitamevāti mahāgovindaggahaṇaṃ, nagarasaddāpekkhāya cettha “rājagaha”nti	456	
PA_tika-vin07_t:456_2	napuṃsakaniddeso. Aññepettha pakāreti susaṃvihitārakkhattā rājūnaṃ gahaṃ gehabhūtanti	456	
PA_tika-vin07_t:456_3	rājagahantiādike pakāre. Vasantavananti kīḷāvanaṃ, vasantakāle kīḷāya yebhuyyattā	456	
PA_tika-vin07_t:456_4	pana vasantavananti vuttaṃ.	456	
PA_tika-vin07_t:457_0	Sadvārabandhāti vassūpagamanayoggatādassanaṃ. Nālakapaṭipadanti suttanipāte nālakattherassa	457	
PA_tika-vin07_t:457_1	desitaṃ moneyyapaṭipadaṃ. Pañcannaṃ chadanānanti tiṇapaṇṇaiṭṭhakasilāsudhāsaṅkhātānaṃ	457	
PA_tika-vin07_t:457_2	pañcannaṃ. No ce labhati…pe… sāmampi kātabbanti iminā nāvāsatthavaje ṭhapetvā aññattha	457	
PA_tika-vin07_t:457_3	“asenāsaniko aha”nti ālayakaraṇamattena upagamanaṃ na vaṭṭati. Senāsanaṃ pariyesitvā	457	
PA_tika-vin07_t:457_4	vacībhedaṃ katvā vassaṃ upagantabbamevāti dasseti. “Na, bhikkhave, asenāsanikenā”tiādinā	457	
PA_tika-vin07_t:457_5	hi pāḷiyaṃ “nālakapaṭipadaṃ paṭipannenāpī”ti aṭṭhakathāyañca avisesena daḷhaṃ katvā	457	
PA_tika-vin07_t:457_6	vuttaṃ, nāvāsatthavajesuyeva ca “anujānāmi, bhikkhave, nāvāya vassaṃ upagantu”ntiādinā	457	
PA_tika-vin07_t:457_7	asatipi senāsane ālayakaraṇavasena vassūpagamanaṃ anuññātaṃ, nāññatthāti gahetabbaṃ.	457	
PA_tika-vin07_t:457_8	Ayamanudhammatāti sāmīcivattaṃ. Katikavattānīti bhassārāmatādiṃ vihāya sabbadā appamattehi	457	
PA_tika-vin07_t:457_9	bhavitabbantiādikatikavattāni. Khandhakavattānīti “āgantukādikhandhakavattaṃ pūretabba”nti	457	
PA_tika-vin07_t:457_10	evaṃ khandhakavattāni ca adhiṭṭhahitvā.	4571	
PA_tika-vin07_t:458_0	Vassaṃvutthāti padassa aṭṭhakathāyaṃ “purimikāya upagatā mahāpavāraṇāya pavāritā	458	
PA_tika-vin07_t:458_1	pāṭipadadivasato paṭṭhāya ‘vutthavassā’ti vuccantī”ti vuttattā mahāpavāraṇādivase	458	
PA_tika-vin07_t:458_2	pavāretvā vā appavāretvā vā aññattha gacchantehi sattāhakaraṇīyanimitte sati eva	458	
PA_tika-vin07_t:458_3	gantabbaṃ, nāsati, itarathā vassacchedo dukkaṭañca hotīti veditabbaṃ. “Imaṃ temāsaṃ	458	
PA_tika-vin07_t:458_4	vassaṃ upemī”ti hi “na, bhikkhave, vassaṃ upagantvā purimaṃ vā temāsaṃ pacchimaṃ	458	
PA_tika-vin07_t:458_5	vā temāsaṃ avasitvā cārikā pakkamitabbā”ti ca vuttaṃ. Idheva ca vassaṃvutthā temāsaccayena…pe…	458	
PA_tika-vin07_t:458_6	pakkamiṃsūti vuttaṃ. Pavāraṇādivasopi temāsapariyāpannova. Keci pana “anujānāmi,	458	
PA_tika-vin07_t:458_7	bhikkhave, vassaṃvutthānaṃ bhikkhūnaṃ tīhi ṭhānehi pavāretunti pavāraṇākammassa pubbeyeva	458	
PA_tika-vin07_t:458_8	vassaṃvutthānanti vutthavassatāya vuttattā mahāpavāraṇādivase sattāhakaraṇīyanimittaṃ	458	
PA_tika-vin07_t:458_9	vināpi yathāsukhaṃ gantuṃ vaṭṭatī”ti vadanti, taṃ tesaṃ matimattaṃ, vutthavassānañhi	458	
PA_tika-vin07_t:458_10	pavāraṇānujānanaṃ anupagatachinnavassādīnaṃ nivattanatthaṃ kataṃ, na pana pavāraṇādivase	4581	
PA_tika-vin07_t:458_11	avasitvā pakkamitabbanti dassanatthaṃ tadatthassa idha pasaṅgābhāvā, pavāraṇaṃ kātuṃ	4581	
PA_tika-vin07_t:458_12	anucchavikānaṃ pavāraṇā idha vidhīyati, ye ca vassaṃ upagantvā vassacchedañca akatvā	4581	
PA_tika-vin07_t:458_13	yāva pavāraṇādivasā vasiṃsu, te tattakena pavāraṇākammaṃ pati pariyāyato vutthavassāti	4581	
PA_tika-vin07_t:458_14	vuccanti, appakaṃ ūnamadhikaṃ vā gaṇanūpagaṃ na hotīti ñāyato, na kathinakammaṃ pati	4581	
PA_tika-vin07_t:458_15	temāsassa aparipuṇṇattā, itarathā tasmiṃ mahāpavāraṇādivasepi kathinatthārappasaṅgato.	4581	
PA_tika-vin07_t:458_16	“Anujānāmi, bhikkhave, vassaṃvutthānaṃ bhikkhūnaṃ kathinaṃ attharitu”nti idaṃ pana	4581	
PA_tika-vin07_t:458_17	“na, bhikkhave, vassaṃ upagantvā purimaṃ vā temāsaṃ pacchimaṃ vā temāsaṃ avasitvā	4581	
PA_tika-vin07_t:458_18	cārikā pakkamitabbā”tiādi ca nippariyāyato mahāpavāraṇāya anantarapāṭipadadivasato	4581	
PA_tika-vin07_t:458_19	paṭṭhāya kathinatthāraṃ pakkamanañca sandhāya vuttaṃ, parivāre ca “kathinassa atthāramāso	4581	
PA_tika-vin07_t:458_20	jānitabbo”ti vatvā “vassānassa pacchimo māso jānitabbo”ti vuttaṃ. Yo hi kathinatthārassa	4582	
PA_tika-vin07_t:458_21	kālo, tato paṭṭhāyeva cārikāpakkamanassāpi kālo, na tato pure vassaṃvutthānaṃyeva	4582	
PA_tika-vin07_t:458_22	kathinatthārārahattā. Yadaggena hi pavāraṇādivase kathinatthāro na vaṭṭati, tadaggena	4582	
PA_tika-vin07_t:458_23	bhikkhūpi vutthavassā na honti pavāraṇādivasassa avutthattā.	4582	
PA_tika-vin07_t:459_0	Yaṃ pana sāratthadīpaniyaṃ “ekadesena avutthampi taṃ divasaṃ vutthabhāgāpekkhāya	459	
PA_tika-vin07_t:459_1	vutthameva hotī”tiādi vuttaṃ, taṃ na yuttaṃ, taṃdivasapariyosāne aruṇuggamanakāle	459	
PA_tika-vin07_t:459_2	vasantova hi taṃ divasaṃ vuttho nāma hoti parivāsaaraññavāsādīsu viya, ayañca vicāraṇā	459	
PA_tika-vin07_t:459_3	upari vassūpanāyikakkhandhake āvi bhavissatīti tattheva taṃ pākaṭaṃ karissāma.	459	
PA_tika-vin07_t:460_0	Mahāpavāraṇāya pavāritāti purimikāya vassaṃ upagantvā acchinnavassatādassanaparaṃ	460	
PA_tika-vin07_t:460_1	etaṃ kenaci antarāyena appavāritānampi vutthavassattā. Na ovassiyatīti anovassakanti	460	
PA_tika-vin07_t:460_2	kammasādhanaṃ daṭṭhabbaṃ, yathā na temiyati, tathā katvāti attho. Anavayoti ettha	460	
PA_tika-vin07_t:460_3	anusaddo vicchāyaṃ vattatīti āha anu anu avayotiādi. Ācariyassa kammaṃ ācariyakanti	460	
PA_tika-vin07_t:460_4	āha “ācariyakamme”ti. Kaṭṭhakammaṃ thambhādi. Telatambamattikāyāti telamissāya tambamattikāya.	460	
PA_tika-vin07_t:461_0	85. Kuṭikāya karaṇabhāvanti kuṭiyā katabhāvaṃ. Kiṃ-saddappayoge anāgatappaccayavidhānaṃ	461	
PA_tika-vin07_t:461_1	sandhāya tassa lakkhaṇantiādi vuttaṃ. Kiñcāpi therassa pāṇaghātādhippāyo natthi,	461	
PA_tika-vin07_t:461_2	anupaparikkhitvā karaṇena pana bahūnaṃ pāṇānaṃ maraṇattā pāṇe byābādhentassātiādi	461	
PA_tika-vin07_t:461_3	vuttaṃ. Pātabyabhāvanti vināsetabbataṃ. Pāṇātipātaṃ karontānanti therena akatepi	461	
PA_tika-vin07_t:461_4	pāṇātipāte pāṇakānaṃ maraṇamattena pacchimānaṃ lesena gahaṇākāraṃ dasseti, tena ca	461	
PA_tika-vin07_t:461_5	“mama tādisaṃ akusalaṃ natthī”ti pacchimānaṃ vipallāsalesaggahaṇanimittakiccaṃ na	461	
PA_tika-vin07_t:461_6	kattabbanti dīpitaṃ hoti. Diṭṭhānugatinti diṭṭhassa kammassa anupagamanaṃ anukiriyaṃ,	461	
PA_tika-vin07_t:461_7	diṭṭhiyā vā laddhiyā anugamanaṃ gāhaṃ. Ghaṃsitabbeti madditabbe, vināsitabbeti attho.	461	
PA_tika-vin07_t:461_8	Kataṃ labhitvā tattha vasantānampi dukkaṭamevāti idaṃ bhagavatā kuṭiyā bhedāpanavacanena	461	
PA_tika-vin07_t:461_9	siddhaṃ, sāpi tiṇadabbasambhārehi tulāthambhādīhi amissā suddhamattikāmayāpi iṭṭhakāhi	461	
PA_tika-vin07_t:461_10	katā vaṭṭati. Keci hi iṭṭhakāhiyeva thambhe cinitvā tadupari iṭṭhakāhiyeva vitānādisaṇṭhānena	4611	
PA_tika-vin07_t:461_11	tulādidārusambhāravirahitaṃ chadanampi bandhitvā iṭṭhakāmayameva āvasathaṃ karonti,	4611	
PA_tika-vin07_t:461_12	tādisaṃ vaṭṭati. Giñjakāvasathasaṅkhepena katāti ettha giñjakā vuccanti iṭṭhakā,	4611	
PA_tika-vin07_t:461_13	tāhiyeva kato āvasatho giñjakāvasatho. Vayakammampīti mattikuddhāraṇaiṭṭhakadārucchedanādikārakānaṃ	4611	
PA_tika-vin07_t:461_14	dinnabhattavettanādivatthubbayena nipphannakammampi atthi, etena kuṭibhedakānaṃ gīvādibhāvaṃ	4611	
PA_tika-vin07_t:461_15	parisaṅkati. Titthiyadhajoti titthiyānameva saññāṇabhūtattā vuttaṃ. Te hi īdisesu	4611	
PA_tika-vin07_t:461_16	cāṭiādīsu vasanti. Aññānipīti pi-saddena attanā vuttakāraṇadvayampi mahāaṭṭhakathāyameva	4611	
PA_tika-vin07_t:461_17	vuttanti dasseti. Yasmā sabbamattikāmayā kuṭi sītakāle atisītā uṇhakāle ca uṇhā sukarā	4611	
PA_tika-vin07_t:461_18	ca hoti corehi bhindituṃ, tasmā tattha ṭhapitapattacīvarādikaṃ sītuṇhacorādīhi vinassatīti	4611	
PA_tika-vin07_t:461_19	vuttaṃ “pattacīvaraguttatthāyā”ti. Chindāpeyya vā bhindāpeyya vā anupavajjoti idaṃ	4611	
PA_tika-vin07_t:461_20	ayaṃ kuṭi viya sabbathā anupayogārahaṃ sandhāya vuttaṃ. Yaṃ pana pañcavaṇṇasuttehi	4612	
PA_tika-vin07_t:461_21	vinaddhachattādikaṃ, tattha akappiyabhāgova chinditabbo, na tadavaseso tassa kappiyattā,	4612	
PA_tika-vin07_t:461_22	taṃ chindanto upavajjova hoti. Teneva vakkhati “ghaṭakampi vāḷarūpampi bhinditvā dhāretabba”ntiādi.	4612	
PA_tika-vin07_t:462	Pāḷimuttakavinicchayavaṇṇanā	46	
PA_tika-vin07_t:463_0	Chattadaṇḍaggāhakaṃ salākapañjaranti ettha yo pañjarasalākānaṃ majjhaṭṭho bunde puthulo	463	
PA_tika-vin07_t:463_1	ahicchattakasadiso agge sachiddo yattha daṇḍantaraṃ pavesetvā chattaṃ gaṇhanti, yo	463	
PA_tika-vin07_t:463_2	vā sayameva dīghatāya gahaṇadaṇḍo hoti, ayaṃ chattadaṇḍo nāma, tassa aparigaḷanatthāya	463	
PA_tika-vin07_t:463_3	chattasalākānaṃ mūlappadesadaṇḍassa samantato daḷhapañjaraṃ katvā suttehi vinandhanti,	463	
PA_tika-vin07_t:463_4	so padeso chattadaṇḍagāhakasalākapañjaraṃ nāma, taṃ vinandhituṃ vaṭṭati. Na vaṇṇamaṭṭhatthāyāti	463	
PA_tika-vin07_t:463_5	iminā thirakaraṇatthameva ekavaṇṇasuttena vinandhiyamānaṃ yadi vaṇṇamaṭṭhaṃ hoti,	463	
PA_tika-vin07_t:463_6	na tattha dosoti dasseti. Āraggenāti nikhādanamukhena. Daṇḍabundeti daṇḍamūle koṭiyaṃ.	463	
PA_tika-vin07_t:463_7	Chattamaṇḍalikanti chattapañjare maṇḍalākārena baddhadaṇḍavalayaṃ. Ukkiritvāti ninnaṃ, unnataṃ vā katvā.	463	
PA_tika-vin07_t:464_0	Nānāsuttakehīti nānāvaṇṇehi suttehi. Idañca tathā karontānaṃ vasena vuttaṃ, ekavaṇṇasuttakenāpi	464	
PA_tika-vin07_t:464_1	na vaṭṭatiyeva, “pakatisūcikammameva vaṭṭatī”ti hi vuttaṃ. Paṭṭamukheti dvinnaṃ paṭṭānaṃ	464	
PA_tika-vin07_t:464_2	saṅghaṭitaṭṭhānaṃ sandhāyetaṃ vuttaṃ. Pariyanteti cīvarapariyante, anuvātaṃ sandhāyetaṃ	464	
PA_tika-vin07_t:464_3	vuttaṃ. Veṇinti varakasīsākārena sibbanaṃ. Saṅkhalikanti diguṇasaṅkhalikākārena sibbanaṃ,	464	
PA_tika-vin07_t:464_4	veṇiṃ vā saṅkhalikaṃ vā karontīti pakatena sambandho. Agghiyaṃ nāma cetiyasaṇṭhānaṃ,	464	
PA_tika-vin07_t:464_5	yaṃ agghiyatthambhoti vadanti. Ukkirantīti uṭṭhapenti. Catukoṇameva vaṭṭatīti gaṇṭhikapāsakapaṭṭāni	464	
PA_tika-vin07_t:464_6	sandhāya vuttaṃ. Koṇasuttapiḷakāti gaṇṭhikapāsakapaṭṭānaṃ koṇehi bahi niggatasuttānaṃ	464	
PA_tika-vin07_t:464_7	piḷakākārena ṭhapitakoṭiyoti keci vadanti, te piḷake chinditvā duviññeyyā kātabbāti	464	
PA_tika-vin07_t:464_8	tesaṃ adhippāyo. Keci pana “koṇasuttā ca piḷakāti dveyevā”ti vadanti, tesaṃ matena	464	
PA_tika-vin07_t:464_9	gaṇṭhikapāsakapaṭṭānaṃ koṇato koṇehi nīhatasuttā koṇasuttā nāma. Samantato pana pariyantena	464	
PA_tika-vin07_t:464_10	katā caturassasuttā piḷakā nāma. Taṃ duvidhampi keci cīvarato visuṃ paññāyanatthāya	4641	
PA_tika-vin07_t:464_11	vikārayuttaṃ karonti, taṃ nisedhāya “duviññeyyarūpā vaṭṭantī”ti vuttaṃ, na pana sabbathā	4641	
PA_tika-vin07_t:464_12	acakkhugocarabhāvena sibbanatthāya tathāsibbanassa asakkuṇeyyattā. Yathā pakaticīvarato	4641	
PA_tika-vin07_t:464_13	vikāro na paññāyati, evaṃ sibbitabbanti adhippāyo. Rajanakammato pubbe paññāyamānopi	4641	
PA_tika-vin07_t:464_14	viseso cīvare ratte ekavaṇṇatāya na paññāyatīti āha “cīvare ratte”ti. Maṇināti nīlamaṇiādimaṭṭhapāsāṇena,	4641	
PA_tika-vin07_t:464_15	aṃsavaddhakakāyabandhanādikaṃ pana acīvarattā saṅkhādīhi ghaṃsituṃ vaṭṭatīti vadanti.	4641	
PA_tika-vin07_t:464_16	Kaṇṇasuttakanti cīvarassa dīghato tiriyañca sibbitānaṃ catūsu kaṇṇesu koṇesu ca nikkhantānaṃ	4641	
PA_tika-vin07_t:464_17	suttasīsānametaṃ nāmaṃ, taṃ chinditvāva pārupitabbaṃ, tenāha “rajitakāle chinditabba”nti.	4641	
PA_tika-vin07_t:464_18	Bhagavatā anuññātaṃ ekaṃ kaṇṇasuttampi atthi, taṃ pana nāmena sadisampi ito aññamevāti	4641	
PA_tika-vin07_t:464_19	dassetuṃ yaṃ panātiādi vuttaṃ. Lagganatthāyāti cīvararajjuyaṃ cīvarabandhanatthāya.	4641	
PA_tika-vin07_t:464_20	Gaṇṭhiketi dantādimaye. Pīḷakāti binduṃ binduṃ katvā uṭṭhāpetabbapīḷakā.	4642	
PA_tika-vin07_t:465_0	Thālake vāti tambādimaye puggalike tividhepi kappiyathālake. Na vaṭṭatīti maṇivaṇṇakaraṇappayogo	465	
PA_tika-vin07_t:465_1	na vaṭṭati, telavaṇṇakaraṇatthaṃ pana vaṭṭati. Pattamaṇḍaleti tipusīsādimaye. “Na,	465	
PA_tika-vin07_t:465_2	bhikkhave, cittāni pattamaṇḍalāni dhāretabbāni rūpakākiṇṇāni bhittikammakatānī”ti	465	
PA_tika-vin07_t:465_3	vuttattā “bhittikammaṃ na vaṭṭatī”ti vuttaṃ. “Anujānāmi, bhikkhave, makaradantakaṃ	465	
PA_tika-vin07_t:465_4	chinditu”nti vuttattā “makaradantakaṃ pana vaṭṭatī”ti vuttaṃ, idaṃ pana pāḷiyā laddhampi	465	
PA_tika-vin07_t:465_5	idha pāḷiyā muttattā pāḷimuttakanaye vuttaṃ. Evamaññampi īdisaṃ.	465	
PA_tika-vin07_t:466_0	Lekhā na vaṭṭatīti āraggena dinnalekhāva na vaṭṭati, jātihiṅgulikādivaṇṇehi katalekhā	466	
PA_tika-vin07_t:466_1	vaṭṭati. Chattamukhavaṭṭiyanti dhamakaraṇassa hatthena gahaṇachattākārassa mukhavaṭṭiyaṃ,	466	
PA_tika-vin07_t:466_2	“parissāvanacoḷabandhanaṭṭhāne”ti keci.	466	
PA_tika-vin07_t:467_0	Deḍḍubhasīsanti udakasappasīsaṃ. Acchīnīti kuñjaracchisaṇṭhānāni. Ekameva vaṭṭatīti	467	
PA_tika-vin07_t:467_1	ettha ekarajjukaṃ diguṇaṃ tiguṇaṃ katvāpi bandhituṃ na vaṭṭati, ekameva pana satavārampi	467	
PA_tika-vin07_t:467_2	sarīraṃ parikkhipitvā bandhituṃ vaṭṭati, bahurajjuke ekato katvā ekena nirantaraṃ	467	
PA_tika-vin07_t:467_3	veṭhetvā kataṃ “bahurajjuka”nti na vattabbaṃ “vaṭṭatī”ti vuttattā, taṃ murajasaṅkhaṃ	467	
PA_tika-vin07_t:467_4	na gacchatīti veditabbaṃ. Murajañhi nānāvaṇṇehi suttehi murajavaṭṭisaṇṭhānaṃ veṭhetvā	467	
PA_tika-vin07_t:467_5	kataṃ, idaṃ pana murajaṃ maddavīṇasaṅkhātaṃ pāmaṅgasaṇṭhānañca dasāsu vaṭṭati “kāyabandhanassa	467	
PA_tika-vin07_t:467_6	dasā jīranti; anujānāmi, bhikkhave, murajaṃ maddavīṇa”nti vuttattā.	467	
PA_tika-vin07_t:468_0	Vidheti dasāpariyosāne thirabhāvāya dantavisāṇasuttādīhi kattabbe vidhe. Aṭṭha maṅgalāni	468	
PA_tika-vin07_t:468_1	nāma saṅkho cakkaṃ puṇṇakumbho gayā sirīvaccho aṅkuso dhajaṃ sovattikanti vadanti.	468	
PA_tika-vin07_t:468_2	Macchayugaḷachattanandiyāvaṭṭādivasenapi vadanti. Paricchedalekhāmattanti dantādīhi	468	
PA_tika-vin07_t:468_3	katavidhassa ubhosu koṭīsu kataparicchedarājimattaṃ.	468	
PA_tika-vin07_t:469_0	“Ujukamevā”ti vuttattā caturassādisaṇṭhānāpi añjanī vaṅkagatikā na vaṭṭati. Sipāṭikāyāti	469	
PA_tika-vin07_t:469_1	vāsiādibhaṇḍanikkhipanapasibbake. Ārakaṇṭakaṃ nāma potthakādiaasaṅkhāraṇatthaṃ katadīghamukhasatthakanti	469	
PA_tika-vin07_t:469_2	vadanti. “Bhamakārānaṃ dāruādilikhanasatthaka”nti keci. Vaṭṭamaṇikanti vaṭṭaṃ katvā	469	
PA_tika-vin07_t:469_3	uṭṭhapetabbaṃ pupphuḷakaṃ. Aññanti iminā piḷakādiṃ saṅgaṇhāti. Pipphaliketi yaṃ kiñci	469	
PA_tika-vin07_t:469_4	chedanake khuddakasatthe. Valitakanti nakhacchedanakāle daḷhaggahaṇatthaṃ valīhi	469	
PA_tika-vin07_t:469_5	yuttameva karonti. Tasmā taṃ vaṭṭatīti iminā yaṃ aññampi vikāraṃ daḷhīkammādiatthāya	469	
PA_tika-vin07_t:469_6	karonti, na vaṇṇamaṭṭhatthāya, taṃ vaṭṭatīti dīpitaṃ, tena ca kattaradaṇḍakoṭiyaṃ	469	
PA_tika-vin07_t:469_7	aññamaññampi ghaṭṭanena saddaniccharaṇatthāya kataṃ ayovalayādikaṃ saṃyuttampi kappiyato	469	
PA_tika-vin07_t:469_8	upapannaṃ hoti. Maṇḍalanti uttarāraṇiyā pavesanatthaṃ āvāṭamaṇḍalaṃ hoti. Ujukameva	469	
PA_tika-vin07_t:469_9	bandhitunti sambandho, ubhosu vā passesu ekapasse vāti vacanaseso. Vāsidaṇḍassa ubhosu	469	
PA_tika-vin07_t:469_10	passesu daṇḍakoṭīnaṃ acalanatthaṃ bandhitunti attho.	4691	
PA_tika-vin07_t:470_0	Āmaṇḍasāraketi āmalakaphalāni pisitvā tena kakkena katatelabhājane. Tattha kira pakkhittaṃ	470	
PA_tika-vin07_t:470_1	telaṃ sītalaṃ hoti. Bhūmattharaṇeti kaṭasārādimaye parikammakatāya bhūmiyā attharitabbaattharaṇe.	470	
PA_tika-vin07_t:470_2	Pānīyaghaṭeti sabbaṃ bhājanavikatiṃ saṅgaṇhāti. Sabbaṃ…pe… vaṭṭatīti yathāvuttesu	470	
PA_tika-vin07_t:470_3	mañcādīsu itthipurisarūpampi vaṭṭati telabhājanesuyeva itthipurisarūpānaṃ paṭikkhittattā,	470	
PA_tika-vin07_t:470_4	telabhājanena saha agaṇetvā visuṃ mañcādīnaṃ gahitattā cāti vadanti, kiñcāpi vadanti,	470	
PA_tika-vin07_t:470_5	etesaṃ pana mañcādīnaṃ hatthena āmasitabbabhaṇḍattā itthirūpamevettha na vaṭṭatīti	470	
PA_tika-vin07_t:470_6	gahetabbaṃ. Aññesanti sīmasāmikānaṃ. Rājavallabhehīti lajjīpesalādīnaṃ uposathādiantarāyakarā	470	
PA_tika-vin07_t:470_7	alajjino bhinnaladdhikā ca bhikkhū adhippetā tehi saha uposathādikaraṇāyogā, teneva	470	
PA_tika-vin07_t:470_8	“sīmāyā”ti vuttaṃ. Tesaṃ lajjīparisāti tesaṃ sīmāsāmikānaṃ anubalaṃ dātuṃ samatthā	470	
PA_tika-vin07_t:470_9	lajjīparisā. Bhikkhūhi katanti yaṃ alajjīnaṃ senāsanabhedanādikaṃ lajjībhikkhūhi	470	
PA_tika-vin07_t:470_10	kataṃ, sabbañcetaṃ sukatameva alajjīniggahatthāya pavattitabbato.	4701	
PA_tika-vin07_t:471_0	88. Avajjhāyantīti nīcato cintenti. Ujjhāyanatthoti bhikkhuno theyyakammanindanattho	471	
PA_tika-vin07_t:471_1	“kathañhi nāma adinnaṃ ādiyissatī”ti, na pana dāru-saddavisesanattho tassa bahuvacanattā.	471	
PA_tika-vin07_t:471_2	Vacanabhedeti ekavacanabahuvacanānaṃ bhede. Sabbāvantanti bhikkhubhikkhunīādisabbāvayavavantaṃ.	471	
PA_tika-vin07_t:471_3	Bimbisāroti tassa nāmanti ettha bimbīti suvaṇṇaṃ. Tasmā sārasuvaṇṇasadisavaṇṇatāya	471	
PA_tika-vin07_t:471_4	“bimbisāro”ti vuccatīti veditabbaṃ. Porāṇasatthānurūpaṃ uppādito vīsatimāsappamāṇauttamasuvaṇṇagghanako	471	
PA_tika-vin07_t:471_5	lakkhaṇasampanno nīlakahāpaṇoti veditabbo. Rudradāmena nāma kenaci uppādito rudradāmako.	471	
PA_tika-vin07_t:471_6	So kira nīlakahāpaṇassa tibhāgaṃ agghati. Yasmiṃ pana dese nīlakahāpaṇā na santi,	471	
PA_tika-vin07_t:471_7	tatthāpi kāḷakavirahitassa niddhantasuvaṇṇassa pañcamāsagghanakena bhaṇḍena pādaparicchedo	471	
PA_tika-vin07_t:471_8	kātabbo. Tenāti nīlakahāpaṇassa catutthabhāgabhūtena. Pārājikavatthumhi vātiādi pārājikānaṃ	471	
PA_tika-vin07_t:471_9	sabbabuddhehi paññattabhāvena vuttaṃ, saṅghādisesādīsu pana itarāpattīsupi tabbatthūsu	471	
PA_tika-vin07_t:471_10	ca nānattaṃ nattheva, kevalaṃ keci sabbākārena paññapenti, keci ekadesenāti ettakameva	4711	
PA_tika-vin07_t:471_11	viseso. Na hi kadācipi sammāsambuddhā yathāparādhaṃ atikkamma ūnamadhikaṃ vā sikkhāpadaṃ paññapenti.	4711	
PA_tika-vin07_t:472	Padabhājanīyavaṇṇanā	47	
PA_tika-vin07_t:473_0	92. Punapi “āgantukāmā”ti vuttattā ca sabbathā manussehi anivutthapubbe abhinavamāpite,	473	
PA_tika-vin07_t:473_1	“puna na pavisissāmā”ti nirālayehi pariccatte ca gāme gāmavohārābhāvā gāmappavesanāpucchanādikiccaṃ	473	
PA_tika-vin07_t:473_2	natthīti veditabbaṃ. Araññaparicchedadassanatthanti gāmagāmūpacāresu dassitesu tadaññaṃ	473	
PA_tika-vin07_t:473_3	araññanti araññaparicchedo sakkā ñātunti vuttaṃ. Mātikāyaṃ pana gāmaggahaṇeneva gāmūpacāropi	473	
PA_tika-vin07_t:473_4	gahitoti daṭṭhabbo. Indakhīleti ummāre. Araññasaṅkhepaṃ gacchati tathā abhidhamme	473	
PA_tika-vin07_t:473_5	vuttattā. Asatipi indakhīle indakhīlaṭṭhāniyattā “vemajjhameva indakhīloti vuccatī”ti	473	
PA_tika-vin07_t:473_6	vuttaṃ. Yattha pana dvārabāhāpi natthi, tattha pākāravemajjhameva indakhīloti gahetabbaṃ.	473	
PA_tika-vin07_t:473_7	Luṭhitvāti pavaṭṭitvā.	473	
PA_tika-vin07_t:474_0	Majjhimassa purisassa suppapāto vātiādi mātugāmassa kākuṭṭhāpanavasena gahetabbaṃ,	474	
PA_tika-vin07_t:474_1	na baladassanavasena “mātugāmo bhājanadhovanaudakaṃ chaḍḍetī”ti upari vuccamānattā,	474	
PA_tika-vin07_t:474_2	teneva “leḍḍupāto”ti avatvā suppapātotiādi vuttaṃ. Kurundaṭṭhakathāyaṃ mahāpaccariyañca	474	
PA_tika-vin07_t:474_3	gharūpacārova gāmoti adhippāyena “gharūpacāre ṭhitassa leḍḍupāto gāmūpacāro”ti vuttaṃ.	474	
PA_tika-vin07_t:474_4	Kataparikkhepoti iminā parikkhepato bahi upacāro na gahetabboti dasseti. Suppamusalapātopi	474	
PA_tika-vin07_t:474_5	aparikkhittagehasseva, so ca yato pahoti, tattheva gahetabbo, appahonaṭṭhāne pana	474	
PA_tika-vin07_t:474_6	vijjamānaṭṭhānameva gahetabbaṃ. Yassa pana gharassa samantato pākārādīhi parikkhepo	474	
PA_tika-vin07_t:474_7	kato hoti, tattha sova parikkhepo gharūpacāroti gahetabbaṃ.	474	
PA_tika-vin07_t:475_0	Pubbe vuttanayenāti parikkhittagāme vuttanayena. Saṅkarīyatīti missīyati. Vikāle	475	
PA_tika-vin07_t:475_1	gāmappavesane “parikkhittassa gāmassa parikkhepaṃ atikkamantassa āpatti pācittiyassa.	475	
PA_tika-vin07_t:475_2	Aparikkhittassa gāmassa upacāraṃ okkamantassa āpatti pācittiyassā”ti vuttattā gāmagāmūpacārānaṃ	475	
PA_tika-vin07_t:475_3	asaṅkaratā icchitabbāti āha asaṅkarato cātiādi. Keci panettha pāḷiyaṃ “aparikkhittassa	475	
PA_tika-vin07_t:475_4	gāmassa upacāraṃ okkamantassāti idaṃ parikkhepārahaṭṭhānaṃ sandhāya vuttaṃ, na tato	475	
PA_tika-vin07_t:475_5	paraṃ ekaleḍḍupātaparicchinnaṃ upacāraṃ. Tasmā parikkhepārahaṭṭhānasaṅkhātaṃ gāmaṃ	475	
PA_tika-vin07_t:475_6	okkamantasseva āpatti, na upacāra”nti vadanti, taṃ na gahetabbaṃ “gharūpacāre ṭhitassa	475	
PA_tika-vin07_t:475_7	majjhimassa purisassa leḍḍupātabbhantaraṃ gāmo nāma. Tato aññassa leḍḍupātassa abbhantaraṃ	475	
PA_tika-vin07_t:475_8	gāmūpacāro nāmā”ti idheva aṭṭhakathāyaṃ vuttattā. Vikāle gāmappavesanasikkhāpadaṭṭhakathāyañhi	475	
PA_tika-vin07_t:475_9	aparikkhittassa gāmassa upacāro adinnādāne vuttanayeneva veditabboti ayameva nayo	475	
PA_tika-vin07_t:475_10	atidisito. Teneva mātikāṭṭhakathāyampi “yvāyaṃ aparikkhittassa gāmassa upacāro dassito,	4751	
PA_tika-vin07_t:475_11	tassa vasena vikāle gāmappavesanādīsu āpatti paricchinditabbā”ti vuttaṃ, tasmā parikkhittassa	4751	
PA_tika-vin07_t:475_12	gāmassa parikkhepaṃ atikkamantassa, aparikkhittassa gāmassa gharūpacārato paṭṭhāya	4751	
PA_tika-vin07_t:475_13	dutiyaleḍḍupātasaṅkhātaṃ gāmūpacāraṃ okkamantassa vikāle gāmappavesanāpatti hoti,	4751	
PA_tika-vin07_t:475_14	mātikāyañca vikāle gāmaṃ paviseyyāti gāmaggahaṇeneva gāmūpacāropi gahitoti veditabbaṃ.	4751	
PA_tika-vin07_t:475_15	Vikāle gāmappavesanādīsūti ādi-saddena gharagharūpacārādīsu ṭhitānaṃ uppannalābhabhājanādiṃ saṅgaṇhāti.	4751	
PA_tika-vin07_t:476_0	Nikkhamitvā bahi indakhīlāti indakhīlato bahi nikkhamitvā ṭhitaṃ yaṃ ṭhānaṃ sabbametaṃ	476	
PA_tika-vin07_t:476_1	araññanti yojanā. Ācariyadhanu nāma pakatihatthena navavidatthipamāṇaṃ, jiyāya pana	476	
PA_tika-vin07_t:476_2	āropitāya sattaṭṭhavidatthimattanti vadanti.	476	
PA_tika-vin07_t:477_0	Kappiyanti anurūpavasena vuttaṃ akappiyassāpi appaṭiggahitassa paribhoge pācittiyattā.	477	
PA_tika-vin07_t:477_1	Pariccāgādimhi akate “idaṃ mayhaṃ santaka”nti vatthusāminā aviditampi pariggahitameva	477	
PA_tika-vin07_t:477_2	bālummattādīnaṃ santakaṃ viya, tādisaṃ avaharantopi ñātakādīhi pacchā ñatvā vatthusāminā	477	
PA_tika-vin07_t:477_3	ca anubandhitabbato pārājikova hoti. Yassa vasena puriso theno hoti, taṃ theyyanti	477	
PA_tika-vin07_t:477_4	āha “avaharaṇacittassetaṃ adhivacana”nti. Papañcasaṅkhāti taṇhāmānadiṭṭhisaṅkhātā	477	
PA_tika-vin07_t:477_5	papañcakoṭṭhāsā. Eko cittakoṭṭhāsoti ṭhānācāvanapayogasamuṭṭhāpako eko cittakoṭṭhāsoti attho.	477	
PA_tika-vin07_t:478_0	Abhiyogavasenāti aṭṭakaraṇavasena. Saviññāṇakenevāti idaṃ saviññāṇakānaññeva āveṇikavinicchayaṃ	478	
PA_tika-vin07_t:478_1	sandhāya vuttaṃ. Pāṇo apadantiādīsu hi “padasā nessāmī”ti paṭhamaṃ pādaṃ saṅkāmeti,	478	
PA_tika-vin07_t:478_2	āpatti thullaccayassātiādinā pāḷiyaṃ, bhikkhu dāsaṃ disvā sukhadukkhaṃ pucchitvā	478	
PA_tika-vin07_t:478_3	vā apucchitvā vā “gaccha, palāyitvā sukhaṃ jīvā”ti vadati, so ce palāyati, dutiyapadavāre	478	
PA_tika-vin07_t:478_4	pārājikantiādinā aṭṭhakathāyañca yo saviññāṇakānaññeva āveṇiko vinicchayo vutto,	478	
PA_tika-vin07_t:478_5	so ārāmādiaviññāṇakesu na labbhatīti tādisaṃ sandhāya “saviññāṇakenevā”ti vuttaṃ.	478	
PA_tika-vin07_t:478_6	Yo pana vinicchayo ārāmādiaviññāṇakesu labbhati, so yasmā saviññāṇakesu alabbhanako	478	
PA_tika-vin07_t:478_7	nāma natthi, tasmā vuttaṃ “nānābhaṇḍavasena saviññāṇakāviññāṇakamissakenā”ti. Saviññāṇakena	478	
PA_tika-vin07_t:478_8	ca aviññāṇakena cāti attho. Yasmā cettha aviññāṇakeneva ādiyanādīni chapi padāni	478	
PA_tika-vin07_t:478_9	na sakkā yojetuṃ iriyāpathavikopanassa saviññāṇakavaseneva yojetabbato, tasmā “aviññāṇakenevā”ti	478	
PA_tika-vin07_t:478_10	tatiyaṃ pakāraṃ na vuttanti daṭṭhabbaṃ.	4781	
PA_tika-vin07_t:479_0	Ārāmanti idaṃ upalakkhaṇamattaṃ dāsādisaviññāṇakassāpi idha saṅgahetabbato, nānābhaṇḍavasena	479	
PA_tika-vin07_t:479_1	hettha yojanā dassiyati. Parikappitaṭṭhānanti parikappitokāsaṃ. Suṅkaghātanti ettha	479	
PA_tika-vin07_t:479_2	maggaṃ gacchantehi satthikehi attanā nīyamānabhaṇḍato rañño dātabbabhāgo suṅko nāma,	479	
PA_tika-vin07_t:479_3	so ettha haññati adatvā gacchantehi avaharīyati, taṃ vā hanti ettha rājapurisā adadantānaṃ	479	
PA_tika-vin07_t:479_4	santakaṃ balakkārenāti suṅkaghāto, “ettha paviṭṭhehi suṅko dātabbo”ti rukkhapabbatādisaññāṇena	479	
PA_tika-vin07_t:479_5	niyamitappadesassetaṃ adhivacanaṃ.	479	
PA_tika-vin07_t:480	Pañcavīsatiavahārakathāvaṇṇanā	48	
PA_tika-vin07_t:481_0	Katthacīti ekissā aṭṭhakathāyaṃ. Ekaṃ pañcakaṃ dassitanti “parapariggahitañca hoti,	481	
PA_tika-vin07_t:481_1	parapariggahitasaññī ca, garuko ca hoti parikkhāro pañcamāsako vā atirekapañcamāsako	481	
PA_tika-vin07_t:481_2	vā, theyyacittañca paccupaṭṭhitaṃ hoti, ṭhānā cāvetī”ti vuttapañcaavahāraṅgāni ekaṃ	481	
PA_tika-vin07_t:481_3	pañcakanti dassitaṃ. Dve pañcakāni dassitānīti “chahi ākārehi adinnaṃ ādiyantassa	481	
PA_tika-vin07_t:481_4	āpatti pārājikassa. Na ca sakasaññī, na ca vissāsaggāhī, na ca tāvakālikaṃ, garuko	481	
PA_tika-vin07_t:481_5	ca hoti parikkhāro pañcamāsako vā atirekapañcamāsako vā, theyyacittañca paccupaṭṭhitaṃ	481	
PA_tika-vin07_t:481_6	hoti, ṭhānā cāveti, āpatti pārājikassā”ti evaṃ vuttesu chasu padesu ekaṃ apanetvā	481	
PA_tika-vin07_t:481_7	sesāni pañca padāni ekaṃ pañcakaṃ katvā heṭṭhā vuttapañcakañca gahetvā dve pañcakāni	481	
PA_tika-vin07_t:481_8	dassitāni. Ettha panāti pañcahākārehītiādīsu. Sabbehipi padehīti parapariggahitañca	481	
PA_tika-vin07_t:481_9	hotītiādīhi sabbehi pañcahi padehi.	481	
PA_tika-vin07_t:482_0	Pañcannaṃ avahārānaṃ samūho pañcakaṃ. Sako hattho sahattho, tena nibbatto, tassa	482	
PA_tika-vin07_t:482_1	vā sambandhīti sāhatthiko, avahāro. Sāhatthikādi pañcakaṃ sāhatthikapañcakantiādipadavasena	482	
PA_tika-vin07_t:482_2	nāmalābho daṭṭhabbo. Evaṃ sesesupi. Tatiyapañcamesu pañcakesūti sāhatthikapañcakatheyyāvahārapañcakesu.	482	
PA_tika-vin07_t:482_3	Labbhamānapadavasenāti sāhatthikapañcake labbhamānassa nissaggiyāvahārapadassa vasena,	482	
PA_tika-vin07_t:482_4	theyyāvahārapañcake labbhamānassa parikappāvahārapadassa ca vasena yojetabbanti attho.	482	
PA_tika-vin07_t:483_0	Nissaggiyo nāma…pe… pārājikassāti iminā bahisuṅkaghātapātanaṃ nissaggiyapayogoti	483	
PA_tika-vin07_t:483_1	dasseti. “Hatthe bhāraṃ theyyacitto bhūmiyaṃ nikkhipati, āpatti pārājikassā”ti vuttattā	483	
PA_tika-vin07_t:483_2	pana suddhacittena gahitaparabhaṇḍassa theyyacittena gumbādipaṭicchannaṭṭhāne khipanampi	483	
PA_tika-vin07_t:483_3	imasmiṃ nissaggiyapayoge saṅgayhatīti daṭṭhabbaṃ. Kiriyāsiddhito puretarameva pārājikāpattisaṅkhātaṃ	483	
PA_tika-vin07_t:483_4	atthaṃ sādhetīti atthasādhako. Atha vā attano vattamānakkhaṇe avijjamānampi kiriyāsiddhisaṅkhātaṃ	483	
PA_tika-vin07_t:483_5	atthaṃ avassaṃ āpattiṃ sādhetītipi atthasādhako. Asukaṃ nāma bhaṇḍaṃ yadā sakkosīti	483	
PA_tika-vin07_t:483_6	idaṃ nidassanamattaṃ parassa telakumbhiyā upāhanādīnaṃ nikkhepapayogassāpi atthasādhakattā.	483	
PA_tika-vin07_t:483_7	Tathā hi vuttaṃ mātikāṭṭhakathāyaṃ –	483	
PA_tika-vin07_t:484_0	“Atthasādhako nāma ‘asukassa bhaṇḍaṃ yadā sakkoti, tadā taṃ avaharā’ti aññaṃ āṇāpeti.	484	
PA_tika-vin07_t:484_1	Tattha sace paro anantarāyiko hutvā taṃ avaharati, āṇāpakassa āṇattikkhaṇeyeva pārājikaṃ.	484	
PA_tika-vin07_t:484_2	Parassa vā pana telakumbhiyā pādagghanakatelaṃ avassaṃ pivanakāni upāhanādīni pakkhipati,	484	
PA_tika-vin07_t:484_3	hatthato muttamatteyeva pārājika”nti.	484	
PA_tika-vin07_t:485_0	Imassa atthasādhakassa āṇattiyā ca ko visesoti? Taṅkhaṇaññeva gahaṇe niyuñjanaṃ āṇattikapayogo,	485	
PA_tika-vin07_t:485_1	kālantarena gahaṇatthaṃ niyogo atthasādhakoti ayaṃ nesaṃ viseso. Tenevāha “asukaṃ	485	
PA_tika-vin07_t:485_2	nāma bhaṇḍaṃ yadā sakkosī”tiādi. Dhuranikkhepo pana upanikkhittabhaṇḍavasena veditabboti	485	
PA_tika-vin07_t:485_3	idaṃ nidassanamattaṃ, ārāmābhiyuñjanādīsupi tāvakālikabhaṇḍadeyyānaṃ adānepi eseva	485	
PA_tika-vin07_t:485_4	nayo. Bhaṇḍaggahaṇappayogato āṇattiyā pubbattā āha “āṇattivasena pubbapayogo veditabbo”ti.	485	
PA_tika-vin07_t:485_5	Payogena saha vattamāno avahāro sahapayogoti āha “ṭhānācāvanavasenā”ti, idañca nidassanamattaṃ	485	
PA_tika-vin07_t:485_6	khīlasaṅkamanādīsupi asati ṭhānācāvane sahapayogattā. Vuttañhi mātikāṭṭhakathāyaṃ	485	
PA_tika-vin07_t:485_7	“ṭhānācāvanavasena khīlādīni saṅkāmetvā khettādiggahaṇavasena ca sahapayogo veditabbo”ti.	485	
PA_tika-vin07_t:486_0	Tulayitvāti upaparikkhitvā. Sāmīcīti vattaṃ. Sakasaññāya adentassa āpatti natthīti	486	
PA_tika-vin07_t:486_1	vadanti. Sammaddoti nividdhatāsaṅkhobho. Bhaṭṭhe janakāyeti apagate janasamūhe. Attano	486	
PA_tika-vin07_t:486_2	santakaṃ katvā etasseva bhikkhuno dehīti idaṃ ubhinnampi kukkuccavinodanatthaṃ vuttaṃ.	486	
PA_tika-vin07_t:486_3	Avahārakassa hi “mayā sahatthena na dinnaṃ, bhaṇḍadeyyaṃ eta”nti kukkuccaṃ uppajjeyya,	486	
PA_tika-vin07_t:486_4	itarassa ca “mayā paṭhamaṃ dhuranikkhepaṃ katvā pacchā adinnaṃ gahita”nti kukkuccaṃ uppajjeyyāti.	486	
PA_tika-vin07_t:487_0	Samagghanti appagghaṃ. Dāruatthaṃ pharatīti dārūhi kattabbakiccaṃ sādheti. Ekadivasaṃ	487	
PA_tika-vin07_t:487_1	dantakaṭṭhacchedanādinā yā ayaṃ agghahāni vuttā, sā sabbā bhaṇḍasāminā kiṇitvā gahitameva	487	
PA_tika-vin07_t:487_2	sandhāya vuttā. Sabbaṃ panetaṃ aṭṭhakathācariyappamāṇena veditabbaṃ. Pāsāṇañca sakkharañca pāsāṇasakkharaṃ.	487	
PA_tika-vin07_t:488_0	Akkhadassāti ettha akkha-saddena kira vinicchayasālā vuccati, tattha nisīditvā vajjāvajjaṃ	488	
PA_tika-vin07_t:488_1	nirūpayantīti “akkhadassā”ti vuccanti dhammavinicchanakā. Hananaṃ nāma hatthapādādīhi	488	
PA_tika-vin07_t:488_2	pothanañceva hatthanāsādicchedanañca hotīti āha “haneyyunti potheyyuñceva chindeyyuñcā”ti.	488	
PA_tika-vin07_t:489_0	Padabhājanīyañca “hatthena vā pādena vā kasāya vā vettena vā aḍḍhadaṇḍakena vā chajjāya	489	
PA_tika-vin07_t:489_1	vā haneyyu”nti vuttaṃ. Tattha aḍḍhadaṇḍakenāti dvihatthappamāṇena rassamuggarena,	489	
PA_tika-vin07_t:489_2	veḷupesikāya vā. Chejjāya vāti hatthādīnaṃ chedanena. Chindanti etāya hatthapādādīnīti	489	
PA_tika-vin07_t:489_3	chejjā, satthaṃ, tena satthenātipi attho. Nīhareyyunti raṭṭhato nīhareyyuṃ. “Corosi…pe…	489	
PA_tika-vin07_t:489_4	thenosī”ti ettha paribhāseyyunti padaṃ ajjhāharitvā attho veditabboti āha “corosi…pe…	489	
PA_tika-vin07_t:489_5	paribhāseyyu”nti. Yaṃ taṃ bhaṇḍaṃ dassitanti sambandho.	489	
PA_tika-vin07_t:490	93. Yattha yattha ṭhitanti bhūmiyādīsu yattha yattha ṭhitaṃ. Yathā yathā ādānaṃ gacchatīti yena yena ākārena gahaṇaṃ upagacchati.	49	
PA_tika-vin07_t:491	Bhūmaṭṭhakathāvaṇṇanā	49	
PA_tika-vin07_t:492_0	94. Vācāya vācāyāti ekekatthadīpikāya vācāya vācāya. Upaladdhoti ñāto. Pāḷiyaṃ sesaaṭṭhakathāsu	492	
PA_tika-vin07_t:492_1	ca kudālaṃ vā piṭakaṃ vāti idameva dvayaṃ vatvā vāsipharasūnaṃ avuttattā tesampi	492	
PA_tika-vin07_t:492_2	saṅkhepaṭṭhakathādīsu āgatabhāvaṃ dassetuṃ saṅkhepaṭṭhakathāyantiādi vuttaṃ. Theyyacittena	492	
PA_tika-vin07_t:492_3	katattā “dukkaṭehi saddhiṃ pācittiyānī”ti vuttaṃ.	492	
PA_tika-vin07_t:493_0	Aṭṭhavidhaṃ hetantiādīsu etaṃ dukkaṭaṃ nāma therehi dhammasaṅgāhakehi imasmiṃ ṭhāne	493	
PA_tika-vin07_t:493_1	samodhānetvā aṭṭhavidhanti dassitanti yojanā. Sabbesampi dukkaṭānaṃ imesuyeva aṭṭhasu	493	
PA_tika-vin07_t:493_2	saṅgahetabbabhāvato pana itarehi sattahi dukkaṭehi vinimuttaṃ vinayadukkaṭeyeva saṅgahetabbaṃ.	493	
PA_tika-vin07_t:493_3	Dasavidhaṃ ratananti “muttā maṇi veḷuriyo saṅkho silā pavāḷaṃ rajataṃ jātarūpaṃ lohitako	493	
PA_tika-vin07_t:493_4	masāragalla”nti evamāgataṃ dasavidhaṃ ratanaṃ.	493	
PA_tika-vin07_t:494	“Muttā maṇi veḷuriyo ca saṅkho,	49	
PA_tika-vin07_t:495	Silā pavāḷaṃ rajatañca hemaṃ;	49	
PA_tika-vin07_t:496	Lohitakañca masāragallaṃ,	49	
PA_tika-vin07_t:497	Dasete dhīro ratanāni jaññā”ti. –	49	
PA_tika-vin07_t:498_0	Hi vuttaṃ. Sattavidhaṃ dhaññanti sāli vīhi yavo kaṅgu kudrūsaṃ varako godhumoti imaṃ	498	
PA_tika-vin07_t:498_1	sattavidhaṃ dhaññaṃ. Āvudhabhaṇḍādinti ādi-saddena turiyabhaṇḍaitthirūpādiṃ saṅgaṇhāti.	498	
PA_tika-vin07_t:498_2	Anāmasitabbe vatthumhi dukkaṭaṃ anāmāsadukkaṭaṃ. Durūpaciṇṇadukkaṭanti “akattabba”nti	498	
PA_tika-vin07_t:498_3	vāritassa katattā duṭṭhu upaciṇṇaṃ caritanti durūpaciṇṇaṃ, tasmiṃ dukkaṭaṃ durūpaciṇṇadukkaṭaṃ.	498	
PA_tika-vin07_t:498_4	Vinaye paññattaṃ avasesaṃ dukkaṭaṃ vinayadukkaṭaṃ. Ekādasa samanubhāsanā nāma bhikkhupātimokkhe	498	
PA_tika-vin07_t:498_5	cattāro yāvatatiyakā saṅghādisesā ariṭṭhasikkhāpadanti pañca, bhikkhunīpātimokkhe	498	
PA_tika-vin07_t:498_6	ekaṃ yāvatatiyakapārājikaṃ cattāro saṅghādisesā caṇḍakāḷīsikkhāpadanti cha.	498	
PA_tika-vin07_t:499_0	Sahapayogato paṭṭhāya cettha purimapurimā āpattiyo paṭippassambhantīti āha atha dhuranikkhepaṃ	499	
PA_tika-vin07_t:499_1	akatvātiādi. “Dhuranikkhepaṃ akatvā”ti vuttattā dhuranikkhepaṃ katvā puna khaṇantassa	499	
PA_tika-vin07_t:499_2	purimāpattiyo na paṭippassambhantīti vadanti. “Chedanapaccayā dukkaṭaṃ desetvā muccatī”ti	499	
PA_tika-vin07_t:499_3	vatvā pubbapayoge āpattīnaṃ desetabbatāya avuttattā sahapayoge patte pubbapayoge	499	
PA_tika-vin07_t:499_4	āpattiyo paṭippassambhantīti veditabbaṃ.	499	
PA_tika-vin07_t:500_0	Aparaddhaṃ viraddhaṃ khalitanti sabbametaṃ yañca dukkaṭanti ettha vuttassa dukkaṭassa	500	
PA_tika-vin07_t:500_1	pariyāyavacanaṃ, yaṃ manusso karetiādi panettha opammanidassanaṃ. Saṃyogabhāvoti	500	
PA_tika-vin07_t:500_2	dvittaṃ sandhāya vuttaṃ, tena rassattassāpi nimittaṃ dassitanti veditabbaṃ. Ekassa	500	
PA_tika-vin07_t:500_3	mūleti ekassa santike. Sabbatthāpi āmasane dukkaṭaṃ, phandāpane thullaccayañca visuṃ	500	
PA_tika-vin07_t:500_4	visuṃ āmasanaphandāpanapayogaṃ karontasseva hoti, ekapayogena gaṇhantassa pana uddhāre	500	
PA_tika-vin07_t:500_5	pārājikameva, na dukkaṭathullaccayānīti vadanti, ekapayogena gaṇhantassāpi āmasanaphandāpanānampi	500	
PA_tika-vin07_t:500_6	labbhamānattā taṃ na gahetabbaṃ. Na hi sakkā anāmasitvā aphandāpetvā ca kiñci gahetuṃ.	500	
PA_tika-vin07_t:500_7	“Ekameva desetvā muccatī”ti paṃsukhaṇanādisamānapayogepi purimā āpatti uttaramuttaraṃ	500	
PA_tika-vin07_t:500_8	āpattiṃ patvā paṭippassambhantīti saññāya kurundaṭṭhakathāyaṃ vuttaṃ, itaraṭṭhakathāsu	500	
PA_tika-vin07_t:500_9	pana khaṇanapayogabhedehi payoge payoge āpannā āpattiyo uttaramuttaraṃ patvā na paṭippassambhanti	500	
PA_tika-vin07_t:500_10	aññamaññaṃ sadisattā viyūhanaṃ patvā tā sabbāpi paṭippassambhanti visadisapayogattāti	5001	
PA_tika-vin07_t:500_11	iminā adhippāyena paṭippassaddhividhānaṃ vuttanti veditabbaṃ. Iminā hi avahārakassa	5001	
PA_tika-vin07_t:500_12	āsannaṃ orimantaṃ parāmasati.	5001	
PA_tika-vin07_t:501_0	Tatthevāti mukhavaṭṭiyameva. Bundenāti kumbhiyā heṭṭhimatalena. Ekaṭṭhāne ṭhitāya	501	
PA_tika-vin07_t:501_1	kumbhiyā ṭhānā cāvanaṃ chahi ākārehi veditabbanti sambandho. Ekaṭṭhāneti ca saṅkhalikabaddhabhāvena	501	
PA_tika-vin07_t:501_2	ekasmiṃ patiṭṭhitokāsaṭṭhāneti attho. Khāṇukaṃ kesaggamattampi ṭhānā cāvetīti khāṇukaṃ	501	
PA_tika-vin07_t:501_3	attano patiṭṭhitaṭṭhānato pañcahi ākārehi ṭhānā cāveti. Chinnamatte pārājikanti avassaṃ	501	
PA_tika-vin07_t:501_4	ce patati, chinnamatte pārājikaṃ. Paricchedoti pañcamāsakādigarubhāvaparicchedo.	501	
PA_tika-vin07_t:501_5	Apabyūhantoti ṭhitaṭṭhānato apanayanavasena viyūhanto rāsiṃ karonto. Evaṃ katvāti	501	
PA_tika-vin07_t:501_6	bhājanamukhavaṭṭiyā kumbhigatena bhājanagatassa ekābaddhabhāvaṃ viyojetvāti attho.	501	
PA_tika-vin07_t:501_7	Upaḍḍhakumbhīyanti upaḍḍhapuṇṇāya kumbhiyā. Vinayadhammatāti adhikakāraṇālābhe vinayavinicchayadhammatāti	501	
PA_tika-vin07_t:501_8	adhippāyo. Na kevalañcettha garukatāva, suttānugamanampi atthīti dassento apicātiādimāha.	501	
PA_tika-vin07_t:501_9	Kaṇṭhena pana paricchinnakāleti mukhagataṃ ajjhohaṭakāleti attho. Ajjhoharaṇameva	501	
PA_tika-vin07_t:501_10	hettha paricchindanaṃ, na kaṇṭhapidahanaṃ. Cikkananti thaddhaṃ, bahalaṃ ghananti attho.	5011	
PA_tika-vin07_t:502_0	Yopi theyyacittena parassa kumbhiyā pādagghanakaṃ sappiṃ vā telaṃ vā avassaṃ pivanakaṃ	502	
PA_tika-vin07_t:502_1	yaṃ kiñci dukūlasāṭakaṃ vā cammakhaṇḍādīnaṃ vā aññataraṃ pakkhipati, hatthato muttamatte	502	
PA_tika-vin07_t:502_2	pārājikanti ettha avahāro vīmaṃsitabbo. Yadi ca dukūlādīsu sappitelānaṃ pavisanaṃ	502	
PA_tika-vin07_t:502_3	sandhāya pārājikaṃ bhaveyya, tattha paviṭṭhatelādino kumbhigatena ekābaddhatāya na	502	
PA_tika-vin07_t:502_4	tāva avahāro bhājanantaraṃ pavesetvā gahaṇakāle viya. Tathā hi vuttaṃ – “bhājanaṃ	502	
PA_tika-vin07_t:502_5	pana nimujjāpetvā gaṇhantassa yāva ekābaddhaṃ hoti, tāva rakkhatī”tiādi. Atha telādivināsena	502	
PA_tika-vin07_t:502_6	pārājikaṃ bhaveyya, tadāpi tiṇajjhāpanādīsu viya avahāro natthi, dukkaṭena saddhiṃ	502	
PA_tika-vin07_t:502_7	bhaṇḍadeyyameva hoti, tathā ca pādagghanakaṃ telādiṃ pītaṃ dukūlādiṃ uddharantassāpi	502	
PA_tika-vin07_t:502_8	pārājikaṃ na siyā tattha paviṭṭhassa telādino vinaṭṭhaṭṭhena gahaṇakkhaṇe avijjamānattā,	502	
PA_tika-vin07_t:502_9	vijjamānattena ca uddhāreyeva pārājikaṃ vattabbaṃ, na hatthato muttamatteti. Sabbaaṭṭhakathāsu	502	
PA_tika-vin07_t:502_10	ca dukūlādīnaṃ pakkhipane hatthato muttamatte pārājikassa vuttattā na taṃ paṭikkhipituṃ	5021	
PA_tika-vin07_t:502_11	sakkā. Aṭṭhakathāppamāṇena panetaṃ gahetabbaṃ, yutti panettha paṇḍitehi pubbāparaṃ	5021	
PA_tika-vin07_t:502_12	saṃsanditvā uddhāretabbā.	5021	
PA_tika-vin07_t:503_0	Palibujjhissatīti nivāressati. Vuttanayena pārājikanti hatthato muttamatteyeva pārājikaṃ.	503	
PA_tika-vin07_t:503_1	Neva avahāro, na gīvāti attano bhājanattā vuttaṃ, anāpattimattameva vuttaṃ, na pana	503	
PA_tika-vin07_t:503_2	evaṃ vicāritanti adhippāyo. Bahigataṃ nāma hotīti tato paṭṭhāya telassa aṭṭhānato	503	
PA_tika-vin07_t:503_3	adhomukhabhāvato ca bahigataṃ nāma hoti. Anto paṭṭhāya chidde kariyamāne telassa	503	
PA_tika-vin07_t:503_4	nikkhamitvā gatagataṭṭhānaṃ bhājanasaṅkhyameva gacchatīti āha “bāhirantato pādagghanake	503	
PA_tika-vin07_t:503_5	gaḷite pārājika”nti. Yathā tathā vā katassāti bāhirantato vā abbhantarantato vā paṭṭhāya	503	
PA_tika-vin07_t:503_6	katassa. Majjhe ṭhapetvā katachiddeti majjhe thokaṃ kapālaṃ ṭhapetvā pacchā taṃ chindantena katachidde.	503	
PA_tika-vin07_t:504_0	Patthīnassa khādanaṃ itarassa pānañca sappiādīnaṃ paribhogoti āha “akhāditabbaṃ vā	504	
PA_tika-vin07_t:504_1	apātabbaṃ vā karotī”ti. Kasmā panettha dukkaṭaṃ vuttanti āha “ṭhānācāvanassa natthitāya	504	
PA_tika-vin07_t:504_2	dukkaṭa”nti. Purimadvayanti bhedanaṃ chaḍḍanañca. Kumbhijajjarakaraṇenāti puṇṇakumbhiyā	504	
PA_tika-vin07_t:504_3	jajjarakaraṇena. Mātikāujukaraṇenāti udakapuṇṇāya mātikāya ujukaraṇena. Ekalakkhaṇanti	504	
PA_tika-vin07_t:504_4	bhedanaṃ kumbhiyā jajjarakaraṇena, chaḍḍanaṃ mātikāya ujukaraṇena ca saddhiṃ ekasabhāvaṃ.	504	
PA_tika-vin07_t:504_5	Pacchimaṃ pana dvayanti jhāpanaṃ aparibhogakaraṇañca. Ettha evaṃ vinicchayaṃ vadantīti	504	
PA_tika-vin07_t:504_6	etasmiṃ mahāaṭṭhakathāyaṃ vutte atthe eke ācariyā evaṃ vinicchayaṃ vadanti. Pacchimadvayaṃ	504	
PA_tika-vin07_t:504_7	sandhāya vuttanti ettha purimapadadvaye vinicchayo heṭṭhā vuttānusārena sakkā viññātunti	504	
PA_tika-vin07_t:504_8	tattha kiñci avatvā pacchimapadadvayaṃ sandhāya “ṭhānācāvanassa natthitāya dukkaṭa”nti	504	
PA_tika-vin07_t:504_9	idaṃ vuttanti adhippāyo. Theyyacittenāti attano vā parassa vā kātukāmatāvasena uppannatheyyacittena.	504	
PA_tika-vin07_t:504_10	Vināsetukāmatāyāti hatthapādādīni chindanto viya kevalaṃ vināsetukāmatāya. Vuttanayena	5041	
PA_tika-vin07_t:504_11	bhindantassa vā chaḍḍentassa vāti muggarena pothetvā bhindantassa vā udakaṃ vā vālikaṃ	5041	
PA_tika-vin07_t:504_12	vā ākiritvā uttarāpentassa vāti attho. Ayuttanti ceti pāḷiyaṃ purimadvayepi dukkaṭasseva	5041	
PA_tika-vin07_t:504_13	vuttattā “purimadvaye pārājika”nti idaṃ ayuttanti yadi tumhākaṃ siyāti attho. Nāti	5041	
PA_tika-vin07_t:504_14	ayuttabhāvaṃ nisedhetvā tattha kāraṇamāha “aññathā gahetabbatthato”ti.	5041	
PA_tika-vin07_t:505_0	Evameke vadantīti heṭṭhā vuttassa atthanayassa attanā anabhimatabhāvaṃ dassetvā sayaṃ	505	
PA_tika-vin07_t:505_1	aññathāpi pāḷiṃ aṭṭhakathañca saṃsanditvā atthaṃ dassetukāmo ayaṃ panettha sārotiādimāha.	505	
PA_tika-vin07_t:505_2	Acāvetukāmovāti theyyacittena ṭhānā acāvetukāmova. Achaḍḍetukāmoyevāti etthāpi theyyacittenāti	505	
PA_tika-vin07_t:505_3	sambandhitabbaṃ. Idañhi theyyacittapakkhaṃ sandhāya vuttaṃ nāsetukāmatāpakkhassa	505	
PA_tika-vin07_t:505_4	vakkhamānattā. Tenevāha nāsetukāmatāpakkhe panātiādi. Itarathāpi yujjatīti theyyacittābhāvā	505	
PA_tika-vin07_t:505_5	ṭhānā cāvetukāmassāpi dukkaṭaṃ yujjatīti vuttaṃ hoti.	505	
PA_tika-vin07_t:506	Bhūmaṭṭhakathāvaṇṇanānayo niṭṭhito.	50	
PA_tika-vin07_t:507	Ākāsaṭṭhakathāvaṇṇanā	50	
PA_tika-vin07_t:508_0	96. Ākāsaṭṭhakathāyaṃ antovatthumhīti parikkhittassa vatthussa anto. Antogāmeti parikkhittassa	508	
PA_tika-vin07_t:508_1	gāmassa anto. Aparikkhitte pana vatthumhi gāme vā ṭhitaṭṭhānameva ṭhānaṃ. Aṭavimukhaṃ	508	
PA_tika-vin07_t:508_2	karoti…pe… rakkhatīti tena payogena tassa icchitaṭṭhānaṃ āgatattā rakkhati. Gāmato	508	
PA_tika-vin07_t:508_3	nikkhantassāti parikkhittagāmato nikkhantassa. Kapiñjaro nāma aññamaññaṃ yujjhāpanatthāya	508	
PA_tika-vin07_t:508_4	bālajanehi posāvaniyapakkhijāti.	508	
PA_tika-vin07_t:509	Vehāsaṭṭhakathāvaṇṇanā	50	
PA_tika-vin07_t:510	97. Vehāsaṭṭhakathāyaṃ chinnamatte muttamatteti yathā chinnaṃ muttañca pakatiṭṭhāne na tiṭṭhati, tathā chedanaṃ mocanañca sandhāya vuttaṃ.	51	
PA_tika-vin07_t:511	Udakaṭṭhakathāvaṇṇanā	51	
PA_tika-vin07_t:512_0	98. Udakaṭṭhakathāyaṃ sandamānaudake nikkhittaṃ na tiṭṭhatīti āha “asandanake udake”ti.	512	
PA_tika-vin07_t:512_1	Anāpattīti hatthavārapadavāresu dukkaṭāpattiyā abhāvaṃ sandhāya vuttaṃ. Kaḍḍhatīti	512	
PA_tika-vin07_t:512_2	heṭṭhato osāreti. Sakalamudakanti daṇḍena phuṭṭhokāsagataṃ sakalamudakaṃ. Na udakaṃ	512	
PA_tika-vin07_t:512_3	ṭhānanti attanā kataṭṭhānassa aṭṭhānattā. Paduminiyanti padumagacche. Kalāpabandhanti	512	
PA_tika-vin07_t:512_4	hatthakavasena khuddakaṃ katvā baddhaṃ kalāpabaddhaṃ. Bhārabaddhaṃ nāma sīsabhārādivasena	512	
PA_tika-vin07_t:512_5	baddhaṃ. Muḷālanti kandaṃ. Pattaṃ vā pupphaṃ vāti idaṃ kaddamassa anto pavisitvā	512	
PA_tika-vin07_t:512_6	ṭhitaṃ sandhāya vuttaṃ. Niddhamanatumbanti vāpiyā udakassa nikkhamananāḷaṃ. Udakavāhakanti	512	
PA_tika-vin07_t:512_7	mahāmātikaṃ. Avahārena so na kāretabboti iminā pāṇaṃ jīvitā voropane āpattiyā sabbattha	512	
PA_tika-vin07_t:512_8	na muccatīti dīpeti. Mātikaṃ āropetvāti khuddakamātikaṃ āropetvā. Maritvā…pe… tiṭṭhantīti	512	
PA_tika-vin07_t:512_9	ettha matamacchānaṃyeva tesaṃ santakattā amate gaṇhantassa natthi avahāro.	512	
PA_tika-vin07_t:513	Nāvaṭṭhakathāvaṇṇanā	51	
PA_tika-vin07_t:514_0	99. Nāvaṭṭhakathāyaṃ thullaccayampi pārājikampi hotīti ettha paṭhamaṃ ṭhānā acāvetvā	514	
PA_tika-vin07_t:514_1	mutte thullaccayaṃ, paṭhamaṃ pana ṭhānā cāvetvā mutte pārājikanti veditabbaṃ. Pāse	514	
PA_tika-vin07_t:514_2	baddhasūkaro viyātiādinā vuttaṃ sandhāyāha “tattha yutti pubbe vuttāevā”ti. Vipannaṭṭhanāvāti	514	
PA_tika-vin07_t:514_3	visamavātehi desantaraṃ palātā, bhijjitvā vā vināsaṃ patvā udake nimujjitvā heṭṭhā	514	
PA_tika-vin07_t:514_4	bhūmitalaṃ appatvā sāmikehi ca apariccattālayā vuccati. Balavā ca vāto āgammāti iminā	514	
PA_tika-vin07_t:514_5	asati vāte ayaṃ payogo katoti dasseti. Puggalassa natthi avahāroti sukkhamātikāyaṃ	514	
PA_tika-vin07_t:514_6	ujukaraṇanayena vuttaṃ. Taṃ attano pādena anakkamitvā hatthena ca anukkhipitvā aññasmiṃ	514	
PA_tika-vin07_t:514_7	daṇḍādīsu bandhitvā ṭhapite yujjati, attano pādena akkamitvā hatthena ca ukkhipitvā	514	
PA_tika-vin07_t:514_8	ṭhitassa pana balavavātena chattacīvarādīsu pahaṭesu pakatiṃ vijahitvā daḷhataraṃ	514	
PA_tika-vin07_t:514_9	akkamanagahaṇādipayogo abhinavo kātabbo siyā. Itarathā chattacīvarādīni vā vigacchanti,	514	
PA_tika-vin07_t:514_10	avahārako vā sayaṃ patissati, nāvā ca tadā na gamissati. Tasmā īdise abhinavappayoge	5141	
PA_tika-vin07_t:514_11	sati avahārena bhavitabbaṃ. Sukkhamātikāyaṃ ujukatāya udakāgamanakāle kātabbakiccaṃ	5141	
PA_tika-vin07_t:514_12	natthīti taṃ idha nidassanaṃ na hoti. Dāsaṃ pana pakatiyā palāyantaṃ “sīghaṃ yāhī”ti	5141	
PA_tika-vin07_t:514_13	vatvā pakatigamanato turitagamanuppādanādinā idha nidassanena bhavitabbanti amhākaṃ	5141	
PA_tika-vin07_t:514_14	khanti, vīmaṃsitvā gahetabbaṃ. Vāte āgatepi yattha atilahukattā nāvāya kañci payogaṃ	5141	
PA_tika-vin07_t:514_15	akatvā pakatiyā avahārako tiṭṭhati, tatthidaṃ aṭṭhakathāyaṃ vuttanti gahetabbaṃ.	5141	
PA_tika-vin07_t:515	Yānaṭṭhakathāvaṇṇanā	51	
PA_tika-vin07_t:516_0	100. Yānaṭṭhakathāyaṃ ubhosu passesūti catunnaṃ thambhānaṃ upari caturassaṃ dārusaṅghāṭaṃ	516	
PA_tika-vin07_t:516_1	āropetvā tassa vāmadakkhiṇapassesu ubhosu vātātapādiparissayavinodanatthaṃ garuḷapakkhino	516	
PA_tika-vin07_t:516_2	ubho pakkhā viya katā sandamānikā. Dukayuttassāti dvīhi goṇehi yuttassa. Ayuttakanti	516	
PA_tika-vin07_t:516_3	goṇehi ayuttaṃ. Kappakatāti dvinnaṃ sikhānaṃ sandhiṭṭhāne gosiṅgāni viya dve koṭiyo	516	
PA_tika-vin07_t:516_4	ṭhapetvā upatthambhanī kappakatā nāma, sā dvīhipi koṭīhi bhūmiyaṃ patiṭṭhāti, tenāha	516	
PA_tika-vin07_t:516_5	“cha ṭhānānī”ti. Tīṇi vā cattāri vā ṭhānānīti akappakatāya upatthambhaniyā ca dvinnaṃ	516	
PA_tika-vin07_t:516_6	cakkānañca vasena tīṇi ṭhānāni, kappakatāya vasena cattāri ṭhānāni, tathā pathaviyaṃ	516	
PA_tika-vin07_t:516_7	ṭhapitassa tīṇi ṭhānānīti sambandho. Akkhasīsehīti akkhadāruno dvīhi koṭīhi. Akkhuddhīhīti	516	
PA_tika-vin07_t:516_8	akkhadārunā sampaṭicchakā heṭṭhimabhāge kappakatā dve dārukhaṇḍā akkhuddhiyo nāma,	516	
PA_tika-vin07_t:516_9	tāsaṃ kappakatānaṃ dvinnaṃ kappasīsāni cattāri idha “akkhuddhiyo”ti vuccanti, tenāha	516	
PA_tika-vin07_t:516_10	“catūhi ca akkhuddhīhī”ti. Tāhi patiṭṭhitāhi patiṭṭhitaṭṭhānāni cattāri dhurena patiṭṭhitaṭṭhānaṃ	5161	
PA_tika-vin07_t:516_11	ekanti pañca ṭhānāni honti. Uddhiyova “uddhikhāṇukā”ti vuttā, uddhikhāṇukānaṃ abhāve	5161	
PA_tika-vin07_t:516_12	akkhasīsānaṃ patiṭṭhānokāsaṃ dassento āha samameva bāhaṃ katvātiādi. Tattha samamevāti	5161	
PA_tika-vin07_t:516_13	uddhiyo heṭṭhā anolambetvā bāhuno heṭṭhimabhāgaṃ samaṃ katvā dvinnaṃ bāhudārūnaṃ	5161	
PA_tika-vin07_t:516_14	majjhe akkhasīsappamāṇena chiddaṃ katvā tattha akkhasīsāni pavesitāni honti, tena	5161	
PA_tika-vin07_t:516_15	bāhānaṃ heṭṭhābhāgaṃ sabbaṃ bhūmiṃ phusitvā tiṭṭhati, tenāha “sabbaṃ pathaviṃ phusitvā	5161	
PA_tika-vin07_t:516_16	tiṭṭhatī”ti. Sesaṃ nāvāyaṃ vuttasadisanti iminā yadi pana taṃ evaṃ gacchantaṃ pakatigamanaṃ	5161	
PA_tika-vin07_t:516_17	pacchinditvā aññaṃ disābhāgaṃ neti, pārājikaṃ. Sayameva yaṃ kiñci ṭhānaṃ sampattaṃ	5161	
PA_tika-vin07_t:516_18	ṭhānā acālentova vikkiṇitvā gacchati, nevatthi avahāro, bhaṇḍadeyyaṃ pana hotīti	5161	
PA_tika-vin07_t:516_19	imaṃ nayaṃ atidisati.	5161	
PA_tika-vin07_t:517	Bhāraṭṭhakathāvaṇṇanā	51	
PA_tika-vin07_t:518_0	101. Bhāraṭṭhakathāyaṃ bhāraṭṭhanti mātikāpadassa bhāro nāmāti idaṃ atthadassananti	518	
PA_tika-vin07_t:518_1	āha “bhāroyeva bhāraṭṭha”nti. Purimagaleti galassa purimabhāge. Galavāṭakoti gīvāya	518	
PA_tika-vin07_t:518_2	uparimagalavāṭako. Uraparicchedamajjheti urapariyantassa majjhe. Sāmikehi anāṇattoti	518	
PA_tika-vin07_t:518_3	idaṃ yadi sāmikehi “imaṃ bhāraṃ netvā asukaṭṭhāne dehī”ti āṇatto bhaveyya, tadā tena	518	
PA_tika-vin07_t:518_4	gahitabhaṇḍaṃ upanikkhittaṃ siyā, tañca theyyacittena sīsādito oropentassāpi avahāro	518	
PA_tika-vin07_t:518_5	na siyā, sāmikānaṃ pana dhuranikkhepe eva siyāti tato upanikkhittabhaṇḍabhāvato viyojetuṃ	518	
PA_tika-vin07_t:518_6	vuttaṃ, teneva vakkhati “tehi pana anāṇattattā pārājika”nti. Ghaṃsantoti sīsato anukkhipanto,	518	
PA_tika-vin07_t:518_7	yadi ukkhipeyya, ukkhittamatte pārājikaṃ, tenāha sīsato kesaggamattampītiādi. Yo	518	
PA_tika-vin07_t:518_8	cāyanti yo ayaṃ vinicchayo.	518	
PA_tika-vin07_t:519	Ārāmaṭṭhakathāvaṇṇanā	51	
PA_tika-vin07_t:520_0	102. Ārāmaṭṭhakathāyaṃ ārāmaṃ abhiyuñjatīti idaṃ abhiyogakaraṇaṃ paresaṃ bhūmaṭṭhabhaṇḍādīsupi	520	
PA_tika-vin07_t:520_1	kātuṃ vaṭṭatiyeva. Ārāmādithāvaresu pana yebhuyyena abhiyogavaseneva gahaṇasambhavato	520	
PA_tika-vin07_t:520_2	ettheva pāḷiyaṃ abhiyogo vutto, iti iminā nayena sabbatthāpi sakkā ñātunti gahetabbaṃ.	520	
PA_tika-vin07_t:520_3	Adinnādānassa payogattāti sahapayogamāha. Vatthumhiyeva katapayogattā sahapayogavasena	520	
PA_tika-vin07_t:520_4	hetaṃ dukkaṭaṃ. Sayampīti abhiyuñjakopi. “Kiṃ karomi kiṃ karomī”ti evaṃ kiṅkārameva	520	
PA_tika-vin07_t:520_5	paṭissuṇanto viya caratīti kiṅkārapaṭissāvī, tassa bhāvo kiṅkārapaṭissāvibhāvo, tasmiṃ,	520	
PA_tika-vin07_t:520_6	attano vasavattibhāveti vuttaṃ hoti. Ukkocanti lañjaṃ. Sabbesaṃ pārājikanti kūṭavinicchayikādīnaṃ.	520	
PA_tika-vin07_t:520_7	Ayaṃ vatthusāmītiādikassa ubhinnaṃ dhuranikkhepakaraṇahetuno payogassa karaṇakkhaṇeva	520	
PA_tika-vin07_t:520_8	pārājikaṃ hotīti veditabbaṃ. Sace pana sāmikassa vimati ca dhuranikkhepo ca kamena	520	
PA_tika-vin07_t:520_9	uppajjanti, payogasamuṭṭhāpakacittakkhaṇe pārājikameva hoti, na thullaccayaṃ. Yadi	520	
PA_tika-vin07_t:520_10	vimatiyeva uppajjati, tadā thullaccayamevāti veditabbaṃ, ayaṃ nayo sabbattha yathānurūpaṃ	5201	
PA_tika-vin07_t:520_11	gahetabbo. Dhuranikkhepavaseneva parājayoti sāmiko “ahaṃ na muccāmī”ti dhuraṃ anikkhipanto	5201	
PA_tika-vin07_t:520_12	aṭṭo parājito nāma na hotīti dasseti.	5201	
PA_tika-vin07_t:521	Vihāraṭṭhakathāvaṇṇanā	52	
PA_tika-vin07_t:522_0	103. Vihāraṭṭhakathāyaṃ vihāranti upacārasīmāsaṅkhātaṃ sakalaṃ vihāraṃ. Pariveṇanti	522	
PA_tika-vin07_t:522_1	tassa vihārassa abbhantare visuṃ visuṃ pākārādiparicchinnaṭṭhānaṃ. Āvāsanti ekaṃ	522	
PA_tika-vin07_t:522_2	āvasathamattaṃ. Gaṇasantake paricchinnasāmikattā sakkā dhuraṃ nikkhipāpetunti āha	522	
PA_tika-vin07_t:522_3	“dīghabhāṇakādibhedassa pana gaṇassā”ti. Idhāpi sace ekopi dhuraṃ na nikkhipati,	522	
PA_tika-vin07_t:522_4	rakkhatiyeva. Esa nayo bahūnaṃ santake sabbattha.	522	
PA_tika-vin07_t:523	Khettaṭṭhakathāvaṇṇanā	52	
PA_tika-vin07_t:524_0	104. Khettaṭṭhakathāyaṃ nirumbhitvā vātiādīsu gaṇhantassāti paccekaṃ yojetabbaṃ,	524	
PA_tika-vin07_t:524_1	tattha nirumbhitvā gahaṇaṃ nāma vīhisīsaṃ acchinditvā yathāṭhitameva hatthena gahetvā	524	
PA_tika-vin07_t:524_2	ākaḍḍhitvā bījamattasseva gahaṇaṃ. Ekamekanti ekaṃ vīhisīsaṃ. Yasmiṃ bīje vātiādi	524	
PA_tika-vin07_t:524_3	nirumbhitvā gahaṇādīsu yathākkamaṃ yojetabbaṃ. “Tasmiṃ bandhanā mocitamatte”ti vacanato	524	
PA_tika-vin07_t:524_4	tasmiṃ bījādimhi bandhanā mutte sati tato anapanītepi ṭhānantarassa abhāvā pārājikameva.	524	
PA_tika-vin07_t:524_5	Yassa pana sīsādikassa santarādinā saha saṃsibbanaṃ vā ekābaddhatā vā hoti, tassa	524	
PA_tika-vin07_t:524_6	bandhanā mocite thullaccayaṃ, itaraṭṭhānato mocite pārājikanti gahetabbaṃ, tenāha	524	
PA_tika-vin07_t:524_7	vīhināḷantiādi. Sabhusanti palālasahitaṃ. Khīlenāti khāṇukena. Ettha ca khīlasaṅkamanādīsu	524	
PA_tika-vin07_t:524_8	sahapayogo dhuranikkhepo cāti ubhayaṃ sambhavati. Khīlasaṅkamanādi ettha sahapayogo.	524	
PA_tika-vin07_t:524_9	Tasmiñca kate yadi sāmikā dhuraṃ na nikkhipanti puna gaṇhitukāmāva honti, na tāva	524	
PA_tika-vin07_t:524_10	avahāro, “khīlaṃ saṅkāmetvā khettādiṃ asuko rājavallabho bhikkhu gaṇhitukāmo”ti ñatvā	5241	
PA_tika-vin07_t:524_11	tassa balaṃ kakkhaḷādibhāvañca nissāya khīlasaṅkamanādikiriyāniṭṭhānato paṭhamameva	5241	
PA_tika-vin07_t:524_12	sāmikā dhuraṃ nikkhipanti, na avahāro etassa payoganiṭṭhānato puretarameva dhurassa	5241	
PA_tika-vin07_t:524_13	nikkhittattā. Yadā pana khīlasaṅkamanādipayogeneva dhuranikkhepo hoti, tadāyeva avahāro,	5241	
PA_tika-vin07_t:524_14	tenevettha “tañca kho sāmikānaṃ dhuranikkhepenā”ti vuttaṃ. Khīlādīnaṃ saṅkamitabhāvaṃ	5241	
PA_tika-vin07_t:524_15	ajānitvā sāmikānaṃ sampaṭicchanampettha dhuranikkhepoti veditabbo. Evaṃ sabbatthāti	5241	
PA_tika-vin07_t:524_16	yathāvuttamatthaṃ rajjusaṅkamanādīsupi atidisati. Yaṭṭhinti mānadaṇḍaṃ. Ekasmiṃ anāgate	5241	
PA_tika-vin07_t:524_17	thullaccayaṃ, tasmiṃ āgate pārājikanti sace dārūni nikhaṇitvā tattakeneva gaṇhitukāmo	5241	
PA_tika-vin07_t:524_18	hoti, avasāne dārumhi pārājikaṃ. Sace tattha kaṇṭakasākhādīhi pādānaṃ antaraṃ paṭicchādetvā	5241	
PA_tika-vin07_t:524_19	kassaci appavesārahaṃ katvā gahetukāmo hoti, avasānasākhāya pārājikaṃ, tenāha “sākhāparivāreneva	5241	
PA_tika-vin07_t:524_20	attano kātuṃ sakkotī”ti, dārūni ca nikhaṇitvā sākhāparivārañca katvā eva attano santakaṃ	5242	
PA_tika-vin07_t:524_21	kātuṃ sakkotīti attho. Khettamariyādanti vuttamevatthaṃ vibhāvetuṃ “kedārapāḷi”nti	5242	
PA_tika-vin07_t:524_22	vuttaṃ. Idañca khīlasaṅkamanādinā gahaṇaṃ ārāmādīsupi labbhateva.	5242	
PA_tika-vin07_t:525	Vatthuṭṭhakathāvaṇṇanā	52	
PA_tika-vin07_t:526	105. Vatthuṭṭhakathāyaṃ tiṇṇaṃ pākārānanti iṭṭhakasilādārūnaṃ vasena tiṇṇaṃ pākārānaṃ.	52	
PA_tika-vin07_t:527	106. Gāmaṭṭhakathāyaṃ “gāmo nāmā”ti pāḷiyaṃ na vuttaṃ sabbaso gāmalakkhaṇassa pubbe vuttattā.	52	
PA_tika-vin07_t:528	Araññaṭṭhakathāvaṇṇanā	52	
PA_tika-vin07_t:529_0	107. Araññaṭṭhakathāyaṃ vinivijjhitvāti ujukameva vinivijjhitvā. Lakkhaṇacchinnassāti	529	
PA_tika-vin07_t:529_1	araññasāmikānaṃ hatthato kiṇitvā gaṇhantehi kataakkharādisaññāṇassa. Challiyā pariyonaddhanti	529	
PA_tika-vin07_t:529_2	iminā sāmikānaṃ nirāpekkhatāya cirachaḍḍitabhāvaṃ dīpeti, tenāha “gahetuṃ vaṭṭatī”ti.	529	
PA_tika-vin07_t:529_3	Yadi sāmikānaṃ sāpekkhatā atthi, na vaṭṭati. Tāni katāni ajjhāvutthāni ca hontīti	529	
PA_tika-vin07_t:529_4	tāni gehādīni katāni pariniṭṭhitāni manussehi ca ajjhāvutthāni ca honti. Dārūnīti	529	
PA_tika-vin07_t:529_5	gehādīnaṃ katattā avasiṭṭhadārūni. Gahetuṃ vaṭṭatīti sāmikānaṃ anālayattā vuttaṃ,	529	
PA_tika-vin07_t:529_6	te ca yadi gahaṇakāle disvā sālayā hutvā vārenti, gahetuṃ na vaṭṭatiyeva. “Dehī”ti	529	
PA_tika-vin07_t:529_7	vutte dātabbamevāti “dehī”ti vutte “dassāmī”ti ābhogaṃ katvā gacchantassa “dehī”ti	529	
PA_tika-vin07_t:529_8	avutte adatvā gamane āpatti natthi. Pacchāpi tehi codite dātabbameva.	529	
PA_tika-vin07_t:530_0	Adisvā gacchati, bhaṇḍadeyyanti suddhacittena gatassa bhaṇḍadeyyaṃ. Ārakkhaṭṭhānampi	530	
PA_tika-vin07_t:530_1	suddhacittena atikkamitvā theyyacitte uppannepi avahāro natthi ārakkhaṭṭhānassa atikkantattā.	530	
PA_tika-vin07_t:530_2	Keci pana “yattha katthaci nītānampi dārūnaṃ araññasāmikānaññeva santakattā puna	530	
PA_tika-vin07_t:530_3	theyyacittaṃ uppādetvā gacchati, pārājikamevā”ti vadanti, taṃ na yuttaṃ “ārakkhaṭṭhānaṃ	530	
PA_tika-vin07_t:530_4	patvā…pe… assatiyā atikkamatī”ti, sahasā taṃ ṭhānaṃ atikkamatītiādinā ca ārakkhaṭṭhānātikkameyeva	530	
PA_tika-vin07_t:530_5	āpattiyā vuccamānattā, ārakkhaṭṭhānātikkamameva sandhāya “idaṃ pana theyyacittena	530	
PA_tika-vin07_t:530_6	pariharantassa ākāsena gacchatopi pārājikamevā”ti vuttaṃ. Yañca “yattha katthaci	530	
PA_tika-vin07_t:530_7	nītānampi dārūnaṃ araññasāmikānaññeva santakattā”ti kāraṇaṃ vuttaṃ, tampi ārakkhaṭṭhānato	530	
PA_tika-vin07_t:530_8	bahi pārājikāpajjanassa kāraṇaṃ na hoti bhaṇḍadeyyabhāvasseva kāraṇattā. Tesaṃ santakatteneva	530	
PA_tika-vin07_t:530_9	hi bahi katassāpi bhaṇḍadeyyaṃ jātaṃ, itarathā ca bhaṇḍadeyyampi na siyā suṅkaghātātikkame	530	
PA_tika-vin07_t:530_10	viya. Addhikehi dinnameva suṅkikānaṃ santakaṃ hoti, nādinnaṃ, tena taṃ ṭhānaṃ yato	5301	
PA_tika-vin07_t:530_11	kutoci paccayato suddhacittena atikkantassa bhaṇḍadeyyampi na hoti. Idha pana araññasāmikānaṃ	5301	
PA_tika-vin07_t:530_12	santakattā sabbatthāpi bhaṇḍadeyyameva hoti, tenevetaṃ araññe ārakkhaṭṭhānaṃ suṅkaghātatopi	5301	
PA_tika-vin07_t:530_13	garutaraṃ jātaṃ. Yadi hi ārakkhaṭṭhānato bahipi theyyacitte sati avahāro bhaveyya,	5301	
PA_tika-vin07_t:530_14	ārakkhaṭṭhānaṃ patvātiādinā ṭhānaniyamo niratthako siyā yattha katthaci theyyacitte	5301	
PA_tika-vin07_t:530_15	uppanne pārājikanti vattabbato. Tasmā ārakkhaṭṭhānato bahi theyyacittena gacchantassa	5301	
PA_tika-vin07_t:530_16	avahāro na bhavati evāti niṭṭhamettha gantabbaṃ. Idaṃ pana theyyacittena pariharantassāti	5301	
PA_tika-vin07_t:530_17	yasmiṃ padese atikkante tesaṃ araññaṃ ārakkhaṭṭhānañca atikkanto nāma hoti, taṃ padesaṃ	5301	
PA_tika-vin07_t:530_18	ākāsenāpi atikkamanavasena gacchantassāpīti attho.	5301	
PA_tika-vin07_t:531	Udakakathāvaṇṇanā	53	
PA_tika-vin07_t:532_0	108. Udakakathāyaṃ mahākucchikā udakacāṭi udakamaṇiko, “samekhalā cāṭi udakamaṇiko”tipi	532	
PA_tika-vin07_t:532_1	vadanti. Tatthāti tesu bhājanesu. Bhūtagāmena saddhimpīti pi-saddena akappiyapathavimpi	532	
PA_tika-vin07_t:532_2	saṅgaṇhāti. Taḷākarakkhaṇatthāyāti “mahodakaṃ āgantvā taḷākamariyādaṃ mā chindī”ti	532	
PA_tika-vin07_t:532_3	taḷākarakkhaṇatthaṃ. Nibbahanaudakanti ettha taḷākassa ekena unnatena passena adhikajalaṃ	532	
PA_tika-vin07_t:532_4	nibbahati nigacchati etenāti “nibbahana”nti adhikajalanikkhamanamātikā vuccati. Tattha	532	
PA_tika-vin07_t:532_5	gacchamānaṃ udakaṃ nibbahanaudakaṃ nāma. Niddhamanatumbanti sassādīnaṃ atthāya iṭṭhakādīhi	532	
PA_tika-vin07_t:532_6	kataṃ udakanikkhamanapanāḷi. Mariyādaṃ dubbalaṃ katvāti ettha dubbalaṃ akatvāpi yathāvuttappayoge	532	
PA_tika-vin07_t:532_7	kate mariyādaṃ chinditvā nikkhantaudakagghānurūpena avahārena kattabbameva. Yattakaṃ	532	
PA_tika-vin07_t:532_8	tappaccayā sassaṃ uppajjatīti bījakasikammādibbayaṃ ṭhapetvā yaṃ adhikalābhaṃ uppajjati,	532	
PA_tika-vin07_t:532_9	taṃ sandhāya vuttaṃ. Na hi tehi kātabbaṃ vayakaraṇampi etassa dātabbaṃ. Idañca taruṇasasse	532	
PA_tika-vin07_t:532_10	jāte udakaṃ vināsentassa yujjati, sasse pana sabbathā akateyeva udakaṃ vināsentena	5321	
PA_tika-vin07_t:532_11	ca udakagghameva dātabbaṃ, na tappaccayā sakalaṃ sassaṃ tena vināsitabhaṇḍasseva	5321	
PA_tika-vin07_t:532_12	bhaṇḍadeyyattā, itarathā vāṇijjādiatthāya parehi ṭhapitabhaṇḍaṃ avaharantassa tadubhayampi	5321	
PA_tika-vin07_t:532_13	gahetvā bhaṇḍagghaṃ kātabbaṃ siyā, tañca na yuttanti amhākaṃ khanti. Sāmikānaṃ dhuranikkhepenāti	5321	
PA_tika-vin07_t:532_14	ettha ekassa santake taḷāke khette ca jāte tasseva dhuranikkhepena pārājikaṃ, yadi	5321	
PA_tika-vin07_t:532_15	pana taṃ taḷākaṃ sabbasādhāraṇaṃ, khettāni pāṭipuggalikāni, tassa tassa puggalasseva	5321	
PA_tika-vin07_t:532_16	dhuranikkhepe avahāro, atha khettānipi sabbasādhāraṇāni, sabbesaṃ dhuranikkhepeyeva	5321	
PA_tika-vin07_t:532_17	pārājikaṃ, nāsatīti daṭṭhabbaṃ.	5321	
PA_tika-vin07_t:533_0	Aniggateti anikkhante, taḷākeyeva ṭhiteti attho. Paresaṃ mātikāmukhanti khuddakamātikāmukhaṃ.	533	
PA_tika-vin07_t:533_1	Asampattevāti taḷākato nikkhamitvā mahāmātikāyaṃ eva ṭhite. Anikkhante baddhā subaddhāti	533	
PA_tika-vin07_t:533_2	taḷākato anikkhante bhaṇḍadeyyampi na hoti sabbasādhāraṇattā udakassāti adhippāyo.	533	
PA_tika-vin07_t:533_3	Nikkhante pana pāṭipuggalikaṃ hotīti āha “nikkhante baddhā bhaṇḍadeyya”nti. Idha	533	
PA_tika-vin07_t:533_4	pana khuddakamātikāyaṃ appaviṭṭhattā avahāro na jāto, “taḷākato aniggate paresaṃ	533	
PA_tika-vin07_t:533_5	mātikāmukhaṃ asampattevā”ti heṭṭhā vuttassa vikappadvayassa “anikkhante baddhā subaddhā,	533	
PA_tika-vin07_t:533_6	nikkhante baddhā bhaṇḍadeyya”nti idaṃ dvayaṃ yathākkamena yojanatthaṃ vuttaṃ. Natthi	533	
PA_tika-vin07_t:533_7	avahāroti ettha “avahāro natthi, bhaṇḍadeyyaṃ pana hotī”ti keci vadanti, taṃ na yuttaṃ.	533	
PA_tika-vin07_t:533_8	Vatthuṃ…pe… na sametīti ettha taḷākagataudakassa sabbasādhāraṇattā parasantakavatthu	533	
PA_tika-vin07_t:533_9	na hotīti adhippāyo.	533	
PA_tika-vin07_t:534	Dantaponakathāvaṇṇanā	53	
PA_tika-vin07_t:535_0	109. Dantakaṭṭhakathāyaṃ tato paṭṭhāya avahāro natthīti “yathāsukhaṃ bhikkhusaṅgho	535	
PA_tika-vin07_t:535_1	paribhuñjatū”ti abhājetvāva yāvadicchakaṃ gahaṇatthameva ṭhapitattā arakkhitattā	535	
PA_tika-vin07_t:535_2	sabbasādhāraṇattā ca aññaṃ saṅghikaṃ viya na hotīti theyyacittena gaṇhantassāpi natthi	535	
PA_tika-vin07_t:535_3	avahāro. Khādantu, puna sāmaṇerā āharissantīti keci therā vadeyyunti yojetabbaṃ.	535	
PA_tika-vin07_t:536	Vanappatikathāvaṇṇanā	53	
PA_tika-vin07_t:537_0	110. Vanappatikathāyaṃ sandhāritattāti chinnassa rukkhassa patituṃ āraddhassa sandhāraṇamattena	537	
PA_tika-vin07_t:537_1	vuttaṃ, na pana maricavalliādīhi pubbe veṭhetvā ṭhitabhāvena. Tādise hi chinnepi	537	
PA_tika-vin07_t:537_2	avahāro natthi araññaṭṭhakathāyaṃ veṭhitavalliyaṃ viya. Ujukameva tiṭṭhatīti iminā	537	
PA_tika-vin07_t:537_3	sabbaso chindanameva valliādīhi asambaddhassa rukkhassa ṭhānācāvanaṃ pubbe viya ākāsādīsu	537	
PA_tika-vin07_t:537_4	phuṭṭhasakalapadesato mocananti āveṇikamidha ṭhānācāvanaṃ dasseti. Keci pana “rukkhabhārena	537	
PA_tika-vin07_t:537_5	kiñcideva bhassitvā ṭhitattā hotiyeva ṭhānācāvana”nti vadanti, tanna, rukkhena phuṭṭhassa	537	
PA_tika-vin07_t:537_6	sakalassa ākāsapadesassa pañcahi chahi vā ākārehi anatikkamitattā. Vātamukhaṃ sodhetīti	537	
PA_tika-vin07_t:537_7	yathā vāto āgantvā rukkhaṃ pāteti, evaṃ vātassa āgamanamaggaṃ rundhitvā ṭhitāni sākhāgumbādīni	537	
PA_tika-vin07_t:537_8	chinditvā apanento sodheti. Maṇḍūkakaṇṭakaṃ vāti maṇḍūkānaṃ naṅguṭṭhe aggakoṭiyaṃ	537	
PA_tika-vin07_t:537_9	ṭhitakaṇṭakanti vadanti, eke “visamacchakaṇṭaka”ntipi vadanti.	537	
PA_tika-vin07_t:538	Haraṇakakathāvaṇṇanā	53	
PA_tika-vin07_t:539_0	111. Haraṇakakathāyaṃ haraṇakanti vatthusāminā hariyamānaṃ. So ca pādaṃ agghati,	539	
PA_tika-vin07_t:539_1	pārājikamevāti “antaṃ na gaṇhissāmī”ti asallakkhitattā sāmaññato “gaṇhissāmi eta”nti	539	
PA_tika-vin07_t:539_2	sallakkhitasseva paṭassa ekadesatāya tampi gaṇhitukāmovāti pārājikaṃ vuttaṃ. Sabhaṇḍahārakanti	539	
PA_tika-vin07_t:539_3	sahabhaṇḍahārakaṃ, sakārādesassa vikappattā saha saddova ṭhito, bhaṇḍahārakena saha	539	
PA_tika-vin07_t:539_4	taṃ bhaṇḍanti attho. Sāsaṅkoti “yadi upasaṅkamitvā bhaṇḍaṃ gaṇhissāmi, āvudhena maṃ	539	
PA_tika-vin07_t:539_5	pahareyyā”ti bhayena sañjātāsaṅko. Ekamantaṃ paṭikkammāti bhayeneva anupagantvā maggato	539	
PA_tika-vin07_t:539_6	sayaṃ paṭikkamma. Santajjetvāti pharusavācāya ceva āvudhaparivattanādikāyavikārena	539	
PA_tika-vin07_t:539_7	ca santajjetvā. Anajjhāvutthakanti apariggahitakaṃ. Ālayena anadhimuttampi bhaṇḍaṃ	539	
PA_tika-vin07_t:539_8	anajjhāvutthakaṃ nāma hotīti āha “āharāpente dātabba”nti, iminā paṭhamaṃ pariccattālayānampi	539	
PA_tika-vin07_t:539_9	yadi pacchāpi sakasaññā uppajjati, tesaññeva taṃ bhaṇḍaṃ hoti, balakkārenāpi sakasaññāya	539	
PA_tika-vin07_t:539_10	tassa gahaṇe doso natthi, adadantasseva avahāroti dasseti. Yadi pana sāmino “pariccattaṃ	5391	
PA_tika-vin07_t:539_11	mayā paṭhamaṃ, idāni mama santakaṃ vā etaṃ, no”ti āsaṅkā hoti, balakkārena gahetuṃ	5391	
PA_tika-vin07_t:539_12	na vaṭṭati sakasaññābaleneva puna gahetabbabhāvassa āpannattā. “Adentassa pārājika”nti	5391	
PA_tika-vin07_t:539_13	vacanato corassa sakasaññāya vijjamānāyapi sāmikesu sālayesu adātuṃ na vaṭṭatīti	5391	
PA_tika-vin07_t:539_14	dīpitaṃ hoti. Aññesūti mahāpaccariyādīsu. Vicāraṇāyeva natthīti iminā tatthāpi paṭikkhepābhāvato	5391	
PA_tika-vin07_t:539_15	ayameva atthoti dasseti.	5391	
PA_tika-vin07_t:540	Upanidhikathāvaṇṇanā	54	
PA_tika-vin07_t:541_0	112. Upanidhikathāyaṃ saṅgopanatthāya attano hatthe nikkhittassa bhaṇḍassa guttaṭṭhāne	541	
PA_tika-vin07_t:541_1	paṭisāmanappayogaṃ vinā nāhaṃ gaṇhāmītiādinā aññasmiṃ payoge akate rajjasaṅkhobhādikāle	541	
PA_tika-vin07_t:541_2	“na dāni tassa dassāmi, na mayhaṃ dāni dassatī”ti ubhohipi sakasakaṭṭhāne nisīditvā	541	
PA_tika-vin07_t:541_3	dhuranikkhepe katepi avahāro natthi. Keci panettha “pārājikameva paṭisāmanappayogassa	541	
PA_tika-vin07_t:541_4	katattā”ti vadanti, taṃ tesaṃ matimattaṃ, na sārato paccetabbaṃ. Paṭisāmanakāle hissa	541	
PA_tika-vin07_t:541_5	theyyacittaṃ natthi, “na dāni tassa dassāmī”ti theyyacittuppattikkhaṇe pana sāmino	541	
PA_tika-vin07_t:541_6	dhuranikkhepacittuppattiyā hetubhūto kāyavacīpayogo natthi, yena so āpattiṃ āpajjeyya.	541	
PA_tika-vin07_t:541_7	Na hi akiriyasamuṭṭhānāyaṃ āpattīti. Dāne saussāho, rakkhati tāvāti avahāraṃ sandhāya	541	
PA_tika-vin07_t:541_8	avuttattā nāhaṃ gaṇhāmītiādinā musāvādakaraṇe pācittiyameva hoti, na dukkaṭaṃ theyyacittābhāvena	541	
PA_tika-vin07_t:541_9	sahapayogassāpi abhāvatoti gahetabbaṃ. Yadipi mukhena dassāmīti vadati…pe… pārājikanti	541	
PA_tika-vin07_t:541_10	ettha katarapayogena āpatti, na tāva paṭhamena bhaṇḍapaṭisāmanappayogena tadā theyyacittābhāvā,	5411	
PA_tika-vin07_t:541_11	nāpi “dassāmī”ti kathanappayogena tadā theyyacitte vijjamānepi payogassa kappiyattāti?	5411	
PA_tika-vin07_t:541_12	Vuccate – sāminā “dehī”ti bahuso yāciyamānopi adatvā yena payogena attano adātukāmataṃ	5411	
PA_tika-vin07_t:541_13	sāmikassa ñāpeti, yena ca so “adātukāmo ayaṃ vikkhipatī”ti ñatvā dhuraṃ nikkhipati,	5411	
PA_tika-vin07_t:541_14	teneva payogenassa āpatti. Na hettha upanikkhittabhaṇḍe pariyāyena mutti atthi. Adātukāmatāya	5411	
PA_tika-vin07_t:541_15	hi kadā te dinnaṃ, kattha te dinnantiādipariyāyavacanenāpi sāmikassa dhure nikkhipāpite	5411	
PA_tika-vin07_t:541_16	āpattiyeva. Teneva aṭṭhakathāyaṃ vuttaṃ – “kiṃ tumhe bhaṇatha…pe… evaṃ ubhinnaṃ dhuranikkhepena	5411	
PA_tika-vin07_t:541_17	bhikkhuno pārājika”nti. Parasantakassa parehi gaṇhāpane eva pariyāyato mutti, na	5411	
PA_tika-vin07_t:541_18	sabbatthāti gahetabbaṃ. Attano hatthe nikkhittattāti ettha attano hatthe sāminā dinnatāya	5411	
PA_tika-vin07_t:541_19	bhaṇḍāgārikaṭṭhāne ṭhitattā ca ṭhānācāvanepi natthi avahāro, theyyacittena pana gahaṇe	5411	
PA_tika-vin07_t:541_20	dukkaṭato na muccatīti veditabbaṃ.	5412	
PA_tika-vin07_t:542_0	Eseva nayoti uddhāreyeva corassa pārājikaṃ, kasmā? Aññehi sādhāraṇassa abhiññāṇassa	542	
PA_tika-vin07_t:542_1	vuttattā. Aññaṃ tādisameva gaṇhante yujjatīti saññāṇato okāsato ca tena sadisameva	542	
PA_tika-vin07_t:542_2	aññaṃ gaṇhante yujjati, corena sallakkhitappadesato taṃ apanetvā kehici tattha tādise	542	
PA_tika-vin07_t:542_3	aññasmiṃ patte ṭhapite taṃ gaṇhanteyeva yujjatīti adhippāyo, tena corena divā sallakkhitapattaṃ	542	
PA_tika-vin07_t:542_4	aññattha apanetvā tadaññe tādise patte tattha ṭhapitepi corassa pacchā rattibhāge	542	
PA_tika-vin07_t:542_5	uppajjamānaṃ theyyacittaṃ divā sallakkhitappadese ṭhapitaṃ aññaṃ tādisaṃ pattameva	542	
PA_tika-vin07_t:542_6	ālambitvā uppajjatīti dassitaṃ hoti. Padavārenāti therena nīharitvā dinnaṃ pattaṃ	542	
PA_tika-vin07_t:542_7	gahetvā gacchato corassa padavārena. Atādisameva gaṇhante yujjatīti atādisassa therena	542	
PA_tika-vin07_t:542_8	gahaṇakkhaṇe avahārābhāvato pacchā hatthapattaṃ “ta”nti vā “añña”nti vā saññāya “idaṃ	542	
PA_tika-vin07_t:542_9	gahetvā gacchāmī”ti gamane padavāreneva avahāro yujjatīti adhippāyo.	542	
PA_tika-vin07_t:543_0	Pārājikaṃ natthīti padavārepi pārājikaṃ natthi upanidhibhaṇḍe viyāti gahetabbaṃ.	543	
PA_tika-vin07_t:543_1	Gāmadvāranti bahigāme vihārassa patiṭṭhitattā gāmappavesassa ārambhappadesadassanavasena	543	
PA_tika-vin07_t:543_2	vuttaṃ, antogāmanti attho. Dvinnampi uddhāreyeva pārājikanti therassa abhaṇḍāgārikattā	543	
PA_tika-vin07_t:543_3	vuttaṃ. Yadi hi so bhaṇḍāgāriko bhaveyya, sabbampi upanikkhittameva siyā, upanikkhittabhaṇḍe	543	
PA_tika-vin07_t:543_4	ca theyyacittena gaṇhatopi na tāva therassa avahāro hoti, corasseva avahāro. Ubhinnampi	543	
PA_tika-vin07_t:543_5	dukkaṭanti therassa attano santakatāya corassa sāmikena dinnattā avahāro na jāto,	543	
PA_tika-vin07_t:543_6	ubhinnampi asuddhacittena gahitattā dukkaṭanti attho.	543	
PA_tika-vin07_t:544_0	Āṇattiyā gahitattāti “pattacīvaraṃ gaṇhā”ti evaṃ therena kataāṇattiyā gahitattā.	544	
PA_tika-vin07_t:544_1	Aṭaviṃ pavisati, padavārena kāretabboti “pattacīvaraṃ gaṇha, asukaṃ nāma gāmaṃ gantvā	544	
PA_tika-vin07_t:544_2	piṇḍāya carissāmā”ti therena vihārato paṭṭhāya gāmamaggepi sakalepi gāme vicaraṇassa	544	
PA_tika-vin07_t:544_3	niyamitattā maggato okkamma gacchantasseva padavārena āpatti vuttā. Vihārassa hi	544	
PA_tika-vin07_t:544_4	parabhāge upacārato paṭṭhāya yāva tassa gāmassa parato upacāro, tāva sabbaṃ daharassa	544	
PA_tika-vin07_t:544_5	therāṇattiyā sañcaraṇūpacārova hoti, na pana tato paraṃ. Teneva “upacārātikkame pārājikaṃ.	544	
PA_tika-vin07_t:544_6	Gāmūpacārātikkame pārājika”nti ca vuttaṃ. Paṭinivattane cīvaradhovanādiatthāya pesanepi	544	
PA_tika-vin07_t:544_7	eseva nayo. Aṭṭhatvā anisīditvāti ettha vihāraṃ pavisitvā sīsādīsu bhāraṃ bhūmiyaṃ	544	
PA_tika-vin07_t:544_8	anikkhipitvā tiṭṭhanto vā nisīdanto vā vissamitvā theyyacitte vūpasante puna theyyacittaṃ	544	
PA_tika-vin07_t:544_9	uppādetvā gacchati ce, pāduddhārena kāretabbo. Sace bhūmiyaṃ nikkhipitvā puna taṃ	544	
PA_tika-vin07_t:544_10	gahetvā gacchati, uddhārena kāretabbo. Kasmā? Āṇāpakassa āṇattiyā yaṃ kattabbaṃ,	5441	
PA_tika-vin07_t:544_11	tassa tāvatā pariniṭṭhitattā. “Asukaṃ nāma gāma”nti aniyametvā “antogāmaṃ gamissāmā”ti	5441	
PA_tika-vin07_t:544_12	avisesena vutte vihārasāmantā pubbe piṇḍāya paviṭṭhapubbā sabbe gocaragāmāpi khettamevāti	5441	
PA_tika-vin07_t:544_13	vadanti. Sesanti maggukkamanavihārābhimukhagamanādi sabbaṃ. Purimasadisamevāti anāṇattiyā	5441	
PA_tika-vin07_t:544_14	gahitepi sāmikassa kathetvā gahitattā heṭṭhā vuttavihārūpacārādi sabbaṃ khettamevāti	5441	
PA_tika-vin07_t:544_15	katvā vuttaṃ. Eseva nayoti antarāmagge theyyacittaṃ uppādetvātiādinā vuttaṃ nayaṃ atidisati.	5441	
PA_tika-vin07_t:545_0	Nimitte vā kateti cīvaraṃ me kiliṭṭhaṃ, ko nu kho rajitvā dassatītiādinā nimitte	545	
PA_tika-vin07_t:545_1	kate. Vuttanayenevāti anāṇattassa therena saddhiṃ pattacīvaraṃ gahetvā gamanavāre	545	
PA_tika-vin07_t:545_2	vuttanayeneva. Ekapasseti vihārassa mahantatāya attānaṃ adassetvā ekasmiṃ passe.	545	
PA_tika-vin07_t:545_3	Theyyacittena paribhuñjanto jīrāpetīti theyyacitte uppanne ṭhānācāvanaṃ akatvā nivatthapārutanīhāreneva	545	
PA_tika-vin07_t:545_4	paribhuñjanto jīrāpeti, ṭhānā cāventassa pana theyyacitte sati pārājikameva sīse	545	
PA_tika-vin07_t:545_5	bhāraṃ khandhe karaṇādīsu viya. Yathā vā tathā vā nassatīti aggiādinā nassati, añño	545	
PA_tika-vin07_t:545_6	vā kocīti iminā yena ṭhapitaṃ, sopi saṅgahitoti veditabbaṃ.	545	
PA_tika-vin07_t:546_0	Itarassāti corassa. Itaraṃ gaṇhato uddhāre pārājikanti ettha “pavisitvā tava sāṭakaṃ	546	
PA_tika-vin07_t:546_1	gaṇhāhī”ti imināva upanidhibhāvato mocitattā, sāmikassa itaraṃ gaṇhato attano sāṭake	546	
PA_tika-vin07_t:546_2	ālayassa sabbhāvato ca “uddhāre pārājika”nti vuttaṃ. Sāmiko ce “mama santakaṃ idaṃ	546	
PA_tika-vin07_t:546_3	vā hotu, aññaṃ vā, kiṃ tena, alaṃ mayhaṃ iminā”ti evaṃ suṭṭhu nirālayo hoti, corassa	546	
PA_tika-vin07_t:546_4	pārājikaṃ natthīti gahetabbaṃ. Na jānantīti tena vuttavacanaṃ asuṇantā na jānanti.	546	
PA_tika-vin07_t:546_5	Eseva nayoti ettha sace jānitvāpi cittena na sampaṭicchanti, eseva nayoti daṭṭhabbaṃ.	546	
PA_tika-vin07_t:546_6	Paṭikkhipantīti ettha cittena paṭikkhepopi saṅgahitovāti veditabbaṃ. Upacāre vijjamāneti	546	
PA_tika-vin07_t:546_7	bhaṇḍāgārassa samīpe uccārapassāvaṭṭhāne vijjamāne. Mayi ca mate saṅghassa ca senāsane	546	
PA_tika-vin07_t:546_8	vinaṭṭheti ettha “taṃ māressāmā”ti ettake vuttepi vivarituṃ vaṭṭati gilānapakkhe	546	
PA_tika-vin07_t:546_9	ṭhitattā avisayoti vuttattā. Maraṇato hi paraṃ gelaññaṃ avisayattañca natthi. “Dvāraṃ	546	
PA_tika-vin07_t:546_10	chinditvā parikkhāraṃ harissāmā”ti ettake vuttepi vivarituṃ vaṭṭatiyeva. Sahāyehi	5461	
PA_tika-vin07_t:546_11	bhavitabbanti tehipi bhikkhācārādīhi pariyesitvā attano santakepi kiñci kiñci dātabbanti	5461	
PA_tika-vin07_t:546_12	vuttaṃ hoti. Ayaṃ sāmīcīti bhaṇḍāgāre vasantānaṃ idaṃ vattaṃ.	5461	
PA_tika-vin07_t:547_0	Lolamahātheroti mando momūho ākiṇṇavihārī. Itarehīti tasmiṃyeva gabbhe vasantehi	547	
PA_tika-vin07_t:547_1	itarabhikkhūhi. Vihārarakkhaṇavāre niyutto vihāravāriko, vuḍḍhapaṭipāṭiyā attano	547	
PA_tika-vin07_t:547_2	vāre vihārarakkhaṇako. Nivāpanti bhattavetanaṃ. Corānaṃ paṭipathaṃ gatesūti corānaṃ	547	
PA_tika-vin07_t:547_3	āgamanaṃ ñatvā “paṭhamataraññeva gantvā saddaṃ karissāmā”ti corānaṃ abhimukhaṃ gatesu,	547	
PA_tika-vin07_t:547_4	“corehi haṭabhaṇḍaṃ āharissāmā”ti tadanupathaṃ gatesupi eseva nayo. Nibaddhaṃ katvāti	547	
PA_tika-vin07_t:547_5	“asukakule yāgubhattaṃ vihāravārikānaññevā”ti evaṃ niyamanaṃ katvā. Dve tisso yāgusalākā	547	
PA_tika-vin07_t:547_6	cattāri pañca salākabhattāni ca labhamānovāti idaṃ nidassanamattaṃ, tato ūnaṃ vā	547	
PA_tika-vin07_t:547_7	hotu adhikaṃ vā attano veyyāvaccakarassa ca yāpanamattaṃ labhanameva pamāṇanti gahetabbaṃ.	547	
PA_tika-vin07_t:547_8	Nissitake jaggentīti tehi vihāraṃ jaggāpentīti attho. Asahāyakassāti sahāyarahitassa.	547	
PA_tika-vin07_t:547_9	Attadutiyassāti appicchassa attā sarīrameva dutiyo assa nāññoti attadutiyo. Tadubhayassāpi	547	
PA_tika-vin07_t:547_10	atthassa vibhāvanaṃ yassātiādi, etena sabbena ekekassa vāro na pāpetabboti dassitanti	5471	
PA_tika-vin07_t:547_11	veditabbaṃ. Pākavattatthāyāti niccaṃ pacitabbayāgubhattasaṅkhātavattatthāya. Ṭhapentīti	5471	
PA_tika-vin07_t:547_12	dāyakā ṭhapenti. Taṃ gahetvāti taṃ ārāmikādīhi diyyamānaṃ bhāgaṃ gahetvā. Na gāhāpetabboti	5471	
PA_tika-vin07_t:547_13	ettha abbhokāsikassāpi attano adhikaparikkhāro vā ṭhapito atthi, cīvarādisaṅghikabhāgepi	5471	
PA_tika-vin07_t:547_14	ālayo vā atthi, sopi gāhāpetabbova. Diguṇanti aññehi labbhamānato diguṇaṃ. Pakkhavārenāti aḍḍhamāsavārena.	5471	
PA_tika-vin07_t:548	Suṅkaghātakathāvaṇṇanā	54	
PA_tika-vin07_t:549_0	113. Suṅkaghātakathāyaṃ suṅkaṃ yattha rājapurisā hananti adadantānaṃ santakaṃ acchinditvāpi	549	
PA_tika-vin07_t:549_1	gaṇhanti, taṃ ṭhānaṃ suṅkaghātanti evampi attho daṭṭhabbo. Vuttamevatthaṃ pākaṭaṃ	549	
PA_tika-vin07_t:549_2	kātuṃ tañhītiādi vuttaṃ. Dutiyaṃ pādaṃ atikkāmetīti ettha paṭhamapādaṃ paricchedato	549	
PA_tika-vin07_t:549_3	bahi ṭhapetvā dutiyapāde uddhaṭamatte pārājikaṃ. Uddharitvā bahi aṭṭhapitepi bahi	549	
PA_tika-vin07_t:549_4	ṭhito eva nāma hotīti katvā evaṃ sabbattha padavāresupīti daṭṭhabbaṃ. Parivattitvā	549	
PA_tika-vin07_t:549_5	abbhantarimaṃ bahi ṭhapeti, pārājikanti idaṃ sayaṃ bahi ṭhatvā paṭhamaṃ abbhantarimaṃ	549	
PA_tika-vin07_t:549_6	ukkhipitvā vā samakaṃ ukkhipitvā vā parivattanaṃ sandhāya vuttaṃ. Bahi ṭhatvā ukkhittamatte	549	
PA_tika-vin07_t:549_7	hi sabbaṃ bahigatameva hotīti. Sace pana so bahi ṭhatvāpi bāhirapuṭakaṃ paṭhamaṃ	549	
PA_tika-vin07_t:549_8	anto ṭhapetvā pacchā abbhantarimaṃ ukkhipitvā bahi ṭhapeti, tadāpi ekābaddhatāya	549	
PA_tika-vin07_t:549_9	avijahitattā avahāro na dissati. Keci pana “bhūmiyaṃ patitvā vattantaṃ puna anto	549	
PA_tika-vin07_t:549_10	pavisati, pārājikamevāti vuttattā bāhirapuṭake antopaviṭṭhepi bahigatabhāvato na	5491	
PA_tika-vin07_t:549_11	muccati, antogataṃ pana puṭakaṃ paṭhamaṃ, pacchā eva vā bahi ṭhapitamatte vā pārājikamevā”ti	5491	
PA_tika-vin07_t:549_12	vadanti, taṃ na yuttaṃ. Bahi bhūmiyaṃ pātitassa kenaci saddhiṃ ekābaddhatāya abhāvena	5491	
PA_tika-vin07_t:549_13	antopaviṭṭhepi pārājikamevāti vattuṃ yuttaṃ, idaṃ pana ekābaddhattā tena saddhiṃ	5491	
PA_tika-vin07_t:549_14	na sameti. Tasmā yathā antobhūmigatena ekābaddhatā na hoti, evaṃ ubhayassāpi bahigatabhāve	5491	
PA_tika-vin07_t:549_15	sādhiteyeva avahāroti viññāyati, vīmaṃsitvā gahetabbaṃ. Ye pana parivattitvāti imassa	5491	
PA_tika-vin07_t:549_16	nivattitvāti atthaṃ vadanti, tehi pana abbhantarimaṃ bahi ṭhapetīti ayamattho gahito	5491	
PA_tika-vin07_t:549_17	hotīti tattha saṅkāyeva natthi. Ekābaddhanti kājakoṭiyaṃ rajjuyā bandhanaṃ sandhāya	5491	
PA_tika-vin07_t:549_18	vuttaṃ. Abandhitvā kājakoṭiyaṃ ṭhapitamattameva hoti, pārājikanti bahi gahitakājakoṭiyaṃ	5491	
PA_tika-vin07_t:549_19	ṭhapitaṃ yadi pādaṃ agghati, pārājikameva, antoṭhapitena ekābaddhatāya abhāvāti adhippāyo.	5491	
PA_tika-vin07_t:549_20	Gacchante yāne vā…pe… ṭhapetīti suṅkaghātaṃ pavisitvā appavisitvā vā ṭhapeti. Suṅkaṭṭhānassa	5492	
PA_tika-vin07_t:549_21	bahi ṭhitanti yānādīhi nīhaṭattā bahi ṭhitaṃ. Keci pana “bahi ṭhapita”nti pāṭhaṃ	5492	
PA_tika-vin07_t:549_22	vikappetvā suṅkaṭṭhānato pubbeva bahi ṭhapitanti atthaṃ vadanti, taṃ na sundaraṃ;	5492	
PA_tika-vin07_t:549_23	suṅkaṭṭhāne pavisitvā yāne ṭhapitepi pavattitvā gate viya dosābhāvato. Yo pana suṅkaṭṭhānassa	5492	
PA_tika-vin07_t:549_24	antova pavisitvā “suṅkaṭṭhāna”nti ñatvā theyyacittena āgatamaggena paṭinivattitvā	5492	
PA_tika-vin07_t:549_25	gacchati, tassāpi yadi tena disābhāgena gacchantānampi hatthato suṅkaṃ gaṇhanti,	5492	
PA_tika-vin07_t:549_26	pārājikameva. Imasmiṃ ṭhāneti yānādīhi nīharaṇe. Tatrāti tasmiṃ eḷakalomasikkhāpade.	5492	
PA_tika-vin07_t:550	Pāṇakathāvaṇṇanā	55	
PA_tika-vin07_t:551_0	114. Pāṇakathāyaṃ āṭhapitoti mātāpitūhi iṇaṃ gaṇhantehi “yāva iṇadānā ayaṃ tumhākaṃ	551	
PA_tika-vin07_t:551_1	santike hotū”ti iṇadāyakānaṃ niyyātito. Avahāro natthīti mātāpitūhi puttassa apariccattattā	551	
PA_tika-vin07_t:551_2	mātāpitūnañca asantakattā avahāro natthi. Dhanaṃ pana gataṭṭhāne vaḍḍhatīti iminā	551	
PA_tika-vin07_t:551_3	āṭhapetvā gahitadhanaṃ vaḍḍhiyā saha āṭhapitaputtahārakassa gīvāti dassitanti vadanti.	551	
PA_tika-vin07_t:551_4	Dāsassa jātoti ukkaṭṭhalakkhaṇaṃ dassetuṃ vuttaṃ. Dāsikucchiyaṃ pana adāsassa jātopi	551	
PA_tika-vin07_t:551_5	ettheva saṅgahito. Paradesato paharitvāti paradesavilumpakehi rājacorādīhi paharitvā.	551	
PA_tika-vin07_t:551_6	Sukhaṃ jīvāti vadatīti theyyacittena sāmikānaṃ santikato palāpetukāmatāya vadati,	551	
PA_tika-vin07_t:551_7	tathā pana acintetvā kāruññena “sukhaṃ gantvā jīvā”ti vadantassa natthi avahāro,	551	
PA_tika-vin07_t:551_8	gīvā pana hoti. Dutiyapadavāreti yadi dutiyapadaṃ avassaṃ uddharissati, bhikkhussa	551	
PA_tika-vin07_t:551_9	“palāyitvā sukhaṃ jīvā”ti vacanakkhaṇeyeva pārājikaṃ. Anāpatti pārājikassāti tassa	551	
PA_tika-vin07_t:551_10	vacanena vegavaḍḍhane akatepi dukkaṭā na muccatīti dasseti. “Adinnaṃ theyyasaṅkhātaṃ	5511	
PA_tika-vin07_t:551_11	ādiyeyyā”ti ādānasseva vuttattā vuttapariyāyena muccatīti.	5511	
PA_tika-vin07_t:552	Catuppadakathāvaṇṇanā	55	
PA_tika-vin07_t:553_0	117. Catuppadakathāyaṃ pāḷiyaṃ āgatāvasesāti pāḷiyaṃ āgatehi hatthi ādīhi aññe pasu-saddassa	553	
PA_tika-vin07_t:553_1	sabbasādhāraṇattā. Bhiṅkacchāpanti “bhiṅkā bhiṅkā”ti saddāyanato evaṃ laddhanāmaṃ	553	
PA_tika-vin07_t:553_2	hatthipotakaṃ. Antovatthumhīti parikkhitte. Bahinagare ṭhitassāti parikkhittanagaraṃ	553	
PA_tika-vin07_t:553_3	sandhāya vuttaṃ, aparikkhittanagare pana antonagare ṭhitassāpi ṭhitaṭṭhānameva ṭhānaṃ.	553	
PA_tika-vin07_t:553_4	Khaṇḍadvāranti attanā khaṇḍitadvāraṃ. Eko nipannoti etthāpi bandhoti ānetvā sambandhitabbaṃ,	553	
PA_tika-vin07_t:553_5	tenāha “nipannassa dve”ti. Ghātetīti ettha theyyacittena vināsentassa sahapayogattā	553	
PA_tika-vin07_t:553_6	dukkaṭamevāti vadanti.	553	
PA_tika-vin07_t:554	Ocarakakathāvaṇṇanā	55	
PA_tika-vin07_t:555	118. Ocarakakathāyaṃ pariyāyena hi adinnādānato muccatīti idaṃ āṇattikapayogaṃ sandhāya vuttaṃ, sayameva pana abhiyuñjanādīsu pariyāyenapi mokkho natthi.	55	
PA_tika-vin07_t:556	Oṇirakkhakathāvaṇṇanā	55	
PA_tika-vin07_t:557_0	Oṇirakkhakathāyaṃ oṇinti oṇītaṃ, ānītanti attho. Oṇirakkhassa santike ṭhapitabhaṇḍaṃ	557	
PA_tika-vin07_t:557_1	upanidhi viya guttaṭṭhāne ṭhapetvā saṅgopanatthāya anikkhipitvā yathāṭhapitaṭṭhāne	557	
PA_tika-vin07_t:557_2	eva muhuttamattaṃ olokanatthāya ṭhapitattā tassa bhaṇḍassa ṭhānācāvanamattena oṇirakkhakassa pārājikaṃ hoti.	557	
PA_tika-vin07_t:558	Saṃvidāvahārakathāvaṇṇanā	55	
PA_tika-vin07_t:559_0	Saṃvidāvahārakathāyaṃ saṃvidhāyāti saṃvidahitvā. Tena nesaṃ dukkaṭāpattiyoti āṇattivasena	559	
PA_tika-vin07_t:559_1	pārājikāpattiyā asambhave satīti vuttaṃ. Yadi hi tena āṇattā yathāṇattivasena haranti,	559	
PA_tika-vin07_t:559_2	āṇattikkhaṇe eva pārājikāpattiṃ āpajjanti. Pāḷiyaṃ “sambahulā saṃvidahitvā eko bhaṇḍaṃ	559	
PA_tika-vin07_t:559_3	avaharati, āpatti sabbesaṃ pārājikassā”ti etthāpi āṇāpakānaṃ āṇattikkhaṇeyeva āpatti,	559	
PA_tika-vin07_t:559_4	avahārakassa uddhāreti gahetabbo. Sambahulā bhikkhū ekaṃ āṇāpenti ‘gacchetaṃ āharā’ti,	559	
PA_tika-vin07_t:559_5	tassuddhāre sabbesaṃ pārājikantiādīsupi evameva attho gahetabbo. Sāhatthikaṃ vā āṇattikassa	559	
PA_tika-vin07_t:559_6	āṇattikaṃ vā sāhatthikassa aṅgaṃ na hotīti bhinnakālikattā aññamaññassa aṅgaṃ na	559	
PA_tika-vin07_t:559_7	hoti. Tathā hi sahatthā avaharantassa ṭhānācāvanakkhaṇe āpatti, āṇattiyā pana āṇattikkhaṇeyevāti	559	
PA_tika-vin07_t:559_8	bhinnakālikattā āpattiyoti.	559	
PA_tika-vin07_t:560	Saṅketakammakathāvaṇṇanā	56	
PA_tika-vin07_t:561_0	119. Saṅketakammakathāyaṃ ocarake vuttanayenevāti ettha avassaṃ hāriye bhaṇḍetiādinā	561	
PA_tika-vin07_t:561_1	vuttanayeneva. Pāḷiyaṃ “taṃ saṅketaṃ pure vā pacchā vā”ti tassa saṅketassa pure vā	561	
PA_tika-vin07_t:561_2	pacchā vāti attho. “Taṃ nimittaṃ pure vā pacchā vā”ti etthāpi eseva nayo.	561	
PA_tika-vin07_t:562	Nimittakammakathāvaṇṇanā	56	
PA_tika-vin07_t:563_0	120. Nimittakammakathāyaṃ akkhinikhaṇanādinimittakammaṃ pana lahukaṃ ittarakālaṃ,	563	
PA_tika-vin07_t:563_1	tasmā taṅkhaṇeyeva taṃ bhaṇḍaṃ avaharituṃ na sakkā. Nimittakammānantarameva gaṇhituṃ	563	
PA_tika-vin07_t:563_2	āraddhattā teneva nimittena avaharatīti vuccati. Yadi evaṃ purebhattappayogova esoti	563	
PA_tika-vin07_t:563_3	vādo pamāṇabhāvaṃ āpajjatīti? Nāpajjati. Na hi saṅketakammaṃ viya nimittakammaṃ kālaparicchedayuttaṃ.	563	
PA_tika-vin07_t:563_4	Kālavasena hi saṅketakammaṃ vuttaṃ, kiriyāvasena nimittakammanti ayameva tesaṃ viseso.	563	
PA_tika-vin07_t:563_5	“Taṃ nimittaṃ pure vā pacchā vā taṃ bhaṇḍaṃ avaharati, mūlaṭṭhassa anāpattī”ti idaṃ	563	
PA_tika-vin07_t:563_6	pana nimittakaraṇato pure gaṇhantassa ceva nimittakamme ca katepi gaṇhituṃ anārabhitvā	563	
PA_tika-vin07_t:563_7	pacchā sayameva gaṇhantassa ca vasena vuttaṃ.	563	
PA_tika-vin07_t:564	Āṇattikathāvaṇṇanā	56	
PA_tika-vin07_t:565_0	121. Āṇattikathāyaṃ asammohatthanti yasmā saṅketakammanimittakammāni karonto na kevalaṃ	565	
PA_tika-vin07_t:565_1	purebhattādikālasaṅketakammaṃ akkhinikhaṇanādinimittakammameva vā karoti, atha kho	565	
PA_tika-vin07_t:565_2	evaṃvaṇṇasaṇṭhānabhaṇḍaṃ gaṇhāti, bhaṇḍaniyamampi karoti, tvaṃ itthannāmassa pāvada,	565	
PA_tika-vin07_t:565_3	so aññassa pāvadatūtiādinā puggalapaṭipāṭiyā ca āṇāpeti, tasmā pubbaṇhādikālavasena	565	
PA_tika-vin07_t:565_4	akkhinikhaṇanādikiriyāvasena bhaṇḍapuggalapaṭipāṭivasena ca āṇatte etesu saṅketakammanimittakammesu	565	
PA_tika-vin07_t:565_5	visaṅketā visaṅketabhāve sammoho jāyati, tadapagamena asammohatthaṃ. Yaṃ āṇāpakena	565	
PA_tika-vin07_t:565_6	nimittasaññaṃ katvā vuttanti pubbaṇhādīsu akkhinikhaṇanādīsu vā gahaṇatthaṃ āṇāpentena	565	
PA_tika-vin07_t:565_7	īdisavaṇṇasaṇṭhānādiyuttaṃ gaṇhāti evaṃ gahaṇassa nimittabhūtasaññāṇaṃ katvā yaṃ	565	
PA_tika-vin07_t:565_8	bhaṇḍaṃ vuttaṃ. Ayaṃ yutti sabbatthāti heṭṭhā vuttesu upari vakkhamānesu ca sabbattha	565	
PA_tika-vin07_t:565_9	āṇattippasaṅgesu āṇattikkhaṇeyeva pārājikādīnaṃ bhāvasaṅkhātā vinayayutti, sā ca	565	
PA_tika-vin07_t:565_10	āṇattassa kiriyāniṭṭhāpanakkhaṇe āṇāpakassa payoge theyyacittānaṃ abhāvā āṇattikkhaṇe	5651	
PA_tika-vin07_t:565_11	ekā eva āpatti hotīti evaṃ upapattiyā pavattattā yuttīti vuttā. “Mūlaṭṭhassa thullaccaya”nti	5651	
PA_tika-vin07_t:565_12	vuttattā saṅgharakkhitena paṭiggahitepi buddharakkhitadhammarakkhitānaṃ dukkaṭameva,	5651	
PA_tika-vin07_t:565_13	kasmā panettha ācariyassa thullaccayanti āha “mahājano hī”tiādi. Mahājanoti ca buddharakkhitadhammarakkhitasaṅgharakkhite	5651	
PA_tika-vin07_t:565_14	sandhāya vuttaṃ. Mūlaṭṭhasseva dukkaṭanti buddharakkhitassa dukkaṭaṃ. Idañca mūlaṭṭhassa	5651	
PA_tika-vin07_t:565_15	thullaccayābhāvadassanatthaṃ paṭhamaṃ āṇattikkhaṇe dukkaṭaṃ sandhāya vuttaṃ, na pana	5651	
PA_tika-vin07_t:565_16	saṅgharakkhitassa paṭiggahaṇapaccayā puna dukkaṭasambhavaṃ sandhāya. Na hi so ekapayogena	5651	
PA_tika-vin07_t:565_17	dukkaṭadvayaṃ āpajjati. Keci pana “visaṅketattā pāḷiyaṃ ‘mūlaṭṭhassā’ti avatvā ‘paṭiggaṇhāti,	5651	
PA_tika-vin07_t:565_18	āpatti dukkaṭassā’ti sāmaññena vuttattā idaṃ saṅgharakkhitassa dukkaṭaṃ sandhāya	5651	
PA_tika-vin07_t:565_19	vutta”nti vadanti, taṃ kiñcāpi aṭṭhakathāya na sameti, pāḷito pana yuttaṃ viya dissati.	5651	
PA_tika-vin07_t:565_20	Na hi tassa paṭiggahaṇappayoge anāpatti hotīti. Imināva heṭṭhā āgatavāresupi paṭiggaṇhantānaṃ	5652	
PA_tika-vin07_t:565_21	dukkaṭaṃ veditabbaṃ. “Paṇṇe vā silādīsu vā ‘coriyaṃ kātabba’nti likhitvā ṭhapite	5652	
PA_tika-vin07_t:565_22	pārājikamevā”ti keci vadanti, taṃ pana “asukassa gehe bhaṇḍa”nti evaṃ niyametvā likhite	5652	
PA_tika-vin07_t:565_23	yujjati, na aniyametvā likhiteti vīmaṃsitabbaṃ. Maggānantaraphalasadisāti iminā yathā	5652	
PA_tika-vin07_t:565_24	ariyapuggalānaṃ maggānantare phale uppanne kilesapaṭippassaddhipariyosānaṃ bhāvanākiccaṃ	5652	
PA_tika-vin07_t:565_25	nipphannaṃ nāma hoti, evametissā atthasādhakacetanāya uppannāya āṇattikiccaṃ nipphannamevāti	5652	
PA_tika-vin07_t:565_26	dasseti, tenāha “tasmā ayaṃ āṇattikkhaṇeyeva pārājiko”ti, āṇattivacīpayogasamuṭṭhāpakacetanākkhaṇeyeva	5652	
PA_tika-vin07_t:565_27	pārājiko hotīti attho.	5652	
PA_tika-vin07_t:566	Āṇattikathāvaṇṇanānayo niṭṭhito.	56	
PA_tika-vin07_t:567	Āpattibhedavaṇṇanā	56	
PA_tika-vin07_t:568_0	122. Tattha tatthāti bhūmaṭṭhathalaṭṭhādīsu. Pāḷiyaṃ manussapariggahitaṃ sandhāya	568	
PA_tika-vin07_t:568_1	“parapariggahita”nti vuttaṃ. Āmasati phandāpeti ṭhānā cāvetīti imehi tīhi padehi	568	
PA_tika-vin07_t:568_2	pubbapayogasahitaṃ pañcamaṃ avahāraṅgaṃ vuttaṃ, ṭhānā cāvetīti ca idaṃ upalakkhaṇamattaṃ.	568	
PA_tika-vin07_t:568_3	Āṇattikādayo sabbepi payogā dhuranikkhepo ca idha saṅgahetabbāvāti daṭṭhabbaṃ.	568	
PA_tika-vin07_t:569_0	125. Ṭhānācāvananti idaṃ pāḷianusārato vuttaṃ dhuranikkhepassāpi saṅgahetabbato.	569	
PA_tika-vin07_t:569_1	Esa nayo uparipi sabbattha. Tattha hi na ca sakasaññīti iminā parapariggahitatā vuttā,	569	
PA_tika-vin07_t:569_2	na ca vissāsaggāhī na ca tāvakālikanti imehi parapariggahitasaññitā, tīhi vā etehi	569	
PA_tika-vin07_t:569_3	parapariggahitatā parapariggahitasaññitā ca vuttāti veditabbā. Anajjhāvutthakanti	569	
PA_tika-vin07_t:569_4	“mameda”nti pariggahavasena anajjhāvutthakaṃ araññe dārutiṇapaṇṇādi. Chaḍḍitanti	569	
PA_tika-vin07_t:569_5	paṭhamaṃ pariggahetvā pacchā anatthikatāya chaḍḍitaṃ yaṃ kiñci. Chinnamūlakanti naṭṭhaṃ	569	
PA_tika-vin07_t:569_6	pariyesitvā ālayasaṅkhātassa mūlassa chinnattā chinnamūlakaṃ. Assāmikanti anajjhāvutthakādīhi	569	
PA_tika-vin07_t:569_7	tīhi ākārehi dassitaṃ assāmikavatthu. Ubhayampīti assāmikaṃ attano santakañca.	569	
PA_tika-vin07_t:570	Anāpattibhedavaṇṇanā	57	
PA_tika-vin07_t:571_0	131. Tasmiṃyeva attabhāve nibbattāti tasmiṃyeva matasarīre petattabhāvena nibbattā.	571	
PA_tika-vin07_t:571_1	Rukkhādīsu laggitasāṭake vattabbameva natthīti manussehi agopitaṃ sandhāya vuttaṃ,	571	
PA_tika-vin07_t:571_2	sace panetaṃ devālayacetiyarukkhādīsu niyuttehi purisehi rakkhitagopitaṃ hoti, gahetuṃ	571	
PA_tika-vin07_t:571_3	na vaṭṭati. Thoke khāyite…pe… gahetuṃ vaṭṭatīti idaṃ adinnādānābhāvaṃ sandhāya vuttaṃ.	571	
PA_tika-vin07_t:571_4	Jighacchitapāṇinā khādiyamānamaṃsassa acchinditvā khādanaṃ nāma kāruññahānito lolabhāvato	571	
PA_tika-vin07_t:571_5	ca asāruppameva. Teneva hi ariyavaṃsikā attano patte bhattaṃ khādantampi sunakhādiṃ	571	
PA_tika-vin07_t:571_6	tajjetvā na vārenti, tiracchānānaṃ āmisadāne kusalaṃ viya tesaṃ āmisassa acchindanepi	571	
PA_tika-vin07_t:571_7	akusalamevāti gahetabbaṃ, teneva vakkhati “parānuddayatāya ca na gahetabba”nti.	571	
PA_tika-vin07_t:572	Pakiṇṇakakathāvaṇṇanā	57	
PA_tika-vin07_t:573_0	Bahu ekato dāruādibhāriyassa ekassa bhaṇḍassa ukkhipanakāle “gaṇhatha ukkhipathā”ti	573	
PA_tika-vin07_t:573_1	vacīpayogena saddhiṃ kāyapayogasabbhāvaṭṭhānaṃ sandhāya “sāhatthikāṇattika”nti vuttaṃ.	573	
PA_tika-vin07_t:573_2	“Tvaṃ etaṃ vatthuṃ gaṇha, ahaṃ añña”nti evaṃ pavatte pana avahāre attanā gahitaṃ	573	
PA_tika-vin07_t:573_3	sāhatthikameva, parena gāhāpitaṃ āṇattikameva, teneva tadubhayagghena pañcamāsepi	573	
PA_tika-vin07_t:573_4	pārājikaṃ na hoti, ekekabhaṇḍagghavasena thullaccayādimeva hoti. Vuttañhi “sāhatthikaṃ	573	
PA_tika-vin07_t:573_5	vā āṇattikassa aṅgaṃ na hotī”tiādi. Upanikkhittabhaṇḍaṃ bhaṇḍadeyyañca adātukāmatāya	573	
PA_tika-vin07_t:573_6	“demi dammī”ti vikkhipanto tuṇhībhāvena viheṭhentopi tena tena kāyavikārādikiriyāya	573	
PA_tika-vin07_t:573_7	parassa dhuraṃ nikkhipāpesīti “kiriyāsamuṭṭhānañcā”ti vuttaṃ.	573	
PA_tika-vin07_t:574	Padabhājanīyavaṇṇanānayo niṭṭhito.	57	
PA_tika-vin07_t:575	Vinītavatthuvaṇṇanā	57	
PA_tika-vin07_t:576_0	135. Vinītavatthūsu niruttiyeva taṃtaṃatthaggahaṇassa upāyatāya pathoti niruttipatho,	576	
PA_tika-vin07_t:576_1	tenevāha “vohāravacanamatte”ti. Yathākammaṃ gatoti tato petattabhāvato matabhāvaṃ	576	
PA_tika-vin07_t:576_2	dasseti. Abbhuṇheti āsannamaraṇatāya sarīrassa uṇhasamaṅgitaṃ dasseti, tenevāha “allasarīre”ti.	576	
PA_tika-vin07_t:576_3	Kuṇapabhāvaṃ upagatampi bhinnameva allabhāvato bhinnattā. Visabhāgasarīreti itthisarīre.	576	
PA_tika-vin07_t:576_4	Sīse vātiādi adhakkhake ubbhajāṇumaṇḍale padese cittavikārappattiṃ sandhāya vuttaṃ,	576	
PA_tika-vin07_t:576_5	yattha katthaci anāmasantena kataṃ sukatameva. Matasarīrampi hi yena kenaci ākārena	576	
PA_tika-vin07_t:576_6	sañcicca phusantassa anāmāsadukkaṭamevāti vadanti, taṃ yuttameva. Na hi apārājikavatthukepi	576	
PA_tika-vin07_t:576_7	cittādiitthirūpe bhavantaṃ dukkaṭaṃ pārājikavatthubhūte matitthisarīre nivattati.	576	
PA_tika-vin07_t:577	Kusasaṅkāmanavatthukathāvaṇṇanā	57	
PA_tika-vin07_t:578_0	138. Balasāti balena. Sāṭako bhavissati, gaṇhissāmīti anāgatavacanaṃ pasibbakaggahaṇato	578	
PA_tika-vin07_t:578_1	puretaraṃ samuppannaparikappadassanavasena vuttaṃ. Gahaṇakkhaṇe pana “sāṭako ce,	578	
PA_tika-vin07_t:578_2	gaṇhāmī”ti pasibbakaṃ gaṇhātīti evamettha adhippāyo gahetabbo, na pana bahi nīharitvā	578	
PA_tika-vin07_t:578_3	sāṭakabhāvaṃ ñatvā gahessāmīti, tenāha “uddhāreyeva pārājika”nti. Itarathā “idāni	578	
PA_tika-vin07_t:578_4	na gaṇhāmi, pacchā andhakāre jāte vijānanakāle vā gaṇhissāmi, idāni olokento viya	578	
PA_tika-vin07_t:578_5	hatthagataṃ karomī”ti gaṇhantassāpi gahaṇakkhaṇe avahāro bhaveyya, na ca taṃ yuttaṃ	578	
PA_tika-vin07_t:578_6	tadā gahaṇe sanniṭṭhānābhāvā. Sanniṭṭhāpakacetanāya eva hi pāṇātipātādiakusalaṃ viya.	578	
PA_tika-vin07_t:578_7	Na hi “pacchā vadhissāmī”ti pāṇaṃ gaṇhantassa tadeva tasmiṃ matepi pāṇātipāto hoti	578	
PA_tika-vin07_t:578_8	vadhakacetanāya payogassa akatattā, evamidhāpi atthaṅgate sūriye avaharissāmītiādinā	578	
PA_tika-vin07_t:578_9	kālaparikappanavasena ṭhānā cāvitepi tadāpi avahāro na hoti okāsaparikappe viya,	578	
PA_tika-vin07_t:578_10	tasmiṃ pana yathāparikappitaṭṭhāne kāle āgate bhaṇḍaṃ bhūmiyaṃ anikkhipitvāpi theyyacittena	5781	
PA_tika-vin07_t:578_11	gacchato padavārena avahāroti khāyati. Tasmā bhaṇḍaparikappo okāsaparikappo kālaparikappoti	5781	
PA_tika-vin07_t:578_12	tividhopi parikappo gahetabbo. Aṭṭhakathāyaṃ pana okāsaparikappe samodhānetvā kālaparikappo	5781	
PA_tika-vin07_t:578_13	visuṃ na vuttoti amhākaṃ khanti, vīmaṃsitvā gahetabbaṃ. Padavārena kāretabboti bhūmiyaṃ	5781	
PA_tika-vin07_t:578_14	anikkhipitvā vīmaṃsitattā vuttaṃ. Pariyuṭṭhitoti anubaddho.	5781	
PA_tika-vin07_t:579_0	Parikappo dissatīti gahaṇakkhaṇe parikappo dissati, na tadā tesaṃ matena avahāroti	579	
PA_tika-vin07_t:579_1	dasseti. Disvā haṭattā parikappāvahāro na dissatīti pacchā pana bahi vīmaṃsitvā sāṭakabhāvaṃ	579	
PA_tika-vin07_t:579_2	ñatvā tato pacchā theyyacittena haṭattā pubbe katassa parikappassa avahārānaṅgattā	579	
PA_tika-vin07_t:579_3	“sutta”nti ñatvā haraṇe viya theyyāvahāro eva siyā. Tasmā parikappāvahāro na dissati.	579	
PA_tika-vin07_t:579_4	Sāṭako ce bhavissatītiādikassa parikappassa tadā avijjamānattā kevalaṃ avahāro eva,	579	
PA_tika-vin07_t:579_5	na parikappāvahāroti adhippāyo, tena bhaṇḍaparikappāvahārassa “sāṭako ce bhavissati,	579	
PA_tika-vin07_t:579_6	gahessāmī”ti evaṃ bhaṇḍasanniṭṭhānābhāvakkhaṇeyeva pavattiṃ dasseti, tenāha “yaṃ	579	
PA_tika-vin07_t:579_7	parikappitaṃ, taṃ adiṭṭhaṃ parikappitabhāve ṭhitaṃyeva uddharantassa avahāro”ti.	579	
PA_tika-vin07_t:579_8	Yadi evaṃ kasmā okāsapaappāvahāro bhaṇḍaṃ disvā avaharantassa parikappāvahāro siyāti?	579	
PA_tika-vin07_t:579_9	Nāyaṃ doso abhaṇḍavisayattā tassa parikappassa, pubbeva disvā ñātabhaṇḍasseva hi	579	
PA_tika-vin07_t:579_10	okāsaparikappo vutto. Taṃ maññamāno taṃ avaharīti idaṃ suttaṃ kiñcāpi “taññeveta”nti	5791	
PA_tika-vin07_t:579_11	niyametvā gaṇhantassa vasena vuttaṃ, tathāpi “tañce gaṇhissāmī”ti evaṃ pavatte imasmiṃ	5791	
PA_tika-vin07_t:579_12	parikappepi “gaṇhissāmī”ti gahaṇe niyamasabbhāvā avahāratthasādhakaṃ hotīti uddhaṭaṃ,	5791	
PA_tika-vin07_t:579_13	teneva “sametī”ti vuttaṃ.	5791	
PA_tika-vin07_t:580	Kecīti mahāaṭṭhakathāyameva ekacce ācariyā. Mahāpaccariyaṃ panātiādināpi kecivādo gārayho, mahāaṭṭhakathāvādova yuttataroti dasseti.	58	
PA_tika-vin07_t:581_0	Alaṅkārabhaṇḍanti aṅgulimuddikādi. Kusaṃ pātetvāti vilīvamayaṃ vā tālapaṇṇādimayaṃ	581	
PA_tika-vin07_t:581_1	vā katasaññāṇaṃ pātetvā. Parakoṭṭhāsato kuse uddhaṭepi na tāva kusassa parivattanaṃ	581	
PA_tika-vin07_t:581_2	jātanti vuttaṃ “uddhāre rakkhatī”ti. Hatthato muttamatte pārājikanti iminā ṭhānācāvanaṃ	581	
PA_tika-vin07_t:581_3	dhuranikkhepañca vinā kusasaṅkāmanaṃ nāma visuṃ ekoyaṃ avahāroti dasseti. Sabbepi	581	
PA_tika-vin07_t:581_4	hi avahārā sāhatthikāṇattikādhippāyayogehi nipphādiyamānā atthato ṭhānācāvanadhuranikkhepakusasaṅkāmanesu	581	
PA_tika-vin07_t:581_5	tīsu samosarantīti daṭṭhabbaṃ. Itaro tassa bhāgaṃ uddharati, uddhāre pārājikanti	581	
PA_tika-vin07_t:581_6	purimassa attano koṭṭhāse ālayassa avigatattā vuttaṃ, ālaye pana sabbathā asati avahāro	581	
PA_tika-vin07_t:581_7	na hoti, tenāha “vicinitāvasesaṃ gaṇhantassāpi avahāro natthevā”ti.	581	
PA_tika-vin07_t:582	Nāyaṃ mamāti jānantopīti ettha pi-saddena tattha vematikopi hutvā theyyacittena gaṇhantopi saṅgayhati. Siveyyakanti siviraṭṭhe jātaṃ.	58	
PA_tika-vin07_t:583_0	140-1. Kappiyaṃ kārāpetvāti pacāpetvā. Tasmiṃ pācittiyanti adinnādānabhāvena sahapayogassāpi	583	
PA_tika-vin07_t:583_1	abhāvā dukkaṭaṃ na vuttanti veditabbaṃ. Āṇattehīti sammatena āṇattehi. Āṇattenāti	583	
PA_tika-vin07_t:583_2	sāmikehi āṇattena. Bhaṇḍadeyyanti sammatādīhi dinnattā na parājikaṃ jātaṃ, asantaṃ	583	
PA_tika-vin07_t:583_3	puggalaṃ vatvā gahitattā pana bhaṇḍadeyyaṃ vuttaṃ. Aññena diyyamānanti sammatādīhi	583	
PA_tika-vin07_t:583_4	catūhi aññena diyyamānaṃ. Gaṇhantoti “aparassa bhāgaṃ dehī”ti vatvā gaṇhanto. Aparassāti	583	
PA_tika-vin07_t:583_5	asantaṃ puggalaṃ adassetvā pana “aparaṃ bhāgaṃ dehī”ti vā kūṭavassāni gaṇetvā vā	583	
PA_tika-vin07_t:583_6	gaṇhato gihisantake sāminā ca “imassa dehī”ti evaṃ āṇattena ca dinne bhaṇḍadeyyampi	583	
PA_tika-vin07_t:583_7	na hoti, saṅghasantake pana hotīti imaṃ visesaṃ dassetuṃ asammatena vā anāṇattena	583	
PA_tika-vin07_t:583_8	vātiādi puna vuttaṃ. Itarehi diyyamānanti sammatena āṇattena vā diyyamānaṃ. Evaṃ	583	
PA_tika-vin07_t:583_9	gaṇhatoti “aparampi bhāgaṃ dehī”ti vatvā kūṭavassāni gaṇetvā vā gaṇhato. Sāmikena	583	
PA_tika-vin07_t:583_10	panāti ettha pana-saddo visesatthajotako, tena “aparampi bhāgaṃ dehī”ti vā kūṭavassāni	5831	
PA_tika-vin07_t:583_11	gaṇetvā vā gaṇhante sāmikena sayaṃ dente vā dāpente vā viseso atthīti vuttaṃ hoti.	5831	
PA_tika-vin07_t:583_12	Sudinnanti bhaṇḍadeyyaṃ na hotīti adhippāyo. Heṭṭhā pana sāmikena tena āṇattena vā	5831	
PA_tika-vin07_t:583_13	diyyamānaṃ gihisantakaṃ “aparassa bhāgaṃ dehī”ti vatvā gaṇhato aparassa abhāvato	5831	
PA_tika-vin07_t:583_14	sāmisantakameva hotīti bhaṇḍadeyyaṃ jātaṃ, idha pana tehiyeva diyyamānaṃ “aparampi	5831	
PA_tika-vin07_t:583_15	bhāgaṃ dehī”ti vatvā vā kūṭavassāni gaṇetvā vā gaṇhato “dehī”ti vuttattā aññātakaviññattimattaṃ	5831	
PA_tika-vin07_t:583_16	ṭhapetvā bhaṇḍadeyyaṃ na hotīti sudinnamevāti vuttaṃ. Assāmikena pana āṇattena dinnaṃ	5831	
PA_tika-vin07_t:583_17	bhaṇḍaṃ gaṇhato bhaṇḍadeyyamevāti vadanti, pattacatukke viya avahāratāvettha yuttā,	5831	
PA_tika-vin07_t:583_18	saṅghasantake pana “dehī”ti vuttepi sāmikassa kassaci abhāvā sammatena dinnepi bhaṇḍadeyyaṃ	5831	
PA_tika-vin07_t:583_19	vuttanti gahetabbaṃ.	5831	
PA_tika-vin07_t:584_0	146-9. Āharāpentesu bhaṇḍadeyyanti “gahite attamano hotī”ti vacanato anattamanassa	584	
PA_tika-vin07_t:584_1	santakaṃ gahitampi puna dātabbamevāti vuttaṃ. “Sammukhībhūtehi bhājetabba”nti vacanato	584	
PA_tika-vin07_t:584_2	bhājanīyabhaṇḍaṃ upacārasīmaṭṭhānameva pāpuṇātīti āha “antoupacārasīmāyaṃ ṭhitasseva	584	
PA_tika-vin07_t:584_3	gahetuṃ vaṭṭatī”ti. Bhaṇḍadeyyanti ubhinnaṃ sālayabhāvepi corassa adatvā sāmikasseva	584	
PA_tika-vin07_t:584_4	dātabbaṃ corenāpi sāmikasseva dātabbato. Eseva nayoti paṃsukūlasaññāya gahite bhaṇḍadeyyaṃ,	584	
PA_tika-vin07_t:584_5	theyyacittena pārājikanti attho.	584	
PA_tika-vin07_t:585_0	Vuṭṭhahantesūti gāmaṃ chaḍḍetvā palāyantesu. Avisesenāti saussāhatādivisesaṃ aparāmasitvā	585	
PA_tika-vin07_t:585_1	sāmaññato. Saussāhamattameva āpattibhāvassa pamāṇaṃ sāmikānaṃ paricchinnabhāvato.	585	
PA_tika-vin07_t:585_2	Tatoti gaṇasantakādito. Kulasaṅgahaṇatthāya detīti paṃsukūlavissāsikādisaññāya gahetvā	585	
PA_tika-vin07_t:585_3	deti, tadā kulasaṅgahapaccayā ca dukkaṭaṃ bhaṇḍadeyyañca, theyyacitte pana sati kulasaṅgahaṇatthāya	585	
PA_tika-vin07_t:585_4	gaṇhatopi pārājikameva. Ūnapañcamāsakādīsu kuladūsakadukkaṭena saddhiṃ thullaccayadukkaṭāni.	585	
PA_tika-vin07_t:585_5	Senāsanatthāya niyamitanti idaṃ issaravatāya dadato thullaccayadassanatthaṃ vuttaṃ.	585	
PA_tika-vin07_t:585_6	Itarapaccayatthāya dinnampi atheyyacittena issaravatāya kulasaṅgahaṇatthāya vā ñātakādīnaṃ	585	
PA_tika-vin07_t:585_7	vā dadato dukkaṭaṃ bhaṇḍadeyyañca hoteva. Issaravatāyāti “mayi dente ko nivāressati,	585	
PA_tika-vin07_t:585_8	ahamevettha pamāṇa”nti evaṃ attano issariyabhāvena. Thullaccayanti kulasaṅgahaṇatthāya	585	
PA_tika-vin07_t:585_9	vā aññathā vā kāraṇena dadato senāsanatthāya niyamitassa garubhaṇḍatāya thullaccayaṃ	585	
PA_tika-vin07_t:585_10	bhaṇḍadeyyañca. Gīvāti ettha senāsanatthāya niyamite thullaccayena saddhiṃ gīvā,	5851	
PA_tika-vin07_t:585_11	itarasmiṃ dukkaṭena saddhinti veditabbaṃ. Sukhāditamevāti antoupacārasīmāyaṃ ṭhatvā	5851	
PA_tika-vin07_t:585_12	bhājetvā attano santakaṃ katvā khāditattā vuttaṃ. Saṅghikañhi vihārapaṭibaddhaṃ vebhaṅgiyaṃ	5851	
PA_tika-vin07_t:585_13	bahiupacārasīmaṭṭhaṃ bhaṇḍaṃ antoupacāraṭṭhehi bhikkhūhi eva bhājetabbaṃ, na bahi	5851	
PA_tika-vin07_t:585_14	ṭhitehi upacārasīmāya bhājetabbanti.	5851	
PA_tika-vin07_t:586_0	150. “Vutto vajjemī”ti vuttabhikkhusmiṃ “vutto vajjehī”ti vuttassa pacchā uppajjanakapārājikādidosāropanato,	586	
PA_tika-vin07_t:586_1	gahaṭṭhānaṃ vā “bhadantā aparicchedaṃ katvā vadantī”ti evaṃ dosāropanato.	586	
PA_tika-vin07_t:587_0	153-5. Chātajjhattanti tena chātena jighacchāya udaragginā jhattaṃ, daḍḍhaṃ pīḷitanti	587	
PA_tika-vin07_t:587_1	attho. Dhanukanti khuddakadhanusaṇṭhānaṃ lagganakadaṇḍaṃ. Maddanto gacchati, bhaṇḍadeyyanti	587	
PA_tika-vin07_t:587_2	ettha ekasūkaragghanakabhaṇḍaṃ dātabbaṃ ekasmiṃ bandhe aññesaṃ tattha abajjhanato.	587	
PA_tika-vin07_t:587_3	Adūhalanti yantapāsāṇo, yena ajjhotthaṭattā migā palāyituṃ na sakkonti. Pacchā gacchatīti	587	
PA_tika-vin07_t:587_4	tena katapayogena agantvā pacchā sayameva gacchati, heṭṭhā vuttesupi īdisesu ṭhānesu	587	
PA_tika-vin07_t:587_5	eseva nayo. Rakkhaṃ yācitvāti rājapurisānaṃ santikaṃ gantvā anuddissa rakkhaṃ yācitvā.	587	
PA_tika-vin07_t:587_6	Kumīnamukhanti kumīnassa anto macchānaṃ pavisanamukhaṃ.	587	
PA_tika-vin07_t:588_0	156. Therānanti āgantukattherānaṃ. Tesampīti āvāsikabhikkhūnampi. Paribhogatthāyāti	588	
PA_tika-vin07_t:588_1	saṅghike kattabbavidhiṃ katvā paribhuñjanatthāya. Gahaṇeti pāṭhaseso daṭṭhabbo. Yatthāti	588	
PA_tika-vin07_t:588_2	yasmiṃ āvāse. Aññesanti aññesaṃ āgantukānaṃ. Tesupi āgantukā anissarāti senāsane	588	
PA_tika-vin07_t:588_3	nirantaraṃ vasantānaṃ cīvaratthāya dāyakehi bhikkhūhi vā niyametvā dinnattā bhājetvā	588	
PA_tika-vin07_t:588_4	khādituṃ anissarā, āgantukehipi icchantehi tasmiṃ vihāre vassānādīsu pavisitvā cīvaratthāya	588	
PA_tika-vin07_t:588_5	gahetabbaṃ. Tesaṃ katikāya ṭhātabbanti sabbāni phalāphalāni abhājetvā “ettakesu rukkhesu	588	
PA_tika-vin07_t:588_6	phalāni bhājetvā paribhuñjissāma, aññesu phalāphalehi senāsanāni paṭijaggissāmā”ti	588	
PA_tika-vin07_t:588_7	vā, “piṇḍapātādipaccayaṃ sampādessāmā”ti vā, “kiñcipi abhājetvā catupaccayatthāyeva	588	
PA_tika-vin07_t:588_8	upanemā”ti vā evaṃ sammā upanentānaṃ āvāsikānaṃ katikāya āgantukehi ṭhātabbaṃ. Mahāaṭṭhakathāyaṃ	588	
PA_tika-vin07_t:588_9	“anissarā”ti vacanena dīpito eva attho, mahāpaccariyaṃ catunnaṃ paccayānantiādinā	588	
PA_tika-vin07_t:588_10	vitthāretvā dassito. Paribhogavasenevāti ettha eva-saddo aṭṭhānappayutto, paribhogavasena	5881	
PA_tika-vin07_t:588_11	tameva bhājetvāti yojetabbaṃ. Etthāti etasmiṃ vihāre, raṭṭhe vā.	5881	
PA_tika-vin07_t:589_0	Senāsanapaccayanti senāsanañca tadatthāya niyametvā ṭhapitañca. Ekaṃ vā dve vā varasenāsanāni	589	
PA_tika-vin07_t:589_1	ṭhapetvāti vuttamevatthaṃ puna byatirekamukhena dassetuṃ “mūlavatthucchedaṃ pana	589	
PA_tika-vin07_t:589_2	katvā na upanetabba”nti vuttaṃ, senāsanasaṅkhātavatthuno mūlacchedaṃ katvā sabbāni	589	
PA_tika-vin07_t:589_3	senāsanāni na vissajjetabbānīti attho. Keci panettha “ekaṃ vā dve vā varasenāsanāni	589	
PA_tika-vin07_t:589_4	ṭhapetvā lāmakato paṭṭhāya vissajjentehipi senāsanabhūmiyo na vissajjetabbāti ayamattho	589	
PA_tika-vin07_t:589_5	vutto”ti vadanti, tampi yuttameva imassāpi atthassa avassaṃ vattabbato, itarathā	589	
PA_tika-vin07_t:589_6	keci saha vatthunāpi vissajjetabbaṃ maññeyyuṃ.	589	
PA_tika-vin07_t:590_0	Paṇṇaṃ āropetvāti “ettake rukkhe rakkhitvā tato ettakaṃ gahetabba”nti paṇṇaṃ āropetvā.	590	
PA_tika-vin07_t:590_1	Nimittasaññaṃ katvāti saṅketaṃ katvā. Dārakāti tesaṃ puttanattādayo ye keci gopenti,	590	
PA_tika-vin07_t:590_2	te sabbepi idha “dārakā”ti vuttā. Tatoti yathāvuttadārusambhārato. Āpucchitvāti kārakasaṅghaṃ	590	
PA_tika-vin07_t:590_3	āpucchitvā. Taṃ sabbampi āharitvāti anāpucchitvāpi tāvakālikaṃ āharitvā. Ayameva	590	
PA_tika-vin07_t:590_4	bhikkhu issarotiādito paṭṭhāya attano santakehi dārusambhārādīhi ca kārāpitattā paṭijaggitattā	590	
PA_tika-vin07_t:590_5	ca saṅghikasenāsane bhāgitāya ca ayameva issaro, na ca so tato vuṭṭhāpetabboti vuttaṃ	590	
PA_tika-vin07_t:590_6	hoti. Udakapūjanti cetiyaṅgaṇe siñcanādipūjaṃ. Vattasīsenāti kevalaṃ saddhāya, na	590	
PA_tika-vin07_t:590_7	vetanādiatthāya. Savatthukanti saha bhūmiyā. Kuṭṭanti gehabhittiṃ. Pākāranti parikkhepapākāraṃ.	590	
PA_tika-vin07_t:590_8	Tatoti chaḍḍitavihārato. Tato āharitvā senāsanaṃ kataṃ hotīti sāmantagāmavāsīhi bhikkhūhi	590	
PA_tika-vin07_t:590_9	chaḍḍitavihārato dārusambhārādiṃ āharitvā senāsanaṃ kataṃ hoti.	590	
PA_tika-vin07_t:591_0	157. “Puggalikaparibhogena paribhuñjatī”ti vuttamatthaṃyeva pākaṭaṃ kātuṃ “āgatāgatānaṃ	591	
PA_tika-vin07_t:591_1	vuḍḍhatarānaṃ na detī”ti vuttaṃ. Catubhāgaudakasambhinneti catutthabhāgena sambhinne.	591	
PA_tika-vin07_t:591_2	Pāḷiyaṃ “anāpatti, bhikkhave, pārājikassā”ti sāmikehi thullanandaṃ uddissa etissā	591	
PA_tika-vin07_t:591_3	hatthe dinnattā, atheyyacittena paribhuñjitattā ca vuttaṃ. Theyyacittena paribhuttepi	591	
PA_tika-vin07_t:591_4	cassā bhaṇḍadeyyameva upanikkhittabhaṇḍaṭṭhāniyattā. Odanabhājanīyavatthusminti “aparassa	591	
PA_tika-vin07_t:591_5	bhāgaṃ dehī”ti āgatavatthusmiṃ.	591	
PA_tika-vin07_t:592_0	159. Tassa kulassa anukampāya pasādānurakkhaṇatthāyātiādinā kulasaṅgahatthaṃ nākāsīti	592	
PA_tika-vin07_t:592_1	dasseti. “Yāva dārakā pāsādaṃ ārohanti, tāva pāsādo tesaṃ santike hotū”ti pubbe kālaparicchedaṃ	592	
PA_tika-vin07_t:592_2	katvā adhiṭṭhitattā eva yathākālaparicchedameva tattha tiṭṭhati, tato paraṃ pāsādo	592	
PA_tika-vin07_t:592_3	sayameva yathāṭhānaṃ gacchati, tathāgamanañca iddhivissajjanena sañjātaṃ viya hotīti	592	
PA_tika-vin07_t:592_4	vuttaṃ “thero iddhiṃ paṭisaṃharī”ti. Yasmā evaṃ iddhividhañāṇena karontassa kāyavacīpayogā	592	
PA_tika-vin07_t:592_5	na santi theyyacittañca natthi pāsādasseva vicāritattā, tasmā “ettha avahāro natthī”ti	592	
PA_tika-vin07_t:592_6	thero evamakāsīti daṭṭhabbaṃ. Atha vā dārakesu anukampāya ānayanatthameva pāsāde	592	
PA_tika-vin07_t:592_7	upanīte pāse baddhasūkarādīnaṃ āmisaṃ dassetvā ṭhānācāvanaṃ viya karamarānītesu dārakesu	592	
PA_tika-vin07_t:592_8	pāsādaṃ āruḷhesupi puna paṭisaṃharaṇe ca idha avahāro natthi kāruññādhippāyattā,	592	
PA_tika-vin07_t:592_9	bhaṇḍadeyyampi na hoti kāyavacīpayogābhāvā. Kāyavacīpayoge satiyeva hi āpatti bhaṇḍadeyyaṃ	592	
PA_tika-vin07_t:592_10	vā hoti, teneva bhagavā “anāpatti, bhikkhave, atheyyacittassā”tiādiṃ avatvā “anāpatti,	5921	
PA_tika-vin07_t:592_11	bhikkhave, iddhimassa iddhivisaye”ti ettakameva avoca. Iddhivisayeti cettha parabhaṇḍādāyakakāyavacīpayogāsamuṭṭhāpakassa	5921	
PA_tika-vin07_t:592_12	kevalaṃ manodvārikassa atheyyacittabhūtassa iddhicittassa visaye āpatti nāma natthīti	5921	
PA_tika-vin07_t:592_13	adhippāyo gahetabbo. Kiṃ pana paṭikkhittaṃ iddhipāṭihāriyaṃ kātuṃ vaṭṭatīti codanaṃ	5921	
PA_tika-vin07_t:592_14	sandhāyāha “īdisāya adhiṭṭhāniddhiyā anāpattī”ti. “Anāpatti, bhikkhave, iddhimassa	5921	
PA_tika-vin07_t:592_15	iddhivisaye”ti hi imināyeva suttena adhiṭṭhāniddhiyā appaṭikkhittabhāvo sijjhati.	5921	
PA_tika-vin07_t:592_16	Attano pakativaṇṇaṃ avijahitvā bahiddhā hatthiādidassanaṃ, “ekopi hutvā bahudhā hotī”ti	5921	
PA_tika-vin07_t:592_17	āgatañca adhiṭṭhānavasena nipphannattā adhiṭṭhāniddhi nāma, “so pakativaṇṇaṃ vijahitvā	5921	
PA_tika-vin07_t:592_18	kumārakavaṇṇaṃ vā dasseti, nāgavaṇṇaṃ…pe… vividhampi senābyūhaṃ dassetī”ti evaṃ āgatā	5921	
PA_tika-vin07_t:592_19	iddhi pakativaṇṇavijahanavikāravasena pavattattā vikubbaniddhi nāma. Attano pana	5921	
PA_tika-vin07_t:592_20	pakatirūpaṃ yathāsabhāvena ṭhapetvāva bahi hatthiādidassanaṃ vikubbaniddhi nāma na	5922	
PA_tika-vin07_t:592_21	hoti, attano rūpameva hatthiādirūpena nimmānaṃ vikubbaniddhīti veditabbaṃ.	5922	
PA_tika-vin07_t:593_0	Parājitakilesenāti vijitakilesena, nikkilesenāti attho. Idhāti imasmiṃ sāsane, tena	593	
PA_tika-vin07_t:593_1	dutiyapārājikasikkhāpadena samaṃ aññaṃ anekanayavokiṇṇaṃ gambhīratthavinicchayaṃ	593	
PA_tika-vin07_t:593_2	kiñci sikkhāpadaṃ na vijjatīti yojanā. Tattha attho nāma pāḷiattho, vinicchayo pāḷimuttakavinicchayo,	593	
PA_tika-vin07_t:593_3	te gambhīrā yasmiṃ, taṃ gambhīratthavinicchayaṃ. Vatthumhi otiṇṇeti codanāvasena	593	
PA_tika-vin07_t:593_4	vā attanāva attano vītikkamārocanavasena vā saṅghamajjhe adinnādānavatthusmiṃ otiṇṇe.	593	
PA_tika-vin07_t:593_5	Etthāti otiṇṇavatthumhi. Vinicchayoti āpattānāpattiniyamanaṃ. Kappiyepi ca vatthusminti	593	
PA_tika-vin07_t:593_6	attanā gahetuṃ yutte mātāpitādīnaṃ santakepi.	593	
PA_tika-vin07_t:594	Iti samantapāsādikāya vinayaṭṭhakathāya vimativinodaniyaṃ	59	
PA_tika-vin07_t:595	Dutiyapārājikavaṇṇanānayo niṭṭhito.	59	
PA_tika-vin07_t:596	3. Tatiyapārājikaṃ	59	
PA_tika-vin07_t:597	Tīhīti kāyavacīmanodvārehi.	59	
PA_tika-vin07_t:598	Paṭhamapaññattinidānavaṇṇanā	59	
PA_tika-vin07_t:599_0	162. Yā ayaṃ heṭṭhā taṃ panetaṃ buddhakāle ca cakkavattikāle ca nagaraṃ hotītiādinā	599	
PA_tika-vin07_t:599_1	rājagahassa buddhuppādeyeva vepullappatti vuttā, sā etthāpi samānāti dassetuṃ “idampi	599	
PA_tika-vin07_t:599_2	ca nagara”nti vuttaṃ, tena ca na kevalaṃ rājagahādayo evāti dasseti. Mahāvanaṃ nāmātiādi	599	
PA_tika-vin07_t:599_3	majjhimabhāṇakasaṃyuttabhāṇakānaṃ matena vuttaṃ, dīghabhāṇakā pana “himavantena saddhiṃ	599	
PA_tika-vin07_t:599_4	ekābaddhaṃ hutvā ṭhitaṃ mahāvana”nti vadanti. Haṃsavaṭṭakacchadanenāti haṃsavaṭṭakapaṭicchannena,	599	
PA_tika-vin07_t:599_5	haṃsamaṇḍalākārenāti attho. Kāyavicchandaniyakathanti karajakāye virāguppādanakathaṃ.	599	
PA_tika-vin07_t:599_6	Chandoti dubbalarāgo. Rāgoti balavarāgo. “Kesalomādi”nti saṅkhepato vuttamatthaṃ	599	
PA_tika-vin07_t:599_7	vibhāgena dassetuṃ yepi hītiādi vuttaṃ. Pañcapañcappabhedenāti ettha pañca pañca	599	
PA_tika-vin07_t:599_8	pabhedā etassa pariyāyassāti pañcapañcappabhedo, tena pañcapañcappabhedenāti evaṃ	599	
PA_tika-vin07_t:599_9	bāhiratthasamāsavasena pariyāyavisesanatā daṭṭhabbā.	599	
PA_tika-vin07_t:600_0	Asubhāyāti asubhamātikāya. Vaṇṇetabbamātikañhi apekkhitvā itthiliṅge sāmivacanaṃ,	600	
PA_tika-vin07_t:600_1	tenāha mātikaṃ nikkhipitvātiādi. Taṃ vibhajantoti mātikaṃ vibhajanto. Phātikammanti	600	
PA_tika-vin07_t:600_2	nipphattikaraṇaṃ. Pañcaṅgavippahīnanti kāmacchandādipañcanīvaraṇaṅgavigamena pañcaṅgavippahīnatā,	600	
PA_tika-vin07_t:600_3	appanāppattavitakkādijjhānaṅgānaṃ uppattivasena pañcaṅgasamannāgatatā ca veditabbā.	600	
PA_tika-vin07_t:600_4	Tividhakalyāṇaṃ dasalakkhaṇasampannanti ettha pana jhānassa ādimajjhapariyosānānaṃ	600	
PA_tika-vin07_t:600_5	vasena tividhakalyāṇatā, tesaṃyeva ādimajjhapariyosānānaṃ lakkhaṇavasena dasalakkhaṇasampannatā	600	
PA_tika-vin07_t:600_6	ca veditabbā. Aṭṭhakathāyaṃ pana “dasalakkhaṇavibhāvaneneva tannissayabhūtā tividhakalyāṇatāpi	600	
PA_tika-vin07_t:600_7	jhānassa pākaṭā hotīti tatrimānītiādi vuttaṃ.	600	
PA_tika-vin07_t:601_0	Tatrāyaṃ pāḷīti tasmiṃ dasalakkhaṇavibhāvanavisaye ayaṃ pāḷi. Paṭipadāvisuddhīti	601	
PA_tika-vin07_t:601_1	gotrabhupariyosānāya pubbabhāgapaṭipadāya jhānassa nīvaraṇādiparibandhato visuddhi,	601	
PA_tika-vin07_t:601_2	sāyaṃ yasmā upekkhānubrūhanādīnampi paccayattena padhānā purimakāraṇasiddhā ca, tasmā	601	
PA_tika-vin07_t:601_3	vuttaṃ “paṭipadāvisuddhi ādī”ti. Upekkhānubrūhanāti visodhetabbatādīnaṃ abhāvato	601	
PA_tika-vin07_t:601_4	tatramajjhattupekkhāya kiccanipphattiyā anubrūhanā, sā pana paribandhavisuddhisamakālavibhāvinīpi	601	
PA_tika-vin07_t:601_5	tabbisuddhiyāva nipphannāti dīpanatthamāha “upekkhānubrūhanā majjhe”ti. Sampahaṃsanāti	601	
PA_tika-vin07_t:601_6	vatthudhammādīnaṃ anativattanādisādhakassa ñāṇassa kiccanipphattivasena pariyodapanā,	601	
PA_tika-vin07_t:601_7	sā pana yasmā kattabbassa sabbakiccassa nipphattiyāva siddhā nāma hoti, tasmā vuttaṃ	601	
PA_tika-vin07_t:601_8	“sampahaṃsanā pariyosāna”nti. Tīṇipi cetāni kalyāṇāni ekakkhaṇe labbhamānānipi paccayapaccayuppannatādivasena	601	
PA_tika-vin07_t:601_9	pavattantīti dassanatthaṃ ādimajjhapariyosānabhāvena vuttāni, na pana jhānassa uppādādikkhaṇattaye	601	
PA_tika-vin07_t:601_10	yathākkamaṃ labbhamānattāti daṭṭhabbaṃ. Majjhimaṃ samādhinimittaṃ paṭipajjatītiādīsu	6011	
PA_tika-vin07_t:601_11	majjhimaṃ samādhinimittaṃ nāma samappavatto appanāsamādhiyeva. So hi līnuddhaccasaṅkhātānaṃ	6011	
PA_tika-vin07_t:601_12	ubhinnaṃ antānaṃ anupagamanena majjhimo, savisesaṃ cittassa ekattārammaṇe ṭhapanato	6011	
PA_tika-vin07_t:601_13	samādhiyeva uparivisesānaṃ kāraṇabhāvato “samādhinimitta”nti vuccati, taṃ paṭipajjati	6011	
PA_tika-vin07_t:601_14	paṭilabbhatīti attho. Evaṃ paṭipannattā majjhimena samādhinimittena tattha ekattārammaṇe	6011	
PA_tika-vin07_t:601_15	appanāgocare pakkhandati upatiṭṭhati, evaṃ visuddhassa pana tassa cittassa puna visodhetabbābhāvato	6011	
PA_tika-vin07_t:601_16	visodhane byāpāraṃ akaronto puggalo visuddhaṃ cittaṃ ajjhupekkhati nāma. Samathabhāvūpagamanena	6011	
PA_tika-vin07_t:601_17	samathapaṭipannassa puna samādhāne byāpāraṃ akaronto samathapaṭipannaṃ ajjhupekkhati,	6011	
PA_tika-vin07_t:601_18	samathapaṭipannabhāvato evamassa kilesasaṃsaggaṃ pahāya ekattena upaṭṭhitassa puna	6011	
PA_tika-vin07_t:601_19	ekattupaṭṭhāne byāpāraṃ akaronto ekattupaṭṭhānaṃ ajjhupekkhati nāma.	6011	
PA_tika-vin07_t:602_0	Tattha jātānantiādīsu ye pana te evaṃ upekkhānubrūhite tasmiṃ jhānacitte jātā samādhipaññāsaṅkhātā	602	
PA_tika-vin07_t:602_1	yuganaddhadhammā, tesaṃ aññamaññaṃ anativattanasabhāvena sampahaṃsanā visodhanā pariyodapanā	602	
PA_tika-vin07_t:602_2	ca, saddhādīnaṃ indriyānaṃ kilesehi vimuttattā vimuttirasena ekarasatāya sampahaṃsanā	602	
PA_tika-vin07_t:602_3	ca, yañcetaṃ tadupagaṃ tesaṃ anativattanaekarasabhāvānaṃ anucchavikaṃ vīriyaṃ, tassa	602	
PA_tika-vin07_t:602_4	tadupagavīriyassa vāhanaṭṭhena pavattanaṭṭhena sampahaṃsanā ca, tasmiṃ khaṇe yathāvuttadhammānaṃ	602	
PA_tika-vin07_t:602_5	āsevanaṭṭhena sampahaṃsanā ca, pariyodapanā ca pariyodapanakassa ñāṇassa kiccanipphattivaseneva	602	
PA_tika-vin07_t:602_6	ijjhatīti veditabbaṃ. Evaṃ tividhattagataṃ cittantiādīni tasseva cittassa thomanavacanāni.	602	
PA_tika-vin07_t:602_7	Vitakkasampannanti vitakkaṅgena sundarabhāvamupagataṃ. Cittassa adhiṭṭhānasampannanti	602	
PA_tika-vin07_t:602_8	tasmiññeva ārammaṇe cittassa nirantarappavattisaṅkhātena samādhinā sampannaṃ, idaṃ	602	
PA_tika-vin07_t:602_9	jhānaṅgavasena vuttaṃ. Samādhisampannanti idaṃ pana indriyavasenāti veditabbaṃ.	602	
PA_tika-vin07_t:603_0	Paṭikuṭatīti saṅkucati. Paṭivaṭṭatīti paṭinivaṭṭati. Nhārudaddulanti nhārukhaṇḍaṃ.	603	
PA_tika-vin07_t:603_1	Payuttavācanti paccayapariyesane niyuttavācaṃ. Daṇḍavāgurāhīti daṇḍapaṭibaddhāhi	603	
PA_tika-vin07_t:603_2	dīghajālasaṅkhātāhi vāgurāhi.	603	
PA_tika-vin07_t:604_0	Samaṇakuttakoti kāsāyanivāsanādisamaṇakiccako. Vaggumudāti ettha “vaggumatā”ti vattabbe	604	
PA_tika-vin07_t:604_1	lokikā “mudā”ti vohariṃsūti dassento āha “vaggumatā”ti. “Vaggū”ti matā, suddhasammatāti	604	
PA_tika-vin07_t:604_2	attho, tenāha “puññasammatā”ti. Sattānaṃ pāpunanena sodhanena sā puññasammatā.	604	
PA_tika-vin07_t:605_0	163. Mārassa dheyyaṃ ṭhānaṃ, vatthu vā nivāso māradheyyaṃ, so atthato tebhūmakadhammā	605	
PA_tika-vin07_t:605_1	eva, idha pana pañca kāmaguṇā adhippetā, taṃ māradheyyaṃ. “Ayaṃ samaṇakuttako yathāsamuppannasaṃvegamūlakena	605	
PA_tika-vin07_t:605_2	samaṇabhāvūpagamanena atikkamituṃ sakkhissatī”ti cintetvā avoca, na pana “arahattappattiyā	605	
PA_tika-vin07_t:605_3	tīsu bhavesu appaṭisandhikatāya taṃ atikkamituṃ sakkhissatī”ti maraṇeneva sattānaṃ	605	
PA_tika-vin07_t:605_4	saṃsāramocanaladdhikattā devatāya. Na hi matānaṃ katthaci paṭisandhi gacchati. Iminā	605	
PA_tika-vin07_t:605_5	atthena evameva bhavitabbanti iminā paresaṃ jīvitā voropanatthena evameva saṃsāramocanasabhāveneva	605	
PA_tika-vin07_t:605_6	bhavitabbaṃ. “Attanāpi attānaṃ jīvitā voropenti, aññamaññampi jīvitā voropentī”ti	605	
PA_tika-vin07_t:605_7	vuttattā sabbānipi tāni pañcabhikkhusatāni jīvitā voropesīti idaṃ yebhuyyavasena	605	
PA_tika-vin07_t:605_8	vuttanti gahetabbaṃ. Tasmā ye attanāpi attānaṃ aññamaññañca jīvitā voropesuṃ, te	605	
PA_tika-vin07_t:605_9	puthujjanabhikkhū ṭhapetvā tadavasese ca puthujjanabhikkhū, sabbe ca ariye ayaṃ jīvitā	605	
PA_tika-vin07_t:605_10	voropesīti veditabbaṃ.	6051	
PA_tika-vin07_t:606_0	164. Ekībhāvatoti pavivekato. Uddesaṃ paripucchaṃ gaṇhantīti attano attano ācariyānaṃ	606	
PA_tika-vin07_t:606_1	santike gaṇhanti, gahetvā ca ācariyehi saddhiṃ bhagavantaṃ upaṭṭhahanti. Tadā pana	606	
PA_tika-vin07_t:606_2	uddesādidāyakā tanubhūtehi bhikkhūhi bhagavantaṃ upagatā, taṃ sandhāya bhagavā pucchati.	606	
PA_tika-vin07_t:607	Ānāpānassatisamādhikathāvaṇṇanā	60	
PA_tika-vin07_t:608_0	165. Dasānussatīsu antogadhāpi ānāpānassati tadā bhikkhūnaṃ bahūnaṃ sappāyataṃ dassetuṃ	608	
PA_tika-vin07_t:608_1	puna gahitā. Tathā hi taṃ bhagavā tesaṃ desesi. Āhāre paṭikkūlasaññā asubhakammaṭṭhānasadisā,	608	
PA_tika-vin07_t:608_2	cattāro pana āruppā ādikammikānaṃ ananurūpāti tesaṃ idha aggahaṇaṃ daṭṭhabbaṃ. Aññaṃ	608	
PA_tika-vin07_t:608_3	pariyāyanti arahattādhigamatthāya aññaṃ kāraṇaṃ. Atthayojanākkamanti atthañca yojanākkamañca.	608	
PA_tika-vin07_t:608_4	Assāsavasenāti assāsaṃ ārammaṇaṃ katvāti vuttaṃ hoti. Upaṭṭhānaṃ satīti appamussanatāya	608	
PA_tika-vin07_t:608_5	tameva assāsaṃ passāsañca upagantvā ṭhānaṃ, tathā tiṭṭhanakadhammo sati nāmāti attho.	608	
PA_tika-vin07_t:608_6	Idāni sativaseneva puggalaṃ niddisitukāmena yo assasatītiādi vuttaṃ. Tattha yo assasati,	608	
PA_tika-vin07_t:608_7	tassa sati assāsaṃ upagantvā tiṭṭhatītiādinā attho gahetabbo. Akosallasambhūteti	608	
PA_tika-vin07_t:608_8	avijjāsambhūte. Khaṇenevāti attano pavattikkhaṇeneva. Ariyamaggassa pādakabhūto ayaṃ	608	
PA_tika-vin07_t:608_9	samādhi anukkamena vaḍḍhitvā ariyamaggabhāvaṃ upagato viya hotīti āha “ariyamaggavuḍḍhippatto”ti.	608	
PA_tika-vin07_t:608_10	Opammanidassananti ettha upamāva opammaṃ, tassa nidassanaṃ.	6081	
PA_tika-vin07_t:609_0	Bāhirakā ānāpānassatiṃ jānantā ādito catuppakārameva jānanti, na sabbaṃ soḷasappakāranti	609	
PA_tika-vin07_t:609_1	āha sabbappakāraiccādi. Evamassetaṃ senāsananti ettha evanti bhāvanāsatiyā yathāvuttanayena	609	
PA_tika-vin07_t:609_2	ārammaṇe cittassa nibandhane satiyeva, nāsatīti attho, tena muṭṭhassatissa araññavāso	609	
PA_tika-vin07_t:609_3	niratthako ananurūpoti dasseti. Avasesasattavidhasenāsananti “pabbataṃ kandaraṃ giriguhaṃ	609	
PA_tika-vin07_t:609_4	susānaṃ vanapatthaṃ abbhokāsaṃ palālapuñja”nti evaṃ vuttaṃ. Ututtayānukūlaṃ dhātucariyānukūlanti	609	
PA_tika-vin07_t:609_5	gimhānādiututtayassa semhādidhātuttayassa mohādicariyattayassa ca anukūlaṃ. Nisajjāya	609	
PA_tika-vin07_t:609_6	daḷhabhāvaṃ pallaṅkābhujanena, assāsapassāsānaṃ pavattanasukhataṃ uparimakāyassa	609	
PA_tika-vin07_t:609_7	ujukaṃ ṭhapanena, ārammaṇapariggahūpāyaṃ parimukhaṃ satiyā ṭhapanena upadisanto.	609	
PA_tika-vin07_t:609_8	Na paṇamantīti na oṇamanti. Pariggahitaniyyānaṃ satinti sabbathā gahitaṃ sammosapaṭipakkhato	609	
PA_tika-vin07_t:609_9	niggamanasaṅkhātaṃ satiṃ katvā, paramaṃ satinepakkaṃ upaṭṭhapetvāti attho.	609	
PA_tika-vin07_t:610_0	Satovāti satiyā samannāgato eva. Bāttiṃsāya ākārehīti catūsu catukkesu āgatāni dīgharassādīni	610	
PA_tika-vin07_t:610_1	soḷasa padāni assāsapassāsavasena dvidhā vibhajitvā vuttehi dvattiṃsākārehi. Dīghaṃassāsavasenāti	610	
PA_tika-vin07_t:610_2	dīghaassāsavasena, vibhattialopaṃ katvā niddeso, dīghanti vā bhagavatā vuttaassāsavasena.	610	
PA_tika-vin07_t:610_3	Cittassa ekaggataṃ avikkhepanti vikkhepapaṭipakkhabhāvato “avikkhepo”ti laddhanāmaṃ	610	
PA_tika-vin07_t:610_4	cittassa ekaggabhāvaṃ pajānato. Paṭinissaggānupassī assāsavasenāti paṭinissaggānupassī	610	
PA_tika-vin07_t:610_5	hutvā assāsavasena, “paṭinissaggānupassiassāsanavasenā”ti vā pāṭho, tassa paṭinissaggānupassino	610	
PA_tika-vin07_t:610_6	assāsavasenāti attho. Ā paṭhamaṃ bahimukhaṃ sasanaṃ assāso, tato antomukhaṃ paṭisasanaṃ	610	
PA_tika-vin07_t:610_7	passāsoti āha assāsoti bahinikkhamanavātotiādi, suttantaṭṭhakathāsu pana ākaḍḍhanavasena	610	
PA_tika-vin07_t:610_8	anto sasanaṃ assāso, bahi paṭisasanaṃ passāsoti katvā uppaṭipāṭiyā vuttaṃ.	610	
PA_tika-vin07_t:611_0	Tatthāti bahinikkhamanaantopavisanavātesu, tassa ca paṭhamaṃ abbhantaravāto nikkhamatīti	611	
PA_tika-vin07_t:611_1	iminā sambandho. “Sabbesampi gabbhaseyyakānantiādinā dārakānaṃ pavattikkamena assāso	611	
PA_tika-vin07_t:611_2	bahinikkhamanavātoti gahetabbanti dīpetī”ti keci vadanti. Suttanayo eva cettha “assāsādimajjhapariyosānaṃ	611	
PA_tika-vin07_t:611_3	satiyā anugacchato ajjhattaṃ vikkhepagatena cittena kāyopi cittampi sāraddhā ca honti	611	
PA_tika-vin07_t:611_4	iñjitā ca phanditā ca passāsādimajjhapariyosānaṃ satiyā anugacchato bahiddhā vikkhepagatena	611	
PA_tika-vin07_t:611_5	cittena kāyopi cittampi sāraddhā ca honti iñjitā ca phanditā cā”ti imāya pāḷiyā sametīti	611	
PA_tika-vin07_t:611_6	gahetabbaṃ. Addhānavasenāti kāladdhānavasena. Ayañhi addhāna-saddo kālassa desassa	611	
PA_tika-vin07_t:611_7	ca vācako. Tattha yathā hītiādinā desaddhānaṃ upamāvasena dassitaṃ. Idāni tabbisiṭṭhakāladdhānavasena	611	
PA_tika-vin07_t:611_8	assāsapassāsānaṃ dīgharassataṃ upameyyavasena vibhāvetuṃ evantiādi vuttaṃ. Cuṇṇavicuṇṇā	611	
PA_tika-vin07_t:611_9	anekakalāpabhāvena. Ettha ca hatthiādisarīre sunakhādisarīre ca assāsapassāsānaṃ	611	
PA_tika-vin07_t:611_10	desaddhānavisiṭṭhakāladdhānavaseneva dīgharassatā vuttāti veditabbā attabhāvasaṅkhātaṃ	6111	
PA_tika-vin07_t:611_11	dīghaṃ addhānaṃ saṇikaṃ pūretvātiādivacanato. Tesanti sattānaṃ. Teti assāsapassāsā.	6111	
PA_tika-vin07_t:611_12	Ittaramaddhānanti appakaṃ kālaṃ. Navahākārehīti bhāvanamanuyuñjantassa pubbenāparaṃ	6111	
PA_tika-vin07_t:611_13	aladdhavisesassa kevalaṃ addhānavasena ādito vuttā tayo ākārā, te ca kassaci assāsova,	6111	
PA_tika-vin07_t:611_14	kassaci passāsova, kassaci tadubhayampi upaṭṭhātīti tiṇṇaṃ puggalānaṃ vasena vuttā,	6111	
PA_tika-vin07_t:611_15	tathā chandavasena tayo, tathā pāmojjavasenāti imehi navahi ākārehi. Ekenākārenāti	6111	
PA_tika-vin07_t:611_16	dīghaṃ assāsādīsu ekenākārena.	6111	
PA_tika-vin07_t:612_0	Addhānasaṅkhāteti dīghe okāsaddhānasaṅkhāte attabhāve kāladdhānepi vā, evaṃ upari	612	
PA_tika-vin07_t:612_1	ittarasaṅkhāteti etthāpi. Chando uppajjatīti bhāvanāya pubbenāparaṃ visesaṃ āvahantiyā	612	
PA_tika-vin07_t:612_2	laddhassādattā tattha sātisayo kattukāmatālakkhaṇo kusalacchando uppajjati. Chandavasenāti	612	
PA_tika-vin07_t:612_3	tathāpavattachandassa vasena. Pāmojjaṃ uppajjatīti assāsapassāsānaṃ sukhumatarabhāve	612	
PA_tika-vin07_t:612_4	ārammaṇassa santataratāya, kammaṭṭhānassa ca vīthipaṭipannatāya bhāvanācittasahagato	612	
PA_tika-vin07_t:612_5	pamodo khuddakādibhedā taruṇā pīti uppajjati. Cittaṃ vivattatīti paṭibhāganimitte	612	
PA_tika-vin07_t:612_6	uppanne pakatiassāsapassāsato cittaṃ nivattati. Upekkhā saṇṭhātīti tasmiṃ paṭibhāganimitte	612	
PA_tika-vin07_t:612_7	upacārappanābhede samādhimhi uppanne puna jhānanibbattanatthaṃ byāpārābhāvato ajjhupekkhanaṃ	612	
PA_tika-vin07_t:612_8	hoti, sā panāyaṃ upekkhā tatramajjhattupekkhāti veditabbā. Anupassanāñāṇanti samathavasena	612	
PA_tika-vin07_t:612_9	nimittassa anupassanā, vipassanāvasena assāsapassāsamukhena tannissayanāmarūpassa	612	
PA_tika-vin07_t:612_10	anupassanā ca ñāṇaṃ. Kāyo upaṭṭhānanti assāsapassāsasaṅkhāto kāyo upagantvā tiṭṭhati	6121	
PA_tika-vin07_t:612_11	ettha satīti upaṭṭhānaṃ, no sati, sati pana sarasato upatiṭṭhanaṭṭhena saraṇaṭṭhena	6121	
PA_tika-vin07_t:612_12	ca upaṭṭhānañceva sati ca. Tena vuccatītiādīsu yā ayaṃ yathāvuttaassāsapassāsakāye,	6121	
PA_tika-vin07_t:612_13	tannissayabhūte karajakāye ca kāyasseva anupassanā niccādibhāvaṃ vā itthipurisasattajīvādibhāvaṃ	6121	
PA_tika-vin07_t:612_14	vā ananupassitvā assāsapassāsakāyamattasseva aniccādibhāvassa ca anupassanā, tāya	6121	
PA_tika-vin07_t:612_15	kāyānupassanāya satisaṅkhātassa paṭṭhānassa bhāvanā vaḍḍhanā kāye kāyānupassanā satipaṭṭhānabhāvanāti ayaṃ saṅkhepattho.	6121	
PA_tika-vin07_t:613_0	Ittaravasenāti parittakālavasena. Tādisoti dīgho rasso ca. Vaṇṇāti dīghādiākārā.	613	
PA_tika-vin07_t:613_1	Nāsikaggeva bhikkhunoti nāsikagge vā, vā-saddena uttaroṭṭhe vāti attho. Tasmāti yasmā	613	
PA_tika-vin07_t:613_2	“ādimajjhapariyosānavasena sabbaṃ assāsapassāsakāyaṃ viditaṃ pākaṭaṃ karissāmī”ti	613	
PA_tika-vin07_t:613_3	pubbe pavattaābhogavasena pacchā tathā samuppannena ñāṇasampayuttacittena taṃ assāsapassāsakāyaṃ	613	
PA_tika-vin07_t:613_4	evaṃ viditaṃ pākaṭaṃ karonto assasati ceva passasati ca, tasmā evaṃbhūto sabbakāyapaṭisaṃvedī	613	
PA_tika-vin07_t:613_5	assasissāmi passasissāmīti sikkhati nāma, na pana “anāgate evaṃ karissāmī”ti cintanamattena	613	
PA_tika-vin07_t:613_6	so evaṃ vuccatīti adhippāyo. Tathābhūtassāti ādimajjhapariyosānaṃ viditaṃ karontassa.	613	
PA_tika-vin07_t:613_7	Saṃvaroti sati vīriyampi vā. Na aññaṃ kiñcīti sabbakāyaṃ viditaṃ karissāmītiādikaṃ	613	
PA_tika-vin07_t:613_8	pubbābhogaṃ sandhāya vadati. Ñāṇuppādanādīsūti ādi-saddena kāyasaṅkhārapassambhanapītipaṭisaṃvedanādiṃ	613	
PA_tika-vin07_t:613_9	saṅgaṇhāti. Kāyasaṅkhāranti assāsapassāsaṃ. So hi cittasamuṭṭhānopi samāno karajakāyapaṭibaddhavuttitāya	613	
PA_tika-vin07_t:613_10	tena saṅkharīyatīti kāyasaṅkhāroti vuccati. Apariggahitakāleti kammaṭṭhānassa anāraddhakāle,	6131	
PA_tika-vin07_t:613_11	tadārambhatthāya kāyacittānampi apariggahitakāleti attho. Nisīdati pallaṅkaṃ ābhujitvā	6131	
PA_tika-vin07_t:613_12	ujuṃ kāyaṃ paṇidhāyāti hi iminā kāyapariggaho, parimukhaṃ satiṃ upaṭṭhapetvāti iminā	6131	
PA_tika-vin07_t:613_13	cittapariggaho vutto. Adhimattanti balavaṃ oḷārikaṃ, liṅgavipallāsena vuttaṃ. Kāyasaṅkhāro	6131	
PA_tika-vin07_t:613_14	hi adhippeto. Adhimattaṃ hutvā pavattatīti kiriyāvisesanaṃ vā etaṃ. Sabbesaṃyevāti ubhayesampi.	6131	
PA_tika-vin07_t:614_0	Mahābhūtapariggahe sukhumoti catudhātumukhena vipassanābhinivesaṃ sandhāya vuttaṃ.	614	
PA_tika-vin07_t:614_1	Lakkhaṇārammaṇikavipassanāyāti kalāpasammasanamāha. Nibbidānupassanato paṭṭhāya balavavipassanā,	614	
PA_tika-vin07_t:614_2	tato oraṃ dubbalavipassanā. Pubbe vuttanayenāti apariggahitakāletiādinā samathanaye vuttanayena.	614	
PA_tika-vin07_t:615_0	Codanāsodhanāhīti anuyogaparihārehi. Kathantiādi paṭisambhidāpāḷi, tattha kathaṃ	615	
PA_tika-vin07_t:615_1	sikkhatīti sambandho. Iti kirātiādi codakavacanaṃ. Iti kirāti evañceti attho. Assāsapassāso	615	
PA_tika-vin07_t:615_2	sabbathā abhāvaṃ upaneti ceti codakassa adhippāyo. Vātūpaladdhiyāti assāsapassāsavātassa	615	
PA_tika-vin07_t:615_3	abhāvena tabbisayāya upaladdhiyā bhāvanācittassa uppādo vaḍḍhi ca na hotīti attho.	615	
PA_tika-vin07_t:615_4	Na ca nanti ettha nanti nipātamattaṃ. Puna iti kirātiādi yathāvuttāya codanāya vissajjanā,	615	
PA_tika-vin07_t:615_5	tattha iti kira sikkhatīti mayā vuttākārena yadi sikkhatīti attho. Pabhāvanā hotīti	615	
PA_tika-vin07_t:615_6	yadipi oḷārikā kāyasaṅkhārā paṭippassambhanti, sukhumā pana atthevāti bhāvanāyapi	615	
PA_tika-vin07_t:615_7	vaḍḍhi hotevāti adhippāyo. Kaṃseti kaṃsabhājane. Nimittanti nimittassa, tesaṃ saddānaṃ	615	
PA_tika-vin07_t:615_8	pavattiākārassāti attho. Sukhumakā saddāti anurave āha. Sukhumasaddanimittārammaṇatāpīti	615	
PA_tika-vin07_t:615_9	sukhumo saddova nimittaṃ tadārammaṇatāyapi.	615	
PA_tika-vin07_t:616_0	Ābhisamācārikasīlanti ettha abhisamācāroti uttamasamācāro, tadeva ābhisamācārikaṃ	616	
PA_tika-vin07_t:616_1	sīlaṃ, khandhakavattapariyāpannassa sīlassetaṃ adhivacanaṃ. Ahaṃ sīlaṃ rakkhāmīti	616	
PA_tika-vin07_t:616_2	ubhatovibhaṅgapariyāpannaṃ sīlaṃ sandhāya vuttaṃ. Āvāsoti āvāsapalibodho. Kulantiādīsupi	616	
PA_tika-vin07_t:616_3	eseva nayo. Kammanti navakammaṃ. Iddhīti pothujjanikā iddhi, sā vipassanāya palibodho.	616	
PA_tika-vin07_t:616_4	So upacchinditabboti visuddhimagge vuttena tassa tassa palibodhassa upacchedappakārena	616	
PA_tika-vin07_t:616_5	upacchinditabbo. Yogānuyogoti yogassa bhāvanāya anuyuñjanaṃ. Aṭṭhatiṃsārammaṇesūti	616	
PA_tika-vin07_t:616_6	ālokākāsakasiṇadvayaṃ vajjetvā pāḷiyaṃ āgatānaṃ aṭṭhannaṃ kasiṇānaṃ vasena vuttaṃ,	616	
PA_tika-vin07_t:616_7	cattārīsaññeva pana kammaṭṭhānāni. Yathāvutteneva nayenāti yogānuyogakammassa padaṭṭhānattāti	616	
PA_tika-vin07_t:616_8	imamatthaṃ atidisati. Imināva kammaṭṭhānenāti iminā ānāpānassatikammaṭṭhānena. Mahāhatthipathaṃ	616	
PA_tika-vin07_t:616_9	nīharanto viyāti kammaṭṭhānavīthiṃ mahāhatthimaggaṃ katvā dassento viya.	616	
PA_tika-vin07_t:617_0	Vuttappakāramācariyanti “imināva kammaṭṭhānena catutthajjhānaṃ nibbattetvā vipassanaṃ	617	
PA_tika-vin07_t:617_1	vaḍḍhetvā arahattaṃ pattassā”tiādinā heṭṭhā vuttappakāraṃ ācariyaṃ. “Piyo garu bhāvanīyo”tiādinā	617	
PA_tika-vin07_t:617_2	visuddhimagge vuttappakāramācariyantipi vadanti. Pañcasandhikanti pañcapabbaṃ, pañcabhāganti	617	
PA_tika-vin07_t:617_3	attho. Kammaṭṭhānassa uggaṇhananti kammaṭṭhānaganthassa uggaṇhanaṃ. Tadatthaparipucchā	617	
PA_tika-vin07_t:617_4	kammaṭṭhānassa paripucchā, tattha saṃsayaparipucchā vā. Kammaṭṭhānassa upaṭṭhānanti	617	
PA_tika-vin07_t:617_5	evaṃ bhāvanamanuyuñjantassa evamidha nimittaṃ upatiṭṭhatīti upadhāraṇaṃ. Tathā kammaṭṭhānappanā	617	
PA_tika-vin07_t:617_6	evaṃ jhānamappetīti. Kammaṭṭhānassa lakkhaṇanti gaṇanānubandhanāphusanānaṃ vasena	617	
PA_tika-vin07_t:617_7	bhāvanaṃ ussukkāpetvā ṭhapanāvasena matthakappatti idha bhāvanāti kammaṭṭhānasabhāvassa	617	
PA_tika-vin07_t:617_8	sallakkhaṇaṃ, tenāha “kammaṭṭhānasabhāvūpadhāraṇanti vuttaṃ hotī”ti.	617	
PA_tika-vin07_t:618_0	Aṭṭhārasasenāsanadosavivajjitanti mahattaṃ navattaṃ jiṇṇattaṃ panthanissitattaṃ soṇḍipaṇṇapupphaphalayuttatā	618	
PA_tika-vin07_t:618_1	patthanīyatā nagaradārukhettasannissitatā visabhāgānaṃ puggalānaṃ atthitā paṭṭanasannissitatā	618	
PA_tika-vin07_t:618_2	paccantasannissitatā rajjasīmasannissitatā asappāyatā kalyāṇamittānaṃ alābhoti imehi	618	
PA_tika-vin07_t:618_3	aṭṭhārasahi senāsanadosehi vivajjitaṃ. Pañcasenāsanaṅgasamannāgatanti –	618	
PA_tika-vin07_t:619_0	“Idha, bhikkhave, senāsanaṃ nātidūraṃ hoti nāccāsannaṃ gamanāgamanasampannaṃ divā	619	
PA_tika-vin07_t:619_1	appākiṇṇaṃ rattiṃ appasaddaṃ appanigghosaṃ appaḍaṃsamakasavātātapasarīsapasamphassaṃ,	619	
PA_tika-vin07_t:619_2	tasmiṃ kho pana senāsane viharantassa appakasirena uppajjanti cīvarapiṇḍapātasenāsanagilānapaccayabhesajjaparikkhārā,	619	
PA_tika-vin07_t:619_3	tasmiṃ kho pana senāsane therā bhikkhū viharanti …pe… evaṃ kho, bhikkhave, senāsanaṃ	619	
PA_tika-vin07_t:619_4	pañcaṅgasamannāgataṃ hotī”ti –	619	
PA_tika-vin07_t:620_0	Evaṃ bhagavatā vuttehi pañcahi senāsanaṅgehi samannāgataṃ, ettha ca nātidūratādi	620	
PA_tika-vin07_t:620_1	ekaṃ, divā appākiṇṇatādi ekaṃ, appaḍaṃsāditā ekaṃ, cīvarādilābho ekaṃ, therānaṃ bhikkhūnaṃ	620	
PA_tika-vin07_t:620_2	nivāso ekanti evaṃ pañcaṅgāni veditabbāni.	620	
PA_tika-vin07_t:621_0	Upacchinnakhuddakapalibodhenāti dīghānaṃ kesādīnaṃ haraṇena pattacīvarādīnaṃ pacanatunnakaraṇarajanādikaraṇehi	621	
PA_tika-vin07_t:621_1	ca upacchinnā khuddakā palibodhā yena, tena. Bhattasammadanti bhojananimittaṃ parissamaṃ.	621	
PA_tika-vin07_t:621_2	Ācariyato uggaho ācariyuggaho, sabbopi kammaṭṭhānavidhi, na pubbe vuttauggahamattaṃ,	621	
PA_tika-vin07_t:621_3	tato. Ekapadampīti ekakoṭṭhāsampi.	621	
PA_tika-vin07_t:622_0	Anuvahanāti assāsapassāsānaṃ anugamanavasena satiyā nirantaraṃ anuppavattanā. Yasmā	622	
PA_tika-vin07_t:622_1	pana gaṇanādivasena viya phusanāvasena visuṃ manasikāro natthi, phuṭṭhaphuṭṭhaṭṭhāne	622	
PA_tika-vin07_t:622_2	eva gaṇanādi kātabbanti dassetuṃ idha phusanāgahaṇanti dīpento “phusanāti phuṭṭhaṭṭhāna”nti	622	
PA_tika-vin07_t:622_3	āha. Ṭhapanāti samādhānaṃ, samādhippadhānā pana appanāti āha “ṭhapanāti appanā”ti.	622	
PA_tika-vin07_t:622_4	Aniccatādīnaṃ lakkhaṇato sallakkhaṇā vipassanā. Pavattato nimittato ca vinivaṭṭanato	622	
PA_tika-vin07_t:622_5	vinivaṭṭanā maggo. Kilesapaṭippassaddhibhāvato pārisuddhi phalaṃ. Tesanti vinivaṭṭanāpārisuddhīnaṃ.	622	
PA_tika-vin07_t:622_6	Khaṇḍanti “ekaṃ tīṇi pañcā”ti ekantarikādibhāvena gaṇanāya khaṇḍanaṃ. Atha vā khaṇḍanti	622	
PA_tika-vin07_t:622_7	antarantarā katipayakālaṃ agaṇetvā puna gaṇanavasena antarā odhiparicchedo na dassetabbo.	622	
PA_tika-vin07_t:622_8	Tathā khaṇḍaṃ dassentassa hi “kammaṭṭhānaninnaṃ pavattati nu kho me cittaṃ, no”ti	622	
PA_tika-vin07_t:622_9	vīmaṃsuppattiyā vikkhepo hoti, tenāha sikhāppattaṃ nu kho metiādi, idañca evaṃ khaṇḍaṃ	622	
PA_tika-vin07_t:622_10	dassetvā cirataraṃ gaṇanāya manasikarontassa vasena vuttaṃ. So hi tathā laddhaṃ avikkhepamattaṃ	6221	
PA_tika-vin07_t:622_11	nissāya evaṃ maññeyya. Yo upaṭṭhāti, taṃ gahetvāti idaṃ assāsapassāsesu yassa ekova	6221	
PA_tika-vin07_t:622_12	paṭhamaṃ upaṭṭhāti, taṃ sandhāya vuttaṃ, yassa pana ubhopi upaṭṭhahanti, tena ubhayampi	6221	
PA_tika-vin07_t:622_13	gahetvā gaṇitabbaṃ. Yo upaṭṭhātīti imināva dvīsu nāsāpuṭavātesu yo pākaṭo hoti, so	6221	
PA_tika-vin07_t:622_14	gahetabboti ayampi attho dīpitoti gahetabbaṃ. Paṭhamaṃ ekekasmiṃ upaṭṭhitepi upalakkhetvā	6221	
PA_tika-vin07_t:622_15	gaṇantasseva kamena ubhopi pākaṭā hontīti āha “assāsapassāsā pākaṭā hontī”ti. Evaṃ	6221	
PA_tika-vin07_t:622_16	sīghaṃ sīghaṃ gaṇetabbamevāti sambandho. Evaṃ sīghagaṇanārambhassa okāsaṃ dassetuṃ	6221	
PA_tika-vin07_t:622_17	imassāpi purimanayena gaṇayatotiādi vuttaṃ. Tattha purimanayenāti dandhagaṇanāya,	6221	
PA_tika-vin07_t:622_18	pākaṭā hutvāti iminā dandhagaṇanāya āraddhakāle cittassa avisadatāya sukhumassāsādīnaṃ	6221	
PA_tika-vin07_t:622_19	apākaṭataṃ, pacchā visadakāle pākaṭatañca tesu ca pākaṭesu dandhagaṇanaṃ pahāya sīghagaṇanā	6221	
PA_tika-vin07_t:622_20	kātabbāti dasseti. Sīghagaṇanāya nippariyāyato nirantarappavatti appanāvīthiyameva,	6222	
PA_tika-vin07_t:622_21	na kāmāvacare bhavaṅgantarikattāti āha “nirantarappavattaṃ viyā”ti. Purimanayenevāti	6222	
PA_tika-vin07_t:622_22	sīghagaṇanāya. Anto pavisantaṃ vātaṃ manasikaronto anto cittaṃ paveseti nāma.	6222	
PA_tika-vin07_t:623_0	Etanti etaṃ assāsapassāsajātaṃ. Anugamananti phuṭṭhaṭṭhāne manasikaraṇameva, na assāsapassāsānaṃ	623	
PA_tika-vin07_t:623_1	anuvattanaṃ, tenāha – “tañca kho na ādimajjhapariyosānānugamanavasenā”ti. Phusanāṭhapanāvasena	623	
PA_tika-vin07_t:623_2	visuṃ manasikāro natthīti iminā yathā gaṇanāya phusanāya ca manasikaroti, evaṃ anubandhanaṃ	623	
PA_tika-vin07_t:623_3	vinā kevalaṃ ṭhapanāya ca phusanāya ca manasikāropi natthīti dassentena gaṇanaṃ paṭisaṃharitvā	623	
PA_tika-vin07_t:623_4	yāva appanā uppajjati, tāva anubandhanāya ca phusanāya ca manasikaroti, appanāya	623	
PA_tika-vin07_t:623_5	pana uppannāya anubandhanāya ṭhapanāya ca manasikaroti nāmāti dīpitaṃ hoti, aṭṭhakathāyaṃ	623	
PA_tika-vin07_t:623_6	pana anubandhanāya vinā ṭhapanāya manasikāro natthīti dassanatthaṃ “anubandhanāya	623	
PA_tika-vin07_t:623_7	ca phusanāya ca ṭhapanāya ca manasikarotīti vuccatī”ti ettakameva vuttanti gahetabbaṃ.	623	
PA_tika-vin07_t:623_8	Yā accantāya na minoti na vinicchanati, sā mānassa samīpeti upamānaṃ siddhasādisena	623	
PA_tika-vin07_t:623_9	sādhyasādhanaṃ yathā go viya gavayoti. Paṅguḷoti pīṭhasappī. Dolāti peṅkholo. Kīḷatanti	623	
PA_tika-vin07_t:623_10	kīḷantānaṃ. Upanibandhanatthambhamūleti nāsikaggaṃ mukhanimittañca sandhāya vuttaṃ.	6231	
PA_tika-vin07_t:623_11	Ādito pabhutīti upameyyatthadassanato paṭṭhāya. Nimittanti upanibandhananimittaṃ	6231	
PA_tika-vin07_t:623_12	nāsikaggaṃ, mukhanimittaṃ vā. Anārammaṇamekacittassāti assāsapassāsānaṃ ekakkhaṇe	6231	
PA_tika-vin07_t:623_13	appavattanato ekassa cittassa tayopi ārammaṇaṃ na honti, nimittena saha assāso passāso	6231	
PA_tika-vin07_t:623_14	vāti dveyeva ekakkhaṇe ārammaṇaṃ hontīti attho. Ajānato ca tayo dhammeti nimittaṃ	6231	
PA_tika-vin07_t:623_15	assāso passāsoti ime tayo dhamme ārammaṇakaraṇavasena avindantassa, ca-saddo byatireko,	6231	
PA_tika-vin07_t:623_16	tena evañca sati ayaṃ aniṭṭhappasaṅgoti byatirekaṃ dasseti. Bhāvanāti ānāpānassatibhāvanā.	6231	
PA_tika-vin07_t:624_0	Kathaṃ ime…pe… visesamadhigacchatīti idaṃ parihāragāthāya vuttamevatthaṃ kakacopamāya	624	
PA_tika-vin07_t:624_1	vivarituṃ pucchāṭhapanaṃ. Tattha kathaṃ-saddo paccekaṃ yojetabbo “kathamime aviditā…pe…	624	
PA_tika-vin07_t:624_2	kathaṃ visesamadhigacchatī”ti. Padhānanti bhāvanānipphādakaṃ vīriyaṃ. Payoganti nīvaraṇavikkhambhakaṃ	624	
PA_tika-vin07_t:624_3	bhāvanānuyogaṃ. Visesanti arahattapariyosānavisesaṃ. Padhānanti rukkhassa chedanavīriyaṃ.	624	
PA_tika-vin07_t:624_4	Payoganti tasseva chedanakakiriyaṃ. Kiñcāpettha “visesamadhigacchatī”ti upamāyaṃ	624	
PA_tika-vin07_t:624_5	na vuttaṃ, tathāpi atthato yojetabbameva. Yathā rukkhotiādi upamāsaṃsandanaṃ. Nāsikagge	624	
PA_tika-vin07_t:624_6	vā mukhanimitte vāti dīghanāsiko nāsikagge, itaro mukhaṃ nimiyati chādiyati etenāti	624	
PA_tika-vin07_t:624_7	mukhanimittanti laddhanāme uttaroṭṭhe.	624	
PA_tika-vin07_t:625_0	Idaṃ padhānanti yena vīriyārambhena kāyopi cittampi bhāvanākammassa arahaṃ idha padhānanti	625	
PA_tika-vin07_t:625_1	phalena hetuṃ dasseti. Upakkilesāti nīvaraṇā. Vitakkāti kāmavitakkādimicchāvitakkā,	625	
PA_tika-vin07_t:625_2	nīvaraṇappahānena vā paṭhamajjhānādhigamaṃ dassetvā vitakkūpasamāpadesena dutiyajjhānādīnamadhigamamāha.	625	
PA_tika-vin07_t:625_3	Ayaṃ payogoti ayaṃ jhānādhigamassa hetubhūto kammaṭṭhānānuyogasaṅkhāto payogo. Saṃyojanā	625	
PA_tika-vin07_t:625_4	pahīyantīti dasapi saṃyojanāni maggapaapāṭiyā samucchedavasena pahīyanti. Byantī	625	
PA_tika-vin07_t:625_5	hontīti tathā sattapi anusayā bhaṅgamattassapi anavasesato vigatantā honti. Ayaṃ	625	
PA_tika-vin07_t:625_6	visesoti imaṃ samādhiṃ nissāya anukkamena labbhamāno ayaṃ saṃyojanappahānādiko imassa	625	
PA_tika-vin07_t:625_7	samādhissa visesoti attho. Evaṃ ime tayo dhammātiādi nigamanavacanaṃ. Paripuṇṇāti	625	
PA_tika-vin07_t:625_8	soḷasannaṃ vatthūnaṃ pāripūriyā sabbaso puṇṇā. Anupubbanti anukkamena. Paricitāti	625	
PA_tika-vin07_t:625_9	pariciṇṇā. Imaṃ lokanti khandhādilokaṃ paññāpabhāsena pabhāseti.	625	
PA_tika-vin07_t:626_0	Idhāti imasmiṃ ṭhāne. Assāti upamābhūtassa kakacassa. Ānayane payojananti yojetabbaṃ.	626	
PA_tika-vin07_t:626_1	Nimittanti paṭibhāganimittaṃ. Avasesajhānaṅgapaṭimaṇḍitāti vitakkādiavasesajhānaṅgapaṭimaṇḍitāti	626	
PA_tika-vin07_t:626_2	vadanti. Vicārādīhīti pana vattabbaṃ nippariyāyena vitakkassa appanābhāvato. So hi	626	
PA_tika-vin07_t:626_3	“appanā byappanā”ti niddiṭṭho. Evañhi sati avasesa-saddo upapanno hoti, vitakkasampayogato	626	
PA_tika-vin07_t:626_4	vā jhānaṅgesu padhānabhūto samādhi appanāti katvā “avasesajhānaṅgapaṭimaṇḍitā appanāsaṅkhātā	626	
PA_tika-vin07_t:626_5	ṭhapanā ca sampajjatī”ti vuttaṃ. Kassaci pana gaṇanāvaseneva manasikārakālato pabhutīti	626	
PA_tika-vin07_t:626_6	ettha “anukkamato…pe… pattaṃ viya hotī”ti upari vakkhamāno gantho purāṇapotthakesu	626	
PA_tika-vin07_t:626_7	dissati, tasmā ayaṃ pāṭho etthāpi likhitabbo, lekhakānaṃ pana dosena gaḷitoti veditabbo.	626	
PA_tika-vin07_t:627_0	Oḷārike assāsapassāse niruddhetiādi heṭṭhā vuttanayampi vicetabbākārappattassa kāyasaṅkhārassa	627	
PA_tika-vin07_t:627_1	vicayanavidhiṃ dassetuṃ ānītaṃ. Desatoti pubbe phusanavasena gahitaṭṭhānato. Nimittaṃ	627	
PA_tika-vin07_t:627_2	paṭṭhapetabbanti pubbe gahitākāranimittaggāhikā saññā phusanaṭṭhāne paṭṭhapetabbā.	627	
PA_tika-vin07_t:627_3	Imameva hi atthavasanti imaṃ anupaṭṭhahantassa ārammaṇassa upaṭṭhānavidhisaṅkhātaṃ	627	
PA_tika-vin07_t:627_4	kāraṇaṃ paṭicca. Itoti ānāpānakammaṭṭhānato. Garukatā ca bhāvanādukkaratāyāti āha	627	
PA_tika-vin07_t:627_5	“garukabhāvana”nti. Caritvāti gocaraṃ gahetvā. Nimittanti uggahanimittaṃ, paṭibhāganimittaṃ	627	
PA_tika-vin07_t:627_6	vā. Ubhayampi hi idha ekajjhaṃ vuttaṃ. Tathā hi tūlapicuādiupamattayaṃ uggahe yujjati, sesaṃ ubhayattha.	627	
PA_tika-vin07_t:628_0	Tārakarūpaṃ viyāti tārakāya sarūpaṃ viya. Saññānānatāyāti nimittupaṭṭhānato pubbe	628	
PA_tika-vin07_t:628_1	pavattasaññānaṃ nānatāya. Saññajanti bhāvanāsaññāya parikappitaṃ, na uppāditaṃ avijjamānattā,	628	
PA_tika-vin07_t:628_2	tenāha “nānato upaṭṭhātī”ti. Evaṃ hotīti bhāvanamanuyuttassa evaṃ upaṭṭhāti. Evanti	628	
PA_tika-vin07_t:628_3	evaṃ sati, yathāvuttanayena nimitte eva cittassa ṭhapane satīti attho. Ito pabhutīti	628	
PA_tika-vin07_t:628_4	ito paṭibhāganimittuppattito paṭṭhāya. Nimitteti paṭibhāganimitte. Ṭhapayanti ṭhapanāvasena	628	
PA_tika-vin07_t:628_5	cittaṃ ṭhapanto. Nānākāranti “cattāro vaṇṇā”ti evaṃ vuttaṃ nānākāraṃ. Vibhāvayanti	628	
PA_tika-vin07_t:628_6	vibhāvento antaradhāpento. Nimittuppattito paṭṭhāya hi te ākārā amanasikaroto antarahitā	628	
PA_tika-vin07_t:628_7	viya honti. Assāsapassāseti assāse passāse ca yo nānākāro, taṃ vibhāvayaṃ assāsapassāsasambhūte	628	
PA_tika-vin07_t:628_8	vā nimitte cittaṃ ṭhapayaṃ sakaṃ cittaṃ nibandhati nāmāti yojanā. Keci pana vibhāvayanti	628	
PA_tika-vin07_t:628_9	etassa vibhāvento viditaṃ pākaṭaṃ karontoti atthaṃ vadanti, taṃ pubbabhāgavasena	628	
PA_tika-vin07_t:628_10	yujjeyya. Ayañhettha attho – assāsapassāse nānākāraṃ vibhāvento pajānanto tattha	6281	
PA_tika-vin07_t:628_11	yaṃ laddhaṃ nimittaṃ, tasmiṃ cittaṃ ṭhapento anukkamena sakaṃ cittaṃ nibandhati appetīti.	6281	
PA_tika-vin07_t:629_0	Kilesāti avasesakilesā. Sannisinnāyevāti aladdhanīvaraṇasahāyā olīnāyeva. Upacārabhūmiyanti	629	
PA_tika-vin07_t:629_1	upacārāvatthāyaṃ. Lakkhaṇatoti vikkhambhanādisabhāvato vā aniccādisabhāvato vā. Gocaroti	629	
PA_tika-vin07_t:629_2	bhikkhācāragāmo. Yattha dullabhā sappāyabhikkhā, so asappāyo, itaro sappāyo. Bhassanti	629	
PA_tika-vin07_t:629_3	dasakathāvatthunissitaṃ bhassaṃ, taṃ sappāyaṃ, itaramasappāyaṃ. Sesesu āvāsādīsu	629	
PA_tika-vin07_t:629_4	yattha yattha asamāhitaṃ cittaṃ samādhiyati, taṃ taṃ sappāyaṃ, itaramasappāyanti	629	
PA_tika-vin07_t:629_5	gahetabbaṃ. Yassa pana evaṃ sattavidhaṃ asappāyaṃ vajjetvā sappāyameva sevantassapi	629	
PA_tika-vin07_t:629_6	appanā na hoti, tena sampādetabbaṃ dasavidhaṃ appanākosallaṃ dassento vatthuvisadakiriyātiādimāha.	629	
PA_tika-vin07_t:629_7	Tattha vatthuvisadakiriyā nāma kesanakhacchedanādīhi ajjhattikassa sarīravatthussa,	629	
PA_tika-vin07_t:629_8	cīvarasenāsanādidhovanaparikammādīhi bāhiravatthussa ca visadabhāvakaraṇaṃ. Evañhi	629	
PA_tika-vin07_t:629_9	ñāṇampi visadakiccanipphattikaraṃ hoti. Indriyasamattapaṭipādanatā nāma saddhādīnaṃ	629	
PA_tika-vin07_t:629_10	indriyānaṃ samabhāvakaraṇaṃ. Nimittakusalatā nāma bhāvanāya laddhanimittassa rakkhaṇakosallaṃ.	6291	
PA_tika-vin07_t:629_11	Yasmiṃ samaye cittaṃ niggahetabbantiādīsu yasmiṃ samaye cittaṃ accāraddhatādīhi kāraṇehi	6291	
PA_tika-vin07_t:629_12	uddhatatāya niggahetabbaṃ, tadā dhammavicayasambojjhaṅgādayo tayo abhāvetvā passaddhādīnaṃ	6291	
PA_tika-vin07_t:629_13	tiṇṇaṃ bhāvanena cittassa niggaṇhanā hoti. Yadāssa cittaṃ atisithilavīriyatādīhi	6291	
PA_tika-vin07_t:629_14	līnatāya paggahetabbaṃ, tadā passaddhisambojjhaṅgādayo tayo abhāvetvā dhammavicayādīnaṃ	6291	
PA_tika-vin07_t:629_15	tiṇṇaṃ bhāvanena cittassa paggaṇhanaṃ hoti. Yadāssa paññāpayogamandatādīhi nirassādaṃ	6291	
PA_tika-vin07_t:629_16	cittaṃ hoti, tadā tassa cittassa aṭṭhasaṃvegavatthupaccavekkhaṇādinā sampahaṃsanasaṅkhātā	6291	
PA_tika-vin07_t:629_17	saṃvejanā hoti. Yadā panassa evaṃ paṭipajjanato alīnaṃ anuddhataṃ anirassādaṃ ārammaṇe	6291	
PA_tika-vin07_t:629_18	samappavattaṃ samathavīthipaṭipannañca cittaṃ hoti, tadā tassa paggahaniggahasampahaṃsanesu	6291	
PA_tika-vin07_t:629_19	abyāpāratāsamāpajjanena ajjhupekkhanā hoti.	6291	
PA_tika-vin07_t:630	Tadadhimuttatā nāma samādhiadhimuttatā, samādhininnapoṇapabbhāratāti attho. Etthāti etissaṃ kāyānupassanāyaṃ.	63	
PA_tika-vin07_t:631_0	Pārisuddhiṃ pattukāmoti phalaṃ adhigantukāmo samāpajjitukāmo ca. Tattha sallakkhaṇāvivaṭṭanāvasena	631	
PA_tika-vin07_t:631_1	paṭhamaṃ maggānantaraphalaṃ adhigantukāmo. Tato paraṃ sallakkhaṇavasena phalasamāpattiṃ	631	
PA_tika-vin07_t:631_2	samāpajjitukāmopīti evamattho gahetabbo. Āvajjanasamāpajjana…pe… vasippattanti ettha	631	
PA_tika-vin07_t:631_3	paṭiladdhajhānato vuṭṭhāya vitakkādīsu jhānaṅgesu ekekaṃ āvajjayato bhavaṅgaṃ upacchinditvā	631	
PA_tika-vin07_t:631_4	uppannāvajjanānantaraṃ vitakkādīsu yathāvajjitajhānaṅgārammaṇāni kāmāvacarajavanāni	631	
PA_tika-vin07_t:631_5	bhavaṅgantaritāni yadā nirantaraṃ pavattanti, athassa āvajjanavasī siddhā hoti. Taṃ	631	
PA_tika-vin07_t:631_6	pana jhānaṃ samāpajjitukāmatānantaraṃ sīghaṃ samāpajjanasamatthatā samāpajjanavasī	631	
PA_tika-vin07_t:631_7	nāma. Accharāmattaṃ vā dasaccharāmattaṃ vā khaṇaṃ jhānaṃ ṭhapetuṃ samatthatā adhiṭṭhānavasī	631	
PA_tika-vin07_t:631_8	nāma. Tatheva lahuṃ khaṇaṃ jhānasamaṅgī hutvā jhānato bhavaṅguppattivasena vuṭṭhātuṃ	631	
PA_tika-vin07_t:631_9	samatthatā vuṭṭhānavasī nāma. “Ettakameva khaṇaṃ samāpajjissāmī”ti, “ettakameva khaṇaṃ	631	
PA_tika-vin07_t:631_10	jhānasamaṅgī hutvā jhānato vuṭṭhahissāmī”ti ca pavattapubbaparikammabhedenettha adhiṭṭhānavuṭṭhānavasiyo	6311	
PA_tika-vin07_t:631_11	bhinnā, na sarūpabhedena, yā “samāpattikusalatā, vuṭṭhānakusalatā”ti vuccanti. Paccavekkhaṇavasī	6311	
PA_tika-vin07_t:631_12	pana āvajjanavasiyā eva vuttā. Paccavekkhaṇavīthiyañhi sīghaṃ āvajjanuppattiyā āvajjanavasī	6311	
PA_tika-vin07_t:631_13	tadanantarānaṃ javanānaṃ samuppattiyā paccavekkhaṇavasīti āvajjanavasīsiddhiyāva	6311	
PA_tika-vin07_t:631_14	paccavekkhaṇavasī siddhā eva hotīti veditabbā. Jhānaṅgāni pariggahetvāti jhānacittasampayuttāni	6311	
PA_tika-vin07_t:631_15	jhānaṅgāni lakkhaṇādivasena pariggahetvā. Tesañca nissayanti tesaṃ vatthunissayānaṃ	6311	
PA_tika-vin07_t:631_16	bhūtānaṃ nissayaṃ. Idañca karajakāyassa vatthudasakassa bhūtanissayattā suttantanayena	6311	
PA_tika-vin07_t:631_17	vuttaṃ, na paṭṭhānanayena. Na hi kalāpantaragatāni bhūtāni kalāpantaragatānaṃ bhūtānaṃ	6311	
PA_tika-vin07_t:631_18	nissayapaccayā honti, suttantanayena pana upanissayapaccayoti veditabbāni. Paṭṭhāne	6311	
PA_tika-vin07_t:631_19	hi asaṅgahitā sabbe paccayā suttantikanayena upanissayapaccaye saṅgayhantīti veditabbaṃ.	6311	
PA_tika-vin07_t:631_20	Taṃnissitarūpānīti upādārūpāni. Yathāpariggahitarūpavatthudvārārammaṇaṃ vāti ettha	6312	
PA_tika-vin07_t:631_21	yathāpariggahitakesādirūpārammaṇaṃ tato pubbe vuttanayavatthārammaṇañca tannissayakarajakāyapaaggahamukhena	6312	
PA_tika-vin07_t:631_22	upaṭṭhitacakkhādidvārañca sasampayuttadhammaviññāṇaṃ vāti yojetabbaṃ. Kammāragaggarīti	6312	
PA_tika-vin07_t:631_23	kammārānaṃ aggidhamanabhastā. Tajjanti tadanurūpaṃ. Tassāti nāmarūpassa. Taṃ disvāti	6312	
PA_tika-vin07_t:631_24	avijjātaṇhādipaccayaṃ disvā. Kaṅkhaṃ vitaratīti ahosiṃ nu kho ahaṃ atītamaddhānantiādinayappavattaṃ	6312	
PA_tika-vin07_t:631_25	soḷasavatthukaṃ vicikicchaṃ atikkamati. Kalāpasammasanavasenāti yaṃ kiñci rūpaṃ atītānāgatapaccuppannantiādinā	6312	
PA_tika-vin07_t:631_26	pañcasu khandhesu atītādikoṭṭhāsaṃ ekekakalāpato gahetvā aniccādivasena sammasanaṃ	6312	
PA_tika-vin07_t:631_27	kalāpasammasanaṃ, tassa vasena. Pubbabhāgeti paṭipadāñāṇadassanavisuddhipariyāpannāya	6312	
PA_tika-vin07_t:631_28	udayabbayānupassanāya pubbabhāge. Obhāsādayoti obhāso ñāṇaṃ pīti passaddhi sukhaṃ	6312	
PA_tika-vin07_t:631_29	adhimokkho paggaho upekkhā upaṭṭhānaṃ nikanti ca. Tattha adhimokkhoti saddhā. Upaṭṭhānanti	6312	
PA_tika-vin07_t:631_30	sati. Upekkhāti tatramajjhattatā. Ettha ca obhāsādayo nava nikantisaṅkhātataṇhupakkilesavatthutāya	6313	
PA_tika-vin07_t:631_31	upakkilesā vuttā, nikanti pana upakkilesatāya tabbatthutāya ca. Nibbindanto ādīnavānupassanāpubbaṅgamāya	6313	
PA_tika-vin07_t:631_32	nibbidānupassanāya nibbindanto. Muñcitukamyatāpaṭisaṅkhānupassanāsaṅkhārupekkhānulomañāṇānaṃ	6313	
PA_tika-vin07_t:631_33	ciṇṇapariyante uppannagotrabhuñāṇānantaraṃ uppannena maggañāṇena sabbasaṅkhāresu	6313	
PA_tika-vin07_t:631_34	virajjanto vimuccanto. Phalakkhaṇe hi vimutto nāma vuccati, maggakkhaṇe vimuccantoti.	6313	
PA_tika-vin07_t:631_35	Ekūnavīsatibhedassāti catunnaṃ maggavīthīnaṃ anantaraṃ paccekaṃ uppajjantassa maggaphalanibbānapahīnāvasiṭṭhakilesānaṃ	6313	
PA_tika-vin07_t:631_36	pañcannaṃ paccavekkhitabbānaṃ vasena ekūnavīsatibhedassa. Arahato hi avasiṭṭhakilesābhāvena	6313	
PA_tika-vin07_t:631_37	ekūnavīsatitā. Assāti ānāpānakammaṭṭhānikassa.	6313	
PA_tika-vin07_t:632_0	Sappītike dve jhāneti pītisahagatāni catukkanaye dve paṭhamadutiyajjhānāni. Tassāti	632	
PA_tika-vin07_t:632_1	tena yoginā. Samāpattikkhaṇeti samāpannakkhaṇe. Ārammaṇatoti paṭibhāgārammaṇaggahaṇamukhena	632	
PA_tika-vin07_t:632_2	pīti paṭisaṃviditā hoti, ārammaṇassa paṭisaṃviditattā. Ārammaṇe hi vidite tabbisayā	632	
PA_tika-vin07_t:632_3	cittacetasikā dhammā sayaṃ attano paṭisaṃviditā nāma hoti salakkhaṇato sāmaññalakkhaṇato	632	
PA_tika-vin07_t:632_4	ca pacchā gahaṇe sandehābhāvato. Vipassanākkhaṇeti vipassanāpaññāya visayato dassanakkhaṇe.	632	
PA_tika-vin07_t:632_5	Evaṃ pītiṃ aniccādivasena gahaṇameva asammohato pītipaṭisaṃvedanaṃ nāma.	632	
PA_tika-vin07_t:633_0	Dīghaṃ assāsavasenāti dīghassa assāsassa ārammaṇabhūtassa vasena, pajānato sā pīti	633	
PA_tika-vin07_t:633_1	paṭisaṃviditā hotīti sambandho. Cittassa ekaggataṃ avikkhepaṃ pajānatoti jhānapariyāpannaṃ	633	
PA_tika-vin07_t:633_2	avikkhepāpannaṃ nāma cittassekaggataṃ taṃsampayuttāya paññāya pajānato. Yatheva hi	633	
PA_tika-vin07_t:633_3	ārammaṇamukhena pīti paṭisaṃviditā hoti, evaṃ taṃsampayuttadhammāpi paṭisaṃviditā	633	
PA_tika-vin07_t:633_4	eva hontīti. Sati upaṭṭhitā hotīti dīghaṃ assāsavasena jhānasampayuttā sati tassa	633	
PA_tika-vin07_t:633_5	ārammaṇe upaṭṭhitā tadārammaṇajjhānepi upaṭṭhitā nāma hotīti. Dīghaṃ passāsavasenātiādīsupi	633	
PA_tika-vin07_t:633_6	imināva nayena attho veditabbo. Evaṃ dassitaṃ pītipaṭisaṃvedanaṃ ārammaṇato asammohato	633	
PA_tika-vin07_t:633_7	ca vibhāgato dassetuṃ āvajjatotiādi vuttaṃ. Tattha āvajjatoti jhānaṃ āvajjantassa.	633	
PA_tika-vin07_t:633_8	Sā pītīti sā jhānapariyāpannā pīti. Jānatoti samāpannakkhaṇe ārammaṇamukhena jānato,	633	
PA_tika-vin07_t:633_9	tassa sā pīti paṭisaṃviditā hotīti sambandho. Passatoti dassanabhūtena ñāṇena jhānato	633	
PA_tika-vin07_t:633_10	vuṭṭhāya passantassa. Paccavekkhatoti jhānaṃ paccavekkhantassa. Cittaṃ adhiṭṭhahatoti	6331	
PA_tika-vin07_t:633_11	“ettakaṃ velaṃ jhānasamaṅgī bhavissāmī”ti jhānacittaṃ adhiṭṭhahantassa. Evaṃ pañcannaṃ	6331	
PA_tika-vin07_t:633_12	vasibhāvānaṃ vasena jhānassa pajānanamukhena ārammaṇato pītiyā paṭisaṃvedanā dassitā.	6331	
PA_tika-vin07_t:633_13	Adhimuccatoti saddahantassa, samathavipassanāvasenāti adhippāyo. Vīriyaṃ paggaṇhatotiādīsupi	6331	
PA_tika-vin07_t:633_14	eseva nayo. Abhiññeyyanti visiṭṭhāya paññāya jānitabbaṃ catusaccaṃ vipassanāpaññāpubbaṅgamāya	6331	
PA_tika-vin07_t:633_15	maggapaññāya abhijānatotiādi yojanā. Evaṃ pariññeyyantiādīsupi parijānatotiādinā	6331	
PA_tika-vin07_t:633_16	yojanā veditabbā. Tattha pariññeyyanti dukkhasaccaṃ. Avasesapadānīti sukhapaṭisaṃvedī	6331	
PA_tika-vin07_t:633_17	cittasaṅkhārapaṭisaṃvedīti padāni.	6331	
PA_tika-vin07_t:634_0	Vedanādayoti ādi-saddena saññā gahitā, tenāha “dve khandhā”ti. Vipassanābhūmidassanatthanti	634	
PA_tika-vin07_t:634_1	kāyikasukhādisīsena pakiṇṇakasaṅkhāradassanato vuttaṃ samathe kāyikasukhābhāvato.	634	
PA_tika-vin07_t:634_2	Soti passambhanapariyāyena vutto nirodho. Vuttanayenāti imassa hi bhikkhuno pubbe	634	
PA_tika-vin07_t:634_3	apariggahitakāletiādinā kāyasaṅkhāre vuttanayena. Pītisīsena vedanā vuttāti pītiapadesena	634	
PA_tika-vin07_t:634_4	vedanā vuttā, sukhaggahaṇato vedanānupassanāpasaṅgatoti adhippāyo. Dvīsu cittasaṅkhārapadesūti	634	
PA_tika-vin07_t:634_5	“cittasaṅkhārapaṭisaṃvedī passambhayaṃ cittasaṅkhāra”nti imesu dvīsu koṭṭhāsesu.	634	
PA_tika-vin07_t:634_6	Saññāsampayuttā vedanāti vedanānupassanābhāvato vuttaṃ. Cittapaṭisaṃveditā veditabbāti	634	
PA_tika-vin07_t:634_7	ārammaṇato asammohatotiādinā vuttanayaṃ sandhāya vuttaṃ. Cittanti jhānasampayuttaṃ	634	
PA_tika-vin07_t:634_8	vipassanāsampayuttañca cittaṃ. Āmodetīti sampayuttāya pītiyā jhānavisayāya modeti.	634	
PA_tika-vin07_t:634_9	Vipassanākkhaṇetiādinā vuttabhaṅgānupassanakkhaṇe.	634	
PA_tika-vin07_t:635	Ānāpānassatisamādhikathāvaṇṇanānayo niṭṭhito.	63	
PA_tika-vin07_t:636_0	167. Yadipi ariyā neva attanāva attānaṃ aññamaññaṃ vā jīvitā voropenti, nāpi parehi	636	
PA_tika-vin07_t:636_1	samādapenti, tathāpi yathāvuttehi tīhi pakārehi matānaṃ puthujjanānaṃ antare migalaṇḍikena	636	
PA_tika-vin07_t:636_2	māritānaṃ ariyapuggalānampi atthitāya “ariyapuggalamissakattā”ti vuttaṃ. Atha vā	636	
PA_tika-vin07_t:636_3	puthujjanakāle attanāva attānaṃ ghātetvā maraṇasamaye vipassanaṃ vaḍḍhetvā ariyamaggaṃ	636	
PA_tika-vin07_t:636_4	paṭilabhitvā matānampi sabbhāvato evaṃ vuttanti gahetabbaṃ.	636	
PA_tika-vin07_t:637	Padabhājanīyavaṇṇanā	63	
PA_tika-vin07_t:638_0	172. Byañjane ādaraṃ akatvāti jānitvā sañjānitvātiādinā byañjanānurūpaṃ avuttattā	638	
PA_tika-vin07_t:638_1	vuttaṃ. Pāṇoti jānantoti idaṃ manussoti ajānitvāpi kevalaṃ sattasaññāya eva pārājikabhāvadassanatthaṃ	638	
PA_tika-vin07_t:638_2	vuttaṃ. Vadhakacetanāvasena cetetvāti “imaṃ māremī”ti vadhakacetanāya cintetvā. Pakappetvāti	638	
PA_tika-vin07_t:638_3	“vadhāmi na”nti evaṃ cittena paricchinditvā. Abhivitaritvāti sanniṭṭhānaṃ katvā,	638	
PA_tika-vin07_t:638_4	tenāha “nirāsaṅkacittaṃ pesetvā”ti. Sikhāppatto atthoti sañciccāti pubbakālakiriyāvasena	638	
PA_tika-vin07_t:638_5	vuttassapi vītikkamabhūtassa aparakālakiriyāyuttadassanena koṭippatto attho. Jātiuṇṇā	638	
PA_tika-vin07_t:638_6	nāma tadahujātaeḷakassa lomaṃ. Evaṃ vaṇṇappaṭibhāganti evaṃ vaṇṇasaṇṭhānaṃ. Tato	638	
PA_tika-vin07_t:638_7	vā uddhanti dutiyasattāhādīsu abbudādibhāvappattaṃ sandhāya vuttaṃ. Parihīnavegassa	638	
PA_tika-vin07_t:638_8	santānassa paccayo hotīti sahakārīpaccayo hoti, na janako. Kammameva hi khaṇe khaṇe	638	
PA_tika-vin07_t:638_9	uppajjamānānaṃ kammajarūpānaṃ janakapaccayo, tañca pavattiyaṃ pubbe uppajjitvā ṭhitaṃ	638	
PA_tika-vin07_t:638_10	anupahataṃ catusantatirūpaṃ sahakārīpaccayaṃ labhitvāva kātuṃ sakkoti, na aññathā,	6381	
PA_tika-vin07_t:638_11	yena kenaci virodhipaccayena niruddhacakkhādippasādānaṃ puggalānaṃ vijjamānampi kammaṃ	6381	
PA_tika-vin07_t:638_12	cakkhādikaṃ janetuṃ na sakkotīti siddhameva hoti.	6381	
PA_tika-vin07_t:639_0	Atipātentoti atipātento vināsento. Vuttapakāramevāti jīvitindriyātipātanavidhānaṃ	639	
PA_tika-vin07_t:639_1	vuttappakārameva. Saraseneva patanasabhāvassa saṇikaṃ patituṃ adatvā atīva pātanaṃ	639	
PA_tika-vin07_t:639_2	sīghapātanaṃ atipāto, pāṇassa atipāto pāṇātipāto. Āthabbaṇikāti athabbaṇavedino.	639	
PA_tika-vin07_t:639_3	Athabbaṇanti athabbaṇavedavihitaṃ. Mantaṃ payojentīti aloṇabhojanadabbasayanasusānagamanādīhi	639	
PA_tika-vin07_t:639_4	payogehi mantaṃ parivattenti, tena yathicchitapāṇavadhādiphalaṃ upapajjati, tasmā	639	
PA_tika-vin07_t:639_5	taṃ kāyavacīkammesu paviṭṭhaṃ. Ītinti pīḷaṃ. Upaddavanti tato adhikataraṃ pīḷaṃ.	639	
PA_tika-vin07_t:639_6	Pajjarakanti visamajjaraṃ. Sūcikanti sūcīhi viya vijjhamānaṃ sūlaṃ. Visūcikanti sasūlaṃ	639	
PA_tika-vin07_t:639_7	āmātisāraṃ. Pakkhandiyanti rattātisāraṃ. Vijjaṃ parivattetvāti gandhāravijjādikaṃ	639	
PA_tika-vin07_t:639_8	attano vijjaṃ katūpacāraṃ mantapaṭhanakkamena parijappitvā. Tehīti tehi vatthūhi.	639	
PA_tika-vin07_t:639_9	Payojananti pavattanaṃ. Aho vatāyanti ayaṃ taṃ kucchigataṃ. Gabbhanti idaṃ kucchigataṃ	639	
PA_tika-vin07_t:639_10	gabbhaṃ. Kulumbassāti gabbhassa, kulasseva vā, kuṭumbassāti vuttaṃ hoti. Bhāvanāmayiddhiyāti	6391	
PA_tika-vin07_t:639_11	adhiṭṭhāniddhiṃ sandhāya vuttaṃ. Taṃ tesaṃ icchāmattanti suttatthato na sametīti	6391	
PA_tika-vin07_t:639_12	adhippāyo. Athabbaṇiddhivaseneva hi sutte “iddhimā cetovasippatto”ti vuttaṃ, na bhāvanāmayiddhivasenāti daṭṭhabbaṃ.	6391	
PA_tika-vin07_t:640_0	Itarathāti pariyeseyyāti padassa gavesanamattameva yathārutavasena attho siyā, tadā	640	
PA_tika-vin07_t:640_1	pariyiṭṭhamattena pariyesitvā satthādīnaṃ laddhamattenāti attho. Sasanti hiṃsanti	640	
PA_tika-vin07_t:640_2	etenāti satthanti vadhopakaraṇassa pāsāṇarajjuādino sabbassāpi nāmanti āha laguḷātiādi.	640	
PA_tika-vin07_t:640_3	Laguḷanti muggarassetaṃ adhivacanaṃ. Satthasaṅgahoti mātikāyaṃ satthahārakanti ettha	640	
PA_tika-vin07_t:640_4	vuttasatthasaṅgaho. Parato vuttanayattāti parato nigamanavasena vuttassa dutiyapadassa	640	
PA_tika-vin07_t:640_5	padabhājane vuttanayattā. Cittasaddassa atthadīpanatthaṃ vuttoti citta-saddassa vicittādianekatthavisayattā	640	
PA_tika-vin07_t:640_6	itarehi nivattetvā viññāṇatthaṃ niyametuṃ vutto.	640	
PA_tika-vin07_t:641_0	174. Kammunā bajjhatīti pāṇātipātakammunā bajjhati, taṃ kammamassa siddhanti attho.	641	
PA_tika-vin07_t:641_1	Ubhayathāpīti uddisakānuddisakavasena. Pacchā vā tena rogenāti etena anāgatampi jīvitindriyaṃ	641	
PA_tika-vin07_t:641_2	ārabbha pāṇātipātassa pavattiṃ dasseti. Evañca “yadā sakkoti, tadā taṃ jīvitā voropehī”ti	641	
PA_tika-vin07_t:641_3	āṇattiyā cirena samiddhiyampi āṇattikkhaṇeyeva pāṇātipāto. Opātakhaṇanādithāvarapayogesu	641	
PA_tika-vin07_t:641_4	payogakaraṇato pacchā gahitapaṭisandhikassāpi sattassa maraṇe pāṇātipāto ca anāgatārammaṇo	641	
PA_tika-vin07_t:641_5	upapanno hoti. Yaṃ pana sikkhāpadavibhaṅge “pañca sikkhāpadāni paccuppannārammaṇāyevā”ti	641	
PA_tika-vin07_t:641_6	vuttaṃ, taṃ pāṇātipātādito viratiṃ sandhāya vuttaṃ, na pāṇātipātādinti gahetabbaṃ.	641	
PA_tika-vin07_t:641_7	Aññacittenāti amāretukāmatācittena. Dutiyappahārena maratīti paṭhamappahāraṃ vinā	641	
PA_tika-vin07_t:641_8	dutiyeneva maratīti attho. Paṭhamappahārenevāti paṭhamappahārasamuṭṭhāpakacetanākkhaṇeyevāti	641	
PA_tika-vin07_t:641_9	attho. Kiñcāpi paṭhamappahāro sayameva na sakkoti māretuṃ, dutiyaṃ pana labhitvā	641	
PA_tika-vin07_t:641_10	sakkonto jīvitavināsahetu hoti, tasmā paṭhamappahāraṃ vinā maraṇassa asiddhattā “payogo	6411	
PA_tika-vin07_t:641_11	tena ca maraṇa”nti iminā saṃsandanato paṭhamappahāreneva kammabaddho yutto, na dutiyena	6411	
PA_tika-vin07_t:641_12	tassa aññacittena dinnattā. Yathā cettha, evaṃ aññena puggalena dutiyappahāradānādīsu	6411	
PA_tika-vin07_t:641_13	viya. Yadi pana dutiyappahāradāyakassāpi puggalassa vadhakacetanā atthi, tassāpi	6411	
PA_tika-vin07_t:641_14	attano payogenāpi matattā payogakkhaṇe pāṇātipātoti veditabbaṃ.	6411	
PA_tika-vin07_t:642_0	Kammāpattibyattibhāvatthanti ānantariyādikammavibhāgassa pārājikādiāpattivibhāgassa	642	
PA_tika-vin07_t:642_1	ca pākaṭabhāvatthaṃ. “Eḷakaṃ māremī”ti viparītaggahaṇepi “ima”nti yathānipannasseva	642	
PA_tika-vin07_t:642_2	paramatthato gahitattā yathāvatthukaṃ kammabaddho hotiyevāti āha imaṃ vatthuntiādi.	642	
PA_tika-vin07_t:642_3	Ghātako ca hotīti pāṇātipātakammena baddhoti attho. Mātādiguṇamahante ārabbha pavattavadhakacetanāya	642	
PA_tika-vin07_t:642_4	mahāsāvajjatāya vuttaṃ “idha pana cetanā dāruṇā hotī”ti.	642	
PA_tika-vin07_t:643_0	Lohitakanti lohitamakkhitaṃ. Kammaṃ karonteti yuddhakammaṃ karonte. Yathādhippāyaṃ	643	
PA_tika-vin07_t:643_1	gateti yodhaṃ vijjhitvā pitari viddhe, yodhaṃ pana avijjhitvā kevalaṃ pitari viddhepi	643	
PA_tika-vin07_t:643_2	visaṅketo natthiyeva pitaripi vadhakacittassa atthitāya, kevalaṃ yodhe viddhepi eseva	643	
PA_tika-vin07_t:643_3	nayo. Ānantariyaṃ pana natthīti pituvisayaṃ pāṇātipātakammaṃ natthīti attho.	643	
PA_tika-vin07_t:644_0	Evaṃ vijjhāti evaṃ pādehi bhūmiyaṃ ṭhatvā evaṃ dhanuṃ gahetvā ākaḍḍhitvātiādinā vijjhanappakārasikkhāpanamukhena	644	
PA_tika-vin07_t:644_1	āṇāpetīti attho. Evaṃ paharāti daḷhaṃ asiṃ gahetvā evaṃ pahara. Evaṃ ghātehīti evaṃ	644	
PA_tika-vin07_t:644_2	kammakāraṇaṃ katvā mārehi. Tattakā ubhinnaṃ pāṇātipātāti anuddisitvā yesaṃ kesañci	644	
PA_tika-vin07_t:644_3	māraṇatthāya ubhohi payogassa katattā vuttaṃ. Sace hi āṇāpako “evaṃ viddhe asuko	644	
PA_tika-vin07_t:644_4	evaṃ maratī”ti saññāya “evaṃ vijjhā”ti āṇāpeti, niyamitasseva maraṇe āṇāpakassa kammabaddhoti	644	
PA_tika-vin07_t:644_5	vadanti. Sace āṇatto “asuka”nti niyametvā uddissa saraṃ khipati, āṇāpako aniyametvā	644	
PA_tika-vin07_t:644_6	āṇāpeti, āṇāpakassa yesaṃ kesañci maraṇepi kammabaddho, āṇattassa pana niyamitamaraṇeyevāti	644	
PA_tika-vin07_t:644_7	veditabbaṃ. Majjheti hatthino piṭṭhino majjhe. Etenāti adhiṭṭhahitvā āṇāpetītiādipāḷivacanena.	644	
PA_tika-vin07_t:644_8	Tatthāti āṇattikapayoge.	644	
PA_tika-vin07_t:645_0	Kiñcāpi kiriyāviseso aṭṭhakathāsu anāgato, pāḷiyaṃ pana “evaṃ vijjha, evaṃ pahara,	645	
PA_tika-vin07_t:645_1	evaṃ ghātehī”ti kiriyāvisesassa parāmaṭṭhattā ācariyaparamparā āgataṃ kiriyāvisesampi	645	
PA_tika-vin07_t:645_2	pāḷisaṃsandanato gahetvā dassento aparo nayotiādimāha. Vijjhananti ususattiādīhi	645	
PA_tika-vin07_t:645_3	vijjhanaṃ. Chedananti asiādīhi hatthapādādicchedanaṃ. Bhedananti muggarādīhi sīsādibhedanaṃ	645	
PA_tika-vin07_t:645_4	dvidhākaraṇaṃ. Saṅkhamuṇḍakanti sīsakaṭāhe cammaṃ saha kesehi uppāṭetvā thūlasakkharāhi	645	
PA_tika-vin07_t:645_5	sīsakaṭāhaṃ ghaṃsitvā saṅkhavaṇṇakaraṇavasena saṅkhamuṇḍakammakaraṇaṃ. Evamādīti	645	
PA_tika-vin07_t:645_6	ādi-saddena biḷaṅgathālikādiṃ saṅgaṇhāti. Ure paharitvā piṭṭhiyaṃ paharitvā gīvāyaṃ	645	
PA_tika-vin07_t:645_7	paharitvātiādinā sarīrāvayavappadesesu paharaṇavijjhanādiniyamopi kiriyāviseseyeva	645	
PA_tika-vin07_t:645_8	saṅgayhati aṭṭhakathāsu saṅkhamuṇḍakādisarīrappadesavisayāyapi ghātanāya tattha pavesitattā,	645	
PA_tika-vin07_t:645_9	yaṃ pana sāratthadīpaniyaṃ purato paharitvā mārehītiādikassa aṭṭhakathāpāṭhassa “purimapassādīnampi	645	
PA_tika-vin07_t:645_10	vatthusabhāgato vatthuggahaṇeneva gahaṇanti āha purato paharitvātiādī”ti evamadhippāyakathanaṃ,	6451	
PA_tika-vin07_t:645_11	taṃ saṅkhamuṇḍakādikassa sarīrappadese kammakāraṇākaraṇassa aṭṭhakathāya kiriyāvisesavisaye	6451	
PA_tika-vin07_t:645_12	vuttattā na yujjati. Yathāṇattaṃ muñcitvā puggalantaramāraṇameva hi vatthuvisaṃvādo,	6451	
PA_tika-vin07_t:645_13	na paharituṃ āṇattaṃ sarīrappadesavisaṃvādanaṃ, tenāha “vatthuṃ visaṃ vādetvā…pe…	6451	
PA_tika-vin07_t:645_14	tato aññaṃ māreti. Purato paharitvā mārehīti vā…pe… natthi kammabaddho”ti, idaṃ pana	6451	
PA_tika-vin07_t:645_15	yathāṇattavatthusmimpi kiriyāvisesavisaṅketena kammabaddhābhāvaṃ dassetuṃ vuttanti	6451	
PA_tika-vin07_t:645_16	paññāyati. Tena “vatthuṃ avisaṃvādetvā mārentī”ti ettakameva avatvā “yathāṇattiyā”ti	6451	
PA_tika-vin07_t:645_17	kiriyāvisesaniyamopi dassito, itarathā yathāṇattiyāti vacanassa niratthakatāpattito.	6451	
PA_tika-vin07_t:645_18	Vatthuniddese ca “vatthūti māretabbo satto”ti ettakameva vuttaṃ, na pana “yathāṇattassa	6451	
PA_tika-vin07_t:645_19	paharitabbasarīrappadesopī”ti vuttaṃ. Tasmā purato paharaṇādipi kiriyāvisese eva	6451	
PA_tika-vin07_t:645_20	saṅgayhatīti amhākaṃ khanti, vīmaṃsitvā gahetabbaṃ. Vatthuvisesenāti mātuādimatasattavisesena.	6452	
PA_tika-vin07_t:645_21	Kammavisesoti ānantariyādikammaviseso. Āpattivisesoti pārājikādiāpattiviseso.	6452	
PA_tika-vin07_t:646_0	Yadā kadāci pubbaṇheti āṇattadivasato aññassapi yassa kassaci divasassa pubbaṇhe.	646	
PA_tika-vin07_t:646_1	Etaṃ gāme ṭhitanti gāmo puggalaniyamanatthaṃ vutto, na okāsaniyamanatthaṃ, tasmā	646	
PA_tika-vin07_t:646_2	“yattha katthaci māreti, natthi visaṅketo”ti vuttaṃ, etena kālokāsaāvudhaiayāpathakiriyāvisesānaṃ	646	
PA_tika-vin07_t:646_3	niyamicchāya asati yena kenaci pakārena maraṇameva icchantassa āṇāpakassa mukhāruḷhavasena	646	
PA_tika-vin07_t:646_4	vuttassa desakālādiniyamassa visaṅketepi kammabaddhoyevāti ñāpitaṃ hoti. Yo pana	646	
PA_tika-vin07_t:646_5	cittena yattha katthaci yadā kadāci yena kenaci pakārena maraṇameva icchantopi kālādivisaṅketena	646	
PA_tika-vin07_t:646_6	akusalato codanato vā muccitukāmo lesena kālādiniyamaṃ karoti, tassa manussaviggahapārājikato	646	
PA_tika-vin07_t:646_7	pariyāyena amuccanato kālādivisaṅketepi kammabaddhovāti gahetvā vicāraṇato gahetabbaṃ,	646	
PA_tika-vin07_t:646_8	keci panetaṃ na icchanti, vīmaṃsitabbaṃ. Tuṇḍenāti aggakoṭiyā. Tharunāti khaggamuṭṭhinā.	646	
PA_tika-vin07_t:646_9	Etaṃ gacchantanti gamanena puggalova niyamito, na iriyāpatho, tenāha “natthi visaṅketa”nti.	646	
PA_tika-vin07_t:647_0	“Dīghaṃ mārehī”ti vuttepi dīghasaṇṭhānānaṃ bahubhāvato “itthannāmaṃ evarūpañca dīgha”nti	647	
PA_tika-vin07_t:647_1	aññesaṃ asādhāraṇalakkhaṇena aniddiṭṭhattā “aniyametvā āṇāpetī”ti vuttaṃ, tenevāha	647	
PA_tika-vin07_t:647_2	“yaṃ kiñci tādisaṃ māremī”ti. Ettha ca cittena bahūsu dīghasaṇṭhānesu ekaṃ niyametvā	647	
PA_tika-vin07_t:647_3	vuttepi vācāya aniyamitattā aññasmiṃ tādise mārite natthi visaṅketoti vadanti. Attānaṃ	647	
PA_tika-vin07_t:647_4	muñcitvā parapāṇimhi pāṇasaññitālakkhaṇassa aṅgassa abhāvato nevatthi pāṇātipātoti	647	
PA_tika-vin07_t:647_5	āha “āṇāpako muccatī”ti. Attānaṃ uddissa “asukaṭṭhāne nisinna”nti okāsaniyame tasmiṃ	647	
PA_tika-vin07_t:647_6	padese nisinnassa yassa kassaci jīvitindriyaṃ ārabbha vadhakacittaṃ uppajjatīti vuttaṃ	647	
PA_tika-vin07_t:647_7	“neva vadhako muccati na āṇāpako”ti. Okāsañhi niyametvā niddisanto tasmiṃ okāse nisinnaṃ	647	
PA_tika-vin07_t:647_8	māretukāmo hoti, sayaṃ pana tadā tattha natthi, tasmā okāsena saha tattha nisinnasseva	647	
PA_tika-vin07_t:647_9	jīvitindriyaṃ ārammaṇaṃ hoti, na attanoti gahetabbaṃ. Sace pana sayaṃ tattheva nisīditvā	647	
PA_tika-vin07_t:647_10	attano nisinnaṭṭhānameva niyametvā “mārehī”ti vuttepi añño tattha nisinno māriyati,	6471	
PA_tika-vin07_t:647_11	tassāpi attanopi jīvitaṃ ārabbha vadhakacetanā pavattati, parasmiṃ tattha mārite	6471	
PA_tika-vin07_t:647_12	āṇāpakassa kammabaddhoti gahetabbaṃ. Evarūpe ṭhāne cittappavattiniyamo buddhavisayo,	6471	
PA_tika-vin07_t:647_13	na aññesaṃ visayoti āha “tasmā ettha na anādariyaṃ kātabba”nti.	6471	
PA_tika-vin07_t:648_0	Evaṃ āṇāpentassa ācariyassa tāva dukkaṭanti sace āṇattiko yathādhippāyaṃ na gacchati,	648	
PA_tika-vin07_t:648_1	ācariyassa āṇattikkhaṇe dukkaṭaṃ. Sace pana so yathādhippāyaṃ gacchati, yaṃ parato	648	
PA_tika-vin07_t:648_2	thullaccayaṃ vuttaṃ, āṇattikkhaṇe tadeva hoti. Atha so avassaṃ ghāteti, yaṃ parato	648	
PA_tika-vin07_t:648_3	“āpatti sabbesaṃ pārājikassā”ti vuttaṃ, tato imassa āṇattikkhaṇeyeva pārājikaṃ hoti,	648	
PA_tika-vin07_t:648_4	na dukkaṭathullaccayānīti gahetabbaṃ. Tesampi dukkaṭanti buddharakkhitādīnampi ārocanapaccayā	648	
PA_tika-vin07_t:648_5	dukkaṭaṃ, idañca yathāṇattivasena saṅgharakkhitassa jīvitā voropane asati yujjati,	648	
PA_tika-vin07_t:648_6	voropane sati tesampi ārocanakkhaṇeyeva pārājikaṃ. Paṭiggahitamatteti idaṃ avassaṃ	648	
PA_tika-vin07_t:648_7	paṭiggahaṇasabhāvadīpanatthaṃ vuttaṃ, na paṭiggahitakkhaṇeyeva thullaccayanti dassanatthaṃ.	648	
PA_tika-vin07_t:648_8	Sace hi so avassaṃ paṭiggahessati, kammaṃ pana na nipphādessati, tadā ācariyassa	648	
PA_tika-vin07_t:648_9	āṇattikkhaṇeyeva thullaccayaṃ hotīti daṭṭhabbaṃ.	648	
PA_tika-vin07_t:649_0	Mūlaṭṭhasseva dukkaṭanti idaṃ mahāaṭṭhakathāyaṃ āgatanayadassanamattaṃ, na panetaṃ	649	
PA_tika-vin07_t:649_1	attanā adhippetaṃ, tenāha evaṃ santetiādi, evaṃ mahāaṭṭhakathāyaṃ vuttanayena atthe	649	
PA_tika-vin07_t:649_2	satīti attho. Paṭiggahaṇe āpattiyeva na siyāti vadhakassa “sādhu suṭṭhū”ti maraṇapaṭiggahaṇe	649	
PA_tika-vin07_t:649_3	dukkaṭāpatti neva siyā, evaṃ anoḷārikavisayepi tāva dukkaṭaṃ, kimaṅgaṃ pana maraṇapaṭiggahaṇeti	649	
PA_tika-vin07_t:649_4	dassanatthaṃ sañcarittapaṭiggahaṇādi nidassitaṃ. “Aho vata itthannāmo hato assā”ti	649	
PA_tika-vin07_t:649_5	evaṃ maraṇābhinandanadassanatthaṃ sañcarittapaṭiggahaṇādibhinandane dukkaṭe sati	649	
PA_tika-vin07_t:649_6	pageva “ahaṃ taṃ māressāmī”ti maraṇapaṭiggahaṇeti adhippāyo. Paṭiggaṇhantassevetaṃ	649	
PA_tika-vin07_t:649_7	dukkaṭanti avadhāraṇena saṅgharakkhitassa paṭiggahaṇapaccayā mūlaṭṭhassa nattheva	649	
PA_tika-vin07_t:649_8	āpattīti dasseti, visaṅketattā paṭhamaṃ āṇattadukkaṭamevassa hoti. Keci pana “mūlaṭṭhassāpi	649	
PA_tika-vin07_t:649_9	dukkaṭamevā”ti vadanti, taṃ na yuttaṃ ekena payogena dvinnaṃ dukkaṭānaṃ asambhavā.	649	
PA_tika-vin07_t:649_10	Purimanayeti samanantarātīte avisakkiyadūtaniddese. Etanti dukkaṭaṃ. Okāsābhāvenāti	6491	
PA_tika-vin07_t:649_11	mūlaṭṭhassa thullaccayassa vuccamānattā paṭiggaṇhantassa dukkaṭaṃ na vuttaṃ okāsābhāvena,	6491	
PA_tika-vin07_t:649_12	na pana āpattiabhāvatoti adhippāyo.	6491	
PA_tika-vin07_t:650_0	175. Sayaṃ saṅghattherattā “upaṭṭhānakāle”ti vuttaṃ. Vācāya vācāya dukkaṭanti “yo	650	
PA_tika-vin07_t:650_1	koci mama vacanaṃ sutvā imaṃ māretū”ti iminā adhippāyena avatvā kevalaṃ maraṇābhinandanavaseneva	650	
PA_tika-vin07_t:650_2	vuttattā corāpi nāma taṃ na hanantītiādivācāyapi dukkaṭameva vuttaṃ. Dvinnaṃ uddissāti	650	
PA_tika-vin07_t:650_3	dve uddissa, dvinnaṃ vā maraṇaṃ uddissa. Ubho uddissa maraṇaṃ saṃvaṇṇentassa payogasamuṭṭhāpikāya	650	
PA_tika-vin07_t:650_4	cetanāya ekattepi “dve pāṇātipātā”ti vattabbatāsaṅkhātaṃ balavabhāvaṃ āpajjitvā paṭisandhipavattīsu	650	
PA_tika-vin07_t:650_5	mahāvipākattā “akusalarāsī”ti vuttaṃ, bahū uddissa maraṇasaṃvaṇṇanepi eseva nayo.	650	
PA_tika-vin07_t:650_6	Tattakā pāṇātipātāti yattakā saṃvaṇṇanaṃ sutvā marissanti, tattakānampi vattamānaṃ	650	
PA_tika-vin07_t:650_7	anāgatañca jīvitindriyaṃ sabbaṃ ālambitvāva cetanāya pavattanato tattakā pāṇātipātā	650	
PA_tika-vin07_t:650_8	honti, tattakāhi cetanāhi dātabbaṃ pavattivipākaṃ ekāva sā cetanā dātuṃ sakkotīti	650	
PA_tika-vin07_t:650_9	attho, paṭisandhivipākaṃ pana sayañca pubbāparacetanā ca ekekameva dātuṃ sakkotīti gahetabbaṃ.	650	
PA_tika-vin07_t:651_0	176. Yesaṃ hatthatoti yesaṃ ñātakapavāritādīnaṃ hatthato, idañca bhikkhuno rūpiyamūlassa	651	
PA_tika-vin07_t:651_1	abhāvaṃ sandhāya vuttaṃ, attanova dhanañce, sayameva mūlaṃ gahetvā muñcati, mūlaṃ	651	
PA_tika-vin07_t:651_2	pana aggahetvāpi potthakassa potthakasāmino santakattāpādanamevettha pamāṇanti gahetabbaṃ.	651	
PA_tika-vin07_t:651_3	Lekhādassanakotūhalakāti sundarakkharaṃ disvā vā “kīdisaṃ nu kho potthaka”nti vā oloketukāmā.	651	
PA_tika-vin07_t:652_0	Pāṇātipātassa payogattāti sarīrato pāṇaviyojanassa niṭṭhāpakapayogattā. Opātakhaṇanatthaṃ	652	
PA_tika-vin07_t:652_1	pana kudālādiatthāya ayobījasamuṭṭhāpanatthaṃ akappiyapathaviṃ vā kudāladaṇḍādīnaṃ	652	
PA_tika-vin07_t:652_2	atthāya bhūtagāmaṃ vikopentassa pācittiyameva. Pāṇātipātapayogattābhāvā adinnādānapubbapayaoge	652	
PA_tika-vin07_t:652_3	viya dutiyapariyesanādīsupi ettha dukkaṭaṭṭhāne dukkaṭaṃ, musāvādādipācittiyaṭṭhāne	652	
PA_tika-vin07_t:652_4	pācittiyamevāti gahetabbaṃ. Pamāṇeti attanā sallakkhite pamāṇe. Tacchetvāti unnatappadesaṃ	652	
PA_tika-vin07_t:652_5	tacchetvā. Paṃsupacchinti sabbantimaṃ paṃsupacchiṃ. Ettakaṃ alanti niṭṭhāpetukāmatāya	652	
PA_tika-vin07_t:652_6	sabbantimapayaogasādhikā cetanā sanniṭṭhāpakacetanā, mahāaṭṭhakathāyaṃ “ekasmiṃ divase	652	
PA_tika-vin07_t:652_7	avūpasanteneva payogena khaṇitvā niṭṭhāpentaṃ sandhāya sabbantimā sanniṭṭhāpakacetanā	652	
PA_tika-vin07_t:652_8	vuttā, itarāsu pana aṭṭhakathāsu “imasmiṃ patitvā marantū”ti adhippāyena ekasmiṃ	652	
PA_tika-vin07_t:652_9	divase kiñci khaṇitvā aparasmimpi divase tato kiñci kiñci khaṇitvā niṭṭhāpentaṃ sandhāya	652	
PA_tika-vin07_t:652_10	vuttanti evaṃ aṭṭhakathānaṃ aññamaññavirodho ñātabbo. Attano dhammatāyāti ajānitvā,	6521	
PA_tika-vin07_t:652_11	pakkhalitvā vā. Arahantāpi saṅgahaṃ gacchantīti aññehi pātiyamānānaṃ amaritukāmānampi	6521	
PA_tika-vin07_t:652_12	arahantānaṃ maraṇaṃ sambhavatīti vuttaṃ. Purimanayeti “maritukāmā idha marissantī”ti	6521	
PA_tika-vin07_t:652_13	vuttanaye. Visaṅketoti maritukāmānaṃ māretukāmānañca uddissa khatattā amaritukāmānaṃ	6521	
PA_tika-vin07_t:652_14	maraṇe kammabaddho natthīti attho.	6521	
PA_tika-vin07_t:653_0	Tattha patitaṃ bahi nīharitvāti idaṃ tattha patanapaccayā maraṇassa pavattattā vuttaṃ.	653	
PA_tika-vin07_t:653_1	Āvāṭe patitvā thokaṃ cirāyitvā gacchantaṃ gahetvā mārite tattha patitarogena pīḷitassa	653	
PA_tika-vin07_t:653_2	gacchato pakkhalitvā pāsāṇādīsu patanenāpi maraṇepi opātakhaṇako na muccatīti veditabbaṃ.	653	
PA_tika-vin07_t:653_3	Amaritukāmā vāti adhippāyassa sambhavato opapātike uttarituṃ asakkuṇitvā matepi pārājikaṃ	653	
PA_tika-vin07_t:653_4	vuttaṃ. “Nibbattitvā”ti vuttattā patanaṃ na dissatīti ce? Tatthassa nibbattiyeva	653	
PA_tika-vin07_t:653_5	patananti natthi virodho. Yasmā mātuyā patitvā parivattitaliṅgāya matāya so mātughātako	653	
PA_tika-vin07_t:653_6	hoti, na kevalaṃ manussapurisaghātako, tasmā patitasseva vasena āpattīti adhippāyena	653	
PA_tika-vin07_t:653_7	“patanarūpaṃ pamāṇa”nti vuttaṃ, idaṃ pana akāraṇaṃ “liṅge parivattepi ekasantānattassa	653	
PA_tika-vin07_t:653_8	avigatattā. Manussabhūtaṃ mātaraṃ vā pitaraṃ vā api parivattaliṅgaṃ jīvitā voropentassa	653	
PA_tika-vin07_t:653_9	kammaṃ ānantariya”nti hi aṭṭhakathāyaṃ vuttaṃ. Yena pana sabhāvena sattā jāyanti,	653	
PA_tika-vin07_t:653_10	teneva maranti, sova tesaṃ rūpantaraggahaṇepi sabhāvoti “maraṇarūpameva pamāṇaṃ,	6531	
PA_tika-vin07_t:653_11	tasmā pācittiya”nti vutto. Pacchimo vādo pamāṇaṃ, evaṃ sante pāḷiyaṃ “yakkho vā peto	6531	
PA_tika-vin07_t:653_12	vā tiracchānagatamanussaviggaho vā tasmiṃ patati, āpatti dukkaṭassa. Patite dukkhā	6531	
PA_tika-vin07_t:653_13	vedanā uppajjati, āpatti dukkaṭassa. Marati, āpatti thullaccayassā”ti kasmā vuttanti	6531	
PA_tika-vin07_t:653_14	ce? Nāyaṃ doso. “Yakkho vā peto vā”ti hi paṭhamaṃ sakarūpaṃ dassetvā rūpantaraṃ gahetvāpi	6531	
PA_tika-vin07_t:653_15	ṭhiteyeva yakkhapete dassetuṃ “tiracchānagatamanussaviggaho vā”ti vuttaṃ. Tasmā tiracchānagataviggaho	6531	
PA_tika-vin07_t:653_16	manussaviggaho vā yakkho vā peto vāti evamettha yojanā kātabbā. Keci pana “manussaviggahena	6531	
PA_tika-vin07_t:653_17	ṭhitatiracchānagatānaṃ āveṇikaṃ katvā thullaccayaṃ vuttaṃ viya dissatī”ti vadanti,	6531	
PA_tika-vin07_t:653_18	taṃ na yuttaṃ tiracchāno vā manussaviggahoti vattabbato, aṭṭhakathāsu ca imassa visesassa	6531	
PA_tika-vin07_t:653_19	avuttattā. Yakkhapetarūpena matepi eseva nayoti iminā maraṇarūpasseva pamāṇattā thullaccayaṃ atidisati.	6531	
PA_tika-vin07_t:654_0	Mudhāti amūlena. So niddosoti tena tattha katapayogassa abhāvato, yadi pana sopi	654	
PA_tika-vin07_t:654_1	tattha kiñci karoti, na muccati evāti dassento evaṃ patitātiādimāha. Tattha evanti	654	
PA_tika-vin07_t:654_2	evaṃ mayā kateti attho. Na nassissantīti adassanaṃ na gamissanti, na palāyissantīti	654	
PA_tika-vin07_t:654_3	adhippāyo. Suuddharā vā bhavissantīti idaṃ gambhīrassa opātassa pūraṇe payojanadassanaṃ.	654	
PA_tika-vin07_t:654_4	Uttāne kate opāte sīghaṃ amhehi gahetvā māretuṃ suuddharā bhavissantīti adhippāyo.	654	
PA_tika-vin07_t:654_5	Vippaṭisāre uppanneti mūlaṭṭhaṃ sandhāya vuttaṃ. Yadi pana pacchimopi labhitvā tattha	654	
PA_tika-vin07_t:654_6	vuttappakāraṃ kiñci katvā puna vippaṭisāre uppanne evaṃ karoti, tassāpi eseva nayo.	654	
PA_tika-vin07_t:654_7	Jātapathavī jātāti īdise puna aññena opāte khate tadā muccatīti dassanatthaṃ vuttaṃ,	654	
PA_tika-vin07_t:654_8	jātapathavīsadisaṃ katvā puna suṭṭhu koṭṭetvā daḷhataraṃ pūritepi muccatiyevāti gahetabbaṃ.	654	
PA_tika-vin07_t:655_0	Thaddhataranti thirakaraṇatthaṃ aparāparāya pāsayaṭṭhiyā saddhiṃ bandhitvā vā tameva	655	
PA_tika-vin07_t:655_1	vā sithilabhūtapāsaṃ thaddhataraṃ bandhitvā ṭhapeti. Khāṇukanti pāsayaṭṭhibandhanakhāṇukaṃ.	655	
PA_tika-vin07_t:655_2	Tatthajātakayaṭṭhiṃ chinditvā muccatīti idaṃ araññe yathāṭhitameva daṇḍaṃ mūle acchinditvā	655	
PA_tika-vin07_t:655_3	pāsabandhanayoggaṃ katvā ṭhapitattā tattha aññopi koci pāsaṃ bandheyya, mūlaṭṭho	655	
PA_tika-vin07_t:655_4	na muccati, taṃ pana mūlepi chinditvā khaṇḍākhaṇḍaṃ katvā muccatīti dassanatthaṃ	655	
PA_tika-vin07_t:655_5	vuttaṃ. Rajjuketi vākehi ekavāraṃ vaṭṭitarajjuke. Sayaṃ vaṭṭitanti tanukavaṭṭitaṃ	655	
PA_tika-vin07_t:655_6	diguṇatiguṇatāpādanena attanā vaṭṭitaṃ. Ubbaṭṭetvāti pākatikaṃ katvā. Gopentopīti	655	
PA_tika-vin07_t:655_7	hīraṃ hīraṃ katvā gopentopi.	655	
PA_tika-vin07_t:656_0	177. Ālambanarukkho vāti tatthajātakaṃ sandhāya vuttaṃ. Tadatthameva katvāti māraṇatthameva	656	
PA_tika-vin07_t:656_1	ayobījasamuṭṭhāpanādinā vāsiādiṃ satthaṃ kāretvā. Pākatikanti aññehi kataṃ pakatisatthameva	656	
PA_tika-vin07_t:656_2	labhitvā mūlaṭṭhena ṭhapitaṃ hotīti attho. Muccatīti mūlaṭṭho muccati. Visamaṇḍalanti	656	
PA_tika-vin07_t:656_3	mañcapīṭhādīsu ālittaṃ visamaṇḍalaṃ.	656	
PA_tika-vin07_t:657_0	Vatvā asiṃ upanikkhipatīti ettha mukhena avatvā manasāva cintetvā upanikkhipanepi	657	
PA_tika-vin07_t:657_1	eseva nayo. Purimanayenāti yesaṃ hatthato mūlaṃ gahitantiādinā. Visabhāgarogo nāma	657	
PA_tika-vin07_t:657_2	kuṭṭhādivirūpabhāvato, gaṇḍapīḷakādi vā jīvitappavattiyā paccanīkattā.	657	
PA_tika-vin07_t:658_0	178. Manāpiyepi eseva nayoti etena manāpiyaṃ rūpaṃ upasaṃharatīti ettha yaṃ vā manāparūpaṃ,	658	
PA_tika-vin07_t:658_1	tassa samīpe ṭhapeti, attanā vā manāpiyena rūpena samannāgato tiṭṭhatītiādi yojetabbanti	658	
PA_tika-vin07_t:658_2	dasseti. Alaṅkaritvā upasaṃharatīti “alābhakena sussitvā maratū”ti iminā adhippāyena	658	
PA_tika-vin07_t:658_3	upasaṃharati, teneva “sace uttasitvā marati, visaṅketo”ti vuttaṃ. Alābhakena sussitvā	658	
PA_tika-vin07_t:658_4	maratīti ettha pārājikoti pāṭhaseso daṭṭhabbo. Mahākacchu nāma valliphalaviseso,	658	
PA_tika-vin07_t:658_5	yassa majjārapādasseva saṇṭhānaṃ dukkhasamphassāni sukhumalomāni ca honti. Haṃsapupphanti	658	
PA_tika-vin07_t:658_6	haṃsādīnaṃ pakkhalomaṃ sandhāya vadanti. Attano dhammatāya marati, anāpattīti pārājikaṃ	658	
PA_tika-vin07_t:658_7	sandhāya vuttaṃ dukkaṭā na muccanato.	658	
PA_tika-vin07_t:659_0	179. Asañciccāti idaṃ maraṇasaṃvattanikaupakkamassa asallakkhaṇaṃ sandhāya vuttanti	659	
PA_tika-vin07_t:659_1	āha iminā upakkamenātiādi. Ajānantassāti idaṃ pana maraṇasaṃvattanikavisādiupakkamakaraṇassa	659	
PA_tika-vin07_t:659_2	ajānanaṃ sandhāya vuttanti āha iminā ayaṃ marissatītiādi. Na maraṇādhippāyassāti	659	
PA_tika-vin07_t:659_3	idaṃ dukkhuppādakaṃ upakkamanti jānantassāpi maraṇādhippāyassa abhāvaṃ sandhāya vuttanti	659	
PA_tika-vin07_t:659_4	āha maraṇaṃ anicchantassātiādi. Anuppabandhābhāvāti domanassavīthīnaṃ nirantarappavattiabhāvā.	659	
PA_tika-vin07_t:660	Padabhājanīyavaṇṇanānayo niṭṭhito.	66	
PA_tika-vin07_t:661	Vinītavatthuvaṇṇanā	66	
PA_tika-vin07_t:662_0	180. Vohāravasenāti pubbabhāgavohāravasena, maraṇādhippāyassa sanniṭṭhāpakacetanākkhaṇe	662	
PA_tika-vin07_t:662_1	karuṇāya abhāvato kāruññena pāse baddhasūkaramocanaṃ viya na hotīti adhippāyo. “Yathāyunā”ti	662	
PA_tika-vin07_t:662_2	vuttamevatthaṃ “yathānusandhinā”ti pariyāyantarena vuttaṃ. Heṭṭhā kismiñci vijjamāne	662	
PA_tika-vin07_t:662_3	sāṭakaṃ valiṃ gaṇhātīti āha “yasmiṃ vali na paññāyatī”ti. Paṭivekkhaṇañcetaṃ gihīnaṃ	662	
PA_tika-vin07_t:662_4	santake evāti daṭṭhabbaṃ. Pāḷiyaṃ musale ussiteti aññamaññaṃ upatthambhetvā dvīsu	662	
PA_tika-vin07_t:662_5	musalesu bhittiṃ apassāya ṭhapitesūti attho. Udukkhalabhaṇḍikanti udukkhalatthāya	662	
PA_tika-vin07_t:662_6	ānītaṃ dārubhaṇḍaṃ. Paribandhanti bhojanaparibandhaṃ, bhojanantarāyanti vuttaṃ hoti.	662	
PA_tika-vin07_t:663_0	181. Aggakārikanti ettha kārika-saddassa bhāvavacanattā “aggakiriya”nti atthaṃ vatvāpi	663	
PA_tika-vin07_t:663_1	yasmā kiriyaṃ dātuṃ na sakkā, tasmā dānasaṅkhātāya aggakiriyāya yuttapiṇḍapātameva	663	
PA_tika-vin07_t:663_2	idha upacārayuttiyā aggakiriyāti gahetabbanti āha paṭhamaṃ laddhapiṇḍapātantiādi.	663	
PA_tika-vin07_t:664_0	182-3. Daṇḍamuggaranikhādanavemādīnaṃ vasenāti ettha daṇḍo nāma dīghadaṇḍo. Muggaro	664	
PA_tika-vin07_t:664_1	nāma rasso. Vemaṃ nāma tantavāyānaṃ vatthavāyanaupakaraṇaṃ, yena vītaṃ tantaṃ ghaṭṭenti.	664	
PA_tika-vin07_t:664_2	Vibhattibyattayenāti vibhattivipariṇāmena. Visesādhigamoti samādhi vipassanā ca.	664	
PA_tika-vin07_t:664_3	Visesādhigamanti lokuttaradhammapaṭilābhaṃ. Byākaritvāti ārocetvā, idañca visesassa	664	
PA_tika-vin07_t:664_4	adhigatabhāvadassanatthaṃ vuttaṃ. Adhigatavisesā hi diṭṭhānugatiāpajjanatthaṃ lajjībhikkhūnaṃ	664	
PA_tika-vin07_t:664_5	avassaṃ adhigamaṃ byākaronti, adhigatavisesena pana abyākaritvāpi āhāraṃ upacchindituṃ	664	
PA_tika-vin07_t:664_6	na vaṭṭati, adhigamantarāyavinodanatthameva āhārūpacchedassa anuññātattā tadadhigame	664	
PA_tika-vin07_t:664_7	so na kātabbova. Kiṃ panādhigamaṃ ārocetuṃ vaṭṭatīti āha sabhāgānantiādi. Bhaṇḍakaṃ	664	
PA_tika-vin07_t:664_8	vā dhovantāti cīvaraṃ vā dhovantā. Dhovanadaṇḍakanti cīvaradhovanadaṇḍaṃ.	664	
PA_tika-vin07_t:665_0	185. Maddāpetvā pāteti, visaṅketoti yathāṇattiyā akatattā vuttaṃ, yadi pana āṇāpako	665	
PA_tika-vin07_t:665_1	maddanampi maddāpanampi sandhāya vohāravasena “madditvā pātehī”ti vadati, visaṅketo	665	
PA_tika-vin07_t:665_2	natthīti veditabbaṃ. “Maraṇavaṇṇaṃ vā saṃvaṇṇeyyā”ti vuttattā āha “pariyāyo nāma	665	
PA_tika-vin07_t:665_3	natthī”ti, pariyāyena āpattimokkho na hotīti adhippāyo. Avijāyanatthāya gabbhaggahaṇato	665	
PA_tika-vin07_t:665_4	puretarameva bhesajjaṃ dentassa kucchiyaṃ uppajjitvā gabbho vinassatīti iminā adhippāyena	665	
PA_tika-vin07_t:665_5	dinne tathāmarantānaṃ vasena kammabaddho, kucchiyaṃ na uppajjissatīti iminā adhippāyena	665	
PA_tika-vin07_t:665_6	dinne uppajjitvā maratu vā mā vā, nevatthi kammabaddho.	665	
PA_tika-vin07_t:666_0	Sahadhammikānanti ekassa satthu sāsane sahasikkhamānadhammānaṃ, sahadhamme vā sikkhāpade	666	
PA_tika-vin07_t:666_1	sikkhanabhāvena niyuttānaṃ. Samasīlasaddhānantiādinā dussīlānaṃ bhinnaladdhikānañca	666	
PA_tika-vin07_t:666_2	akātumpi labbhatīti dasseti. Ñātakapavāritaṭṭhānatoti attano tesaṃ vā ñātakapavāritaṭṭhānato.	666	
PA_tika-vin07_t:666_3	Ariyehi akatā ayuttavasena akatapubbā viññatti akataviññatti.	666	
PA_tika-vin07_t:667_0	Paṭiyādiyatīti sampādiyati. Akātuṃ na vaṭṭatīti ettha dukkaṭaṃ vadanti, ayuttatāvaseneva	667	
PA_tika-vin07_t:667_1	panettha akaraṇapaṭikkhepo yutto, na āpattivasenāti gahetabbaṃ. Yāva ñātakā passantīti	667	
PA_tika-vin07_t:667_2	yāva tassa ñātakā passanti.	667	
PA_tika-vin07_t:668_0	Pitubhaginī pitucchā. Mātubhātā mātulo. Nappahontīti kātuṃ na sakkonti. Na yācantīti	668	
PA_tika-vin07_t:668_1	lajjāya na yācanti. “Ābhogaṃ katvā”ti vuttattā aññathā dentassa āpattiyeva. Keci	668	
PA_tika-vin07_t:668_2	pana “ābhogaṃ akatvāpi dātuṃ vaṭṭatī”ti vadanti, taṃ na yuttaṃ bhesajjakaraṇassa	668	
PA_tika-vin07_t:668_3	pāḷiyaṃ “anāpatti bhikkhu pārājikassa, āpatti dukkaṭassā”ti evaṃ antarāpattidassanavasena	668	
PA_tika-vin07_t:668_4	sāmaññato paṭikkhittattā, aṭṭhakathāyaṃ avuttappakārena karontassa sutteneva āpatti	668	
PA_tika-vin07_t:668_5	siddhāti daṭṭhabbā, teneva aṭṭhakathāyampi “tesaññeva santaka”ntiādi vuttaṃ. Aññesanti	668	
PA_tika-vin07_t:668_6	asālohitānaṃ, tenāha etesaṃ puttaparamparāyātiādi. Kulaparivaṭṭoti kulasmiṃ ñātiparamparā.	668	
PA_tika-vin07_t:668_7	Bhesajjaṃ karontassāti yathāvuttavidhinā karontassa, “tāvakālikaṃ dassāmī”ti ābhogaṃ	668	
PA_tika-vin07_t:668_8	akatvā dentassāpi pana antarāpatti dukkaṭaṃ vinā micchājīvaṃ vā kuladūsanaṃ vā na	668	
PA_tika-vin07_t:668_9	hotiyeva, tenāha – “vejjakammaṃ vā kuladūsakāpatti vā na hotī”ti. Ñātakānañhi santakaṃ	668	
PA_tika-vin07_t:668_10	yācitvāpi gahetuṃ vaṭṭati, tasmā tattha kuladūsanādi na siyā. Sabbapadesūti “cūḷamātuyā”tiādīsu sabbapadesu.	6681	
PA_tika-vin07_t:669_0	Upajjhāyassa āharāmāti idaṃ upajjhāyena “mama ñātakānaṃ bhesajjaṃ āharathā”ti āṇattehi	669	
PA_tika-vin07_t:669_1	kattabbavidhidassanatthaṃ vuttaṃ, iminā ca sāmaṇerādīnaṃ apaccāsāyapi parajanassa	669	
PA_tika-vin07_t:669_2	bhesajjakaraṇaṃ na vaṭṭatīti dasseti. Vuttanayena pariyesitvāti iminā “bhikkhācāravattena	669	
PA_tika-vin07_t:669_3	vā”ti iminā, “ñātisāmaṇerehī”ti iminā ca vuttamatthaṃ atidisati. Apaccāsīsantenāti	669	
PA_tika-vin07_t:669_4	āgantukacorādīnaṃ karontenāpi “manussā nāma upakārakā hontī”ti attano tehi lābhaṃ	669	
PA_tika-vin07_t:669_5	apatthayantena. Paccāsāya karontassa pana vejjakammakuladūsanādidoso hotīti adhippāyo.	669	
PA_tika-vin07_t:669_6	“Evaṃ upakāre kate sāsanaguṇaṃ ñatvā pasīdanti, saṅghassa vā upakārakā hontī”ti karaṇe	669	
PA_tika-vin07_t:669_7	pana doso natthi. Keci pana “apaccāsīsantena āgantukādīnaṃ paṭikkhittapuggalādīnampi	669	
PA_tika-vin07_t:669_8	dātuṃ vaṭṭatī”ti vadanti, taṃ na yuttaṃ kattabbākattabbaṭṭhānavibhāgassaniratthakattappasaṅgato	669	
PA_tika-vin07_t:669_9	“apaccāsīsantena sabbesaṃ dātuṃ kātuñca vaṭṭatī”ti ettakamattasseva vattabbato. Apaccāsīsanañca	669	
PA_tika-vin07_t:669_10	micchājīvakuladūsanādidosanisedhanatthameva vuttaṃ bhesajjakaraṇasaṅkhatāya imissā	6691	
PA_tika-vin07_t:669_11	antarāpattiyā muccanatthaṃ āgantukacorādīnaṃ anuññātānaṃ dāneneva tāya āpattiyā muccanatoti	6691	
PA_tika-vin07_t:669_12	gahetabbaṃ. Teneva apaccāsīsantenāpi akātabbaṭṭhānaṃ dassetuṃ saddhaṃ kulantiādi	6691	
PA_tika-vin07_t:669_13	vuttaṃ. Pucchantīti iminā diṭṭhadiṭṭharogīnaṃ pariyāyenāpi vatvā vicaraṇaṃ ayuttanti	6691	
PA_tika-vin07_t:669_14	dasseti. Pucchitassāpi pana paccāsīsantassa pariyāyakathāpi na vaṭṭatīti vadanti.	6691	
PA_tika-vin07_t:670_0	Samullapesīti apaccāsīsanto evaṃ aññamaññaṃ kathaṃ samuṭṭhāpesi. Ācariyabhāgoti vinayācāraṃ	670	
PA_tika-vin07_t:670_1	akopetvā bhesajjācikkhaṇena vejjācariyabhāgoti attho. Pupphapūjanatthāya sampaṭicchiyamānaṃ	670	
PA_tika-vin07_t:670_2	rūpiyaṃ attano santakattabhajanena nissaggiyamevāti āha “kappiyavasena gāhāpetvā”ti,	670	
PA_tika-vin07_t:670_3	“amhākaṃ rūpiyaṃ na vaṭṭati, pupphapūjanatthaṃ pupphaṃ vaṭṭatī”tiādinā paṭikkhipitvā	670	
PA_tika-vin07_t:670_4	kappiyena kammena gāhāpetvāti attho.	670	
PA_tika-vin07_t:671_0	Yadi “parittaṃ karothā”ti vutte karonti, bhesajjakaraṇaṃ viya gihikammaṃ viya hotīti	671	
PA_tika-vin07_t:671_1	“na kātabba”nti vuttaṃ. “Parittaṃ bhaṇathā”ti vutte pana dhammajjhesanattā anajjhiṭṭhenapi	671	
PA_tika-vin07_t:671_2	bhaṇitabbo dhammo, pageva ajjhiṭṭhenāpīti “kātabba”nti vuttaṃ. Cāletvā suttaṃ parimajjitvāti	671	
PA_tika-vin07_t:671_3	idaṃ “parittāṇaṃ ettha pavesemī”ti cittena evaṃ kate parittāṇā tattha pavesitā nāma	671	
PA_tika-vin07_t:671_4	hotīti vuttaṃ. Vihārato…pe… dukkaṭanti idaṃ aññātakagahaṭṭhe sandhāya vuttanti vadanti.	671	
PA_tika-vin07_t:671_5	Pādesu udakaṃ ākiritvāti idaṃ tasmiṃ dese cārittavasena vuttaṃ. Vuttañhi “tattha	671	
PA_tika-vin07_t:671_6	pāḷiyā nisinnānaṃ bhikkhūnaṃ pādesu rogavūpasamanādiatthāya udakaṃ siñcitvā parittaṃ	671	
PA_tika-vin07_t:671_7	kātuṃ suttañca ṭhapetvā ‘parittaṃ bhaṇathā’ti vatvā gacchanti. Evañhi kariyamāne	671	
PA_tika-vin07_t:671_8	yadi pāde apanenti, manussā taṃ avamaṅgalanti maññanti, rogo vā na vūpasamissatī”ti.	671	
PA_tika-vin07_t:671_9	Tenāha “na pādā apanetabbā”ti. Matasarīradassane viya kevalaṃ susānadassanepi “idaṃ	671	
PA_tika-vin07_t:671_10	jātānaṃ sattānaṃ khayagamanaṭṭhāna”nti maraṇasaññā uppajjatīti āha “sīvathikadassane…pe…	6711	
PA_tika-vin07_t:671_11	‘maraṇassatiṃ paṭilabhissāmā’ti kammaṭṭhānasīsena gantuṃ vaṭṭatī”ti. Lesakappaṃ akatvā	6711	
PA_tika-vin07_t:671_12	samuppannasuddhacittena “parivāratthāya āgacchantū”ti vuttepi gantuṃ vaṭṭati.	6711	
PA_tika-vin07_t:672_0	Anāmaṭṭhapiṇḍapātoti aggahitaaggo, aparibhuttoti attho. Kahāpaṇagghanako hotīti iminā	672	
PA_tika-vin07_t:672_1	dāyakehi bahubyañjanena sampādetvā sakkaccaṃ dinnabhāvaṃ dīpeti. Thālaketi saṅghike	672	
PA_tika-vin07_t:672_2	kaṃsādimaye thālake, pattopi ettha saṅgayhati. Na vaṭṭatīti iminā dukkaṭanti dasseti.	672	
PA_tika-vin07_t:672_3	Dāmarikacorassāti rajjaṃ patthentassa pākaṭacorassa. Adīyamānepi “na dentī”ti kujjhantīti	672	
PA_tika-vin07_t:672_4	sambandho. Āmisassa dhammassa ca alābhena attano parassa ca antare sambhavantassa	672	
PA_tika-vin07_t:672_5	chiddassa ca vivarassa paṭisantharaṇaṃ pidahanaṃ paṭisanthāro, so pana dhammāmisavasena	672	
PA_tika-vin07_t:672_6	duvidho. Tattha āmisapaṭisanthāraṃ sandhāya “kassa kātabbo, kassa na kātabbo”ti vuttaṃ.	672	
PA_tika-vin07_t:672_7	“Āgantukassa vā…pe… kattabbo yevā”ti saṅkhepato vuttamatthaṃ pākaṭaṃ kātuṃ āgantukaṃ	672	
PA_tika-vin07_t:672_8	tāvātiādimāha. Khīṇaparibbayanti iminā agatibhāvaṃ kāruññabhājanatañca dasseti, tena	672	
PA_tika-vin07_t:672_9	ca tabbidhurānaṃ samiddhānaṃ dāyakādīnaṃ āgantukattepi dātuṃ na vaṭṭatīti siddhaṃ	672	
PA_tika-vin07_t:672_10	hoti. Taṇḍulādimhi dātabbe sati “avelāyaṃ…pe… na vattabbo”ti vuttaṃ. “Apaccāsīsantenā”ti	6721	
PA_tika-vin07_t:672_11	vatvā paccāsīsanappakāraṃ dassetuṃ manussā nāmātiādi vuttaṃ. Ananuññātānaṃ pana apaccāsīsantenāpi	6721	
PA_tika-vin07_t:672_12	dātuṃ na vaṭṭati saddhādeyyavinipātattā, paccāsīsāya pana sati kuladūsanampi hoti.	6721	
PA_tika-vin07_t:673	Ubbāsetvāti samantato tiyojanaṃ vilumpante manusse palāpetvā. Varapotthakacittattharaṇanti anekappakāraitthipurisādiuttamarūpavicittaṃ attharaṇaṃ.	67	
PA_tika-vin07_t:674_0	187. Sattarasavaggiyesu pubbe ekassa aṅgulipatodakena māritattā sesesu soḷasajanesu	674	
PA_tika-vin07_t:674_1	udaraṃ āruhitvā nisinnamekaṃ ṭhapetvā “sesāpi pannarasa janā”ti vuttaṃ. Adūhalapāsāṇā	674	
PA_tika-vin07_t:674_2	viyāti adūhale āropitapāsāṇā viya. Kammādhippāyāti tajjanīyādikammakaraṇādhippāyā.	674	
PA_tika-vin07_t:675_0	Āvāhetvāti āvisāpetvā. Rūpaṃ katvā hatthapādādīni chindantīti tasmiṃ piṭṭhādimaye	675	
PA_tika-vin07_t:675_1	rūpe amanussaṃ āvāhetvā tassa hatthapādādīni chindanti. Sakkaṃ devarājānaṃ māreyyāti	675	
PA_tika-vin07_t:675_2	idaṃ sambhāvanavasena vuttaṃ. Na hi tādisā mahānubhāvā yakkhā satthaghātārahā honti	675	
PA_tika-vin07_t:675_3	devāsurayuddhepi tesaṃ satthappahārena maraṇābhāvā.	675	
PA_tika-vin07_t:676_0	188. Pahāro na dātabboti sambandho. Amanussaṃ kodhacittena paharantassa dukkaṭameva.	676	
PA_tika-vin07_t:676_1	Cikicchādhippāyena paharantassa anācāroti gahetabbo. Tālapaṇṇaṃ…pe… bandhitabbanti	676	
PA_tika-vin07_t:676_2	amanussā tālapaṇṇabandhanena palāyantīti katvā vuttaṃ, idañca gihīnaṃ vejjakammavasena kātuṃ na vaṭṭati.	676	
PA_tika-vin07_t:677	189. Yo rukkhena otthatopi na maratītiādīsu yaṃ vattabbaṃ, taṃ bhūtagāmasikkhāpadaṭṭhakathāyaṃ sayameva vakkhati, taṃ tattheva gahetabbaṃ.	67	
PA_tika-vin07_t:678_0	190. Dabbūpakaraṇānīti kehici chinditvā ṭhapitāni sapariggahitāni sandhāya vuttaṃ.	678	
PA_tika-vin07_t:678_1	Tattha hi ṭhānācāvanābhāvena vināsādhippāyassa dukkaṭaṃ vuttaṃ. Khiḍḍādhippāyenāpi	678	
PA_tika-vin07_t:678_2	dukkaṭanti sukkhatiṇādīsu aggikaraṇaṃ sandhāya vuttaṃ, allesu pana kīḷādhippāyenapi	678	
PA_tika-vin07_t:678_3	karontassa pācittiyameva. Paṭipakkhabhūto, paṭimukhaṃ gacchanto vā aggi paṭaggi,	678	
PA_tika-vin07_t:678_4	tassa allatiṇādīsupi dānaṃ anuññātaṃ, taṃ dentena dūrato āgacchantaṃ dāvaggiṃ disvā	678	
PA_tika-vin07_t:678_5	vihārassa samantato ekakkhaṇe adatvā ekadesato paṭṭhāya vihārassa samantato saṇikaṃ	678	
PA_tika-vin07_t:678_6	jhāpetvā yathā mahantopi aggi vihāraṃ pāpuṇituṃ na sakkoti, evaṃ vihārassa samantā	678	
PA_tika-vin07_t:678_7	abbhokāsaṃ katvā paṭaggi dātabbo, so dāvaggino paṭipathaṃ gantvā ekato hutvā tena	678	
PA_tika-vin07_t:678_8	saha nibbāti. Parittakaraṇanti samantā rukkhatiṇādicchedanaparikhākhaṇanādiārakkhakaraṇaṃ,	678	
PA_tika-vin07_t:678_9	tenāha tiṇakuṭikānaṃ samantā bhūmitacchanantiādi.	678	
PA_tika-vin07_t:679_0	191. Khettameva otiṇṇattā pārājikanti dvīsu ekassāpi antogadhattā “dvīhī”ti vuttakhette	679	
PA_tika-vin07_t:679_1	ekassāpi otiṇṇattā pārājikaṃ, “dvīhi eva mārehi na ekenā”ti niyamite pana ekeneva	679	
PA_tika-vin07_t:679_2	mārite natthi pārājikanti vadanti, evaṃ dve eva purisātiādīsupi. Pubbe katasīsacchedapayogato	679	
PA_tika-vin07_t:679_3	añño payogo jīvitindriyupacchedako na upalabbhati, paṭhamena payogenassa jīvitindriyaṃ	679	
PA_tika-vin07_t:679_4	upacchijjatīti “sīsacchedakassā”ti vuttaṃ, yaṃ pana sāratthadīpaniyaṃ “jīvitindriyassa	679	
PA_tika-vin07_t:679_5	avijjamānattā”ti kāraṇaṃ vuttaṃ, taṃ akāraṇaṃ jīvitindriyasannissitacittasantatiṃ	679	
PA_tika-vin07_t:679_6	vinā ukkhipanasannirujjhanādivasappavattassa gamanassa asambhavato. Na hi vāyuvegena	679	
PA_tika-vin07_t:679_7	paṇṇapaṭādayo viya kāyo gacchati, na ca ukkhipane pavattāva cittajaviññattiādayova	679	
PA_tika-vin07_t:679_8	nikkhipanādinopi hetubhūtāti sakkā vattuṃ vicchinditvā pavattanato. Pubbe anāhitavegāpi	679	
PA_tika-vin07_t:679_9	hi kāci sarīsapajāti dvidhā chinnā chedanamattā dvīhi vibhāgehi katipayakkhaṇaṃ dvīsu	679	
PA_tika-vin07_t:679_10	disāsu gacchati, tattha ca yasmiṃ bhāge hadayavatthu tiṭṭhati, tatraṭṭhaṃ pañcadvārāvajjanacittaṃ	6791	
PA_tika-vin07_t:679_11	dvīsupi bhāgesu kāyappasāde ghaṭṭitaṃ phoṭṭhabbaṃ ālambitvā uppajjati, tato tadārammaṇameva	6791	
PA_tika-vin07_t:679_12	yathārahamekasmiṃ bhāge ekadā aññasmiṃ aññadāti evaṃ pariyāyena kāyaviññāṇaṃ uppajjati,	6791	
PA_tika-vin07_t:679_13	tato hadayavatthusmiṃyeva sampaṭicchanādivīthicittāni bhavaṅgantaritāni manodvāravīthiviññāṇāni	6791	
PA_tika-vin07_t:679_14	ca viññattijanakāni uppajjanti, ye hi ubhayabhāgā gacchanti vā calanti vā phandanti	6791	
PA_tika-vin07_t:679_15	vā. Cittassa pana lahuparivattiyā ekakkhaṇe ubhayabhāgāpi calantā viya upaṭṭhahanti,	6791	
PA_tika-vin07_t:679_16	seyyathāpi nāma kukkuḷādinarakesu nimuggasakalasarīrassa sattassa ekasmiṃ khaṇe sakalasarīrepi	6791	
PA_tika-vin07_t:679_17	kāyaviññāṇadukkhaṃ uppajjamānaṃ viya upaṭṭhāti, evaṃsampadamidaṃ daṭṭhabbaṃ, tato	6791	
PA_tika-vin07_t:679_18	pana yasmiṃ bhāge jīvitindriyaṃ sasesakammajarūpaṃ nirujjhati, tattha kāyaviññāṇaṃ	6791	
PA_tika-vin07_t:679_19	nappavattati, hadayavatthusahitabhāgeyeva yāva jīvitindriyanirodhā pavattati.	6791	
PA_tika-vin07_t:680_0	Nanu narakādīsu ekābaddhe sarīre sabbattha pariyāyena kāyaviññāṇasamuppatti yuttā	680	
PA_tika-vin07_t:680_1	hotu, dvidhā hutvā vicchinne pana bhāgadvaye kathanti? Nāyaṃ doso. Sarīre hi ekābaddhatā	680	
PA_tika-vin07_t:680_2	nāma paramatthadhammabyatirittā kāci natthi paravādīnaṃ avayavīādi viya, kammādiekakāraṇapuñjāyattatāya	680	
PA_tika-vin07_t:680_3	bahūnaṃ sahuppattiyeva ekābaddhatā. Tattha ca satthappahārādiviruddhapaccayopanipātena	680	
PA_tika-vin07_t:680_4	vibhinnānampi kammādiekakāraṇānaṃ puñjāyattatā na vigacchati, yāva sā na vigacchati,	680	
PA_tika-vin07_t:680_5	tāva avicchinnāva tattha viññāṇappavatti. Vibhinnānaṃ pana kammajarūpānaṃ aññesañca	680	
PA_tika-vin07_t:680_6	sesatisantatirūpānañca upatthambhanabhāvena ciraṃ pavattituṃ na sakkonti, yāva ca	680	
PA_tika-vin07_t:680_7	dharanti, tāva viññāṇapaccayā honti, viññāṇena ca tesaṃ calanagamanādidesantaruppatti.	680	
PA_tika-vin07_t:680_8	Tasmā kabandhassapi dhāvakkhaṇe saviññāṇajīvitindriyaṃ attheva, tañca sīsacchedakappayogeneva	680	
PA_tika-vin07_t:680_9	sīghaṃ patati, tato aññappayogassa sarīre visesuppādanato puretarameva paṭhameneva	680	
PA_tika-vin07_t:680_10	kiccanipphattito sīsacchedakasseva kammabaddhoti gahetabbo. Evarūpānīti kabandhavatthusadisāni.	6801	
PA_tika-vin07_t:680_11	Imassa vatthussāti āghātanavatthussa. Atthadīpaneti ekena purisena payogena vā māritatāsaṅkhātassa atthassa dīpane.	6801	
PA_tika-vin07_t:681_0	192. Pānaparibhogena vaṭṭatīti sambandho. Evaṃ pana vuttattā “loṇasovīrakaṃ yāmakālika”nti	681	
PA_tika-vin07_t:681_1	keci vadanti, keci pana “gilānānaṃ pākatikameva, agilānānaṃ pana udakasambhinna”nti	681	
PA_tika-vin07_t:681_2	vuttattā “guḷaṃ viya sattāhakālika”nti.	681	
PA_tika-vin07_t:682	Iti samantapāsādikāya vinayaṭṭhakathāya vimativinodaniyaṃ	68	
PA_tika-vin07_t:683	Tatiyapārājikavaṇṇanānayo niṭṭhito.	68	
PA_tika-vin07_t:684	4. Catutthapārājikaṃ	68	
PA_tika-vin07_t:685	Vaggumudātīriyabhikkhuvatthuvaṇṇanā	68	
PA_tika-vin07_t:686_0	193. Adhiṭṭhemāti saṃvidahāma. Iriyāpathaṃ saṇṭhapetvāti padhānānurūpaṃ katvā. Anāgatasambandhe	686	
PA_tika-vin07_t:686_1	pana asatīti bhāsito bhavissatīti pāṭhasesaṃ katvā anāgatasambandhe asati. Bhāsitoti	686	
PA_tika-vin07_t:686_2	atītavacanaṃ kathaṃ anāgatavacanena sambandhamupagacchatīti āha lakkhaṇaṃ panātiādi.	686	
PA_tika-vin07_t:686_3	Īdise hi ṭhāne dhātusambandhe paccayāti iminā lakkhaṇena dhātvatthasambandhe sati	686	
PA_tika-vin07_t:686_4	ayathākālavihitāpi paccayā sādhavo bhavantīti saddasatthavidū vadanti.	686	
PA_tika-vin07_t:687_0	194. Vaṇṇavāti iminā abhinavuppannavaṇṇatā vuttā. Pasannamukhavaṇṇāti iminā mukhavaṇṇassa	687	
PA_tika-vin07_t:687_1	atipaṇītatā vuttā. Vippasannacchavivaṇṇāti iminā pakatisarīravaṇṇasseva yathāvuttanayena	687	
PA_tika-vin07_t:687_2	vippasannatā vuttā. Yasmā indriyānaṃ upādārūpattā nissayavaseneva pīṇananti āha “abhiniviṭṭhokāsassa	687	
PA_tika-vin07_t:687_3	paripuṇṇattā”ti. Pañcappasādānaṃ viya hadayarūpassāpi paripuṇṇatā vuttāyevāti āha	687	
PA_tika-vin07_t:687_4	“manacchaṭṭhānaṃ indriyāna”nti. Uddesaṃ paripucchaṃ anuyuñjantā imaṃ sarīrasobhaṃ	687	
PA_tika-vin07_t:687_5	neva pāpuṇiṃsūti sambandho. Yathā tanti ettha tanti nipātamattaṃ. Catucakkanti ettha	687	
PA_tika-vin07_t:687_6	pavattanaṭṭhena iriyāpathova cakkanti vutto.	687	
PA_tika-vin07_t:688_0	195. Upalabbhantīti dissanti, ñāyantīti attho. Pacantoti pīḷento, gehādīni vā sayaṃ	688	
PA_tika-vin07_t:688_1	ḍahanto, aññehi vā pācento. Uddhateti uddhaccapakatike. Unnaḷeti uggatanaḷasadisena	688	
PA_tika-vin07_t:688_2	uggatatucchamānena sahite. Capaleti pattacīvaramaṇḍanādinā cāpallena yutte. Mukhareti	688	
PA_tika-vin07_t:688_3	kharavacane. Pākatindriyeti asaṃvutattā gihikāle viya pakatiyaṃ ṭhitindriye. Iriyāpathasaṇṭhapanādīnīti	688	
PA_tika-vin07_t:688_4	ādi-saddena paccayapaṭisevanasāmantajappānaṃ gahaṇaṃ veditabbaṃ. Paramasallekhavuttīhi	688	
PA_tika-vin07_t:688_5	mahāariyavaṃsehi bhikkhūhi nivutthasenāsanāni lokasammatasenāsanāni nāma. Paripācetunti	688	
PA_tika-vin07_t:688_6	vimhāpanavasena pariṇāmetuṃ. Bhikkhācāre asampajjamāneti idaṃ janapadacārikaṃ carantīti	688	
PA_tika-vin07_t:688_7	iminā sambandhitabbaṃ, na pana pāḷiṃ vācentotiādīhi, tāni pana padāni attano nirantaravāsaṭṭhānepi	688	
PA_tika-vin07_t:688_8	janapadesupi kattabbakiccadassanavasena vuttāni, tāni ca te vattasīsena karonti,	688	
PA_tika-vin07_t:688_9	na lābhanimittaṃ, tenāha tantītiādi. Kicchenāti imasseva vevacanaṃ kasirenāti. Tadubhayampi	688	
PA_tika-vin07_t:688_10	pāramīpūraṇavāyāmaṃ sandhāya vuttaṃ. Sādhāraṇaparikkhārabhāvenāti saṅghikaparikkhārabhāvena.	6881	
PA_tika-vin07_t:688_11	Tathābhāvato thenetvāti avissajjiyaavebhaṅgiyabhāvato thenetvā, na ṭhānācāvanavasenāti	6881	
PA_tika-vin07_t:688_12	adhippāyo, tenāha “kuladūsakadukkaṭaṃ āpajjatī”ti. Asantanti imassa abhūtanti idaṃ	6881	
PA_tika-vin07_t:688_13	kāraṇavacanaṃ, anuppannattā avijjamānanti attho. Kitavassevāti kitavassa sakuṇagahaṇamiva.	6881	
PA_tika-vin07_t:688_14	Kerāṭikassāti saṭhassa. Samaṇoti gottamattaṃ anubhonti dhārentīti gotrabhuno, nāmamattasamaṇāti	6881	
PA_tika-vin07_t:688_15	attho. Dujjānaparicchedanti anantadukkhattā “ettakaṃ dukkha”nti saṅkhyāvasena paricchinditvā	6881	
PA_tika-vin07_t:688_16	ñātuṃ sabbaññutaññāṇenāpi dukkaraṃ, na pana sarūpavasena ñātuṃ buddhañāṇassa avisayabhāvā.	6881	
PA_tika-vin07_t:689	Adhimānavatthuvaṇṇanā	68	
PA_tika-vin07_t:690_0	196. Arahatteti aggaphale. Ñāṇacakkhunāti paccavekkhaṇañāṇasaṅkhātena cakkhunā, atha	690	
PA_tika-vin07_t:690_1	vā phalacittasampayutteneva ñāṇacakkhunā. Attanā sampayuttenāpi hi ñāṇena asammohato	690	
PA_tika-vin07_t:690_2	sayaṃ diṭṭhaṃ nāma hoti, tathā tasmiṃ adiṭṭheti attho. Sabbesaṃ kilesānaṃ pahāyakavasena	690	
PA_tika-vin07_t:690_3	ājānāti, samantato sabbena vā pakārena jānātīti “aññā”ti aggamaggo vuccati, tadupacārena	690	
PA_tika-vin07_t:690_4	pana tapphalampīti āha “aññaṃ byākariṃsūti arahattaṃ byākariṃsū”ti. Antarā ṭhapetīti	690	
PA_tika-vin07_t:690_5	sekhabhūmiyaṃ adhimāno ṭhapeti. Kilesasamudācāraṃ apassantoti purimamaggattayavajjhānaṃyeva	690	
PA_tika-vin07_t:690_6	kilesānaṃ vasena vuttaṃ, na bhavarāgādīnaṃ.	690	
PA_tika-vin07_t:691	Savibhaṅgasikkhāpadavaṇṇanā	69	
PA_tika-vin07_t:692_0	197. Pakatimanussehi uttaritarānaṃ buddhādiuttamapurisānaṃ adhigamadhammo uttarimanussadhammoti	692	
PA_tika-vin07_t:692_1	āha uttarimanussānantiādi. Pāḷiyaṃ “atthi ca me ete dhammā mayī”ti ettha meti idaṃ	692	
PA_tika-vin07_t:692_2	padapūraṇamattaṃ. Adhigantabbato adhigamasaṅkhātassa jhānādino pucchā adhigamapucchā,	692	
PA_tika-vin07_t:692_3	sā ca jhānādīsu sāmaññato pavattāti idāni tattha paṭhamajjhānaṃ vā dutiyādīsu aññataraṃ	692	
PA_tika-vin07_t:692_4	vā tatthāpi kasiṇādiārammaṇesu kataramārammaṇaṃ jhānaṃ vā lokuttaresu ca sotāpattimaggaṃ	692	
PA_tika-vin07_t:692_5	vā sakadāgāmimaggādīsu aññataraṃ vā tatthāpi suññatavimokkhaṃ vā appaṇihitavimokkhādīsu	692	
PA_tika-vin07_t:692_6	aññataraṃ vāti evaṃ paccekaṃ bhedaniddhāraṇavasena pucchanākāraṃ dassetuṃ pāḷiyaṃ	692	
PA_tika-vin07_t:692_7	“puna katamesaṃ tvaṃ dhammānaṃ lābhī”ti ayaṃ pucchā dassitāti daṭṭhabbā, tenāha paṭhamamaggādīsūtiādi.	692	
PA_tika-vin07_t:692_8	Yāya anukkamapaṭipattiyā lokuttaro adhigamo āgacchati, sā pubbabhāgapaṭipatti āgamanapaṭipadā.	692	
PA_tika-vin07_t:692_9	Na sujjhatīti pucchiyamāno paṭipattikkamaṃ ullaṅghitvā katheti. Apanetabboti tayā	692	
PA_tika-vin07_t:692_10	vuttakkamenāyaṃ na sakkā adhigantunti adhigatamānato apanetabbo. Sannihitesu kappiyesupi	6921	
PA_tika-vin07_t:692_11	catūsu paccayesu alaggattā “ākāse pāṇisamena cetasā”ti vuttaṃ. Vuttasadisaṃ byākaraṇaṃ	6921	
PA_tika-vin07_t:692_12	hotīti yojanā. Khīṇāsavapaṭipattisadisā paṭipadā hoti suvikkhambhitakilesattā. Idañca	6921	
PA_tika-vin07_t:692_13	arahattaṃ paṭijānantassa vasena vuttaṃ, tenāha khīṇāsavassa nāmātiādi. Evaṃ suvikkhambhitakilesassa	6921	
PA_tika-vin07_t:692_14	vattanasekkhadhammapaṭijānanaṃ iminā bhayuppādanena, ambilādidassane kheḷuppādādinā	6921	
PA_tika-vin07_t:692_15	ca na sakkā vīmaṃsituṃ, tasmā tassa vacaneneva taṃ saddhātabbaṃ. Ayaṃ bhikkhu sampannabyākaraṇoti	6921	
PA_tika-vin07_t:692_16	idaṃ na kevalaṃ abhāyanakameva sandhāya vuttaṃ ekaccassa sūrajātikassa puthujjanassāpi	6921	
PA_tika-vin07_t:692_17	abhāyanato, rajjanīyārammaṇānaṃ badarasāḷavādiambilamaddanādīnaṃ upanayanepi kheḷuppādāditaṇhāpavattarahitaṃ	6921	
PA_tika-vin07_t:692_18	sabbathā susodhitameva sandhāya vuttanti gahetabbaṃ.	6921	
PA_tika-vin07_t:693_0	Asantaguṇasambhāvanalakkhaṇā pāpicchāti āha yā sā idhekaccotiādi. Ādi-saddena assaddhotiādipāṭhaṃ	693	
PA_tika-vin07_t:693_1	saṅgaṇhāti. Sāmaññaṃ dupparāmaṭṭhanti samaṇadhammasaṅkhātaṃ sāmaññaṃ khaṇḍasīlāditāya	693	
PA_tika-vin07_t:693_2	dupparāmaṭṭhaṃ duṭṭhu gahitaṃ nirayāya nirayadukkhāya taṃ puggalaṃ tattha niraye	693	
PA_tika-vin07_t:693_3	upakaḍḍhati nibbattāpetīti attho. Sithiloti olīyitvā karaṇena sithilagāhena kato,	693	
PA_tika-vin07_t:693_4	sathena vā sāṭheyyena ādiṇṇo sithilo. Paribbajoti samaṇabhāvo. Bhiyyoti pubbe vijjamānānaṃ	693	
PA_tika-vin07_t:693_5	rāgarajādīnaṃ upari aparampi rajaṃ ākiratīti attho. Bhikkhubhāvoti adhammikapaṭiññāmattasiddho	693	
PA_tika-vin07_t:693_6	bhikkhubhāvo. Ajānamevāti ettha eva-saddo avadhāraṇe ajānanto evāti, “ajānameva”ntipi	693	
PA_tika-vin07_t:693_7	pāṭho, tattha pana evaṃ jānāmi evaṃ passāmīti yojetabbaṃ.	693	
PA_tika-vin07_t:694	Padabhājanīyavaṇṇanā	69	
PA_tika-vin07_t:695_0	199. Evanti ca paṭhamajjhānādiparāmasanaṃ paṭhamajjhānaṃ jānāmi dutiyādijhānanti.	695	
PA_tika-vin07_t:695_1	Asubhajjhānādīnīti ādi-saddena kāyagatāsatijjhānaṃ kasiṇajjhānaṃ kasiṇamūlakāni āruppajjhānāni	695	
PA_tika-vin07_t:695_2	ca saṅgaṇhāti. Vimokkhoti catubbidho maggo, tassa saguṇato suññatādināmaṃ dassento	695	
PA_tika-vin07_t:695_3	āha so panāyantiādi. Maggo hi nāma pañcahi kāraṇehi nāmaṃ labhati sarasena vā paccanīkena	695	
PA_tika-vin07_t:695_4	vā saguṇena vā ārammaṇena vā āgamanena vā. Sace hi saṅkhārupekkhā aniccato saṅkhāre	695	
PA_tika-vin07_t:695_5	sammasitvā vuṭṭhāti, maggo animittavimokkhena vimuccati. Sace dukkhato sammasitvā	695	
PA_tika-vin07_t:695_6	vuṭṭhāti, appaṇihitavimokkhena vimuccati. Sace anattato sammasitvā vuṭṭhāti, suññatavimokkhena	695	
PA_tika-vin07_t:695_7	vimuccati, idaṃ sarasato nāmaṃ nāma. Yasmā panesa saṅkhāresu aniccānupassanāya niccanimittaṃ	695	
PA_tika-vin07_t:695_8	pajahanto āgato, tasmā animitto. Dukkhānupassanāya sukhasaññaṃ paṇidhiṃ patthanaṃ	695	
PA_tika-vin07_t:695_9	pahāya āgatattā appaṇihito. Anattānupassanāya attasaññaṃ pahāya attasuññatādassanavasena	695	
PA_tika-vin07_t:695_10	suññatā hoti, idaṃ paccanīkato nāmaṃ nāma. Rāgādīhi panesa suññatattā suññato, rūpanimittādīnaṃ,	6951	
PA_tika-vin07_t:695_11	rāganimittādīnaṃ eva vā abhāvena animitto, rāgapaṇidhiādīnaṃ abhāvato appaṇihitoti	6951	
PA_tika-vin07_t:695_12	vuccati, idaṃ assa saguṇato nāmaṃ. Rāgādisuññaṃ animittaṃ appaṇihitañca nibbānaṃ	6951	
PA_tika-vin07_t:695_13	ārammaṇaṃ karotīti suññato animitto appaṇihitoti vuccati, idamassa ārammaṇato nāmaṃ.	6951	
PA_tika-vin07_t:695_14	Āgamanaṃ pana duvidhaṃ vipassanāgamanaṃ maggāgamanañca. Tattha magge vipassanāgamanameva,	6951	
PA_tika-vin07_t:695_15	phale pana maggānantare maggāgamanaṃ, phalasamāpattiyaṃ vipassanāgamanampi. Anattānupassanāvasena	6951	
PA_tika-vin07_t:695_16	maggo suññato aniccadukkhānupassanāhi animitto appaṇihitoti evaṃ vipassanā attano	6951	
PA_tika-vin07_t:695_17	nāmaṃ maggassa deti, maggo phalassāti idaṃ āgamanato nāmaṃ.	6951	
PA_tika-vin07_t:696_0	Suññattāti vivittattā. Rāgādayova patiṭṭhānaṭṭhena paṇidhīti āha “rāgadosamohapaṇidhīna”nti.	696	
PA_tika-vin07_t:696_1	Imissā vijjāyāti dibbacakkhuvijjāyātiādinā ekekavijjaṃ sandhāya vadanti. Evaṃ ekissāpi	696	
PA_tika-vin07_t:696_2	nāmaṃ aggahetvāpi tā eva sandhāya “vijjānaṃ lābhimhī”ti bhaṇantopi pārājiko hotīti	696	
PA_tika-vin07_t:696_3	saṅkhepaṭṭhakathāyaṃ adhippāyo. Vatthuvijjādīni pana sandhāya vadanto na hoti. Ekekakoṭṭhāsavasenāti	696	
PA_tika-vin07_t:696_4	mahāaṭṭhakathāyaṃ vuttanayena lokuttaravisesaṃ akatvā kevalaṃ “satipaṭṭhānānaṃ lābhī”ti	696	
PA_tika-vin07_t:696_5	ekekakoṭṭhāsavasenāti adhippāyo. Tatthāti tesu koṭṭhāsesu. Kilesānaṃ pahānaṃ nāma	696	
PA_tika-vin07_t:696_6	abhāvamattampi lokuttarakiccattā lokuttaranti samatthetuṃ taṃ panātiādi vuttaṃ. Rāgā	696	
PA_tika-vin07_t:696_7	cittaṃ vinīvaraṇatāti rāgato cittassa vinīvaraṇatā, tato rāgato vimuttattā eva vītarāganīvaraṇatāti	696	
PA_tika-vin07_t:696_8	attho, yā ca pañca vijjāti yojetabbaṃ. Na āgatāti idha padabhājane “ñāṇanti tisso	696	
PA_tika-vin07_t:696_9	vijjā”ti vuttattā sesā pañca vijjā na āgatāti attho. Nibbattitalokuttarattāti lokiyadhammasādhāraṇasaṅkhatassāpi	696	
PA_tika-vin07_t:696_10	abhāvā lokiyehi sabbathā asammissalokuttarattā. Aññanti saṅkhepaṭṭhakathādiṃ vadanti,	6961	
PA_tika-vin07_t:696_11	tampi tattheva paṭikkhittanti sambandho.	6961	
PA_tika-vin07_t:697_0	200. Puna ānetvā paṭhamajjhānādīhi na yojitanti ettha “paṭhamajjhānenāti pāṭho”ti	697	
PA_tika-vin07_t:697_1	keci vadanti, taṃ yuttameva ādi-saddena gahetabbassa jhānassa abhāvā. Paṭhamajjhānamūlakañhi	697	
PA_tika-vin07_t:697_2	ekameva khaṇḍacakkaṃ. Kattusādhanopi bhaṇita-saddo hotīti āha atha vātiādi. Yena	697	
PA_tika-vin07_t:697_3	cittena musā bhaṇati, teneva cittena na sakkā “musā bhaṇāmī”ti jānituṃ, antarantarā	697	
PA_tika-vin07_t:697_4	pana aññāhi manodvāravīthīhi “musā bhaṇāmī”ti jānātīti vuttaṃ “bhaṇantassa hoti musā	697	
PA_tika-vin07_t:697_5	bhaṇāmī”ti. Ayamettha attho dassitoti tīhi aṅgehi samannāgato musāvādoti ayamattho	697	
PA_tika-vin07_t:697_6	dassito. Davāti sahasā. Ravāti aññaṃ vattukāmassa khalitvā aññabhaṇanaṃ. Taṃ jānātīti	697	
PA_tika-vin07_t:697_7	taṃñāṇaṃ, tassa bhāvo taṃñāṇatā, ñāṇassa visayavisayībhāvena attasaṃvedananti attho.	697	
PA_tika-vin07_t:697_8	Ñāṇasamodhānanti bahūnaṃ ñāṇānaṃ ekasmiṃ khaṇe samodhānaṃ, sahuppattīti attho. Yena	697	
PA_tika-vin07_t:697_9	cittena “musā bhaṇissa”nti jānātīti idaṃ pubbabhāgacetanañca sanniṭṭhānacetanañca	697	
PA_tika-vin07_t:697_10	ekato katvā vuttaṃ. Yena cittena pubbabhāgacetanābhūtena sanniṭṭhānacetanābhūtena	6971	
PA_tika-vin07_t:697_11	ca visaṃvāditabbasattasaṅkhāre jānāti, yena cittena musā bhaṇissanti attho. Teneva…pe…	6971	
PA_tika-vin07_t:697_12	pariccajitabbāti teneva cittena “evaṃ ahaṃ musā bhaṇāmī”ti vā “bhaṇita”nti vā tadeva	6971	
PA_tika-vin07_t:697_13	musāvādacittamārammaṇaṃ katvā bhikkhu jānātīti evaṃ pubbāparasanniṭṭhānacetanākkhaṇesu	6971	
PA_tika-vin07_t:697_14	tīsu ekeneva cittena ñāṇavisayañca ñāṇañcāti ubhayampi ekakkhaṇe puggalo jānātīti	6971	
PA_tika-vin07_t:697_15	ayaṃ taṃñāṇatā pariccajitabbā visayasseva tadā pakāsanatoti adhippāyo, tenāha na	6971	
PA_tika-vin07_t:697_16	hītiādi. Yadi ñāṇassa attano sarūpaṃ na ñāyati, kathaṃ pacchimaṃ cittaṃ jānātīti	6971	
PA_tika-vin07_t:697_17	āha purimaṃ purimantiādi. Tattha bhaṇissāmītiādinā tīsu kālesu uppannaṃ purimapurimacittaṃ	6971	
PA_tika-vin07_t:697_18	attānaṃ visayaṃ katvā uppajjamānassa pacchimassa pacchimassa cittassa tathā uppattiyā	6971	
PA_tika-vin07_t:697_19	paccayo hotīti attho. Tenāti yena kāraṇena tīsu khaṇesu cittāni tadaññeheva cittehi	6971	
PA_tika-vin07_t:697_20	jānitabbāni, tāni ca purimapurimacitteneva avassaṃ uppajjanti, tena kāraṇenāti attho.	6972	
PA_tika-vin07_t:697_21	Tasmiṃ satīti bhaṇissāmīti pubbabhāge sati. Sesadvayanti bhaṇāmi, bhaṇitanti idaṃ	6972	
PA_tika-vin07_t:697_22	dvayaṃ na hessatīti etaṃ natthīti yojanā hotiyevāti attho. Ekaṃ viya pakāsatīti bhinnakkhaṇānampi	6972	
PA_tika-vin07_t:697_23	nirantaruppattiyā “tadeveda”nti gahetabbataṃ sandhāya vadati.	6972	
PA_tika-vin07_t:698	Balavadhammavinidhānavasenāti balavagāhassa vinidhānavasena. Dubbaladubbalānanti dubbaladubbalānaṃ gāhānaṃ. Sakabhāvapariccajanavasenāti attano santakabhāvassa pariccajanavasena.	69	
PA_tika-vin07_t:699_0	207. Uttāsitattāti bhayaṃ janetvā viya palāpitattā. Evaṃ palāpito na puna taṃ ṭhānaṃ	699	
PA_tika-vin07_t:699_1	āgacchatīti āha “puna anallīyanabhāvadassanavasenā”ti. Kheṭa-saddaṃ saddatthavidū	699	
PA_tika-vin07_t:699_2	uttāsatthe paṭhantīti āha svāyamatthotiādi. Aṇu eva aṇusahagataṃ, aṇuttena vā yuttanti attho.	699	
PA_tika-vin07_t:700	Vattukāmavārakathāvaṇṇanā	70	
PA_tika-vin07_t:701_0	215. Kevalañhiyanti kevalañhi ayaṃ vāroti ajjhāharitabbaṃ. Taṅkhaṇaññeva jānātīti	701	
PA_tika-vin07_t:701_1	pakatiyā vacanānantaraṃ vijānanaṃ sandhāya vuttaṃ. Evaṃ pana vacībhedaṃ akatvā “yo	701	
PA_tika-vin07_t:701_2	imamhā āvāsā paṭhamaṃ pakkamissati, naṃ mayaṃ ‘arahā’ti jānissāmā”ti evaṃ katasaṅketā	701	
PA_tika-vin07_t:701_3	vihārā paṭhamaṃ pakkamanena tasmiṃ khaṇe avītivattepi nikkhantamattepi pārājikaṃ	701	
PA_tika-vin07_t:701_4	aññataro bhikkhu “maṃ ‘arahā’ti jānantū”ti tamhā āvāsā paṭhamaṃ pakkāmīti āgatavatthumhi	701	
PA_tika-vin07_t:701_5	viya. Viññattipatheti kāyavacīviññattīnaṃ gahaṇayogge padese, tena viññattipathaṃ	701	
PA_tika-vin07_t:701_6	atikkamitvā ṭhito koci dibbena cakkhunā kāyavikāraṃ disvā dibbāya sotadhātuyā vacībhedañca	701	
PA_tika-vin07_t:701_7	sutvā jānāti, na pārājikanti dīpeti. Pāḷiyaṃ “paṭivijānantassa āpatti pārājikassā”ti	701	
PA_tika-vin07_t:701_8	imasmiṃ paṭivijānanavāre yasmiṃ akkhare vā uccārite kāyappayoge vā kateyeva ayaṃ	701	
PA_tika-vin07_t:701_9	paṭhamajjhānaṃ samāpannotiādiatthaṃ paro vijānāti, tato purimesu akkharuccāraṇādippayogesu	701	
PA_tika-vin07_t:701_10	thullaccayaṃ āpajjitvā pacchimeva paṭivijānanapayogakkhaṇe pārājikaṃ āpajjatīti veditabbaṃ	7011	
PA_tika-vin07_t:701_11	thullaccayassevettha sāmantattā, teneva buddhadattācariyena –	7011	
PA_tika-vin07_t:702	“Dukkaṭaṃ paṭhamasseva, sāmantamiti vaṇṇitaṃ;	70	
PA_tika-vin07_t:703	Sesānaṃ pana tiṇṇampi, thullaccayamudīrita”nti –	70	
PA_tika-vin07_t:704_0	Vuttaṃ, ayañcattho “na paṭivijānantassa āpatti thullaccayassā”ti iminā suttena saṅgahitoti	704	
PA_tika-vin07_t:704_1	daṭṭhabbo. Uggahaparipucchādivasenātiādinā jhānasamādhiādisaddānamatthesu pubbe akataparicayattā	704	
PA_tika-vin07_t:704_2	sutvā “atthaṃ īdisa”nti ajānitvā kevalaṃ “visiṭṭho koci samaṇaguṇo anena laddho”ti	704	
PA_tika-vin07_t:704_3	parena ñātepi pārājikamevāti dasseti.	704	
PA_tika-vin07_t:705	Anāpattibhedakathāvaṇṇanā	70	
PA_tika-vin07_t:706_0	220. Anullapanādhippāyassāti “evaṃ vutte uttarimanussadhammo mayā pakāsito hotī”ti	706	
PA_tika-vin07_t:706_1	amanasikatvā “nāhaṃ, āvuso, maccuno bhāyāmī”tiādikaṃ kathentassa. Evaṃ kathento ca	706	
PA_tika-vin07_t:706_2	vohārato aññaṃ byākaronto nāma hotīti vuttaṃ “aññaṃ byākarontassā”ti. Bhāyantoti	706	
PA_tika-vin07_t:706_3	“ñatvā garahanti nu kho”ti bhāyanto.	706	
PA_tika-vin07_t:707	Padabhājanīyavaṇṇanānayo niṭṭhito.	70	
PA_tika-vin07_t:708	Vinītavatthuvaṇṇanā	70	
PA_tika-vin07_t:709_0	223. Sekkhabhūmiyanti iminā jhānabhūmimpi saṅgaṇhāti. Tiṇṇaṃ vivekānanti kāyacittaupadhivivekānaṃ.	709	
PA_tika-vin07_t:709_1	Piṇḍāya caraṇassa bhojanapariyosānatāya vuttaṃ “yāva bhojanapaayosāna”nti. Antaraghare	709	
PA_tika-vin07_t:709_2	bhutvā āgacchantassāpi vuttanayeneva sambhāvanicchāya cīvarasaṇṭhāpanādīni karontassa	709	
PA_tika-vin07_t:709_3	dukkaṭameva, pāḷiyaṃ pana dukkarādivatthūsu “anāpatti anullapanādhippāyassā”ti idaṃ	709	
PA_tika-vin07_t:709_4	thullaccayenāpi anāpattidassanatthaṃ vuttaṃ. Ullapanādhippāyassāpi hi “nāvuso, dukkaraṃ	709	
PA_tika-vin07_t:709_5	aññaṃ byākātu”nti vutte thullaccayameva attupanāyikattābhāvatoti daṭṭhabbaṃ.	709	
PA_tika-vin07_t:710_0	227. Na dānāhaṃ tattha gamissāmīti puna tattha vasitaṭṭhāne na gamissāmi, evaṃ sati	710	
PA_tika-vin07_t:710_1	paṭhamaṃ gato ayaṃ puna ca nāgato, tasmā arahāti maññissantīti adhippāyo. Taṃ ṭhānanti	710	
PA_tika-vin07_t:710_2	āvāsaṃ vātiādinā pubbe paricchinnaṭṭhānaṃ. Padasā gamanaṃ sandhāya katikāya katattā	710	
PA_tika-vin07_t:710_3	yānenātiādi vuttaṃ. Vijjāmayiddhiṃ sandhāya “iddhiyā”ti vuttaṃ ullapanādhippāyassa	710	
PA_tika-vin07_t:710_4	abhiññiddhiyā asambhavato. Aññamaññaṃ rakkhantīti ullapanādhippāye satipi ekassāpi	710	
PA_tika-vin07_t:710_5	paṭhamagamanābhāvā rakkhanti. Sace pana katikaṃ katvā nisinnesu ekaṃ dve ṭhapetvā	710	
PA_tika-vin07_t:710_6	avasesā ullapanādhippāyena ekato gacchanti, gatānaṃ sabbesaṃ pārājikameva. Tesu yassa	710	
PA_tika-vin07_t:710_7	ullapanādhippāyo natthi, tassa anāpatti. Etanti heṭṭhā vuttaṃ sabbaṃ katikavattaṃ.	710	
PA_tika-vin07_t:710_8	Nānāverajjakāti nānājanapadavāsino. Saṅghalābhoti yathāvuḍḍhaṃ pāpuṇanakakoṭṭhāso.	710	
PA_tika-vin07_t:710_9	Ayañca paṭikkhepo avisesetvā karaṇaṃ sandhāya kato, visesetvā pana “ettako asukassā”ti	710	
PA_tika-vin07_t:710_10	paricchinditvā apaloketvā dātuṃ vaṭṭati.	7101	
PA_tika-vin07_t:711_0	228. Dhammadhātūti sabbaññutaññāṇaṃ, dhammānaṃ sabhāvo vā. Upapattīti attabhāvaṃ	711	
PA_tika-vin07_t:711_1	sandhāya vadati. Dussaddhāpayā hontīti puthujjane sandhāya vuttaṃ, na lakkhaṇattherādike	711	
PA_tika-vin07_t:711_2	ariyapuggale. Vituḍentīti vinivijjhitvā ḍenti gacchanti, phāsuḷantarikāyo chiddāvachiddaṃ	711	
PA_tika-vin07_t:711_3	katvā tāhi gacchantīti nissakkavasena attho. Vitudentīti pāṭhe phāsuḷantarikāhīti	711	
PA_tika-vin07_t:711_4	ādhāratthe nissakkavacanaṃ. Lohatuṇḍehīti kāḷalohamayehi tuṇḍehi. Acchariyaṃ vatāti	711	
PA_tika-vin07_t:711_5	garahitabbatāya accharaṃ paharituṃ yuttarūpaṃ. Cakkhubhūtāti lokassa cakkhu viya	711	
PA_tika-vin07_t:711_6	bhūtā sañjātā, cakkhusadisātipi attho. Tasseva kammassāti yena goghātakakammeneva	711	
PA_tika-vin07_t:711_7	niraye nibbatto, tassevāti atthe gayhamāne ekāya cetanāya bahupaṭisandhiyo hontīti	711	
PA_tika-vin07_t:711_8	āpajjati, na cetaṃ yuttaṃ ekassa ambādibījassa anekaṅkuruppatti viyāti taṃ pariharanto	711	
PA_tika-vin07_t:711_9	āha tassa nānācetanāhi āyūhitassātiādi, tena goghātakakammakkhaṇe pubbacetanā aparacetanā	711	
PA_tika-vin07_t:711_10	sanniṭṭhāpakacetanāti ekasmimpi pāṇātipāte bahū cetanā honti, nānāpāṇātipātesu vattabbameva	7111	
PA_tika-vin07_t:711_11	natthi. Tattha ekāya cetanāya narake pacitvā tadaññacetanāsu ekāya aparāpariyacetanāya	7111	
PA_tika-vin07_t:711_12	imasmiṃ petattabhāve nibbattoti dasseti, tenāha “avasesakammaṃ vā kammanimittaṃ vā”ti.	7111	
PA_tika-vin07_t:711_13	Ettha ca kammasarikkhavipākuppattiṃ sandhāya kammakammanimittānameva gahaṇaṃ kataṃ,	7111	
PA_tika-vin07_t:711_14	na gatinimittassa, tenāha “aṭṭhirāsiyeva nimittaṃ ahosī”ti. Pāḷiyaṃ vitacchentīti	7111	
PA_tika-vin07_t:711_15	tuṇḍehi tacchento viya luñcanti. Virājentīti vilikhanti.	7111	
PA_tika-vin07_t:712	229. Vallūravikkayenāti sukkhāpitamaṃsavikkayena. Nippakkhacammeti vigatapakkhalomacamme. Ekaṃ miganti dīpakamigaṃ. Kāraṇāhīti ghātanāhi. Ñatvāti kammaṭṭhānaṃ ñatvā.	71	
PA_tika-vin07_t:713	230. Maṅganavasena ulatīti maṅguli, virūpabībhacchabhāvena pavattatīti attho. Cittakeḷinti cittaruciyaṃ anācārakīḷaṃ.	71	
PA_tika-vin07_t:714_0	231. Nissevālapaṇakakaddamoti tilabījakādisevālena nīlamaṇḍūkapiṭṭhivaṇṇena udakapiṭṭhe	714	
PA_tika-vin07_t:714_1	udakaṃ nīlavaṇṇaṃ kurumānena paṇakena kaddamena ca virahito. Uṇhabhāvena tapanato	714	
PA_tika-vin07_t:714_2	tapaṃ udakaṃ assāti tapodakāti vattabbe ka-kāralopaṃ katvā “tapodā”ti vuccati. Petalokoti	714	
PA_tika-vin07_t:714_3	pakaṭṭhena akusalakammena sugatito duggatiṃ itānaṃ gatānaṃ loko samūho, nivāsaṭṭhānaṃ	714	
PA_tika-vin07_t:714_4	vā. Katahatthāti dhanusippe suṭṭhu sikkhitahatthā, avirajjhanalakkhavedhāti attho.	714	
PA_tika-vin07_t:714_5	Sippadassanavasena rājakulādīsu rājasamūhaṃ upecca kataṃ asanaṃ sarakkhepo etesanti	714	
PA_tika-vin07_t:714_6	katupāsanā, sabbattha dassitasippāti attho. Pabhaggoti pabhañjito, parājitoti attho.	714	
PA_tika-vin07_t:715_0	232. Āneñjasamādhinti arūpasamāpattiyaṃ niruddhe satipi saddakaṇṭakena uṭṭhānāraho	715	
PA_tika-vin07_t:715_1	rūpāvacarasamādhiyeva idha vattabboti āha anejaṃ acalantiādi. Samādhiparipanthaketi	715	
PA_tika-vin07_t:715_2	vitakkādike sandhāya vadati, idaṃ pana paṭhamabodhiyaṃ uppannampi vatthuṃ anācāramattavasena	715	
PA_tika-vin07_t:715_3	bhikkhūhi coditepi bhagavatā “anāpatti, bhikkhave, moggallānassā”ti evaṃ āyatiṃ attanā	715	
PA_tika-vin07_t:715_4	paññapiyamānapārājikānuguṇaṃ tadā eva vinītanti dhammasaṅgāhakattherehi pacchā paññattassa	715	
PA_tika-vin07_t:715_5	imassa sikkhāpadassa vinītavatthubhāvena saṅgahamāropitanti daṭṭhabbaṃ. Sāvakānaṃ	715	
PA_tika-vin07_t:715_6	uppaṭipāṭiyā anussaraṇābhāvaṃ dassetuṃ “na uppaṭipāṭiyā”ti vuttaṃ. Dukkaraṃ katanti	715	
PA_tika-vin07_t:715_7	anantare pañcakappasatike kāle viññāṇasantatiṃ adisvāpi asammuyhitvā parato tatiyattabhāve	715	
PA_tika-vin07_t:715_8	diṭṭhacuticittena saddhiṃ vattamānabhavapaṭisandhiyā anumānenāpi kāriyakāraṇābhāvagahaṇaṃ	715	
PA_tika-vin07_t:715_9	nāma sāvakānaṃ dukkarattā vuttaṃ. Paṭividdhāti paṭividdhasadisā. Yathā nāma sattadhā	715	
PA_tika-vin07_t:715_10	phālitassa cāmaravālalomassa ekāya aggakoṭiyā aparassa vālalomaṃsuno koṭiṃ dūre ṭhatvā	7151	
PA_tika-vin07_t:715_11	vijjheyya āvunanto viya paṭipādeyya, evameva imināpi dukkaraṃ katanti vuttaṃ hoti.	7151	
PA_tika-vin07_t:715_12	Etadagganti eso aggo. Yadidanti yo ayaṃ.	7151	
PA_tika-vin07_t:716	Nigamanavaṇṇanā	71	
PA_tika-vin07_t:717_0	233. Idhāti bhikkhuvibhaṅge. Uddiṭṭhapārājikaparidīpananti sikkhāpadesu pātimokkhuddesavasena	717	
PA_tika-vin07_t:717_1	uddiṭṭhapārājikaparidīpanaṃ, na pana sabbasmiṃ pārājikavibhaṅge āgataāpattiparidīpanaṃ	717	
PA_tika-vin07_t:717_2	tattha thullaccayādīnampi āgatattā teneva uddiṭṭha-saddena vuttavibhaṅgassa niddesattā.	717	
PA_tika-vin07_t:717_3	Bhikkhunīnaṃ asādhāraṇāni cattārīti ubbhajāṇumaṇḍalikā vajjappaṭicchādikā ukkhittānuvattikā	717	
PA_tika-vin07_t:717_4	aṭṭhavatthukāti imāni bhikkhūhi asādhāraṇāni bhikkhunīnaṃ eva paññattāni pārājikānīti	717	
PA_tika-vin07_t:717_5	attho. Vatthuvipannāti pabbajjupasampadānaṃ vatthubhāvo vatthu nāma, tena vatthumattena	717	
PA_tika-vin07_t:717_6	vipannā, vipannavatthukāti attho. Ahetukapaṭisandhikāti maggānuppattikāraṇamāha.	717	
PA_tika-vin07_t:717_7	Kiñcāpi duhetukānampi maggo nuppajjati, te pana pabbajjupasampadāsu ṭhatvā āyatiṃ	717	
PA_tika-vin07_t:717_8	maggahetuṃ sampādetuṃ sakkonti, ahetukā pana parisuddhe catupārisuddhisīle ṭhatvā	717	
PA_tika-vin07_t:717_9	sampādetuṃ na sakkonti, tasmā te tampi paṭicca vatthuvipannāvāti veditabbā. Pārājikāti	717	
PA_tika-vin07_t:717_10	kammavipattiyā paṭisandhikkhaṇeyeva parājayaṃ āpannā. Theyyasaṃvāsakādīnaṃ gihibhāve	7171	
PA_tika-vin07_t:717_11	ṭhatvā vipassanāya vāyamantānampi tasmiṃ attabhāve magguppattiabhāvato “maggo pana	7171	
PA_tika-vin07_t:717_12	vārito”ti vuttaṃ. Dīghatāya lambamānaṃ aṅgajātaṃ lambaṃ nāma, taṃ yassa atthi so	7171	
PA_tika-vin07_t:717_13	lambī. So ettāvatā na pārājiko, taṃ pana dīghaṃ aṅgajātaṃ attano mukhe vā vaccamagge	7171	
PA_tika-vin07_t:717_14	vā sevanādhippāyena pavesentova pārājiko, idha pana vaccamagge pavesentova adhippeto	7171	
PA_tika-vin07_t:717_15	mudupiṭṭhikeneva mukhe pavesanassa vuttattā. Sopi hi kataparikammatāya mudubhūtāya	7171	
PA_tika-vin07_t:717_16	piṭṭhiyā onamitvā attano aṅgajātaṃ mukhena gaṇhantova pārājiko hoti, na kevalo. Yo	7171	
PA_tika-vin07_t:717_17	pana mukhena attano vaccamaggaṃ vā paresaṃ vaccamaggamukhaṃ vā itthīnaṃ passāvamaggaṃ	7171	
PA_tika-vin07_t:717_18	vā gaṇhāti, tassa ca purisanimittena purisanimittaṃ chupantassa ca maggena maggapaṭipādanepi	7171	
PA_tika-vin07_t:717_19	pārājikaṃ na hoti purisanimittena taditaramaggasampaṭipādaneneva methunadhammavohārato.	7171	
PA_tika-vin07_t:717_20	Parassa aṅgajāte abhinisīdatīti parassa uttānaṃ sayantassa kammaniye aṅgajāte attano	7172	
PA_tika-vin07_t:717_21	vaccamaggaṃ pavesento tassūpari nisīdati, idañca upalakkhaṇamattaṃ paresaṃ aṅgajātaṃ	7172	
PA_tika-vin07_t:717_22	vaccamagge pavesento sādiyantopi pārājikova, balakkārena pana vaccamagge vā mukhe	7172	
PA_tika-vin07_t:717_23	vā parena pavesiyamāno yadi na sādiyati, anāpattikova. Ettha asādiyanaṃ nāma dukkaraṃ	7172	
PA_tika-vin07_t:717_24	virajjitabbato. Ettha ca anupasampannabhāve ṭhatvā mātupituarahantesu aññataraṃ ghātento	7172	
PA_tika-vin07_t:717_25	bhikkhuniṃ dūsento ca sāmaṇerapabbajjampi na labhatīti dassanatthaṃ visuṃ gahitattā	7172	
PA_tika-vin07_t:717_26	mātughātakādīnaṃ catunnaṃ tatiyapaṭhamapārājikesu antogadhatā veditabbā. Yathā ettha,	7172	
PA_tika-vin07_t:717_27	evaṃ gihibhāve ṭhatvā lohituppādaṃ karonto lohituppādakovāti gahetabbaṃ. Etena pariyāyenāti	7172	
PA_tika-vin07_t:717_28	ubhinnaṃ rāgapariyuṭṭhānasaṅkhātena pariyāyena. Dutiyavikappe kacci atthāti padacchedo veditabbo.	7172	
PA_tika-vin07_t:718	Iti samantapāsādikāya vinayaṭṭhakathāya vimativinodaniyaṃ	71	
PA_tika-vin07_t:719	Catutthapārājikavaṇṇanānayo niṭṭhito.	71	
PA_tika-vin07_t:720	Niṭṭhito ca pārājikakaṇḍavaṇṇanānayo.	72	
PA_tika-vin07_t:721	2. Saṅghādisesakaṇḍo	72	
PA_tika-vin07_t:722	1. Sukkavissaṭṭhisikkhāpadavaṇṇanā	72	
PA_tika-vin07_t:723_0	234. Terasakassāti terasa sikkhāpadāni parimāṇāni assāti terasako, kaṇḍo, tassa.	723	
PA_tika-vin07_t:723_1	Samathe vipassanāya vā abhiratirahito idha anabhirato, na pabbajjāyāti āha “vikkhittacitto”ti.	723	
PA_tika-vin07_t:723_2	Vikkhittatāya kāraṇamāha kāmarāgāiccādi.	723	
PA_tika-vin07_t:724	235. Abbohārikāti sīlavipattivohāraṃ nārahatīti katvā vuttaṃ. Akusalabhāve panassā abbohāratā natthi.	72	
PA_tika-vin07_t:725_0	236-7. Cetanā-saddato visuṃ saṃ-saddassa atthābhāvaṃ ika-paccayassa ca atthavantataṃ	725	
PA_tika-vin07_t:725_1	dassetuṃ sañcetanā vātiādi dutiyavikappo vutto. Sikhāppatto atthoti adhippetatthaṃ	725	
PA_tika-vin07_t:725_2	sandhāya vuttaṃ. Āsayabhedatoti pittasemhapubbalohitānaṃ catunnaṃ āsayānaṃ bhedena.	725	
PA_tika-vin07_t:725_3	Dhātunānattatoti rasaruhirādīnaṃ sattannaṃ, pathavādīnaṃ vā catunnaṃ dhātūnaṃ nānattena.	725	
PA_tika-vin07_t:725_4	Vatthisīsanti muttavatthito matthakapassaṃ. Hatthimadacalanaṃ nāmañca sambhavoti	725	
PA_tika-vin07_t:725_5	āha “sambhavo nikkhamatī”ti. Sambhavaveganti sambhavassa ṭhānato cavitvā dakasotābhimukhaṃ	725	
PA_tika-vin07_t:725_6	otaraṇena sañjātasarīrakkhobhavegaṃ. Bāhusīsanti khandhappadesaṃ. Dassesīti ettha	725	
PA_tika-vin07_t:725_7	iti-saddo hetuttho, tena yasmā kaṇṇacūḷikāhi sambhavo nikkhamati…pe… sambhavañca	725	
PA_tika-vin07_t:725_8	dassesi, tasmā tatiyassa bhāsitaṃ subhāsitanti evaṃ yojanā veditabbā. Dakasotanti	725	
PA_tika-vin07_t:725_9	muttassa vatthito nikkhamanamaggaṃ, aṅgajātappadesanti vuttaṃ hoti. Sukkañca nāmetaṃ	725	
PA_tika-vin07_t:725_10	rasaruhirādisattadehadhātūsu majjhimadhātucatujaṃ aṭṭhimiñjādi viya pathavīdhātusaṅgahitaṃ	7251	
PA_tika-vin07_t:725_11	āhārūpajīvīnaṃ sakalakāyagataṃ atidaharadārakānampi attheva, taṃ pana pannarasasoḷasavassuddesato	7251	
PA_tika-vin07_t:725_12	paṭṭhāya sattānaṃ samuppajjanakakāmarāgeheva ṭhānato calati, calitañca āpodhātubhāvena	7251	
PA_tika-vin07_t:725_13	cittajameva hutvā dakasotaṃ otarati, dakasotato pana paṭṭhāya cittapaccayautujaṃ	7251	
PA_tika-vin07_t:725_14	hoti matthaluṅgato calitasiṅghāṇikā viya. Yesaṃ pana samucchedanavikkhambhanādīhi	7251	
PA_tika-vin07_t:725_15	rāgapariyuṭṭhānaṃ natthi, tesaṃ sukkavissaṭṭhi na siyā. Iti yathāṭhānato sukkassa	7251	
PA_tika-vin07_t:725_16	vissaṭṭhiyeva rāgacittasamuṭṭhānā, na pakatirūpaṃ, teneva kathāvatthuaṭṭhakathāyaṃ	7251	
PA_tika-vin07_t:725_17	“sukkavissaṭṭhi nāma rāgasamuṭṭhānā hotī”ti sukkassa vissaṭṭhi eva rāgasamuṭṭhānā	7251	
PA_tika-vin07_t:725_18	vuttā, na pakatirūpaṃ. Channaṃ pana kāmāvacaradevānaṃ vijjamānāpi sukkadhātu dvayaṃdvayasamāpattivasena	7251	
PA_tika-vin07_t:725_19	pariyuṭṭhitarāgenāpi ṭhānato na gaḷati, yathāṭhāne eva ṭhatvā kiñci vikāraṃ āpajjamānā	7251	
PA_tika-vin07_t:725_20	taṅkhaṇikapariḷāhavūpasamāvahā methunakiccaniṭṭhāpitā hotīti veditabbaṃ. Keci pana	7252	
PA_tika-vin07_t:725_21	“kāyasamphassasukhameva tesaṃ kāmakicca”nti vadanti. Khīṇāsavānaṃ pana anāgāmīnañca	7252	
PA_tika-vin07_t:725_22	sabbaso kāmarāgābhāvena sukkadhātuvikārampi nāpajjatīti veditabbaṃ. Rūpībrahmānaṃ	7252	
PA_tika-vin07_t:725_23	pana vikkhambhitakāmarāgena janitattā anāhārūpajīvitattā ca sabbathā sukkadhātupi	7252	
PA_tika-vin07_t:725_24	nattheva. Tathevāti mocanassādena nimitte upakkamatotiādiṃ atidisati. “Vissaṭṭhīti	7252	
PA_tika-vin07_t:725_25	ṭhānācāvanā vuccatī”ti padabhājane vuttattā “dakasotaṃ otiṇṇamatte”ti kasmā vuttanti	7252	
PA_tika-vin07_t:725_26	āha dakasotorohaṇañcetthātiādi. Etthāti tīsupi vādesu. Adhivāsetvāti nimitte upakkamitvā	7252	
PA_tika-vin07_t:725_27	puna vippaṭisāre uppanne mocanassādaṃ vinodetvā. Antarā nivāretunti attano nimitte	7252	
PA_tika-vin07_t:725_28	katūpakkamena ṭhānā cutaṃ dakasotaṃ otarituṃ adatvā antarā nivāretuṃ. Mocanassādena	7252	
PA_tika-vin07_t:725_29	hatthaparikammādiṃ karontassa muttepi dukkaṭameva, nimitte upakkamābhāvato pana saṅghādiseso	7252	
PA_tika-vin07_t:725_30	na hotīti āha “hattha…pe… anāpattī”ti. Dakasotorohaṇañcetthātiādinā vuttavinicchayaṃ	7253	
PA_tika-vin07_t:725_31	sandhāya “ayaṃ sabbācariyasādhāraṇavinicchayo”ti vuttaṃ.	7253	
PA_tika-vin07_t:726_0	Khobhakaraṇapaccayo nāma visabhāgabhesajjasenāsanāhārādipaccayo. Nānāvidhaṃ supinanti	726	
PA_tika-vin07_t:726_1	khubhitavātādidhātūnaṃ anuguṇaṃ. Anubhūtapubbanti pubbe bhūtapubbaṃ manasā parikappitapubbañca.	726	
PA_tika-vin07_t:726_2	Sagganarakadesantarādīnampi hi saṅgahetvā vuttaṃ. Atthakāmatāya vā anatthakāmatāya	726	
PA_tika-vin07_t:726_3	vāti idaṃ devatānaṃ hitāhitādhippāyataṃ dassetuṃ vuttaṃ. Atthāya vā anatthāya vāti	726	
PA_tika-vin07_t:726_4	sabhāvato bhavitabbaṃ hitāhitaṃ sandhāya vuttaṃ. Nanu devatāhi upasaṃhariyamānāni	726	
PA_tika-vin07_t:726_5	ārammaṇāni paramatthato natthi, kathaṃ tāni puriso passati, devatā vā tāni avijjamānāni	726	
PA_tika-vin07_t:726_6	upasaṃharantīti codanaṃ manasi katvā āha so tāsantiādi. Tena “evameso parikappatū”ti	726	
PA_tika-vin07_t:726_7	devatāhi cintitamattena supantassa cittaṃ bhavaṅgasantatito nipatitvā devatāhi cintitaniyāmeneva	726	
PA_tika-vin07_t:726_8	parikappamānaṃ pavattati, evaṃ tena parikappamānāni ārammaṇāni devatāhi upasaṃhaṭāni	726	
PA_tika-vin07_t:726_9	nāma honti, tāni ca so devatānubhāvena passati nāmāti dasseti. Bodhisattamātā viya	726	
PA_tika-vin07_t:726_10	puttapaṭilābhanimittantiādīsu bodhisattassa gabbhokkantidivase mahāmāyādeviyā attano	7261	
PA_tika-vin07_t:726_11	dakkhiṇapassena ekassa setavaravāraṇassa antokucchipaviṭṭhabhāvadassanaṃ puttapaṭilābhanimittaṃ	7261	
PA_tika-vin07_t:726_12	supinaṃ nāma. Amhākaṃ pana bodhisattassa “sve buddho bhavissatī”ti cātuddasiyaṃ pakkhassa	7261	
PA_tika-vin07_t:726_13	rattivibhāyanakāle himavantaṃ bibbohanaṃ katvā puratthimapacchimasamuddesu vāmadakkhiṇahatthe	7261	
PA_tika-vin07_t:726_14	dakkhiṇasamudde pāde ca odahitvā mahāpathaviyā sayanaṃ eko, dabbatiṇasaṅkhātāya tiriyā	7261	
PA_tika-vin07_t:726_15	nāma tiṇajātiyā naṅgalamattarattadaṇḍāya nābhito uggatāya khaṇena anekayojanasahassaṃ	7261	
PA_tika-vin07_t:726_16	nabhaṃ āhacca ṭhānaṃ eko, setānaṃ kaṇhasīsānaṃ kimīnaṃ pādehi ussakkitvā yāva jāṇumaṇḍalaṃ	7261	
PA_tika-vin07_t:726_17	āhacca ṭhānaṃ eko, nānāvaṇṇānaṃ catunnaṃ sakuṇānaṃ catūhi disāhi āgantvā pādamūle	7261	
PA_tika-vin07_t:726_18	setavaṇṇatāpajjanaṃ eko, bodhisattassa mahato mīḷhapabbatassa upari alimpamānassa	7261	
PA_tika-vin07_t:726_19	caṅkamanaṃ ekoti ime pañca mahāsupinā nāma, ime ca yathākkamaṃ sambodhiyā, devamanussesu	7261	
PA_tika-vin07_t:726_20	ariyamaggappakāsanassa, gihīnañca saraṇūpagamanassa, khattiyādicatuvaṇṇānaṃ pabbajitvā	7262	
PA_tika-vin07_t:726_21	arahattapaṭilābhassa, catunnaṃ paccayānaṃ lābhe alittabhāvassa ca pubbanimittānīti	7262	
PA_tika-vin07_t:726_22	veditabbaṃ. Soḷasa supinā pākaṭā eva. Ekantasaccamevāti phalaniyamuppattito vuttaṃ.	7262	
PA_tika-vin07_t:726_23	Dassanaṃ pana sabbattha vipallatthameva. Dhātukkhobhādīsu catūsu mūlakāraṇesu dvīhi	7262	
PA_tika-vin07_t:726_24	tīhipi kāraṇehi kadāci supinaṃ passantīti āha “saṃsaggabhedato”ti. Supinabhedoti	7262	
PA_tika-vin07_t:726_25	saccāsaccatthatābhedo.	7262	
PA_tika-vin07_t:727_0	Rūpanimittādiārammaṇanti ettha kammanimittagatinimittato aññarūpameva viññāṇassa	727	
PA_tika-vin07_t:727_1	nimittanti rūpanimittaṃ, taṃ ādi yesaṃ sattanimittādīnaṃ tāni rūpanimittādīni ārammaṇāni	727	
PA_tika-vin07_t:727_2	yassa bhavaṅgacittassa taṃ rūpanimittādiārammaṇaṃ. Īdisānīti rūpanimittādiārammaṇāni	727	
PA_tika-vin07_t:727_3	rāgādisampayuttāni ca. Sabbohārikacittenāti paṭibuddhassa pakativīthicittena. Ko	727	
PA_tika-vin07_t:727_4	nāma passatīti suttapaṭibuddhabhāvaviyuttāya cittappavattiyā abhāvato supinaṃ passanto	727	
PA_tika-vin07_t:727_5	nāma na siyāti adhippāyo, tenāha “supinassa abhāvova āpajjatī”ti. Kapimiddhaparetoti	727	
PA_tika-vin07_t:727_6	iminā niddāvasena pavattamānabhavaṅgasantatibyavahitāya kusalākusalāya manodvāravīthiyā	727	
PA_tika-vin07_t:727_7	ca passatīti dasseti, tenāha yā niddātiādi. Dvīhi antehi muttoti kusalākusalasaṅkhātehi	727	
PA_tika-vin07_t:727_8	dvīhi antehi mutto. Āvajjanatadārammaṇakkhaṇeti supine pañcadvāravīthiyā abhāvato	727	
PA_tika-vin07_t:727_9	manodvāre uppajjanārahaṃ gahetvā vuttaṃ.	727	
PA_tika-vin07_t:728_0	Ettha ca supinantepi tadārammaṇavacanato anubhūtesu sutapubbesu vā rūpādīsu purāpattibhāvena	728	
PA_tika-vin07_t:728_1	parikappetvā vipallāsato pavattamānāpi kāmāvacaravipākadhammā parittadhamme nissāya	728	
PA_tika-vin07_t:728_2	parikappetvā pavattattā parittārammaṇā vuttā, na pana sarūpato parittadhamme gahetvā	728	
PA_tika-vin07_t:728_3	pavattattā evāti gahetabbaṃ. Evañca itthipurisādiākāraṃ āropetvā pavattamānānaṃ rāgādisavipākadhammānampi	728	
PA_tika-vin07_t:728_4	tesaṃ ārammaṇaṃ gahetvā uppannānaṃ paṭisandhādivipākānampi parittārammaṇatā kammanimittārammaṇatā	728	
PA_tika-vin07_t:728_5	ca upapannā eva hoti. Vatthudhammavinimuttaṃ pana sammutibhūtaṃ kasiṇādipaṭibhāgārammaṇaṃ	728	
PA_tika-vin07_t:728_6	gahetvā uppannā upacārappanādivasappavattā cittacetasikadhammā eva parittattike na	728	
PA_tika-vin07_t:728_7	vattabbārammaṇāti gahetabbā.	728	
PA_tika-vin07_t:729	Svāyanti supino. Vipallāsena parikappitaparittārammaṇattā “dubbalavatthukattā”ti vuttaṃ, avijjamānārammaṇe avasavattitoti adhippāyo, tenāha avisaye uppannattātiādi.	72	
PA_tika-vin07_t:730_0	Āpattinikāyassāti idaṃ saṅghādisesoti pulliṅga-saddassa anurūpavasena vuttaṃ. Assāti	730	
PA_tika-vin07_t:730_1	assa āpattinikāyassa, vuṭṭhāpetuṃ icchitassāti attho, tenāha kiṃ vuttantiādi. Ruḷhisaddenāti	730	
PA_tika-vin07_t:730_2	ettha samudāye nipphannassāpi saddassa tadekadesepi pasiddhi idha ruḷhī nāma, tāya	730	
PA_tika-vin07_t:730_3	ruḷhiyā yutto saddo ruḷhīsaddo, tena. Ruḷhiyā kāraṇamāha avayaveiccādinā.	730	
PA_tika-vin07_t:731_0	Kālañcāti “rāgūpatthambhe”tiādinā dassitakālañca, “rāgūpatthambhe”ti vutte rāgūpatthambhe	731	
PA_tika-vin07_t:731_1	jāte tasmiṃ kāle mocetīti atthato kālo gammati. Navamassa adhippāyassāti vīmaṃsādhippāyassa. Vatthūti visayaṃ.	731	
PA_tika-vin07_t:732	238. Lomā etesaṃ santīti lomasā, bahulomapāṇakā.	73	
PA_tika-vin07_t:733_0	239. Mocanenāti mocanappayogena. Mocanassādasampayuttāyāti ettha mocanicchāva mocanassādo,	733	
PA_tika-vin07_t:733_1	tena sampayuttā cetanā mocanassādacetanāti attho, na pana mocane assādaṃ sukhaṃ patthentiyā	733	
PA_tika-vin07_t:733_2	cetanāyāti evaṃ attho gahetabbo, itarathā sukhatthāya mocentasseva āpatti, na ārogyādiatthāyāti	733	
PA_tika-vin07_t:733_3	āpajjati. Tasmā ārogyādīsu yena kenaci adhippāyena mocanicchāya cetanāyāti atthova gahetabbo.	733	
PA_tika-vin07_t:734_0	240. Vāyamatoti aṅgajāte kāyena upakkamato. Dve āpattisahassānīti khaṇḍacakkādīni	734	
PA_tika-vin07_t:734_1	anāmasitvāva vuttaṃ, icchantena pana khaṇḍacakkādibhedenāpi gaṇanā kātabbā. Ekena	734	
PA_tika-vin07_t:734_2	padenāti gehasitapemapadena. Tathevāti mocanassādacetanāya eva gāḷhaṃ pīḷanādippayogaṃ	734	
PA_tika-vin07_t:734_3	avijahitvā supanena saṅghādisesoti vuttaṃ. Suddhacittoti mocanassādassa nimitte ūruādīhi	734	
PA_tika-vin07_t:734_4	kataupakkamassa vijahanaṃ sandhāya vuttaṃ. Tena asubhamanasikārābhāvepi payogābhāveneva	734	
PA_tika-vin07_t:734_5	mocanepi anāpatti dīpitāti veditabbā.	734	
PA_tika-vin07_t:735_0	Tena upakkamena mutteti muccamānaṃ vinā aññasmimpi sukke ṭhānato mutte. Yadi pana	735	
PA_tika-vin07_t:735_1	upakkame katepi muccamānameva dakasotaṃ otarati, thullaccayameva payogena muttassa	735	
PA_tika-vin07_t:735_2	abhāvā. Jagganatthāyāti cīvarādīsu limpanaparihārāya hatthena aṅgajātaggahaṇaṃ vaṭṭati,	735	
PA_tika-vin07_t:735_3	tappayogo na hotīti adhippāyo. Anokāsanti aṅgajātappadesaṃ.	735	
PA_tika-vin07_t:736	262. Supinantena kāraṇenāti supinante pavattaupakkamahetunā. Āpattiṭṭhāneyeva hi ayaṃ anāpatti avisayattā vuttā. Tenāha “sacassa visayo hoti niccalena bhavitabba”ntiādi.	73	
PA_tika-vin07_t:737_0	263. Vinītavatthupāḷiyaṃ aṇḍakaṇḍuvanavatthusmiṃ mocanādhippāyena aṇḍacalanena aṅgajātassāpi	737	
PA_tika-vin07_t:737_1	calanato nimitte upakkamo hotīti saṅghādiseso vutto. Yathā pana aṅgajātaṃ na calati,	737	
PA_tika-vin07_t:737_2	evaṃ aṇḍameva kaṇḍuvanena phusantassa muttepi anāpatti aṇḍassa anaṅgajātattā.	737	
PA_tika-vin07_t:738	264. Vatthinti aṅgajātasīsacchādakacammaṃ. Udaraṃ tāpentassa…pe… anāpattiyevāti udaratāpanena aṅgajātepi tatte tāvattakena nimitte upakkamo kato nāma na hotīti vuttaṃ.	73	
PA_tika-vin07_t:739_0	265. Ehi me tvaṃ, āvuso, sāmaṇerāti vatthusmiṃ aññaṃ āṇāpetu, tena kariyamānassa	739	
PA_tika-vin07_t:739_1	aṅgajātacalanassa mocanassādena sādiyanato taṃ calanaṃ bhikkhussa sādiyanacittasamuṭṭhitampi	739	
PA_tika-vin07_t:739_2	hotīti sukkavissaṭṭhipaccayassa aṅgajātacalanassa hetubhūtā assādacetanāva āpattiyā	739	
PA_tika-vin07_t:739_3	aṅgaṃ hoti, na āṇāpanavācā tassā pavattikkhaṇe saṅghādisesassa asijjhanato. Evaṃ	739	
PA_tika-vin07_t:739_4	āṇāpetvāpi yonisomanasikārena mocanassādaṃ paṭivinodentassa āpattiasambhavato idaṃ	739	
PA_tika-vin07_t:739_5	sikkhāpadaṃ anāṇattikaṃ, kāyakammaṃ, kiriyasamuṭṭhānañca jātanti gahetabbaṃ, āṇāpanavācāya	739	
PA_tika-vin07_t:739_6	pana dukkaṭaṃ āpajjati. Yo pana parena anāṇattena balakkārenāpi kariyamānappayogaṃ	739	
PA_tika-vin07_t:739_7	mocanassādena sādiyati, tassāpi mutte paṭhamapārājike viya saṅghādisesova, amutte	739	
PA_tika-vin07_t:739_8	thullaccayaṃ. Mocanassāde cetanāya pana asati kāyasaṃsaggarāgena sādiyantassāpi muttepi	739	
PA_tika-vin07_t:739_9	saṅghādisesena anāpattīti ācariyā vadanti, tañca yuttameva.	739	
PA_tika-vin07_t:740	266. Kāyatthambhanavatthusmiṃ calanavasena yathā aṅgajāte upakkamo sambhavati, tathā vijambhitattā āpatti vuttā.	74	
PA_tika-vin07_t:741	Upanijjhāyanavatthusmiṃ aṅgajātanti jīvamānaitthīnaṃ passāvamaggova adhippeto, netaro.	74	
PA_tika-vin07_t:742_0	267. Pupphāvalīti kīḷāviseso. Taṃ kira kīḷantā nadīādīsu chinnataṭaṃ udakena cikkhallaṃ	742	
PA_tika-vin07_t:742_1	katvā tattha ubho pāde pasāretvā nisinnā patanti, “pupphāvaliya”ntipi pāṭho. Pavesentassāti	742	
PA_tika-vin07_t:742_2	payojakattena dvikammikattā “vālikaṃ aṅgajāta”nti ubhayatthāpi upayogavacanaṃ kataṃ.	742	
PA_tika-vin07_t:742_3	Cetanā, upakkamo, muccananti imānettha tīṇi aṅgāni veditabbāni.	742	
PA_tika-vin07_t:743	Sukkavissaṭṭhisikkhāpadavaṇṇanā niṭṭhitā.	74	
PA_tika-vin07_t:744	2. Kāyasaṃsaggasikkhāpadavaṇṇanā	74	
PA_tika-vin07_t:745_0	269. Dutiye kesuci vātapānesu vivaṭesu bahipi andhakārattā āloko na pavisati, vivaṭakavāṭena	745	
PA_tika-vin07_t:745_1	aññato āgacchantassa ālokassa nivāraṇato kavāṭassa piṭṭhipasse ghanandhakārova hoti,	745	
PA_tika-vin07_t:745_2	tādisāni sandhāya “yesu vivaṭesu andhakāro hotī”tiādi vuttaṃ.	745	
PA_tika-vin07_t:746_0	Brāhmaṇī attano aṅgamaṅgānaṃ parāmasanakkhaṇe anācārānukūlā hutvā na kiñci vatvā	746	
PA_tika-vin07_t:746_1	bhikkhuno vaṇṇabhaṇanakkhaṇe vuttattā āha “pabbajitukāmo maññeti sallakkhetvā”ti,	746	
PA_tika-vin07_t:746_2	pabbajitukāmo viyāti sallakkhetvāti attho. Kulitthīnaṃ evaṃ parehi abhibhavanaṃ nāma	746	
PA_tika-vin07_t:746_3	accantāvamānoti āha “attano vippakāra”nti.	746	
PA_tika-vin07_t:747	270. Otiṇṇasaddassa kammasādhanapakkhaṃ sandhāya “yakkhādīhī”tiādi vuttaṃ, kattusādhanapakkhaṃ sandhāya “kūpādīnī”tiādi vuttaṃ. Tasmiṃ vatthusminti itthisarīrasaṅkhāte vatthusmiṃ.	74	
PA_tika-vin07_t:748	271. Assāti hatthaggāhādikassa sabbassa.	74	
PA_tika-vin07_t:749_0	273. Etesaṃ padānanti āmasanādipadānaṃ. Itthisaññīti manussitthisaññī. Naṃ-saddassa	749	
PA_tika-vin07_t:749_1	kāyavisesanabhāvena etaṃ kāyanti atthaṃ dassetuṃ “atha vā”tiādi vuttaṃ. Omasanto…pe…	749	
PA_tika-vin07_t:749_2	ekāva āpattīti anivatthaṃ sandhāya vuttaṃ, na nivatthaṃ. Sanivatthāya pana matthakato	749	
PA_tika-vin07_t:749_3	paṭṭhāya hatthaṃ otārentassa nivatthasāṭakopari hatthe āruḷhe thullaccayaṃ. Sāṭakato	749	
PA_tika-vin07_t:749_4	hatthaṃ otārāpetvā jaṅghato paṭṭhāya omasantassa puna saṅghādiseso.	749	
PA_tika-vin07_t:750_0	Yathāniddiṭṭhaniddeseti yathāvuttakāyasaṃsagganiddese. Tenāti yena kāraṇena vatthusaññādayo	750	
PA_tika-vin07_t:750_1	honti, tena kāraṇena. Yathāvuttasikkhāpadaniddese vuttaṃ garukaṃ bhikkhuno kareyya pakāseyyāti yojanā.	750	
PA_tika-vin07_t:751	Saññāya virāgitamhīti saññāya viraddhāya. Idaṃ nāma vatthunti imasmiṃ sikkhāpade āgataṃ, anāgatañca yaṃ kiñci saviññāṇakāviññāṇakaṃ phusantassa anāpattiabhāvaṃ sandhāya vuttaṃ.	75	
PA_tika-vin07_t:752_0	Sārattanti kāyasaṃsaggarāgeneva sārattaṃ. Virattanti kāyasaṃsaggarāgarahitaṃ mātuādiṃ	752	
PA_tika-vin07_t:752_1	sandhāya vadati. Dukkaṭanti mātupemādivasena gaṇhantassa vasena vuttaṃ, virattampi	752	
PA_tika-vin07_t:752_2	itthiṃ kāyasaṃsaggarāgena gaṇhantassa pana saṅghādiseso eva. Imāya pāḷiyā sametīti	752	
PA_tika-vin07_t:752_3	sambandho. Kathaṃ sametīti ce? Yadi hi “itthiyā kāyappaṭibaddhaṃ gaṇhissāmī”ti citte	752	
PA_tika-vin07_t:752_4	uppanne itthisaññā virāgitā bhaveyya. Kāyappaṭibaddhaggahaṇepi thullaccayenāpi na	752	
PA_tika-vin07_t:752_5	bhavitabbaṃ itthisaññāya eva pāḷiyaṃ thullaccayassa vuttattā, tasmā “itthiyā kāyappaṭibaddhaṃ	752	
PA_tika-vin07_t:752_6	gaṇhissāmīti kāyaṃ gaṇhantassa itthisaññā virāgitā nāma na hotīti kāyappaṭibaddhaṃ	752	
PA_tika-vin07_t:752_7	gaṇhissāmīti kāyaṃ gaṇhato itthisaññāya ceva kāyasaṃsaggarāgassa ca kāyaggahaṇassa	752	
PA_tika-vin07_t:752_8	ca sambhavā yathāvatthukaṃ saṅghādisesameva āpajjatī”ti mahāsumattherena vuttavādova	752	
PA_tika-vin07_t:752_9	imāya pāḷiyā sameti. Aṭṭhakathāyañhi “sambahulā itthiyo bāhāhi parikkhipitvā gaṇhāmī”ti	752	
PA_tika-vin07_t:752_10	saññāya parikkhipato majjhagatānaṃ vasena thullaccayaṃ vuttaṃ. Na hi tassa “majjhagatā	7521	
PA_tika-vin07_t:752_11	itthiyo kāyappaṭibaddhena gaṇhāmī”ti saññā atthi, tasmā aṭṭhakathāyapi sametīti gahetabbaṃ.	7521	
PA_tika-vin07_t:752_12	Nīlena duviññeyyabhāvato kāḷitthī vuttā.	7521	
PA_tika-vin07_t:753_0	279. Sevanādhippāyoti phassasukhasevanādhippāyo. Kāyappaṭibaddhāmasanavāre kāyappaṭibaddhavasena	753	
PA_tika-vin07_t:753_1	phassapaṭivijānanaṃ veditabbaṃ. Cittuppādamatte āpattiyābhāvato anāpattīti idaṃ kāyasaṃsaggarāgamattena	753	
PA_tika-vin07_t:753_2	kāyacalanassa anuppattito itthiyā kariyamānakāyacalanaṃ sādiyatopi payogābhāvaṃ sandhāya	753	
PA_tika-vin07_t:753_3	vuttaṃ. Paṭhamapārājike pana parehi upakkamiyamānassa abhāvato sevanādhippāye uppanne	753	
PA_tika-vin07_t:753_4	tena adhippāyena aṅgajātakkhobho sayameva avassaṃ sañjāyati, so ca tena kato nāma	753	
PA_tika-vin07_t:753_5	hotīti pārājikaṃ vuttaṃ, teneva nayena paṭhamasaṅghādisesepi parena kariyamānapayogasādiyamānepi	753	
PA_tika-vin07_t:753_6	aṅgajātakkhobhasambhavena āpatti hotīti veditabbaṃ. Catuttheti “na ca kāyena vāyamati,	753	
PA_tika-vin07_t:753_7	na ca phassaṃ paṭivijānātī”ti imasmiṃ vāre. Phassapaṭivijānanampīti api-saddena tatiyavāre	753	
PA_tika-vin07_t:753_8	viya vāyāmopi natthīti dasseti. Nissaggiyena nissaggiyāmasane viyāti idaṃ pana phassapaṭivijānanābhāvamattasseva	753	
PA_tika-vin07_t:753_9	nidassanaṃ, na payogābhāvassāti daṭṭhabbaṃ. Mokkhādhippāyoti ettha cittassa lahuparivattitāya	753	
PA_tika-vin07_t:753_10	antarantarā kāyasaṃsaggarāge samuppannepi mokkhādhippāyassa avicchinnatāya anāpattiyeva,	7531	
PA_tika-vin07_t:753_11	vicchinne pana tasmiṃ āpatti eva.	7531	
PA_tika-vin07_t:754	Padabhājanīyavaṇṇanānayo.	75	
PA_tika-vin07_t:755_0	281. Ettha gaṇhāhīti na vattabbāti gehasitapemena kāyappaṭibaddhena phusane dukkaṭaṃ	755	
PA_tika-vin07_t:755_1	sandhāya vuttaṃ, kāruññena pana vatthādiṃ gahetuṃ asakkontiṃ “gaṇhā”ti vadantassāpi	755	
PA_tika-vin07_t:755_2	avasasabhāvappattaṃ udake nimujjantiṃ kāruññena sahasā anāmāsanti acintetvā kesādīsu	755	
PA_tika-vin07_t:755_3	gahetvā mokkhādhippāyena ākaḍḍhatopi anāpattiyeva. Na hi mīyamānaṃ mātaraṃ ukkhipituṃ	755	
PA_tika-vin07_t:755_4	na vaṭṭati. Aññātikāya itthiyāpi eseva nayo. Ukkaṭṭhāya mātuyāpi āmāso na vaṭṭatīti	755	
PA_tika-vin07_t:755_5	dassanatthaṃ “mātara”nti vuttaṃ. Tassā kātabbaṃ pana aññāsampi itthīnaṃ karontassāpi	755	
PA_tika-vin07_t:755_6	anāpattiyeva anāmāsatte visesābhāvā.	755	
PA_tika-vin07_t:756_0	Tiṇaṇḍupakanti hiriverādimūlehi kesālaṅkāratthāya katacumbaṭakaṃ. Parivattetvāti	756	
PA_tika-vin07_t:756_1	attano nivāsanādibhāvato apanetvā. Pūjādiatthaṃ pana tāvakālikampi āmasituṃ vaṭṭati.	756	
PA_tika-vin07_t:756_2	Sīsapasādhanakadantasūciādīti idaṃ sīsālaṅkāratthāya paṭapilotikādīhi kataṃ sīsapasādhanakañceva	756	
PA_tika-vin07_t:756_3	dantasūciādi cāti dvidhā yojetvā sīsapasādhanaṃ sipāṭikopakaraṇatthāya ceva dantasūciupakaraṇatthāya	756	
PA_tika-vin07_t:756_4	ca gahetabbanti yathākkamaṃ atthaṃ dasseti. Kesakalāpaṃ bandhitvā tattha tiriyaṃ	756	
PA_tika-vin07_t:756_5	pavesanatthāya katā dantasūci eva sīsapasādhanakadantasūcīti ekameva katvā sipāṭikāya	756	
PA_tika-vin07_t:756_6	pakkhipitvā pariharitabbasūciyeva tassa tassa kiccassa upakaraṇanti sipāṭikāsūciupakaraṇanti	756	
PA_tika-vin07_t:756_7	evaṃ vā yojanā kātabbā. Potthakarūpanti sudhādīhi kataṃ, pārājikavatthubhūtānaṃ tiracchānagatitthīnaṃ	756	
PA_tika-vin07_t:756_8	saṇṭhānena katampi anāmāsameva. Itthirūpādīni dassetvā kataṃ, vatthabhittiādiñca	756	
PA_tika-vin07_t:756_9	itthirūpaṃ anāmasitvā vaḷañjetuṃ vaṭṭati. Evarūpehi anāmāse kāyasaṃsaggarāge asati	756	
PA_tika-vin07_t:756_10	kāyappaṭibaddhena āmasato doso natthi. Bhinditvāti ettha anāmāsampi daṇḍapāsāṇādīhi	7561	
PA_tika-vin07_t:756_11	bhedanassa aṭṭhakathāyaṃ vuttattā, pāḷiyampi āpadāsu mokkhādhippāyassa āmasanepi	7561	
PA_tika-vin07_t:756_12	anāpattiyā vuttattā ca. Sappinīādīhi vāḷamigīhi ca gahitapāṇakānaṃ mocanatthāya taṃ	7561	
PA_tika-vin07_t:756_13	sappinīādiṃ vatthadaṇḍādīhi parikkhipitvā gahetuṃ, mātuādiṃ udake mīyamānaṃ vatthādīhi	7561	
PA_tika-vin07_t:756_14	gahetuṃ, asakkontiṃ kesādīsu gahetvā kāruññena ukkhipituṃ vaṭṭatīti ayamattho gahetabbova.	7561	
PA_tika-vin07_t:756_15	Aṭṭhakathāyaṃ “na tveva āmasitabbā”ti idaṃ pana vacanaṃ amīyamānavatthuṃ sandhāya	7561	
PA_tika-vin07_t:756_16	vuttanti ayaṃ amhākaṃ khanti.	7561	
PA_tika-vin07_t:757_0	Maggaṃ adhiṭṭhāyāti “maggo aya”nti maggasaññaṃ uppādetvāti attho. Paññapetvā dentīti	757	
PA_tika-vin07_t:757_1	idaṃ sāmīcivasena vuttaṃ, tehi pana āsanaṃ apaññapetvāva nisīdathāti vutte sayameva	757	
PA_tika-vin07_t:757_2	paññapetvā nisīditumpi vaṭṭati. Tatthajātakānīti acchinditvā bhūtagāmabhāveneva ṭhitāni.	757	
PA_tika-vin07_t:757_3	Kīḷantenāti vuttattā sati paccaye āmasantassa anāpatti. Bhikkhusantakaṃ pana paribhogārahaṃ	757	
PA_tika-vin07_t:757_4	sabbathā āmasituṃ na vaṭṭati durupaciṇṇattā. Anupasampannānaṃ dassāmīti idaṃ appaṭiggahetvā	757	
PA_tika-vin07_t:757_5	gahaṇaṃ sandhāya vuttaṃ. Attanopi atthāya paṭiggahetvā gahaṇe doso natthi anāmāsattābhāvā.	757	
PA_tika-vin07_t:758_0	Maṇīti veḷuriyādito añño jotirasādibhedo sabbopi maṇi. Veḷuriyoti allaveḷuvaṇṇomaṇi,	758	
PA_tika-vin07_t:758_1	“majjārakkhi maṇḍalavaṇṇo”tipi vadanti. Silāti muggamāsavaṇṇā atisiniddhā kāḷasilā,	758	
PA_tika-vin07_t:758_2	maṇivohāraṃ āgatā rattasetādivaṇṇā sumaṭṭhāpi silā anāmāsā evāti vadanti. Rajatanti	758	
PA_tika-vin07_t:758_3	kahāpaṇamāsādibhedaṃ jatumāsādiṃ upādāya sabbaṃ vuttāvasesaṃ rūpiyaṃ gahitaṃ. Lohitaṅkoti	758	
PA_tika-vin07_t:758_4	rattamaṇi. Masāragallanti kabaravaṇṇo maṇi, “marakata”ntipi vadanti. Bhesajjatthāya	758	
PA_tika-vin07_t:758_5	pisitvā yojitānaṃ muttānaṃ ratanabhāvavirahato gahaṇakkhaṇepi ratanākārena apekkhitābhāvā	758	
PA_tika-vin07_t:758_6	“bhesajjatthāya pana vaṭṭatī”ti vuttaṃ. Yāva pana tā muttā ratanarūpena tiṭṭhanti,	758	
PA_tika-vin07_t:758_7	tāva āmasituṃ na vaṭṭati eva. Evaṃ aññampi ratanapāsāṇaṃ pisitvā bhesajje yojanatthāya	758	
PA_tika-vin07_t:758_8	gahetuṃ vaṭṭati eva, jātarūparajataṃ pana pisitvā yojanabhesajjatthāyapi sampaṭicchituṃ	758	
PA_tika-vin07_t:758_9	na vaṭṭati, gahaṭṭhehi yojetvā dinnampi yadi bhesajje suvaṇṇādirūpena tiṭṭhati, viyojetuñca	758	
PA_tika-vin07_t:758_10	sakkā, tādisaṃ bhesajjampi na vaṭṭati. Taṃ abbohārikattaṃ gataṃ ce, vaṭṭati. “Jātiphalikaṃ	7581	
PA_tika-vin07_t:758_11	upādāyā”ti vuttattā, sūriyakantacandakantādikaṃ jātipāsāṇaṃ maṇimhi eva saṅgahitanti	7581	
PA_tika-vin07_t:758_12	daṭṭhabbaṃ. Dhamanasaṅkho ca dhotaviddho ca ratanamisso cāti yojetabbaṃ. Viddhoti	7581	
PA_tika-vin07_t:758_13	maṇiādibhāvena katachiddo.	7581	
PA_tika-vin07_t:759_0	Ratanamissoti kañcanalatādivicitto, muttādiratanakhacito ca, etena dhamanasaṅkhato	759	
PA_tika-vin07_t:759_1	añño ratanamissova anāmāsoti dasseti. Silāyampi eseva nayo. Pānīyasaṅkhoti imināva	759	
PA_tika-vin07_t:759_2	thālakādiākārena katasaṅkhamayabhājanāni bhikkhūnaṃ sampaṭicchituṃ vaṭṭatīti siddhaṃ.	759	
PA_tika-vin07_t:759_3	Sesāti ratanasaṃyuttaṃ ṭhapetvā avasesā.	759	
PA_tika-vin07_t:760_0	Bījato paṭṭhāyāti dhātupāsāṇato paṭṭhāya. Paṭikkhipīti suvaṇṇamayadhātukaraṇḍakassa,	760	
PA_tika-vin07_t:760_1	buddharūpādissa ca attano santakakaraṇe nissaggiyattā vuttaṃ. “Rūpiyachaḍḍakaṭṭhāne”ti	760	
PA_tika-vin07_t:760_2	vuttattā rūpiyachaḍḍakassa jātarūparajataṃ āmasitvā chaḍḍetuṃ vaṭṭatīti siddhaṃ.	760	
PA_tika-vin07_t:760_3	Keḷāpayitunti āmasitvā ito cito ca sañcāretuṃ. Vuttanti mahāaṭṭhakathāyaṃ vuttaṃ.	760	
PA_tika-vin07_t:760_4	Kacavarameva harituṃ vaṭṭatīti gopakā vā hontu aññe vā, hatthena puñchitvā kacavaraṃ	760	
PA_tika-vin07_t:760_5	apanetuṃ vaṭṭati, malampi pamajjituṃ vaṭṭati evāti vadanti, taṃ aṭṭhakathāya na sameti	760	
PA_tika-vin07_t:760_6	keḷāyanasadisattā. Ārakūṭalohanti suvaṇṇavaṇṇo kittimalohaviseso. Tividhañhi kittimalohaṃ	760	
PA_tika-vin07_t:760_7	kaṃsalohaṃ vaṭṭalohaṃ hārakūṭalohanti. Tattha tiputambe missetvā kataṃ kaṃsalohaṃ	760	
PA_tika-vin07_t:760_8	nāma. Sīsatambe missetvā kataṃ vaṭṭalohaṃ. Rasatambe missetvā kataṃ hārakūṭalohaṃ	760	
PA_tika-vin07_t:760_9	nāma. Taṃ pana “jātarūpagatika”nti vuttattā uggaṇhato nissaggiyampi hotīti keci vadanti.	760	
PA_tika-vin07_t:760_10	Rūpiyesu pana agaṇitattā nissaggiyaṃ na hoti, āmasane, sampaṭicchane ca dukkaṭamevāti	7601	
PA_tika-vin07_t:760_11	veditabbaṃ. Sabbakappiyoti yathāvuttasuvaṇṇādimayānaṃ senāsanaparikkhārānaṃ āmasanagopanādivasena	7601	
PA_tika-vin07_t:760_12	paribhogo sabbathā kappiyoti adhippāyo. Tenāha “tasmā”tiādi. “Bhikkhūnaṃ dhammavinayavaṇṇanaṭṭhāne”ti	7601	
PA_tika-vin07_t:760_13	vuttattā saṅghikameva suvaṇṇādimayaṃ senāsanaṃ, senāsanaparikkhārā ca vaṭṭanti, na	7601	
PA_tika-vin07_t:760_14	puggalikānīti gahetabbaṃ.	7601	
PA_tika-vin07_t:761_0	Bhinditvāti paṭhamameva anāmasitvā pāsāṇādinā kiñcimattaṃ bhedaṃ katvā pacchā kappiyabhaṇḍatthāya	761	
PA_tika-vin07_t:761_1	adhiṭṭhahitvā hatthena gahetuṃ vaṭṭati. Tenāha “kappiyabhaṇḍaṃ karissāmīti sabbampi	761	
PA_tika-vin07_t:761_2	sampaṭicchituṃ vaṭṭatī”ti. Etthāpi kiñci bhinditvā, viyojetvā vā āmasitabba.	761	
PA_tika-vin07_t:762_0	Phalakajālikādīnīti ettha saraparittāṇāya hatthena gahetabbaṃ kiṭikāphalakaṃ akkhirakkhaṇatthāya	762	
PA_tika-vin07_t:762_1	ayalohādīhi jālākārena katvā sīsādīsu paṭimuñcitabbaṃ jālikaṃ nāma. Ādi-saddena kavacādiṃ	762	
PA_tika-vin07_t:762_2	saṅgaṇhāti. Anāmāsānīti macchajālādiparūparodhakaṃ sandhāya vuttaṃ, na saraparittāṇaṃ	762	
PA_tika-vin07_t:762_3	tassa āvudhabhaṇḍattābhāvā. Teneva vakkhati “parūparodhanivāraṇaṃ hī”tiādi. Āsanassāti	762	
PA_tika-vin07_t:762_4	cetiyassa samantā kataparibhaṇḍassa. Bandhissāmīti kākādīhi adūsanatthāya bandhissāmi.	762	
PA_tika-vin07_t:763_0	“Bherisaṅghāṭoti saṅghaṭitacammabherī. Vīṇāsaṅghāṭoti saṅghaṭitacammavīṇā”ti sāratthadīpaniyaṃ	763	
PA_tika-vin07_t:763_1	vuttaṃ. “Cammavinaddhāni vīṇābheriādīnī”ti mahāaṭṭhakathāyaṃ vuttavacanato visesābhāvā,	763	
PA_tika-vin07_t:763_2	“kurundiyaṃ panā”tiādinā tato visesassa vattumāraddhattā ca bheriādīnaṃ vinaddhanopakaraṇasamūho	763	
PA_tika-vin07_t:763_3	bherivīṇāsaṅghāṭoti veditabbaṃ saṅghaṭitabboti saṅghāṭoti katvā. Tucchapokkharanti	763	
PA_tika-vin07_t:763_4	avinaddhacammabherivīṇānaṃ pokkharaṃ. Āropitacammanti pubbe āropitaṃ hutvā pacchā	763	
PA_tika-vin07_t:763_5	tato apanetvā visuṃ ṭhapitamukhacammamattaṃ, na sesopakaraṇasahitaṃ. Sahitaṃ pana	763	
PA_tika-vin07_t:763_6	saṅghāṭoti ayaṃ viseso. Onahitunti bheripokkharādīni cammaṃ āropetvā cammavaṭṭiādīhi	763	
PA_tika-vin07_t:763_7	sabbehi upakaraṇehi vinandhituṃ.	763	
PA_tika-vin07_t:764_0	Pāḷiyaṃ paṇḍakassāti paṇḍakena. Pārājikappahonakakāleti akuthitakāle. Kāyasaṃsaggarāgādibhāve	764	
PA_tika-vin07_t:764_1	sabbāvatthāyapi itthiyā saṇṭhāne paññāyamāne anāmāsadukkaṭaṃ na vigacchatīti daṭṭhabbaṃ.	764	
PA_tika-vin07_t:764_2	Saṅkamādīnaṃ ṭhānācāvanavasena acāletabbatāya na kāyappaṭibaddhavohāroti dukkaṭaṃ vuttaṃ.	764	
PA_tika-vin07_t:765_0	282. Ekapadikasaṅkamoti tanukasetu. “Āviñchanto”ti vuttattā cāletuṃ yuttāya eva rajjuyā	765	
PA_tika-vin07_t:765_1	thullaccayaṃ, na itarāya bhittithambhādigatikattāti āha “yā mahārajju hotī”tiādi.	765	
PA_tika-vin07_t:765_2	Tena cāletuṃ yutte tanukarajjudaṇḍake acāletvā phusantassāpi thullaccayamevāti dīpitanti	765	
PA_tika-vin07_t:765_3	veditabbaṃ. Paṭicchādetabbāti chādanādivasena gūhitabbā. Manussitthī, manussitthisaññitā,	765	
PA_tika-vin07_t:765_4	kāyasaṃsaggarāgo, vāyāmo, tena hatthādīsu phusananti imānettha pañca aṅgāni.	765	
PA_tika-vin07_t:766	Kāyasaṃsaggasikkhāpadavaṇṇanā niṭṭhitā.	76	
PA_tika-vin07_t:767	3. Duṭṭhullavācāsikkhāpadavaṇṇanā	76	
PA_tika-vin07_t:768_0	285. Tatiye asaddhammapaṭisaññuttanti methunadhammapaṭisaṃyuttaṃ. Bālāti subhāsitadubbhāsitaṃ	768	
PA_tika-vin07_t:768_1	ajānantī, surāmadamattatāya ummattakādibhāvena ca ajānantīpi ettheva saṅgayhati.	768	
PA_tika-vin07_t:768_2	Na tāva sīsaṃ etīti saṅghādisesapaccayattasaṅkhātaṃ matthakaṃ pāripūri na hoti, maggamethunehi	768	
PA_tika-vin07_t:768_3	aghaṭitattā dukkaṭaṃ pana hoti eva.	768	
PA_tika-vin07_t:769_0	Apasādetīti apasādakaravacanaṃ karoti. Dosaṃ detīti dosaṃ patiṭṭhāpeti. Tīhīti animittāsītiādīnaṃ	769	
PA_tika-vin07_t:769_1	padānaṃ aduṭṭhullabhāvenāpi atthayojanārahattā passāvamaggādipaṭisaññuttatāniyamo	769	
PA_tika-vin07_t:769_2	natthīti vuttaṃ, tehi pana aṭṭhahi padehi paribbājikāvatthusmiṃ viya thullaccayanti veditabbaṃ.	769	
PA_tika-vin07_t:770	Kuñcikapanāḷimattanti kuñcikāchiddamattaṃ. Sukkhasotāti dakasotassa sukkhatāya lohitavaṇṇavigamo hotīti vuttaṃ.	77	
PA_tika-vin07_t:771_0	Suddhānīti methunādipadehi ayojitānipi. Methunadhammena ghaṭitānevāti idaṃ upalakkhaṇamattaṃ,	771	
PA_tika-vin07_t:771_1	vaccamaggapassāvamaggehipi animitte “tava vaccamaggo, passāvamaggo vā īdiso”tiādinā	771	
PA_tika-vin07_t:771_2	ghaṭitepi āpattikarāneva.	771	
PA_tika-vin07_t:772	286. Garukāpattinti bhikkhuniyā ubbhajāṇumaṇḍalikāya pārājikāpattiṃ sandhāya vadati.	77	
PA_tika-vin07_t:773	287. Hasanto hasantoti upalakkhaṇamattaṃ, ahasantopi yena kenaci ākārena attano vipariṇatacittataṃ itthiyā pakāsento vadati, āpattiyeva.	77	
PA_tika-vin07_t:774	Kāyacittatoti hatthamuddāya obhāsentassa kāyacittato samuṭṭhāti.	77	
PA_tika-vin07_t:775_0	288. Tasmā dukkaṭanti appaṭivijānanato dukkaṭaṃ, paṭivijānane pana sati thullaccayameva	775	
PA_tika-vin07_t:775_1	paribbājikāvatthusmiṃ viya akhettapadattā. Khettapade hi paṭivijānantiyā saṅghādisesova	775	
PA_tika-vin07_t:775_2	siyā methunadhammayācanavatthudvaye viya, taṃ pana vatthudvayaṃ methunayācanato catutthasaṅghādisese	775	
PA_tika-vin07_t:775_3	vattabbampi duṭṭhullavācassādamattena pavattattā idha vuttanti veditabbaṃ. Evaṃ khettapadena	775	
PA_tika-vin07_t:775_4	vadantassa itthiyā appaṭivijānantiyā kiṃ hotīti? Kiñcāpi ayaṃ nāma āpattīti pāḷiaṭṭhakathāsu	775	
PA_tika-vin07_t:775_5	na vuttaṃ, atha kho thullaccayenevettha bhavitabbaṃ. Tathā hi akhettapade appaṭivijānantiyā	775	
PA_tika-vin07_t:775_6	dukkaṭaṃ, paṭivijānantiyā thullaccayaṃ vuttaṃ. Khettapade pana paṭivijānane saṅghādisesova	775	
PA_tika-vin07_t:775_7	vutto, appaṭivijānane thullaccayameva bhavituṃ yuttaṃ, na dukkaṭaṃ, akhettapadato	775	
PA_tika-vin07_t:775_8	visesābhāvappasaṅgoti gahetabbaṃ. Yathā cettha, evaṃ catutthasikkhāpadepi akhettapade	775	
PA_tika-vin07_t:775_9	paṭivijānantiyā thullaccayaṃ, appaṭivijānantiyā dukkaṭaṃ, khettapade pana appaṭivijānantiyā	775	
PA_tika-vin07_t:775_10	thullaccayanti veditabbaṃ. Pāḷiyaṃ navāvutanti navavītaṃ.	7751	
PA_tika-vin07_t:776	288. Asaddhammaṃ sandhāyāti methunaṃ sandhāya vuttaṃ. Tañhi puttasamuppattiyā bījanikkhepato vappapariyāyaṃ labhatīti.	77	
PA_tika-vin07_t:777	Saṃsīdatīti vahati, saṃsarīyatīti vā attho. Manussitthī, tathāsaññitā, duṭṭhullavācassādarāgo, tena obhāsanaṃ, taṅkhaṇavijānananti imānettha pañca aṅgāni.	77	
PA_tika-vin07_t:778	Duṭṭhullavācāsikkhāpadavaṇṇanā niṭṭhitā.	77	
PA_tika-vin07_t:779	4. Attakāmapāricariyasikkhāpadavaṇṇanā	77	
PA_tika-vin07_t:780_0	290. Catutthe parehi patte pātiyamānānaṃ bhikkhāpiṇḍānaṃ pāto sannipātoti piṇḍapātoti	780	
PA_tika-vin07_t:780_1	bhikkhāhāro vuccati, taṃsadisatāya aññopi yo koci bhikkhācariyaṃ vinā bhikkhūhi laddho	780	
PA_tika-vin07_t:780_2	piṇḍapātotveva vuccati. Pati eti etasmāti paccayoti āha “patikaraṇaṭṭhena paccayo”ti.	780	
PA_tika-vin07_t:780_3	Rogadukkhānaṃ vā paṭipakkhabhāvena ayati pavattatīti paccayo. Sappāyassāti hitassa.	780	
PA_tika-vin07_t:780_4	Nagaraparikkhārehīti nagaraṃ parivāretvā rakkhaṇakehi. Rājūnaṃ gehaparikkhepo parikhā	780	
PA_tika-vin07_t:780_5	uddāpo pākāro esikā paligho aṭṭoti ime satta nagaraparikkhārāti vadanti. Setaparikkhāroti	780	
PA_tika-vin07_t:780_6	visuddhisīlālaṅkāro. Ariyamaggo hi idha “ratho”ti adhippeto, tassa ca sammāvācādayo	780	
PA_tika-vin07_t:780_7	alaṅkāraṭṭhena “parikkhārā”ti vuttā. Cakkavīriyoti vīriyacakko. Jīvitaparikkhārāti	780	
PA_tika-vin07_t:780_8	jīvitassa pavattikāraṇāni. Samudānetabbāti sammā uddhaṃ ānetabbā pariyesitabbā.	780	
PA_tika-vin07_t:781_0	291. Upacāreti yattha ṭhito viññāpetuṃ sakkoti, tādise ṭhāne. Kāmo ceva hetu ca pāricariyā	781	
PA_tika-vin07_t:781_1	ca atthoti pāḷiyaṃ “attano kāmaṃ, attano hetuṃ, attano adhippāyaṃ, attano pāricariya”nti	781	
PA_tika-vin07_t:781_2	vuttesu imesu catūsu padesu kāmo, hetu, pāricariyā ca aṭṭhakathāyaṃ vutte paṭhame	781	
PA_tika-vin07_t:781_3	atthavikappe viggahavākyādhippāyasūcanato attho. Sesanti adhippāyapadamekaṃ. Byañjananti	781	
PA_tika-vin07_t:781_4	byañjanamattaṃ, paṭhamavikappānupayogitāya vacanamattanti attho. Dutiye atthavikappepi eseva nayo.	781	
PA_tika-vin07_t:782_0	Yathāvuttameva atthaṃ padabhājanena saṃsanditvā dassetuṃ “attano kāmaṃ attano hetuṃ	782	
PA_tika-vin07_t:782_1	attano pāricariyanti hi vutte jānissanti paṇḍitā”tiādi āraddhaṃ. Idaṃ vuttaṃ hoti	782	
PA_tika-vin07_t:782_2	– “attano hetu”nti vutte attano atthāyāti ayamattho viññāyati, “attano kāmaṃ attano	782	
PA_tika-vin07_t:782_3	pāricariya”nti vutte kāmena pāricariyāti ayamattho viññāyati. Tasmā imehi tīhi padehi	782	
PA_tika-vin07_t:782_4	attano atthāya kāmena pāricariyā attakāmapāricariyāti imaṃ atthavikappaṃ viññū jānissanti.	782	
PA_tika-vin07_t:782_5	“Attano adhippāya”nti vutte pana adhippāya-saddassa kāmita-saddena samānatthabhāvato	782	
PA_tika-vin07_t:782_6	attanā adhippetakāmitaṭṭhena attakāmapāricariyāti imamatthaṃ vikappaṃ viññū jānissanti.	782	
PA_tika-vin07_t:783_0	Etadagganti esā aggā. Duṭṭhullavācāsikkhāpadepi kāmaṃ “yācatipi āyācatipī”ti evaṃ	783	
PA_tika-vin07_t:783_1	methunayācanaṃ āgataṃ, taṃ pana duṭṭhullavācassādarāgavasena vuttaṃ, idha pana attano	783	
PA_tika-vin07_t:783_2	methunassādarāgavasenāti ayaṃ viseso.	783	
PA_tika-vin07_t:784_0	Vinītavatthūsu “aggadānaṃ dehī”ti idaṃ attano atthāya vuttaṃ, duṭṭhullavācāsikkhāpade	784	
PA_tika-vin07_t:784_1	pana paratthāyapi vutte sīsaṃ etīti veditabbaṃ. Subhagāti issariyādīhi sundarehi	784	
PA_tika-vin07_t:784_2	bhagehi samannāgatā. Manussitthī, tathāsaññitā, attakāmapāricariyāya rāgo, tena kāmapāricariyayācanaṃ,	784	
PA_tika-vin07_t:784_3	taṅkhaṇavijānananti imānettha pañca aṅgāni.	784	
PA_tika-vin07_t:785	Attakāmapāricariyasikkhāpadavaṇṇanā niṭṭhitā.	78	
PA_tika-vin07_t:786	5. Sañcarittasikkhāpadavaṇṇanā	78	
PA_tika-vin07_t:787_0	296. Pañcame paṇḍiccenāti sabhāvañāṇena. Gatimantāti sabhāvañāṇagatiyuttā. Veyyattiyenāti	787	
PA_tika-vin07_t:787_1	itthikattabbesu sikkhitañāṇena. Medhāyāti asikkhitesupi taṃitthikattabbesu ṭhānuppattiyā	787	
PA_tika-vin07_t:787_2	paññāya. Chekāti kāyena pacanādikusalā.	787	
PA_tika-vin07_t:788	Āvahanaṃ āvāho, dārikāya gahaṇaṃ. Vidhinā parakule vahanaṃ pesanaṃ vivāho, dārikāya dānaṃ.	78	
PA_tika-vin07_t:789	297. Randhāpanaṃ bhattapacāpanaṃ. Byañjanādisampādanaṃ pacāpanaṃ. Na upāhaṭanti na dinnaṃ. Kayo nāma gahaṇaṃ. Vikkayo nāma dānaṃ. Tadubhayaṃ saṅgahetvā “vohāro”ti vuttaṃ.	78	
PA_tika-vin07_t:790_0	300. “Abbhutaṃ kātuṃ na vaṭṭatī”ti iminā dukkaṭaṃ hotīti dīpeti. “Parājitena dātabba”nti	790	
PA_tika-vin07_t:790_1	vuttattā adento dhuranikkhepena kāretabbo. Acirakāle adhikāro etassa atthīti acirakālādhikārikaṃ,	790	
PA_tika-vin07_t:790_2	sañcarittaṃ. “Acirakālācārika”nti vā pāṭho. Acirakāle ācāro ajjhācāro etassāti yojanā.	790	
PA_tika-vin07_t:791_0	301. Kiñcāpi ehibhikkhuādikāpi sañcarittādipaṇṇattivajjaṃ āpattiṃ āpajjanti, tesaṃ	791	
PA_tika-vin07_t:791_1	pana asabbakālikattā, appakattā ca idhāpi ñatticatuttheneva kammena upasampannaṃ	791	
PA_tika-vin07_t:791_2	sandhāya “yvāya”ntiādipadabhājanamāha. Sañcaraṇaṃ sañcaro, so etassa atthīti sañcarī,	791	
PA_tika-vin07_t:791_3	tassa bhāvo sañcarittaṃ. Tenāha “sañcaraṇabhāva”nti. Sañcaratīti sañcaraṇo, puggalo,	791	
PA_tika-vin07_t:791_4	tassa bhāvo sañcaraṇabhāvo, taṃ itthipurisānaṃ antare sañcaraṇabhāvanti attho.	791	
PA_tika-vin07_t:792_0	Jāyābhāveti bhariyabhāvāya. Jārabhāveti sāmibhāvāya, taṃnimittanti attho. Nimittatthe	792	
PA_tika-vin07_t:792_1	hi etaṃ bhummavacanaṃ. Kiñcāpi “jārattane”ti padassa padabhājane “jārī bhavissasī”ti	792	
PA_tika-vin07_t:792_2	itthiliṅgavasena padabhājanaṃ vuttaṃ, “sañcarittaṃ samāpajjeyyā”ti padassa pana niddese	792	
PA_tika-vin07_t:792_3	“itthiyā vā pahito purisassa santike gacchati, purisena vā pahito itthiyā santike	792	
PA_tika-vin07_t:792_4	gacchatī”ti vuttattā purisassāpi santike vattabbākāraṃ dassetuṃ “jārattane”ti niddesassa	792	
PA_tika-vin07_t:792_5	itthipurisasādhāraṇattā “itthiyā matiṃ purisassa ārocento jārattane ārocetī”ti vuttaṃ.	792	
PA_tika-vin07_t:792_6	Pāḷiyaṃ pana purisassa matiṃ itthiyā ārocanavaseneva padadvayepi yojanā katā, tadanusārena	792	
PA_tika-vin07_t:792_7	itthiyā matiṃ purisassa ārocanākāropi sakkā viññātunti.	792	
PA_tika-vin07_t:793_0	Idāni pāḷiyaṃ vuttanayenāpi atthaṃ dassento “apicā”tiādimāha. “Pati bhavissasī”ti	793	
PA_tika-vin07_t:793_1	idaṃ jāyāsaddassa itthiliṅganiyamato purisapariyāyena vuttaṃ, nibaddhasāmiko bhavissasīti	793	
PA_tika-vin07_t:793_2	attho. Jāro bhavissasīti micchācārabhāvena upagacchanako bhavissasīti adhippāyo.	793	
PA_tika-vin07_t:794_0	303. Serivihāranti sacchandacāraṃ. Attano vasanti attano āṇaṃ. Gottavantesu gotta-saddo,	794	
PA_tika-vin07_t:794_1	dhammacārīsu ca dhamma-saddo vattatīti āha “sagottehī”tiādi. Tattha sagottehīti samānagottehi.	794	
PA_tika-vin07_t:794_2	Sahadhammikehīti ekassa satthu sāsane sahacaritabbadhammehi, samānakuladhammehi vā.	794	
PA_tika-vin07_t:794_3	Tenevāha “ekaṃ satthāra”ntiādi. Ekagaṇapariyāpannehīti mālākārādiekagaṇapariyāpannehi.	794	
PA_tika-vin07_t:795_0	Sassāmikā sārakkhā. Yassā gamane raññā daṇḍo ṭhapito, sā saparidaṇḍā. Pacchimānaṃ	795	
PA_tika-vin07_t:795_1	dvinnanti sārakkhasaparidaṇḍānaṃ. Micchācāro hotīti tāsu gatapurisānaṃ viya tāsampi	795	
PA_tika-vin07_t:795_2	micchācāro hoti sassāmikabhāvato. Na itarāsanti māturakkhitādīnaṃ aṭṭhannaṃ micchācāro	795	
PA_tika-vin07_t:795_3	natthi assāmikattā, tāsu gatānaṃ purisānameva micchācāro hoti mātādīhi rakkhitattā.	795	
PA_tika-vin07_t:795_4	Purisā hi parehi yehi kehici gopitaṃ itthiṃ gantuṃ na labhanti, itthiyo pana kenaci	795	
PA_tika-vin07_t:795_5	purisena bhariyābhāvena gahitāva purisantaraṃ gantuṃ na labhanti, na itarā attano	795	
PA_tika-vin07_t:795_6	phassassa sayaṃ sāmikattā. Na hi mātādayo sayaṃ tāsaṃ phassānubhavanatthaṃ tā rakkhanti,	795	
PA_tika-vin07_t:795_7	kevalaṃ purisagamanameva tāsaṃ vārenti. Tasmā kenaci apariggahitaphassattā, attano	795	
PA_tika-vin07_t:795_8	phassattā ca itthīnaṃ na micchācāro, purisānaṃ pana parehi vārite attano asantakaṭṭhāne	795	
PA_tika-vin07_t:795_9	paviṭṭhattā micchācāroti veditabbo.	795	
PA_tika-vin07_t:796	Bhogenāti bhogahetu. Udapattaṃ āmasitvā gahitā odapattakinī. Dhaja-saddena senā eva upalakkhitāti āha “ussitaddhajāyā”tiādi.	79	
PA_tika-vin07_t:797_0	305. Bahiddhā vimaṭṭhanti aññattha ārocitaṃ. Taṃ kiriyaṃ sampādessatīti tassā ārocetvā	797	
PA_tika-vin07_t:797_1	taṃ kiccaṃ sampādetu vā mā vā, taṃ kiriyaṃ sampādane sāmatthiyaṃ sandhāya vuttaṃ.	797	
PA_tika-vin07_t:797_2	Dārakaṃ, dārikañca ajānāpetvā mātāpituādīhi mātāpituādīnaññeva santikaṃ sāsane pesitepi	797	
PA_tika-vin07_t:797_3	paṭiggaṇhanavīmaṃsanapaccāharaṇasaṅkhātāya tivaṅgasampattiyā saṅghādiseso hoti evāti daṭṭhabbaṃ.	797	
PA_tika-vin07_t:798_0	Yaṃ uddissa sāsanaṃ pesitaṃ, taṃ eva sandhāya tassā mātuādīnaṃ ārocitepi khettameva	798	
PA_tika-vin07_t:798_1	otiṇṇabhāvaṃ dassetuṃ “buddhaṃ paccakkhāmī”tiādi udāhaṭaṃ, idañca vacanabyattayahetubyattayānaṃ	798	
PA_tika-vin07_t:798_2	bhedepi byattayasāmaññato udāhaṭanti daṭṭhabbaṃ. Tampi udāharaṇadosaṃ pariharitvā	798	
PA_tika-vin07_t:798_3	suttānulomataṃ dassetuṃ “taṃ panā”tiādi vuttaṃ. Iminā sametīti etthāyamadhippāyo	798	
PA_tika-vin07_t:798_4	– yathā sayaṃ anārocetvā aññesaṃ antevāsikādīnaṃ vatvā vīmaṃsāpetvā paccāharantassa	798	
PA_tika-vin07_t:798_5	natthi visaṅketo, evaṃ tassā sayaṃ anārocetvā ārocanatthaṃ mātuādīnaṃ vadantassāpi	798	
PA_tika-vin07_t:798_6	mātuādayo taṃ kiriyaṃ sampādentu vā mā vā. Yadi hi tesaṃ mātuādīnaṃ tuṇhībhūtabhāvampi	798	
PA_tika-vin07_t:798_7	paccāharati, visaṅketo natthīti.	798	
PA_tika-vin07_t:799_0	Gharakiccaṃ netīti gharaṇī. Aññataraṃ vadantassa visaṅketaṃ adinnādānādīsu āṇattiyaṃ	799	
PA_tika-vin07_t:799_1	vatthusaṅketo viyāti adhippāyo. Mūlaṭṭhānañca vasenāti ettha purisassa mātuādayo	799	
PA_tika-vin07_t:799_2	sāsanapesane mūlabhūtattā “mūlaṭṭhā”ti vuttā.	799	
PA_tika-vin07_t:800_0	322. Pāḷiyaṃ māturakkhitāya mātā bhikkhuṃ pahiṇatīti ettha attano vā dhītu santikaṃ	800	
PA_tika-vin07_t:800_1	“itthannāmassa bhariyā hotū”ti bhikkhuṃ pahiṇati, purisassa vā tassa ñātakānaṃ vā	800	
PA_tika-vin07_t:800_2	santikaṃ “mama dhītā itthannāmassa bhariyā hotū”ti pahiṇatīti gahetabbaṃ. Eseva nayo	800	
PA_tika-vin07_t:800_3	sesesupi. Pubbe vuttanayattāti paṭhamasaṅghādisese vuttanayattā.	800	
PA_tika-vin07_t:801_0	338. Ante ekenāti ekena padena. Ettova pakkamatīti apaccāharitvā tatova pakkamati.	801	
PA_tika-vin07_t:801_1	“Anabhinanditvā”ti idaṃ tathā paṭipajjamānaṃ sandhāya vuttaṃ. Satipi abhinandane	801	
PA_tika-vin07_t:801_2	sāsanaṃ anārocento pana na vīmaṃsati nāma. Tatiyapade vuttanayenāti “so tassā vacanaṃ	801	
PA_tika-vin07_t:801_3	anabhinanditvā”tiādinā vuttanayena. Pāḷiyaṃ antevāsiṃ vīmaṃsāpetvāti “ayaṃ tesaṃ	801	
PA_tika-vin07_t:801_4	vattuṃ samattho”ti antevāsinā vīmaṃsāpetvā. Sace pana so antevāsiko taṃ vacanaṃ ādiyitvā	801	
PA_tika-vin07_t:801_5	tuṇhī hoti, tassāpi taṃ pavattiṃ paccāharantassa ācariyassa saṅghādisesova mātuādīsu	801	
PA_tika-vin07_t:801_6	tuṇhībhūtesu tesaṃ tuṇhibhāvaṃ paccāharantassa viyāti daṭṭhabbaṃ.	801	
PA_tika-vin07_t:802	Pāḷiyaṃ catutthavāre asatipi gacchanto sampādeti, āgacchanto visaṃvādeti anāpattīti atthato āpannamevātikatvā vuttaṃ “catutthe anāpattī”ti.	80	
PA_tika-vin07_t:803	340. Kārukānanti vaḍḍhakīādīnaṃ tacchakaayokāratantavāyarajakanhāpitakā pañca kāravo “kārukā”ti vuccanti. Evarūpena…pe… anāpattīti tādisaṃ gihiveyyāvaccampi na hotīti katvā vuttaṃ.	80	
PA_tika-vin07_t:804_0	Kāyato samuṭṭhātīti paṇṇattiṃ vā alaṃvacanīyabhāvaṃ vā tadubhayaṃ vā ajānantassa	804	
PA_tika-vin07_t:804_1	kāyato samuṭṭhāti. Esa nayo itaradvayepi. Alaṃvacanīyā hontīti itthī vā puriso vā	804	
PA_tika-vin07_t:804_2	ubhopi vā jāyābhāve, sāmikabhāve ca nikkhittachandatāya accantaviyuttattā puna aññamaññaṃ	804	
PA_tika-vin07_t:804_3	samāgamatthaṃ “mā evaṃ akaritthā”tiādinā vacanīyatāya vattabbatāya alaṃ arahāti alaṃvacanīyā,	804	
PA_tika-vin07_t:804_4	alaṃ vā kattuṃ arahaṃ sandhānavacanametesu itthipurisesūti alaṃvacanīyā, sandhānakārassa	804	
PA_tika-vin07_t:804_5	vacanaṃ vinā asaṅgacchanakā pariccattāyevāti adhippāyo.	804	
PA_tika-vin07_t:805_0	Paṇṇattiṃ pana jānitvāti ettha alaṃvacanīyabhāvaṃ vāti vattabbaṃ. Teneva mātikāṭṭhakathāyañca	805	
PA_tika-vin07_t:805_1	“tadubhayaṃ pana jānitvā”tiādi vuttaṃ. Bhikkhuṃ ajānāpetvā attano adhippāyaṃ paṇṇe	805	
PA_tika-vin07_t:805_2	likhitvā “imaṃ paṇṇaṃ asukassa dehī”ti dinnaṃ harantassa sañcarittaṃ na hoti. Paṇṇattialaṃvacanīyabhāvaajānanavaseneva	805	
PA_tika-vin07_t:805_3	hi imaṃ sikkhāpadaṃ acittakaṃ, na sabbena sabbaṃ sañcaraṇabhāvampi ajānanavasena,	805	
PA_tika-vin07_t:805_4	pāḷiyañca aṭṭhakathāyañca ārocanameva dassitaṃ. Tasmā sandassanatthaṃ ñatvā paṇṇasandassanavasenāpi	805	
PA_tika-vin07_t:805_5	kāyena vā vācāya vā ārocentasseva āpatti hotīti gahetabbaṃ.	805	
PA_tika-vin07_t:806_0	341. Yathā yathā yesu yesu janapadesūti pariccattabhāvappakāsanatthaṃ kattabbaṃ paṇṇadānañātijanissarādijānāpanāditaṃtaṃdesaniyataṃ	806	
PA_tika-vin07_t:806_1	pakāraṃ dasseti, idañca nibaddhabhariyābhāvena gahitaṃ sandhāya vuttaṃ. Attano ruciyā	806	
PA_tika-vin07_t:806_2	saṅgatānaṃ pana itthīnaṃ, muhuttikāya ca purise cittassa virajjanameva alaṃvacanīyabhāve	806	
PA_tika-vin07_t:806_3	kāraṇanti daṭṭhabbaṃ. Duṭṭhullādīsupīti ādi-saddena attakāmasañcarittāni saṅgaṇhāti,	806	
PA_tika-vin07_t:806_4	ettha pana pāḷiyaṃ kiñcāpi “itthī nāma manussitthī na yakkhī”tiādinā manussitthipurisā	806	
PA_tika-vin07_t:806_5	na dassitā, tathāpi “dasa itthiyo māturakkhitā”tiādinā manussitthīnaññeva dassitattā	806	
PA_tika-vin07_t:806_6	purisānampi tadanuguṇānameva gahetabbato manussajātikāva itthipurisā idhādhippetā.	806	
PA_tika-vin07_t:806_7	Tasmā yesu sañcarittaṃ samāpajjati, tesaṃ manussajātikatā, na nālaṃvacanīyatā, paṭiggaṇhana,	806	
PA_tika-vin07_t:806_8	vīmaṃsana, paccāharaṇānīti imānettha pañca aṅgāni.	806	
PA_tika-vin07_t:807	Sañcarittasikkhāpadavaṇṇanā niṭṭhitā.	80	
PA_tika-vin07_t:808	6. Kuṭikārasikkhāpadavaṇṇanā	80	
PA_tika-vin07_t:809_0	342. Chaṭṭhe ettakenāti ettakena dāruādinā. Aparicchinnappamāṇāyoti aparicchinnadāruādipamāṇāyo.	809	
PA_tika-vin07_t:809_1	Mūlacchejjāyāti parasantakabhāvato mocetvā attano eva santakakaraṇavasenāti attho.	809	
PA_tika-vin07_t:809_2	Evaṃ yācato aññātakaviññattidukkaṭañceva dāsapaṭiggahaṇadukkaṭañca hoti “dāsidāsapaṭiggahaṇā	809	
PA_tika-vin07_t:809_3	paṭivirato hotī”ti vacanaṃ nissāya aṭṭhakathāsu paṭikkhittattā. Sakakammanti pāṇavadhakammaṃ.	809	
PA_tika-vin07_t:809_4	Idañca pāṇātipātadosaparihārāya dukkaṭaṃ vuttaṃ, na viññattiparihārāya. Aniyametvāpi	809	
PA_tika-vin07_t:809_5	na yācitabbāti sāmīcidassanatthaṃ vuttaṃ, suddhacittena pana hatthakammaṃ yācantassa	809	
PA_tika-vin07_t:809_6	āpatti nāma natthi. Yadicchakaṃ kārāpetuṃ vaṭṭatīti “hatthakammaṃ yācāmi, dethā”tiādinā	809	
PA_tika-vin07_t:809_7	ayācitvāpi vaṭṭati. Sakiccapasutampi evaṃ kārāpentassa viññatti natthi eva, sāmīcidassanatthaṃ	809	
PA_tika-vin07_t:809_8	pana vibhajitvā vuttaṃ.	809	
PA_tika-vin07_t:810_0	Sabbakappiyabhāvadīpanatthanti sabbaso kappiyabhāvadīpanatthaṃ. Mūlaṃ dethāti vattuṃ	810	
PA_tika-vin07_t:810_1	vaṭṭatīti “mūlaṃ dassāmā”ti paṭhamaṃ vuttattā viññatti vā mūlanti vacanassa kappiyākappiyavatthusāmaññavacanattepi	810	
PA_tika-vin07_t:810_2	niṭṭhitabhatikiccānaṃ dāpanato akappiyavatthusādiyanaṃ vā na hotīti katvā vuttaṃ.	810	
PA_tika-vin07_t:810_3	Anajjhāvutthakanti apariggahitaṃ.	810	
PA_tika-vin07_t:811_0	Mañca…pe… cīvarādīni kārāpetukāmenāpītiādīsu cīvaraṃ kārāpetukāmassa aññātakaappavāritatantavāyehi	811	
PA_tika-vin07_t:811_1	hatthakammayācanavasena vāyāpane viññattipaccayā dukkaṭābhāvepi cīvaravāyāpanasikkhāpadena	811	
PA_tika-vin07_t:811_2	yathārahaṃ pācittiyadukkaṭāni hontīti veditabbaṃ. Akappiyakahāpaṇādi na dātabbanti	811	
PA_tika-vin07_t:811_3	kappiyamukhena laddhampi hatthakammakaraṇatthāya imassa kahāpaṇaṃ dehīti vatvā dānaṃ	811	
PA_tika-vin07_t:811_4	na vaṭṭatīti vuttaṃ. Pubbe katakammassa dāpane kiñcāpi doso na dissati, tathāpi asāruppamevāti	811	
PA_tika-vin07_t:811_5	vadanti. Katakammatthāyapi kātabbakammatthāyapi kappiyavohārena pariyāyato bhatiṃ	811	
PA_tika-vin07_t:811_6	dāpentassa natthi doso. Vattanti cārittaṃ, āpatti na hotīti adhippāyo.	811	
PA_tika-vin07_t:812_0	Kappiyaṃ kārāpetvā paṭiggahetabbānīti sākhāya makkhikabījanena paṇṇādicchede bījagāmakopanassa	812	
PA_tika-vin07_t:812_1	ceva tattha laggarajādiappaṭiggahitassa ca parihāratthāya vuttaṃ. Tadubhayāsaṅkāya	812	
PA_tika-vin07_t:812_2	asati tathā akaraṇe doso natthi. Nadīyādīsu udakassa apariggahitatāya “āharāti vattuṃ	812	
PA_tika-vin07_t:812_3	vaṭṭatī”ti vuttaṃ. “Na āhaṭaṃ paribhuñjitu”nti vacanato viññattiyā āpannaṃ dukkaṭaṃ	812	
PA_tika-vin07_t:812_4	desetvāpi taṃ vatthuṃ paribhuñjantassa puna paribhoge dukkaṭameva, pañcannampi sahadhammikānaṃ	812	
PA_tika-vin07_t:812_5	na vaṭṭati. “Alajjīhi pana bhikkhūhi vā sāmaṇerehi vā hatthakammaṃ na kāretabba”nti	812	
PA_tika-vin07_t:812_6	sāmaññato vuttattā attano atthāya yaṃkiñci hatthakammaṃ kāretuṃ na vaṭṭati. Yaṃ pana	812	
PA_tika-vin07_t:812_7	alajjī nivāriyamānopi bījanādiṃ karoti, tattha doso natthi. Cetiyakammādīni pana	812	
PA_tika-vin07_t:812_8	tehi kārāpetuṃ vaṭṭati. Ettha ca “alajjīhi sāmaṇerehī”ti vuttattā “sañcicca āpattiṃ	812	
PA_tika-vin07_t:812_9	āpajjatī”tiādi alajjīlakkhaṇaṃ ukkaṭṭhavasena upasampanne paṭicca upalakkhaṇato vuttanti	812	
PA_tika-vin07_t:812_10	taṃlakkhaṇavirahitānaṃ sāmaṇerādīnaṃ liṅgatthenakagotrabhupariyosānānaṃ bhikkhupaṭiññānaṃ	8121	
PA_tika-vin07_t:812_11	dussīlānampi sādhāraṇavasena alajjitālakkhaṇaṃ yathāvihitapaṭipattiyaṃ sañcicca atiṭṭhanamevāti gahetabbaṃ.	8121	
PA_tika-vin07_t:813_0	Āharāpentassa dukkaṭanti viññattikkhaṇe viññattipaccayā, paṭilābhakkhaṇe goṇānaṃ	813	
PA_tika-vin07_t:813_1	sādiyanapaccayā ca dukkaṭaṃ. Goṇañhi attano atthāya aviññattiyā laddhampi sādituṃ	813	
PA_tika-vin07_t:813_2	na vaṭṭati “hatthigavassavaḷavapaṭiggahaṇā paṭivirato hotī”ti vuttattā. Tenevāha	813	
PA_tika-vin07_t:813_3	“ñātipavāritaṭṭhānatopi mūlacchejjāya yācituṃ na vaṭṭatī”ti. Ettha ca viññattidukkaṭābhāvepi	813	
PA_tika-vin07_t:813_4	akappiyavatthuyācanepi paṭiggahaṇepi dukkaṭameva. Rakkhitvāti corādiupaddavato rakkhitvā.	813	
PA_tika-vin07_t:813_5	Jaggitvāti tiṇadānādīhi posetvā.	813	
PA_tika-vin07_t:814_0	Ñātipavāritaṭṭhāne pana vaṭṭatīti sakaṭassa sampaṭicchitabbattā mūlacchejjavasena	814	
PA_tika-vin07_t:814_1	yācituṃ vaṭṭati. Tāvakālikaṃ vaṭṭatīti ubhayatthāpi vaṭṭatīti attho. Vāsiādīni puggalikānipi	814	
PA_tika-vin07_t:814_2	vaṭṭantīti āha “esa nayo vāsī”tiādi. Valliādīsu ca parapariggahitesu ca eseva nayoti	814	
PA_tika-vin07_t:814_3	yojetabbaṃ. “Garubhaṇḍappahonakesuyevā”ti idaṃ viññattiṃ sandhāya vuttaṃ. Adinnādāne	814	
PA_tika-vin07_t:814_4	pana tiṇasalākaṃ upādāya parapariggahitaṃ theyyacittena gaṇhato avahāro eva, bhaṇḍagghena	814	
PA_tika-vin07_t:814_5	kāretabbo. Valliādīsūti ettha ādi-saddena pāḷiāgatānaṃ veḷuādīnaṃ saṅgaho. Tattha	814	
PA_tika-vin07_t:814_6	yasmiṃ padese haritālajātihiṅgulādi appakampi mahagghaṃ hoti, tattha taṃ tālapakkapamāṇato	814	
PA_tika-vin07_t:814_7	ūnampi garubhaṇḍameva, viññāpetuñca na vaṭṭati.	814	
PA_tika-vin07_t:815_0	Sāti viññatti. Parikathādīsu “senāsanaṃ sambādha”ntiādinā pariyāyena kathanaṃ parikathā	815	
PA_tika-vin07_t:815_1	nāma. Ujukameva akathetvā “bhikkhūnaṃ kiṃ pāsādo na vaṭṭatī”tiādinā adhippāyo yathāvibhūto	815	
PA_tika-vin07_t:815_2	hoti, evaṃ bhāsanaṃ obhāso nāma. Senāsanādiatthaṃ bhūmiparikammādikaraṇavasena paccayuppādāya	815	
PA_tika-vin07_t:815_3	nimittakaraṇaṃ nimittakammaṃ nāma. Ukkamantīti apagacchanti.	815	
PA_tika-vin07_t:816	344. Maṇi kaṇṭhe assāti maṇikaṇṭho. Devavaṇṇanti devattabhāvaṃ.	81	
PA_tika-vin07_t:817_0	345. Pāḷiyaṃ pattena me atthoti anatthikampi pattena bhikkhuṃ evaṃ vadāpento bhagavā	817	
PA_tika-vin07_t:817_1	sotthiyā mantapadavasena vadāpesi. Sopi bhikkhu bhagavatā āṇattavacanaṃ vademīti	817	
PA_tika-vin07_t:817_2	avoca, tenassa musā na hoti. Atha vā “pattena me attho”ti idaṃ “pattaṃ dadantū”ti	817	
PA_tika-vin07_t:817_3	iminā samānatthanti daṭṭhabbaṃ. Esa nayo maṇinā me atthoti etthāpi. Tasmā aññesampi	817	
PA_tika-vin07_t:817_4	evarūpaṃ kathentassa, kathāpentassa ca vacanadoso natthīti gahetabbaṃ.	817	
PA_tika-vin07_t:818_0	349. Uddhaṃmukhaṃ littā ullittā, chadanassa anto limpantā hi yebhuyyena uddhaṃmukhā	818	
PA_tika-vin07_t:818_1	limpanti. Tenāha “antolittā”ti. Adhomukhaṃ littā avalittā. Bahi limpantā hi yebhuyyena	818	
PA_tika-vin07_t:818_2	adhomukhā limpanti. Tenāha “bahilittā”ti.	818	
PA_tika-vin07_t:819_0	Byañjanaṃ vilomitaṃ bhaveyyāti yasmā “kārayamānenā”ti imassa hetukattuvacanassa “karontenā”ti	819	
PA_tika-vin07_t:819_1	idaṃ suddhakattuvacanaṃ pariyāyavacanaṃ na hoti, tasmā “karontena vā kārāpentena	819	
PA_tika-vin07_t:819_2	vā”ti kārayamānenāti bahuuddesapadānuguṇaṃ karaṇavacaneneva padatthaṃ katvā niddese	819	
PA_tika-vin07_t:819_3	kate byañjanaṃ viruddhaṃ bhaveyya, tathā pana padatthavasena adassetvā sāmatthiyato	819	
PA_tika-vin07_t:819_4	siddhamevatthaṃ dassetuṃ paccattavasena “karonto vā kārāpento vā”ti padabhājanaṃ	819	
PA_tika-vin07_t:819_5	vuttanti adhippāyo. Tenāha “atthamattamevā”tiādi. Padatthato, sāmatthiyato ca labbhamānaṃ	819	
PA_tika-vin07_t:819_6	atthamattamevāti attho. Yañhi kārayamānena paṭipajjitabbaṃ, taṃ karontenāpi paṭipajjitabbamevāti	819	
PA_tika-vin07_t:819_7	idamettha sāmatthiyaṃ daṭṭhabbaṃ.	819	
PA_tika-vin07_t:820_0	Uddesoti sāmibhāvena uddisitabbo. Setakammanti setavaṇṇakaraṇatthaṃ setavaṇṇamattikāya	820	
PA_tika-vin07_t:820_1	vā sudhāya vā katatanukalepo, tena pana saha miniyamāne pamāṇātikkantaṃ hotīti saṅkānivāraṇatthaṃ	820	
PA_tika-vin07_t:820_2	āha “abbohārika”nti. Tena pamāṇātikkantavohāraṃ na gacchati kuṭiyā anaṅgattāti adhippāyo.	820	
PA_tika-vin07_t:821_0	Yathāvuttassa atthassa vuttanayaṃ dassentena “vuttañheta”ntiādi vuttaṃ. Tattha “āyāmato	821	
PA_tika-vin07_t:821_1	ca vitthārato cā”ti avatvā “āyāmato vā vitthārato vā”ti vikappatthassa vā-saddassa	821	
PA_tika-vin07_t:821_2	vuttattā ekatobhāge vaḍḍhitepi āpattīti pakāsitanti adhippāyo. Tihatthāti pakatihatthena	821	
PA_tika-vin07_t:821_3	tihatthā, “vaḍḍhakīhatthenā”tipi vadanti, taṃ “yattha…pe… ayaṃ kuṭīti saṅkhyaṃ na	821	
PA_tika-vin07_t:821_4	gacchatī”ti iminā virujjhati vaḍḍhakīhatthena tihatthāyapi kuṭiyā pamāṇayuttassa	821	
PA_tika-vin07_t:821_5	mañcassa sukhena parivattanato. “Ūnakacatuhatthā vā”ti idañca pacchimappamāṇayuttassa	821	
PA_tika-vin07_t:821_6	mañcassa aparivattanārahaṃ sandhāya vuttaṃ. Yadi hi pakatihatthena catuhatthāyapi	821	
PA_tika-vin07_t:821_7	kuṭiyā pamāṇayutto mañco na parivattati, sā akuṭīyeva, tasmā mañcaparivattanamatteneva	821	
PA_tika-vin07_t:821_8	pamāṇanti gahetabbaṃ. Pamāṇayutto mañcoti sabbapacchimappamāṇayutto mañco. So hi	821	
PA_tika-vin07_t:821_9	pakatividatthiyā navavidatthiko, aṭṭhavidatthiko vā hoti, tato khuddako mañco sīsūpadhānaṃ	821	
PA_tika-vin07_t:821_10	ṭhapetvā pādaṃ pasāretvā nipajjituṃ na pahoti. Pamāṇato ūnatarampīti ukkaṭṭhappamāṇato	8211	
PA_tika-vin07_t:821_11	ūnatarampi, idañca heṭṭhimappamāṇayuttāyapi vatthudesanā kātabbā, na vāti sandehanivattanatthaṃ vuttaṃ.	8211	
PA_tika-vin07_t:822_0	Kalalalepoti kenaci silesena katalepo, setarattādivaṇṇakaraṇatthaṃ katatambamattikādikalalalepo	822	
PA_tika-vin07_t:822_1	vā. Tenāha “alepo evā”ti. Tena taḷākādīsu ghanena kalalena katabahalalepo mattikālepane	822	
PA_tika-vin07_t:822_2	eva pavisati lepavohāragamanatoti dasseti. Piṭṭhasaṅghāṭo nāma dvārabāhasaṅkhāto	822	
PA_tika-vin07_t:822_3	caturassadārusaṅghāṭo, yattha sauttarapāsaṃ kavāṭaṃ apassāya dvāraṃ pidahanti.	822	
PA_tika-vin07_t:823	Oloketvāpīti apaloketvāpi, apalokanakammavasenāpīti attho, apasaddassāpi oādeso katoti daṭṭhabbo.	82	
PA_tika-vin07_t:824_0	353. Nibaddhagocaraṭṭhānampīti ettha gocarāya pakkamantānaṃ hatthīnaṃ nibaddhagamanamaggopi	824	
PA_tika-vin07_t:824_1	saṅgayhati. Etesanti sīhādīnaṃ. Gocarabhūmīti āmisaggahaṇaṭṭhānaṃ. Na gahitāti paṭikkhipitabbabhāvena	824	
PA_tika-vin07_t:824_2	na gahitā, na vāritāti attho. Sīhādīnañhi gocaraggahaṇaṭṭhānaṃ hatthīnaṃ viya nibaddhaṃ	824	
PA_tika-vin07_t:824_3	na hoti, yattha pana gomahiṃsādipāṇakā santi, dūrampi taṃ ṭhānaṃ sīghaṃ gantvā gocaraṃ	824	
PA_tika-vin07_t:824_4	gaṇhanti. Tasmā tesaṃ taṃ na vāritaṃ, nibaddhagamanamaggova vārito āsayato gamanamaggassa	824	
PA_tika-vin07_t:824_5	nibaddhattā. Aññesampi vāḷānanti araññamahiṃsādīnaṃ. Ārogyatthāyāti nirupaddavāya.	824	
PA_tika-vin07_t:824_6	Sesānīti pubbaṇṇanissitādīni soḷasa. Tāni ca janasammaddamahāsammaddakuṭivilopasarīrapīḷādiupaddavehi	824	
PA_tika-vin07_t:824_7	saupaddavānīti veditabbāni. Abhihananti etthāti abbhāghātaṃ. “Verighara”nti vuttamevatthaṃ	824	
PA_tika-vin07_t:824_8	vibhāvetuṃ “corānaṃ māraṇatthāya kata”nti vuttaṃ.	824	
PA_tika-vin07_t:825_0	Dhammagandhikāti dhammena daṇḍanītiyā hatthapādādicchindanagandhikā. Gandhikāti ca	825	
PA_tika-vin07_t:825_1	yassa upari hatthādiṃ ṭhapetvā chindanti, tādisaṃ dārukhaṇḍaphalakāti vuccati, tena	825	
PA_tika-vin07_t:825_2	ca upalakkhitaṃ ṭhānaṃ. Pāḷiyaṃ racchānissitanti rathikānissitaṃ. Caccaranissitanti	825	
PA_tika-vin07_t:825_3	catunnaṃ rathikānaṃ sandhinissitaṃ. Sakaṭenāti iṭṭhakasudhādibhaṇḍāharaṇasakaṭena.	825	
PA_tika-vin07_t:826_0	Pācinanti senāsanassa bhūmito paṭṭhāya yāva talāvasānaṃ cinitabbavatthukaṃ adhiṭṭhānaṃ,	826	
PA_tika-vin07_t:826_1	yassa upari bhittithambhādīni ca patiṭṭhapenti. Tenāha “tato paṭṭhāyā”tiādi. Kiñcāpi	826	
PA_tika-vin07_t:826_2	idha pubbapayogasahapayogānaṃ adinnādāne viya viseso natthi, tathāpi tesaṃ vibhāgena	826	
PA_tika-vin07_t:826_3	dassanaṃ bhinditvā vā puna kātabbāti ettha kuṭiyā bhedena paricchedadassanatthaṃ	826	
PA_tika-vin07_t:826_4	kataṃ. Tadatthāyāti tacchanatthāya. Evaṃ katanti adesitavatthukaṃ pamāṇātikkantaṃ	826	
PA_tika-vin07_t:826_5	vā kataṃ. Paṇṇasālanti paṇṇakuṭiyā tiṇapaṇṇacuṇṇassa aparipatanatthāya anto ca bahi	826	
PA_tika-vin07_t:826_6	ca limpanti, taṃ sandhāyetaṃ vuttaṃ. Teneva vakkhati “paṇṇasālaṃ limpatī”ti.	826	
PA_tika-vin07_t:827_0	Antolepeneva niṭṭhāpetukāmaṃ sandhāya “antolepe vā”tiādi vuttaṃ. Bahilepe vāti etthāpi	827	
PA_tika-vin07_t:827_1	eseva nayo. Tasminti dvārabandhe vā vātapāne vā ṭhapiteti yojetabbaṃ. Tassokāsanti	827	
PA_tika-vin07_t:827_2	tassa dvārabandhādissa okāsabhūtaṃ chiddaṃ. Puna vaḍḍhetvāti pubbe ṭhapitokāsaṃ khuddakaṃ	827	
PA_tika-vin07_t:827_3	ce, taṃ dvāravātapānacchiddabhedanena puna vaḍḍhetvā. Ṭhapiteti dvārabandhe vā gavakkhasaṅghāṭe	827	
PA_tika-vin07_t:827_4	vā ānetvā tasmiṃ vaḍḍhite vā avaḍḍhite vā chidde patiṭṭhāpite. Lepo na ghaṭīyatīti	827	
PA_tika-vin07_t:827_5	samantato dinno lepo tathā ṭhapitena dvārabandhanena vā vātapānena vā saddhiṃ na	827	
PA_tika-vin07_t:827_6	ghaṭīyati, ekābaddhaṃ na hotīti vuttaṃ hoti. Tanti dvārabandhaṃ vā vātapānaṃ vā.	827	
PA_tika-vin07_t:827_7	Paṭhamameva saṅghādisesoti tesaṃ samantato pubbeva lepassa ghaṭetvā niṭṭhāpitattā	827	
PA_tika-vin07_t:827_8	dvārabandhavātapānānaṃ ṭhapanato pubbe eva saṅghādiseso.	827	
PA_tika-vin07_t:828_0	Lepaghaṭanenevāti iṭṭhakāhi katavātapānādīni vinā samantā lepaghaṭaneneva āpatti	828	
PA_tika-vin07_t:828_1	vātapānādīnaṃ alepokāsattā, iṭṭhakāhi katattā vā, vātapānādīsupi lepassa bhittilepena	828	
PA_tika-vin07_t:828_2	saddhiṃ ghaṭanenevātipi atthaṃ vadanti. Tatthāti paṇṇasālāyaṃ. Ālokatthāya aṭṭhaṅgulamattaṃ	828	
PA_tika-vin07_t:828_3	ṭhapetvā limpatīti dārukuṭṭassa dārūnamantarā aṭṭhaṅgulamattaṃ vivaraṃ yāva limpati,	828	
PA_tika-vin07_t:828_4	tāva ālokatthāya ṭhapetvā avasesaṃ sakuṭṭacchadanaṃ limpati, pacchā etaṃ vivaraṃ	828	
PA_tika-vin07_t:828_5	limpissāmīti evaṃ ṭhapane anāpattīti adhippāyo. Sace pana evaṃ akatvā sabbadāpi ālokatthāya	828	
PA_tika-vin07_t:828_6	vātapānavasena ṭhapeti, vātapānadvārasaṅghāṭe ghaṭite lepo ca ghaṭīyati, paṭhamameva	828	
PA_tika-vin07_t:828_7	saṅghādisesoti dassento āha “sace”tiādi. Mattikākuṭṭameva mattikālepasaṅkhyaṃ gacchatīti	828	
PA_tika-vin07_t:828_8	āha “sace mattikāya kuṭṭaṃ karoti, chadanalepena saddhiṃ ghaṭane āpattī”ti. Ubhinnaṃ	828	
PA_tika-vin07_t:828_9	anāpattīti purimassa lepassa aghaṭitattā dutiyassa attuddesikatāya asambhavato.	828	
PA_tika-vin07_t:829	354. Āpattibhedadassanatthanti tattha “sārambhe ca aparikkamane ca dukkaṭaṃ adesitavatthukatāya, pamāṇātikkantatāya ca saṅghādiseso”ti evaṃ āpattiyeva vibhāgadassanatthaṃ.	82	
PA_tika-vin07_t:830_0	361. Aniṭṭhite kuṭikammeti lepapariyosāne kuṭikamme ekapiṇḍamattenapi aniṭṭhite.	830	
PA_tika-vin07_t:830_1	“Aññassa puggalassa vā”ti idaṃ mūlaṭṭhassa anāpattidassanatthaṃ vuttaṃ. Yena pana	830	
PA_tika-vin07_t:830_2	laddhaṃ, tassāpi taṃ niṭṭhāpentassa “parehi vippakataṃ attanā pariyosāpeti, āpatti	830	
PA_tika-vin07_t:830_3	saṅghādisesassā”tiādivacanato āpattiyeva. Pubbe katakammampi laddhakālato paṭṭhāya	830	
PA_tika-vin07_t:830_4	attano atthāyeva kataṃ nāma hoti, tasmā tenāpi saṅghassa vā sāmaṇerādīnaṃ vā datvā	830	
PA_tika-vin07_t:830_5	niṭṭhāpetabbaṃ. “Aññassa vā”ti idaṃ anupasampannaṃyeva sandhāya vuttanti gahetabbaṃ,	830	
PA_tika-vin07_t:830_6	keci pana “parato laddhāya kuṭiyā niṭṭhāpane anāpattiādito paṭṭhāya attano atthāya	830	
PA_tika-vin07_t:830_7	akatattā”ti vadanti. Apacinitabbāti yāva pācinā viddhaṃsetabbā. Bhūmisamaṃ katvāti	830	
PA_tika-vin07_t:830_8	pācinatalāvasānaṃ katvā.	830	
PA_tika-vin07_t:831_0	364. Leṇanti pabbataleṇaṃ. Na hettha lepo ghaṭīyatīti chadanalepassa abhāvato vuttaṃ,	831	
PA_tika-vin07_t:831_1	visuṃ eva vā anuññātattā. Sace leṇassa anto uparibhāge cittakammādikaraṇatthaṃ lepaṃ	831	
PA_tika-vin07_t:831_2	denti, ullittakuṭisaṅkhyaṃ na gacchati, vaṭṭati eva. Iṭṭhakādīhi kataṃ caturassakūṭāgārasaṇṭhānaṃ	831	
PA_tika-vin07_t:831_3	ekakaṇṇikābaddhaṃ nātiuccaṃ paṭissayavisesaṃ “guhā”ti vadanti, tādisaṃ mahantampi	831	
PA_tika-vin07_t:831_4	ullittāvalittaṃ karontassa anāpatti. Bhūmiguhanti umaṅgaguhaṃ.	831	
PA_tika-vin07_t:832_0	Aṭṭhakathāsūti kukkuṭacchikagehantiādīsu aṭṭhakathāsu tiṇakuṭikā kukkuṭacchikagehanti	832	
PA_tika-vin07_t:832_1	vatvā puna taṃ vivarantehi aṭṭhakathācariyehi chadanaṃ daṇḍakehi…pe… vuttāti yojanā	832	
PA_tika-vin07_t:832_2	daṭṭhabbā. Tattha daṇḍakehi jālabaddhaṃ katvāti dīghato, tiriyato ca ṭhapetvā valliyādīhi	832	
PA_tika-vin07_t:832_3	baddhadaṇḍakehi jālaṃ viya katvā. So cāti ullittādibhāvo. Chadanameva sandhāya vuttoti	832	
PA_tika-vin07_t:832_4	chadanassa anto ca bahi ca limpanameva sandhāya vutto. Mattikākuṭṭe bhittilepaṃ vināpi	832	
PA_tika-vin07_t:832_5	bhittiyā saddhiṃ chadanalepassa ghaṭanamattenāpi āpattisambhavato chadanalepova padhānanti	832	
PA_tika-vin07_t:832_6	veditabbaṃ. Kiñcāpi evaṃ, atha kho “upacikāmocanatthameva heṭṭhā pāsāṇakuṭṭaṃ katvā	832	
PA_tika-vin07_t:832_7	taṃ alimpitvā upari limpati, lepo na ghaṭīyati nāma, anāpattiyevā”tiādivacanato pana	832	
PA_tika-vin07_t:832_8	chadanalepaghaṭanatthaṃ sakalāyapi bhittiyā lepo avassaṃ icchitabbova tassā ekadesassa	832	
PA_tika-vin07_t:832_9	alepepi chadanalepassa aghaṭanato. Tenāha “lepo na ghaṭīyatī”ti. Etthāti tiṇakuṭikāyaṃ.	832	
PA_tika-vin07_t:832_10	Na kevalañca tiṇakuṭikāyaṃ eva, leṇaguhādīsupi sārambhāparikkamanapaccayāpi anāpatti	8321	
PA_tika-vin07_t:832_11	eva, iminā pana nayena aññassatthāya kuṭiṃ karontassāpi sārambhādipaccayāpi anāpattibhāvo	8321	
PA_tika-vin07_t:832_12	atthato dassito eva hotīti.	8321	
PA_tika-vin07_t:833_0	Tattha pāḷivirodhaṃ pariharituṃ “yaṃ panā”tiādi vuttaṃ. Ayañhettha adhippāyo – aññassa	833	
PA_tika-vin07_t:833_1	upajjhāyādino atthāya karontassa sārambhādipaccayāpi anāpatti eva, yaṃ pana pāḷiyaṃ	833	
PA_tika-vin07_t:833_2	“āpattikārukānaṃ tiṇṇaṃ dukkaṭāna”ntiādivacanaṃ, taṃ aññassatthāya karontassa, na	833	
PA_tika-vin07_t:833_3	sārambhādipaccayā āpattidassanatthaṃ vuttaṃ, kiñcarahi yathāsamādiṭṭhāya kuṭiyā akaraṇapaccayā	833	
PA_tika-vin07_t:833_4	āpattidassanatthanti. Tattha yathāsamādiṭṭhāyāti “bhikkhu samādisitvā pakkamati,	833	
PA_tika-vin07_t:833_5	‘kuṭiṃ me karothā’ti samādisati ca, desitavatthukā ca hotu anārambhā ca saparikkamanā	833	
PA_tika-vin07_t:833_6	cā”ti evaṃ kārāpakena āṇattikkamaṃ muñcitvā karaṇapaccayāti adhippāyo. Katthaci pana	833	
PA_tika-vin07_t:833_7	potthake “kuṭilakkhaṇappattampi kuṭiṃ aññassa…pe… karontassa anāpattī”ti imassa pāṭhassa	833	
PA_tika-vin07_t:833_8	anantaraṃ “yaṃ pana āpatti kārukāna”ntiādipāṭho dissati, sova yuttataro. Evañhi sati	833	
PA_tika-vin07_t:833_9	tattha adhippāyo pākaṭo hoti.	833	
PA_tika-vin07_t:834_0	Anāpattīti vatvāti vāsāgāratthāya eva aniyamitattā anāpattīti vatvā. Adesāpetvā karototi	834	
PA_tika-vin07_t:834_1	pamāṇayuttampi karoto. Acittakanti paṇṇattiajānanacittena acittakaṃ. Ullittādīnaṃ	834	
PA_tika-vin07_t:834_2	aññataratā, heṭṭhimappamāṇasambhavo, adesitavatthukatā, pamāṇātikkantatā, attuddesikatā,	834	
PA_tika-vin07_t:834_3	vāsāgāratā, lepaghaṭanāti satta vā pamāṇayuttaṅgādīsu cha vā aṅgāni.	834	
PA_tika-vin07_t:835	Kuṭikārasikkhāpadavaṇṇanā niṭṭhitā.	83	
PA_tika-vin07_t:836	7. Vihārakārasikkhāpadavaṇṇanā	83	
PA_tika-vin07_t:837_0	365. Sattame pūjāvacanappayoge kattari sāmivacanassapi icchitattā “gāmassa vā pūjita”nti	837	
PA_tika-vin07_t:837_1	vuttaṃ. Rūpindriyesu vijjamānaṃ sandhāya ekindriyatā vuccatīti āha “kāyindriyaṃ sandhāyā”ti.	837	
PA_tika-vin07_t:837_2	Te hi manindriyampi bhūtagāmānaṃ icchanti.	837	
PA_tika-vin07_t:838_0	366. Kiriyato samuṭṭhānābhāvoti vatthuno adesanāsaṅkhātaṃ akiriyaṃ vinā na kevalaṃ	838	
PA_tika-vin07_t:838_1	kiriyāya samuṭṭhānabhāvo. Kiriyākiriyato hi idaṃ samuṭṭhāti. Imasmiṃ sikkhāpade bhikkhū	838	
PA_tika-vin07_t:838_2	vā anabhineyyāti ettha vā-saddo samuccayattho, tena “mahallakañca vihāraṃ kareyya,	838	
PA_tika-vin07_t:838_3	bhikkhū ca anabhineyyā”ti kiriyañca akiriyañca samuccinoti.	838	
PA_tika-vin07_t:839	Vihārakārasikkhāpadavaṇṇanā niṭṭhitā.	83	
PA_tika-vin07_t:840	8. Paṭhamaduṭṭhadosasikkhāpadavaṇṇanā	84	
PA_tika-vin07_t:841	380. Aṭṭhame pākārena ca parikkhittanti sambandho. Gopuraṭṭālakayuttanti ettha pākāresu yuddhatthāya kato vaṅkasaṇṭhāno sarakkhepachiddasahito patissayaviseso aṭṭālako nāma.	84	
PA_tika-vin07_t:842_0	Soḷasavidhassāti catūhi maggehi paccekaṃ catūsu saccesu kattabbassa pariññāpahānasacchikiriyābhāvanāsaṅkhātassa	842	
PA_tika-vin07_t:842_1	soḷasavidhassa. Te gāravenāti te kilantarūpā bhikkhū bhattuddesakaṭṭhāne sannipatitānaṃ	842	
PA_tika-vin07_t:842_2	bhikkhūnaṃ purato attano kilantasarīraṃ dassetvā uddisāpane gāravena, lajjāyāti attho.	842	
PA_tika-vin07_t:842_3	Terasapīti	842	
PA_tika-vin07_t:842_4	bhattuddesakasenāsanagāhāpakabhaṇḍāgārikacīvarapaṭiggāhakacīvarabhājakayāgubhājakaphalabhājakakhajjabhājakaappamattakavissajjakasāṭiyagāhāpakapattagāhāpakaārāmikapesakasāmaṇerapesakasammutīnaṃ vasena terasapi.	842	
PA_tika-vin07_t:843_0	Pāḷiyaṃ “apisū”ti idaṃ “apicā”ti iminā samānattho nipāto. Evaṃ sabbapadesūti pīṭhādīsu	843	
PA_tika-vin07_t:843_1	senāsanasādhāraṇesu, katikasaṇṭhānapavesanikkhamanakālādīsu pana visuṃ visuṃ adhiṭṭhahitvā	843	
PA_tika-vin07_t:843_2	kathāpetīti veditabbaṃ. Ayañhi nimmitānaṃ dhammatāti aniyametvā nimmitānaṃ vasena	843	
PA_tika-vin07_t:843_3	vuttaṃ, niyametvā pana “ettakā idañcidañca kathentu, ettakā tuṇhī bhavantu, nānāppakāraṃ	843	
PA_tika-vin07_t:843_4	iriyāpathaṃ, kiriyañca kappentu, nānāvaṇṇasaṇṭhānavayoniyamā ca hontū”ti parikammaṃ	843	
PA_tika-vin07_t:843_5	katvā samāpajjitvā vuṭṭhāya adhiṭṭhite icchiticchitappakārā aññamaññampi visadisāva	843	
PA_tika-vin07_t:843_6	honti. Avatthukavacananti niratthakavacanaṃ.	843	
PA_tika-vin07_t:844_0	383. Ekacārikabhattanti atimanāpattā sabbesampi paṭilābhatthāya visuṃ ṭhitikāya pāpetabbabhattaṃ.	844	
PA_tika-vin07_t:844_1	Taddhitavohārenāti cattāri pamāṇamassa catukkanti evaṃ taddhitavohārena. Bhavoti	844	
PA_tika-vin07_t:844_2	bhavitabbo. Atītaṃ divasabhāganti tasmiññeva divase salākadānakkhaṇaṃ sandhāya vuttaṃ.	844	
PA_tika-vin07_t:844_3	Hiyyoti imassa ajja icceva attho. Tenevāhaṃsu “sve amhe”tiādi. Padhūpāyantāti punappunaṃ	844	
PA_tika-vin07_t:844_4	uppajjanakodhavasena padhūpāyantā. Pāḷiyaṃ kissa manti kena kāraṇena mayāti attho.	844	
PA_tika-vin07_t:845_0	384. “Sarasi tva”nti idaṃ ekaṃ vākyaṃ katvā, “kattā”ti idañca kattari ritupaccayantaṃ	845	
PA_tika-vin07_t:845_1	katvā, “asī”ti ajjhāhārapadena saha ekavākyaṃ katvā, “evarūpa”nti idaṃ, “yathāyaṃ	845	
PA_tika-vin07_t:845_2	bhikkhunī āhā”ti idañca dvīsu vākyesu paccekaṃ yojetabbanti dassetuṃ “atha vā”tiādimāha.	845	
PA_tika-vin07_t:845_3	Ujukamevāti tvā-paccayantavasena paṭhamaṃ atthaggahaṇaṃ ujukanti adhippāyo.	845	
PA_tika-vin07_t:846_0	Dutiyo dabba-saddo paṇḍitādivacanoti āha “na kho dabba dabbā paṇḍitā”ti. Nibbeṭhentīti	846	
PA_tika-vin07_t:846_1	dosato mocenti. Vinayalakkhaṇe tantinti vinayavinicchayalakkhaṇavisaye āgamaṃ ṭhapento.	846	
PA_tika-vin07_t:846_2	Pāḷiyaṃ yato ahantiādīsu yasmiṃ kāle ahaṃ jāto, tato pabhuti supinantenapi methunaṃ	846	
PA_tika-vin07_t:846_3	dhammaṃ nābhijānāmi, na ca tassa methunadhammassa paṭisevitā ahosinti attho daṭṭhabbo.	846	
PA_tika-vin07_t:846_4	Tenāha “supinantenapī”tiādi. Idāni ekavākyavasena yojanaṃ dassetuṃ “atha vā”tiādi	846	
PA_tika-vin07_t:846_5	vuttaṃ. Na ghaṭatīti yasmā khīṇāsavassa vacanena etissā vacanaṃ na sameti, tañca	846	
PA_tika-vin07_t:846_6	na ghaṭanaṃ yasmā pubbe bhikkhūsu pasiddhāya eva accantadussīlatāya eva ahosi, tasmā	846	
PA_tika-vin07_t:846_7	mettiyaṃ bhikkhuniṃ nāsethāti adhippāyo.	846	
PA_tika-vin07_t:847_0	Cara pireti cara gaccha pire para amāmaka tvaṃ. Vinassāti adassanaṃ gaccha. Akārikāti	847	
PA_tika-vin07_t:847_1	amūlakena codanāya na kārikā. Kārako hotīti “ayyenamhi dūsitā”ti imāya paṭiññāya	847	
PA_tika-vin07_t:847_2	yadi nāsitā, tadā thero bhikkhunīdūsakattasiddhito tassa dosassa kārako hoti. Akārako	847	
PA_tika-vin07_t:847_3	hotīti tāya katapaṭiññaṃ anapekkhitvā sāmaññato “mettiyaṃ bhikkhuniṃ nāsethā”ti bhagavatā	847	
PA_tika-vin07_t:847_4	vuttattā akārako hoti. Yadi hi thero kārako bhaveyya, avassaṃ tameva dosaṃ apadisitvā	847	
PA_tika-vin07_t:847_5	iminā nāma kāraṇena “mettiyaṃ bhikkhuniṃ nāsethā”ti vattabbaṃ siyā, tathā avuttattā,	847	
PA_tika-vin07_t:847_6	“dabbañca anuyuñjathā”ti avatvā “ime ca bhikkhū anuyuñjathā”ti vuttattā ca sāmatthiyato	847	
PA_tika-vin07_t:847_7	mettiyāya bhikkhuniyā aññena dosena nāsanārahatā, vatthussa ca amūlakabhāvo, therassa	847	
PA_tika-vin07_t:847_8	akārakabhāvo ca siddho hotīti adhippāyo.	847	
PA_tika-vin07_t:848_0	Attano suttanti “sakāya paṭiññāyā”ti iminā pakkhepavacanena sahitaṃ kūṭasuttaṃ. Thero	848	
PA_tika-vin07_t:848_1	kārako hotīti ettha ayamadhippāyo – “sakāya paṭiññāyā”ti avatvā sāmaññato “mettiyaṃ	848	
PA_tika-vin07_t:848_2	bhikkhuniṃ nāsethā”ti otiṇṇavatthusmiṃyeva tassā nāsanā vihitāti tumhākaṃ vāde thero	848	
PA_tika-vin07_t:848_3	kārako hoti, “sakāya paṭiññāyā”ti pana vutte pubbeyeva siddhassa pārājikassa sucikāya	848	
PA_tika-vin07_t:848_4	assā sakāya paṭiññāya nāsethāti sijjhanato amhākaṃ vāde thero akārako hotīti. Mahāvihāravāsīnampi	848	
PA_tika-vin07_t:848_5	pana “sakāya paṭiññāyā”ti vutte otiṇṇavatthusmiṃyeva tassā nāsanā vihitā hoti, na	848	
PA_tika-vin07_t:848_6	sāmaññatoti adhippāyo. Etthāti imesu dvīsu vādesu, suttesu vā. Yaṃ pacchā vuttanti	848	
PA_tika-vin07_t:848_7	mahāvihāravāsīhi yaṃ vuttaṃ, taṃ yuttanti attho. Vicāritaṃ hetanti etaṃ pacchimassa	848	
PA_tika-vin07_t:848_8	yuttattaṃ vicāritaṃ, “tatra saṅghādiseso vuṭṭhānagāminī…pe… asuddhatāyeva nāsesī”ti	848	
PA_tika-vin07_t:848_9	vakkhamānanayena vinicchitanti attho. “Bhikkhuniṃ anuddhaṃseti dukkaṭa”nti iminā	848	
PA_tika-vin07_t:848_10	mahāaṭṭhakathāvādo dassito.	8481	
PA_tika-vin07_t:849_0	Tatrāti tesu dukkaṭapācittiyesu. Dukkaṭanti vuttamahāaṭṭhakathāvādassa adhippāyaṃ	849	
PA_tika-vin07_t:849_1	dassetvā “pācittiya”nti pavattassa kurundivādassa adhippāyaṃ dassetuṃ “pacchimanayepī”tiādi	849	
PA_tika-vin07_t:849_2	vuttaṃ. Vacanappamāṇatoti visaṃvādanādhippāye samānepi anuddhaṃsanādivisese saṅghādisesādino	849	
PA_tika-vin07_t:849_3	vidhāyakavacanabalenāti attho. Bhikkhussa pana bhikkhuniyā dukkaṭanti bhikkhuniṃ	849	
PA_tika-vin07_t:849_4	anuddhaṃsentassa bhikkhussa dukkaṭaṃ.	849	
PA_tika-vin07_t:850_0	Evaṃ dvīsupi aṭṭhakathāvacanesu adhippāyaṃ vibhāvetvā idāni pacchime pācittiyavāde	850	
PA_tika-vin07_t:850_1	dosaṃ dassetvā purimadukkaṭavādameva patiṭṭhāpetuṃ “tatra panā”tiādi vuttaṃ. Tattha	850	
PA_tika-vin07_t:850_2	visunti sampajānamusāvāde pācittiyato visuṃ pācittiyaṃ vuttaṃ, tattha anantogadhabhāvāti	850	
PA_tika-vin07_t:850_3	adhippāyo. Tasmāti yasmā amūlakānuddhaṃsane visuññeva pācittiyaṃ paññattaṃ, tasmā	850	
PA_tika-vin07_t:850_4	purimanayoti dukkaṭavādo. Evaṃ antarā paviṭṭhaṃ dukkaṭapācittiyavādaṃ dassetvā idāni	850	
PA_tika-vin07_t:850_5	pākaṭameva atthaṃ vibhāvetuṃ “tathā bhikkhunī”tiādi āraddhaṃ. Tattha tathāti yathā	850	
PA_tika-vin07_t:850_6	bhikkhussa bhikkhuṃ, bhikkhuniñca anuddhaṃsentassa saṅghādisesadukkaṭāni vuttāni,	850	
PA_tika-vin07_t:850_7	tathāti attho. Etehi nāsanā natthīti sāmaññato vuttaṃ, dukkaṭena imissā pana nāsanā	850	
PA_tika-vin07_t:850_8	natthīti adhippāyo. Dussīlāti pārājikā.	850	
PA_tika-vin07_t:851_0	386. Ākāranānattenāti dūsitākārassa, dūsakākārassa ca nānattena. Anabhiraddhoti atuṭṭho.	851	
PA_tika-vin07_t:851_1	Tenāha “na sukhito”ti. Na pasāditoti anuppāditappasādo. Khīla-saddo thaddhabhāvavacano,	851	
PA_tika-vin07_t:851_2	kacavarapariyāyo ca hotīti āha “citta…pe… khīla”nti. Nappatītoti pītisukhādīhi na	851	
PA_tika-vin07_t:851_3	abhigato na upagato. Tenāha “na abhisaṭo”ti.	851	
PA_tika-vin07_t:852_0	Yena duṭṭhoti ca kupitoti ca vuttoti ettha yena duṭṭhoti ca vutto yena kupitoti ca	852	
PA_tika-vin07_t:852_1	vutto, taṃ mātikāyañca padabhājane ca vuttaṃ ubhayampetanti yojetabbaṃ. Dvīhīti “tena	852	
PA_tika-vin07_t:852_2	ca kopena, tena ca dosenā”ti vuttakopadosapadehi dvīhi, atthato pana dvīhipi dosova	852	
PA_tika-vin07_t:852_3	dassitoti āha “saṅkhārakkhandhameva dassetī”ti. Yāyāti anattamanatāya.	852	
PA_tika-vin07_t:853_0	Na cuditakavasenāti yadi cuditakavasenāpi amūlakaṃ adhippetaṃ siyā, amūlakaṃ nāma	853	
PA_tika-vin07_t:853_1	anajjhāpannanti padabhājanaṃ vadeyyāti adhippāyo. Yaṃ pārājikanti bhikkhuno anurūpesu	853	
PA_tika-vin07_t:853_2	ekūnavīsatiyā pārājikesu aññataraṃ. Padabhājane pana bhikkhuvibhaṅge āgatāneva gahetvā	853	
PA_tika-vin07_t:853_3	“catunnaṃ aññatarenā”ti vuttaṃ. Etaṃ idha appamāṇanti etaṃ āpannānāpannataṃ idhānuddhaṃsane	853	
PA_tika-vin07_t:853_4	āpattiyā anaṅgaṃ, āpattiṃ pana āpanne vā anāpanne vā puggale “anāpanno eso suddho”ti	853	
PA_tika-vin07_t:853_5	suddhasaññāya vā vimatiyā vā cāvanādhippāyova idha aṅganti adhippāyo.	853	
PA_tika-vin07_t:854_0	Tathevāti pasādasotena, dibbasotena vāti imamatthaṃ atidisati. Diṭṭhānusāreneva samuppannā	854	
PA_tika-vin07_t:854_1	parisaṅkāva diṭṭhaparisaṅkitaṃ nāma. Evaṃ sesesupi. “Adisvā vā”ti idaṃ ukkaṭṭhavasena	854	
PA_tika-vin07_t:854_2	vuttaṃ, disvā pakkantesupi doso natthiyeva. Imesanti imehi. Karissantīti tasmiṃ khaṇe	854	
PA_tika-vin07_t:854_3	uppajjanākāradassanaṃ, pacchā pana ettakena kālena kataṃ vāti saṅkāya codeti. Na	854	
PA_tika-vin07_t:854_4	hi karissantīti codanā atthi. “Ariṭṭhaṃ pīta”nti idaṃ mukhe surāgandhavāyananimittadassanaṃ.	854	
PA_tika-vin07_t:854_5	Ariṭṭhañhi surāsadisavaṇṇagandhaṃ kappiyabhesajjaṃ.	854	
PA_tika-vin07_t:855_0	Diṭṭhaṃ atthi samūlakantiādīsu ajjhācārassa sambhavāsambhavānaṃ mūlāmūlabhāvadassanaṃ.	855	
PA_tika-vin07_t:855_1	Atthi saññāsamūlakantiādi pana diṭṭhasaññāya sambhavāsambhavānaṃ mūlāmūlabhāvadassanaṃ.	855	
PA_tika-vin07_t:855_2	Disvāva diṭṭhasaññī hutvā codetīti ettha yaṃ codeti, tato aññaṃ puggalaṃ vītikkamantaṃ,	855	
PA_tika-vin07_t:855_3	paṭicchannokāsato nikkhamantaṃ vā disvā “ayaṃ so”ti saññāya codentopi saṅgayhati.	855	
PA_tika-vin07_t:855_4	Esa nayo sutādīsupi. Samūlakena vā saññāsamūlakena vāti ettha pārājikamāpannaṃ diṭṭhādimūlakena	855	
PA_tika-vin07_t:855_5	ca “ayaṃ āpanno”ti asuddhasaññāya codento samūlakena codeti nāma. Saññāsamūlakatte	855	
PA_tika-vin07_t:855_6	eva anāpattisambhavato āpanne vā anāpanne vā puggale āpannasaññī diṭṭhādīsu, adiṭṭhādīsu	855	
PA_tika-vin07_t:855_7	vā mūlesu diṭṭhasutādisaññī tena diṭṭhādimūlakena taṃ puggalaṃ codento saññāsamūlakena	855	
PA_tika-vin07_t:855_8	codeti nāma. Imesaṃ anāpatti, vuttavipariyāyena āpattivāre attho veditabbo.	855	
PA_tika-vin07_t:856_0	Samīpe ṭhatvāti hatthavikāravacīghosānaṃ codanāvasena pavattiyamānānaṃ dassanasavanūpacāre	856	
PA_tika-vin07_t:856_1	ṭhatvāti attho. Keci pana “dvādasahatthabbhantare ṭhatvā”ti vadanti, taṃ na yuttaṃ.	856	
PA_tika-vin07_t:856_2	Parato byatirekato anāpattiṃ dassentena “dūtaṃ vā paṇṇaṃ vā sāsanaṃ vā pesetvā”ti	856	
PA_tika-vin07_t:856_3	ettakameva vuttaṃ, na pana “dvādasahatthaṃ muñcitvā codentassa sīsaṃ na etī”ti vuttaṃ.	856	
PA_tika-vin07_t:856_4	Vācāya vācāyāti sakiṃ āṇattassa sakalampi divasaṃ vadato vācāya vācāya codāpakasseva	856	
PA_tika-vin07_t:856_5	āpatti. Sopīti āṇattopi. Tassa ca “mayāpi diṭṭha”ntiādiṃ avatvāpi “amūlaka”nti saññāya	856	
PA_tika-vin07_t:856_6	cāvanādhippāyena “tvaṃ pārājikaṃ dhammaṃ ajjhāpannosī”ti idameva vācaṃ parassa vacanaṃ	856	
PA_tika-vin07_t:856_7	viya akatvā sāmaññato vadantassāpi saṅghādiseso eva. Satipi pana anuddhaṃsanādhippāye	856	
PA_tika-vin07_t:856_8	“asukena evaṃ vutta”nti parena vuttameva vadantassa natthi saṅghādiseso. Sace pana	856	
PA_tika-vin07_t:856_9	parena avuttampi vuttanti vadati, āpatti eva.	856	
PA_tika-vin07_t:857_0	Sambahulā sambahule sambahulehi vatthūhīti ettha sambahuleti cuditakabahuttaniddesena	857	
PA_tika-vin07_t:857_1	purimesu tīsu vāresu cuditakabahuttenāpi vārabhedasabbhāvaṃ ñāpeti. Ekasmiñhi cuditakavatthucodakabhedena	857	
PA_tika-vin07_t:857_2	idaṃ catukkaṃ vuttaṃ, cuditakabahuttenāpi catukkantaraṃ labbhatīti aṭṭhakaṃ hoti eva.	857	
PA_tika-vin07_t:858_0	Amūlakacodanāpasaṅgena samūlakacodanālakkhaṇādiṃ dassetuṃ “codetuṃ pana ko labhatī”tiādi	858	
PA_tika-vin07_t:858_1	āraddhaṃ. Bhikkhussa sutvā codetītiādi suttaṃ yasmā ye codakassa aññesaṃ vipattiṃ	858	
PA_tika-vin07_t:858_2	pakāsenti, tepi tasmiṃ khaṇe codakabhāve ṭhatvāva pakāsenti, tesañca vacanaṃ gahetvā	858	
PA_tika-vin07_t:858_3	itaropi yasmā codetuñca asampaṭicchantaṃ tehi titthiyasāvakapariyosānehi paṭhamacodakehi	858	
PA_tika-vin07_t:858_4	sampaṭicchāpetuñca labhati, tasmā idha sāvakabhāvena uddhaṭanti veditabbaṃ.	858	
PA_tika-vin07_t:859	Dūtaṃ vātiādīsu “tvaṃ evaṃ gantvā codehī”ti dūtaṃ vā pesetvā yo codetuṃ sakkoti, tassa paṇṇaṃ, mūlasāsanaṃ vā pesetvā. Samayenāti pakatiyā jānanakkhaṇe.	85	
PA_tika-vin07_t:860_0	Garukānaṃ dvinnanti pārājikasaṅghādisesānaṃ. Micchādiṭṭhi nāma “natthi dinna”ntiādinayappavattā	860	
PA_tika-vin07_t:860_1	dasavatthukā diṭṭhi, sassatucchedasaṅkhātaṃ antaṃ gaṇhāpakadiṭṭhi antaggāhikā nāma.	860	
PA_tika-vin07_t:860_2	Ājīvahetu paññattānaṃ channanti ājīvahetupi āpajjitabbānaṃ uttarimanussadhammapārājikaṃ,	860	
PA_tika-vin07_t:860_3	sañcaritte saṅghādiseso, “yo te vihāre vasati, so arahā”ti pariyāyena thullaccayaṃ,	860	
PA_tika-vin07_t:860_4	bhikkhussa paṇītabhojanaviññattiyā pācittiyaṃ, bhikkhuniyāpaṇītabhojanaviññattiyā	860	
PA_tika-vin07_t:860_5	pāṭidesanīyaṃ, sūpodanaviññattiyā dukkaṭanti imesaṃ parivāre vuttānaṃ channaṃ. Na	860	
PA_tika-vin07_t:860_6	hetā āpattiyo ājīvahetu eva paññattā sañcarittādīnaṃ aññathāpi āpajjitabbato. Ājīvahetupi	860	
PA_tika-vin07_t:860_7	etāsaṃ āpajjanaṃ sandhāya evaṃ vuttaṃ, ājīvahetupi paññattānanti attho. Na kevalañca	860	
PA_tika-vin07_t:860_8	etā eva, aññāpi adinnādānakuladūsanapāṇavadhavejjakammādivasena ājīvahetu āpajjitabbāpi	860	
PA_tika-vin07_t:860_9	santi, tā pana āpattisabhaāgatāya pārājikādīsu chasu eva saṅgayhantīti visuṃ na vuttāti veditabbā.	860	
PA_tika-vin07_t:861_0	Ettāvatā pana sīsaṃ na etīti saṅghādisesaṃ sandhāya vuttaṃ, codanā pana katā eva	861	
PA_tika-vin07_t:861_1	hoti. Tiṃsānīti tiṃsaṃ etesamatthīti tiṃsāni, tiṃsādhikānīti vuttaṃ hoti. Navutānīti etthāpi eseva nayo.	861	
PA_tika-vin07_t:862_0	Attādānaṃ ādātukāmenāti ettha attanā ādātabbato diṭṭhādimūlakehi gahetabbato parassa	862	
PA_tika-vin07_t:862_1	vipphandituṃ adatvā paggaṇhanato attādānanti codanā vuccati, taṃ ādātukāmena, codanaṃ	862	
PA_tika-vin07_t:862_2	kattukāmenāti attho.	862	
PA_tika-vin07_t:863_0	Ubbāhikāyāti ubbahanti viyojenti etāya alajjīnaṃ tajjaniṃ vā kalahaṃ vāti ubbāhikā,	863	
PA_tika-vin07_t:863_1	saṅghasammuti, tāya. Vinicchinanaṃ nāma tāya sammatabhikkhūhi vinicchananameva. Alajjussannāya	863	
PA_tika-vin07_t:863_2	hi parisāya samathakkhandhake āgatehi dasaṅgehi samannāgatā dve tayo bhikkhū tattheva	863	
PA_tika-vin07_t:863_3	vuttāya ñattidutiyakammavācāya sammannitabbā, tehi ca sammatehi visuṃ vā nisīditvā,	863	
PA_tika-vin07_t:863_4	tassā eva vā parisāya “aññehi na kiñci kathetabba”nti sāvetvā taṃ adhikaraṇaṃ vinicchitabbaṃ.	863	
PA_tika-vin07_t:864_0	Kimhīti kismiṃ vatthusmiṃ, kataravipattiyanti attho. “Kimhi naṃ nāmā”ti idaṃ “katarāya	864	
PA_tika-vin07_t:864_1	vipattiyā etaṃ codesī”ti yāya kāyaci viññāyamānāya bhāsāya vuttepi codakassa vinaye	864	
PA_tika-vin07_t:864_2	apakataññutāya “sīlācāradiṭṭhiājīvavipattīsu katarāyāti maṃ pucchatī”ti ñātuṃ asakkontassa	864	
PA_tika-vin07_t:864_3	pucchā, na pana kimhītiādipadatthamattaṃ ajānantassa. Na hi anuvijjako codakaṃ bālaṃ	864	
PA_tika-vin07_t:864_4	aparicitabhāsāya “kimhi na”nti pucchati. “Kimhi nampi na jānāsī”ti idampi vacanamattaṃ	864	
PA_tika-vin07_t:864_5	sandhāya vuttaṃ na hoti, “kataravipattiyā”ti vutte “asukāya vipattiyā”ti vattumpi	864	
PA_tika-vin07_t:864_6	na jānāsīti vacanassa adhippāyameva sandhāya vuttanti gahetabbaṃ. Teneva vakkhati	864	
PA_tika-vin07_t:864_7	“bālassa lajjissa nayo dātabbo”ti vatvā ca “kimhi naṃ codesīti sīlavipattiyā”tiādi	864	
PA_tika-vin07_t:864_8	adhippāyappakāsanameva nayadānaṃ vuttaṃ, na pana kimhi-naṃ-padānaṃ pariyāyamattadassanaṃ.	864	
PA_tika-vin07_t:864_9	Na hi bālo “kataravipattiyaṃ naṃ codesī”ti imassa vacanassa atthe ñātepi vipattippabhedanaṃ,	864	
PA_tika-vin07_t:864_10	attanā codiyamānaṃ vipattisarūpañca jānituṃ sakkoti, tasmā teneva ajānanena alajjī	8641	
PA_tika-vin07_t:864_11	apasādetabbo. “Kimhi na”nti idampi upalakkhaṇamattaṃ, aññena vā yena kenaci ākārena	8641	
PA_tika-vin07_t:864_12	aviññutaṃ pakāsetvā vissajjetabbova.	8641	
PA_tika-vin07_t:865_0	“Dummaṅkūnaṃ puggalānaṃ niggahāyā”tiādivacanato “alajjīniggahatthāya…pe… paññatta”nti	865	
PA_tika-vin07_t:865_1	vuttaṃ. Ehitīti hi-kāro ettha āgamo daṭṭhabbo, āgamissatīti attho. Diṭṭhasantānenāti	865	
PA_tika-vin07_t:865_2	diṭṭhaniyāmena. Alajjissa paṭiññāya eva kātabbanti vacanapaṭivacanakkameneva dose	865	
PA_tika-vin07_t:865_3	āvibhūtepi alajjissa “asuddhoha”nti dosasampaṭicchanapaaññāya eva āpattiyā kātabbanti	865	
PA_tika-vin07_t:865_4	attho. Keci pana “alajjissa etaṃ natthīti suddhapaṭiññāya eva anāpattiyā kātabbanti	865	
PA_tika-vin07_t:865_5	ayamettha attho saṅgahito”ti vadanti, taṃ na yuttaṃ anuvijjakasseva niratthakattāpattito	865	
PA_tika-vin07_t:865_6	codakeneva alajjipaṭiññāya ṭhātabbato. Dosāpagamapaṭiññā eva hi idha paṭiññāti adhippetā.	865	
PA_tika-vin07_t:865_7	Teneva vakkhati “etampi natthīti paṭiññaṃ na detī”tiādi.	865	
PA_tika-vin07_t:866_0	Tadatthadīpanatthanti alajjissa dose āvibhūtepi tassa dosāpagamapaṭiññāya eva kātabbatādīpanatthaṃ.	866	
PA_tika-vin07_t:866_1	Vivādavatthusaṅkhāte atthe paccatthikā atthapaccatthikā. Saññaṃ datvāti nesaṃ kathāpacchedatthaṃ,	866	
PA_tika-vin07_t:866_2	abhimukhakaraṇatthañca saddaṃ katvā. Vinicchinituṃ ananucchavikoti “asuddho”ti saññāya	866	
PA_tika-vin07_t:866_3	codakapakkhe paviṭṭhattā anuvijjakabhāvato bahibhūtattā anuvijjituṃ asakkuṇeyyataṃ	866	
PA_tika-vin07_t:866_4	sandhāya vuttaṃ. Sandehe eva hi sati anuvijjituṃ sakkā, asuddhadiṭṭhiyā pana sati	866	
PA_tika-vin07_t:866_5	cuditakena vuttaṃ sabbaṃ asaccatopi paṭibhāti, kathaṃ tattha anuvijjanā siyāti.	866	
PA_tika-vin07_t:867_0	“Tathā nāsitakova bhavissatī”ti iminā vinicchayaṃ adatvā saṅghato viyojanaṃ nāma	867	
PA_tika-vin07_t:867_1	liṅganāsanā viya ayampi eko nāsanappakāroti dasseti. Viraddhaṃ hotīti sañcicca āpattiṃ	867	
PA_tika-vin07_t:867_2	sahasā āpanno hoti. “Ādito paṭṭhāya alajjī nāma natthī”ti idaṃ “pakkhānurakkhaṇatthāya	867	
PA_tika-vin07_t:867_3	paṭiññaṃ na detī”ti imassa alajjilakkhaṇasambhavassa kāraṇavacanaṃ. Paṭicchāditakālato	867	
PA_tika-vin07_t:867_4	paṭṭhāya alajjī nāma eva, purimo lajjibhāvo na rakkhatīti attho. Paṭiññaṃ na detīti	867	
PA_tika-vin07_t:867_5	sace mayā katadosaṃ vakkhāmi, mayhaṃ anuvattakā bhijjissantīti paṭiññaṃ na deti.	867	
PA_tika-vin07_t:867_6	Ṭhāne na tiṭṭhatīti lajjiṭṭhāne na tiṭṭhati, kāyavācāsu vītikkamo hoti evāti adhippāyo.	867	
PA_tika-vin07_t:867_7	Tenāha “vinicchayo na dātabbo”ti, pubbe pakkhikānaṃ paṭiññāya vūpasamitassāpi adhikaraṇassa	867	
PA_tika-vin07_t:867_8	duvūpasantatāya ayampi tathā nāsitakova bhavissatīti adhippāyo.	867	
PA_tika-vin07_t:868_0	Cuditakacodakesu paṭipattiṃ ñatvāti “tumhe amhākaṃ vinicchayena tuṭṭhā bhavissathā”tiādinā	868	
PA_tika-vin07_t:868_1	vuttaṃ cuditakacodakesu anuvijjakena paṭipajjitabbakammaṃ ñatvā. Vinicchayo majjheti	868	
PA_tika-vin07_t:868_2	āpattīti vā anāpattīti vā vinicchayapariyosānaanuvijjanānaṃ majjhaṃ nāmāti attho.	868	
PA_tika-vin07_t:869_0	Amūlakampi samūlakaṃ katvā vadantīti āha “dve mūlānī”ti. Kālena vakkhāmītiādīsu okāsaṃ	869	
PA_tika-vin07_t:869_1	kārāpetvā vadanto kālena vadati nāma. Salākaggayāguaggabhikkhācāraṭṭhānādīsu codento	869	
PA_tika-vin07_t:869_2	akālena vadati nāma. Dosato vuṭṭhāpetukāmatāya vadanto atthasaṃhitena vadati nāma.	869	
PA_tika-vin07_t:869_3	Dosantaroti dosacitto. Pannarasasu dhammesūti “parisuddhakāyasamaācāratā, tathā vacīsamācāratā,	869	
PA_tika-vin07_t:869_4	sabrahmacārīsu mettacittatā, bahussutatā, ubhinnaṃ pātimokkhānaṃ svāgatāditā, kālena	869	
PA_tika-vin07_t:869_5	vakkhāmī”tiādinā vuttapañcadhammā ca kāruññatā, hitesitā, anukampatā, āpattivuṭṭhānatā,	869	
PA_tika-vin07_t:869_6	vinayapurekkhāratāti imesu pannarasasu. Tattha “kāruññatā”ti iminā karuṇā dassitā.	869	
PA_tika-vin07_t:869_7	Hitesitāti hitagavesanatā. Anukampatāti tena hitena saṃyojanatā, imehi dvīhipi mettā	869	
PA_tika-vin07_t:869_8	dassitā. Āpattivuṭṭhānatāti suddhante patiṭṭhāpanatā. Vatthuṃ codetvā sāretvā paṭiññaṃ	869	
PA_tika-vin07_t:869_9	āropetvā yathāpaṭiññāya kammakaraṇaṃ vinayapurekkhāratā nāma.	869	
PA_tika-vin07_t:870_0	Adhikaraṇaṭṭhenāti adhikātabbaṭṭhena, samathehi vūpasametabbaṭṭhenāti attho. Taṃ	870	
PA_tika-vin07_t:870_1	nānattaṃ dassetunti idha anadhippetampi atthuddhāravasena taṃ nānattaṃ dassetunti	870	
PA_tika-vin07_t:870_2	adhippāyo. Teneva vakkhati “sesāni atthuddhāravasena vuttānī”ti. Yaṃ adhikiccātiādinā	870	
PA_tika-vin07_t:870_3	adhikaraṇasaddassa kammasādhanatā vuttā.	870	
PA_tika-vin07_t:871_0	Gāhanti “asukaṃ codessāmī”ti manasā codanākārassa gahaṇaṃ. Cetananti “codessāmī”ti	871	
PA_tika-vin07_t:871_1	uppannacittabyāpārasaṅkhātaṃ cittakammaṃ. Akkhantinti cuditakassa vipattiṃ disvā	871	
PA_tika-vin07_t:871_2	uppannaṃ kodhaṃ asahanaṃ, tathā pavattaṃ vā yaṃ kiñci cittacetasikarāsiṃ. Vohāranti	871	
PA_tika-vin07_t:871_3	codanāvasappavattavacanaṃ. Paṇṇattinti codanāvasappavattaṃ manasā parikappitaṃ nāmapaṇṇattiṃ.	871	
PA_tika-vin07_t:871_4	Attādānaṃ gahetvāti codanaṃ manasā gahetvā. Taṃ adhikaraṇanti taṃ gāhalakkhaṇaṃ adhikaraṇaṃ.	871	
PA_tika-vin07_t:871_5	Nirujjhati cetanāya khaṇikattā, sā ca samathappattā hotīti evamettha aniṭṭhappasaṅgo	871	
PA_tika-vin07_t:871_6	veditabbo. Evaṃ uparipi “tuṇhī hotī”ti iminā vohāravacanassa nirodhaṃ dasseti. Tenāha	871	
PA_tika-vin07_t:871_7	“taṃ adhikaraṇaṃ samathappattaṃ bhavissatī”ti. “Tasmā paṇṇatti adhikaraṇa”nti aṭṭhakathāsu	871	
PA_tika-vin07_t:871_8	katasanniṭṭhānaṃ dassetvā idāni tassāpi ekaccehi paṭikkhittabhāvaṃ dassetvā puna	871	
PA_tika-vin07_t:871_9	tampi paṭisedhetvā aṭṭhakathāsu vuttapaṇṇattiyā eva adhikaraṇataṃ samatthetuṃ “taṃ	871	
PA_tika-vin07_t:871_10	paneta”ntiādimāha. Tattha taṃ panetanti paṇṇatti adhikaraṇanti etaṃ gahaṇaṃ virujjhatīti	8711	
PA_tika-vin07_t:871_11	sambandho. Pārājikādiāpatti ekantaakusalasabhāvā vā abyākatasabhāvā vā hotīti saññāya	8711	
PA_tika-vin07_t:871_12	“methunadhammapārājikāpattī”tiādikaṃ suttaṃ paṇṇattiadhikaraṇavādena virujjhatīti	8711	
PA_tika-vin07_t:871_13	dassetuṃ uddhaṭaṃ. Tenāha “na hi te…pe… accantaakusalattā”tiādi. Teti aṭṭhakathācariyā.	8711	
PA_tika-vin07_t:872_0	Amūlakañceva taṃ adhikaraṇanti ettha amūlakapārājikameva adhikaraṇa-saddena adhippetanti	872	
PA_tika-vin07_t:872_1	dassetuṃ “yañceta”ntiādi vuttaṃ. Yasmā panātiādi pana idhādhippetāya amūlakapārājikāpattiyā	872	
PA_tika-vin07_t:872_2	eva paṇṇattibhāvo yujjatīti dassetuṃ āraddhaṃ. Tattha yāya paṇṇattiyāti sabhāvato	872	
PA_tika-vin07_t:872_3	parisuddhepi puggale “pārājiko”tiādinā codakena pavattitaṃ nāmapaṇṇattiṃ sandhāya	872	
PA_tika-vin07_t:872_4	vadati. Paññattoti kathito. Adhikaraṇe pavattattāti avijjamānepi manasā āropitamatte	872	
PA_tika-vin07_t:872_5	āpattādhikaraṇe vācakabhāvena pavattattā.	872	
PA_tika-vin07_t:873_0	Evaṃ nāmapaṇṇattivasena imasmiṃ sikkhāpade āpattādhikaraṇassa paññattibhāvaṃ dassetvā	873	
PA_tika-vin07_t:873_1	idāni atthapaṇṇattivasenāpi dassetuṃ “yasmā vāya”ntiādi vuttaṃ. Paññattimattamevāti	873	
PA_tika-vin07_t:873_2	avijjamānassa vijjamānākārena manasā āropitaatthapaṇṇattimattamevāti attho. Tañca	873	
PA_tika-vin07_t:873_3	kho idhevāti tañca yathāvuttapariyāyena paṇṇattiyā adhikaraṇattaṃ idheva imasmiṃ	873	
PA_tika-vin07_t:873_4	eva sikkhāpade. Eketi keci. Taṃ na yuttanti yaṃ ekaccehi aṭṭhakathāsu vuttaṃ, adhikaraṇassa	873	
PA_tika-vin07_t:873_5	paṇṇattibhāvaṃ nisedhetvā kusalādiparamatthabhāvaṃ sādhetuṃ “taṃ panetaṃ methunadhammapārājikāpattī”tiādinā	873	
PA_tika-vin07_t:873_6	papañcato dassito, taṃ na yuttanti attho. Tattha kāraṇamāha “ādikammikassā”tiādinā,	873	
PA_tika-vin07_t:873_7	tena ca tasmiṃ vāde yadi āpatti nāma akusalā vā abyākatā vā bhaveyya, kathaṃ ādikammikassa	873	
PA_tika-vin07_t:873_8	anāpatti bhaveyya? Tassāpi akusalādīnaṃ uppannattā bhagavato sikkhāpadapaññattito	873	
PA_tika-vin07_t:873_9	paṭṭhāya yāva āpattītipi na sakkā vattuṃ, methunādīsu akusalādīnaṃ sikkhāpadapaññattito	873	
PA_tika-vin07_t:873_10	pubbepi samuppattito. Tato eva anupasampannānampi āpattippasaṅgo, gilānādīnaṃ uppannattā	8731	
PA_tika-vin07_t:873_11	anupaññattiyāpi anāpattiabhāvappasaṅgo ca siyā. Atha mataṃ “na kevalaṃ akusalādi	8731	
PA_tika-vin07_t:873_12	eva, atha kho bhagavatā paṭikkhittabhāvaṃ jānantassa samuppajjamānā eva akusalādayo	8731	
PA_tika-vin07_t:873_13	āpattī”ti, tampi asāraṃ, sikkhāpadapaññattiṃ ajānitvā vītikkamantassa methunādīsu	8731	
PA_tika-vin07_t:873_14	anāpattippasaṅgato, akusalādisabhāvāya ca āpattiyā ekapayogādīsu ekattādipi na siyā.	8731	
PA_tika-vin07_t:873_15	Na hi sakalampi divasaṃ itthiṃ kāyato amocetvā phusantassa ekamevākusalaṃ uppajjati,	8731	
PA_tika-vin07_t:873_16	bahū vā itthiyo phusitvā apagacchantassa bahūni, yenāpattiyā ekattaṃ, bahuttaṃ vā	8731	
PA_tika-vin07_t:873_17	siyāti evamādikaṃ ayuttiṃ saṅgahetvā dassitanti veditabbaṃ.	8731	
PA_tika-vin07_t:874_0	Tattha vatthuñcāti vītikkamo. Tañhi āpattisammutipaññāpanassa okāsaṭṭhena “vatthū”ti	874	
PA_tika-vin07_t:874_1	vuccati. Gottanti adinnādānādito buddhisaddanivattanaṭṭhena parikappitasāmaññākāro	874	
PA_tika-vin07_t:874_2	gottaṃ. Nāmanti avijjamānanāmapaññatti. Tassa pana pārājikanti nāmassa atthabhūtā	874	
PA_tika-vin07_t:874_3	āpatti atthapaññatti evāti daṭṭhabbaṃ. Yaṃ pana “vivādādhikaraṇaṃ siyā kusala”ntiādi,	874	
PA_tika-vin07_t:874_4	“āpattādhikaraṇaṃ siyā akusala”ntiādi ca suttaṃ tehi samuddhaṭaṃ, tampi na vivādādīnaṃ	874	
PA_tika-vin07_t:874_5	kusalādibhāvassa pariyāyadesitattāti yaṃ ettha vattabbaṃ, taṃ heṭṭhā paṭhamapārājikasamuṭṭhānādivaṇṇanāya	874	
PA_tika-vin07_t:874_6	sāratthadīpaniyaṃ viraddhaṭṭhānasodhanatthaṃ vitthārato vuttanti tattheva taṃ gahetabbaṃ,	874	
PA_tika-vin07_t:874_7	sāratthadīpanīkārakassa akusalādirūpāva āpattīti laddhi, teneva so idhāpi “tasmā	874	
PA_tika-vin07_t:874_8	paṇṇattiadhikaraṇanti aṭṭhakathāsu katasanniṭṭhānaṃ dassetvā idāni tampi na yuttanti	874	
PA_tika-vin07_t:874_9	dassetuṃ ‘taṃ paneta’ntiādimāhā”ti evaṃ attano laddhiṃ aṭṭhakathācariyassapi laddhiṃ	874	
PA_tika-vin07_t:874_10	katvā ganthavirodhampi anoloketvā dassesi. Na hettha buddhaghosācariyo aṭṭhakathāvādaṃ	8741	
PA_tika-vin07_t:874_11	ayuttanti dassetuṃ “taṃ paneta”ntiādimārabhi “paṇṇattimattameva āpattādhikaraṇanti	8741	
PA_tika-vin07_t:874_12	veditabba”nti sayameva upari kathanato, atha kho dulladdhikānaṃ ekaccānaṃ tattha	8741	
PA_tika-vin07_t:874_13	vippaṭipattiṃ dassetvā puna taṃ paṭisedhetukāmo ārabhi, teneva ante “eke”ti vuttanti	8741	
PA_tika-vin07_t:874_14	veditabbaṃ. Vivādādīnaṃ kusalādikatte taṃsamathānampi tabbhāvo āpajjati paramatthesu	8741	
PA_tika-vin07_t:874_15	paṇṇattiyā samathāyogāti āha “kusalādisamathehī”ti. Paññattisabhāvānameva catunnaṃ	8741	
PA_tika-vin07_t:874_16	adhikaraṇānaṃ samathehi adhikaraṇīyatā, na pana kusalādiparamattharūpānaṃ tesaṃ tesaṃ	8741	
PA_tika-vin07_t:874_17	khaṇikatāya sayameva samathappattitoti heṭṭhā samatthitamatthaṃ nigamanavasena dassentena	8741	
PA_tika-vin07_t:874_18	“iti iminā adhikaraṇaṭṭhenā”ti vuttaṃ, tassa yathāvuttanayena samathehi adhikaraṇīyatāyāti	8741	
PA_tika-vin07_t:874_19	attho. “Idhekacco”ti iminā idhādhippetaṃ vivādaṃ nivatteti.	8741	
PA_tika-vin07_t:875_0	Anuvādoti vipattīhi upavadanā ceva codanā ca. Tattha upavadanā nāma garahā, akkoso	875	
PA_tika-vin07_t:875_1	ca. Pañcapīti mātikāpariyāpannāpattiyo sandhāya vuttaṃ. Kiccayatāti kattabbatā. Sapadānukkamaniddesassāti	875	
PA_tika-vin07_t:875_2	ettha padānukkamaniddesoti padabhājanaṃ vuccati, tena sahitassa sikkhāpadassāti attho.	875	
PA_tika-vin07_t:876_0	387. Assāti kattuatthe sāmivacananti āha “etena codakenā”tiādi. Diṭṭhamūlake panāti	876	
PA_tika-vin07_t:876_1	“diṭṭhassa hoti pārājikaṃ dhammaṃ ajjhāpajjanto”tiādi pāḷivāraṃ sandhāya vuttaṃ.	876	
PA_tika-vin07_t:876_2	Tattha itthiyā saddhiṃ rahonisajjādidassanamattavasena pārājikaṃ dhammaṃ ajjhāpajjanto	876	
PA_tika-vin07_t:876_3	puggalo tena diṭṭho, na pana maggena maggappaṭipādanādidassanavasena. Yadi hi tena	876	
PA_tika-vin07_t:876_4	so tathā diṭṭho bhaveyya, asuddhasaññī evāyaṃ tasmiṃ puggale siyā, asuddhasaññāya	876	
PA_tika-vin07_t:876_5	ca suddhaṃ vā asuddhaṃ vā codentassa saṅghādiseso na siyā “anāpatti suddhe asuddhadiṭṭhissa,	876	
PA_tika-vin07_t:876_6	asuddhe asuddhadiṭṭhissā”tiādivacanato. Tasmā itthiyā saddhiṃ rahonisajjādimattameva	876	
PA_tika-vin07_t:876_7	disvāpi “saddho kulaputto, nāyaṃ pārājikaṃ āpajjatī”ti tasmiṃ suddhasaññissa vā vematikassa	876	
PA_tika-vin07_t:876_8	vā “suto mayā pārājikaṃ dhammaṃ ajjhāpajjanto”tiādinā niyametvā codentasseva saṅghādiseso,	876	
PA_tika-vin07_t:876_9	na asuddhasaññissa, tassa pana diṭṭhaṃ sutanti musāvādādipaccayā lahukāpatti evāti	876	
PA_tika-vin07_t:876_10	veditabbaṃ. Yadi pana so tasmiṃ suddhadiṭṭhicāvanādhippāyopi diṭṭhaṃ rahonisajjādimattameva	8761	
PA_tika-vin07_t:876_11	vadati, adiṭṭhaṃ pana maggenamaggappaṭipādanādipārājikavatthuṃ vā “assamaṇosī”tiādikaṃ	8761	
PA_tika-vin07_t:876_12	vā na vadati, tassa anāpatti. Adhikaṃ vadantassa pana āpattiyeva “adiṭṭhaṃ diṭṭha”nti	8761	
PA_tika-vin07_t:876_13	vuttattā. Yo pana diṭṭhena rahonisajjādinā paṭhamapārājikena asuddhasaññī hutvā cāvanādhippāyo	8761	
PA_tika-vin07_t:876_14	adinnādānaṃ ajjhāpajjanto “diṭṭho”ti vā “suto”ti vā ādiṃ vadati, tassāpi na saṅghādiseso	8761	
PA_tika-vin07_t:876_15	asuddhe asuddhadiṭṭhitāyāti keci vadanti. Aññe pana “yena pārājikena codeti, tena	8761	
PA_tika-vin07_t:876_16	suddhasaññābhāvā āpattiyevā”ti vadanti, idaṃ yuttaṃ. Tathā hi vuttaṃ mātikāṭṭhakathāyaṃ	8761	
PA_tika-vin07_t:876_17	“yena pārājikena codeti, taṃ ‘ayaṃ anajjhāpanno’ti ñatvā cāvanādhippāyena…pe… saṅghādiseso”ti.	8761	
PA_tika-vin07_t:876_18	Iminā nayena sutādimūlakesupi vinicchayo veditabbo. Aññatra āgatesūti omasavādādīsu	8761	
PA_tika-vin07_t:876_19	āgatesu. Avassutoti tīhipi dvārehi pārājikavatthubhūtaduccaritānuvassanena tinto.	8761	
PA_tika-vin07_t:876_20	Kasambujātoti kacavarabhūto, nissāroti attho.	8762	
PA_tika-vin07_t:877_0	Koṇṭhoti coro, dussīloti attho. Jeṭṭhabbatikoti kāḷakaṇṇidevīvate niyutto titthiyoti	877	
PA_tika-vin07_t:877_1	vadati, sā kira kāḷakaṇṇisirideviyā jeṭṭhāti vuttā. Yadaggenāti yena kāraṇena, yattakenāti	877	
PA_tika-vin07_t:877_2	attho. Tadaggenāti etthāpi eseva nayo. No kappetītiādi vematikabhāvadīpanatthameva	877	
PA_tika-vin07_t:877_3	vuttanti mahāpadumattherassa adhippāyo.	877	
PA_tika-vin07_t:878_0	389. Etthāti codanāyaṃ. Tajjanīyādikammaṃ karissāmītiāpattiyā codentassa adhippāyo	878	
PA_tika-vin07_t:878_1	kammādhippāyo nāma. Parivāsadānādikkamena āpattito vuṭṭhāpetuṃ āpattiyā codentassa	878	
PA_tika-vin07_t:878_2	adhippāyo vuṭṭhānādhippāyo. Uposathaṃ, pavāraṇaṃ vā saṅghe kātuṃ adānatthāya āpattiyā	878	
PA_tika-vin07_t:878_3	codayato adhippāyo uposathapavāraṇaṭṭhapanādhippāyo. Asammukhā…pe… dukkaṭanti anuddhaṃsentassapi	878	
PA_tika-vin07_t:878_4	akkosantassapi dukkaṭaṃ.	878	
PA_tika-vin07_t:879_0	Sabbatthevāti sabbāsu aṭṭhakathāsu. Uposathapavāraṇānaṃ ñattikammabhāvato ñattiyā	879	
PA_tika-vin07_t:879_1	vattamānāya eva uposathapavāraṇaṭṭhapanaṃ hoti, na niṭṭhitāya, sā ca yya-kāre patte	879	
PA_tika-vin07_t:879_2	niṭṭhitā nāma hotīti āha “yya-kāre patte na labbhatī”ti.	879	
PA_tika-vin07_t:880_0	Anupāsakoti upāsakopi so bhikkhu na hoti saraṇagamanassāpi paṭippassaddhattāti vadanti.	880	
PA_tika-vin07_t:880_1	“Anodissa dhammaṃ kathentassā”ti iminā odissa kathentena okāsaṃ kāretabbanti dasseti.	880	
PA_tika-vin07_t:880_2	Āpattiṃ desetvāti okāsākārāpanāpattiṃ desetvā. Yaṃ codeti, tassa upasampannoti saṅkhyupagamanaṃ,	880	
PA_tika-vin07_t:880_3	tasmiṃ suddhasaññitā vematikatā vā, yena pārājikena codeti, tassa diṭṭhādivasena	880	
PA_tika-vin07_t:880_4	amūlakatā, cāvanādhippāyena “tvaṃ pārājiko”tiādinā niyametvā sammukhā codanā codāpanā,	880	
PA_tika-vin07_t:880_5	tassa taṅkhaṇavijānananti imānettha pañca aṅgāni.	880	
PA_tika-vin07_t:881	Paṭhamaduṭṭhadosasikkhāpadavaṇṇanā niṭṭhitā.	88	
PA_tika-vin07_t:882	9. Dutiyaduṭṭhadosasikkhāpadavaṇṇanā	88	
PA_tika-vin07_t:883_0	391. Navame mettiyaṃ bhikkhuninti liṅganāsanāya nāsitāyapi tassā bhūtapubbavohāraṃ	883	
PA_tika-vin07_t:883_1	gahetvā vuttaṃ. Aññabhāgassāti therassa manussajātibhikkhubhāvato aññassa tiracchānajātichagalakabhāvasaṅkhātassa	883	
PA_tika-vin07_t:883_2	koṭṭhāsassa. Idanti sāmaññato napuṃsakaliṅgena vuttaṃ, ayaṃ chagalakoti attho. Aññabhāgoti	883	
PA_tika-vin07_t:883_3	yathāvuttatiracchānajātichagalakabhāvasaṅkhāto añño koṭṭhāso, aññabhāgassa idanti	883	
PA_tika-vin07_t:883_4	aññabhāgiyanti paṭhamaviggahassa attho, aññabhāgamatthīti dutiyaviggahassa, dvīhipi	883	
PA_tika-vin07_t:883_5	chagalakova vutto. Idāni dvīhipi viggahehi vuttamevatthaṃ vitthārato dassento “yo	883	
PA_tika-vin07_t:883_6	hi so”tiādimāha. Tattha yo hi so chagalako vutto, so aññassa bhāgassa hotīti ca aññabhāgiyasaṅkhyaṃ	883	
PA_tika-vin07_t:883_7	labhatīti ca yojanā. Dutiyaviggahassa atthaṃ dassetuṃ “so vā”tiādi vuttaṃ. Adhikaraṇanti	883	
PA_tika-vin07_t:883_8	veditabboti etthāpi yo hi so “dabbo mallaputto nāmā”ti chagalako vutto, soti ānetvā	883	
PA_tika-vin07_t:883_9	sambandhitabbaṃ. Tañhi sandhāyāti “dabbo”ti nāmakaraṇassa adhiṭṭhānabhūtaṃ chagalakaṃ	883	
PA_tika-vin07_t:883_10	sandhāya. Te bhikkhūti te anuyuñjantā bhikkhū. Āpattiyāpi puggalādhiṭṭhānattā “puggalānaṃyeva lesā”ti vuttaṃ.	8831	
PA_tika-vin07_t:884_0	393. Yā ca sā avasāne…pe… codanā vuttāti “bhikkhu saṅghādisesaṃ ajjhāpajjanto diṭṭho	884	
PA_tika-vin07_t:884_1	hoti saṅghādisese saṅghādisesadiṭṭhi hoti, tañce pārājikena codetī”tiādiṃ codanābhedaṃ	884	
PA_tika-vin07_t:884_2	sandhāya vadati. Sattannampi āpattīnaṃ paccekaṃ pārājikattādisāmaññepi methunādinnādānādivatthuto,	884	
PA_tika-vin07_t:884_3	rāgadosattādisabhāvato ca visabhāgatāpi atthīti āha “yasmā pana…pe… na hotī”ti.	884	
PA_tika-vin07_t:885_0	Vuttanayenevāti “sabhāgavisabhāgavatthuto”tiādinā vuttanayena. Kammalakkhaṇaṃ, taṃmanasikāro	885	
PA_tika-vin07_t:885_1	ca avipannakammassa nimittato phalūpacārena kammanti vuccatīti āha “taṃ nissāya uppajjanato”ti.	885	
PA_tika-vin07_t:885_2	Parivāsādiṃ nissāya mānattādīnaṃ uppajjanato “purimaṃ purima”ntiādi vuttaṃ.	885	
PA_tika-vin07_t:886	395. Savatthukaṃ katvāti puggalādhiṭṭhānaṃ katvā. Dīghādinoti dīgharassādiliṅgassa. Diṭṭhādinoti diṭṭhapubbādino.	88	
PA_tika-vin07_t:887	408. Evaṃ tathāsaññīti aññassa methunādikiriyaṃ disvā “ayaṃ so”ti evaṃ tathāsaññī. Aṅgāni paṭhamaduṭṭhadose vuttasadisāni, idha pana kiñcidesaṃ lesamattaṃ upādiyanā adhikā.	88	
PA_tika-vin07_t:888	Dutiyaduṭṭhadosasikkhāpadavaṇṇanā niṭṭhitā.	88	
PA_tika-vin07_t:889	10. Paṭhamasaṅghabhedasikkhāpadavaṇṇanā	88	
PA_tika-vin07_t:890_0	410. Dasame bahūnanti dubbalatāya araññādisevāya cittaṃ samāhitaṃ kātuṃ asakkontānaṃ.	890	
PA_tika-vin07_t:890_1	Dukkhassantakiriyāya tasmiṃ attabhāve buddhavacanaggahaṇadhāraṇādisaṅkhātaṃ byañjanapadameva	890	
PA_tika-vin07_t:890_2	paramaṃ assa, na maggalābhoti padaparamo. Abhisambhuṇitvāti nipphādetvā. Dhammato	890	
PA_tika-vin07_t:890_3	apetaṃ uddhammaṃ. Paṭikkhittamevāti “na, bhikkhave, asenāsanikena vassaṃ upagantabba”nti	890	
PA_tika-vin07_t:890_4	vacanato vuttaṃ, idameva vacanaṃ sandhāya pāḷiyampi “aṭṭha māse”tiādi vuttaṃ.	890	
PA_tika-vin07_t:891_0	Tīhi koṭīhīti asuddhamūlehi. Ettha ca bhikkhūnaṃ catūsu kulesu pakkapiṇḍiyālopabhojananissitatāya,	891	
PA_tika-vin07_t:891_1	macchamaṃsabhojanavirahitassa ca kulassa dullabhatāya tattha laddhesu bhattabyañjanesu	891	
PA_tika-vin07_t:891_2	macchamaṃsasaṃsaggasaṅkāya, dunnivāraṇatāya ca bhikkhūnaṃ sarīrayāpanampi na siyāti	891	
PA_tika-vin07_t:891_3	bhagavatā macchamaṃsaṃ sabbathā appaṭikkhipitvā tīhi koṭīhi aparisuddhameva paṭikkhittaṃ.	891	
PA_tika-vin07_t:891_4	Yadi hi taṃ bhagavā sabbathā paṭikkhipeyya, bhikkhū maramānāpi macchādisaṃsaggasaṅkitaṃ	891	
PA_tika-vin07_t:891_5	bhattaṃ na bhuñjeyyuṃ, tato taṇḍuladhaññādiṃ paṭiggahetvā nidahitvā sayaṃ pacitvā	891	
PA_tika-vin07_t:891_6	bhuñjituṃ tadupakaraṇabhūtaṃ dāsidāsaṃ, udukkhalamusalādikañca bhikkhūnaṃ pattādi	891	
PA_tika-vin07_t:891_7	viya avassaṃ gahetuṃ anujānitabbaṃ siyāti titthiyānaṃ viya gahaṭṭhāvāso eva siyā,	891	
PA_tika-vin07_t:891_8	na bhikkhuāvāsoti veditabbaṃ. Jālaṃ macchabandhanaṃ. Vāgurā migabandhanī. Kappatīti	891	
PA_tika-vin07_t:891_9	yadi tesaṃ vacanena saṅkā na vattati, vaṭṭati, na taṃ vacanaṃ lesakappaṃ kātuṃ vaṭṭati.	891	
PA_tika-vin07_t:891_10	Teneva vakkhati “yattha ca nibbematiko hoti, taṃ sabbaṃ kappatī”ti.	8911	
PA_tika-vin07_t:892_0	Pavattamaṃsanti āpaṇādīsu pavattaṃ vikkāyikaṃ matamaṃsaṃ. Bhikkhūnaṃyeva atthāya	892	
PA_tika-vin07_t:892_1	akatanti ettha aṭṭhānappayutto eva-saddo, bhikkhūnaṃ atthāya akatamevāti sambandhitabbaṃ,	892	
PA_tika-vin07_t:892_2	tasmā bhikkhūnañca maṅgalādīnañcāti missetvā katampi na vaṭṭatīti veditabbaṃ. Keci	892	
PA_tika-vin07_t:892_3	pana yathāṭhitavasena avadhāraṇaṃ gahetvā “vaṭṭatī”ti vadanti, taṃ na sundaraṃ. “Vatta”nti	892	
PA_tika-vin07_t:892_4	iminā āpatti natthīti dasseti.	892	
PA_tika-vin07_t:893_0	Kappanti asaṅkheyyakappaṃ, “āyukappa”ntipi keci. Mahākappassa hi catutthabhāgo asaṅkheyyakappo,	893	
PA_tika-vin07_t:893_1	tato vīsatimo bhāgo saṅghabhedakassa āyukappanti vadanti, taṃ aṭṭhakathāsu kappaṭṭhakathāya	893	
PA_tika-vin07_t:893_2	na sameti “kappavināse eva muccatī”tiādi vacanato. Brahmaṃ puññanti seṭṭhaṃ puññaṃ.	893	
PA_tika-vin07_t:893_3	Kappaṃ saggamhīti ettha paṭisandhiparamparāya kappaṭṭhatā veditabbā.	893	
PA_tika-vin07_t:894_0	411. Laddhinānāsaṃvāsakenāti ukkhittānuvattakabhāvena bhāvappadhānattā niddesassa.	894	
PA_tika-vin07_t:894_1	Kammanānāsaṃvāsakenāti ukkhittabhāvena. “Bhedāya parakkameyyā”ti visuṃ vuttattā bhedanasaṃvattanikassa	894	
PA_tika-vin07_t:894_2	adhikaraṇassa samādāya paggaṇhanato pubbepi pakkhapariyesanādivasena saṅghabhedāya	894	
PA_tika-vin07_t:894_3	parakkamantassa samanubhāsanakammaṃ kātuṃ vaṭṭatīti veditabbaṃ. Yopi cāyaṃ saṅghabhedo hotīti sambandho.	894	
PA_tika-vin07_t:895_0	Kammenāti apalokanādinā. Uddesenāti pātimokkhuddesena. Vohārenāti tāhi tāhi upapattīhi	895	
PA_tika-vin07_t:895_1	“adhammaṃ dhammo”tiādinā vohārena, paresaṃ paññāpanenāti attho. Anusāvanāyāti attano	895	
PA_tika-vin07_t:895_2	laddhiyā gahaṇatthameva anu punappunaṃ kaṇṇamūle mantasāvanāya, kathanenāti attho.	895	
PA_tika-vin07_t:895_3	Salākaggāhenāti evaṃ anusāvanāya tesaṃ cittaṃ upatthambhetvā attano pakkhe paviṭṭhabhāvassa	895	
PA_tika-vin07_t:895_4	saññāṇatthaṃ “gaṇhatha imaṃ salāka”nti salākaggāhena. Ettha ca kammameva, uddeso	895	
PA_tika-vin07_t:895_5	vā saṅghabhede padhānaṃ kāraṇaṃ, vohārādayo pana saṅghabhedassa pubbabhāgāti veditabbā.	895	
PA_tika-vin07_t:895_6	Abbhussitanti abbhuggataṃ. Accheyyāti vihareyya.	895	
PA_tika-vin07_t:896_0	“Lajjī rakkhissatī”ti vacanato āpattibhayena ārocanaṃ lajjīnaṃ eva bhāroti āha “lajjīhi	896	
PA_tika-vin07_t:896_1	bhikkhūhī”ti, alajjissapi anārocentassa āpattiyeva. Appaṭinissajjato dukkaṭanti visuṃ	896	
PA_tika-vin07_t:896_2	visuṃ vadantānaṃ gaṇanāya dukkaṭaṃ. Pahontenāti gantuṃ samatthena, icchantenāti attho.	896	
PA_tika-vin07_t:896_3	Āpatti pana aḍḍhayojanabbhantareneva agilānassa vasena veditabbā.	896	
PA_tika-vin07_t:897_0	416. Ñattiyādīhi dukkaṭādisabbhāvaṃ sandhāya “saṅghādisesena anāpattī”ti vuttaṃ.	897	
PA_tika-vin07_t:897_1	Assāti devadattassa. Apaññatte sikkhāpade samanubhāsanakammasseva abhāvato “na hi	897	
PA_tika-vin07_t:897_2	paññattaṃ sikkhāpadaṃ vītikkamantassā”ti vuttaṃ. Sikkhāpadaṃ paññapenteneva hi samanubhāsanakammaṃ	897	
PA_tika-vin07_t:897_3	anuññātaṃ. Uddissa anuññātatoti “anujānāmi, bhikkhave, romanthakassa romanthana”ntiādiṃ	897	
PA_tika-vin07_t:897_4	uddissānuññātaṃ sandhāya vadati. Anāpattiyanti anāpattivāre. Āpattiṃ ropetabboti	897	
PA_tika-vin07_t:897_5	samanubhāsanāya pācittiyaāpattiṃ ropetabbo. Āpattiyeva na jātāti saṅghādisesāpatti na jātā eva.	897	
PA_tika-vin07_t:898_0	“Na paṭinissajjāmī”ti saññāya abhāvena muccanato saññāvimokkhaṃ. Sacittakanti “na	898	
PA_tika-vin07_t:898_1	paṭinissajjāmī”ti jānanacittena sacittakaṃ. Yo visaññī vā bhīto vā vikkhitto vā “paṭinissajjitabba”ntipi,	898	
PA_tika-vin07_t:898_2	“kammaṃ karissatī”ti vā na jānāti, tassa anāpatti. Bhedāya parakkamanaṃ, dhammakammena	898	
PA_tika-vin07_t:898_3	samanubhāsanaṃ, kammavācāpariyosānaṃ, na paṭinissajjāmīti cittena appaṭinissajjananti	898	
PA_tika-vin07_t:898_4	imānettha cattāri aṅgāni.	898	
PA_tika-vin07_t:899	Paṭhamasaṅghabhedasikkhāpadavaṇṇanā niṭṭhitā.	89	
PA_tika-vin07_t:900	11. Dutiyasaṅghabhedasikkhāpadavaṇṇanā	90	
PA_tika-vin07_t:901_0	418. Ekādasame yasmā ubbāhikādisammutikammaṃ bahūnampi kātuṃ vaṭṭati, tasmā “na hi	901	
PA_tika-vin07_t:901_1	saṅgho saṅghassa kammaṃ karotī”ti idaṃ niggahavasena kattabbakammaṃ sandhāya vuttanti	901	
PA_tika-vin07_t:901_2	veditabbaṃ. Aṅgāni panettha bhedāya parakkamanaṃ pahāya anuvattanaṃ pakkhipitvā heṭṭhā	901	
PA_tika-vin07_t:901_3	vuttasadisāneva gahetabbāni.	901	
PA_tika-vin07_t:902	Dutiyasaṅghabhedasikkhāpadavaṇṇanā niṭṭhitā.	90	
PA_tika-vin07_t:903	12. Dubbacasikkhāpadavaṇṇanā	90	
PA_tika-vin07_t:904_0	424. Dvādasame vambhanavacananti garahavacanaṃ. Saṭa-saddo patitasaddena samānattho,	904	
PA_tika-vin07_t:904_1	tassa ca visesanassa paranipātoti āha “tattha tattha patitaṃ tiṇakaṭṭhapaṇṇa”nti.	904	
PA_tika-vin07_t:904_2	Kenāpīti vātādisadisena upajjhāyādinā.	904	
PA_tika-vin07_t:905_0	426. Cittapariyonāho daḷhakodhova upanāho. Tatopi balavataro dummocanīyo kodhābhisaṅgo.	905	
PA_tika-vin07_t:905_1	Codakaṃ paṭippharaṇatāti codakassa paṭiviruddho hutvā avaṭṭhānaṃ. Codakaṃ apasādanāti	905	
PA_tika-vin07_t:905_2	vācāya ghaṭṭanā. Paccāropanāti “tvampi sāpattiko”ti codakassa āpattiāropanā. Paṭicaraṇatāti	905	
PA_tika-vin07_t:905_3	paṭicchādanatā. Apadānenāti attano cariyāya. Na sampāyanatāti “yaṃ tvaṃ codako vadesi	905	
PA_tika-vin07_t:905_4	‘mayā esa āpattiṃ āpanno diṭṭho’ti, tvaṃ tasmiṃ samaye kiṃ karosi, ayaṃ kiṃ karoti,	905	
PA_tika-vin07_t:905_5	kattha ca tvaṃ ahosi, kattha aya”ntiādinā nayena cariyaṃ puṭṭhena sampādetvā akathanaṃ.	905	
PA_tika-vin07_t:906_0	“Yassa siyā āpattī”ti iminā nidānavacanena sabbāpi āpattiyo saṅgahitāti āha “yassa	906	
PA_tika-vin07_t:906_1	siyā”tiādi. Aṅgāni cettha paṭhamasaṅghabhedasadisāni, ayaṃ pana viseso yathā tattha	906	
PA_tika-vin07_t:906_2	bhedāya parakkamanaṃ, idha avacanīyakaraṇatā daṭṭhabbā.	906	
PA_tika-vin07_t:907	Dubbacasikkhāpadavaṇṇanā niṭṭhitā.	90	
PA_tika-vin07_t:908	13. Kuladūsakasikkhāpadavaṇṇanā	90	
PA_tika-vin07_t:909_0	431. Terasame kīṭāgirīti tassa nigamassa nāmaṃ. Tañhi sandhāya parato “na assajipunabbasukehi	909	
PA_tika-vin07_t:909_1	bhikkhūhi kīṭāgirismiṃ vatthabba”nti vuttaṃ, gāmanigamato ca pabbājanaṃ, na janapadato.	909	
PA_tika-vin07_t:909_2	Tena pana yogato janapadopi “kīṭāgiri”icceva saṅkhyaṃ gatoti āha “evaṃnāmake janapade”ti.	909	
PA_tika-vin07_t:910_0	Tatrāti sāvatthiyaṃ. Dhuraṭṭhāneti abhimukhaṭṭhāne, jetavanadvārasamīpeti attho.	910	
PA_tika-vin07_t:910_1	Dvīhi meghehīti vassikena, hemantikena cāti dvīhi meghehi. Gaṇācariyehi chahi adhikatāya	910	
PA_tika-vin07_t:910_2	“samadhika”nti vuttaṃ.	910	
PA_tika-vin07_t:911_0	Udakassāti akappiyaudakassa “kappiyaudakasiñcana”nti visuṃ vakkhamānattā, tañca “ārāmādiatthāya	911	
PA_tika-vin07_t:911_1	rukkharopane akappiyavohāresupi kappiyaudakasiñcanādi vaṭṭatī”ti vakkhamānattā idhāpi	911	
PA_tika-vin07_t:911_2	vibhāgaṃ katvā kappiyaudakasiñcanādi visuṃ dassitaṃ. Yathā koṭṭanakhaṇanādikāyikakiriyāpi	911	
PA_tika-vin07_t:911_3	akappiyavohāre saṅgahitā, evaṃ mātikāujukaraṇādikappiyavohārepīti āha “sukkhamātikāya	911	
PA_tika-vin07_t:911_4	ujukaraṇa”nti. Ettha purāṇapaṇṇādiharaṇampi saṅgayhati. Mahāpaccariyavādova pamāṇattā	911	
PA_tika-vin07_t:911_5	pacchā vutto. Akappiyavohārepi ekaccaṃ vaṭṭatīti dassetuṃ “na kevalañca sesa”ntiādimāha.	911	
PA_tika-vin07_t:911_6	Yaṃkiñci mātikanti sukkhaṃ vā asukkhaṃ vā. Tatthāti ārāmādiatthāya rukkharopane.	911	
PA_tika-vin07_t:911_7	Tathāti kappiyavohārapariyāyādīhi ganthāpanaṃ sandhāya vuttaṃ. Iminā ca kulasaṅgahatthāya	911	
PA_tika-vin07_t:911_8	ganthāpanādipi na vaṭṭatīti dasseti.	911	
PA_tika-vin07_t:912_0	Vatthupūjanatthāya sayaṃ ganthanaṃ kasmā na vaṭṭatīti codento “nanu cā”tiādimāha.	912	
PA_tika-vin07_t:912_1	Yathā ārāmādiatthaṃ kappiyapathaviyaṃ sayaṃ ropetumpi vaṭṭati, tathā vatthupūjanatthāya	912	
PA_tika-vin07_t:912_2	sayaṃ ganthanampi kasmā na vaṭṭatīti codakassa adhippāyo. Vuttantiādi parihāro. Atha	912	
PA_tika-vin07_t:912_3	“na pana mahāaṭṭhakathāya”nti kasmā vadati? Mahāpaccariādīsu vuttampi hi pamāṇamevāti	912	
PA_tika-vin07_t:912_4	nāyaṃ virodho, mahāaṭṭhakathāyaṃ avuttassa sayaṃ ropanassa tattheva vuttena udakasiñcanena	912	
PA_tika-vin07_t:912_5	saha saṃsandananayadassanamukhena pamāṇamevāti patiṭṭhāpetuṃ vuttattā. “Maññeyyāsī”ti	912	
PA_tika-vin07_t:912_6	padaṃ “taṃ katha”nti iminā sambandhitabbaṃ. Tatthāyaṃ adhippāyo – kiñcāpi mahāaṭṭhakathāyaṃ	912	
PA_tika-vin07_t:912_7	sayaṃ ropanaṃ na vuttaṃ, kappiyaudakassa sayaṃ āsiñcanaṃ vuttameva, tasmā yathā ārāmādiatthāya	912	
PA_tika-vin07_t:912_8	kappiyaudakaṃ sayaṃ siñcitumpi vaṭṭati, tathā vatthupūjanatthāya ganthanampi kasmā	912	
PA_tika-vin07_t:912_9	na vaṭṭatīti. Tampi na virujjhatīti yadetaṃ vatthupūjanatthāyapi ganthanādiṃ paṭikkhipitvā	912	
PA_tika-vin07_t:912_10	ārāmādiatthāya sayaṃ ropanasiñcanaṃ vuttaṃ, tampi pāḷiyā saṃsandanato pubbāparaṃ na virujjhati.	9121	
PA_tika-vin07_t:913_0	Taṃ kathaṃ na virujjhatīti āha “tatra hī”tiādi. Tatrāti ropanasiñcanavisaye. Pupphādīhi	913	
PA_tika-vin07_t:913_1	kulasaṅgahappasaṅge “mālāvaccha”nti visesitattā kulasaṅgahatthameva ropanaṃ adhippetanti	913	
PA_tika-vin07_t:913_2	viññāyatīti āha “mālāvacchanti vadanto”tiādi. Etaṃ vuttanti “mālāvacchaṃ ropentipi	913	
PA_tika-vin07_t:913_3	ropāpentipi, siñcantipi siñcāpentipī”ti etaṃ vuttaṃ. Aññatra panāti ārāmādiatthāya	913	
PA_tika-vin07_t:913_4	mālāvacchādīnaṃ ropane pana. Pariyāyoti sayaṃkaraṇakārāpanasaṅkhāto pariyāyo vohāro	913	
PA_tika-vin07_t:913_5	atthavisesoti attho atthi upalabbhati, kulasaṅgahatthattābhāvāti adhippāyo. Evamettha	913	
PA_tika-vin07_t:913_6	pariyāyasaddassa karaṇakārāpanavasena atthe gayhamāne “ganthentipi ganthāpentipī”ti	913	
PA_tika-vin07_t:913_7	pāḷiyaṃ paṭikkhittaganthanaganthāpanaṃ ṭhapetvā yaṃ parato “evaṃ jāna, evaṃ kate	913	
PA_tika-vin07_t:913_8	sobheyyā”tiādikappiyavacanehi ganthāpanaṃ vuttaṃ, tattha dosābhāvo samatthito hoti,	913	
PA_tika-vin07_t:913_9	“ganthehī”ti āṇattiyā kārāpanasseva ganthāpananti adhippetattā. Tattha pariyāyaṃ	913	
PA_tika-vin07_t:913_10	idha ca pariyāyābhāvaṃ ñatvāti tattha “mālāvacchaṃ ropentī”tiādīsu “mālāvaccha”nti	9131	
PA_tika-vin07_t:913_11	kulasaṅgahatthatāsūcanakassa visesanassa sabbhāvato karaṇakārāpanasaṅkhātapariyāyasabbhāvaṃ.	9131	
PA_tika-vin07_t:913_12	Idha “ganthentī”tiādīsu tathāvidhavisesavacanābhāvato tassa pariyāyassa abhāvañca	9131	
PA_tika-vin07_t:913_13	ñatvā. Taṃ suvuttamevāti veditabbanti yojanā.	9131	
PA_tika-vin07_t:914	Sabbaṃ vuttanayeneva veditabbanti aṭṭhakathāsu āgatanayeneva ropanādi, ganthāpanādi ca sabbaṃ veditabbaṃ. Na hettha sandeho kātabboti nigameti.	91	
PA_tika-vin07_t:915_0	Haraṇādīsūti vatthupūjanatthāya haraṇādīsu. Kulitthiādīnaṃ atthāya haraṇatoti kulitthiādīnaṃ	915	
PA_tika-vin07_t:915_1	haraṇasseva visesetvā paṭikkhittattāti adhippāyo. Tenāha “haraṇādhikāre hī”tiādi.	915	
PA_tika-vin07_t:915_2	Mañjarīti pupphagocchaṃ. Vaṭaṃsakoti kaṇṇassa upari piḷandhanatthaṃ katapupphavikati,	915	
PA_tika-vin07_t:915_3	so ca “vaṭaṃso”ti vuccati. Kaṇṇikāti bahūnaṃ pupphānaṃ vā mālānaṃ vā ekato bandhitassa	915	
PA_tika-vin07_t:915_4	nāmaṃ, “kaṇṇābharaṇa”ntipi vadanti. Hārasadisanti muttāhārasadisaṃ.	915	
PA_tika-vin07_t:916_0	Kappiyenāti kappiyaudakena. Tesaṃyeva dvinnanti kuladūsanaparibhogānaṃ dvinnaṃ. Dukkaṭanti	916	
PA_tika-vin07_t:916_1	kulasaṅgahatthāya sayaṃ siñcane, kappiyavohārena vā akappiyavohārena vā siñcāpane	916	
PA_tika-vin07_t:916_2	ca dukkaṭaṃ, paribhogatthāya pana sayaṃ siñcane, akappiyavohārena siñcāpane ca dukkaṭaṃ.	916	
PA_tika-vin07_t:916_3	Payogabahulatāyāti sayaṃ karaṇe, kāyapayogassa kārāpane ca vacīpayogassa ca bahuttena.	916	
PA_tika-vin07_t:917_0	Ganthena nibbattaṃ dāmaṃ ganthimaṃ. Eseva nayo sesesupi. Na vaṭṭatīti vatthupūjanatthāyapi	917	
PA_tika-vin07_t:917_1	na vaṭṭati, dukkaṭanti attho. Vaṭṭatīti vatthupūjanatthāya vaṭṭati, kulasaṅgahatthāya	917	
PA_tika-vin07_t:917_2	pana kappiyavohārena kārāpentassāpi dukkaṭameva.	917	
PA_tika-vin07_t:918	Nīpapupphaṃ nāma kadambapupphaṃ. Purimanayenevāti “bhikkhussa vā”tiādinā vuttanayena.	91	
PA_tika-vin07_t:919_0	Kadalikkhandhamhītiādinā vuttaṃ sabbameva sandhāya “taṃ atioḷārikamevā”ti vuttaṃ,	919	
PA_tika-vin07_t:919_1	sabbattha karaṇe, akappiyavacanena kārāpane ca dukkaṭamevāti attho. “Pupphavijjhanatthaṃ	919	
PA_tika-vin07_t:919_2	kaṇṭakaṃ bandhitumpi na vaṭṭatī”ti imassa upalakkhaṇattā pupphadāmolambanādiatthāya	919	
PA_tika-vin07_t:919_3	rajjubandhanādipi na vaṭṭatīti keci vadanti, aññe pana “pupphavijjhanatthaṃ kaṇṭakanti	919	
PA_tika-vin07_t:919_4	visesitattā tadatthaṃ kaṇṭakameva bandhituṃ na vaṭṭati, tañca aṭṭhakathāpamāṇenā”ti	919	
PA_tika-vin07_t:919_5	vadanti, vīmaṃsitvā gahetabbaṃ. Pupphapaṭicchakaṃ nāma daṇḍādīhi kataṃ pupphādhānaṃ,	919	
PA_tika-vin07_t:919_6	etampi nāgadantakampi sachiddakameva gahetabbaṃ. Asokapiṇḍiyāti asokasākhānaṃ, pupphānaṃ	919	
PA_tika-vin07_t:919_7	vā samūhe. Dhammarajju nāma cetiyādīni parikkhipitvā tesañca rajjuyā ca antarā pupphappavesanatthāya	919	
PA_tika-vin07_t:919_8	bandharajju. “Sithilavaṭṭitā vā rajjuvaṭṭiantare pupphappavesanatthāya evaṃ bandhā”tipi vadanti.	919	
PA_tika-vin07_t:920_0	Matthakadāmanti dhammāsanādimatthakalambakadāmaṃ. Tesaṃyevāti uppalādīnaṃ eva. Vākena	920	
PA_tika-vin07_t:920_1	vā daṇḍakena vāti pupphanāḷaṃ phāletvā pupphena ekābaddhaṃ ṭhitavākena, daṇḍakena	920	
PA_tika-vin07_t:920_2	ca ekabandhaneneva, etena pupphaṃ bījagāme saṅgahaṃ na gacchati pañcasu bījesu appaviṭṭhattā	920	
PA_tika-vin07_t:920_3	paṇṇaṃ viya, tasmā kappiyaṃ akārāpetvāpi kopane doso natthi. Yañca chinnassāpi makuḷassa	920	
PA_tika-vin07_t:920_4	vikasanaṃ, tampi atitaruṇassa abhāvā vuḍḍhilakkhaṇaṃ na hoti, pariṇatassa pana makuḷassa	920	
PA_tika-vin07_t:920_5	pattānaṃ sinehe pariyādānaṃ gate visuṃbhāvo eva vikāso, teneva chinnamakuḷavikāso	920	
PA_tika-vin07_t:920_6	acchinnamakuḷavikāsato parihīno, milātayutto vā dissati. Yañca milātassa udakasaññoge	920	
PA_tika-vin07_t:920_7	amilānatāpajjanaṃ, tampi tambulapaṇṇādīsu samānanti vuḍḍhilakkhaṇaṃ na hoti, pāḷiaṭṭhakathādīsu	920	
PA_tika-vin07_t:920_8	ca na katthaci pupphānaṃ kappiyakaraṇaṃ āgataṃ, tasmā pupphaṃ sabbathā abījamevāti	920	
PA_tika-vin07_t:920_9	viññāyati, vīmaṃsitvā gahetabbaṃ. “Pasibbake viyā”ti vuttattā pupphapasibbake vā	920	
PA_tika-vin07_t:920_10	pasibbakasadisabandhe vā yattha katthaci cīvare vā pakkhipituṃ vaṭṭatīti siddhaṃ.	9201	
PA_tika-vin07_t:920_11	Bandhituṃ na vaṭṭatīti rajjuādīhi bandhanaṃ sandhāya vuttaṃ, pupphasseva pana acchinnadaṇḍavākehi	9201	
PA_tika-vin07_t:920_12	bandhituṃ vaṭṭati eva.	9201	
PA_tika-vin07_t:921_0	Pupphapaṭe ca daṭṭhabbanti pupphapaṭaṃ karontassa dīghato pupphadāmassa haraṇapaccāharaṇavasena	921	
PA_tika-vin07_t:921_1	pūraṇaṃ sandhāya vuttaṃ, tiriyato haraṇaṃ pana vāyimaṃ nāma hoti, na pūrimaṃ. “Purimaṭṭhānaṃ	921	
PA_tika-vin07_t:921_2	atikkāmetī”ti sāmaññato vuttattā purimaṃ pupphakoṭiṃ phusāpetvā vā aphusāpetvā vā	921	
PA_tika-vin07_t:921_3	parikkhipanavasena pana atikkamantassa āpattiyeva. Bandhituṃ vaṭṭatīti puppharahitāya	921	
PA_tika-vin07_t:921_4	suttavākakoṭiyā bandhituṃ vaṭṭati. “Ekavāraṃ haritvā vā parikkhipitvā vā”ti idaṃ	921	
PA_tika-vin07_t:921_5	pubbe vuttacetiyādiparikkhepaṃ, pupphapaṭakaraṇañca sandhāya vuttaṃ.	921	
PA_tika-vin07_t:922_0	Parehi pūritanti dīghato pasāritaṃ. Vāyitunti tiriyato harituṃ, taṃ pana ekavārampi	922	
PA_tika-vin07_t:922_1	na labbhati. Pupphāni ṭhapentenāti aganthitapupphāni aññamaññaṃ phusāpetvāpi ṭhapentena.	922	
PA_tika-vin07_t:922_2	Ghaṭikadāmaolambakoti heṭṭhābhāge ghaṭikākārayutto, dārughaṭikākāro vā olambako.	922	
PA_tika-vin07_t:922_3	Suttamayaṃ geṇḍukaṃ nāma. Sabbatthāti ganthimādīsu sabbattha.	922	
PA_tika-vin07_t:923_0	Recakanti abhinayaṃ, “evaṃ naccāhī”ti naṭanākāradassananti attho, “cakkaṃ viya attānaṃ	923	
PA_tika-vin07_t:923_1	bhamāpana”ntipi keci. Ākāseyeva kīḷantīti “ayaṃ sārī asukapadaṃ mayā nītā”ti evaṃ	923	
PA_tika-vin07_t:923_2	mukheneva ubhopi vadantā kīḷanti. Jūtaphalaketi jūtamaṇḍale. Pāsakakīḷāyāti dvinnaṃ	923	
PA_tika-vin07_t:923_3	tivaṅgulappamāṇānaṃ dārudantādimayānaṃ pāsakānaṃ catūsu passesu ekakādivasena bindūni	923	
PA_tika-vin07_t:923_4	katvā phalake khipitvā uparibhāge diṭṭhabindūnaṃ vasena sāriyo apanetvā kīḷanakajūtakīḷāya.	923	
PA_tika-vin07_t:924_0	Mañjaṭṭhi nāma mañjaṭṭharukkhasārakasāvaṃ. Salākahatthanti nāḷikerahīrādīnaṃ kalāpassetaṃ	924	
PA_tika-vin07_t:924_1	nāmaṃ. Pāḷiyaṃ tharusminti khagge. Usseḷentīti mukhena usseḷanasaddaṃ pamuñcanti,	924	
PA_tika-vin07_t:924_2	mahantaṃ abyattasaddaṃ pavattentīti attho. Apphoṭentīti dviguṇitavāmahatthe dakkhiṇahatthena	924	
PA_tika-vin07_t:924_3	tāḷetvā saddaṃ karonti. Mukhaḍiṇḍimanti mukhabherī.	924	
PA_tika-vin07_t:925	432. Tesanti samāse guṇībhūtāni pabbānipi parāmasati. Bondoti lolo, mandadhātukoti attho. Bhakuṭiṃ katvāti bhamukabhedaṃ katvā. Nelāti niddosā.	92	
PA_tika-vin07_t:926	433. Pāḷiyaṃ “sāriputtā”ti idaṃ ekasesanayena sāriputtamoggallānānaṃ ubhinnaṃ ālapanaṃ, teneva bahuvacananiddeso kato.	92	
PA_tika-vin07_t:927_0	435. Aṭṭhārasa vattānīti “na upasampādetabba”ntiādīni “na bhikkhūhi sampayojetabba”nti	927	
PA_tika-vin07_t:927_1	pariyosānāni kammakkhandhake āgatāni aṭṭhārasa vattāni. Na pannalomāti na patitamānalomā,	927	
PA_tika-vin07_t:927_2	ananukūlavattinoti attho.	927	
PA_tika-vin07_t:928	437. Parasantakaṃ deti dukkaṭamevāti vissāsagāhena dānaṃ sandhāya vuttaṃ. Thullaccayanti ettha bhaṇḍadeyyampi hoti eva.	92	
PA_tika-vin07_t:929_0	Tañca kho vatthupūjanatthāyāti mātāpitūnampi pupphaṃ dentena vatthupūjanatthāyeva	929	
PA_tika-vin07_t:929_1	dātabbanti dasseti. Maṇḍanatthāya pana sivaliṅgādipūjanatthāyāti ettakameva vuttattā	929	
PA_tika-vin07_t:929_2	“imaṃ vikkiṇitvā jīvissantī”ti mātāpitūnaṃ dātuṃ vaṭṭati, sesañātīnaṃ pana tāvakālikameva	929	
PA_tika-vin07_t:929_3	dātuṃ vaṭṭati. Ñātisāmaṇerehevāti tesaṃ gihikammaparimocanatthaṃ vuttaṃ. Itareti	929	
PA_tika-vin07_t:929_4	aññātakā, tehipi sāmaṇerehi ācariyupajjhāyānaṃ vattasīsena haritabbaṃ. Cūḷakanti	929	
PA_tika-vin07_t:929_5	upaḍḍhabhāgatopi upaḍḍhaṃ.	929	
PA_tika-vin07_t:930_0	Sāmaṇerā…pe… ṭhapentīti arakkhitāgopitaṃ sandhāya vuttaṃ. Tattha tatthāti magge vā	930	
PA_tika-vin07_t:930_1	cetiyaṅgaṇe vā. “Sāmaṇerehi dāpetuṃ na labhantī”ti idaṃ sāmaṇerehi gihīnaṃ kammaṃ	930	
PA_tika-vin07_t:930_2	kāritaṃ viya hotīti vuttaṃ, na pana pupphadānaṃ hotīti sāmaṇerānampi na vaṭṭanato.	930	
PA_tika-vin07_t:930_3	Vuttañca “sayamevā”tiādi. “Avisesena vutta”nti iminā sabbesampi na vaṭṭatīti dasseti.	930	
PA_tika-vin07_t:931	Khīṇaparibbayānanti āgantuke sandhāya vuttaṃ. Paricchinnesupi rukkhesu “idha phalāni sundarānī”tiādiṃ vadantena kulasaṅgaho kato nāma hotīti āha “evaṃ pana na vattabba”nti.	93	
PA_tika-vin07_t:932	Rukkhacchallīti rukkhattaco. Abhājanīyattā garubhaṇḍaṃ vuttaṃ. Vuttanayenāti paṇṇadānampi pupphaphalādīsu vuttanayena kulasaṅgaho hotīti dasseti.	93	
PA_tika-vin07_t:933_0	Pubbe vuttappakāranti mama vacanena bhagavato pāde vandathātiādinā vuttappakārasikkhāpade	933	
PA_tika-vin07_t:933_1	paṭhamaṃ vuttaṃ. “Pakkamatāyasmā”ti idaṃ pabbājanīyakammavasena vuttaṃ. Puna “pakkamatāyasmā”ti	933	
PA_tika-vin07_t:933_2	idampi pabbājanīyakammakatassa vattavasena vuttaṃ. Ettha ca assajipunabbasukehi ācariyesu	933	
PA_tika-vin07_t:933_3	anekavidhesu anācāresu paññapetabbā āpattiyo sikkhāpadantaresu paññattā evāti tā	933	
PA_tika-vin07_t:933_4	idha apaññapetvā kuladūsakānaṃ pabbājanīyakammavasena niggahaṃ kātuṃ tattheva sammā	933	
PA_tika-vin07_t:933_5	avattitvā kārakasaṅghaṃ chandagāmitādīhi pāpentānaṃ samanubhāsanāya saṅghādisesaṃ	933	
PA_tika-vin07_t:933_6	āropitañca idaṃ sikkhāpadaṃ paññattanti veditabbaṃ. Paṭhamasaṅghabhedasadisānevāti	933	
PA_tika-vin07_t:933_7	ettha aṅgesupi yathā tattha parakkamanaṃ, evamidha chandādīhi pāpanaṃ daṭṭhabbaṃ. Sesaṃ tādisamevāti.	933	
PA_tika-vin07_t:934	Kuladūsakasikkhāpadavaṇṇanā niṭṭhitā.	93	
PA_tika-vin07_t:935	Nigamanavaṇṇanā	93	
PA_tika-vin07_t:936_0	442. Itare pana yāvatatiyakāti veditabbāti sambandho. Yo hi jaro ekasmiṃ divase āgantvāpi	936	
PA_tika-vin07_t:936_1	gato anantaresu dvīsu divasesu anuppajjitvā tatiye divase uppajjati, so tatiyako.	936	
PA_tika-vin07_t:936_2	Yo pana tatiyepi anuppajjitvā catutthe eva divase uppajjati, so catutthako cāti vuccati.	936	
PA_tika-vin07_t:936_3	Taṃ sandhāyāha “yathā tatiye”tiādi. “Akāmena avasenā”ti iminā appaṭikammakaraṇaṃ	936	
PA_tika-vin07_t:936_4	nāma yasmā alajjilakkhaṇaṃ, saggamokkhāvaraṇañca, tasmā āpanno puggalo “pacchā parivasissāmī”ti	936	
PA_tika-vin07_t:936_5	vikkhipituṃ na labhati, saṅghena ca anicchantasseva parivāso dātabboti dasseti. Pāḷiyaṃ	936	
PA_tika-vin07_t:936_6	ciṇṇamānatto bhikkhu…pe… abbhetabboti ettha yo bhikkhu ciṇṇamānatto, so bhikkhu abbhetabboti	936	
PA_tika-vin07_t:936_7	evaṃ bhikkhusaddadvayassa yojanā veditabbā. Te ca bhikkhū gārayhāti ūnabhāvaṃ ñatvā	936	
PA_tika-vin07_t:936_8	abbhenti, dukkaṭāpajjanena garahitabbā. Sāmīcīti vattaṃ.	936	
PA_tika-vin07_t:937	Iti samantapāsādikāya vinayaṭṭhakathāya vimativinodaniyaṃ	93	
PA_tika-vin07_t:938	Terasakavaṇṇanānayo niṭṭhito.	93	
PA_tika-vin07_t:939	3. Aniyatakaṇḍo	93	
PA_tika-vin07_t:940	1. Paṭhamaaniyatasikkhāpadavaṇṇanā	94	
PA_tika-vin07_t:941	443. Puttasaddena sāmaññaniddesato, ekasesanayena vā puttīpi gahitāti āha “bahū dhītaro cā”ti. Tadanantaranti bhikkhūnaṃ bhojanānantaraṃ.	94	
PA_tika-vin07_t:942_0	444-5. Taṃ kammanti taṃ methunādiajjhācārakammaṃ. Pāḷiyaṃ “sotassa raho”ti idaṃ atthuddhāravasena	942	
PA_tika-vin07_t:942_1	vuttaṃ, upari sikkhāpade “na heva kho pana paṭicchanna”ntiādinā etassa sikkhāpadassa	942	
PA_tika-vin07_t:942_2	visayaṃ paṭikkhipitvā “alañca kho hoti mātugāmaṃ duṭṭhullāhi vācāhi obhāsitu”nti	942	
PA_tika-vin07_t:942_3	visayantarabhūtasotarahassa visuṃ vakkhamānattā, idha pana cakkhurahova adhippeto	942	
PA_tika-vin07_t:942_4	“paṭicchanne āsane”tiādivacanato, “sakkā hoti methunaṃ dhammaṃ paṭisevitu”nti vuttattā	942	
PA_tika-vin07_t:942_5	ca. Tenāha “kiñcāpī”tiādi. Paricchedoti rahonisajjāpattiyā vavatthānaṃ.	942	
PA_tika-vin07_t:943_0	Idāni cakkhuraheneva āpattiṃ paricchinditvā dassento “sacepi hī”tiādimāha. “Pihitakavāṭassā”ti	943	
PA_tika-vin07_t:943_1	iminā paṭicchannabhāvato cakkhussa rahova adhippeto, na sotassa rahoti dasseti. Tenāha	943	
PA_tika-vin07_t:943_2	“apihitakavāṭassa…pe… anāpatti”nti. Na hi kavāṭapidahanena sotassa raho vigacchati,	943	
PA_tika-vin07_t:943_3	cakkhussa raho eva pana vigacchati. “Antodvādasahatthepī”ti idaṃ dutiyasikkhāpade	943	
PA_tika-vin07_t:943_4	āgatasotassa rahena āpajjitabbaduṭṭhullavācāpattiyā sabbathā anāpattibhāvaṃ dassetuṃ	943	
PA_tika-vin07_t:943_5	vuttaṃ. Dvādasahatthato bahi nisinno hi tattha sotassa rahasabbhāvato duṭṭhullavācāpattiyā	943	
PA_tika-vin07_t:943_6	anāpattiṃ na karoti, tathā ca “anāpattiṃ na karotī”ti sāmaññato na vattabbaṃ siyā,	943	
PA_tika-vin07_t:943_7	“methunakāyasaṃsaggāpattīhi anāpattiṃ karotī”ti visesetvā vattabbaṃ bhaveyya. Tasmā	943	
PA_tika-vin07_t:943_8	tathā taṃ avatvā sabbathā anāpattiṃ dassetumeva “dvādasahatthe”ti vuttanti gahetabbaṃ.	943	
PA_tika-vin07_t:943_9	Yadi hi cakkhusseva rahabhāvaṃ sandhāya vadeyya, “antodvādasahatthe”ti na vadeyya	943	
PA_tika-vin07_t:943_10	appaṭicchanne tato dūre nisinnepi cakkhussa rahāsambhavato. Yasmā nisīditvā niddāyanto	9431	
PA_tika-vin07_t:943_11	kapimiddhapareto kiñci kālaṃ cakkhūni ummīleti, kiñci kālaṃ nimmīleti. Tasmā “niddāyantopi	9431	
PA_tika-vin07_t:943_12	anāpattiṃ karotī”ti vuttaṃ.	9431	
PA_tika-vin07_t:944_0	Paṭiladdhasotāpattiphalāti antimaparicchedato vuttaṃ. Nisajjaṃ paṭijānamānoti methunakāyasaṃsaggādivasena	944	
PA_tika-vin07_t:944_1	raho nisajjaṃ paṭijānamānoti attho. Tenāha “pārājikena vā”tiādi. Na appaṭijānamānoti	944	
PA_tika-vin07_t:944_2	alajjīpi appaṭijānamāno āpattiyā na kāretabbova. So hi yāva dosaṃ na paṭijānāti,	944	
PA_tika-vin07_t:944_3	tāva “neva suddho, nāsuddho”ti vā vattabbo, vattānusandhinā pana kāretabbo. Vuttañhetaṃ –	944	
PA_tika-vin07_t:945	“Paṭiññā lajjīsu katā, alajjīsu evaṃ na vijjati;	94	
PA_tika-vin07_t:946	Bahumpi alajjī bhāseyya, vattānusandhitena kāraye”ti. ;	94	
PA_tika-vin07_t:947	Nisajjādīsu…pe… paṭijānamānova tena so bhikkhu kāretabboti ettha paṭijānamānoti pāḷiyaṃ anāgatampi adhikārato āgatamevāti katvā vuttaṃ.	94	
PA_tika-vin07_t:948_0	Vadāpethāti tassa iddhiyā vigatāsaṅkopi taṃ ovadanto āha, anupaparikkhitvā adese	948	
PA_tika-vin07_t:948_1	nisinnā “mātugāmena saddhiṃ ekāsane thero raho nisinno”ti evaṃ mādisehipi tumhe tumhākaṃ	948	
PA_tika-vin07_t:948_2	avaṇṇaṃ vadāpetha kathāpayittha, mā puna evaṃ karitthāti adhippāyo. Evamakāsinti	948	
PA_tika-vin07_t:948_3	nigūhitabbampi imaṃ visesādhigamaṃ pakāsento taṃ saddhāpetumeva evamakāsinti attho.	948	
PA_tika-vin07_t:948_4	Rakkheyyāsimanti imaṃ uttarimanussadhammaṃ aññesaṃ mā pakāsayi.	948	
PA_tika-vin07_t:949_0	451. Nisajjāya pācittiyanti rahonisajjassāde vattamāne pācittiyaṃ. Sace pana so rahonisajjassādaṃ	949	
PA_tika-vin07_t:949_1	paṭivinodetvā kammaṭṭhānamanasikārādinā aññavihito, niddūpagato vā anāpatti eva.	949	
PA_tika-vin07_t:949_2	Tenāha “assāde uppanne”ti. “Nisinnāya itthiyā”ti iminā nisīdanakkhaṇe assādābhāvaṃ	949	
PA_tika-vin07_t:949_3	dasseti. Yadi hi nisīdanakkhaṇe assādo uppajjeyya, tena uṭṭhātabbaṃ. Itarathā āpatti	949	
PA_tika-vin07_t:949_4	eva itthiyā uṭṭhāyuṭṭhāya punappunaṃ nisīdane viya, tatthāpi bhikkhussa uṭṭhahato	949	
PA_tika-vin07_t:949_5	anāpatti, tena rahonisajjāpatti akiriyasamuṭṭhānāpi hotīti vadanti. Idaṃ pana aniyatasikkhāpadaṃ,	949	
PA_tika-vin07_t:949_6	anantarañcāti dvepi visuṃ āpattipaññāpanavasena paññattāni na honti rahonisajjādīsu	949	
PA_tika-vin07_t:949_7	āpattiyā sikkhāpadantaresu paññattattā. Pārājikādiāpattīhi pana kenaci coditassa	949	
PA_tika-vin07_t:949_8	anuvijjakehi vinicchayakāraṇanayadassanatthaṃ evaṃ vatthuvasena dvidhā vibhajitvā	949	
PA_tika-vin07_t:949_9	paññattāni, imāneva ca yasmā bhikkhunīnampi vinicchayanayaggahaṇāya alaṃ, tasmā tāsaṃ	949	
PA_tika-vin07_t:949_10	visuṃ na vuttānīti veditabbaṃ. Yaṃ pana āpattiṃ paṭijānāti, tassa vasenettha aṅgabhedo	9491	
PA_tika-vin07_t:949_11	veditabbo. Teneva “ayaṃ dhammo aniyato”ti vuttaṃ.	9491	
PA_tika-vin07_t:950	Idha aniyatavasena vuttānaṃ pārājikasaṅghādisesapācittiyānaṃ tiṇṇampi aññamaññaṃ sadisasamuṭṭhānāditāya vuttaṃ “samuṭṭhānādīni paṭhamapārājikasadisānevā”ti.	95	
PA_tika-vin07_t:951	Paṭhamaaniyatasikkhāpadavaṇṇanā niṭṭhitā.	95	
PA_tika-vin07_t:952	2. Dutiyaaniyatasikkhāpadavaṇṇanā	95	
PA_tika-vin07_t:953_0	452. “Na labhati mātugāmena saddhiṃ eko ekāya…pe… nisajjaṃ kappetu”nti avatvā “paṭikkhittaṃ	953	
PA_tika-vin07_t:953_1	mātugāmenā”tiādinā vuttattā “eko”ti paccattapadaṃ paṭikkhittapadena na sameti, “ekassā”ti	953	
PA_tika-vin07_t:953_2	vattabboti sādhento āha “itarathā hī”tiādi.	953	
PA_tika-vin07_t:954_0	453. Pariveṇaṅgaṇādīti pariveṇassa māḷakaṃ. Ādi-saddena pākārādiparikkhittaṃ cetiyamāḷakādiṃ	954	
PA_tika-vin07_t:954_1	saṅgaṇhāti. Antogadhanti appaṭicchannaṭṭhāne eva pariyāpannaṃ. Idha itthīpi anāpattiṃ	954	
PA_tika-vin07_t:954_2	karotīti sambandho. Kasmā pana itthī idheva anāpattiṃ karoti, na purimasikkhāpadeti?	954	
PA_tika-vin07_t:954_3	Imassa sikkhāpadassa methunaṃ vinā duṭṭhullavācāya vasena āgatattā. Methunameva hi	954	
PA_tika-vin07_t:954_4	itthiyo aññamaññaṃ paṭicchādenti mahāvane dvāraṃ vivaritvā niddūpagatamhi bhikkhumhi	954	
PA_tika-vin07_t:954_5	viya. Duṭṭhullaṃ pana na paṭicchādenti, teneva duṭṭhullavācāsikkhāpade “yā tā itthiyo	954	
PA_tika-vin07_t:954_6	hirimanā, tā nikkhamitvā bhikkhū ujjhāpesu”nti vuttaṃ, tasmā “itthīpi anāpattiṃ karotī”ti	954	
PA_tika-vin07_t:954_7	vuttaṃ, “appaṭicchannaṭṭhānattā”tipi kāraṇaṃ vadanti.	954	
PA_tika-vin07_t:955_0	Kāyenāpi duṭṭhullobhāsasambhavato imasmiṃ sikkhāpade cakkhussa raho, sotassa raho	955	
PA_tika-vin07_t:955_1	ca adhippetoti āha “anandho abadhiro”tiādi. Keci pana vibhaṅge “nālaṃ kammaniyanti	955	
PA_tika-vin07_t:955_2	na sakkā hoti methunaṃ dhammaṃ paṭisevitu’nti ettakameva vatvā ‘na sakkā hoti kāyasaṃsaggaṃ	955	
PA_tika-vin07_t:955_3	samāpajjitu’nti avuttattā appaṭicchannepi ṭhāne raho aññesaṃ abhāvaṃ disvā ekāya	955	
PA_tika-vin07_t:955_4	itthiyā kāyasaṃsaggopi sakkā āpajjitunti antodvādasahatthe savanūpacāre ṭhito abadhiropi	955	
PA_tika-vin07_t:955_5	andho kāyasaṃsaggassāpi sabbhāvābhāvaṃ na jānātīti kāyena duṭṭhullobhāsanasabbhāvaṃ	955	
PA_tika-vin07_t:955_6	amanasikatvāpi kāyasaṃsaggāpattiyāpi parihārāya anandho abadhirotiādi vutta”nti vadanti.	955	
PA_tika-vin07_t:955_7	Yaṃ pana sāratthadīpaniyaṃ “kāyasaṃsaggavasena anandho vutto”ti vuttaṃ, taṃ pana	955	
PA_tika-vin07_t:955_8	kāyena duṭṭhullobhāsanasambhavaṃ amanasikatvā vuttaṃ, kāyasaṃsaggavasenāpīti gahetabbaṃ.	955	
PA_tika-vin07_t:955_9	Teneva “imasmiṃ sikkhāpade sotassa raho eva adhippeto…pe… kenaci pana ‘dvepi rahā	955	
PA_tika-vin07_t:955_10	idha adhippetā’ti vuttaṃ, taṃ na gahetabba”nti vuttaṃ. Yaṃ pana cakkhussa rahābhāvasādhanatthaṃ	9551	
PA_tika-vin07_t:955_11	“na hi appaṭicchanne okāse cakkhussa raho sambhavatī”tiādi vuttaṃ, taṃ na yuttaṃ	9551	
PA_tika-vin07_t:955_12	atidūratare ṭhitassa kāyena obhāsanampi hatthaggāhādīnipi sallakkhetuṃ asakkuṇeyyattā.	9551	
PA_tika-vin07_t:955_13	Teneva pāḷiyaṃ “cakkhussa raho”ti vuttaṃ, aṭṭhakathāyaṃ appaṭikkhittaṃ. Na kevalañca	9551	
PA_tika-vin07_t:955_14	appaṭikkhittaṃ, atha kho “anandho badhiroti ca andho vā abadhiropi na karotī”ti ca	9551	
PA_tika-vin07_t:955_15	vuttaṃ, tasmā dvepi rahā idha gahetabbā. “Antodvādasahatthe”tiiminā sotassa raho	9551	
PA_tika-vin07_t:955_16	dvādasahatthena paricchinnoti idaṃ dasseti. Cakkhussa raho pana yattha ṭhitassa kāyavikārādayo	9551	
PA_tika-vin07_t:955_17	na paññāyanti, tena paricchinditabboti daṭṭhabbaṃ. Badhiro pana cakkhumāpīti duṭṭhullavācāsaṅghādisesaṃ	9551	
PA_tika-vin07_t:955_18	sandhāya vuttaṃ. Duṭṭhullāpatti vuttāti purimasikkhāpade vuttehi adhikavasena duṭṭhullāpatti	9551	
PA_tika-vin07_t:955_19	ca vuttāti evamattho gahetabbo, na pana duṭṭhullāpatti evāti kāyasaṃsaggassāpi idha	9551	
PA_tika-vin07_t:955_20	gahetabbato. Teneva “pārājikāpattiñca parihāpetvā”ti ettakameva vuttaṃ, itarathā	9552	
PA_tika-vin07_t:955_21	“kāyasaṃsaggañcā”ti vattabbaṃ bhaveyya.	9552	
PA_tika-vin07_t:956_0	Tisamuṭṭhānantiādi pana purimasikkhāpade āgatehi adhikassa duṭṭhullavācāsaṅghādisesassa	956	
PA_tika-vin07_t:956_1	vasena vuttaṃ kāyasaṃsaggādīnampi purimasikkhāpade eva vuttattā, idha pana na vuttantipi	956	
PA_tika-vin07_t:956_2	vadanti, vīmaṃsitvā gahetabbaṃ.	956	
PA_tika-vin07_t:957	Dutiyaaniyatasikkhāpadavaṇṇanā niṭṭhitā.	95	
PA_tika-vin07_t:958	Niṭṭhito aniyatavaṇṇanānayo.	95	
PA_tika-vin07_t:959	4. Nissaggiyakaṇḍo	95	
PA_tika-vin07_t:960	1. Cīvaravaggo	96	
PA_tika-vin07_t:961	1. Paṭhamakathinasikkhāpadavaṇṇanā	96	
PA_tika-vin07_t:962	459. Samitāvināti samitapāpena. Gotamakacetiyaṃ nāma gotamayakkhassa cetiyaṭṭhāne katavihāro vuccati.	96	
PA_tika-vin07_t:963_0	461. Navamaṃ vā dasamaṃ vāti bhummatthe upayogavacanaṃ. Sace bhaveyyāti sace kassaci	963	
PA_tika-vin07_t:963_1	kaṅkhā bhaveyya. Vuttasadisanti dasamaṃ vāti vuttasadisaṃ paricchedasadisaṃ, “vuttasadisamevā”tipi	963	
PA_tika-vin07_t:963_2	likhanti. Dhāretunti ettha āhāti pāṭhaseso daṭṭhabbo.	963	
PA_tika-vin07_t:964_0	463. Sūciyā paṭisāmananti sūcighare saṃgopanaṃ, idañca sūcikammassa sabbassa pariniṭṭhitabhāvadassanatthaṃ	964	
PA_tika-vin07_t:964_1	vuttaṃ. Etanti naṭṭhacīvaraṃ. Etesampīti naṭṭhacīvarādīni parāmasati, tena cīvarapalibodhābhāvaṃ	964	
PA_tika-vin07_t:964_2	dasseti. Dutiyassa palibodhassāti āvāsapalibodhassa. Ettha ca niṭṭhitacīvarasmiṃ,	964	
PA_tika-vin07_t:964_3	ubbhatasmiṃ kathineti dvīhi padehi dvinnaṃ palibodhānaṃ abhāvadassanena atthatakathinassa	964	
PA_tika-vin07_t:964_4	pañcamāsabbhantare yāva cīvarapalibodhaāvāsapalibodhesu aññataraṃ na upacchijjati,	964	
PA_tika-vin07_t:964_5	tāva atirekacīvaraṃ dhāretuṃ vaṭṭatīti dīpeti. Pakkamanaṃ anto assāti pakkamanantikā,	964	
PA_tika-vin07_t:964_6	evaṃ sesāpi veditabbā. Vitthāro panettha āgataṭṭhāne āvi bhavissati.	964	
PA_tika-vin07_t:965_0	Dasāhaparamaṃ kālanti accantasaṃyogavacanaṃ. Idañhi vuttaṃ hoti…pe… dasāhaparamabhāvoti	965	
PA_tika-vin07_t:965_1	idaṃ dasāhaparamatāpadassa atthamattadassanaṃ, dasāhaparamabhāvoti idañhi vuttaṃ	965	
PA_tika-vin07_t:965_2	hotīti evamettha yojanā veditabbā. Ayamatthotiādi dasāhaparamapadasseva adhippetatthadassanavasena	965	
PA_tika-vin07_t:965_3	vuttaṃ. Tattha ettako kāloti “dasāhaparamatā”ti vutto yo kālo, so ettako kāloti attho.	965	
PA_tika-vin07_t:966_0	Khomanti khomasuttehi vāyitaṃ khomapaṭacīvaraṃ, taṃ vākamayanti vadanti. Kappāsasuttehi	966	
PA_tika-vin07_t:966_1	vāyitaṃ kappāsikaṃ, evaṃ sesānipi. Kambalanti eḷakādīnaṃ lomamayasuttena vāyitapaṭaṃ.	966	
PA_tika-vin07_t:966_2	Bhaṅganti khomasuttādīni sabbāni, ekaccāni vā missetvā vāyitaṃ cīvaraṃ. Bhaṅgampi	966	
PA_tika-vin07_t:966_3	vākamayamevāti keci. Dukūlaṃ pattuṇṇaṃ somārapaṭaṃ cīnapaṭaṃ iddhijaṃ devadinnanti	966	
PA_tika-vin07_t:966_4	imāni pana cha cīvarāni etesaññeva anulomānīti visuṃ na vuttāni. Dukūlañhi sāṇassa	966	
PA_tika-vin07_t:966_5	anulomaṃ vākamayattā. “Pattuṇṇaṃ koseyyaviseso”ti abhidhānakose vuttaṃ. Somāradese,	966	
PA_tika-vin07_t:966_6	cīnadese ca jātavatthāni somāracīnapaṭāni. Pattuṇṇādīni tīṇi koseyyassa anulomāni	966	
PA_tika-vin07_t:966_7	pāṇakehi katasuttamayattā. Iddhijanti ehibhikkhūnaṃ puññiddhiyā nibbattacīvaraṃ.	966	
PA_tika-vin07_t:966_8	Kapparukkhe nibbattaṃ, devadinnañca khomādīnaṃ aññataraṃ hotīti tesaṃ sabbesaṃ anulomāni.	966	
PA_tika-vin07_t:966_9	Manussānaṃ pakatividatthiṃ sandhāya “dve vidatthiyo”tiādi vuttaṃ. Iminā dīghato vaḍḍhakīhatthappamāṇaṃ	966	
PA_tika-vin07_t:966_10	vitthārato tato upaḍḍhappamāṇaṃ vikappanupaganti dasseti. Tathā hi “sugatavidatthi	9661	
PA_tika-vin07_t:966_11	nāma idāni majjhimassa purisassa tisso vidatthiyo, vaḍḍhakīhatthena diyaḍḍho hattho	9661	
PA_tika-vin07_t:966_12	hotī”ti kuṭikārasikkhāpadaṭṭhakathāyaṃ vuttaṃ, tasmā sugataṅgulena dvādasaṅgulā sugatavidatthi	9661	
PA_tika-vin07_t:966_13	vaḍḍhakīhatthena diyaḍḍho hatthoti siddhaṃ. Evañca katvā “sugataṅgulena aṭṭhaṅgulaṃ	9661	
PA_tika-vin07_t:966_14	vaḍḍhakīhatthappamāṇa”nti āgataṭṭhānehi ca sameti.	9661	
PA_tika-vin07_t:967_0	Taṃ atikkāmayatoti ettha tanti cīvaraṃ, kālaṃ vā parāmasati. Tassa yo aruṇoti cīvaruppādadivasassa	967	
PA_tika-vin07_t:967_1	yo atikkanto aruṇo. Cīvaruppādadivasena saddhinti cīvaruppādadivasassa ādibhūtena	967	
PA_tika-vin07_t:967_2	atikkantaaruṇena saddhinti attho, idañca bhagavatā “dasāhaparama”nti vatvā puna “ekādase	967	
PA_tika-vin07_t:967_3	aruṇuggamane”ti vuttattā pubbāparasaṃsandanatthaṃ saddato gammamānampi “cīvaruppādadivasena	967	
PA_tika-vin07_t:967_4	saddhi”nti evaṃ vuttaṃ. “Dasame aruṇe”ti vutte eva hi dasāhaparamena saddhiṃ sameti.	967	
PA_tika-vin07_t:967_5	Divasapariyosānassa avadhibhūtaanāgatāruṇavasena hi divasaṃ atikkantaṃ nāma hoti,	967	
PA_tika-vin07_t:967_6	na pana divasassa ādibhūtāruṇavasena parivāsādīsu tathā aggahaṇato, idha pana bhagavatā	967	
PA_tika-vin07_t:967_7	divasassa ādiantaparicchedadassanavasena “ekādase aruṇuggamane”ti vuttaṃ, tasmā aṭṭhakathāyaṃ	967	
PA_tika-vin07_t:967_8	divasassa ādibhūtaṃ taṃdivasanissitampi aruṇaṃ gahetvā “ekādase aruṇuggamane nissaggiyaṃ	967	
PA_tika-vin07_t:967_9	hotī”ti vuttaṃ. Aruṇoti cettha sūriyuggamanassa purecaro vaḍḍhanaghanaratto pabhāvisesoti daṭṭhabbo.	967	
PA_tika-vin07_t:968	Vacanīyoti saṅghāpekkho. Vacanabhedoti “ñattiyaṃ dve āpattiyo saratī”tiādinā vattabbanti adhippāyo.	96	
PA_tika-vin07_t:969_0	468. “Na idha saññā rakkhatī”ti idaṃ vematikañca anatikkantasaññañca sandhāya vuttaṃ.	969	
PA_tika-vin07_t:969_1	Yopi evaṃsaññī tassapīti yo anatikkantasaññī, vematiko vā, tassapīti attho. Anaṭṭhato	969	
PA_tika-vin07_t:969_2	aviluttassa visesamāha “pasayhāvahāravasenā”ti. Theyyāvahāravasena gahitampi idha naṭṭhaṃ.	969	
PA_tika-vin07_t:970_0	Anāpatti aññena kataṃ paṭilabhitvātiādi nisīdanasanthataṃ sandhāya vuttaṃ. Yena hi	970	
PA_tika-vin07_t:970_1	purāṇasanthatassa sāmantā sugatavidatthiṃ anādiyitvā navaṃ nisīdanasanthataṃ kataṃ,	970	
PA_tika-vin07_t:970_2	tassa taṃ nissaggiyampi tato aññassa paṭilabhitvā paribhuñjantassa anāpattikaranti	970	
PA_tika-vin07_t:970_3	sijjhanato ayamattho sabbanissaggiyesupi sijjhati.	970	
PA_tika-vin07_t:971_0	469. Ticīvaraṃ adhiṭṭhātunti saṅghāṭiādināmena adhiṭṭhātuṃ. “Na vikappetu”nti iminā	971	
PA_tika-vin07_t:971_1	nāmena na vikappetuṃ, etena vikappitaticīvaro tecīvariko na hoti. Tassa tasmiṃ adhiṭṭhitaticīvare	971	
PA_tika-vin07_t:971_2	viya avippavāsādinā kattabbavidhi na kātabboti dasseti, na pana vikappane dosoti.	971	
PA_tika-vin07_t:971_3	Tato paranti catumāsato paraṃ vikappetvā paribhuñjituṃ anuññātanti keci vadanti,	971	
PA_tika-vin07_t:971_4	aññe pana “vikappetvā yāva āgāmivassānaṃ, tāva ṭhapetumeva vaṭṭatī”ti vadanti, apare	971	
PA_tika-vin07_t:971_5	pana “vikappane na doso, tathā vikappitaṃ parikkhārādināmena adhiṭṭhahitvā paribhuñjitabba”nti vadanti.	971	
PA_tika-vin07_t:972_0	Muṭṭhipañcakanti muṭṭhiyā upalakkhitaṃ pañcakaṃ, catuhatthe minitvā pañcamaṃ hatthaṃ	972	
PA_tika-vin07_t:972_1	muṭṭhiṃ katvā minitabbanti adhippāyo. Keci pana “muṭṭhihatthānaṃ pañcakaṃ muṭṭhipañcakaṃ,	972	
PA_tika-vin07_t:972_2	tasmā pañcapi hatthe muṭṭhiṃ katvāva minitabbā”ti vadanti. Muṭṭhittikanti etthāpi	972	
PA_tika-vin07_t:972_3	eseva nayo. Dvihatthena antaravāsakena timaṇḍalaṃ paṭicchādetuṃ sakkāti āha “pārupanenā”tiādi.	972	
PA_tika-vin07_t:972_4	Atirekanti sugatacīvarappamāṇato adhikaṃ. Ūnakanti muṭṭhipañcakādito ūnakaṃ, tena	972	
PA_tika-vin07_t:972_5	ca tesu ticīvarādhiṭṭhānaṃ na ruhatīti dasseti.	972	
PA_tika-vin07_t:973_0	Imaṃ saṅghāṭiṃ paccuddharāmīti imaṃ saṅghāṭiadhiṭṭhānaṃ ukkhipāmi pariccajāmīti attho.	973	
PA_tika-vin07_t:973_1	Kāyavikāraṃ karontenāti hatthena cīvaraṃ parāmasantena, cālentena vā. Vācāya adhiṭṭhātabbāti	973	
PA_tika-vin07_t:973_2	ettha kāyenapi cāletvā vācampi bhinditvā kāyavācāhi adhiṭṭhānampi saṅgahitanti veditabbaṃ	973	
PA_tika-vin07_t:973_3	“kāyena aphusitvā”ti vuttattā. Duvidhanti ahatthapāsahatthapāsavasena duvidhaṃ. Tattha	973	
PA_tika-vin07_t:973_4	hatthapāso nāma aḍḍhateyyahattho vuccati. Dvādasahatthanti keci vadanti, taṃ idha	973	
PA_tika-vin07_t:973_5	na sameti. “Sāmantavihāre”ti idaṃ ṭhapitaṭṭhānasallakkhaṇayogge ṭhitaṃ sandhāya vuttaṃ.	973	
PA_tika-vin07_t:973_6	Tato dūre ṭhitampi ṭhapitaṭṭhānaṃ sallakkhentena adhiṭṭhātabbameva. Tatthapi cīvarassa	973	
PA_tika-vin07_t:973_7	ṭhapitabhāvasallakkhaṇameva pamāṇaṃ. Na hi sakkā sabbathā ṭhānaṃ sallakkhetuṃ. Ekasmiṃ	973	
PA_tika-vin07_t:973_8	vihāre ṭhapetvā tato aññasmiṃ ṭhapitanti adhiṭṭhātuṃ na vaṭṭati. Keci pana “tathāpi	973	
PA_tika-vin07_t:973_9	adhiṭṭhite na doso”ti vadanti, taṃ aṭṭhakathāya na sameti, vīmaṃsitabbaṃ. Adhiṭṭhahitvā	973	
PA_tika-vin07_t:973_10	ṭhapitavatthehīti parikkhāracoḷanāmena adhiṭṭhahitvā ṭhapitavatthehi, teneva “imaṃ	9731	
PA_tika-vin07_t:973_11	paccuddharāmī”ti parikkhāracoḷassa paccuddhāraṃ dasseti. Etena ca tecīvaradhutaṅgaṃ	9731	
PA_tika-vin07_t:973_12	pariharantena paṃsukūlādivasena laddhaṃ vatthaṃ dasāhabbhantare katvā rajitvā pārupituṃ	9731	
PA_tika-vin07_t:973_13	asakkontena parikkhāracoḷavasena adhiṭṭhahitvāva dasāhaṃ atikkametabbaṃ, itarathā	9731	
PA_tika-vin07_t:973_14	nissaggiyaṃ hotīti dasseti. Teneva “rajitakālato pana paṭṭhāya nikkhipituṃ na vaṭṭati,	9731	
PA_tika-vin07_t:973_15	dhutaṅgacoro nāma hotī”ti visuddhimagge vuttaṃ. “Puna adhiṭṭhātabbānī”ti idañca saṅghāṭiāditicīvaranāmena	9731	
PA_tika-vin07_t:973_16	adhiṭṭhahitvā paribhuñjitukāmassa vasena vuttaṃ, itarassa pana purimādhiṭṭhānameva	9731	
PA_tika-vin07_t:973_17	alanti veditabbaṃ. “Puna adhiṭṭhātabba”nti iminā kappabindupi dātabbanti dasseti.	9731	
PA_tika-vin07_t:974	Baddhasīmāyaṃ avippavāsasīmāsammutisambhavato na tattha dupparihāratāti āha “abaddhasīmāyaṃ dupparihāra”nti.	97	
PA_tika-vin07_t:975_0	Atirittappamāṇāya chedanakaṃ pācittiyanti āha “anatirittappamāṇā”ti. Tato paraṃ paccuddharitvā	975	
PA_tika-vin07_t:975_1	vikappetabbāti vassikamāsato paraṃ adhiṭṭhānaṃ paccuddharitvā vikappetabbā, iminā	975	
PA_tika-vin07_t:975_2	catunnaṃ vassikamāsānaṃ upari adhiṭṭhānaṃ tiṭṭhatīti viññāyati tato paccuddharāyogā.	975	
PA_tika-vin07_t:975_3	Yañca mātikāṭṭhakathāyaṃ “vassikasāṭikā vassānamāsātikkamenāpi, kaṇḍupaṭicchādi ābādhavūpasamenāpi	975	
PA_tika-vin07_t:975_4	adhiṭṭhānaṃ vijahatī”ti vuttaṃ, taṃ samantapāsādikāyaṃ natthi. Parivāraṭṭhakathāyañca	975	
PA_tika-vin07_t:975_5	“atthāpatti hemante āpajjati, no gimhe”ti ettha idaṃ vuttaṃ “kattikapuṇṇamāsiyā pacchime	975	
PA_tika-vin07_t:975_6	pāṭipadadivase vikappetvā ṭhapitaṃ vassikasāṭikaṃ nivāsento hemante āpajjati, kurundiyaṃ	975	
PA_tika-vin07_t:975_7	pana ‘kattikapuṇṇamadivase apaccuddharitvā hemante āpajjatī’ti vuttaṃ, tampi suvuttaṃ,	975	
PA_tika-vin07_t:975_8	‘catumāsaṃ adhiṭṭhātuṃ tato paraṃ vikappetu’nti hi vutta”nti. Tattha mahāaṭṭhakathāyaṃ	975	
PA_tika-vin07_t:975_9	nivāsanapaccayā dukkaṭaṃ vuttaṃ, kurundaṭṭhakathāyaṃ pana apaccuddhārapaccayā, tasmā	975	
PA_tika-vin07_t:975_10	kurundiyaṃ vuttanayenāpi vassikasāṭikā vassānamāsātikkamepi adhiṭṭhānaṃ na vijahatīti	9751	
PA_tika-vin07_t:975_11	paññāyati. Adhiṭṭhānavijahanesu ca vassānamāsaābādhānaṃ vigamena vijahanaṃ mātikāṭṭhakathāyampi	9751	
PA_tika-vin07_t:975_12	na uddhaṭaṃ, tasmā samantapāsādikāyaṃ āgatanayena yāva paccuddhārā adhiṭṭhānaṃ tiṭṭhatīti	9751	
PA_tika-vin07_t:975_13	gahetabbaṃ. Nahānatthāya anuññātattā “vaṇṇabhedamattarattāpi cesā vaṭṭatī”ti vuttaṃ.	9751	
PA_tika-vin07_t:975_14	“Dve pana na vaṭṭantī”ti iminā saṅghāṭiādīsu viya dutiye adhiṭṭhānaṃ na ruhati, atirekacīvaraṃ	9751	
PA_tika-vin07_t:975_15	hotīti dasseti. Mahāpaccariyaṃ cīvaravasena paribhogakiccassa abhāvaṃ sandhāya anāpatti	9751	
PA_tika-vin07_t:975_16	vuttā senāsanaparikkhāratthāya dinnapaccattharaṇe viya. Yaṃ pana “paccattharaṇampi	9751	
PA_tika-vin07_t:975_17	adhiṭṭhātabba”nti vuttaṃ, taṃ senāsanatthāyevāti niyamitaṃ na hoti navasu cīvaresu	9751	
PA_tika-vin07_t:975_18	gahitattā, tasmā attano nāmena adhiṭṭhahitvā nidahitvā parikkhāracoḷaṃ viya yathā	9751	
PA_tika-vin07_t:975_19	tathā viniyujjitabbamevāti gahetabbaṃ. Pāvāro kojavoti imesampi paccattharaṇādīnaṃ	9751	
PA_tika-vin07_t:975_20	lokepi voharaṇato senāsanaparikkhāratthāya dinnapaccattharaṇato visuṃ gahaṇaṃ kataṃ.	9752	
PA_tika-vin07_t:976_0	“Hīnāyāvattanenā”ti idaṃ antimavatthuṃ ajjhāpajjitvā bhikkhupaṭiññāya ṭhitassa ceva	976	
PA_tika-vin07_t:976_1	titthiyapakkantassa ca bhikkhuniyā ca bhikkhunibhāve nirapekkhatāya gihiliṅgatitthiyaliṅgaggahaṇaṃ	976	
PA_tika-vin07_t:976_2	sandhāya vuttaṃ. Sikkhaṃ apaccakkhāya gihibhāvūpagamanaṃ sandhāya vuttanti keci vadanti,	976	
PA_tika-vin07_t:976_3	taṃ na yuttaṃ tadāpissa upasampannattā, cīvarassa ca tassa santakattāvijahanato.	976	
PA_tika-vin07_t:976_4	Pamāṇacīvarassāti pacchimappamāṇaṃ sandhāya vuttaṃ. Dve cīvarāni pārupantassāti gāmappavese	976	
PA_tika-vin07_t:976_5	diguṇaṃ katvā saṅghāṭiyo pārupanaṃ sandhāya vuttaṃ. “Esa nayo”ti iminā pamāṇayuttesu	976	
PA_tika-vin07_t:976_6	yattha katthaci chiddaṃ adhiṭṭhānaṃ vijahatītiādiatthaṃ saṅgaṇhāti.	976	
PA_tika-vin07_t:977_0	Aññaṃ pacchimappamāṇaṃ nāma natthīti sutte āgataṃ natthīti adhippāyo. Idāni tameva	977	
PA_tika-vin07_t:977_1	vibhāvetuṃ “yañhī”tiādi vuttaṃ, taṃ na sameti, saṅghāṭiādīnaṃ muṭṭhipañcakādiheṭṭhimappamāṇassa	977	
PA_tika-vin07_t:977_2	sutte anāgatattāti adhippāyo.	977	
PA_tika-vin07_t:978_0	Mahantaṃ vā khuddakaṃ karotīti ettha atimahantaṃ cīvaraṃ muṭṭhipañcakādipacchimappamāṇayuttaṃ	978	
PA_tika-vin07_t:978_1	katvā samantato chindanenāpi vicchindanakāle chijjamānaṭṭhānaṃ chiddasaṅkhyaṃ na	978	
PA_tika-vin07_t:978_2	gacchati adhiṭṭhānaṃ na vijahati evāti sijjhati, “ghaṭetvā chindati, na bhijjatī”ti	978	
PA_tika-vin07_t:978_3	vacanena ca sameti. Parikkhāracoḷaṃ pana vikappanupagapacchimappamāṇato ūnaṃ katvā	978	
PA_tika-vin07_t:978_4	chinnaṃ adhiṭṭhānaṃ vijahati adhiṭṭhānassa anissayattā. Tāni puna baddhāni ghaṭitāni	978	
PA_tika-vin07_t:978_5	adhiṭṭhātabbamevāti veditabbaṃ. Keci pana “vassikasāṭikacīvare dvidhā chinne yadipi	978	
PA_tika-vin07_t:978_6	ekekaṃ khaṇḍaṃ pacchimapacchimappamāṇaṃ pahoti, ekasmiṃyeva khaṇḍe adhiṭṭhānaṃ tiṭṭhati,	978	
PA_tika-vin07_t:978_7	na itare, “dve pana na vaṭṭantī”ti vuttattā. Nisīdanakaṇḍuppaṭicchādīsupi eseva nayoti vadanti.	978	
PA_tika-vin07_t:979_0	Sammukhe pavattā sammukhāti paccattavacanaṃ, tañca vikappanavisesanaṃ, tasmā “sammukhe”ti	979	
PA_tika-vin07_t:979_1	bhummatthe nissakkavacanaṃ katvāpi atthaṃ vadanti, abhimukheti attho. Atha vā sammukhena	979	
PA_tika-vin07_t:979_2	attano vācāya eva vikappanā sammukhāvikappanā. Parammukhena vikappanā parammukhāvikappanāti	979	
PA_tika-vin07_t:979_3	karaṇatthenāpi attho daṭṭhabbo, ayameva pāḷiyā sameti. Sannihitāsannihitabhāvanti	979	
PA_tika-vin07_t:979_4	āsannadūrabhāvaṃ. Ettāvatā nidhetuṃ vaṭṭatīti ettakeneva vikappanākiccassa niṭṭhitattā,	979	
PA_tika-vin07_t:979_5	atirekacīvaraṃ na hotīti dasāhātikkame na nissaggiyaṃ janetīti adhippāyo. Paribhuñjituṃ…pe…	979	
PA_tika-vin07_t:979_6	na vaṭṭatīti sayaṃ apaccuddharaṇaṃ paribhuñjane pācittiyaṃ, adhiṭṭhāne paresaṃ vissajjane	979	
PA_tika-vin07_t:979_7	dukkaṭañca sandhāya vuttaṃ.	979	
PA_tika-vin07_t:980_0	Paribhogādayopi vaṭṭantīti paribhogavissajjanaadhiṭṭhānānipi. Api-saddena nidhetumpi	980	
PA_tika-vin07_t:980_1	vaṭṭatīti attho, etena ca paccuddhārepi kate cīvarampi vikappitacīvarameva hoti,	980	
PA_tika-vin07_t:980_2	na atirekacīvaraṃ. Taṃ pana ticīvarādināmena adhiṭṭhātukāmena adhiṭṭhahitabbaṃ, itarena	980	
PA_tika-vin07_t:980_3	vikappitacīvarameva katvā paribhuñjitabbanti dasseti. Keci pana “yaṃ vikappitacīvaraṃ,	980	
PA_tika-vin07_t:980_4	taṃ yāva aparibhogakālā apaccuddharāpetvāva nidahitabbaṃ, paribhogakāle pana sampatte	980	
PA_tika-vin07_t:980_5	paccuddharāpetvā adhiṭṭhahitvā paribhuñjitabbaṃ. Yadi hi tato purepi paccuddharāpeyya,	980	
PA_tika-vin07_t:980_6	paccuddhāreneva vikappanāya vigatattā atirekacīvaraṃ nāma hoti, dasāhātikkame ca	980	
PA_tika-vin07_t:980_7	nissaggiyaṃ pācittiyaṃ. Tasmā yaṃ aparibhuñjitvāva ṭhapetabbaṃ, tadeva vikappetabbaṃ,	980	
PA_tika-vin07_t:980_8	paccuddhāre ca kate antodasāheyeva adhiṭṭhātabbaṃ. Yañca aṭṭhakathāyaṃ ‘tato pabhuti	980	
PA_tika-vin07_t:980_9	paribhogādayopi vaṭṭantī’tiādi vuttaṃ, taṃ pāḷiyā virujjhatī”ti vadanti, taṃ tesaṃ	980	
PA_tika-vin07_t:980_10	matimattameva. Pāḷiyañhi “antodasāhaṃ adhiṭṭheti, vikappetī”ti ca “sāmaṃ cīvaraṃ	9801	
PA_tika-vin07_t:980_11	vikappetvā apaccuddhāraṇaṃ paribhuñjeyya pācittiya”nti ca “anāpatti so vā deti, tassa	9801	
PA_tika-vin07_t:980_12	vā vissāsanto paribhuñjatī”ti ca sāmaññato vuttattā, aṭṭhakathāyañca “imaṃ cīvaraṃ	9801	
PA_tika-vin07_t:980_13	vā vikappanaṃ vā paccuddharāmī”tiādinā paccuddhāraṃ adassetvā “mayhaṃ santakaṃ paribhuñja	9801	
PA_tika-vin07_t:980_14	vā vissajjehi vā”ti evaṃ attano santakattaṃ amocetvāva paribhogādivaseneva paccuddhārassa	9801	
PA_tika-vin07_t:980_15	vuttattā, “tato pabhuti paribhogādayopi vaṭṭantī”ti adhiṭṭhānaṃ vināpi visuṃ paribhogassa,	9801	
PA_tika-vin07_t:980_16	nidahanassa ca vuttattā vikappanānantarameva paccuddharāpetvā anadhiṭṭhahitvā eva	9801	
PA_tika-vin07_t:980_17	ticīvaravirahitaṃ vikappanārahaṃ cīvaraṃ paribhuñjituṃ, nidahituñca idaṃ pāṭekkaṃ	9801	
PA_tika-vin07_t:980_18	vinayakammanti khāyati. Apica bahūnaṃ pattānaṃ vikappetuṃ, paccuddhāretuñca vuttattā	9801	
PA_tika-vin07_t:980_19	paccuddhārena tesaṃ atirekapattatā dassitāti sijjhati tesu ekasseva adhiṭṭhātabbato.	9801	
PA_tika-vin07_t:980_20	Tasmā aṭṭhakathāyaṃ āgatanayeneva gahetabbaṃ.	9802	
PA_tika-vin07_t:981_0	Paññattikovido na hotīti evaṃ vikappite “anantarameva evaṃ paccuddharitabba”nti vinayakammaṃ	981	
PA_tika-vin07_t:981_1	na jānāti. Tenāha “na jānāti paccuddharitu”nti, imināpi cetaṃ veditabbaṃ “vikappanānantarameva	981	
PA_tika-vin07_t:981_2	paccuddhāro kātabbo”ti.	981	
PA_tika-vin07_t:982_0	Avisesena vuttavacananti ticīvarādīnaṃ sādhāraṇavacanena vuttavacanaṃ. Yaṃ panettha	982	
PA_tika-vin07_t:982_1	“viruddhaṃ viya dissatī”ti vatvā taṃ virodhāsaṅkaṃ nivattetuṃ “ticīvarasaṅkhepena…pe…	982	
PA_tika-vin07_t:982_2	vikappanāya okāso dinno hotī”ti vuttaṃ, taṃ “adhiṭṭheti vikappetī”ti sāmaññato vuttepi	982	
PA_tika-vin07_t:982_3	ticīvarampi vikappetīti ayamattho na sijjhati, “ticīvaraṃ adhiṭṭhātuṃ na vikappetu”nti	982	
PA_tika-vin07_t:982_4	visesetvā vuttattā. Yaṃ pana adhiṭṭhātabbaṃ, taṃ adhiṭṭhāti. Yaṃ ticīvaravirahitaṃ,	982	
PA_tika-vin07_t:982_5	taṃ vikappetabbaṃ, taṃ vikappetīti evamattho sijjhatīti. Tasmā ettha pubbāparavirodho	982	
PA_tika-vin07_t:982_6	na dissati sāmaññavacanassa vuttāvaseseyeva avatiṭṭhanato. Yaṃ panettha ticīvarassāpi	982	
PA_tika-vin07_t:982_7	vikappanavidhiṃ dassetuṃ “ticīvaraṃ ticīvarasaṅkhepenā”tiādi vuttaṃ. Tattha ticīvarasaṅkhepena	982	
PA_tika-vin07_t:982_8	parihariyamānesu ekampi paccuddharitvā vikappetuṃ na vaṭṭati, ticīvarato pana ekaṃ	982	
PA_tika-vin07_t:982_9	vā sakalameva vā apanetvā aparaṃ ticīvaraṃ ticīvarasaṅkhepena pariharitukāmassa vā	982	
PA_tika-vin07_t:982_10	ticīvarādhiṭṭhānaṃ muñcitvā parikkhāracoḷavaseneva sabbacīvaraṃ paribhuñjitukāmassa	9821	
PA_tika-vin07_t:982_11	vā purimaṃ adhiṭṭhitacīvaraṃ paccuddharitvā vikappetuṃ vaṭṭatīti evamadhippāyena	9821	
PA_tika-vin07_t:982_12	“ticīvare ekena cīvarena vippavasitukāmo hotī”tiādi vuttaṃ siyā, iccetaṃ pāḷiyā saddhiṃ	9821	
PA_tika-vin07_t:982_13	sameti. Atha punapi tadeva ticīvarādhiṭṭhānena adhiṭṭhātukāmo hutvā vippavāsasukhatthaṃ	9821	
PA_tika-vin07_t:982_14	paccuddharitvā vikappetīti iminā adhippāyena vuttaṃ siyā, taṃ “ticīvaraṃ adhiṭṭhātuṃ	9821	
PA_tika-vin07_t:982_15	na vikappetu”nti iminā vacanena na sameti. Yadi hi sesacīvarāni viya ticīvarampi	9821	
PA_tika-vin07_t:982_16	paccuddharitvā vikappetabbaṃ siyā, “ticīvaraṃ adhiṭṭhātuṃ na vikappetu”nti idaṃ vacanameva	9821	
PA_tika-vin07_t:982_17	niratthakaṃ siyā sesacīvarehi ticīvarassa visesābhāvā. Tasmā “vikappetī”ti idaṃ ticīvaravirahitameva	9821	
PA_tika-vin07_t:982_18	sandhāya vuttaṃ. Ticīvaraṃ pana vikappetuṃ na vaṭṭatīti viññāyati, teneva dutiyakathinasikkhāpadassa	9821	
PA_tika-vin07_t:982_19	anāpattivāre “vikappetī”ti idaṃ na vuttaṃ, vīmaṃsitvā yathā pāḷiyā saddhiṃ na virujjhati,	9821	
PA_tika-vin07_t:982_20	tathā ettha adhippāyo gahetabbo.	9822	
PA_tika-vin07_t:983_0	Tuyhaṃ demītiādīsu pariccattattā manasā asampaṭicchantepi sampadānabhūtasseva santakaṃ	983	
PA_tika-vin07_t:983_1	hoti, so icchitakkhaṇe gahetuṃ labhati. Itthannāmassāti parammukhe ṭhitaṃ sandhāya	983	
PA_tika-vin07_t:983_2	vadati. Yassa pana ruccatītiādi ubhohipi pariccattatāya assāmikataṃ sandhāya vuttaṃ.	983	
PA_tika-vin07_t:984_0	“Taṃ na yujjatī”ti idaṃ antodasāhe eva vissāsaggahaṇaṃ sandhāya anāpattivārassa āgatattā,	984	
PA_tika-vin07_t:984_1	idha nissaggiyacīvarassa kappiyabhāvakaraṇatthaṃ lesena gahitattā ca vuttaṃ, keci	984	
PA_tika-vin07_t:984_2	pana “parehi sabhāgena acchinne, vissāsaggahite ca puna laddhe doso na dissatī”ti	984	
PA_tika-vin07_t:984_3	vadanti. Anadhiṭṭhānenāti kāyavācāhi kattabbassa akaraṇenāti adhippāyo. Cīvarassa	984	
PA_tika-vin07_t:984_4	attano santakatā, jātipamāṇayuttatā, chinnapalibodhabhāvo, atirekacīvaratā, dasāhātikkamoti	984	
PA_tika-vin07_t:984_5	imānettha pañca aṅgāni.	984	
PA_tika-vin07_t:985	Paṭhamakathinasikkhāpadavaṇṇanā niṭṭhitā.	98	
PA_tika-vin07_t:986	2. Udositasikkhāpadavaṇṇanā	98	
PA_tika-vin07_t:987	473. Dutiye avippavāseti avippavāse nipphādetabbe, vippavāsadosābhāve sādhetabbe kattabbā sammutīti attho.	98	
PA_tika-vin07_t:988	475. Paṭisiddhapariyāpannenāti vippavasituṃ paṭisiddhesu tīsu cīvaresu antogadhena, ekena ca avayave samudāyopacāraṃ dasseti.	98	
PA_tika-vin07_t:989_0	478-9. Ettāvatāti “parikkhitto”ti iminā. “Sabhāyeti liṅgabyattayena sabhā vuttā”ti	989	
PA_tika-vin07_t:989_1	vatvā puna sayampi “sabhāye”ti iminā voharanto sabhā-saddassa pariyāyo sabhāya-saddo	989	
PA_tika-vin07_t:989_2	napuṃsakaliṅgayutto atthīti dasseti. “Sabhāyanti liṅgabyattayena sabhā vuttā”ti vā	989	
PA_tika-vin07_t:989_3	pāṭho. Liṅgabyattayena sabhāti ca liṅgantarayutto sabhāsaddapariyāyo sabhāyasaddoti attho.	989	
PA_tika-vin07_t:990_0	Sabhāyaṃ gacchatīti sabhaṃ gacchati. Vasitabbaṃ natthīti cīvarahatthapāseyeva vasitabbaṃ	990	
PA_tika-vin07_t:990_1	natthīti attho. Tassāti vīthiyā. Sabhāyassa ca dvārassa ca hatthapāsā na vijahitabbanti	990	
PA_tika-vin07_t:990_2	ettha sabhāyadvārānamantare vīthi gehāpi gahitā eva honti ādipariyosānānaṃ gahitattā.	990	
PA_tika-vin07_t:990_3	Ettha ca dvāravīthigharesu vasantena gāmappavesanasahaseyyādidosaṃ pariharitvā supaṭicchannatādiyutteneva	990	
PA_tika-vin07_t:990_4	bhavitabbaṃ, sabhā pana yadi sabbesaṃ vasanatthāya sālāsadisā katā, antarārāme viya	990	
PA_tika-vin07_t:990_5	yathāsukhaṃ vasituṃ vaṭṭatīti veditabbaṃ. Parikkhittatāya ca ekūpacārataṃ, aparikkhittatāya	990	
PA_tika-vin07_t:990_6	nānūpacāratañca nivesanādīsupi atidisanto āha “etenevūpāyenā”tiādi. Nivesanādīni	990	
PA_tika-vin07_t:990_7	bahigāmato sanniviṭṭhāni gahitāni antogāme ṭhitānaṃ gāmaggahaṇeneva gahitattā. Sabbatthāti	990	
PA_tika-vin07_t:990_8	gāmanigamanivesanādīsu pannarasasu. Parikkhepādīti ādi-saddena aparikkhepasseva gahaṇaṃ,	990	
PA_tika-vin07_t:990_9	na ekakulādīnampi tesaṃ ekūpacāratānānūpacāratānimittatābhāvā. Ettha ca satthassa	990	
PA_tika-vin07_t:990_10	katipāhaṃ katthaci niviṭṭhasseva parikkhepo hoti, na gacchantassa.	9901	
PA_tika-vin07_t:991	482-7. Gāmato bahi issarānaṃ samuddatīrādīsu katabhaṇḍasālā udositoti āha “yānādīna”ntiādi. Muṇḍacchadanapāsādoti nātiucco candikaṅgaṇayutto sikharakūṭamālādivirahito pāsādo.	99	
PA_tika-vin07_t:992_0	489. Pariyādiyitvāti ajjhottharitvā. Nadīparihāroti visuṃgāmādīnaṃ viya nadīparihārassa	992	
PA_tika-vin07_t:992_1	avuttattā cīvarahatthapāso evāti vadanti, aññe pana “iminā aṭṭhakathāvacanena nadīparihāropi	992	
PA_tika-vin07_t:992_2	visuṃ siddho, nadiyā hatthapāso na vijahitabbo”ti vadanti. Vihārasīmanti avippavāsasīmaṃ	992	
PA_tika-vin07_t:992_3	sandhāyāha. Ettha ca vihārassa nānākulasantakabhāvepi avippavāsasīmāparicchedabbhantare	992	
PA_tika-vin07_t:992_4	sabbattha cīvaraavippavāsasambhavato tassā padhānattā tattha satthaparihāro na labbhatīti	992	
PA_tika-vin07_t:992_5	“vihāraṃ gantvā vasitabba”nti vuttaṃ. “Satthasamīpe”ti idaṃ yathāvuttaṃ abbhantaraparicchedavasena	992	
PA_tika-vin07_t:992_6	vuttaṃ. Pāḷiyaṃ nānākulassa sattho hoti, satthe cīvaraṃ nikkhipitvā hatthapāsā na	992	
PA_tika-vin07_t:992_7	vijahitabbanti ettha satthahatthapāso gahito.	992	
PA_tika-vin07_t:993	490. Ekakulassa khetteti aparikkhittaṃ sandhāya vadati.	99	
PA_tika-vin07_t:994_0	491-4. Vihāro nāma upacārasīmā. Tattha yasmiṃ vihāreti tassa antopariveṇādiṃ sandhāya	994	
PA_tika-vin07_t:994_1	vuttaṃ, ekakulādisantakatā cettha kārāpakānaṃ vasena. Chāyāya phuṭṭhokāsassāti ujukaṃ	994	
PA_tika-vin07_t:994_2	avakkhittaleḍḍupātabbhantaraṃ sandhāya vadati.	994	
PA_tika-vin07_t:995_0	Agamanapatheti tadaheva gantvā nivattetuṃ na sakkuṇeyyake samuddamajjhe ye dīpakā,	995	
PA_tika-vin07_t:995_1	tesūti yojanā. Itarasminti puratthimadisāya cīvare. “Uposathakāle…pe… vaḍḍhatī”ti	995	
PA_tika-vin07_t:995_2	iminā cīvaravippavāsasattabbhantarato samānasaṃvāsāya sattabbhantarasīmāya accantavisadisataṃ	995	
PA_tika-vin07_t:995_3	dasseti. Tathā hi bahūsu bhikkhūsu ekato nisīditvā samantā sattabbhantaraparicchedesu	995	
PA_tika-vin07_t:995_4	yathāsakaṃ cīvaraṃ ṭhapetvā pariharantesu ekekassa bhikkhuno nisinnokāsato paṭṭhāya	995	
PA_tika-vin07_t:995_5	paccekaṃ sattabbhantarassa paricchedo aññamaññavisadiso anekavidho hoti, na eko parisapariyantato	995	
PA_tika-vin07_t:995_6	paṭṭhāya animitabbattā. Teneva tattha parisavasena vuḍḍhi, hāni vā na hoti, na evaṃ	995	
PA_tika-vin07_t:995_7	sattabbhantarasīmāya. Sā hi yojanikāyapi parisapariyantatova paṭṭhāya samantā sattabbhantarapaacchinnā	995	
PA_tika-vin07_t:995_8	ekāva hoti. Teneva sā parisavasena vaḍḍhati, hāyati ca, tasmā aññāva sattabbhantarasīmā	995	
PA_tika-vin07_t:995_9	añño sattabbhantarato paricchinno cīvaravippavāsaparihāro abbhokāsoti veditabbaṃ.	995	
PA_tika-vin07_t:995_10	Yañcettha vattabbaṃ, taṃ khandhake sīmākathāyameva vakkhāma.	9951	
PA_tika-vin07_t:996_0	495. Nadiṃ otaratīti hatthapāsaṃ muñcitvā otarati. Bahigāme ṭhapetvāti apārupitabbatāya	996	
PA_tika-vin07_t:996_1	vuttaṃ. Vinayakammaṃ kātabbanti uttarāsaṅge ca bahigāme ṭhapitasaṅghāṭiyañca paṭhamaṃ	996	
PA_tika-vin07_t:996_2	vinayakammaṃ katvā pacchā uttarāsaṅgaṃ nivāsetvā antaravāsake kātabbaṃ. Ettha ca	996	
PA_tika-vin07_t:996_3	bahigāme ṭhapitassāpi vinayakammavacanato parammukhāpi ṭhitaṃ vissajjituṃ, nissaṭṭhaṃ	996	
PA_tika-vin07_t:996_4	dātuñca vaṭṭatīti veditabbaṃ. Daharānaṃ gamane saussāhattā “nissayo pana na paṭippassambhatī”ti	996	
PA_tika-vin07_t:996_5	vuttaṃ. Muhuttaṃ…pe… paṭippassambhatīti saussāhatte gamanassa upacchinnattā vuttaṃ.	996	
PA_tika-vin07_t:996_6	Tesaṃ pana purāruṇāva uṭṭhahitvā saussāhena gacchantānaṃ aruṇe antarā uṭṭhitepi na	996	
PA_tika-vin07_t:996_7	paṭippassambhati “yāva aruṇuggamanā sayantī”ti vuttattā. Teneva “gāmaṃ pavisitvā…pe…	996	
PA_tika-vin07_t:996_8	na paṭippassambhatī”ti vuttaṃ. Aññamaññassa vacanaṃ aggahetvātiādimhi saussāhattā	996	
PA_tika-vin07_t:996_9	gamanakkhaṇe paṭippassaddhi na vuttā. Dhenubhayenāti taruṇavacchagāvīnaṃ abhidhāvitvā	996	
PA_tika-vin07_t:996_10	siṅgena paharaṇabhayena. Nissayo ca paṭippassambhatīti ettha dhenubhayādīhi ṭhitānaṃ	9961	
PA_tika-vin07_t:996_11	yāva bhayavūpasamā ṭhātabbato “antoaruṇeyeva gamissāmī”ti niyametuṃ asakkuṇeyyattā	9961	
PA_tika-vin07_t:996_12	vuttaṃ. Yattha pana evaṃ niyametuṃ sakkā, tattha antarāruṇe uggatepi nissayo na paṭippassambhati	9961	
PA_tika-vin07_t:996_13	bhesajjatthāya gāmappaviṭṭhadaharānaṃ viya. Antosīmāyaṃ gāmanti avippavāsasīmāsammutito	9961	
PA_tika-vin07_t:996_14	pacchā patiṭṭhāpitagāmaṃ sandhāya vadati gāmañca gāmūpacārañca ṭhapetvā sammannitabbato.	9961	
PA_tika-vin07_t:996_15	Paviṭṭhānanti ācariyantevāsikānaṃ visuṃ visuṃ gatānaṃ avippavāsasīmattā neva cīvarāni	9961	
PA_tika-vin07_t:996_16	nissaggiyāni honti, saussāhatāya nissayo na paṭippassambhati. Antarāmaggeti dhammaṃ	9961	
PA_tika-vin07_t:996_17	sutvā āgacchantānaṃ antarāmagge.	9961	
PA_tika-vin07_t:997_0	“Idha apaccuddharaṇa”nti iminā adhiṭṭhānavikappanāni viya paccuddharaṇampi kāyena	997	
PA_tika-vin07_t:997_1	vā vācāya vā kattabbanti dasseti. Kāyavācāhi kattabbassa akaraṇatoti idaṃ kāyavācāsamuṭṭhānaṃ	997	
PA_tika-vin07_t:997_2	vuttaṃ. Adhiṭṭhitaticīvaratā, anatthatakathinatā, aladdhasammutitā, rattivippavāsoti	997	
PA_tika-vin07_t:997_3	imānettha cattāri aṅgāni.	997	
PA_tika-vin07_t:998	Udositasikkhāpadavaṇṇanā niṭṭhitā.	99	
PA_tika-vin07_t:999	3. Tatiyakathinasikkhāpadavaṇṇanā	99	
PA_tika-vin07_t:1000_0	497. Tatiye pāḷiyaṃ cīvarapaccāsā nikkhipitunti cīvarapaccāsāya satiyā nikkhipitunti	1000	
PA_tika-vin07_t:1000_1	attho. Niṭṭhitacīvarasmiṃ bhikkhunāti ettha dutiyakathine viya sāmivaseneva karaṇavacanassa attho veditabbo.	1000	
PA_tika-vin07_t:1001_0	499-500. Tuyhaṃ dammīti dinnanti “tuyhaṃ, bhante, akālacīvaraṃ dammī”ti evaṃ dinnaṃ,	1001	
PA_tika-vin07_t:1001_1	etampi kāle ādissa dinnaṃ nāma hotīti adhippāyo. Idaṃ pana aṭṭhakathāvacanaṃ, pāḷiyaṃ	1001	
PA_tika-vin07_t:1001_2	“kālepi ādissa dinna”nti idañca “akālacīvara”nti vacanasāmaññato labbhamānaṃ sabbampi	1001	
PA_tika-vin07_t:1001_3	dassetuṃ atthuddhāravasena vuttaṃ paṭhamaaniyate sotassa raho viya. Saṅghassa hi	1001	
PA_tika-vin07_t:1001_4	kālepi ādissa dinnaṃ akāle uppannacīvaraṃ viya sammukhībhūtehi vutthavassehi, avutthavassehi	1001	
PA_tika-vin07_t:1001_5	ca sabbehipi bhājetabbatāsāmaññena akālacīvaraṃ nāma hotīti dassanatthaṃ atthuddhāravasena	1001	
PA_tika-vin07_t:1001_6	pāḷiyaṃ “kālepi ādissa dinna”nti vuttaṃ, na pana “tato bhājetvā laddhacīvarampi akāle	1001	
PA_tika-vin07_t:1001_7	laddhacīvarampi vutthavassānaṃ ekamāsaparihāraṃ, pañcamāsaparihāraṃ vā na labhati,	1001	
PA_tika-vin07_t:1001_8	paccāsācīvare asati dasāhaparihārameva labhatī”ti dassanatthaṃ vuttaṃ, aṭṭhakathāyampi	1001	
PA_tika-vin07_t:1001_9	“ādissa dinna”nti vacanasāmaññato labbhamānaṃ sabbaṃ atthuddhāravasena dassetuṃ “ekapuggalassa	1001	
PA_tika-vin07_t:1001_10	vā idaṃ tuyhaṃ dammīti dinna”nti vuttaṃ, na pana tathāladdhaṃ vā akāle laddhaṃ vā	10011	
PA_tika-vin07_t:1001_11	anatthatakathinānaṃ dasāhabbhantare adhiṭṭhātabbanti dassetunti veditabbaṃ itarathā	10011	
PA_tika-vin07_t:1001_12	pāḷiaṭṭhakathāhi virujjhanato. Tathā hi accekacīvarasikkhāpade akāle uppannampi accekacīvaraṃ	10011	
PA_tika-vin07_t:1001_13	“yāvacīvarakālasamayaṃ nikkhipitabba”nti vuttaṃ, tassa aṭṭhakathāyañca “pavāraṇamāsassa	10011	
PA_tika-vin07_t:1001_14	juṇhapakkhapañcamiyaṃ uppannassa accekacīvarassa anatthate kathine ekādasadivasādhiko	10011	
PA_tika-vin07_t:1001_15	māso, atthate kathine ekādasadivasādhikā pañca māsā ca parihāro vutto, tameva parihāraṃ	10011	
PA_tika-vin07_t:1001_16	sandhāya ‘chaṭṭhito paṭṭhāya pana uppannaṃ anaccekacīvarampi paccuddharitvā ṭhapitacīvarampi	10011	
PA_tika-vin07_t:1001_17	etaṃ parihāraṃ labhatiyevā’ti vuttaṃ. Tasmā kālepi akālepi ca yathātathā laddhaṃ	10011	
PA_tika-vin07_t:1001_18	atirekacīvaraṃ vutthavassānaṃ ekamāsaṃ, pañcamāsaṃ vā yathārahaṃ parihāraṃ labhati evāti gahetabbaṃ.	10011	
PA_tika-vin07_t:1002_0	Evaṃ pana avatvā padabhājanaṃ vuttanti sambandho. Tattha evanti yaṃ aṭṭhakathāyaṃ	1002	
PA_tika-vin07_t:1002_1	“tato ce uttarī”ti imassa māsaparamato uttarīti attho vutto, taṃ parāmasati. Padabhājaniyaṃ	1002	
PA_tika-vin07_t:1002_2	evamatthaṃ avatvā aññathā attho vuttoti adhippāyo. Tāva uppannaṃ paccāsācīvaranti	1002	
PA_tika-vin07_t:1002_3	paccattavacanaṃ. “Mūlacīvara”nti idaṃ upayogavacanaṃ. Attano gatikaṃ karotīti anantarā	1002	
PA_tika-vin07_t:1002_4	dutiyadivasādīsu uppannaṃ paccāsācīvaraṃ māsaparamaṃ mūlacīvaraṃ ṭhapetuṃ adatvā	1002	
PA_tika-vin07_t:1002_5	attano dasāhaparamatāya eva patiṭṭhāpetīti attano gatikaṃ karotīti. Tato uddhaṃ mūlacīvaranti	1002	
PA_tika-vin07_t:1002_6	ettha pana mūlacīvaranti paccattavacanaṃ. Tañhi vīsatimadivasato uddhaṃ dvāvīsatimadivasādīsu	1002	
PA_tika-vin07_t:1002_7	uppannaṃ paccāsācīvaraṃ attanā saddhiṃ ekato sibbetvā ghaṭitaṃ dasāhaparamaṃ gantuṃ	1002	
PA_tika-vin07_t:1002_8	adatvā navāhaparamatādivasena attano gatikaṃ karoti, ekato asibbetvā visuṃ ṭhapitaṃ	1002	
PA_tika-vin07_t:1002_9	pana paccāsācīvaraṃ dasāhaparamameva.	1002	
PA_tika-vin07_t:1003_0	Pāḷiyaṃ dasāhāti dasāhena. Ekādase uppannetiādīsu ekādasāhe uppannetiādinā attho,	1003	
PA_tika-vin07_t:1003_1	ayameva vā pāṭho gahetabbo. Ekavīse uppanne…pe… navāhā kāretabbantiādi paccāsācīvarassa	1003	
PA_tika-vin07_t:1003_2	uppannadivasaṃ ṭhapetvā vuttaṃ. Teneva “tiṃse…pe… tadaheva adhiṭṭhātabba”nti vuttaṃ.	1003	
PA_tika-vin07_t:1003_3	“Aññaṃ paccāsācīvaraṃ…pe… kāretabba”nti idaṃ satiyā eva paccāsāya vuttaṃ. Sace pana	1003	
PA_tika-vin07_t:1003_4	“ito paṭṭhāya cīvaraṃ na labhissāmī”ti icchitaṭṭhānato paccāsāya upacchinnāya aññatthāpi	1003	
PA_tika-vin07_t:1003_5	yena kenaci upāyena paccāsaṃ uppādeti, mūlacīvaraṃ na adhiṭṭhātabbaṃ, sabbathā paccāsāya	1003	
PA_tika-vin07_t:1003_6	upacchinnāya dasāhātikkantaṃ mūlacīvaraṃ tadaheva adhiṭṭhātabbaṃ. Paccāsācīvarampi	1003	
PA_tika-vin07_t:1003_7	parikkhāracoḷaṃ adhiṭṭhātabbanti paṭhamataraṃ uppannaṃ visabhāgaṃ sandhāya vadati.	1003	
PA_tika-vin07_t:1003_8	Aññamaññanti aññaṃ aññaṃ, ayameva vā pāṭho. Aṅgaṃ panettha paṭhamakathine vuttasadisameva.	1003	
PA_tika-vin07_t:1003_9	Kevalañhi tattha dasāhātikkamo, idha māsātikkamoti ayaṃ viseso.	1003	
PA_tika-vin07_t:1004	Tatiyakathinasikkhāpadavaṇṇanā niṭṭhitā.	100	
PA_tika-vin07_t:1005	4. Purāṇacīvarasikkhāpadavaṇṇanā	100	
PA_tika-vin07_t:1006_0	503-5. Catutthe pāḷiyaṃ bhattavissagganti bhattassa udare vissajjanaṃ, pavesanaṃ	1006	
PA_tika-vin07_t:1006_1	ajjhoharaṇaṃ bhattakiccanti attho, bhojanapariyosānena bhattassa vissajjanantipi	1006	
PA_tika-vin07_t:1006_2	vadanti. Tattha nāma tvanti so nāma tvaṃ, tāya nāma tvanti vā attho. Pitā ca mātā	1006	
PA_tika-vin07_t:1006_3	ca pitaro, pitūnaṃ pitā ca mātā ca pitāmahā, te eva yugaḷaṭṭhena yugo, tasmā yāva	1006	
PA_tika-vin07_t:1006_4	sattamā pitāmahayugā pitāmahāvaṭṭāti evamettha attho daṭṭhabbo. Evañhi pitāmahaggahaṇena	1006	
PA_tika-vin07_t:1006_5	mātāmaho ca pitāmahī mātāmahī ca gahitāva honti. Sattamayugato paraṃ “aññātakā”ti	1006	
PA_tika-vin07_t:1006_6	veditabbaṃ. Yāti bhikkhunī. Pitu mātā pitāmahī, mātu pitā mātāmaho.	1006	
PA_tika-vin07_t:1007	Payoge payoge bhikkhussa dukkaṭanti “dhovā”ti āṇāpanavācāya ekāya eva tadanuguṇassa sabbassāpi payogassa āṇattattā vuttaṃ.	100	
PA_tika-vin07_t:1008_0	506. Tadavinābhāvato dhovanassa “kāyavikāraṃ katvā”ti ca “antodvādasahatthe”ti ca	1008	
PA_tika-vin07_t:1008_1	vuttattā kāyena dhovāpetukāmataṃ appakāsetvā dānakhipanapesanādiṃ karontassa ca dvādasahatthaṃ	1008	
PA_tika-vin07_t:1008_2	upacāraṃ muñcitvā bahi ṭhatvā kāyavācāhi āṇāpetvā khipanapesanādiṃ karontassa ca anāpatti eva.	1008	
PA_tika-vin07_t:1009	Ekena vatthunāti paṭhamakatena. Pañcasatāni pamāṇaṃ etāsanti pañcasatā. Bhikkhubhāvato parivattaliṅgāpi bhikkhunī bhikkhūnaṃ santike ekatoupasampannā eva.	100	
PA_tika-vin07_t:1010_0	507. Tāvakālikaṃ gahetvāti attanā katipāhaṃ pārupanādiatthāya tāvakālikaṃ yācitvā.	1010	
PA_tika-vin07_t:1010_1	Purāṇacīvaratā, upacāre ṭhatvā aññātikāya bhikkhuniyā āṇāpanaṃ, tassā dhovāpanādīni	1010	
PA_tika-vin07_t:1010_2	cāti imānettha tīṇi aṅgāni.	1010	
PA_tika-vin07_t:1011	Purāṇacīvarasikkhāpadavaṇṇanā niṭṭhitā.	101	
PA_tika-vin07_t:1012	5. Cīvarapaṭiggahaṇasikkhāpadavaṇṇanā	101	
PA_tika-vin07_t:1013_0	508. Pañcame apaññatte sikkhāpadeti gaṇamhā ohīyanasikkhāpade apaññatte. Koṭṭhāsasampattīti	1013	
PA_tika-vin07_t:1013_1	kesādipañcakoṭṭhāsānaṃ kalyāṇatā. Hatthataleyeva dassetvāti hatthatalato sesakāyassa adassanaṃ dīpeti.	1013	
PA_tika-vin07_t:1014_0	510. Vihatthatāyāti vihatatāya, amissitatāya apaṭisaraṇatāyāti attho. Tenāha “samabhitunnattā”ti,	1014	
PA_tika-vin07_t:1014_1	byadhitattāti attho. Parivattetabbaṃ parivattaṃ, tadeva pārivattakaṃ, parivattetvā diyyamānanti attho.	1014	
PA_tika-vin07_t:1015_0	Purimasikkhāpade viya idha dvādasahattho upacāraniyamo natthīti āha “upacāraṃ muñcitvā”ti.	1015	
PA_tika-vin07_t:1015_1	Aññatra pārivattakāti yaṃ antamaso harīṭakakhaṇḍampi datvā vā “dassāmī”ti ābhogaṃ	1015	
PA_tika-vin07_t:1015_2	katvā vā parivattakaṃ gaṇhāti, taṃ ṭhapetvā. “Taṃ acittakabhāvena na sametī”ti iminā	1015	
PA_tika-vin07_t:1015_3	ñātibhāvājānanādīsu viya bhikkhunībhāvājānanādivasenāpi acittakataṃ pakāseti.	1015	
PA_tika-vin07_t:1016_0	513-4. Tikañca taṃ pācittiyañcāti tikapācittiyaṃ, pācittiyatikanti attho. Pattatthavikādīti	1016	
PA_tika-vin07_t:1016_1	anadhiṭṭhānupagaṃ sandhāya vadati. Ko pana vādo pattatthavikādīsūti mahatiyāpi tāva	1016	
PA_tika-vin07_t:1016_2	bhisicchaviyā anadhiṭṭhānupagattā anāpatti, vikappanupagapacchimappamāṇavirahitatāya	1016	
PA_tika-vin07_t:1016_3	anadhiṭṭhātabbesu kimeva vattabbanti dasseti. Pattatthavikādīni pana vikappanupagapacchimāni	1016	
PA_tika-vin07_t:1016_4	gaṇhituṃ na vaṭṭati eva. Paṭiggahaṇaṃ kiriyā, aparivattanaṃ akiriyā. Vikappanupagacīvaratā,	1016	
PA_tika-vin07_t:1016_5	pārivattakābhāvo, aññātikāya hatthato gahaṇanti imānettha tīṇi aṅgāni.	1016	
PA_tika-vin07_t:1017	Cīvarapaṭiggahaṇasikkhāpadavaṇṇanā niṭṭhitā.	101	
PA_tika-vin07_t:1018	6. Aññātakaviññattisikkhāpadavaṇṇanā	101	
PA_tika-vin07_t:1019_0	515. Chaṭṭhe paṭu eva paṭṭo. Pāḷiyaṃ dhammanimantanāti samaṇesu vattabbācāradhammamattavasena	1019	
PA_tika-vin07_t:1019_1	nimantanā, dātukāmatāya katanimantanā na hotīti attho. Teneva “viññāpessatī”ti vuttaṃ.	1019	
PA_tika-vin07_t:1019_2	Aññātakaappavāritato hi viññatti nāma hoti.	1019	
PA_tika-vin07_t:1020_0	517. “Tiṇena vā paṇṇena vā paṭicchādetvā āgantabba”nti iminā bhūtagāmavikopanaṃ anuññātanti	1020	
PA_tika-vin07_t:1020_1	āha “neva bhūtagāmapātabyatāyā”tiādi. Paṭhamaṃ suddhacittena liṅgaṃ gahetvā pacchā	1020	
PA_tika-vin07_t:1020_2	laddhiṃ gaṇhantopi titthiyapakkantako evāti āha “nivāsetvāpi laddhi na gahetabbā”ti.	1020	
PA_tika-vin07_t:1021_0	Yaṃ āvāsaṃ paṭhamaṃ upagacchatīti etthāpi vihāracīvarādiatthāya pavisantenapi tiṇādīhi	1021	
PA_tika-vin07_t:1021_1	paṭicchādetvāva gantabbaṃ, na tveva naggena āgantabbanti sāmaññato dukkaṭassa vuttattā.	1021	
PA_tika-vin07_t:1021_2	Cimilikāhīti paṭapilotikāhi. Paribhogenevāti aññaṃ cīvaraṃ alabhitvā paribhuñjanena.	1021	
PA_tika-vin07_t:1021_3	Paribhogajiṇṇanti yathā taṃ cīvaraṃ paribhuñjiyamānaṃ obhaggavibhaggatāya asāruppaṃ hoti, evaṃ jiṇṇaṃ.	1021	
PA_tika-vin07_t:1022_0	521. Aññassatthāyāti etthāpi “ñātakānaṃ pavāritāna”nti idaṃ anuvattati evāti āha	1022	
PA_tika-vin07_t:1022_1	“attano ñātakapavārite”tiādi. Idha pana aññassa acchinnanaṭṭhacīvarassa atthāya aññātakaappavārite	1022	
PA_tika-vin07_t:1022_2	viññāpentassa nissaggiyena anāpattīti attho gahetabbo, itarathā “ñātakānaṃ pavāritāna”nti	1022	
PA_tika-vin07_t:1022_3	iminā viseso na bhaveyya. Teneva anantarasikkhāpade vakkhati “aṭṭhakathāsu pana ñātakaparivātaṭṭhāne…pe…	1022	
PA_tika-vin07_t:1022_4	pamāṇameva vaṭṭatīti vuttaṃ, taṃ pāḷiyā na sametī”ti ca “yasmā panidaṃ sikkhāpadaṃ	1022	
PA_tika-vin07_t:1022_5	aññassatthāya viññāpanavatthusmiṃyeva paññattaṃ, tasmā idha ‘aññassatthāyā’ti na	1022	
PA_tika-vin07_t:1022_6	vutta”nti ca. Vikappanupagacīvaratā, samayābhāvo, aññātakaviññatti, tāya paṭilābhoti	1022	
PA_tika-vin07_t:1022_7	imānettha cattāri aṅgāni.	1022	
PA_tika-vin07_t:1023	Aññātakaviññattisikkhāpadavaṇṇanā niṭṭhitā.	102	
PA_tika-vin07_t:1024	7. Tatuttarisikkhāpadavaṇṇanā	102	
PA_tika-vin07_t:1025_0	522-524. Sattame pāḷiyaṃ paggāhikasālanti dussāpaṇaṃ. Tañhi vāṇijakehi dussāni paggahetvā	1025	
PA_tika-vin07_t:1025_1	dassanaṭṭhānatāya “paggāhikasālā”ti vuccati. Assa cīvarassāti sāditabbacīvarassa.	1025	
PA_tika-vin07_t:1025_2	“Ticīvarikenā”ti iminā acchinnaticīvarato aññassa vihārādīsu nihitassa cīvarassa	1025	
PA_tika-vin07_t:1025_3	abhāvaṃ dasseti. Yadi bhaveyya, viññāpetuṃ na vaṭṭeyya. Tāvakālikaṃ nivāsetvā attano	1025	
PA_tika-vin07_t:1025_4	cīvaraṃ gāhetabbaṃ, tāvakālikampi alabhantassa bhūtagāmavikopanaṃ katvā tiṇapaṇṇehi	1025	
PA_tika-vin07_t:1025_5	chadanaṃ viya viññāpanampi vaṭṭati eva. Aññenāti acchinnaasabbacīvarena. Dve naṭṭhānīti	1025	
PA_tika-vin07_t:1025_6	adhikārato vuttaṃ “dve sāditabbānī”ti.	1025	
PA_tika-vin07_t:1026_0	526. Pāḷiyā na sametīti “anāpatti ñātakānaṃ pavāritāna”nti imāya pāḷiyā na sameti	1026	
PA_tika-vin07_t:1026_1	tatuttariviññāpanaāpattippasaṅge eva vuttattā. “Aññassatthāyāti na vutta”nti idaṃ	1026	
PA_tika-vin07_t:1026_2	aññassatthāya tatuttari viññāpane nissaggiyaṃ pācittiyaṃ hotīti imamatthaṃ dīpeti,	1026	
PA_tika-vin07_t:1026_3	tañca pācittiyaṃ yesaṃ atthāya viññāpeti, tesaṃ vā siyā, viññāpakasseva vā, na tāva	1026	
PA_tika-vin07_t:1026_4	tesaṃ tehi aviññāpitattā, nāpi viññāpakassa attānaṃ uddissa aviññāpitattā. Tasmā	1026	
PA_tika-vin07_t:1026_5	aññassatthāya viññāpentassāpi nissaggiyaṃ pācittiyaṃ na dissati. Pāḷiyaṃ pana imassa	1026	
PA_tika-vin07_t:1026_6	sikkhāpadassa attano sādiyanapaṭibaddhatāvasena pavattattā “aññassatthāyā”ti anāpattivāre	1026	
PA_tika-vin07_t:1026_7	na vuttanti vadanti, tañca yuttaṃ viya dissati, vīmaṃsitvā gahetabbaṃ. Tatuttaricīvaratā,	1026	
PA_tika-vin07_t:1026_8	acchinnādikāraṇatā, aññātakaviññatti, tāya ca paṭilābhoti imānettha cattāri aṅgāni.	1026	
PA_tika-vin07_t:1027	Tatuttarisikkhāpadavaṇṇanā niṭṭhitā.	102	
PA_tika-vin07_t:1028	8. Paṭhamaupakkhaṭasikkhāpadavaṇṇanā	102	
PA_tika-vin07_t:1029_0	528-531. Aṭṭhame yo kattāti dāyakaṃ sandhāya vuttaṃ. Paṭo eva paṭako. “Appagghaṃ	1029	
PA_tika-vin07_t:1029_1	cetāpetī”ti idaṃ nissaggiyapācittiyā anāpattiṃ sandhāya vuttaṃ, viññattipaccayā pana	1029	
PA_tika-vin07_t:1029_2	dukkaṭameva. “Pubbe appavārito”ti hi sutte viññattikāraṇaṃ vuttaṃ. Mātikāṭṭhakathāyampi	1029	
PA_tika-vin07_t:1029_3	“cīvare bhiyyokamyatā, aññātakaviññatti, tāya ca paṭilābhoti imānettha tīṇi aṅgānī”ti	1029	
PA_tika-vin07_t:1029_4	aññātakaviññattitā pakāsitā, keci pana “dāyakena dātukāmomhīti attano santike avuttepi	1029	
PA_tika-vin07_t:1029_5	yadagghanakaṃ so dātukāmo, tadagghanakaṃ āharāpetuṃ vaṭṭati evā”ti vadanti, taṃ rājasikkhāpadaṭṭhakathāyapi	1029	
PA_tika-vin07_t:1029_6	na sameti, dūtena vā dāyakena vā “āyasmantaṃ uddissa cīvaracetāpannaṃ ābhata”nti	1029	
PA_tika-vin07_t:1029_7	ārocitepi mukhavevaṭiyakappiyakārakādīnaṃ santikā āharāpanassa tattha paṭikkhittattā.	1029	
PA_tika-vin07_t:1029_8	Vuttañhi tattha “ime dve aniddiṭṭhakappiyakārakā nāma, etesu aññātakaappavāritesu	1029	
PA_tika-vin07_t:1029_9	viya paṭipajjitabbaṃ…pe… na kiñci vattabbā. Desanāmattameva cetaṃ ‘dūtena cīvaracetāpannaṃ	1029	
PA_tika-vin07_t:1029_10	pahiṇeyyā’ti sayaṃ āharitvāpi piṇḍapātādīnaṃ atthāya dadantesupi eseva nayo”ti. Mukhavevaṭiyakappiyakārakādayo	10291	
PA_tika-vin07_t:1029_11	hi dāyakena pariccattepi vatthumhi “asukassa santike cīvarapiṇḍapātādiṃ gaṇhathā”ti	10291	
PA_tika-vin07_t:1029_12	aniddiṭṭhattā eva “na kiñci vattabbā”ti vuttaṃ, na pana tassa vatthuno mukhavevaṭiyādīnaṃ	10291	
PA_tika-vin07_t:1029_13	santakattā, tasmā idhāpi dāyakena vā dūtena vā “yaṃ icchatha, taṃ vadathā”ti appavāritassa	10291	
PA_tika-vin07_t:1029_14	vadato dukkaṭameva. Agghavaḍḍhanakanti cīvare agghavaḍḍhanakaṃ nissāya pavattaṃ idaṃ	10291	
PA_tika-vin07_t:1029_15	sikkhāpadaṃ, na piṇḍapātādīsu tesu agghavaḍḍhanassa dukkaṭamattattā, paṇītapiṇḍapāte	10291	
PA_tika-vin07_t:1029_16	suddhikapācittiyattā cāti gahetabbaṃ. Teneva “cīvare bhiyyokamyatā”ti aṅgaṃ vuttaṃ.	10291	
PA_tika-vin07_t:1030	Paṭhamaupakkhaṭasikkhāpadavaṇṇanā niṭṭhitā.	103	
PA_tika-vin07_t:1031	9. Dutiyaupakkhaṭasikkhāpadavaṇṇanā	103	
PA_tika-vin07_t:1032_0	533. Navame pāḷiyaṃ paccekacīvaracetāpannāti paccekaṃ niyametvā cīvaracetāpannā,	1032	
PA_tika-vin07_t:1032_1	ekekena visuṃ visuṃ niyamitā cīvaracetāpannāti attho. Ubhova santā ekenāti ubho ekatova	1032	
PA_tika-vin07_t:1032_2	santā, ubho ekato hutvāti attho.	1032	
PA_tika-vin07_t:1033	Dutiyaupakkhaṭasikkhāpadavaṇṇanā niṭṭhitā.	103	
PA_tika-vin07_t:1034	10. Rājasikkhāpadavaṇṇanā	103	
PA_tika-vin07_t:1035	537. Dasame “ajjaṇho”ti “ajja no”ti vattabbe ha-kārāgamaṃ, na-kārassa ca ṇa-kāraṃ katvā vuttoti āha “ajja ekadivasaṃ amhāka”nti.	103	
PA_tika-vin07_t:1036_0	538-9. Yaṃ vuttaṃ mātikāṭṭhakathāyaṃ “iminā cīvaracetāpannena cīvaraṃ cetāpetvā itthannāmaṃ	1036	
PA_tika-vin07_t:1036_1	bhikkhuṃ cīvarena acchādehīti idaṃ āgamanasuddhiṃ dassetuṃ vuttaṃ, sace hi ‘idaṃ	1036	
PA_tika-vin07_t:1036_2	itthannāmassa bhikkhuno dehī’ti peseyya, āgamanassa asuddhattā akappiyavatthuṃ ārabbha	1036	
PA_tika-vin07_t:1036_3	bhikkhunā kappiyakārakopi niddisitabbo na bhaveyyā”ti, taṃ nissaggiyavatthudukkaṭavatthubhūtaṃ	1036	
PA_tika-vin07_t:1036_4	akappiyacīvaracetāpannaṃ “asukassa bhikkhuno dehī”ti evaṃ āgamanasuddhiyā asati,	1036	
PA_tika-vin07_t:1036_5	sikkhāpade āgatanayena dūtavacane ca asuddhe sabbathā paṭikkhepo eva kātuṃ vaṭṭati,	1036	
PA_tika-vin07_t:1036_6	na pana “cīvarañca kho mayaṃ paṭiggaṇhāmā”ti vattuṃ, tadanusārena na veyyāvaccakarañca	1036	
PA_tika-vin07_t:1036_7	niddisituṃ āgamanadūtavacanānaṃ ubhinnaṃ asuddhattā. Pāḷiyaṃ āgatanayena pana āgamanasuddhiyā	1036	
PA_tika-vin07_t:1036_8	sati dūtavacane asuddhepi sikkhāpade āgatanayena sabbaṃ kātuṃ vaṭṭatīti dassanatthaṃ	1036	
PA_tika-vin07_t:1036_9	vuttaṃ. Tena ca yathā dūtavacanāsuddhiyampi āgamane suddhe veyyāvaccakarampi niddisituṃ	1036	
PA_tika-vin07_t:1036_10	vaṭṭati, evaṃ āgamanāsuddhiyampi dūtavacane suddhe vaṭṭati evāti ayamattho atthato	10361	
PA_tika-vin07_t:1036_11	siddhova hoti, ubhayasuddhiyaṃ vattabbameva natthīti ubhayāsuddhipakkhameva sandhāya	10361	
PA_tika-vin07_t:1036_12	mātikāṭṭhakathāyaṃ “kappiyakārakopi niddisitabbo na bhaveyyā”ti vuttanti veditabbaṃ.	10361	
PA_tika-vin07_t:1037_0	Yaṃ panettha sāratthadīpaniyaṃ “āgamanassa suddhiyā vā asuddhiyā vā visesappayojanaṃ	1037	
PA_tika-vin07_t:1037_1	na dissatī”tiādi vuttaṃ, taṃ mātikāṭṭhakathāvacanassa adhippāyaṃ asallakkhetvā vuttaṃ	1037	
PA_tika-vin07_t:1037_2	yathāvuttanayena āgamanasuddhiādinā sappayojanattā. Yo panettha “mūlasāmikena kappiyavohāravasena,	1037	
PA_tika-vin07_t:1037_3	pesitassa dūtassa akappiyavohāravasena ca vadatopi kappiyakārako niddisitabbo bhaveyyā”ti	1037	
PA_tika-vin07_t:1037_4	aniṭṭhappasaṅgo vutto, so aniṭṭhappasaṅgo eva na hoti abhimatattā. Tathā hi sikkhāpade	1037	
PA_tika-vin07_t:1037_5	eva “paṭiggaṇhātu āyasmā cīvaracetāpanna”nti akappiyavohārena vadato dūtassa kappiyena	1037	
PA_tika-vin07_t:1037_6	kammena veyyāvaccakaro niddisitabbo vutto āgamanassa suddhattā, āgamanassāpi asuddhiyaṃ	1037	
PA_tika-vin07_t:1037_7	pana kappiyenāpi kammena veyyāvaccakaro na niddisitabboti attheva āgamanassa suddhiasuddhīsu	1037	
PA_tika-vin07_t:1037_8	payojanaṃ. Kathaṃ pana dūtavacanena āgamanasuddhi viññāyatīti? Nāyaṃ bhāro. Dūtena	1037	
PA_tika-vin07_t:1037_9	hi akappiyavohāreneva vutte eva āgamanasuddhi gavesitabbā, na itarathā, tattha ca	1037	
PA_tika-vin07_t:1037_10	tassa vacanakkamena pucchitvā ca yuttiādīhi ca sakkā viññātuṃ. Idhāpi hi sikkhāpade	10371	
PA_tika-vin07_t:1037_11	“cīvaracetāpannaṃ ābhata”nti dūtavacaneneva cīvaraṃ kiṇitvā dātuṃ pesitabhāvo viññāyati.	10371	
PA_tika-vin07_t:1037_12	Yadi hi sabbathā āgamanasuddhi na viññāyati, paṭikkhepo eva kattabboti.	10371	
PA_tika-vin07_t:1038_0	Pāḷiyañca “cīvarañca kho mayaṃ paṭiggaṇhāmā”tiādi dūtavacanassa akappiyattepi āgamanasuddhiyā	1038	
PA_tika-vin07_t:1038_1	sati paṭipajjanavidhidassanatthaṃ vuttaṃ. “Eso kho…pe… na vattabbo ‘tassa dehī”’tiādi	1038	
PA_tika-vin07_t:1038_2	akappiyavatthusādiyanaparimocanatthaṃ vuttaṃ. “Saññatto”tiādi “evaṃ dūtena puna vutte	1038	
PA_tika-vin07_t:1038_3	eva codetuṃ vaṭṭati, na itarathā”ti dassanatthaṃ vuttaṃ. “Na vattabbo ‘dehi me cīvaraṃ…pe…	1038	
PA_tika-vin07_t:1038_4	cetāpehi me cīvara”’nti idaṃ dūtenābhatarūpiyaṃ paṭiggahetuṃ attanā niddiṭṭhakappiyakārakattāva	1038	
PA_tika-vin07_t:1038_5	“dehi me cīvaraṃ…pe… cetāpehi me cīvara”nti vadanto rūpiyassa pakatattā tena rūpiyena	1038	
PA_tika-vin07_t:1038_6	parivattetvā “dehi cetāpehī”ti rūpiyasaṃvohāraṃ samāpajjanto nāma hotīti taṃ dosaṃ	1038	
PA_tika-vin07_t:1038_7	dūrato parivajjetuṃ vuttaṃ rūpiyapaṭiggahaṇena saṅghamajjhe nissaṭṭharūpiye viya.	1038	
PA_tika-vin07_t:1038_8	Vuttañhi tattha “na vattabbo imaṃ vā imaṃ vā āharā”ti. Tasmā na idaṃ viññattidosaṃ	1038	
PA_tika-vin07_t:1038_9	parivajjetuṃ vuttanti veditabbaṃ, “attho me, āvuso, cīvarenā”tipi avattabbatāpasaṅgato,	1038	
PA_tika-vin07_t:1038_10	teneva dūtaniddiṭṭhesu rūpiyasaṃvohārasaṅkābhāvato aññaṃ kappiyakārakaṃ ṭhapetvāpi	10381	
PA_tika-vin07_t:1038_11	āharāpetabbanti vuttaṃ. Tatthāpi “dūtena ṭhapitarūpiyena cetāpetvā cīvaraṃ āharāpehī”ti	10381	
PA_tika-vin07_t:1038_12	avatvā kevalaṃ “cīvaraṃ āharāpehī”ti evaṃ āharāpetabbanti adhippāyo gahetabbo. Ṭhānaṃ	10381	
PA_tika-vin07_t:1038_13	bhañjatīti ettha ṭhānanti ṭhitiyā ca kāraṇassa ca nāmaṃ, tasmā āsane nisīdanena ṭhānampi	10381	
PA_tika-vin07_t:1038_14	kuppati, āgatakāraṇampi tesaṃ na viññāyati. Ṭhitaṃ pana akopetvā āmisapaṭiggahaṇādīsu	10381	
PA_tika-vin07_t:1038_15	āgatakāraṇameva bhañjati, na ṭhānaṃ. Tenāha “āgatakāraṇaṃ bhañjatī”ti. Keci pana	10381	
PA_tika-vin07_t:1038_16	“āmisapaṭiggahaṇādinā ṭhānampi bhañjatī”ti vadanti, taṃ aṭṭhakathāya na sameti.	10381	
PA_tika-vin07_t:1039_0	Yatassa cīvaracetāpannantiādi yena attanā veyyāvaccakaro niddiṭṭho, cīvarañca anipphāditaṃ,	1039	
PA_tika-vin07_t:1039_1	tassa kattabbavidhidassanaṃ. Evaṃ bhikkhunā vatthusāmikānaṃ vutte te codetvā denti,	1039	
PA_tika-vin07_t:1039_2	vaṭṭati “sāmikā codetvā dentī”ti anāpattiyaṃ vuttattā. Tena ca yo sayaṃ acodetvā	1039	
PA_tika-vin07_t:1039_3	upāsakādīhi pariyāyena vatvā codāpeti, tesu sattakkhattumpi codetvā cīvaraṃ dāpentesu	1039	
PA_tika-vin07_t:1039_4	tassa anāpatti siddhā hoti sikkhāpadassa anāṇattikattā.	1039	
PA_tika-vin07_t:1040_0	Kenaci aniddiṭṭho attano mukheneva byāvaṭabhāvaṃ veyyāvaccakarattaṃ patto mukhavevaṭiko.	1040	
PA_tika-vin07_t:1040_1	“Avicāretukāmatāyā”ti iminā vijjamānampi dātuṃ anicchantā ariyāpi vañcanādhippāyaṃ	1040	
PA_tika-vin07_t:1040_2	vinā vohārato natthīti vadantīti dasseti. Bhesajjakkhandhake meṇḍakaseṭṭhivatthumhi	1040	
PA_tika-vin07_t:1040_3	vuttaṃ “santi, bhikkhave”tiādivacanameva meṇḍakasikkhāpadaṃ nāma. Kappiyakārakānaṃ	1040	
PA_tika-vin07_t:1040_4	hattheti dūtena niddiṭṭhakappiyakārake sandhāya vuttaṃ, na pana bhikkhunā niddiṭṭhe,	1040	
PA_tika-vin07_t:1040_5	aniddiṭṭhe vāti. Tenāha “ettha ca codanāya pamāṇaṃ natthī”tiādi.	1040	
PA_tika-vin07_t:1041_0	Sayaṃ āharitvā dadantesūti sambandho. “Piṇḍapātādīnaṃ atthāyā”ti iminā cīvaratthāyeva	1041	
PA_tika-vin07_t:1041_1	na hotīti dasseti. “Eseva nayo”ti iminā vatthusāminā niddiṭṭhakappiyakārakabhedesupi	1041	
PA_tika-vin07_t:1041_2	piṇḍapātādīnampi atthāya dinne ca ṭhānacodanādi sabbaṃ heṭṭhā vuttanayeneva kātabbanti dasseti.	1041	
PA_tika-vin07_t:1042_0	“Saṅghaṃ vā…pe… anāmasitvā”ti vuttattā “saṅghassa vihāratthāya demā”tiādinā āmasitvā	1042	
PA_tika-vin07_t:1042_1	vadantesu paṭikkhipitabbameva. “Saṅgho sampaṭicchatī”ti idaṃ ukkaṭṭhavasena vuttaṃ,	1042	
PA_tika-vin07_t:1042_2	gaṇādīsupi saṅghassatthāya sampaṭicchantesupi paṭiggahaṇepi paribhogepi dukkaṭameva.	1042	
PA_tika-vin07_t:1042_3	Sāratthadīpaniyaṃ “paṭiggahaṇe pācittiya”nti vuttaṃ, taṃ na yuttaṃ saṅghacetiyādīnaṃ	1042	
PA_tika-vin07_t:1042_4	atthāya dukkaṭassa vuttattā. Codetīti tassa dosābhāvaṃ ñatvāpi kodhena vā lobhena	1042	
PA_tika-vin07_t:1042_5	vā bhaṇḍadeyyanti codeti. So eva hi musāvādādipaccayā pācittiyadukkaṭādiāpattīhi	1042	
PA_tika-vin07_t:1042_6	sāpattiko hoti, gīvātisaññāya pana vatvā niddosabhāvaṃ ñatvā viramantassa natthi āpatti.	1042	
PA_tika-vin07_t:1043_0	Taḷākaṃ khette paviṭṭhattā “na sampaṭicchitabba”nti vuttaṃ. Cattāro paccaye saṅgho	1043	
PA_tika-vin07_t:1043_1	paribhuñjatūti deti, vaṭṭatīti ettha “bhikkhusaṅghassa catupaccayaparibhogatthāya	1043	
PA_tika-vin07_t:1043_2	taḷākaṃ dammī”ti vā “bhikkhusaṅgho cattāro paccaye paribhuñjituṃ taḷākaṃ dammī”ti	1043	
PA_tika-vin07_t:1043_3	vā “ito taḷākato uppanne cattāro paccaye dammī”ti vā vattumpi vaṭṭati, idañca saṅghassa	1043	
PA_tika-vin07_t:1043_4	paribhogatthāya diyyamānaññeva sandhāya vuttaṃ, puggalassa pana evampi dinnaṃ taḷākakhettādi	1043	
PA_tika-vin07_t:1043_5	na vaṭṭati. Suddhacittassa pana udakaparibhogatthaṃ kūpapokkharaṇīādayo vaṭṭanti.	1043	
PA_tika-vin07_t:1043_6	“Saṅghassa taḷākaṃ atthi, taṃ katha”nti hi ādinā sabbattha saṅghavaseneva vuttaṃ. Hattheti vase.	1043	
PA_tika-vin07_t:1044_0	“Ṭhapethāti vutte”ti idaṃ sāmīcivasena vuttaṃ, avuttepi ṭhapentassa doso natthi.	1044	
PA_tika-vin07_t:1044_1	Tenāha “udakaṃ vāretuṃ labbhatī”ti. Sassakālepi tāsetvā muñcituṃ vaṭṭati, amuñcato	1044	
PA_tika-vin07_t:1044_2	pana bhaṇḍadeyyaṃ. Puna detīti acchinditvā puna deti, evampi vaṭṭatīti sambandho.	1044	
PA_tika-vin07_t:1044_3	Iminā “yena kenaci issarena ‘pariccattamidaṃ bhikkhūhi, assāmika’ntisaññāya attanā	1044	
PA_tika-vin07_t:1044_4	gahetvā dinnaṃ vaṭṭatī”ti dasseti. Kappiyavohārepi vinicchayaṃ vakkhāmāti pāṭhaseso.	1044	
PA_tika-vin07_t:1045_0	Udakavasenāti udakaparibhogatthaṃ. “Suddhacittāna”nti idaṃ sahatthena ca akappiyavohārena	1045	
PA_tika-vin07_t:1045_1	ca karonte sandhāya vuttaṃ. Sassasampādanatthanti evaṃ asuddhacittānampi pana sayaṃ	1045	
PA_tika-vin07_t:1045_2	akatvā kappiyavohārena āṇāpetuṃ vaṭṭati eva. “Kappiyakārakaṃ ṭhapetuṃ na vaṭṭatī”ti	1045	
PA_tika-vin07_t:1045_3	idaṃ sahatthādinā katataḷākattā “asāruppa”nti vuttaṃ, ṭhapentassa, pana taṃ paccayaṃ	1045	
PA_tika-vin07_t:1045_4	paribhuñjantassapi vā saṅghassa āpatti na viññāyati, aṭṭhakathāpamāṇena vā ettha	1045	
PA_tika-vin07_t:1045_5	āpatti gahetabbā. Lajjibhikkhunāti lajjināpi, pageva alajjinā mattikuddharaṇādīsu	1045	
PA_tika-vin07_t:1045_6	kārāpitesūti adhippāyo. Navasasseti akatapubbe kedāre. “Kahāpaṇe”ti iminā dhaññuṭṭhāpane	1045	
PA_tika-vin07_t:1045_7	tasseva akappiyanti dasseti, dhaññuṭṭhāpane cassa payogepi dukkaṭameva, na kahāpaṇuṭṭhāpane viya.	1045	
PA_tika-vin07_t:1046_0	“Kasatha vapathā”ti vacane sabbesampi akappiyaṃ siyāti āha “avatvā”ti. Ettako nāma	1046	
PA_tika-vin07_t:1046_1	bhāgoti ettha ettako kahāpaṇoti idampi sandhāya vadati. Tathā vuttepi hi tadā kahāpaṇānaṃ	1046	
PA_tika-vin07_t:1046_2	avijjamānattā āyatiṃ uppannaṃ aññesaṃ vaṭṭati eva. Tenāha “tasseva taṃ akappiya”nti.	1046	
PA_tika-vin07_t:1046_3	Tassa pana sabbapayogesu, paribhogesupi dukkaṭaṃ. Keci pana “dhaññaparibhoge eva	1046	
PA_tika-vin07_t:1046_4	āpatti, na pubbapayoge”ti vadanti, taṃ na yuttaṃ, yena minanarakkhaṇādipayogena pacchā	1046	
PA_tika-vin07_t:1046_5	dhaññaparibhoge āpatti hoti, tassa payogassa karaṇe anāpattiyā ayuttattā. Pariyāyakathāya	1046	
PA_tika-vin07_t:1046_6	pana sabbattha anāpatti. Teneva “ettakehi vīhīhi idañcidañca āharathā”ti niyamavacane	1046	
PA_tika-vin07_t:1046_7	akappiyaṃ vuttaṃ, kahāpaṇavicāraṇepi eseva nayo. Vatthu ca evarūpaṃ nāma saṃvijjati,	1046	
PA_tika-vin07_t:1046_8	kappiyakārako natthīti vattabbantiādivacanañcettha sādhakaṃ.	1046	
PA_tika-vin07_t:1047	Vanaṃ dammi…pe… vaṭṭatīti ettha nivāsaṭṭhānattā puggalassāpi suddhacittena gahetuṃ vaṭṭati. Sīmaṃ demāti vihārasīmādisādhāraṇavacanena vuttattā “vaṭṭatī”ti vuttaṃ.	104	
PA_tika-vin07_t:1048_0	“Veyyāvaccakara”ntiādinā vuttepi puggalassapi dāsaṃ gahetuṃ vaṭṭati “anujānāmi, bhikkhave,	1048	
PA_tika-vin07_t:1048_1	ārāmika”nti visesetvā anuññātattā, tañca kho pilindavacchena gahitaparibhuttakkamena,	1048	
PA_tika-vin07_t:1048_2	na gahaṭṭhānaṃ dāsaparibhogakkamena. Khettādayo pana sabbe saṅghasseva vaṭṭanti pāḷiyaṃ	1048	
PA_tika-vin07_t:1048_3	puggalikavasena gahetuṃ ananuññātattāti daṭṭhabbaṃ. Vihārassa demāti saṅghikavihāraṃ	1048	
PA_tika-vin07_t:1048_4	sandhāya vuttaṃ, “khettavatthupaṭiggahaṇā paṭivirato hotī”tiādinā suttantesu āgatapaṭikkhepo	1048	
PA_tika-vin07_t:1048_5	bhagavatā āpattiyāpi hetubhāvena katoti bhagavato adhippāyaṃ jānantehi saṅgītimahātherehi	1048	
PA_tika-vin07_t:1048_6	khettapaṭiggahaṇādinissito ayaṃ sabbopi pāḷimuttavinicchayo vuttoti gahetabbo. Kappiyakārakassa	1048	
PA_tika-vin07_t:1048_7	niddiṭṭhabhāvo, dūtena appitatā, tatuttari vāyāmo, tena paṭilābhoti imānettha cattāri aṅgāni.	1048	
PA_tika-vin07_t:1049	Rājasikkhāpadavaṇṇanā niṭṭhitā.	104	
PA_tika-vin07_t:1050	Niṭṭhito cīvaravaggo paṭhamo.	105	
PA_tika-vin07_t:1051	2. Kosiyavaggo	105	
PA_tika-vin07_t:1052	1. Kosiyasikkhāpadavaṇṇanā	105	
PA_tika-vin07_t:1053	542. Dutiyassa paṭhame pāḷiyaṃ kosiyakāraketi kosakārakapāṇānaṃ kosato nibbattattā kosiyena suttena vatthādiṃ karonte. Saṅghātanti vināsaṃ.	105	
PA_tika-vin07_t:1054_0	544. “Avāyima”nti vuttattā vāyitvā karaṇe anāpatti. Missetvāti eḷakalomehi missetvā.	1054	
PA_tika-vin07_t:1054_1	Paṭilābhenāti pariniṭṭhānena “pariyosāpeti, nissaggiya”nti vuttattā, kosiyamissakatā,	1054	
PA_tika-vin07_t:1054_2	attano atthāya santhatassa karaṇakārāpanaṃ, paṭilābho cāti imānettha tīṇi aṅgāni.	1054	
PA_tika-vin07_t:1055	Kosiyasikkhāpadavaṇṇanā niṭṭhitā.	105	
PA_tika-vin07_t:1056_0	547-552. Dutiyañca tatiyañca uttānameva. Tattha pana odātādimissakasaññāya suddhakāḷakānaññeva	1056	
PA_tika-vin07_t:1056_1	santhatassa karaṇavasena cettha dvebhāgato adhikesu suddhakāḷakesu anadhikasaññāya	1056	
PA_tika-vin07_t:1056_2	santhatassa karaṇavasena ca acittakatā veditabbā.	1056	
PA_tika-vin07_t:1057	4. Chabbassasikkhāpadavaṇṇanā	105	
PA_tika-vin07_t:1058	557. Catutthe hada karīsussagge, miha secaneti dhātuatthaṃ sandhāyāha “vaccampi passāvampi karontī”ti. Ūnakachabbassesu atirekachabbassasaṅkitādivasenettha acittakatā veditabbā.	105	
PA_tika-vin07_t:1059	Chabbassasikkhāpadavaṇṇanā niṭṭhitā.	105	
PA_tika-vin07_t:1060	5. Nisīdanasanthatasikkhāpadavaṇṇanā	106	
PA_tika-vin07_t:1061_0	565. Pañcame tattha sandississatīti sakāya katikāya ayuttakāritāvasena viññūhi sandississatīti	1061	
PA_tika-vin07_t:1061_1	attho. Araññakaṅgādīni tīṇi pāḷiyaṃ senāsanādipaccayattayassa ādiaṅgavasena vuttāni,	1061	
PA_tika-vin07_t:1061_2	sesānipi te samādiyiṃsu evāti veditabbaṃ.	1061	
PA_tika-vin07_t:1062_0	566. Pihayantāti patthayantā. Santhatassa avāyimattā, senāsanaparikkhārattā ca cīvaratā,	1062	
PA_tika-vin07_t:1062_1	adhiṭṭhātabbatā ca natthīti āha “catutthacīvarasaññitāyā”ti, vipallāsasaññāyāti attho.	1062	
PA_tika-vin07_t:1062_2	Keci pana “idaṃ nisīdanasanthataṃ nāma navasu cīvaresu nisīdanacīvarameva, nāññaṃ.	1062	
PA_tika-vin07_t:1062_3	Nisīdanasikkhāpadepi imasmiṃ sikkhāpade viya ‘nisīdanaṃ nāma sadasaṃ vuccatī’ti ca	1062	
PA_tika-vin07_t:1062_4	aṭṭhakathāyañcassa ‘santhatasadisaṃ santharitvā ekasmiṃ ante sugatavidatthiyā vidatthimatte	1062	
PA_tika-vin07_t:1062_5	padese dvīsu ṭhānesu phāletvā tisso dasā karīyanti, tāhi dasāhi sadasaṃ nāma vuccatī’ti	1062	
PA_tika-vin07_t:1062_6	ca vuttattā”ti vadanti, taṃ na yuttaṃ idha pamāṇaniyamassa avuttattā, santhatassa	1062	
PA_tika-vin07_t:1062_7	ca avāyimacīvarattā, adhiṭṭhānupagattābhāvā aṭṭhakathāyaṃ avuttattā ca. Nisīdanacīvaraṃ	1062	
PA_tika-vin07_t:1062_8	pana channaṃ cīvarānaṃ khaṇḍapilotikāni pamāṇayuttameva santharitvā santhataṃ viya	1062	
PA_tika-vin07_t:1062_9	karonti. Teneva “santhatasadisa”nti sadisaggahaṇaṃ kataṃ, tasmā tadeva cīvaraṃ adhiṭṭhānupagañca,	1062	
PA_tika-vin07_t:1062_10	na idanti gahetabbaṃ.	10621	
PA_tika-vin07_t:1063_0	567. Sugatavidatthikaṃ anādāya ādiyantisaññāya, sugatavidatthiūne anūnantisaññāya	1063	
PA_tika-vin07_t:1063_1	ca vasenettha acittakatā veditabbā. Vitānādīnaññeva atthāya karaṇe anāpattivacanato	1063	
PA_tika-vin07_t:1063_2	nipajjanatthāya karotopi āpatti eva. Paribhuñjituṃ na vaṭṭatīti kosiyesu suddhakāḷakānañca	1063	
PA_tika-vin07_t:1063_3	vatthūnaṃ akappiyattā vuttaṃ. Teneva pāḷiyaṃ “aññena kataṃ paṭilabhitvā paribhuñjati,	1063	
PA_tika-vin07_t:1063_4	āpatti dukkaṭassā”ti tattha tattha vuttaṃ, itaresu pana dvīsu “anāpattī”ti vuttaṃ.	1063	
PA_tika-vin07_t:1063_5	Tattha catutthe aññassatthāya karaṇepi anāpatti, pañcame tattha dukkaṭanti daṭṭhabbaṃ.	1063	
PA_tika-vin07_t:1063_6	Nissaṭṭhadānavacanato pana gahaṇe doso natthi, paribhuñjane ca vijaṭetvā kappiyavasena kate na doso.	1063	
PA_tika-vin07_t:1064	Nisīdanasanthatasikkhāpadavaṇṇanā niṭṭhitā.	106	
PA_tika-vin07_t:1065	6. Eḷakalomasikkhāpadavaṇṇanā	106	
PA_tika-vin07_t:1066_0	572. Chaṭṭhe pāḷiyaṃ “addhānamaggappaṭipannassā”ti idaṃ vatthuvasena vuttaṃ. Nivāsaṭṭhāne	1066	
PA_tika-vin07_t:1066_1	laddhānipi tiyojanato paraṃ harituṃ na vaṭṭati eva. Asante hāraketi anurūpato vuttaṃ.	1066	
PA_tika-vin07_t:1066_2	Santepi hārake harato natthi doso. Āpattiyevāti anāṇattena haṭattā. Pakkhadvayassapi	1066	
PA_tika-vin07_t:1066_3	kāraṇamāha “saussāhattā”ti, anuparatagamanicchattāti attho. Suddhacittapakkhasseva	1066	
PA_tika-vin07_t:1066_4	kāraṇamāha “acittakattā”ti. Na sametīti “anāpatti, aññaṃ harāpetī”ti ettakasseva	1066	
PA_tika-vin07_t:1066_5	pariharaṇe vuttattā. Agacchanteti ṭhite. Heṭṭhāti bhūmiyā.	1066	
PA_tika-vin07_t:1067_0	575. Taṃ harantassāti paṭhamaṃ paṭilābhaṭṭhānato paṭṭhāya tiyojanato uddhaṃ harantassāti	1067	
PA_tika-vin07_t:1067_1	attho. Tathā harantassa hi corehi acchinditvā puna dinnaṭṭhānato tiyojanaṃ harituṃ	1067	
PA_tika-vin07_t:1067_2	vaṭṭati. Keci pana “mātikāṭṭhakathāyaṃ aṅgesu ‘paṭhamappaṭilābho’ti vuttattā dutiyapaṭilābhaṭṭhānato	1067	
PA_tika-vin07_t:1067_3	tiyojanātikkamepi anāpattī”ti vadanti, taṃ na yuttaṃ, dutiyapaṭilābhassāpi paṭilābhaṭṭhāne	1067	
PA_tika-vin07_t:1067_4	pavisanato vāsatthāya gamanaṭṭhānato puna gamane viya. Kāyabandhanādīnanti dvipaṭalakāyabandhanādīnaṃ	1067	
PA_tika-vin07_t:1067_5	antare pakkhittaṃ pasibbake pakkhittasadisaṃ, na katabhaṇḍanti vuttaṃ, tathā nidhānamukhanti.	1067	
PA_tika-vin07_t:1067_6	Akatabhaṇḍatā, paṭhamappaṭilābho, tiyojanātikkamanaṃ, āharaṇapaccāharaṇaṃ, avāsādhippāyatāti	1067	
PA_tika-vin07_t:1067_7	imānettha pañca aṅgāni.	1067	
PA_tika-vin07_t:1068	Eḷakalomasikkhāpadavaṇṇanā niṭṭhitā.	106	
PA_tika-vin07_t:1069	7. Eḷakalomadhovāpanasikkhāpadavaṇṇanā	106	
PA_tika-vin07_t:1070_0	581. Sattame pāḷiyaṃ anāpattivāre aparibhuttaṃ katabhaṇḍaṃ dhovāpetīti ettha paribhuttassa	1070	
PA_tika-vin07_t:1070_1	kambalādikatabhaṇḍassa dhovāpanaṃ purāṇacīvaradhovāpanasikkhāpadena āpattikaranti	1070	
PA_tika-vin07_t:1070_2	tannivattanatthaṃ “aparibhuttaṃ katabhaṇḍa”nti vuttaṃ. Sesamettha uttānatthameva.	1070	
PA_tika-vin07_t:1071	Eḷakalomadhovāpanasikkhāpadavaṇṇanā niṭṭhitā.	107	
PA_tika-vin07_t:1072	8. Rūpiyasikkhāpadavaṇṇanā	107	
PA_tika-vin07_t:1073_0	583-4. Aṭṭhame suvaṇṇamayakahāpaṇena kahāpaṇopi rajate eva saṅgayhatīti āha “sovaṇṇamayo	1073	
PA_tika-vin07_t:1073_1	vā”ti. Rūpiyamayo vāti rajatena rūpaṃ samuṭṭhapetvā katakahāpaṇo. Pākatiko nāma etarahi pakatikahāpaṇo.	1073	
PA_tika-vin07_t:1074_0	Iccetaṃ sabbampīti sikkhāpadena, vibhaṅgena ca vuttaṃ sabbampi nidasseti. Tassa catubbidhaṃ	1074	
PA_tika-vin07_t:1074_1	nissaggiyavatthūti imināva sambandho, na pana anantarena “rajata”nti padena. Idāni	1074	
PA_tika-vin07_t:1074_2	taṃ catubbidhaṃ nissaggiyavatthuṃ sarūpato dassento “rajata”ntiādimāha. Tattha kiñcāpi	1074	
PA_tika-vin07_t:1074_3	heṭṭhā rajatamāsakova vutto, na kevalaṃ rajataṃ, tathāpi sikkhāpade “jātarūparajata”nti	1074	
PA_tika-vin07_t:1074_4	padeneva vuttanti tampi dassetuṃ “rajata”nti idaṃ visuṃ vuttaṃ. Padabhājane pana	1074	
PA_tika-vin07_t:1074_5	mātikāpadeneva siddhattā taṃ avatvā tena saha saṅgayhamānameva dassetuṃ “rajataṃ	1074	
PA_tika-vin07_t:1074_6	nāma kahāpaṇo”tiādi vuttanti veditabbaṃ. Jātarūpamāsakoti suvaṇṇamayakahāpaṇo. Vuttappabhedoti	1074	
PA_tika-vin07_t:1074_7	“rūpiyamayo vā pākatiko vā”tiādinā vuttappabhedo. Paṭova paṭako, vatthaṃ. Dukkaṭamevāti	1074	
PA_tika-vin07_t:1074_8	paṭiggāhakasseva paṭiggahaṇapaccayā dukkaṭaṃ, paribhoge pana pañcasahadhammikehi	1074	
PA_tika-vin07_t:1074_9	paṭiggahitānaṃ dhaññavirahitamuttādīnaṃ kāraṇā uppannapaccayaṃ paribhuñjantānaṃ sabbesampi	1074	
PA_tika-vin07_t:1074_10	dukkaṭameva. Keci pana “dhaññampi pañcasahadhammikehi paṭiggahitaṃ muttādikhettādi	10741	
PA_tika-vin07_t:1074_11	viya sabbesampi paribhuñjituṃ na vaṭṭati, kevalaṃ saṅghikabhūmiyaṃ kappiyavohārena	10741	
PA_tika-vin07_t:1074_12	ca uppannassa dhaññassa vicāraṇameva sandhāya ‘tassevetaṃ akappiya’nti vutta”nti vadanti.	10741	
PA_tika-vin07_t:1075_0	Eko sataṃ vā sahassaṃ vātiādi rūpiye heṭṭhimakoṭiyā pavattanākāraṃ dassetuṃ vuttaṃ,	1075	
PA_tika-vin07_t:1075_1	na pana “evaṃ paṭipajjitabbamevā”ti dassetuṃ. “Idha nikkhipāhī”ti vutte uggaṇhāpanaṃ	1075	
PA_tika-vin07_t:1075_2	hotīti āha “idha nikkhipāhīti na vattabba”nti. Kappiyañca…pe… hotīti yasmā asāditattā	1075	
PA_tika-vin07_t:1075_3	tato uppannapaccayā vaṭṭanti, tasmā kappiyaṃ nissāya ṭhitaṃ. Yasmā pana dubbicāraṇāya	1075	
PA_tika-vin07_t:1075_4	sati tato uppannampi na kappati, tasmā akappiyaṃ nissāya ṭhitanti veditabbaṃ.	1075	
PA_tika-vin07_t:1076_0	“Na tena kiñci kappiyabhaṇḍaṃ cetāpita”nti iminā cetāpitaṃ ce, natthi paribhogūpāyo	1076	
PA_tika-vin07_t:1076_1	uggahetvā anissaṭṭharūpiyena cetāpitattā. Īdisañhi saṅghamajjhe nissajjanaṃ katvāva	1076	
PA_tika-vin07_t:1076_2	chaḍḍetvā pācittiyaṃ desetabbanti dasseti. Keci pana “yasmā nissaggiyavatthuṃ paṭiggahetvāpi	1076	
PA_tika-vin07_t:1076_3	cetāpitaṃ kappiyabhaṇḍaṃ saṅghe nissaṭṭhaṃ kappiyakārakehi nissaṭṭharūpiyaṃ parivattetvā	1076	
PA_tika-vin07_t:1076_4	ānītakappiyabhaṇḍasadisaṃ hoti, tasmā vināva upāyaṃ bhājetvā paribhuñjituṃ vaṭṭatī”ti	1076	
PA_tika-vin07_t:1076_5	vadanti, taṃ pattacatukkādikathāya na sameti. Tattha rūpiyena parivattitapattassa	1076	
PA_tika-vin07_t:1076_6	aparibhogova dassito, na nissajjanavidhānanti. Upanikkhepaṃ ṭhapetvāti kappiyakārakehi	1076	
PA_tika-vin07_t:1076_7	vaḍḍhiyā payojanaṃ sandhāya vuttaṃ. Akappiyanti tena vatthunā gahitattā vuttaṃ.	1076	
PA_tika-vin07_t:1077_0	585. “Patitokāsaṃ asamannāharantenā”ti idaṃ nirapekkhabhāvadassanaparanti veditabbaṃ.	1077	
PA_tika-vin07_t:1077_1	Asantasambhāvanāyāti pariyāyādinā abhūtārocanaṃ sandhāya vuttaṃ. Theyyaparibhogoti	1077	
PA_tika-vin07_t:1077_2	paccayasāminā bhagavatā ananuññātattā vuttaṃ. Iṇaparibhogoti bhagavatā anuññātampi	1077	
PA_tika-vin07_t:1077_3	kattabbaṃ akatvā paribhuñjanato vuttaṃ, tena ca paccayasannissitasīlaṃ vipajjatīti	1077	
PA_tika-vin07_t:1077_4	dasseti. Paribhoge paribhogeti kāyato mocetvā mocetvā paribhoge. Pacchimayāmesu paccavekkhitabbanti	1077	
PA_tika-vin07_t:1077_5	yojanā. Iṇaparibhogaṭṭhāne tiṭṭhatīti ettha “hiyyo yaṃ mayā cīvaraṃ paribhutta”ntiādināpi	1077	
PA_tika-vin07_t:1077_6	atītapaccavekkhaṇā vaṭṭatīti vadanti. Paribhoge paribhogeti udakapatanaṭṭhānato antopavesanesu,	1077	
PA_tika-vin07_t:1077_7	nisīdanasayanesu ca. Satipaccayatā vaṭṭatīti paccavekkhaṇasatiyā paccayattaṃ laddhuṃ	1077	
PA_tika-vin07_t:1077_8	vaṭṭati. Paṭiggahaṇe ca paribhoge ca paccavekkhaṇāsati avassaṃ laddhabbāti dasseti.	1077	
PA_tika-vin07_t:1077_9	Tenāha “satiṃ katvā”tiādi. Keci pana “satipaccayatā paccaye sati bhesajjaparibhogassa	1077	
PA_tika-vin07_t:1077_10	kāraṇe satī”ti evampi atthaṃ vadanti, tesampi paccaye satīti paccayasabbhāvasallakkhaṇe	10771	
PA_tika-vin07_t:1077_11	satīti evamattho gahetabbo paccayasabbhāvamattena sīlassa asujjhanato. “Paribhoge	10771	
PA_tika-vin07_t:1077_12	akarontasseva āpattī”ti iminā pātimokkhasaṃvarasīlassa bhedo dassito, na paccayasannisssisīlassa,	10771	
PA_tika-vin07_t:1077_13	tassa atītapaccavekkhaṇāya visujjhanato. Etasmiṃ, pana sesapaccayesu ca iṇaparibhogādivacanena	10771	
PA_tika-vin07_t:1077_14	paccayasannissitasīlasseva bhedoti evamimesaṃ nānākaraṇaṃ veditabbaṃ.	10771	
PA_tika-vin07_t:1078_0	Evaṃ paccayasannissitasīlassa visuddhiṃ dassetvā teneva pasaṅgena sabbāpi visuddhiyo	1078	
PA_tika-vin07_t:1078_1	dassetuṃ “catubbidhā hi suddhī”tiādimāha. Tattha sujjhati desanādīhi, sodhīyatīti	1078	
PA_tika-vin07_t:1078_2	vā suddhi, catubbidhasīlaṃ. Tenāha “desanāya sujjhanato”tiādi. Ettha desanāggahaṇena	1078	
PA_tika-vin07_t:1078_3	vuṭṭhānampi chinnamūlānaṃ abhikkhutāpaṭiññāpi saṅgahitā. Chinnamūlānampi hi pārājikāpattivuṭṭhānena	1078	
PA_tika-vin07_t:1078_4	heṭṭhā parirakkhitaṃ bhikkhusīlaṃ visuddhaṃ nāma hoti, tena tesaṃ maggapaṭilābhopi sampajjati.	1078	
PA_tika-vin07_t:1079_0	Dātabbaṭṭhena dāyaṃ, taṃ ādiyantīti dāyādā. Sattannaṃ sekkhānanti ettha kalyāṇaputhujjanāpi	1079	
PA_tika-vin07_t:1079_1	saṅgahitā tesaṃ āṇaṇyaparibhogassa dāyajjaparibhoge saṅgahitattāti veditabbaṃ. Dhammadāyādasuttanti	1079	
PA_tika-vin07_t:1079_2	“dhammadāyādā me, bhikkhave, bhavatha, mā āmisadāyādā”tiādinā pavattaṃ suttaṃ. Tattha	1079	
PA_tika-vin07_t:1079_3	mā me āmisadāyādāti evaṃ me-saddaṃ ānetvā attho gahetabbo. Evañhi tathā vuttatthasādhakaṃ hoti.	1079	
PA_tika-vin07_t:1080_0	Lajjinā saddhiṃ paribhogoti dhammāmisavasena missabhāvo. Alajjinā saddhinti etthāpi	1080	
PA_tika-vin07_t:1080_1	eseva nayo. “Ādito paṭṭhāya hi alajjī nāma natthī”ti iminā diṭṭhadiṭṭhesu āsaṅkā	1080	
PA_tika-vin07_t:1080_2	nāma na kātabbā, diṭṭhasutādikāraṇe sati eva kātabbāti dasseti. Attano bhārabhūtā	1080	
PA_tika-vin07_t:1080_3	saddhivihārikādayo. Sace na oramatīti agatigamanena dhammāmisaparibhogato na oramati.	1080	
PA_tika-vin07_t:1080_4	“Āpatti nāma natthī”ti idaṃ alajjīnaṃ dhammena uppannapaccayaṃ, dhammakammañca sandhāya	1080	
PA_tika-vin07_t:1080_5	vuttaṃ. Tesampi hi kuladūsanādisamuppannapaccayaṃ paribhuñjantānaṃ, vaggakammādiṃ	1080	
PA_tika-vin07_t:1080_6	karontānañca āpatti eva.	1080	
PA_tika-vin07_t:1081_0	“Dhammiyādhammiyaparibhogo paccayavasena veditabbo”ti vuttattā heṭṭhā lajjiparibhogo	1081	
PA_tika-vin07_t:1081_1	paccayavasena ca ekakammādivasena ca vutto evāti veditabbaṃ. Teneva duṭṭhadosasikkhāpadaṭṭhakathāyaṃ	1081	
PA_tika-vin07_t:1081_2	codakacuditakabhāve ṭhitā dve alajjino dhammaparibhogampi sandhāya “ekasambhogaparibhogā	1081	
PA_tika-vin07_t:1081_3	hutvā jīvathā”ti vuttā tesaṃ aññamaññaṃ dhammāmisaparibhoge virodhābhāvā. Lajjīnameva	1081	
PA_tika-vin07_t:1081_4	hi alajjinā saha tadubhayaparibhogā na vaṭṭantīti.	1081	
PA_tika-vin07_t:1082_0	Dhammaparibhogoti “ekakammaṃ ekuddeso”tiādinā vuttasaṃvāso ceva nissayaggahaṇadānādiko	1082	
PA_tika-vin07_t:1082_1	sabbo nirāmisaparibhogo ca veditabbo. “Na so āpattiyā kāretabbo”ti vuttattā lajjino	1082	
PA_tika-vin07_t:1082_2	alajjipaggahe āpattīti veditabbaṃ. Itaropīti lajjīpi. Tassāpi attānaṃ paggaṇhantassa	1082	
PA_tika-vin07_t:1082_3	alajjino, iminā ca lajjino vaṇṇabhaṇanādilābhaṃ paṭicca āmisagarukatāya vā gehasitapemena	1082	
PA_tika-vin07_t:1082_4	vā taṃ alajjiṃ paggaṇhanto lajjī sāsanaṃ antaradhāpeti nāmāti dasseti. Evaṃ gahaṭṭhādīsu	1082	
PA_tika-vin07_t:1082_5	upatthambhito alajjī balaṃ labhitvā pesale abhibhavitvā nacirasseva sāsanaṃ uddhammaṃ ubbinayaṃ karotīti.	1082	
PA_tika-vin07_t:1083_0	“Dhammaparibhogopi tattha vaṭṭatī”ti iminā āmisaparibhogato dhammaparibhogova garuko,	1083	
PA_tika-vin07_t:1083_1	tasmā ativiya alajjivivekena kātabboti dasseti. “Dhammānuggahena uggaṇhituṃ vaṭṭatī”ti	1083	
PA_tika-vin07_t:1083_2	vuttattā alajjussannatāya sāsane osakkante, lajjīsu ca appahontesu alajjimpi pakatattaṃ	1083	
PA_tika-vin07_t:1083_3	gaṇapūrakaṃ gahetvā upasampadādikaraṇena ceva keci alajjino dhammāmisaparibhogena	1083	
PA_tika-vin07_t:1083_4	saṅgahetvā sesālajjigaṇassa niggahena ca sāsanaṃ paggaṇhituṃ vaṭṭati eva.	1083	
PA_tika-vin07_t:1084_0	Keci pana “koṭiyaṃ ṭhito ganthoti vuttattā ganthapariyāpuṇanameva dhammaparibhogo,	1084	
PA_tika-vin07_t:1084_1	na ekakammādi. Tasmā alajjīhipi saddhiṃ uposathādikaṃ kammaṃ kātuṃ vaṭṭati, āpatti	1084	
PA_tika-vin07_t:1084_2	natthī”ti vadanti, taṃ na yuttaṃ, ekakammādīsu bahūsu dhammaparibhogesu alajjināpi	1084	
PA_tika-vin07_t:1084_3	saddhiṃ kattabbāvatthāyuttaṃ dhammaparibhogaṃ dassetuṃ idha nidassanavasena ganthasseva	1084	
PA_tika-vin07_t:1084_4	samuddhaṭattā. Na hi ekakammādiko vidhi dhammaparibhogo na hotīti sakkā vattuṃ anāmisattā	1084	
PA_tika-vin07_t:1084_5	dhammāmisesu apariyāpannassa kassaci abhāvā. Teneva aṭṭhasāliniyaṃ dhammapaṭisandhārakathāyaṃ	1084	
PA_tika-vin07_t:1084_6	“kammaṭṭhānaṃ kathetabbaṃ, dhammo vācetabbo…pe… abbhānavuṭṭhānamānattaparivāsā dātabbā,	1084	
PA_tika-vin07_t:1084_7	pabbajjāraho pabbājetabbo, upasampadāraho upasampādetabbo…pe… ayaṃ dhammapaṭisandhāro	1084	
PA_tika-vin07_t:1084_8	nāmā”ti evaṃ saṅghakammādipi dhammakoṭṭhāse dassitaṃ. Tesu pana dhammakoṭṭhāsesu	1084	
PA_tika-vin07_t:1084_9	yaṃ gaṇapūraṇādivasena alajjino apekkhitvā uposathādi vā tesaṃ santikā dhammuggahaṇanissayaggahaṇādi	1084	
PA_tika-vin07_t:1084_10	vā karīyati, taṃ dhammo ceva paribhogo cāti dhammaparibhogoti vuccati, etaṃ tathārūpapaccayaṃ	10841	
PA_tika-vin07_t:1084_11	vinā kātuṃ na vaṭṭati, karontassa alajjiparibhogo ca hoti dukkaṭañca. Yaṃ pana alajjisataṃ	10841	
PA_tika-vin07_t:1084_12	anapekkhitvā tajjanīyādiniggahakammaṃ vā parivāsādiupakārakammaṃ vā uggahaparipucchādānādi	10841	
PA_tika-vin07_t:1084_13	vā karīyati, taṃ dhammo eva, no paribhogo. Etaṃ anurūpānaṃ kātuṃ vaṭṭati, āmisadānaṃ	10841	
PA_tika-vin07_t:1084_14	viya āpatti natthi. Nissayadānampi terasasammutidānādi ca vattapaṭivattasādiyanādiparibhogassāpi hetuttā na vaṭṭati.	10841	
PA_tika-vin07_t:1085_0	Yo pana mahāalajjī uddhammaṃ ubbinayaṃ satthu sāsanaṃ karoti, tassa saddhivihārikādīnaṃ	1085	
PA_tika-vin07_t:1085_1	upasampadādiupakārakammampi uggahaparipucchādānādi ca kātuṃ na vaṭṭati, āpatti eva	1085	
PA_tika-vin07_t:1085_2	hoti, niggahakammameva kātabbaṃ. Teneva alajjipaggahopi paṭikkhitto. Dhammāmisaparibhogavivajjanenāpi	1085	
PA_tika-vin07_t:1085_3	hi dummaṅkūnaṃ puggalānaṃ niggaho adhippeto, so ca pesalānaṃ phāsuvihārasaddhammaṭṭhitivinayānuggahādiatthāya	1085	
PA_tika-vin07_t:1085_4	etadatthattā sikkhāpadapaññattiyā. Tasmā yaṃ yaṃ dummaṅkūnaṃ upatthambhāya pesalānaṃ	1085	
PA_tika-vin07_t:1085_5	aphāsuvihārāya saddhammaparihānādiatthāya hoti, taṃ sabbampi paribhogo vā hotu aparibhogo	1085	
PA_tika-vin07_t:1085_6	vā kātuṃ na vaṭṭati, evaṃ karontā sāsanaṃ antaradhāpenti, āpattiñca āpajjanti. Dhammāmisaparibhogesu	1085	
PA_tika-vin07_t:1085_7	cettha alajjīhi ekakammādidhammaparibhogo eva pesalānaṃ aphāsuvihārasaddhammaparihānādiatthāya	1085	
PA_tika-vin07_t:1085_8	hoti, na tathā āmisaparibhogo. Na hi alajjīnaṃ paccayaparibhogamattena pesalānaṃ	1085	
PA_tika-vin07_t:1085_9	aphāsuvihārādi hoti, yathāvuttadhammaparibhogena pana hoti, tapparivajjanena ca phāsuvihārādayo.	1085	
PA_tika-vin07_t:1085_10	Tathā hi katasikkhāpadavītikkamā alajjipuggalā uposathādīsu paviṭṭhā “tumhe kāyadvāre,	10851	
PA_tika-vin07_t:1085_11	vacīdvāre ca vītikkamaṃ karothā”tiādinā bhikkhūhi vattabbā honti, yathā vinayañca	10851	
PA_tika-vin07_t:1085_12	atiṭṭhantā saṅghato bahikaraṇādivasena suṭṭhu niggahetabbā, tathā akatvā tehi saha	10851	
PA_tika-vin07_t:1085_13	saṃvasantāpi alajjinova honti “ekopi alajjī alajjisatampi karotī”tiādivacanato. Yadi	10851	
PA_tika-vin07_t:1085_14	hi te evaṃ na niggahitā siyuṃ, saṅghe kalahādiṃ vaḍḍhetvā uposathādisāmaggīkammapaṭibāhanādinā	10851	
PA_tika-vin07_t:1085_15	pesalānaṃ aphāsuṃ katvā kamena te devadattavajjiputtakādayo viya parisaṃ vaḍḍhetvā	10851	
PA_tika-vin07_t:1085_16	attano vippaṭipattiṃ dhammato vinayato dīpentā saṅghabhedādimpi katvā nacirasseva	10851	
PA_tika-vin07_t:1085_17	sāsanaṃ antaradhāpeyyuṃ, tesu pana saṅghato bahikaraṇādivasena niggahitesu sabbopāyaṃ	10851	
PA_tika-vin07_t:1085_18	upaddavo na hoti. Vuttañhi –	10851	
PA_tika-vin07_t:1086_0	“Dussīlapuggale nissāya uposatho na tiṭṭhati, pavāraṇā na tiṭṭhati, saṅghakammāni	1086	
PA_tika-vin07_t:1086_1	nappavattanti, sāmaggī na hoti…pe… dussīlesu pana niggahitesu sabbopi ayaṃ upaddavo	1086	
PA_tika-vin07_t:1086_2	na hoti, tato pesalā bhikkhū phāsu viharantī”ti.	1086	
PA_tika-vin07_t:1087	Tasmā ekakammādidhammaparibhogova āmisaparibhogatopi ativiya alajjivivekena kātabbo, āpattikaro ca saddhammaparihānihetuttāti veditabbaṃ.	108	
PA_tika-vin07_t:1088_0	Apica uposatho na tiṭṭhati, pavāraṇā na tiṭṭhati, saṅghakammāni nappavattantīti evaṃ	1088	
PA_tika-vin07_t:1088_1	alajjīhi saddhiṃ saṅghakammākaraṇassa aṭṭhakathāyaṃ pakāsitattāpi cetaṃ sijjhati,	1088	
PA_tika-vin07_t:1088_2	tathā parivattaliṅgassa bhikkhuno bhikkhunupassayaṃ gacchantassa paṭipattikathāyaṃ	1088	
PA_tika-vin07_t:1088_3	“ārādhikā ca honti saṅgāhikā lajjiniyo, tā kopetvā aññattha na gantabbaṃ. Gacchati	1088	
PA_tika-vin07_t:1088_4	ce, gāmantaranadīpārarattivippavāsagaṇaohīyanāpattīhi na muccati…pe… alajjiniyo honti,	1088	
PA_tika-vin07_t:1088_5	saṅgahaṃ pana karonti, tāpi pariccajitvā aññattha gantuṃ labbhatī”ti evaṃ alajjinīsu	1088	
PA_tika-vin07_t:1088_6	dutiyikāgahaṇādīsu saṃvāsāpattiparihārāya nadīpāragamanādigarukāpattiṭṭhānānaṃ anuññātattā	1088	
PA_tika-vin07_t:1088_7	tatopi alajjisaṃvāsāpatti eva saddhammaparihānihetuto garukatarāti viññāyati. Na	1088	
PA_tika-vin07_t:1088_8	hi lahukāpattiṭṭhānaṃ, anāpattiṭṭhānaṃ vā pariharituṃ garukāpattiṭṭhānavītikkamaṃ	1088	
PA_tika-vin07_t:1088_9	ācariyā anujānanti, tathā asaṃvāsapadassa aṭṭhakathāyaṃ “sabbehipi lajjipuggalehi	1088	
PA_tika-vin07_t:1088_10	samaṃ sikkhitabbabhāvato samasikkhātā nāma. Ettha yasmā sabbepi lajjino etesu kammādīsu	10881	
PA_tika-vin07_t:1088_11	saha vasanti, na ekopi tato bahiddhā sandissati, tasmā tāni sabbānipi gahetvā eso	10881	
PA_tika-vin07_t:1088_12	saṃvāso nāmā”ti evaṃ lajjīheva ekakammādisaṃvāso vaṭṭatīti pakāsito.	10881	
PA_tika-vin07_t:1089_0	Yadi evaṃ, kasmā asaṃvāsikesu alajjī na gaṇitoti? Nāyaṃ virodho, ye gaṇapūrake katvā	1089	
PA_tika-vin07_t:1089_1	kataṃ kammaṃ kuppati, tesaṃ pārājikādiapakatattānaññeva asaṃvāsikatte gahitattā.	1089	
PA_tika-vin07_t:1089_2	Alajjino pana pakatattabhūtāpi santi, te ce gaṇapūraṇā hutvā kammaṃ sādhenti, kevalaṃ	1089	
PA_tika-vin07_t:1089_3	katvā agatigamanena karontānaṃ āpattikarā honti sabhāgāpattiāpannā viya aññamaññaṃ.	1089	
PA_tika-vin07_t:1089_4	Yasmā alajjitañca lajjitañca puthujjanānaṃ cittakkhaṇapaṭibaddhaṃ, na sabbakālikaṃ.	1089	
PA_tika-vin07_t:1089_5	Sañcicca hi vītikkamacitte uppanne alajjino “na puna īdisaṃ karissāmī”ti cittena	1089	
PA_tika-vin07_t:1089_6	lajjino ca honti, tesu ca ye pesalehi ovadiyamānāpi na oramanti, punappunaṃ vītikkamanti,	1089	
PA_tika-vin07_t:1089_7	te eva asaṃvasitabbā, na itare lajjidhamme okkantattā. Tasmāpi alajjino asaṃvāsikesu	1089	
PA_tika-vin07_t:1089_8	agaṇetvā tapparivajjanatthaṃ sodhetvāva uposathādikaraṇaṃ anuññātaṃ. Tathā hi “pārisuddhiṃ	1089	
PA_tika-vin07_t:1089_9	āyasmanto ārocetha, pātimokkhaṃ uddisissāmī”tiādinā aparisuddhāya parisāya uposathakaraṇassa	1089	
PA_tika-vin07_t:1089_10	ayuttatā pakāsitā, “yassa siyā āpatti so āvikareyya…pe… phāsu hotī”ti evaṃ alajjimpi	10891	
PA_tika-vin07_t:1089_11	lajjidhamme patiṭṭhāpetvā uposathakaraṇappakāro ca vutto, “kaccittha parisuddhā…pe…	10891	
PA_tika-vin07_t:1089_12	parisuddhetthāyasmanto”ti ca pārisuddhiuposathe “parisuddho ahaṃ bhante, parisuddhoti	10891	
PA_tika-vin07_t:1089_13	maṃ dhārethā”ti ca evaṃ uposathaṃ karontānaṃ parisuddhatā ca pakāsitā, vacanamattena	10891	
PA_tika-vin07_t:1089_14	anoramantānañca uposathapavaāraṇaṭṭhapanavidhi ca vuttā, sabbathā lajjidhammaṃ anokkamantehi	10891	
PA_tika-vin07_t:1089_15	saṃvāsassa ayuttatāya nissayadānaggahaṇapaṭikkhepo, tajjanīyādiniggahakammakaraṇañca	10891	
PA_tika-vin07_t:1089_16	ukkhepanīyakammakaraṇena sānuvattakaparisassa alajjissa asaṃvāsikattapāpanavidhi	10891	
PA_tika-vin07_t:1089_17	ca vuttā. Tasmā yathāvuttehi suttanayehi, aṭṭhakathāvacanehi ca pakatattehipi apakatattehipi	10891	
PA_tika-vin07_t:1089_18	sabbehi alajjīhi ekakammādisaṃvāso na vaṭṭati, karontānaṃ āpatti eva dummaṅkūnaṃ	10891	
PA_tika-vin07_t:1089_19	puggalānaṃ niggahatthāyeva sabbasikkhāpadānaṃ paññattattāti niṭṭhamettha gantabbaṃ.	10891	
PA_tika-vin07_t:1089_20	Teneva dutiyasaṅgītiyaṃ pakatattāpi alajjino vajjiputtakā yasattherādīhi mahantena	10892	
PA_tika-vin07_t:1089_21	vāyāmena saṅghato viyojitā. Na hi tesu pārājikādiasaṃvāsikā atthi tehi dīpitānaṃ	10892	
PA_tika-vin07_t:1089_22	dasannaṃ vatthūnaṃ lahukāpattivisayattā.	10892	
PA_tika-vin07_t:1090_0	Tassa pana santiketi mahārakkhitattherassa santike. Kharapattanti kharasaṅkhātaṃ	1090	
PA_tika-vin07_t:1090_1	suvaṇṇapatirūpakaṃ vatthu. Dāyakehi asatiyā dinnaṃ rūpiyaṃ tehi puna sakasaññāya	1090	
PA_tika-vin07_t:1090_2	gaṇhante adātuṃ, nissaggiyavatthuṃ gaṇhāhīti dātuñca na vaṭṭatīti āha “tava coḷakaṃ	1090	
PA_tika-vin07_t:1090_3	passāhī”ti. Evaṃ vatvāpi pana naṭṭhavatthusmiṃ viya nissajjitabbābhāvepi āpatti desetabbāva.	1090	
PA_tika-vin07_t:1090_4	Asatiyāpi hi taṃ vatthuṃ vatthādinā sahatthena gahetvā “idaṃ demī”ti dinnaṃ, tadā	1090	
PA_tika-vin07_t:1090_5	pariccāgasabbhāvato dānameva hoti “appagghaṃ dassāmī”ti mahagghassa dāne viya. Paṭiggaṇhantassa	1090	
PA_tika-vin07_t:1090_6	ca asatiyā diyyamānatte ñātepi adinnādānaṃ na hoti dāyakehi dinnattā, tasmā rūpiyaṃ	1090	
PA_tika-vin07_t:1090_7	nissaggiyameva hoti. Keci pana “īdisaṃ nāma na hoti, teneva cettha ‘tava coḷakaṃ	1090	
PA_tika-vin07_t:1090_8	passā’ti vutta”nti vadanti, taṃ no nakkhamati, vīmaṃsitabbaṃ.	1090	
PA_tika-vin07_t:1091	586. Ekaparicchedānīti siyā kiriyattaṃ, siyā akiriyattañca sandhāya vuttaṃ. Jātarūparajatabhāvo, attuddesikatā, gahaṇādīsu aññatarabhāvoti imānettha tīṇi aṅgāni.	109	
PA_tika-vin07_t:1092	Rūpiyasikkhāpadavaṇṇanā niṭṭhitā.	109	
PA_tika-vin07_t:1093	9. Rūpiyasaṃvohārasikkhāpadavaṇṇanā	109	
PA_tika-vin07_t:1094_0	587. Navame jātarūpādicatubbidhanissaggiyavatthu idha rūpiyaggahaṇeneva gahitanti	1094	
PA_tika-vin07_t:1094_1	āha “jātarūparajataparivattana”nti. Paṭiggahitaparivattaneti kappiyavohārena, akappiyavohārena	1094	
PA_tika-vin07_t:1094_2	vā paṭiggahitassa rūpiyassa parivattane.	1094	
PA_tika-vin07_t:1095_0	589. Pāḷiyaṃ ghanakatanti iṭṭhakādi. Rūpiyaṃ nāma satthuvaṇṇotiādīsu kiñcāpi kevalaṃ	1095	
PA_tika-vin07_t:1095_1	rajataṃ na gahitaṃ, tathāpi rūpiyapadeneva taṃ gahitanti daṭṭhabbaṃ. Suddho rūpiyasaṃvohāro	1095	
PA_tika-vin07_t:1095_2	eva vuttoti ajjhāharitabbaṃ. Rūpiye rūpiyasaññītiādimhi vinicchayaṃ vakkhāmāti pāṭhaseso.	1095	
PA_tika-vin07_t:1096_0	591. Pāḷiyaṃ rūpiye rūpiyasaññīti attanā diyyamānaṃ sakasantakaṃ sandhāya vuttaṃ.	1096	
PA_tika-vin07_t:1096_1	Rūpiyaṃ cetāpetīti parasantakaṃ. Esa nayo sesesupi. Tattha arūpiya-saddena dukkaṭavatthumpi	1096	
PA_tika-vin07_t:1096_2	saṅgaṇhāti. Pacchime pana tike “arūpiye rūpiyasaññī arūpiyaṃ cetāpeti, āpatti dukkaṭassā”ti	1096	
PA_tika-vin07_t:1096_3	iminā nayena sabbattha yojanā veditabbā. Imasmiñca tike arūpiya-saddena kappiyavatthuyeva	1096	
PA_tika-vin07_t:1096_4	gahitaṃ, na muttādidukkaṭavatthu ante “pañcannaṃ saha anāpattī”ti vuttattā. Kiñcāpi	1096	
PA_tika-vin07_t:1096_5	dukkaṭavatthu na gahitaṃ, tathāpi dukkaṭavatthunā dukkaṭavatthuṃ, kappiyavatthunā	1096	
PA_tika-vin07_t:1096_6	dukkaṭavatthuñca parivattayato dukkaṭaṃ, nayato siddhameva hoti. Tañca dukkaṭavatthumhi	1096	
PA_tika-vin07_t:1096_7	tathasaññāya vā atathasaññāya vā vimatiyā vā parivattentassapi hotiyeva acittakattā	1096	
PA_tika-vin07_t:1096_8	imassa sikkhāpadassa. Pañcannaṃ sahāti pañcahi sahadhammikehi saha.	1096	
PA_tika-vin07_t:1097_0	Idāni “nissaggiyavatthunā dukkaṭavatthuṃ vā”tiādinā vuttassa atthassa pāḷiyaṃ sarūpena	1097	
PA_tika-vin07_t:1097_1	anāgatattepi nayato labbhamānataṃ dassetuṃ “yo hi aya”ntiādi vuttaṃ. Ettha ca yasmā	1097	
PA_tika-vin07_t:1097_2	rūpiyena parivattitaṃ arūpiyaṃ nissaṭṭhampi sabbesampi akappiyattā nissaggiyameva	1097	
PA_tika-vin07_t:1097_3	na hoti nissajjitvā paribhuñjitabbasseva nissajjitabbato, kevalaṃ pana idaṃ chaḍḍetvā	1097	
PA_tika-vin07_t:1097_4	pācittiyameva parivattakena desetabbaṃ, tasmā “rūpiye rūpiyasaññī arūpiyaṃ cetāpeti,	1097	
PA_tika-vin07_t:1097_5	nissaggiyaṃ pācittiya”ntiādi tiko bhagavatā na vutto, tīsupi padesu parivattiyamānassa	1097	
PA_tika-vin07_t:1097_6	arūpiyattena nissaggiyavacanāyogā rūpiyasseva nissajjitabbato. Rūpiyasseva hi nissaṭṭhassa	1097	
PA_tika-vin07_t:1097_7	ārāmikādīhi paṭipajjanavidhi pāḷiyaṃ dassito, na arūpiyassa. Tasmā pācittiyamattasambhavadassanatthameva	1097	
PA_tika-vin07_t:1097_8	panettha aṭṭhakathāyaṃ “avuttopi ayaṃ…pe… tiko veditabbo”ti vuttaṃ, na pana tassa	1097	
PA_tika-vin07_t:1097_9	vatthuno nissaggiyatādassanatthaṃ. Teneva pattacatukke “na sakkā kenaci upāyena kappiyaṃ	1097	
PA_tika-vin07_t:1097_10	kātu”ntiādi vuttaṃ. Ayaṃ amhākaṃ khanti. Attano vā hītiādi dutiyatikānulomeneva tatiyattikassa	10971	
PA_tika-vin07_t:1097_11	sijjhanappakāraṃ samatthetuṃ vuttaṃ. Tatrāyaṃ adhippāyo – yasmā hi yathā attano arūpiyena	10971	
PA_tika-vin07_t:1097_12	parassa rūpiyaṃ cetāpentassa ekasmiṃ ante rūpiyasambhavato “rūpiyasaṃvohāro kato	10971	
PA_tika-vin07_t:1097_13	eva hotī”ti dutiyattiko vutto, evaṃ attano rūpiyena parassa arūpiyaṃ cetāpentassāpi	10971	
PA_tika-vin07_t:1097_14	hotīti tatiyo tiko vattabbo bhaveyya, so pana dutiyattikeneva ekato rūpiyapakkhasāmaññena	10971	
PA_tika-vin07_t:1097_15	sijjhatīti pāḷiyaṃ na vuttoti. Tattha ekantena rūpiyapakkheti ekena antena rūpiyapakkhe,	10971	
PA_tika-vin07_t:1097_16	“ekato rūpiyapakkhe”ti vā pāṭho.	10971	
PA_tika-vin07_t:1098_0	Idāni dutiyattike arūpiyapadassa atthabhūtesu dukkaṭavatthukappiyavatthūsu dukkaṭavatthunā	1098	
PA_tika-vin07_t:1098_1	rūpiyādiparivattane āpattibhedaṃ dassetuṃ “dukkaṭavatthunā”tiādi āraddhaṃ. Dukkaṭavatthunā	1098	
PA_tika-vin07_t:1098_2	dukkaṭavatthuntiādi pana dukkaṭavatthunā parivattanappasaṅge pāḷiyaṃ avuttassāpi	1098	
PA_tika-vin07_t:1098_3	atthassa nayato labbhamānataṃ dassetuṃ vuttaṃ. Tattha imināti rūpiyasaṃvohārasikkhāpadena,	1098	
PA_tika-vin07_t:1098_4	tena ca dukkaṭassa acittakatampi dasseti. Aññatra sahadhammikehīti “pañcannaṃ saha	1098	
PA_tika-vin07_t:1098_5	anāpattī”ti vacanato vuttaṃ, tenāpi kayavikkayasikkhāpadassa kappiyavatthunissitataṃ	1098	
PA_tika-vin07_t:1098_6	eva sādheti. Imaṃ…pe… rūpiyacetāpanañca sandhāya vuttanti pakatena sambandho. Idhāti	1098	
PA_tika-vin07_t:1098_7	imasmiṃ sikkhāpade. Tatthāti kayavikkayasikkhāpade.	1098	
PA_tika-vin07_t:1099_0	Evaṃ dukkaṭavatthunā rūpiyādiparivattane āpattibhedaṃ dassetvā idāni kappiyavatthunāpi	1099	
PA_tika-vin07_t:1099_1	dassetuṃ “kappiyavatthunā panā”tiādi āraddhaṃ. Tattha tenevāti kappiyavatthunā eva.	1099	
PA_tika-vin07_t:1099_2	“Rūpiyaṃ uggaṇhitvā”ti idaṃ ukkaṭṭhavasena vuttaṃ. Muttādidukkaṭavatthumpi uggahetvā	1099	
PA_tika-vin07_t:1099_3	kāritampi pañcannampi na vaṭṭati eva. Samuṭṭhāpetīti sayaṃ gantvā, “imaṃ kahāpaṇādiṃ	1099	
PA_tika-vin07_t:1099_4	kammakārānaṃ datvā bījaṃ samuṭṭhāpehī”ti evaṃ aññaṃ āṇāpetvā vā samuṭṭhāpeti. Mahāakappiyoti	1099	
PA_tika-vin07_t:1099_5	attanāva bījato paṭṭhāya dūsitattā aññassa mūlasāmikassa abhāvato vuttaṃ. So hi corehi	1099	
PA_tika-vin07_t:1099_6	acchinnopi puna laddho jānantassa kassacipi na vaṭṭati. Yadi hi vaṭṭeyya, taḷākādīsu	1099	
PA_tika-vin07_t:1099_7	viya acchinno vaṭṭatīti ācariyā vadeyyuṃ. Na sakkā kenaci upāyenāti saṅghe nissajjanena,	1099	
PA_tika-vin07_t:1099_8	corādiacchindanādinā ca kappiyaṃ kātuṃ na sakkā, idañca tena rūpena ṭhitaṃ, tammūlikena	1099	
PA_tika-vin07_t:1099_9	vatthumuttādirūpena ṭhitañca sandhāya vuttaṃ. Dukkaṭavatthumpi hi tammūlikakappiyavatthuñca	1099	
PA_tika-vin07_t:1099_10	na sakkā kenaci upāyena tena rūpena kappiyaṃ kātuṃ. Yadi pana so bhikkhu tena kappiyavatthudukkaṭavatthunā	10991	
PA_tika-vin07_t:1099_11	puna rūpiyaṃ cetāpeyya, taṃ rūpiyaṃ nissajjāpetvā aññesaṃ kappiyaṃ kātumpi sakkā	10991	
PA_tika-vin07_t:1099_12	bhaveyyāti daṭṭhabbaṃ.	10991	
PA_tika-vin07_t:1100_0	Pattaṃ kiṇātīti ettha “iminā kahāpaṇādinā kammārakulato pattaṃ kiṇitvā ehī”ti ārāmikādīhi	1100	
PA_tika-vin07_t:1100_1	kiṇāpanampi saṅgahitanti veditabbaṃ. Teneva rājasikkhāpadaṭṭhakathāyaṃ “ettakehi	1100	
PA_tika-vin07_t:1100_2	kahāpaṇehi sāṭake āhara, ettakehi yāguādīni sampādehīti vadati, yaṃ te āharanti,	1100	
PA_tika-vin07_t:1100_3	sabbesaṃ akappiyaṃ. Kasmā? Kahāpaṇānaṃ vicāritattā”ti vuttaṃ. Iminā pana vacanena	1100	
PA_tika-vin07_t:1100_4	yaṃ mātikāṭṭhakathāyaṃ rūpiyasaṃvohārasikkhāpadaṃ “anāṇattika”nti vuttaṃ, taṃ na	1100	
PA_tika-vin07_t:1100_5	sameti. Na kevalañca iminā, pāḷiyāpi taṃ na sameti. Pāḷiyañhi nissaṭṭharūpiyena ārāmikādīhi	1100	
PA_tika-vin07_t:1100_6	sappiyādiṃ parivattāpetuṃ “so vattabbo ‘āvuso, imaṃ jānāhī’ti. Sace so bhaṇati ‘iminā	1100	
PA_tika-vin07_t:1100_7	kiṃ āharīyatū’ti, na vattabbo ‘imaṃ vā imaṃ vā āharā’ti. Kappiyaṃ ācikkhitabbaṃ ‘sappi	1100	
PA_tika-vin07_t:1100_8	vā”’tiādinā rūpiyasaṃvohāraṃ parimocetvāva vuttaṃ. “Iminā rūpiyena kiṃ āharīyatū”ti	1100	
PA_tika-vin07_t:1100_9	pucchanto “imaṃ āharā”ti vuttepi adhikārato “iminā rūpiyena imaṃ āharā”ti bhikkhūhi	1100	
PA_tika-vin07_t:1100_10	āṇatto eva hotīti taṃ rūpiyasaṃvohāraṃ parivajjetuṃ “na vattabbo ‘imaṃ vā imaṃ vā	11001	
PA_tika-vin07_t:1100_11	āharā”’ti paṭikkhepo kato, anāpattivārepi “kappiyakārakassa ācikkhatī”ti na vuttaṃ.	11001	
PA_tika-vin07_t:1100_12	Kayavikkayasikkhāpade pana tathā vuttaṃ, tasmā idaṃ sāṇattikaṃ kayavikkayameva anāṇattikanti gahetabbaṃ.	11001	
PA_tika-vin07_t:1101_0	Mūlassa anissaṭṭhattāti yena uggahitamūlena patto kīto, tassa mūlassa saṅghamajjhe	1101	
PA_tika-vin07_t:1101_1	anissaṭṭhattā, etena rūpiyameva nissajjitabbaṃ, na tammūlikaṃ arūpiyanti dasseti.	1101	
PA_tika-vin07_t:1101_2	Yadi hi tena rūpiyena aññaṃ rūpiyaṃ cetāpeyya, taṃ rūpiyasaṃvohārasikkhāpade āgatanayeneva	1101	
PA_tika-vin07_t:1101_3	nissajjāpetvā sesehi paribhuñjitabbaṃ bhaveyyāti. “Mūlassa asampaṭicchitattā”ti iminā	1101	
PA_tika-vin07_t:1101_4	mūlassa gihisantakattaṃ, teneva pattassa rūpiyasaṃvohārānuppannatañca dasseti. Pañcasahadhammikasantakeneva	1101	
PA_tika-vin07_t:1101_5	hi rūpiyasaṃvohāradoso. Tattha ca attano santake pācittiyaṃ, itarattha dukkaṭaṃ.	1101	
PA_tika-vin07_t:1102_0	Nissajjīti dānavasena vuttaṃ, na vinayakammavasena. Teneva “sappissa pūretvā”ti vuttaṃ.	1102	
PA_tika-vin07_t:1102_1	Yaṃ attano dhanena parivatteti, tassa vā dhanassa rūpiyabhāvo, parivattanaparivattāpanesu	1102	
PA_tika-vin07_t:1102_2	aññatarabhāvo cāti imānettha dve aṅgāni.	1102	
PA_tika-vin07_t:1103	Rūpiyasaṃvohārasikkhāpadavaṇṇanā niṭṭhitā.	110	
PA_tika-vin07_t:1104	10. Kayavikkayasikkhāpadavaṇṇanā	110	
PA_tika-vin07_t:1105_0	593-5. Dasame pāḷiyaṃ jānāhīti idāneva upadhārehi, idaṃ pacchā chaḍḍetuṃ na sakkāti	1105	
PA_tika-vin07_t:1105_1	adhippāyo. Imināti bhikkhunā diyyamānaṃ vuttaṃ. Imanti parena paṭidiyyamānaṃ. Sesañātakesu	1105	
PA_tika-vin07_t:1105_2	saddhādeyyavinipātasambhavato tadabhāvaṭṭhānampi dassetuṃ “mātaraṃ pana pitaraṃ vā”ti	1105	
PA_tika-vin07_t:1105_3	vuttaṃ. Na sakkā taṃ paṭikkhipitunti ettha yathā rūpiyaṃ bhatakānaṃ datvā assāmikabhūmiyaṃ	1105	
PA_tika-vin07_t:1105_4	ayobījasamuṭṭhāpane bhatiyā khaṇantānaṃ santikā gahitabhaṇḍakabhāvepi pācittiyaṃ	1105	
PA_tika-vin07_t:1105_5	hoti, evamidhāpīti keci vadanti, taṃ na yuttaṃ. Yañhi assāmikabhūmiṃ khaṇitvā samuṭṭhāpitaṃ	1105	
PA_tika-vin07_t:1105_6	ayobījaṃ, taṃ bhatakānaṃ santakaṃ nāma hoti, tadatthañca tesaṃ rūpiyaṃ dentassa rūpiyasaṃvohārova	1105	
PA_tika-vin07_t:1105_7	hoti akappiyavohārena rajanacchalliādīnaṃ āharāpane kayavikkayo viya, tādisampi parabhaṇḍaṃ	1105	
PA_tika-vin07_t:1105_8	idha vatthadhovanādīsu natthi, tasmā aṭṭhakathāpamāṇenevettha pācittiyaṃ gahetabbaṃ.	1105	
PA_tika-vin07_t:1106_0	597. Puññaṃ bhavissatīti detīti ettha sace bhikkhu attano bhaṇḍassa appagghataṃ ñatvāpi	1106	
PA_tika-vin07_t:1106_1	akathetvā “idāneva upaparikkhitvā gaṇha, mā pacchā vippaṭisārī hohī”ti vadati, itaro	1106	
PA_tika-vin07_t:1106_2	ca attano diyyamānassa mahagghataṃ ajānanto “ūnaṃ vā adhikaṃ vā tumhākamevā”ti datvā	1106	
PA_tika-vin07_t:1106_3	gacchati, bhikkhussa anāpatti upanandassa viya paribbājakavatthuggahaṇe. Vippaṭisārissa	1106	
PA_tika-vin07_t:1106_4	puna sakasaññāya āgatassa yaṃ adhikaṃ gahitaṃ, taṃ dātabbaṃ. Yena yaṃ parivatteti,	1106	
PA_tika-vin07_t:1106_5	tesaṃ ubhinnaṃ kappiyavatthutā, asahadhammikatā, kayavikkayāpajjanañcāti imānettha tīṇi aṅgāni.	1106	
PA_tika-vin07_t:1107	Kayavikkayasikkhāpadavaṇṇanā niṭṭhitā.	110	
PA_tika-vin07_t:1108	Niṭṭhito kosiyavaggo dutiyo.	110	
PA_tika-vin07_t:1109	3. Pattavaggo	110	
PA_tika-vin07_t:1110	1. Pattasikkhāpadavaṇṇanā	111	
PA_tika-vin07_t:1111_0	602. Tatiyavaggassa paṭhame aḍḍhaterasapalāti māgadhikāya mānatulāya aḍḍhaterasapalaparimitaṃ	1111	
PA_tika-vin07_t:1111_1	udakaṃ gaṇhantaṃ sandhāya vuttaṃ, tathā parimitaṃ yavamāsādiṃ gaṇhantiṃ sandhāyāti	1111	
PA_tika-vin07_t:1111_2	keci. Ācariyadhammapālattherena pana “pakaticatumuṭṭhikaṃ kuḍuvaṃ, catukuḍuvaṃ nāḷi,	1111	
PA_tika-vin07_t:1111_3	tāya nāḷiyā soḷasa nāḷiyo doṇaṃ, taṃ pana magadhanāḷiyā dvādasa nāḷiyo hontīti vadantī”ti	1111	
PA_tika-vin07_t:1111_4	vuttaṃ. Damiḷanāḷīti purāṇanāḷiṃ sandhāya vuttaṃ. Sā ca catumuṭṭhikehi kuḍuvehi aṭṭha	1111	
PA_tika-vin07_t:1111_5	kuḍuvā, tāya nāḷiyā dve nāḷiyo magadhanāḷiṃ gaṇhāti. Purāṇā pana “sīhaḷanāḷi tisso	1111	
PA_tika-vin07_t:1111_6	nāḷiyo gaṇhātī”ti vadanti, tesaṃ matena magadhanāḷi idāni pavattamānāya catukuḍuvāya	1111	
PA_tika-vin07_t:1111_7	damiḷanāḷiyā catunāḷikā hoti, tato magadhanāḷito upaḍḍhañca purāṇadamiḷanāḷisaṅkhātaṃ	1111	
PA_tika-vin07_t:1111_8	patthaṃ nāma hoti, etena ca “omako nāma patto patthodanaṃ gaṇhātī”ti pāḷivacanañca	1111	
PA_tika-vin07_t:1111_9	sameti, lokiyehipi –	1111	
PA_tika-vin07_t:1112	“Lokiyaṃ magadhañceti, patthadvayamudāhaṭaṃ;	111	
PA_tika-vin07_t:1113	Lokiyaṃ soḷasapalaṃ, māgadhaṃ diguṇaṃ mata”nti. –	111	
PA_tika-vin07_t:1114_0	Evaṃ loke nāḷiyā magadhanāḷi diguṇāti dassitā, evañca gayhamāne omakapattassa ca	1114	
PA_tika-vin07_t:1114_1	yāpanamattodanagāhikā ca siddhā hoti. Na hi sakkā aṭṭhakuḍuvato ūnodanagāhinā pattena	1114	
PA_tika-vin07_t:1114_2	athūpīkataṃ piṇḍapātaṃ pariyesitvā yāpetuṃ. Teneva verañjakaṇḍaṭṭhakathāyaṃ “pattho	1114	
PA_tika-vin07_t:1114_3	nāma nāḷimattaṃ hoti ekassa purisassa alaṃ yāpanāya. Vuttampi hetaṃ ‘patthodano nālamayaṃ	1114	
PA_tika-vin07_t:1114_4	duvinna”’nti vuttaṃ, “ekekassa dvinnaṃ tiṇṇaṃ pahotī”ti ca āgahaṃ, tasmā idha vuttanayānusāreneva gahetabbaṃ.	1114	
PA_tika-vin07_t:1115_0	Ālopassa anurūpanti ettha “byañjanassa mattā nāma odanato catutthabhāgo”ti brahmāyusuttaṭṭhakathāyaṃ	1115	
PA_tika-vin07_t:1115_1	vuttattā ālopassa catutthabhāgameva byañjanaṃ anurūpanti daṭṭhabbaṃ. Odanagatikānevāti	1115	
PA_tika-vin07_t:1115_2	odanassa anto eva pavisanasīlāni siyuṃ, attano okāsaṃ na gavesantīti attho. Nāmamatteti	1115	
PA_tika-vin07_t:1115_3	“majjhimo patto majjhimomako”tiādināmamatte.	1115	
PA_tika-vin07_t:1116_0	607-8. Evaṃ payoge payogeti pariyosānālopajjhoharaṇapayoge payoge, ālope ālopeti	1116	
PA_tika-vin07_t:1116_1	attho. Katvāti pākapariyosānaṃ katvā. Pacitvā ṭhapessāmīti kāḷavaṇṇapākaṃ sandhāya	1116	
PA_tika-vin07_t:1116_2	vuttaṃ. Chiddanti mukhavaṭṭito dvaṅgulassa heṭṭhāchiddaṃ vuttaṃ. Sesaṃ paṭhamakathine vuttanayameva.	1116	
PA_tika-vin07_t:1117	Pattasikkhāpadavaṇṇanā niṭṭhitā.	111	
PA_tika-vin07_t:1118	2. Ūnapañcabandhanasikkhāpadavaṇṇanā	111	
PA_tika-vin07_t:1119_0	609-613. Dutiye pāḷiyaṃ ahaṃ pattena te bhikkhū santapessāmīti seso. “Apatto”ti iminā	1119	
PA_tika-vin07_t:1119_1	adhiṭṭhānavijahanampi dasseti. Pañcabandhanepi patte aparipuṇṇapāke patte viya adhiṭṭhānaṃ	1119	
PA_tika-vin07_t:1119_2	na ruhati. “Tipupaṭṭakena vā”ti vuttattā tambalohādīhi kappiyalohehi ayopattassa	1119	
PA_tika-vin07_t:1119_3	chiddaṃ chādetuṃ vaṭṭati. Teneva “lohamaṇḍalakenā”ti vuttaṃ. Imasmiṃ sikkhāpade akāḷavaṇṇampi	1119	
PA_tika-vin07_t:1119_4	kappiyapattaṃ viññāpentassa āpatti evāti daṭṭhabbaṃ. Adhiṭṭhānupagapattassa ūnapañcabandhanatā,	1119	
PA_tika-vin07_t:1119_5	attuddesikatā, akataviññatti, tāya ca paṭilābhoti imānettha cattāri aṅgāni.	1119	
PA_tika-vin07_t:1120	Ūnapañcabandhanasikkhāpadavaṇṇanā niṭṭhitā.	112	
PA_tika-vin07_t:1121	3. Bhesajjasikkhāpadavaṇṇanā	112	
PA_tika-vin07_t:1122_0	618-621. Tatiye pāḷiyaṃ pilindavacchattherena “na kho, mahārāja, bhagavatā ārāmiko	1122	
PA_tika-vin07_t:1122_1	anuññāto”ti paṭhamaṃ paṭikkhipitvā “anujānāmi, bhikkhave, ārāmika”nti puggalānampi	1122	
PA_tika-vin07_t:1122_2	ārāmikanāmena dāsaggahaṇe anuññāte eva ārāmikānaṃ gahitattā khettavatthādīni kappiyavohārenapi	1122	
PA_tika-vin07_t:1122_3	puggalānaṃ gahetuṃ na vaṭṭati, tathā ananuññātattāti viññāyati. “Khettavatthupaṭiggahaṇā	1122	
PA_tika-vin07_t:1122_4	paṭivirato hotī”tiādinā hi paṭikkhittesu ekasseva puggalikavasena gahaṇe anuññāte	1122	
PA_tika-vin07_t:1122_5	itarītarānaṃ tathā na gahetabbatā siddhāva hoti. Yañca pilindavacchattherena dāyakakulassa	1122	
PA_tika-vin07_t:1122_6	dārikāya suvaṇṇamālāvasena tiṇaṇḍupakassa nimmānaṃ, taṃ “anāpatti, bhikkhave, iddhimassa	1122	
PA_tika-vin07_t:1122_7	iddhivisaye”ti vacanato kulasaṅgahādi na hotīti katanti daṭṭhabbaṃ, keci pana “khīṇāsavānaṃ	1122	
PA_tika-vin07_t:1122_8	lābhicchāya abhāvato kulasaṅgahepi ājīvakopo natthī”ti vadanti, taṃ na yuttaṃ khīṇāsavānampi	1122	
PA_tika-vin07_t:1122_9	ājīvavipattihetūnaṃ piṇḍapātādīnaṃ parivajjetabbato. Vuttañhi dhammasenāpatinā “neva	1122	
PA_tika-vin07_t:1122_10	bhindeyyamājīvaṃ, cajamānopi jīvita”nti. Bhagavatā ca “gāthābhigītaṃ me abhojanīya”ntiādi vuttaṃ.	11221	
PA_tika-vin07_t:1123_0	622. Uggahitakanti paribhogatthāya sayaṃ gahitaṃ. Sayaṃ karotīti pacitvā karoti.	1123	
PA_tika-vin07_t:1123_1	Purebhattanti tadahupurebhattameva vaṭṭati savatthukapaṭiggahitattā. Sayaṃkatanti	1123	
PA_tika-vin07_t:1123_2	khīranavanītaṃ pacitvā kataṃ. Nirāmisamevāti tadahupurebhattaṃ sandhāya vuttaṃ. Ajja	1123	
PA_tika-vin07_t:1123_3	sayaṃkataṃ nirāmisameva bhuñjantassa kasmā sāmapāko na hotīti āha “navanītaṃ tāpentassā”tiādi.	1123	
PA_tika-vin07_t:1123_4	Paṭiggahitehīti khīradadhīni sandhāya vuttaṃ. Uggahitakehi kataṃ abbhañjanādīsu upanetabbanti	1123	
PA_tika-vin07_t:1123_5	yojanā. Eseva nayoti nissaggiyāpattiṃ sandhāya vuttaṃ. Akappiyamaṃsasappimhīti hatthiādīnaṃ sappimhi.	1123	
PA_tika-vin07_t:1124	Ettha panāti navanīte viseso atthīti attho. Dhotaṃ vaṭṭatīti dhotameva paṭiggahitumpi na vaṭṭati, itarathā savatthukapaṭiggahitaṃ hotīti therānaṃ adhippāyo.	112	
PA_tika-vin07_t:1125_0	Mahāsivattherassa pana vatthuno viyojitattā dadhiguḷikādīhi yuttatāmattena savatthukapaṭiggahitaṃ	1125	
PA_tika-vin07_t:1125_1	nāma na hoti, tasmā takkato uddhaṭamattameva paṭiggahetvā dhovitvā, pacitvā vā nirāmisameva	1125	
PA_tika-vin07_t:1125_2	katvā paribhuñjiṃsūti adhippāyo, na pana dadhiguḷikādīhi saha vikāle bhuñjiṃsu. Tenāha	1125	
PA_tika-vin07_t:1125_3	“tasmā navanītaṃ paribhuñjantena…pe… savatthukapaṭiggahitaṃ nāma na hotī”ti. Tattha	1125	
PA_tika-vin07_t:1125_4	adhotaṃ paṭiggahetvāpi taṃ navanītaṃ paribhuñjantena dadhiādīni apanetvā paribhuñjitabbanti	1125	
PA_tika-vin07_t:1125_5	attho. Khayaṃ gamissatīti nirāmisaṃ hoti, tasmā vikālepi vaṭṭatīti attho. Ettāvatāti	1125	
PA_tika-vin07_t:1125_6	navanīte laggamattena visuṃ dadhiādivohāraṃ aladdhena appamattena dadhiādināti attho,	1125	
PA_tika-vin07_t:1125_7	etena visuṃ paṭiggahitadadhiādīhi saha pakkaṃ savatthukapaṭiggahitasaṅkhyameva gacchatīti	1125	
PA_tika-vin07_t:1125_8	dasseti. Tasmimpīti nirāmisabhūtepi. Kukkuccakānaṃ pana ayaṃ adhippāyo – paṭiggahaṇe	1125	
PA_tika-vin07_t:1125_9	tāva dadhiādīhi asambhinnarasattā bhattena sahitena guḷapiṇḍādi viya savatthukapaṭiggahitaṃ	1125	
PA_tika-vin07_t:1125_10	nāma na hoti, taṃ pana pacantena dhovitvāva pacitabbaṃ, itarathā pacanakkhaṇe paccamānadadhiguḷikādīhi	11251	
PA_tika-vin07_t:1125_11	sambhinnarasatāya sāmaṃpakkaṃ jātaṃ, tesu khīṇesu sāmaṃpakkameva hoti, tasmā nirāmisameva	11251	
PA_tika-vin07_t:1125_12	pacitabbanti. Teneva “āmisena saha pakkattā”ti kāraṇaṃ vuttaṃ.	11251	
PA_tika-vin07_t:1126_0	Ettha cāyaṃ vicāraṇā – savatthukapaṭiggahitattābhāve āmisena saha bhikkhunā pakkassa	1126	
PA_tika-vin07_t:1126_1	sayaṃpākadoso vā parisaṅkīyati yāvakālikatā vā, tattha na tāva sayaṃpākadoso ettha	1126	
PA_tika-vin07_t:1126_2	sambhavati sattāhakālikattā. Yañhi tattha dadhiādi āmisagataṃ, taṃ parikkhīṇanti.	1126	
PA_tika-vin07_t:1126_3	Atha paṭiggahitadadhiguḷikādinā saha attanā pakkattā savatthukapakkaṃ viya bhaveyyāti	1126	
PA_tika-vin07_t:1126_4	parisaṅkīyati, tadā āmisena saha paṭiggahitattāti kāraṇaṃ vattabbaṃ, na pana pakkattāti.	1126	
PA_tika-vin07_t:1126_5	Tathā ca upaḍḍhattherānaṃ matameva aṅgī kataṃ siyā. Tattha ca sāmaṇerādīhi pakkampi	1126	
PA_tika-vin07_t:1126_6	yāvakālikameva siyā paṭiggahitakhīrādiṃ pacitvā anupasampannehi katasappiādi viya	1126	
PA_tika-vin07_t:1126_7	ca, na ca taṃ yuttaṃ, bhikkhācārena laddhanavanītādīnaṃ takkādiāmisasaṃsaggasambhavena	1126	
PA_tika-vin07_t:1126_8	aparibhuñjitabbatāpasaṅgato. Na hi gahaṭṭhā dhovitvā, sodhetvā vā patte ākirantīti	1126	
PA_tika-vin07_t:1126_9	niyamo atthi, aṭṭhakathāyañca “yathā tattha patitataṇḍulakaṇādayo na paccanti, evaṃ…pe…	1126	
PA_tika-vin07_t:1126_10	puna pacitvā deti, purimanayeneva sattāhaṃ vaṭṭatī”ti iminā vacanenapetaṃ virujjhati,	11261	
PA_tika-vin07_t:1126_11	tasmā idha kukkuccakānaṃ kukkuccuppattiyā nimittameva na dissati. Yathā cettha, evaṃ	11261	
PA_tika-vin07_t:1126_12	“lajjī sāmaṇero yathā tattha patitataṇḍulakaṇādayo na paccanti, evaṃ sāmisapākaṃ	11261	
PA_tika-vin07_t:1126_13	mocento aggimhi vilīyāpetvā…pe… vaṭṭatī”ti vacanassāpi nimittaṃ na dissati. Yadi	11261	
PA_tika-vin07_t:1126_14	hi etaṃ yāvakālikasaṃsaggaparihārāya vuttaṃ siyā, attanāpi tathā kātabbaṃ bhaveyya.	11261	
PA_tika-vin07_t:1126_15	Gahaṭṭhehi dinnasappiādīsu ca āmisasaṃsaggasaṅkā na vigaccheyya. Na hi gahaṭṭhā evaṃ	11261	
PA_tika-vin07_t:1126_16	vilīyāpetvā pana taṇḍulādiṃ apanetvā puna pacanti, apica bhesajjehi saddhiṃ khīrādiṃ	11261	
PA_tika-vin07_t:1126_17	pakkhipitvā yathā khīrādi khayaṃ gacchati, evaṃ parehi pakkabhesajjatelādipi yāvakālikameva	11261	
PA_tika-vin07_t:1126_18	siyā, na ca tampi yuttaṃ dadhiādikhayakaraṇatthaṃ “puna pacitvā detī”ti vuttattā.	11261	
PA_tika-vin07_t:1126_19	Tasmā mahāsivattheravāde kukkuccaṃ akatvā adhotampi navanītaṃ tadahupi punadivasādīsupi	11261	
PA_tika-vin07_t:1126_20	pacituṃ, taṇḍulādimissaṃ sappiādiṃ attanāpi aggimhi vilīyāpetvā parissāvetvā puna	11262	
PA_tika-vin07_t:1126_21	takkādikhayatthaṃ pacituñca vaṭṭati.	11262	
PA_tika-vin07_t:1127_0	Tattha vijjamānassapi paccamānakkhaṇe sambhinnarasassa yāvakālikassa abbohārikattena	1127	
PA_tika-vin07_t:1127_1	savatthukapaṭiggahitapurepaṭiggahitānampi abbohārikatoti niṭṭhamettha gantabbanti.	1127	
PA_tika-vin07_t:1127_2	Teneva “ettāvatā savatthukapaṭiggahitaṃ nāma na hotī”ti vuttaṃ. Visuṃ paṭiggahitena	1127	
PA_tika-vin07_t:1127_3	pana khīrādiāmisena navanītādiṃ missetvā bhikkhunā vā aññehi vā pakkatelādibhesajjaṃ	1127	
PA_tika-vin07_t:1127_4	savatthukapaṭiggahitasaṅkhyameva gacchati, tattha paviṭṭhayāvakālikassa abbohārikattābhāvā.	1127	
PA_tika-vin07_t:1127_5	Yaṃ pana purepariggahitabhesajjehi appaṭiggahitaṃ khīrādiṃ pakkhipitvā pakkatelādikaṃ	1127	
PA_tika-vin07_t:1127_6	anupasampanneheva pakkampi savatthukapaṭiggahitampi sannidhipi na hoti, tattha pakkhittakhīrādikassapi	1127	
PA_tika-vin07_t:1127_7	tasmiṃ khaṇe sambhinnarasatāya purepaṭiggahitattāpattito. Sace pana appaṭiggahiteheva,	1127	
PA_tika-vin07_t:1127_8	aññehi vā pakkatelādīsupi sace āmisaraso paññāyati, taṃ yāvakālikameva hotīti veditabbaṃ.	1127	
PA_tika-vin07_t:1127_9	Uggahetvāti sayameva gahetvā.	1127	
PA_tika-vin07_t:1128_0	Parissāvetvā gahitanti taṇḍulādivigamatthaṃ parissāvetvā, takkādivigamatthaṃ puna	1128	
PA_tika-vin07_t:1128_1	pacitvā gahitanti attho. Paṭiggahetvā ṭhapitabhesajjehīti atirekasattāhapaṭiggahitehi,	1128	
PA_tika-vin07_t:1128_2	etena tehi yuttampi sappiādi atirekasattāhapaṭiggahitaṃ na hotīti dasseti. Vaddalisamayeti	1128	
PA_tika-vin07_t:1128_3	vassakālasamaye, anātapakāleti attho.	1128	
PA_tika-vin07_t:1129_0	Nibbaṭṭitattāti yāvakālikavatthuto vivecitattā, etena tele sabhāvato yāvakālikattābhāvaṃ,	1129	
PA_tika-vin07_t:1129_1	bhikkhuno savatthukapaṭiggahaṇena yāvakālikattupagamanañca dasseti. Ubhayampīti attanā, aññehi ca kataṃ.	1129	
PA_tika-vin07_t:1130_0	623. Acchavasanti dukkaṭavatthūnaññeva upalakkhaṇanti āha “ṭhapetvā manussavasa”nti.	1130	
PA_tika-vin07_t:1130_1	Saṃsaṭṭhanti parissāvitaṃ. Tiṇṇaṃ dukkaṭānanti ajjhohāre ajjhohāre tīṇi dukkaṭāni	1130	
PA_tika-vin07_t:1130_2	sandhāya vuttaṃ. Kiñcāpi paribhogatthāya vikāle paṭiggahaṇapacanaparissāvanādīsu	1130	
PA_tika-vin07_t:1130_3	pubbapayogesu pāḷiyaṃ, aṭṭhakathāyañca āpatti na vuttā, tathāpi ettha āpattiyā eva	1130	
PA_tika-vin07_t:1130_4	bhavitabbaṃ paṭikkhittassa karaṇato āhāratthāya vikāle yāmakālikādīnaṃ paṭiggahaṇe	1130	
PA_tika-vin07_t:1130_5	viya. Yasmā khīrādiṃ pakkhipitvā pakkabhesajjatele kasaṭaṃ āmisagatikaṃ, tena saha	1130	
PA_tika-vin07_t:1130_6	telaṃ paṭiggahetuṃ, pacituṃ vā bhikkhuno na vaṭṭati. Tasmā vuttaṃ “pakkatelakasaṭe	1130	
PA_tika-vin07_t:1130_7	viya kukkuccāyatī”ti. Sace vasāya saha pakkattā na vaṭṭati, idaṃ kasmā na vaṭṭatīti	1130	
PA_tika-vin07_t:1130_8	pucchantā “bhante …pe… vaṭṭatī”ti āhaṃsu. Thero atikukkuccatāya ca “etampi, āvuso,	1130	
PA_tika-vin07_t:1130_9	na vaṭṭatī”ti āha. Roganiggahatthāya eva vasāya anuññātattaṃ sallakkhetvā pacchā	1130	
PA_tika-vin07_t:1130_10	“sādhū”ti sampaṭicchi.	11301	
PA_tika-vin07_t:1131_0	“Madhukarīhi nāma madhumakkhikāhī”ti idaṃ khuddakabhamarānaṃ dvinnaṃ eva visesananti	1131	
PA_tika-vin07_t:1131_1	keci vadanti, aññe pana “daṇḍakesu madhukārikā madhukarīmakkhikā nāma, tāhi saha	1131	
PA_tika-vin07_t:1131_2	tisso madhumakkhikājātiyo”ti vadanti. Bhamaramakkhikāti mahāpaṭalakārikā. Silesasadisanti	1131	
PA_tika-vin07_t:1131_3	sukkhatāya vā pakkatāya vā ghanībhūtaṃ. Itaranti tanukamadhu.	1131	
PA_tika-vin07_t:1132_0	Ucchurasaṃ upādāyāti nikkasaṭarasassapi sattāhakālikataṃ dasseti “ucchumhā nibbatta”nti	1132	
PA_tika-vin07_t:1132_1	pāḷiyaṃ sāmaññato vuttattā. Yaṃ pana suttantaṭṭhakathāyaṃ “ucchu ce, yāvakāliko.	1132	
PA_tika-vin07_t:1132_2	Ucchuraso ce, yāmakāliko. Phāṇitaṃ ce, sattāhakālikaṃ. Taco ce, yāvajīvako”ti vuttaṃ,	1132	
PA_tika-vin07_t:1132_3	taṃ ambaphalarasādimissatāya yāmakālikattaṃ sandhāya vuttanti gahetabbaṃ, avinayavacanattā	1132	
PA_tika-vin07_t:1132_4	taṃ appamāṇanti. Teneva “purebhattaṃ paṭiggahitena aparissāvitaucchurasenā”tiādi	1132	
PA_tika-vin07_t:1132_5	vuttaṃ. Nirāmisameva vaṭṭati tattha paviṭṭhayāvakālikassa abbohārikattāti idaṃ guḷe	1132	
PA_tika-vin07_t:1132_6	kate tattha vijjamānampi kasaṭaṃ pākena sukkhatāya yāvajīvikattaṃ bhajatīti vuttaṃ.	1132	
PA_tika-vin07_t:1132_7	Tassa yāvakālikatte hi sāmaṃpākena purebhattepi anajjhoharaṇīyaṃ siyāti. “Savatthukapaṭiggahitattā”ti	1132	
PA_tika-vin07_t:1132_8	idaṃ ucchurase cuṇṇavicuṇṇaṃ hutvā ṭhitakasaṭaṃ sandhāya vuttaṃ, tena ca aparissāvitena	1132	
PA_tika-vin07_t:1132_9	appaṭiggahitena anupasampannehi kataṃ sattāhaṃ vaṭṭatīti dasseti. Jhāmaucchuphāṇitanti	1132	
PA_tika-vin07_t:1132_10	aggimhi ucchuṃ tāpetvā kataṃ. Koṭṭitaucchuphāṇitanti khuddānukhuddakaṃ chinditvā	11321	
PA_tika-vin07_t:1132_11	koṭṭetvā nippīḷetvā pakkaṃ.	11321	
PA_tika-vin07_t:1133_0	Taṃ tattha vijjamānampi kasaṭaṃ pakkakāle yāvakālikattaṃ vijahatīti āha “taṃ yutta”nti.	1133	
PA_tika-vin07_t:1133_1	Sītodakena katanti madhukapupphāni sītodakena madditvā parissāvetvā pacitvā kataṃ,	1133	
PA_tika-vin07_t:1133_2	amadditvā katanti keci, tattha kāraṇaṃ na dissati. Khīrajallikanti khīrapheṇaṃ. Madhukapupphaṃ	1133	
PA_tika-vin07_t:1133_3	panātiādi yāvakālikarūpena ṭhitassapi avaṭṭanakamerayabījavatthuṃ dassetuṃ āraddhaṃ.	1133	
PA_tika-vin07_t:1134_0	Sabbānipīti sappiādīni pañcapi. Āhārakiccaṃ karontāni etāni kasmā evaṃ paribhuñjitabbānīti	1134	
PA_tika-vin07_t:1134_1	codanāparihārāya bhesajjodissaṃ dassentena tappasaṅgena sabbānipi odissakāni ekato	1134	
PA_tika-vin07_t:1134_2	dassetuṃ “sattavidhaṃ hī”tiādi vuttaṃ. Apakatibhesajjattā vikaṭāni virūpāni visaharaṇato	1134	
PA_tika-vin07_t:1134_3	mahāvisayattā mahantāni cāti mahāvikaṭāni. Upasampadādīnīti ādi-saddena gaṇaṅgaṇūpāhanādiṃ saṅgaṇhāti.	1134	
PA_tika-vin07_t:1135_0	Adhiṭṭhetīti bāhiraparibhogatthametanti cittaṃ uppādeti, evaṃ paribhoge anapekkhatāya	1135	
PA_tika-vin07_t:1135_1	paṭiggahaṇaṃ vijahatīti adhippāyo. Evaṃ aññesupi kālikesu anajjhoharitukāmatāya suddhacittena	1135	
PA_tika-vin07_t:1135_2	bāhiraparibhogatthāya niyamepi paṭiggahaṇaṃ vijahatīti idampi visuṃ ekaṃ paṭiggahaṇavijahanakāraṇanti daṭṭhabbaṃ.	1135	
PA_tika-vin07_t:1136_0	625. Sace dvinnaṃ…pe… na vaṭṭatīti ettha pāṭho gaḷito, evaṃ panettha pāṭho veditabbo	1136	
PA_tika-vin07_t:1136_1	“sace dvinnaṃ santakaṃ ekena paṭiggahitaṃ avibhattaṃ hoti, sattāhātikkame dvinnampi	1136	
PA_tika-vin07_t:1136_2	anāpatti, paribhuñjituṃ pana na vaṭṭatī”ti. Aññathā hi saddappayogopi na saṅgahaṃ	1136	
PA_tika-vin07_t:1136_3	gacchati. “Gaṇṭhipadepi ca ayameva pāṭho dassito”ti sāratthadīpaniyaṃ vuttaṃ. Dvinnampi	1136	
PA_tika-vin07_t:1136_4	anāpattīti avibhattattā vuttaṃ. “Paribhuñjituṃ pana na vaṭṭatī”ti idaṃ “sattāhaparamaṃ	1136	
PA_tika-vin07_t:1136_5	sannidhikārakaṃ paribhuñjitabba”nti vacanato vuttaṃ. “Yena paṭiggahitaṃ, tena vissajjitattā”ti	1136	
PA_tika-vin07_t:1136_6	iminā upasampannassa dānampi sandhāya “vissajjetī”ti idaṃ vuttanti dasseti. Upasampannassa	1136	
PA_tika-vin07_t:1136_7	nirapekkhadinnavatthumhi paṭiggahaṇassa avigatattepi sakasantakatā vigatāva hoti,	1136	
PA_tika-vin07_t:1136_8	tena nissaggiyaṃ na hoti. Attanāva paṭiggahitattaṃ, sakasantakattañcāti imehi dvīhi	1136	
PA_tika-vin07_t:1136_9	kāraṇehi nissaggiyaṃ hoti, na ekena. Anupasampannassa nirapekkhadāne pana tadubhayampi	1136	
PA_tika-vin07_t:1136_10	vijahati, paribhogopettha vaṭṭati, na sāpekkhadāne dānalakkhaṇābhāvato. “Vissajjetī”ti	11361	
PA_tika-vin07_t:1136_11	etasmiñca pāḷipade kassaci adatvā anapekkhatāya chaḍḍanampi saṅgahitanti veditabbaṃ.	11361	
PA_tika-vin07_t:1136_12	“Anapekkho datvā”ti idañca paṭiggahaṇavijahanavidhidassanatthameva vuttaṃ. Paṭiggahaṇe	11361	
PA_tika-vin07_t:1136_13	hi vijahite puna paṭiggahetvā paribhogo sayameva vaṭṭissati, tabbijahanañca vatthuno	11361	
PA_tika-vin07_t:1136_14	sakasantakatāpariccāgena hotīti, etena ca vatthumhi ajjhoharaṇāpekkhāya sati paṭiggahaṇavissajjanaṃ	11361	
PA_tika-vin07_t:1136_15	nāma visuṃ na labbhatīti sijjhati. Itarathā hi “paṭiggahaṇe anapekkhova paṭiggahaṇaṃ	11361	
PA_tika-vin07_t:1136_16	vissajjetvā puna paṭiggahetvā bhuñjatī”ti vattabbaṃ siyā. “Appaṭiggahitattā”ti iminā	11361	
PA_tika-vin07_t:1136_17	ekassa santakaṃ aññena paṭiggahitampi nissaggiyaṃ hotīti dasseti.	11361	
PA_tika-vin07_t:1137_0	Evanti “puna gahessāmī”ti apekkhaṃ akatvā suddhacittena pariccattataṃ parāmasati.	1137	
PA_tika-vin07_t:1137_1	Paribhuñjantassa anāpattidassanatthanti nissaggiyamūlikāhi pācittiyādiāpattīhi anāpattidassanatthanti	1137	
PA_tika-vin07_t:1137_2	adhippāyo. Paribhoge anāpattidassanatthanti ettha pana nissaṭṭhapaṭiladdhassa kāyikaparibhogādīsu	1137	
PA_tika-vin07_t:1137_3	yā dukkaṭāpatti vuttā, tāya anāpattidassanatthanti adhippāyo. Sappiādīnaṃ paṭiggahitabhāvo,	1137	
PA_tika-vin07_t:1137_4	attano santakatā, sattāhātikkamoti imānettha tīṇi aṅgāni.	1137	
PA_tika-vin07_t:1138	Bhesajjasikkhāpadavaṇṇanā niṭṭhitā.	113	
PA_tika-vin07_t:1139	4. Vassikasāṭikasikkhāpadavaṇṇanā	113	
PA_tika-vin07_t:1140_0	628. Catutthe jeṭṭhamūlapuṇṇamāsiyā…pe… karaṇakkhettañcāti paṭhamaddhamāsampi karaṇakkhettaṃ	1140	
PA_tika-vin07_t:1140_1	vuttaṃ. Taṃ “katvā nivāsetabba”nti imassa purimaddhamāse vā pacchimaddhamāse vā katvā	1140	
PA_tika-vin07_t:1140_2	pacchimamāseva nivāsetabbanti evamatthaṃ gahetvā vuttaṃ nivāsaneyeva āpattiyā vuttattāti.	1140	
PA_tika-vin07_t:1140_3	Yaṃ pana mātikāṭṭhakathāyaṃ “gimhānaṃ pacchimo māso pariyesanakkhettaṃ, pacchimo	1140	
PA_tika-vin07_t:1140_4	addhamāso karaṇanivāsanakkhettampī”ti vuttaṃ, taṃ tasmiṃyeva addhamāse katvā nivāsetabbanti	1140	
PA_tika-vin07_t:1140_5	evamatthaṃ gahetvā vuttaṃ. Idha vuttanayeneva atthe gahite virodho natthi.	1140	
PA_tika-vin07_t:1141_0	“Vattabhede dukkaṭa”nti idaṃ vassikasāṭikaadinnapubbe sandhāya vuttaṃ. Tenāha “ye	1141	
PA_tika-vin07_t:1141_1	manussā”tiādi. Pakatiyā vassikasāṭikadāyakā nāma saṅghaṃ vā attānaṃ vā appavāretvāva	1141	
PA_tika-vin07_t:1141_2	anusaṃvaccharaṃ dāyakā.	1141	
PA_tika-vin07_t:1142_0	630. “Cha māse parihāraṃ labhatī”ti etena antovassepi yāva vassānassa pacchimadivasā	1142	
PA_tika-vin07_t:1142_1	akatā parihāraṃ labhatīti dīpitaṃ hoti. Ekamāsanti hemantassa pacchimuposathena saha	1142	
PA_tika-vin07_t:1142_2	gaṇetvā vuttaṃ. Tasmiṃ uposathadivase eva hi taṃ mūlacīvaraṃ kātabbaṃ, itarathā hi	1142	
PA_tika-vin07_t:1142_3	nissaggiyato. Ekāhadvīhādivasena…pe… laddhā ceva niṭṭhitā cāti ettha ekāhānāgatāya	1142	
PA_tika-vin07_t:1142_4	vassūpanāyikāya laddhā ceva niṭṭhitā ca dvīhānāgatāya…pe… dasāhānāgatāya vassūpanāyikāya	1142	
PA_tika-vin07_t:1142_5	laddhā ceva niṭṭhitā ca, antovasse vā laddhā ceva niṭṭhitā cāti evamattho daṭṭhabbo.	1142	
PA_tika-vin07_t:1142_6	Tattha āsaḷhīmāsassa juṇhapakkhapuṇṇamiyaṃ laddhā, tadaheva rajanakappapariyosānehi	1142	
PA_tika-vin07_t:1142_7	niṭṭhitā ca vassikasāṭikā “ekāhānāgatāya vassūpanāyikāya laddhā ceva niṭṭhitā cā”ti	1142	
PA_tika-vin07_t:1142_8	vuccati. Eteneva nayena juṇhapakkhassa chaṭṭhiyaṃ laddhā, niṭṭhitā ca “dasāhānāgatāya	1142	
PA_tika-vin07_t:1142_9	vassūpanāyikāya laddhā ceva niṭṭhitā cā”ti vuccati. Yāva paṭhamakattikatemāsipuṇṇamā,	1142	
PA_tika-vin07_t:1142_10	tāva laddhā, niṭṭhitā ca “antovasse laddhā ceva niṭṭhitā cā”ti vuccati. Paṭhamakattikatemāsipuṇṇamito	11421	
PA_tika-vin07_t:1142_11	paraṃ laddhā ceva niṭṭhitā ca yāva cīvarakālo nātikkamati, tāva anadhiṭṭhahitvāpi	11421	
PA_tika-vin07_t:1142_12	ṭhapetuṃ vaṭṭatīti adhippāyo.	11421	
PA_tika-vin07_t:1143_0	Ettha ca “tasmiṃyeva antodasāhe adhiṭṭhātabbā”ti avisesena vuttepi vassānato pubbe	1143	
PA_tika-vin07_t:1143_1	ekāhadvīhādivasena anāgatāya vassūpanāyikāya laddhā tehi divasehi dasāhaṃ anatikkamantena	1143	
PA_tika-vin07_t:1143_2	vassūpanāyikadivasato paṭṭhāya adhiṭṭhānakkhettaṃ sampattā eva adhiṭṭhātabbā, tato	1143	
PA_tika-vin07_t:1143_3	pana pubbe dasāhātikkamena niṭṭhitāpi na adhiṭṭhātabbā adhiṭṭhānassa akhettattā.	1143	
PA_tika-vin07_t:1143_4	Tādisā pana vassūpanāyikadivase eva adhiṭṭhātabbā, anadhiṭṭhahato aruṇuggamanena	1143	
PA_tika-vin07_t:1143_5	nissaggiyaṃ hoti. Yadi evaṃ “dasāhānāgatāyā”ti iminā kiṃ payojananti ce? Vassānato	1143	
PA_tika-vin07_t:1143_6	pubbe eva dasāhe atikkante niṭṭhitā vassūpanāyikadivase eva adhiṭṭhātabbāti dassanatthaṃ	1143	
PA_tika-vin07_t:1143_7	vuttaṃ. Tenevāha “dasāhātikkame niṭṭhitā tadaheva adhiṭṭhātabbā”ti.	1143	
PA_tika-vin07_t:1144_0	Dasāhe appahonte cīvarakālaṃ nātikkametabbāti temāsabbhantare dasāhe appahonte navāhānāgatāya	1144	
PA_tika-vin07_t:1144_1	kattikatemāsipuṇṇamāya sattamito paṭṭhāya laddhā, niṭṭhitā ca cīvarakālaṃ nātikkametabbāti	1144	
PA_tika-vin07_t:1144_2	attho. Tathā hi “māso seso gimhānanti bhikkhunā vassikasāṭikacīvaraṃ pariyesitabba”nti	1144	
PA_tika-vin07_t:1144_3	pariyesanakkhettaṃ vatvā “vassikasāṭikaṃ vassānaṃ cātumāsaṃ adhiṭṭhātu”nti vuttattā	1144	
PA_tika-vin07_t:1144_4	katāyapi akatāyapi māsamattaṃ anadhiṭṭhātabbatā siddhā. Yasmā ca akatā vassikasāṭikasaṅkhyaṃ	1144	
PA_tika-vin07_t:1144_5	na gacchati, akaraṇañca kenaci vekallena, na anādarena, tasmā cātumāsaṃ akatattā	1144	
PA_tika-vin07_t:1144_6	eva parihāraṃ labhati, katā pana adhiṭṭhānakkhette, akatā ca cīvarakāle dasāhaparamasikkhāpadeneva	1144	
PA_tika-vin07_t:1144_7	parihāraṃ labhatīti ayamattho labbhati. Kasmāti attano matiyā kāraṇapucchā. Tasmāti	1144	
PA_tika-vin07_t:1144_8	vassāneyeva vassikasāṭikāya adhiṭṭhātabbatāvacanato. “Ticīvaraṃ adhiṭṭhātu”nti suttaṃ	1144	
PA_tika-vin07_t:1144_9	panettha sesacīvarānaṃ evaṃ kālaniyamābhāvaṃ sādhetuṃ uddhaṭaṃ. Na hi tenettha aññaṃ payojanaṃ atthi.	1144	
PA_tika-vin07_t:1145	Kadā adhiṭṭhātabbātiādikurundivacanenāpi “yadā vā tadā vā adhiṭṭhātuṃ vaṭṭatī”ti idaṃ paṭikkhipitvā dasāhabbhantare eva katāya adhiṭṭhātabbataṃ dasseti.	114	
PA_tika-vin07_t:1146_0	Pāḷiyaṃ acchinnacīvarassātiādīsu acchinnasesacīvarassa naṭṭhasesacīvarassa. Etesañhi	1146	
PA_tika-vin07_t:1146_1	asamaye pariyesananivāsanāpattiyā eva anāpatti vuttā. Teneva mātikāṭṭhakathāyaṃ “acchinnacīvarassa	1146	
PA_tika-vin07_t:1146_2	vā naṭṭhacīvarassa vā anivatthaṃ corā harantīti evaṃ āpadāsu vā nivāsayato ummattakādīnañca	1146	
PA_tika-vin07_t:1146_3	anāpattī”ti vuttaṃ, idha pana samantapāsādikāyaṃ ayaṃ nissaggiyā anāpatti pāḷito	1146	
PA_tika-vin07_t:1146_4	sayameva sijjhatīti imaṃ adassetvā asijjhamānaṃ naggassa nhāyato dukkaṭāpattiyā eva	1146	
PA_tika-vin07_t:1146_5	anāpattiṃ dassetuṃ “acchinnacīvarassā”tiādi vuttanti gahetabbaṃ. Na hi esā anāpatti	1146	
PA_tika-vin07_t:1146_6	avutte sijjhatīti. Vassikasāṭikāya attuddesikatā, asamaye pariyesanatā, tāya ca paṭilābhoti	1146	
PA_tika-vin07_t:1146_7	imāni tāva pariyesanāpattiyā tīṇi aṅgāni. Nivāsanāpattiyā pana sacīvaratā, āpadābhāvo,	1146	
PA_tika-vin07_t:1146_8	vassikasāṭikāya sakabhāvo, asamaye nivāsananti cattāri aṅgāni.	1146	
PA_tika-vin07_t:1147	Vassikasāṭikasikkhāpadavaṇṇanā niṭṭhitā.	114	
PA_tika-vin07_t:1148	5. Cīvaraacchindanasikkhāpadavaṇṇanā	114	
PA_tika-vin07_t:1149	631. Pañcame yampi…pe… acchindīti ettha yaṃ te ahaṃ cīvaraṃ adāsiṃ, taṃ “mayā saddhiṃ pakkamissatī”ti saññāya adāsiṃ, na aññathāti kupito acchindīti evaṃ ajjhāharitvā yojetabbaṃ.	114	
PA_tika-vin07_t:1150_0	633. Ekaṃ dukkaṭanti yadi āṇatto avassaṃ acchindati, āṇattikkhaṇe pācittiyameva.	1150	
PA_tika-vin07_t:1150_1	Yadi na acchindati, tadā eva dukkaṭanti daṭṭhabbaṃ. Ekavācāya sambahulā āpattiyoti	1150	
PA_tika-vin07_t:1150_2	yadi āṇatto anantarāyena acchindati, āṇattikkhaṇeyeva vatthugaṇanāya pācittiyaāpattiyo	1150	
PA_tika-vin07_t:1150_3	payogakaraṇakkhaṇeyeva āpattiyā āpajjitabbato, cīvaraṃ pana acchinneyeva nissaggiyaṃ	1150	
PA_tika-vin07_t:1150_4	hoti. Yadi so na acchindati, āṇattikkhaṇe ekameva dukkaṭanti daṭṭhabbaṃ. Evaṃ aññatthāpi	1150	
PA_tika-vin07_t:1150_5	īdisesu nayo ñātabbo.	1150	
PA_tika-vin07_t:1151_0	635. Upajjhaṃ gaṇhissatīti sāmaṇerassa dānaṃ dīpeti, tena ca sāmaṇerakāle datvā upasampannakāle	1151	
PA_tika-vin07_t:1151_1	acchindatopi pācittiyaṃ dīpeti. “Bhikkhussa sāmaṃ cīvaraṃ datvā”ti idaṃ ukkaṭṭhavasena	1151	
PA_tika-vin07_t:1151_2	vuttaṃ. Āharāpetuṃ pana vaṭṭatīti kamme akate bhatisadisattā vuttaṃ. Vikappanupagapacchimacīvaratā,	1151	
PA_tika-vin07_t:1151_3	sāmaṃ dinnatā, sakasaññitā, upasampannatā, kodhavasena acchindanaṃ vā acchindāpanaṃ	1151	
PA_tika-vin07_t:1151_4	vāti imānettha pañca aṅgāni.	1151	
PA_tika-vin07_t:1152	Cīvaraacchindanasikkhāpadavaṇṇanā niṭṭhitā.	115	
PA_tika-vin07_t:1153	6. Suttaviññattisikkhāpadavaṇṇanā	115	
PA_tika-vin07_t:1154_0	636. Chaṭṭhe vītavītaṭṭhānaṃ yasmiṃ caturassadārumhi paliveṭhenti, tassa turīti nāmaṃ.	1154	
PA_tika-vin07_t:1154_1	Vāyantā tiriyaṃ suttaṃ pavesetvā yena ākoṭentā vatthe ghanabhāvaṃ āpādenti, taṃ “vema”nti vuccati.	1154	
PA_tika-vin07_t:1155	“Itarasmiṃ tatheva dukkaṭa”nti iminā vāyituṃ āraddhakālato paṭṭhāya yathāvuttaparicchedaniṭṭhiteyeva dukkaṭampi hoti, na tato pubbe vāyanapayogesūti dasseti.	115	
PA_tika-vin07_t:1156_0	Tante ṭhitaṃyeva adhiṭṭhātabbanti ettha ekavāraṃ adhiṭṭhite pacchā vītaṃ adhiṭṭhitagatikameva	1156	
PA_tika-vin07_t:1156_1	hoti, puna adhiṭṭhānakiccaṃ natthi. Sace pana antarantarā dasā ṭhapetvā visuṃ visuṃ	1156	
PA_tika-vin07_t:1156_2	saparicchedaṃ vītaṃ hoti, paccekaṃ adhiṭṭhātabbamevāti daṭṭhabbaṃ. Ettha ca kappiyasuttaṃ	1156	
PA_tika-vin07_t:1156_3	gahetvā aññātakaappavāritenāpi akappiyatantavāyena “suttamatthi, vāyanto natthī”tiādipariyāyamukhena	1156	
PA_tika-vin07_t:1156_4	vāyāpentassa anāpatti. Teneva mātikāṭṭhakathāyaṃ “vāyāpeyyā”ti padassa “cīvaraṃ me,	1156	
PA_tika-vin07_t:1156_5	āvuso, vāyathāti akappiyaviññattiyā vāyāpeyyā”ti attho vutto, evaṃ vadanto akappiyatantavāyena	1156	
PA_tika-vin07_t:1156_6	vāyāpeti nāma, nāññathā.	1156	
PA_tika-vin07_t:1157_0	640. Anāpatti cīvaraṃ sibbetuntiādīsu iminā sikkhāpadeneva anāpatti, akataviññattipaccayā	1157	
PA_tika-vin07_t:1157_1	pana dukkaṭamevāti vadanti. Akappiyasuttatā, attuddesikatā, akappiyatantavāyena akappiyaviññattiyā	1157	
PA_tika-vin07_t:1157_2	vāyāpananti imānettha tīṇi aṅgāni.	1157	
PA_tika-vin07_t:1158	Suttaviññattisikkhāpadavaṇṇanā niṭṭhitā.	115	
PA_tika-vin07_t:1159	7. Mahāpesakārasikkhāpadavaṇṇanā	115	
PA_tika-vin07_t:1160_0	642. Sattame “kiñcimattaṃ anupadajjeyyā”ti idaṃ payogabhedadassanaṃ, dānaṃ panettha	1160	
PA_tika-vin07_t:1160_1	aṅgaṃ na hoti. Teneva tassa vibhaṅge “antamaso dhammampi bhaṇatī”ti vuttaṃ. Sesamettha	1160	
PA_tika-vin07_t:1160_2	uttānameva. Aññātakaappavāritānaṃ tantavāye upasaṅkamitvā vikappamāpajjanatā, cīvarassa	1160	
PA_tika-vin07_t:1160_3	attuddesikatā, tassa vacanena suttavaḍḍhanaṃ, cīvarapaṭilābhoti imānettha cattāri aṅgāni.	1160	
PA_tika-vin07_t:1161	Mahāpesakārasikkhāpadavaṇṇanā niṭṭhitā.	116	
PA_tika-vin07_t:1162	8. Accekacīvarasikkhāpadavaṇṇanā	116	
PA_tika-vin07_t:1163_0	646. Aṭṭhame chaṭṭhiyaṃ uppannacīvarassa ekādasamāruṇo cīvarakāle uṭṭhātīti āha “chaṭṭhito	1163	
PA_tika-vin07_t:1163_1	paṭṭhāyā”tiādi, tena ca “dasāhānāgata”nti vuttattā pañcamito paṭṭhāya puṇṇamito pubbe	1163	
PA_tika-vin07_t:1163_2	dasasu aruṇesu uṭṭhitesupi cīvaraṃ nissaggiyaṃ na hoti. Puṇṇamiyā saha ekādasa divasā	1163	
PA_tika-vin07_t:1163_3	labbhantīti ettakameva iminā sikkhāpadena laddhaṃ, chaṭṭhito paṭṭhāya uppannaṃ sabbacīvaraṃ	1163	
PA_tika-vin07_t:1163_4	paṭhamakathinasikkhāpadavaseneva yāva cīvarakālaṃ nissaggiyaṃ na hotīti dasseti.	1163	
PA_tika-vin07_t:1164_0	650. Idāni paṭhamakathinādisikkhāpadehi tassa tassa cīvarassa labbhamānaṃ parihāraṃ	1164	
PA_tika-vin07_t:1164_1	idheva ekato sampiṇḍetvā dassento “atirekacīvarassā”tiādimāha. “Anatthate kathine	1164	
PA_tika-vin07_t:1164_2	ekādasadivasādhiko māso, atthate kathine ekādasadivasādhikā pañca māsā”ti ayameva	1164	
PA_tika-vin07_t:1164_3	pāṭho pāḷiyā sameti. Keci pana “dasadivasādhiko māso, dasadivasādhikā pañca māsāti	1164	
PA_tika-vin07_t:1164_4	pāṭhena bhavitabba”nti vadanti, taṃ na yuttaṃ, aññathā “navāhānāgata”nti vattabbato.	1164	
PA_tika-vin07_t:1164_5	Yaṃ panettha mātikāṭṭhakathāyañca “kāmañcesa ‘dasāhaparamaṃ atirekacīvaraṃ dhāretabba’nti	1164	
PA_tika-vin07_t:1164_6	imināva siddho, aṭṭhuppattivasena pana apubbaṃ viya atthaṃ dassetvā sikkhāpadaṃ ṭhapita”nti	1164	
PA_tika-vin07_t:1164_7	likhanti, taṃ pamādalikhitaṃ “pavāraṇamāsassa juṇhapakkhapañcamito paṭṭhāya uppannassa	1164	
PA_tika-vin07_t:1164_8	cīvarassa nidhānakālo dassito hotī”ti vuttattā. Imameva ca pamādalikhitaṃ gahetvā	1164	
PA_tika-vin07_t:1164_9	bhadantabuddhadattācariyena ca “parihārekamāsova, dasāhaparamo mato”tiādi vuttanti gahetabbaṃ.	1164	
PA_tika-vin07_t:1165_0	Accekacīvarasadise aññasminti pubbe adhiṭṭhite uppannakālākārādi sādisena accekacīvarasadise	1165	
PA_tika-vin07_t:1165_1	aññasmiṃ cīvare accekacīvarasaññāya cīvarakālaṃ atikkametīti attho. Tenevettha dukkaṭaṃ,	1165	
PA_tika-vin07_t:1165_2	anāpatti ca vuttā, itarathā tīsupi padesu pācittiyasseva vattabbato. Anaccekacīvarampi	1165	
PA_tika-vin07_t:1165_3	hi cīvarakālaṃ atikkamayato pācittiyameva accekacīvarattike viyāti daṭṭhabbaṃ. Vikappanupagapacchimappamāṇassa	1165	
PA_tika-vin07_t:1165_4	accekacīvarassa attano santakatā, dasāhānāgatāya kattikatemāsipuṇṇamāya uppannabhāvo,	1165	
PA_tika-vin07_t:1165_5	anadhiṭṭhitaavikappitatā, cīvarakālātikkamoti imānettha cattāri aṅgāni.	1165	
PA_tika-vin07_t:1166	Accekacīvarasikkhāpadavaṇṇanā niṭṭhitā.	116	
PA_tika-vin07_t:1167	9. Sāsaṅkasikkhāpadavaṇṇanā	116	
PA_tika-vin07_t:1168_0	652-3. Navame antarantarā gharametthāti antaragharanti gāmo vuttoti āha “antogāme”ti.	1168	
PA_tika-vin07_t:1168_1	“Paṭhamaṃ jhānaṃ upasampajja viharatī”ti imassa vibhaṅge “upasampajja”nti sānusāraṃ	1168	
PA_tika-vin07_t:1168_2	uddhaṭaṃ. Taṃ sandhāyāha “upasampajjantiādīsu viyā”ti. Tassāpīti “vutthavassāna”nti	1168	
PA_tika-vin07_t:1168_3	vibhaṅgapadassapi. Vutthavassānanti ca niddhāraṇe sāmivacanaṃ, etena ca purimasikkhāpade	1168	
PA_tika-vin07_t:1168_4	anatthatakathinānaṃ kathinamāsepi asamādānacāro na labbhatīti siddhaṃ hoti, itarathā	1168	
PA_tika-vin07_t:1168_5	sikkhāpadasseva niratthakattāti daṭṭhabbaṃ.	1168	
PA_tika-vin07_t:1169_0	Parikkhepārahaṭṭhānatoti ettha gāmapariyante ṭhitagharūpacārato paṭṭhāya eko leḍḍupāto	1169	
PA_tika-vin07_t:1169_1	parikkhepārahaṭṭhānaṃ nāma. Visuddhimaggepi “aparikkhittassa paṭhamaleḍḍupātato paṭṭhāyā”ti	1169	
PA_tika-vin07_t:1169_2	vuttaṃ. Tanti taṃ paṭhamasenāsanādiṃ. Majjhimanikāyaṭṭhakathāyaṃ pana vihārassapi	1169	
PA_tika-vin07_t:1169_3	gāmasseva upacāraṃ nīharitvā ubhinnaṃ leḍḍupātānaṃ antarā minitabbanti vuttaṃ.	1169	
PA_tika-vin07_t:1170_0	“Kosambiyaṃ aññataro bhikkhu gilāno hotī”ti āgatattā “kosambakasammuti anuññātā”ti	1170	
PA_tika-vin07_t:1170_1	vuttaṃ. “Ayañca pacchimadisaṃ gato hotī”ti iminā antaraghare cīvaraṃ nikkhipitvā	1170	
PA_tika-vin07_t:1170_2	tasmiṃ vihāre vasantassa sakalampi cīvaramāsaṃ vippavasituṃ vaṭṭati, tato aññattha	1170	
PA_tika-vin07_t:1170_3	gamanakicce sati vihārato bahi chārattaṃ vippavāso anuññātoti dīpeti. Tenāha “senāsanaṃ	1170	
PA_tika-vin07_t:1170_4	āgantvā sattamaṃ aruṇaṃ uṭṭhāpetu”ntiādi. Vasitvāti aruṇaṃ uṭṭhāpetvā. Tatthevāti	1170	
PA_tika-vin07_t:1170_5	tasmiññeva gataṭṭhāne. Aṅgāni panettha aṭṭhakathāyameva vuttāni.	1170	
PA_tika-vin07_t:1171	Sāsaṅkasikkhāpadavaṇṇanā niṭṭhitā.	117	
PA_tika-vin07_t:1172	10. Pariṇatasikkhāpadavaṇṇanā	117	
PA_tika-vin07_t:1173_0	660. Dasame ropitamālavacchatoti kenaci niyametvā ropitaṃ sandhāya vuttaṃ. Anocitaṃ	1173	
PA_tika-vin07_t:1173_1	milāyamānaṃ ocinitvā yattha katthaci pūjetuṃ vaṭṭati. Ṭhitaṃ disvāti sesakaṃ gahetvā	1173	
PA_tika-vin07_t:1173_2	ṭhitaṃ disvā. Yattha icchatha, tattha dethāti ettha niyametvā “asukassa dehī”ti vuttepi	1173	
PA_tika-vin07_t:1173_3	doso natthi “tumhākaṃ ruciyā”ti vuttattā. Saṅghe pariṇatabhāvo, taṃ ñatvā attano	1173	
PA_tika-vin07_t:1173_4	pariṇāmanaṃ, paṭilābhoti imānettha tīṇi aṅgāni.	1173	
PA_tika-vin07_t:1174	Pariṇatasikkhāpadavaṇṇanā niṭṭhitā.	117	
PA_tika-vin07_t:1175	Niṭṭhito pattavaggo tatiyo.	117	
PA_tika-vin07_t:1176	Iti samantapāsādikāya vinayaṭṭhakathāya vimativinodaniyaṃ	117	
PA_tika-vin07_t:1177	Tiṃsakavaṇṇanānayo niṭṭhito.	117	
PA_tika-vin07_t:1178	Paṭhamo bhāgo niṭṭhito.	117	
PA_tika-vin07_t:1179	Namo tassa bhagavato arahato sammāsambuddhassa	117	
PA_tika-vin07_t:1180	Vinayapiṭake	118	
PA_tika-vin07_t:1181	Vimativinodanī-ṭīkā (dutiyo bhāgo)	118	
PA_tika-vin07_t:1182	5. Pācittiyakaṇḍaṃ	118	
PA_tika-vin07_t:1183	1. Musāvādavaggo	118	
PA_tika-vin07_t:1184	1. Musāvādasikkhāpadavaṇṇanā	118	
PA_tika-vin07_t:1185_0	1. Musāvādavaggassa paṭhamasikkhāpade khuddakānanti ettha “khuddaka-saddo bahu-saddapariyāyo”ti	1185	
PA_tika-vin07_t:1185_1	vadanti. Tatthāti tesu vaggesu, khuddakesu vā. “Jānitabbato”ti hetuno vipakkhepi	1185	
PA_tika-vin07_t:1185_2	nibbāne vattanato anekantikatte parehi vutte “na mayā ayaṃ hetu vutto”ti taṃ kāraṇaṃ	1185	
PA_tika-vin07_t:1185_3	paṭicchādetuṃ puna “jātidhammatoti mayā vutta”ntiādīni vadati. “Sampajāna”nti vattabbe	1185	
PA_tika-vin07_t:1185_4	anunāsikalopena niddesoti āha “jānanto”ti.	1185	
PA_tika-vin07_t:1186_0	2. Sampajānamusāvādeti attanā vuccamānassa atthassa vitathabhāvaṃ pubbepi jānitvā,	1186	
PA_tika-vin07_t:1186_1	vacanakkhaṇe ca jānantassa musāvādabhaṇane. Tenāha “jānitvā”tiādi. Musāvādeti ca	1186	
PA_tika-vin07_t:1186_2	nimittatthe bhummaṃ, tasmā musābhaṇananimittaṃ pācittiyanti evamettha, ito paresupi	1186	
PA_tika-vin07_t:1186_3	īdisesu attho veditabbo.	1186	
PA_tika-vin07_t:1187	3. Vadanti etāyāti vācāti āha “micchā”tiādi. “Dhanunā vijjhatī”tiādīsu viya “cakkhunā diṭṭha”nti pākaṭavasena vuttanti āha “oḷārikenā”ti.	118	
PA_tika-vin07_t:1188_0	11. Gato bhavissatīti etthāpi sanniṭṭhānato vuttattā musāvādo jāto. Āpattinti pācittiyāpattiṃ,	1188	
PA_tika-vin07_t:1188_1	na dubbhāsitaṃ. Jātiādīhi dasahi akkosavatthūhi paraṃ davā vadantassa hi taṃ hoti.	1188	
PA_tika-vin07_t:1188_2	Cāresunti upanesuṃ. Vatthuviparītatā, visaṃvādanapurekkhāratā, yamatthaṃ vatthukāmo,	1188	
PA_tika-vin07_t:1188_3	tassa puggalassa viññāpanapayogo cāti imānettha tīṇi aṅgāni. Vatthuviparītatāya hi	1188	
PA_tika-vin07_t:1188_4	asati visaṃvādanapurekkhāratāya viññāpitepi musāvādo na hoti, dukkaṭamattameva hoti.	1188	
PA_tika-vin07_t:1188_5	Tasmā sāpi aṅgamevāti gahetabbaṃ. Uttarimanussadhammārocanatthaṃ musā bhaṇantassa	1188	
PA_tika-vin07_t:1188_6	pārājikaṃ, pariyāyena thullaccayaṃ, amūlakena pārājikena anuddhaṃsanatthaṃ saṅghādiseso,	1188	
PA_tika-vin07_t:1188_7	saṅghādisesenānuddhaṃsanaomasavādādīsu pācittiyaṃ, anupasampannesu dukkaṭaṃ, ukkaṭṭhahīnajātiādīhi	1188	
PA_tika-vin07_t:1188_8	davā akkosantassa dubbhāsitaṃ, kevalaṃ musā bhaṇantassa idha pācittiyaṃ vuttaṃ.	1188	
PA_tika-vin07_t:1189	Musāvādasikkhāpadavaṇṇanā niṭṭhitā.	118	
PA_tika-vin07_t:1190	2. Omasavādasikkhāpadavaṇṇanā	119	
PA_tika-vin07_t:1191	13. Dutiye pubbe patiṭṭhitārappadesaṃ puna are patteti paṭhamaṃ bhūmiyaṃ patiṭṭhitanemippadese parivattetvā puna bhūmiyaṃ patiṭṭhiteti attho.	119	
PA_tika-vin07_t:1192_0	15. Pubbeti aṭṭhuppattiyaṃ. Pupphachaḍḍakā nāma gabbhamalādihārakā. Tacchakakammanti	1192	
PA_tika-vin07_t:1192_1	pāsāṇakoṭṭanādivaḍḍhakīkammaṃ. Hatthamuddāgaṇanāti aṅgulisaṅkocaneneva gaṇanā. Acchiddakagaṇanā	1192	
PA_tika-vin07_t:1192_2	nāma ekaṭṭhānadasaṭṭhānādīsu sāriyo ṭhapetvā anukkamena gaṇanā. Ādi-saddena saṅkalanapaṭauppādanavoklanabhāgahārādivasena	1192	
PA_tika-vin07_t:1192_3	pavattā piṇḍagaṇanā gahitā. Yassa sā paguṇā, so rukkhampi disvā “ettakāni ettha paṇṇānī”ti	1192	
PA_tika-vin07_t:1192_4	jānāti. Yabha-methuneti vacanato āha “ya-kāra-bha-kāre”tiādi.	1192	
PA_tika-vin07_t:1193	16. Na purimenāti musāvādasikkhāpadena. Sopi āpattiyāti upasaggādivisiṭṭhehipi vadanto pācittiyāpattiyāva kāretabbo.	119	
PA_tika-vin07_t:1194_0	26. Dubbhāsitanti sāmaññato vuttattā pāḷiyaṃ anāgatehipi parammukhā vadantassapi	1194	
PA_tika-vin07_t:1194_1	dubbhāsitamevāti ācariyā vadanti tato lāmakāpattiyā abhāvā, anāpattiyāpettha bhavituṃ	1194	
PA_tika-vin07_t:1194_2	ayuttattā. Sabbasattāti ettha vacanatthavidūhi tiracchānādayopi gahitā.	1194	
PA_tika-vin07_t:1195_0	35. Anusāsanīpurekkhāratāya vā pāpagarahitāya vā vadantānaṃ cittassa lahuparivattibhāvato	1195	
PA_tika-vin07_t:1195_1	antarantarā kope uppannepi anāpatti. Kāyavikāramattenapi omasanasambhavato “tisamuṭṭhānaṃ,	1195	
PA_tika-vin07_t:1195_2	kāyakamma”nti ca vuttaṃ. Parivāre pana “catutthena āpattisamuṭṭhānena…pe… dubbhāsitaṃ	1195	
PA_tika-vin07_t:1195_3	āpajjeyyāti. Na hīti vattabba”ntiādinā itarāni samuṭṭhānāni paṭikkhipitvā pañcamasseva	1195	
PA_tika-vin07_t:1195_4	vuttattā āha “dubbhāsitāpatti panettha vācācittato samuṭṭhātī”ti. Davakamyatāya hi	1195	
PA_tika-vin07_t:1195_5	kāyavācācittehi omasantassapi vācācittameva āpattiyā aṅgaṃ hoti, na pana kāyo vijjamānopi	1195	
PA_tika-vin07_t:1195_6	dhammadesanāpatti viya kevalaṃ kāyavikāreneva. Omasantassa pana kiñcāpi idha dubbhāsitāpattiyā	1195	
PA_tika-vin07_t:1195_7	anāpatti, atha kho kāyakīḷāpaṭikkhepasikkhāpadena dukkaṭamevāti daṭṭhabbaṃ. Upasampannaṃ	1195	
PA_tika-vin07_t:1195_8	jātiādīhi anaññāpadesena akkosanaṃ, tassa jānanaṃ, atthapurekkhāratādīnaṃ abhāvoti	1195	
PA_tika-vin07_t:1195_9	imānettha tīṇi aṅgāni.	1195	
PA_tika-vin07_t:1196	Omasavādasikkhāpadavaṇṇanā niṭṭhitā.	119	
PA_tika-vin07_t:1197	3. Pesuññasikkhāpadavaṇṇanā	119	
PA_tika-vin07_t:1198_0	36. Tatiye bhaṇḍanaṃ jātaṃ etesanti bhaṇḍanajātā. Pisatīti pisuṇā, vācā, samagge	1198	
PA_tika-vin07_t:1198_1	bhinne karotīti attho. Tāya vācāya samannāgato pisuṇo, tassa kammaṃ pesuññanti evamettha attho veditabbo.	1198	
PA_tika-vin07_t:1199_0	Idhāpi jātiādīhi dasahi vatthūhi pesuññaṃ upasaṃharantasseva pācittiyaṃ, itarehi	1199	
PA_tika-vin07_t:1199_1	akkosavatthūhi dukkaṭaṃ. Anakkosavatthūhi pana upasaṃharantassa dukkaṭamevāti vadanti.	1199	
PA_tika-vin07_t:1199_2	Jātiādīhi anaññāpadesena akkosantassa bhikkhuno sutvā bhikkhussa upasaṃharaṇaṃ, piyakamyatābhedādhippāyesu	1199	
PA_tika-vin07_t:1199_3	aññataratā, tassa vijānanāti imānettha tīṇi aṅgāni.	1199	
PA_tika-vin07_t:1200	Pesuññasikkhāpadavaṇṇanā niṭṭhitā.	120	
PA_tika-vin07_t:1201	4. Padasodhammasikkhāpadavaṇṇanā	120	
PA_tika-vin07_t:1202_0	45. Catutthe purimabyañjanena sadisanti “rūpaṃ anicca”nti ettha anicca-saddena sadisaṃ	1202	
PA_tika-vin07_t:1202_1	“vedanā aniccā”ti ettha anicca-saddaṃ vadati. Akkharasamūhoti avibhattiko vutto.	1202	
PA_tika-vin07_t:1202_2	Padanti vibhattiantaṃ vuttaṃ.	1202	
PA_tika-vin07_t:1203_0	Ekaṃ padanti gāthāpadameva sandhāya vadati. Padagaṇanāyāti gāthāpadagaṇanāya. Apāpuṇitvāti	1203	
PA_tika-vin07_t:1203_1	saddhiṃ akathetvā. Etena gāthāya pacchimapāde vuccamāne sāmaṇero paṭhamapādādiṃ vadati,	1203	
PA_tika-vin07_t:1203_2	āpattiyeva, tasmiṃ nissadde eva itarena vattabbanti dasseti.	1203	
PA_tika-vin07_t:1204_0	Aṭṭhakathānissitoti saṅgītittayāruḷhaṃ porāṇaṭṭhakathaṃ sandhāya vadati. Idānipi	1204	
PA_tika-vin07_t:1204_1	“yathāpi dīpiko nāma, nilīyitvā gaṇhate mige”ti evamādikaṃ aṭṭhakathāvacanaṃ attheva,	1204	
PA_tika-vin07_t:1204_2	buddhaghosācariyādīhi porāṇaṭṭhakathānayena vuttampi idha saṅgahetabbanti vadanti.	1204	
PA_tika-vin07_t:1204_3	Pāḷinissitoti udānavaggasaṅgahādiko. Vivaṭṭūpanissitanti nibbānanissitaṃ. Therassāti	1204	
PA_tika-vin07_t:1204_4	nāgasenattherassa. Maggakathādīni pakaraṇāni.	1204	
PA_tika-vin07_t:1205	46. Pāḷiyaṃ akkharāyātiādi liṅgavipallāsena vuttaṃ, akkharenātiādinā attho gahetabbo.	120	
PA_tika-vin07_t:1206_0	48. Upacāraṃ muñcitvāti parisāya dvādasahatthaṃ muñcitvā ekato ṭhitassa vā nisinnassa	1206	
PA_tika-vin07_t:1206_1	vā anupasampannassa akathetvā aññe uddissa bhaṇantassāpi anāpatti. Sace pana dūre	1206	
PA_tika-vin07_t:1206_2	nisinnampi uddissa bhaṇati, āpatti eva. Opātetīti saddhiṃ katheti. Anupasampannatā,	1206	
PA_tika-vin07_t:1206_3	vuttalakkhaṇadhammaṃ padaso vācanatā, ekato bhaṇanañcāti imānettha tīṇi aṅgāni.	1206	
PA_tika-vin07_t:1207	Padasodhammasikkhāpadavaṇṇanā niṭṭhitā.	120	
PA_tika-vin07_t:1208	5. Sahaseyyasikkhāpadavaṇṇanā	120	
PA_tika-vin07_t:1209_0	50-51. Pañcame tatridaṃ nidassananti seso. Dirattatirattanti ettha dirattaggahaṇaṃ	1209	
PA_tika-vin07_t:1209_1	vacanālaṅkāratthaṃ, nirantaraṃ tissova rattiyo vasitvā catutthadivasādīsu sayantasseva	1209	
PA_tika-vin07_t:1209_2	āpatti, na ekantarikādivasena sayantassāti dassanatthampīti daṭṭhabbaṃ. Dirattavisiṭṭhañhi	1209	
PA_tika-vin07_t:1209_3	tirattaṃ vuccamānaṃ, tena anantarikameva tirattaṃ dīpetīti. Pañcahi chadanehīti iṭṭhakasilāsudhātiṇapaṇṇehi.	1209	
PA_tika-vin07_t:1209_4	Vācuggatavasenāti paguṇavasena. Diyaḍḍhahatthubbedho vaḍḍhakīhatthena gahetabbo.	1209	
PA_tika-vin07_t:1209_5	Ekūpacāro ekena maggena pavisitvā abbhokāsaṃ anukkamitvā sabbattha anuparigamanayoggo,	1209	
PA_tika-vin07_t:1209_6	etaṃ bahudvārampi ekūpacārova. Tattha pana kuṭṭādīhi rundhitvā visuṃ dvāraṃ yojenti,	1209	
PA_tika-vin07_t:1209_7	nānūpacāro hoti. Sace pana rundhati eva, visuṃ dvāraṃ na yojenti, “etampi ekūpacārameva	1209	
PA_tika-vin07_t:1209_8	mattikādīhi pihitadvāro viya gabbho”ti gahetabbaṃ. Aññathā gabbhe pavisitvā pamukhādīsu	1209	
PA_tika-vin07_t:1209_9	nipannānupasampannehi sahaseyyāparimuttiyā gabbhadvāraṃ mattikādīhi pidahāpetvā uṭṭhite	1209	
PA_tika-vin07_t:1209_10	aruṇe vivarāpentassapi anāpatti bhaveyyāti.	12091	
PA_tika-vin07_t:1210_0	Tesaṃ payoge payoge bhikkhussa āpattīti ettha keci “anuṭṭhahanena akiriyasamuṭṭhānā	1210	
PA_tika-vin07_t:1210_1	āpatti vuttā tasmiṃ khaṇe sayantassa kiriyābhāvā. Idañhi sikkhāpadaṃ siyā kiriyāya	1210	
PA_tika-vin07_t:1210_2	samuṭṭhāti, siyā akiriyāya samuṭṭhāti. Kiriyāsamuṭṭhānatā cassa tabbahulavasena vuttāti	1210	
PA_tika-vin07_t:1210_3	vadati. Yathā cetaṃ, evaṃ divāsayanampi. Anuṭṭhahanena, hi dvārāsaṃvaraṇena cetaṃ	1210	
PA_tika-vin07_t:1210_4	akiriyasamauṭṭhānampi hotī”ti vadanti. Idañca yuttaṃ viya dissati, vīmaṃsitvā gahetabbaṃ.	1210	
PA_tika-vin07_t:1211_0	“Uparimatalena saddhiṃ asambaddhabhittikassā”ti idaṃ sambaddhabhittike vattabbameva	1211	
PA_tika-vin07_t:1211_1	natthīti dassanatthaṃ vuttaṃ. Uparimatale sayitassa saṅkā eva natthīti “heṭṭhāpāsāde”tiādi	1211	
PA_tika-vin07_t:1211_2	vuttaṃ. Nānūpacāreti bahi nisseṇiyā ārohaṇīye.	1211	
PA_tika-vin07_t:1212_0	Sabhāsaṅkhepenāti sabhākārena. “Aḍḍhakuṭṭake”ti iminā saṇṭhānaṃ dasseti. Yattha tīsu	1212	
PA_tika-vin07_t:1212_1	dvīsu vā passesu bhittiyo baddhā, chadanaṃ vā asampattā aḍḍhabhitti, idaṃ aḍḍhakuṭṭakaṃ	1212	
PA_tika-vin07_t:1212_2	nāma. Vāḷasaṅghāṭo nāma parikkhepassa anto thambhādīnaṃ upari vāḷarūpehi katasaṅghāṭo.	1212	
PA_tika-vin07_t:1212_3	Parikkhepassa bahigateti ettha yasmiṃ passe parikkhepo natthi, tattha sace bhūmito	1212	
PA_tika-vin07_t:1212_4	vatthu uccaṃ hoti, ubhato uccavatthuto heṭṭhā bhūmiyaṃ nibbakosabbhantarepi anāpatti	1212	
PA_tika-vin07_t:1212_5	eva tattha senāsanavohārābhāvato. Atha vatthu nīcaṃ bhūmisamameva senāsanassa heṭṭhimatale	1212	
PA_tika-vin07_t:1212_6	tiṭṭhati, tattha parikkheparahitadisāya nibbakosabbhantare sabbattha āpatti hoti,	1212	
PA_tika-vin07_t:1212_7	paricchedābhāvato parikkhepassa bahi eva anāpattīti daṭṭhabbaṃ. Parimaṇḍalaṃ vātiādi	1212	
PA_tika-vin07_t:1212_8	majjhe udakapatanatthāya ākāsaṅgaṇavantaṃ senāsanaṃ sandhāya vuttaṃ. Tattha aparicchinnagabbhūpacāreti	1212	
PA_tika-vin07_t:1212_9	ekekagabbhassa dvīsu passesu pamukhena gamanaṃ paricchinditvā diyaḍḍhahatthubbedhato	1212	
PA_tika-vin07_t:1212_10	anūnaṃ kuṭṭaṃ katvā ākāsaṅgaṇena pavesaṃ karonti, evaṃ akatoti attho. Gabbhaparikkhepoti	12121	
PA_tika-vin07_t:1212_11	caturassapāsādādīsu samantā ṭhitagabbhabhittiyo sandhāya vuttaṃ.	12121	
PA_tika-vin07_t:1213_0	Pāṭekkasannivesāti ekekadisāya gabbhapāḷiyo itaradisāsu gabbhapāḷīnaṃ abhāvena, bhāvepi	1213	
PA_tika-vin07_t:1213_1	vā aññamaññabhitticchadanehi asambandhatāya pāṭekkasannivesā nāma vuccati. Taṃ…pe…	1213	
PA_tika-vin07_t:1213_2	sandhāya vuttanti tattha pācittiyena anāpattīti vuttaṃ, na dukkaṭena. Tādisāya hi	1213	
PA_tika-vin07_t:1213_3	gabbhapāḷiyā pamukhaṃ tīsu disāsu bhittīnaṃ abhāvena ekadisāya gabbhabhittimattena	1213	
PA_tika-vin07_t:1213_4	sabbacchannaṃ cūḷaparicchannaṃ nāma hoti. Tasmā dukkaṭameva. Yadi pana tassa pamukhassa	1213	
PA_tika-vin07_t:1213_5	itaradisāsupi ekissaṃ, sabbāsu vā bhittiṃ karonti, tadā sabbacchannaupaḍḍhaparicchannādibhāvato	1213	
PA_tika-vin07_t:1213_6	pācittiyameva hotīti daṭṭhabbaṃ. Bhūmiyaṃ vinā jagatiyā pamukhaṃ sandhāyāti ettha	1213	
PA_tika-vin07_t:1213_7	uccavatthuṃ akatvā bhūmiyaṃ katagehassa pamukhaṃ sandhāya aparikkhitte pācittiyena	1213	
PA_tika-vin07_t:1213_8	anāpattīti idaṃ kathitaṃ. Uccavatthukaṃ ce pamukhaṃ hoti, tena vatthunā parikkhittasaṅkhyameva	1213	
PA_tika-vin07_t:1213_9	pamukhaṃ gacchatīti adhippāyo. Tatthāti andhakaṭṭhakathāyaṃ. Jagatiyā pamāṇaṃ vatvāti	1213	
PA_tika-vin07_t:1213_10	pakatibhūmiyā nipanno yathā jagatiyā upari sayitaṃ na passati, evaṃ uccātiuccavatthussa	12131	
PA_tika-vin07_t:1213_11	ubbedhappamāṇaṃ vatvā. Ekadisāya ujukameva dīghaṃ katvā sannivesito pāsādo ekasālasanniveso.	12131	
PA_tika-vin07_t:1213_12	Dvīsu, tīsu vā catūsupi vā disāsu siṅghāṭakasaṇṭhānādivasena katā dvisālādisannivesā	12131	
PA_tika-vin07_t:1213_13	veditabbā. Sālappabhedadīpanameva cettha purimato visesoti. Parikkhepo viddhastoti	12131	
PA_tika-vin07_t:1213_14	pamukhassa parikkhepaṃ sandhāya vadati.	12131	
PA_tika-vin07_t:1214_0	53. Upaḍḍhacchannaupaḍḍhaparicchannaṃ senāsanaṃ dukkaṭassa ādiṃ vatvā pāḷiyaṃ dassitattā	1214	
PA_tika-vin07_t:1214_1	tato adhikaṃ sabbacchannaupaḍḍhaparicchannādikampi sabbaṃ pāḷiyaṃ avuttampi pācittiyasseva	1214	
PA_tika-vin07_t:1214_2	vatthubhāvena dassitaṃ sikkhāpadassa paṇṇattivajjattā, garuke ṭhātabbato cāti veditabbaṃ.	1214	
PA_tika-vin07_t:1214_3	Satta pācittiyānīti pāḷiyaṃ vuttapācittiyadvayaṃ sāmaññato ekattena gahetvā vuttaṃ.	1214	
PA_tika-vin07_t:1215_0	54. Pāḷiyaṃ “tatiyāya rattiyā purāruṇā nikkhamitvā puna vasatī”ti idaṃ ukkaṭṭhavasena	1215	
PA_tika-vin07_t:1215_1	vuttaṃ, anikkhamitvā pana purāruṇā uṭṭhahitvā antochadane nisinnassāpi punadivase	1215	
PA_tika-vin07_t:1215_2	sahaseyyena anāpatti eva. Senambamaṇḍapavaṇṇaṃ hotīti sīhaḷadīpe kira uccavatthuko	1215	
PA_tika-vin07_t:1215_3	sabbacchanno sabbaaparicchanno evaṃnāmako sannipātamaṇḍapo atthi, taṃ sandhāyetaṃ	1215	
PA_tika-vin07_t:1215_4	vuttaṃ. Ettha catutthabhāgo cūḷakaṃ, dve bhāgā upaḍḍhaṃ, tīsu bhāgesu dve bhāgā yebhuyyanti	1215	
PA_tika-vin07_t:1215_5	iminā nayena cūḷakacchannaparicchannatādīni veditabbāni. Pācittiyavatthukasenāsanaṃ,	1215	
PA_tika-vin07_t:1215_6	tattha anupasampannena saha nipajjanaṃ, catutthadivase sūriyatthaṅgamananti imānettha tīṇi aṅgāni.	1215	
PA_tika-vin07_t:1216	Sahaseyyasikkhāpadavaṇṇanā niṭṭhitā.	121	
PA_tika-vin07_t:1217	6. Dutiyasahaseyyasikkhāpadavaṇṇanā	121	
PA_tika-vin07_t:1218_0	55. Chaṭṭhe mātugāmena saddhiṃ catutthadivase sayantassāpi iminā sikkhāpadena ekāva	1218	
PA_tika-vin07_t:1218_1	āpatti. Keci pana purimasikkhāpadenāpīti dve āpattiyo vadanti, taṃ na yuttaṃ “anupasampannenā”ti	1218	
PA_tika-vin07_t:1218_2	anitthiliṅgena vuttattā napuṃsakena pana catutthadivase sayantassa sadukkaṭapācittiyaṃ	1218	
PA_tika-vin07_t:1218_3	vattuṃ yuttaṃ. Kiñcāpettha pāḷiyaṃ paṇḍakavaseneva dukkaṭaṃ vuttaṃ, tadanulomikā	1218	
PA_tika-vin07_t:1218_4	pana purisaubhatobyañjanakena saha sayantassa iminā dukkaṭaṃ, purimena catutthadivase	1218	
PA_tika-vin07_t:1218_5	sadukkaṭapācittiyaṃ. Itthiubhatobyañjanako itthigatikovāti ayaṃ amhākaṃ khanti. Matitthiyā	1218	
PA_tika-vin07_t:1218_6	anāpattīti vadanti. Pācittiyavatthukasenāsanaṃ, tattha mātugāmena saddhiṃ nipajjanaṃ,	1218	
PA_tika-vin07_t:1218_7	sūriyatthaṅgamananti imānettha tīṇi aṅgāni.	1218	
PA_tika-vin07_t:1219	Dutiyasahaseyyasikkhāpadavaṇṇanā niṭṭhitā.	121	
PA_tika-vin07_t:1220	7. Dhammadesanāsikkhāpadavaṇṇanā	122	
PA_tika-vin07_t:1221_0	60. Sattame na yakkhenātiādīnaṃ “aññatra viññunā”ti iminā sambandho. Aññatra viññunā	1221	
PA_tika-vin07_t:1221_1	purisaviggahena, na yakkhādināpīti evamattho gahetabboti adhippāyo. Tādisenapi hi	1221	
PA_tika-vin07_t:1221_2	saha ṭhitāya desetuṃ na vaṭṭati. Taṃtaṃdesabhāsāya atthaṃ yathāruci vaṭṭati eva.	1221	
PA_tika-vin07_t:1222_0	Iriyāpathāparivattanaṃ, purisaṃ vā dvādasahatthūpacāre apakkosāpanaṃ ettha akiriyā.	1222	
PA_tika-vin07_t:1222_1	Vuttalakkhaṇassa dhammassa channaṃ vācānaṃ upari desanā, vuttalakkhaṇo mātugāmo,	1222	
PA_tika-vin07_t:1222_2	iriyāpathapaavattanābhāvo, viññūpurisābhāvo, apañhavissajjanāti imānettha pañca aṅgāni.	1222	
PA_tika-vin07_t:1223	Dhammadesanāsikkhāpadavaṇṇanā niṭṭhitā.	122	
PA_tika-vin07_t:1224	8. Bhūtārocanasikkhāpadavaṇṇanā	122	
PA_tika-vin07_t:1225_0	77. Aṭṭhame antarāti parinibbānakālato pubbepi. Atikaḍḍhiyamānenāti “vadatha, bhante,	1225	
PA_tika-vin07_t:1225_1	kiṃ tumhehi adhigata”nti evaṃ nippīḷiyamānena atibaddhiyamānena. Tathārūpe paccaye	1225	
PA_tika-vin07_t:1225_2	sati vattabbameva. Sutapariyattisīlaguṇanti ettha atthakusalatā sutaguṇo, pāḷipāṭhakusalatā	1225	
PA_tika-vin07_t:1225_3	pariyattiguṇoti daṭṭhabbaṃ. “Cittakkhepassa vā abhāvā”ti iminā khittacittavedanāṭṭatāpi	1225	
PA_tika-vin07_t:1225_4	ariyānaṃ natthīti dasseti.	1225	
PA_tika-vin07_t:1226_0	Pubbe avuttehīti catutthapārājike avuttehi. Idañca sikkhāpadaṃ paṇṇattiajaānanavasena	1226	
PA_tika-vin07_t:1226_1	ekantato acittakasamuṭṭhānameva hoti ariyānaṃ paṇṇattivītikkamābhāvā. Jhānalābhīnañca	1226	
PA_tika-vin07_t:1226_2	satthu āṇāvītikkamapaṭighacittassa jhānaparihānato bhūtārocanaṃ na sambhavati. Uttarimanussadhammassa	1226	
PA_tika-vin07_t:1226_3	bhūtatā, anupasampannassa ārocanaṃ, taṅkhaṇavijānanā, anaññāpadesoti imānettha cattāri aṅgāni.	1226	
PA_tika-vin07_t:1227	Bhūtārocanasikkhāpadavaṇṇanā niṭṭhitā.	122	
PA_tika-vin07_t:1228	9. Duṭṭhullārocanasikkhāpadavaṇṇanā	122	
PA_tika-vin07_t:1229	78. Navame tattha bhaveyyāti tattha kassaci mati evaṃ bhaveyya. Aṭṭhakathāvacanameva upapattito daḷhaṃ katvā patiṭṭhapento “imināpi ceta”ntiādimāha.	122	
PA_tika-vin07_t:1230_0	82. Ādito pañca sikkhāpadānīti pāṇātipātādīni pañca. Sesānīti vikālabhojanādīni.	1230	
PA_tika-vin07_t:1230_1	Sukkavissaṭṭhiādi ajjhācārova. Antimavatthuṃ anajjhāpannassa bhikkhuno savatthuko	1230	
PA_tika-vin07_t:1230_2	saṅghādiseso, anupasampannassa ārocanaṃ, bhikkhusammutiyā abhāvoti imānettha tīṇi aṅgāni.	1230	
PA_tika-vin07_t:1231	Duṭṭhullārocanasikkhāpadavaṇṇanā niṭṭhitā.	123	
PA_tika-vin07_t:1232	10. Pathavīkhaṇanasikkhāpadavaṇṇanā	123	
PA_tika-vin07_t:1233_0	86. Dasame appapaṃsumattikāya pathaviyā anāpattivatthubhāvena vuttattā upaḍḍhapaṃsumattikāyapi	1233	
PA_tika-vin07_t:1233_1	pācittiyamevāti gahetabbaṃ. Na hetaṃ dukkaṭavatthūti sakkā vattuṃ jātājātavinimuttāya	1233	
PA_tika-vin07_t:1233_2	tatiyapathaviyā abhāvato.	1233	
PA_tika-vin07_t:1234_0	Vaṭṭatīti imasmiṃ ṭhāne pokkharaṇiṃ khaṇāti okāsassa aniyamitattā vaṭṭati. Imaṃ valliṃ	1234	
PA_tika-vin07_t:1234_1	khaṇāti pathavīkhaṇanaṃ sandhāya vuttattā imināva sikkhāpadena āpatti, na bhūtagāmasikkhāpadena.	1234	
PA_tika-vin07_t:1234_2	Ubhayampi sandhāya vutte pana dvepi pācittiyā honti. Udakapappaṭakoti udake antobhūmiyaṃ	1234	
PA_tika-vin07_t:1234_3	paviṭṭhe tassa uparibhāgaṃ chādetvā tanukapaṃsu vā mattikā vā paṭalaṃ hutvā patamānā	1234	
PA_tika-vin07_t:1234_4	tiṭṭhati, tasmiṃ udake sukkhepi taṃ paṭalaṃ vātena calamānā tiṭṭhati, taṃ udakapappaṭako nāma.	1234	
PA_tika-vin07_t:1235_0	Akatapabbhāreti avaḷañjanaṭṭhānadassanatthaṃ vuttaṃ. Tādise eva hi vammikassa sambhavoti.	1235	
PA_tika-vin07_t:1235_1	Mūsikukkaraṃ nāma mūsikāhi khanitvā bahi katapaṃsurāsi. Acchadanantiādivuttattā ujukaṃ	1235	
PA_tika-vin07_t:1235_2	ākāsato patitavassodakena ovaṭṭhameva jātapathavī hoti, na chadanādīsu patitvā tato	1235	
PA_tika-vin07_t:1235_3	pavattaudakena tintanti veditabbaṃ. Maṇḍapatthambhanti sākhāmaṇḍapatthambhaṃ. Uccāletvāti	1235	
PA_tika-vin07_t:1235_4	ukkhipitvā. Tatoti purāṇasenāsanato.	1235	
PA_tika-vin07_t:1236	88. Mahāmattikanti bhittilepanaṃ. Jātapathavitā, tathāsaññitā, khaṇanakhaṇāpanānaṃ aññataranti imānettha tīṇi aṅgāni.	123	
PA_tika-vin07_t:1237	Pathavīkhaṇanasikkhāpadavaṇṇanā niṭṭhitā.	123	
PA_tika-vin07_t:1238	Niṭṭhito musāvādavaggo paṭhamo.	123	
PA_tika-vin07_t:1239	2. Bhūtagāmavaggo	123	
PA_tika-vin07_t:1240	1. Bhūtagāmasikkhāpadavaṇṇanā	124	
PA_tika-vin07_t:1241_0	89. Dutiyavaggassa paṭhame niggahetuṃ asakkontoti sākhaṭṭhakavimāne sākhāya chijjamānāya	1241	
PA_tika-vin07_t:1241_1	chijjante tattha achedanatthāya devatāya upanītaṃ puttaṃ disvāpi kuṭhārinikkhepavegaṃ	1241	
PA_tika-vin07_t:1241_2	nivattetuṃ asakkontoti attho. Rukkhadhammeti rukkhassa pavattiyaṃ. Rukkhānaṃ viya	1241	
PA_tika-vin07_t:1241_3	chedanādīsu akuppanañhi rukkhadhammo nāma.	1241	
PA_tika-vin07_t:1242_0	Uppatitanti uppannaṃ. Bhantanti dhāvantaṃ. Vārayeti niggaṇheyya. Itaroti uppannaṃ	1242	
PA_tika-vin07_t:1242_1	kodhaṃ aniggaṇhanto rājauparājādīnaṃ rasmimattaggāhakajano viya na uttamasārathīti	1242	
PA_tika-vin07_t:1242_2	attho. Visaṭaṃ sappavisanti sarīre dāṭhāvaṇānusārena vitthiṇṇaṃ byāpetvā ṭhitaṃ kaṇhasappavisaṃ	1242	
PA_tika-vin07_t:1242_3	viya. Jahāti orapāranti pañcorambhāgiyasaññojanāni tatiyamaggena jahāti. “Orapāra”nti	1242	
PA_tika-vin07_t:1242_4	hi orimatīraṃ vuccati. Atha vā soti tatiyamaggena kodhaṃ vinetvā ṭhito bhikkhu arahattamaggena	1242	
PA_tika-vin07_t:1242_5	orapāraṃ jahātīti attho. Tattha oraṃ nāma sakattabhāvo, ajjhattikāni vā āyatanāni.	1242	
PA_tika-vin07_t:1242_6	Pāraṃ nāma paraattabhāvo, bāhirāni vā āyatanāni. Tadubhaye pana chandarāgaṃ jahanto	1242	
PA_tika-vin07_t:1242_7	“jahāti orimapāra”nti vuccati.	1242	
PA_tika-vin07_t:1243_0	90. Bhavantīti vaḍḍhanti. Ahuvuntīti babhūvu. Tenāha “jātā vaḍḍhitā”ti. Bhūtānaṃ	1243	
PA_tika-vin07_t:1243_1	gāmoti mahābhūtānaṃ haritatiṇādibhāvena samaggānaṃ samūho. Tabbinimuttassa gāmassa	1243	
PA_tika-vin07_t:1243_2	abhāvaṃ dassetuṃ “bhūtā eva vā gāmo”ti vuttaṃ. Pātabya-saddassa pā pāneti dhātvatthaṃ	1243	
PA_tika-vin07_t:1243_3	sandhāyāha “paribhuñjitabbatā”ti. Sā ca pātabyatā chedanādi eva hotīti āha “tassā…pe…	1243	
PA_tika-vin07_t:1243_4	bhūtagāmassa jātā chedanādipaccayā”ti.	1243	
PA_tika-vin07_t:1244	91. Jāta-saddo ettha vijātapariyāyoti “puttaṃ vijātā itthī”tiādīsu viya pasūtavacanoti āha “pasūtānī”ti, nibbattapaṇṇamūlānīti attho.	124	
PA_tika-vin07_t:1245	Tāni dassentoti tāni bījāni dassento. Kāriyadassanamukheneva kāraṇañca gahitanti āha “bījato nibbattena bījaṃ dassita”nti.	124	
PA_tika-vin07_t:1246_0	92. “Bījato sambhūto bhūtagāmo bīja”nti iminā uttarapadalopena “padumagacchato nibbattaṃ	1246	
PA_tika-vin07_t:1246_1	pupphaṃ paduma”ntiādīsu viyāyaṃ vohāroti dasseti. Yaṃ bījaṃ bhūtagāmo nāma hotīti	1246	
PA_tika-vin07_t:1246_2	nibbattapaṇṇamūlaṃ sandhāya vadati. Yathārutanti yathāpāṭhaṃ.	1246	
PA_tika-vin07_t:1247_0	“Sañciccā”ti vuttattā sarīre laggabhāvaṃ ñatvāpi uṭṭhahati, “taṃ uddharissāmī”tisaññāya	1247	
PA_tika-vin07_t:1247_1	abhāvato vaṭṭati. Anantaka-ggahaṇena sāsapamattikā gahitā, nāmañhetaṃ tassā sevālajātiyā.	1247	
PA_tika-vin07_t:1247_2	Mūlapaṇṇānaṃ abhāvena “asampuṇṇabhūtagāmo nāmā”ti vuttaṃ. So bījagāmena saṅgahitoti.	1247	
PA_tika-vin07_t:1247_3	Avaḍḍhamānepi bhūtagāmamūlakattā vuttaṃ “amūlakabhūtagāme saṅgahaṃ gacchatī”ti. Nāḷikerassa	1247	
PA_tika-vin07_t:1247_4	āveṇikaṃ katvā vadati.	1247	
PA_tika-vin07_t:1248_0	Seleyyakaṃ nāma silāya sambhūtā ekā gandhajāti. Pupphitakālato paṭṭhāyāti vikasitakālato	1248	
PA_tika-vin07_t:1248_1	pabhuti. Chattakaṃ gaṇhantoti vikasitaṃ gaṇhanto. Makuḷaṃ pana rukkhattacaṃ akopentenapi	1248	
PA_tika-vin07_t:1248_2	gahetuṃ na vaṭṭati, phullaṃ vaṭṭati. Hatthakukkuccenāti hatthacāpallena.	1248	
PA_tika-vin07_t:1249_0	“Pānīyaṃ na vāsetabba”nti idaṃ attano pivanapānīyaṃ sandhāya vuttaṃ, aññesaṃ pana	1249	
PA_tika-vin07_t:1249_1	vaṭṭati anuggahitattā. Tenāha “attanā khāditukāmenā”ti. Yesaṃ rukkhānaṃ sākhā ruhatīti	1249	
PA_tika-vin07_t:1249_2	mūlaṃ anotāretvā paṇṇamattaniggamanamattenapi vaḍḍhati. Tattha kappiyampi akaronto	1249	
PA_tika-vin07_t:1249_3	chinnanāḷikeraveḷudaṇḍādayo kopetuṃ vaṭṭati.	1249	
PA_tika-vin07_t:1250	“Caṅkamitaṭṭhānaṃ dassessāmī”ti vuttattā kevalaṃ caṅkamanādhippāyena vā maggagamanādhippāyena vā akkamantassa, tiṇānaṃ upari nisīdanādhippāyena nisīdantassa ca doso natthi.	125	
PA_tika-vin07_t:1251_0	Samaṇakappehīti samaṇānaṃ kappiyavohārehi, abījanibbaṭṭabījānipi kappiyabhāvato “samaṇakappānī”ti	1251	
PA_tika-vin07_t:1251_1	vuttāni. Abījaṃ nāma taruṇaambaphalādīni. Nibbaṭṭetabbaṃ viyojetabbaṃ bījaṃ yasmiṃ,	1251	
PA_tika-vin07_t:1251_2	taṃ panasādi nibbaṭṭabījaṃ nāma. Kappiyanti vatvāvāti pubbakālakiriyāvasena vuttepi	1251	
PA_tika-vin07_t:1251_3	vacanakkhaṇeva aggisatthādinā bījagāme vaṇaṃ kātabbanti vacanato pana pubbe kātuṃ	1251	
PA_tika-vin07_t:1251_4	na vaṭṭati, tañca dvidhā akatvā chedanabhedanameva dassetabbaṃ. Karontena ca bhikkhunā	1251	
PA_tika-vin07_t:1251_5	“kappiyaṃ karohī”ti yāya kāyaci bhāsāya vutteyeva kātabbaṃ. Bījagāmaparimocanatthaṃ	1251	
PA_tika-vin07_t:1251_6	puna kappiyaṃ kāretabbanti kārāpanassa paṭhamameva adhikatattā. “Kaṭāhepi kātuṃ vaṭṭatī”ti	1251	
PA_tika-vin07_t:1251_7	vuttattā kaṭāhato nīhatāya miñjāya vā bīje vā yattha katthaci vijjhituṃ vaṭṭati eva.	1251	
PA_tika-vin07_t:1251_8	Bhūtagāmo, bhūtagāmasaññitā, vikopanaṃ vā vikopāpanaṃ vāti imānettha tīṇi aṅgāni.	1251	
PA_tika-vin07_t:1252	Bhūtagāmasikkhāpadavaṇṇanā niṭṭhitā.	125	
PA_tika-vin07_t:1253	2. Aññavādakasikkhāpadavaṇṇanā	125	
PA_tika-vin07_t:1254	94. Dutiye aññaṃ vacananti yaṃ dosavibhāvanatthaṃ parehi vuttavacanaṃ taṃ tassa ananucchavikena aññena vacanena paṭicarati.	125	
PA_tika-vin07_t:1255_0	98. Yadetaṃ aññenaññaṃ paṭicaraṇavasena pavattavacanaṃ, tadeva pucchitamatthaṃ ṭhapetvā	1255	
PA_tika-vin07_t:1255_1	aññaṃ vadati pakāsetīti aññavādakanti āha “aññenaññaṃ paṭicaraṇassetaṃ nāma”nti.	1255	
PA_tika-vin07_t:1255_2	Tuṇhībhūtassetaṃ nāmanti tuṇhībhāvassetaṃ nāmaṃ, ayameva vā pāṭho. Aññavādakaṃ āropetunti	1255	
PA_tika-vin07_t:1255_3	aññavāde āropetuṃ. Vihesakanti vihesakattaṃ.	1255	
PA_tika-vin07_t:1256	99. Pāḷiyaṃ na ugghāṭetukāmoti paṭicchādetukāmo.	125	
PA_tika-vin07_t:1257_0	100. Anāropite aññavādaketi vuttadukkaṭaṃ pāḷiyaṃ āgataaññenaññapaṭicaraṇavasena	1257	
PA_tika-vin07_t:1257_1	yujjati, aṭṭhakathāyaṃ āgatanayena pana musāvādena aññenaññaṃ paṭicarantassa pācittiyena	1257	
PA_tika-vin07_t:1257_2	saddhiṃ dukkaṭaṃ, āropite imināva pācittiyaṃ. Keci pana “musāvādapācittiyena saddhiṃ	1257	
PA_tika-vin07_t:1257_3	pācittiyadvaya”nti vadanti, vīmaṃsitabbaṃ. Ādikammikassapi musāvāde imināva anāpattīti	1257	
PA_tika-vin07_t:1257_4	daṭṭhabbaṃ. Dhammakammena āropitatā, āpattiyā vā vatthunā vā anuyuñjiyamānatā, chādetukāmatāya	1257	
PA_tika-vin07_t:1257_5	aññenaññaṃ paṭicaraṇaṃ, tuṇhībhāvo cāti imānettha tīṇi aṅgāni.	1257	
PA_tika-vin07_t:1258	Aññavādakasikkhāpadavaṇṇanā niṭṭhitā.	125	
PA_tika-vin07_t:1259	3. Ujjhāpanakasikkhāpadavaṇṇanā	125	
PA_tika-vin07_t:1260	103. Tatiye cintāyanatthassa jhe-dhātussa anekatthatāya olokanatthasambhavato vuttaṃ “olokāpentī”ti. Chandāyāti liṅgavipallāsoti āha “chandenā”ti.	126	
PA_tika-vin07_t:1261_0	105. Bhikkhuṃ lāmakato cintāpanatthaṃ aññesaṃ taṃ avaṇṇakathanaṃ ujjhāpanaṃ nāma.	1261	
PA_tika-vin07_t:1261_1	Aññesaṃ pana avatvā aññamaññaṃ samullapanavasena bhikkhuno dosappakāsanaṃ khiyyanaṃ	1261	
PA_tika-vin07_t:1261_2	nāmāti ayametesaṃ bhedo.	1261	
PA_tika-vin07_t:1262_0	106. Aññaṃ anupasampannaṃ ujjhāpetīti aññena anupasampannena ujjhāpeti. Tassa vā	1262	
PA_tika-vin07_t:1262_1	taṃ santiketi tassa anupasampannassa santike taṃ saṅghena sammataṃ upasampannaṃ khiyyati.	1262	
PA_tika-vin07_t:1262_2	Idhāpi musāvādena ujjhāpanādīnaṃ sambhavato dukkaṭaṭṭhānāni ca ādikammikassa anāpatti	1262	
PA_tika-vin07_t:1262_3	ca iminā eva sikkhāpadena vuttāti veditabbaṃ sabbattha musāvādapācittiyassa anivattito.	1262	
PA_tika-vin07_t:1262_4	Dhammakammena sammatatā, upasampannatā, agatigamanābhāvo, tassa avaṇṇakāmatā, yassa	1262	
PA_tika-vin07_t:1262_5	santike vadati. Tassa upasampannatā, ujjhāpanaṃ vā khiyyanaṃ vāti imānettha cha aṅgāni.	1262	
PA_tika-vin07_t:1263	Ujjhāpanakasikkhāpadavaṇṇanā niṭṭhitā.	126	
PA_tika-vin07_t:1264	4. Paṭhamasenāsanasikkhāpadavaṇṇanā	126	
PA_tika-vin07_t:1265_0	110. Catutthe apaññāteti appasiddhe. Imaṃ pana aṭṭha māse maṇḍapādīsu ṭhapanasaṅkhātaṃ	1265	
PA_tika-vin07_t:1265_1	atthavisesaṃ gahetvā bhagavatā paṭhamameva sikkhāpadaṃ paññattanti adhippāyaṃ “anujānāmi,	1265	
PA_tika-vin07_t:1265_2	bhikkhave, aṭṭhamāse”tiādivacanena anupaññattisadisena pakāsetvā visuṃ anupaññatti	1265	
PA_tika-vin07_t:1265_3	na vuttā. Parivāre panetaṃ anujānanavacanaṃ anupaññattiṭṭhānanti “ekā anupaññattī”ti vuttaṃ.	1265	
PA_tika-vin07_t:1266_0	Navavāyimoti adhunā suttena vītakacchena paliveṭhitamañco. Onaddhoti kappiyacammena	1266	
PA_tika-vin07_t:1266_1	onaddho. Te hi vassena sīghaṃ na nassanti. “Ukkaṭṭhaabbhokāsiko”ti idaṃ tassa sukhapaṭipattidassanamattaṃ,	1266	
PA_tika-vin07_t:1266_2	ukkaṭṭhassāpi pana cīvarakuṭi vaṭṭateva. Kāyānugatikattāti bhikkhuno tattheva nisīdanabhāvaṃ	1266	
PA_tika-vin07_t:1266_3	dīpeti, tena ca vassabhayena sayaṃ aññattha gacchantassa āpattīti dasseti. Abbhokāsikānaṃ	1266	
PA_tika-vin07_t:1266_4	temanatthāya niyametvā dāyakehi dinnampi attānaṃ rakkhantena rakkhitabbameva.	1266	
PA_tika-vin07_t:1267_0	“Valāhakānaṃ anuṭṭhitabhāvaṃ sallakkhetvā”ti iminā gimhānepi meghe uṭṭhite abbhokāse	1267	
PA_tika-vin07_t:1267_1	nikkhipituṃ na vaṭṭatīti dīpeti. Tatra tatrāti cetiyaṅgaṇādike tasmiṃ tasmiṃ abbhokāse	1267	
PA_tika-vin07_t:1267_2	niyametvā nikkhittā. Majjhato paṭṭhāya pādaṭṭhānābhimukhāti yattha samantato sammajjitvā	1267	
PA_tika-vin07_t:1267_3	aṅgaṇamajjhe sabbadā kacavarassa saṅkaḍḍhanena majjhe vālikā sañcitā hoti. Tattha	1267	
PA_tika-vin07_t:1267_4	kattabbavidhidassanatthaṃ vuttaṃ. Uccavatthupādaṭṭhānābhimukhaṃ vā vālikā haritabbā.	1267	
PA_tika-vin07_t:1267_5	Yattha vā pana koṇesu vālikā sañcitā, tattha tato paṭṭhāya aparadisābhimukhā haritabbāti	1267	
PA_tika-vin07_t:1267_6	keci atthaṃ vadanti. Keci pana “sammaṭṭhaṭṭhānassa padavaḷañjena avikopanatthāya	1267	
PA_tika-vin07_t:1267_7	sayaṃ asammaṭṭhaṭṭhāne ṭhatvā attano pādābhimukhaṃ vālikā haritabbāti vutta”nti vadanti,	1267	
PA_tika-vin07_t:1267_8	tattha “majjhato paṭṭhāyā”ti vacanassa payojanaṃ na dissati.	1267	
PA_tika-vin07_t:1268	111. Vaṅkapādatāmattena kuḷīrapādakassa sesehi viseso, na aṭanīsu pādappavesanavisesenāti dassetuṃ “yo vā pana kocī”tiādi vuttaṃ. Tassāti upasampannasseva.	126	
PA_tika-vin07_t:1269_0	Nisīditvā…pe… pācittiyanti ettha meghuṭṭhānābhāvaṃ ñatvā “pacchā āgantvā uddharissāmī”ti	1269	
PA_tika-vin07_t:1269_1	ābhogena gacchantassa anāpatti, tena punāgantabbameva. Kappaṃ labhitvāti “gaccha,	1269	
PA_tika-vin07_t:1269_2	mā idha tiṭṭhā”ti vuttavacanaṃ labhitvā.	1269	
PA_tika-vin07_t:1270_0	Āvāsikānaṃyeva palibodhoti āgantukesu kiñci avatvā nisīditvā “āvāsikā eva uddharissantī”ti	1270	
PA_tika-vin07_t:1270_1	gatesupi āvāsikānameva palibodho. Mahāpaccarivāde pana “idaṃ amhāka”nti avatvāpi	1270	
PA_tika-vin07_t:1270_2	nisinnānamevāti adhippāyo. “Santharitvā vā santharāpetvā vā”ti vuttattā anāṇattiyā	1270	
PA_tika-vin07_t:1270_3	paññāpitattāpi dukkaṭe kāraṇaṃ vuttaṃ. Ussārakoti sarabhāṇako. So hi uddhaṃ uddhaṃ	1270	
PA_tika-vin07_t:1270_4	pāḷipāṭhaṃ sāreti pavattetīti ussārakoti vuccati.	1270	
PA_tika-vin07_t:1271_0	112. Vaṇṇānurakkhaṇatthaṃ katāti paṭakhaṇḍādīhi sibbitvā katā. Bhūmiyaṃ attharitabbāti	1271	
PA_tika-vin07_t:1271_1	cimilikāya sati tassā upari, asati suddhabhūmiyaṃ attharitabbā. “Sīhacammādīnaṃ pariharaṇeyeva	1271	
PA_tika-vin07_t:1271_2	paṭikkhepo”ti iminā mañcapīṭhādīsu attharitvā puna saṃharitvā ṭhapanādivasena attano	1271	
PA_tika-vin07_t:1271_3	atthāya pariharaṇameva na vaṭṭati, bhūmattharaṇādivasena paribhogo pana attano pariharaṇaṃ	1271	
PA_tika-vin07_t:1271_4	na hotīti dasseti. Khandhake hi “antopi mañce paññattāni honti, bahipi mañce paññattāni	1271	
PA_tika-vin07_t:1271_5	hontī”ti evaṃ attano attano atthāya mañcādīsu paññapetvā pariharaṇavatthusmiṃ –	1271	
PA_tika-vin07_t:1272	“Na, bhikkhave, mahācammāni dhāretabbāni sīhacammaṃ byagghacammaṃ dīpicammaṃ. Yo dhāreyya, āpatti dukkaṭassā”ti –	127	
PA_tika-vin07_t:1273	Paṭikkhepo kato. Tasmā vuttanayenevettha adhippāyo daṭṭhabbo. Dārumayapīṭhanti phalakamayapīṭhameva. Pādakathalikanti adhotapādaṃ yasmiṃ ghaṃsantā dhovanti, taṃ dāruphalakādi.	127	
PA_tika-vin07_t:1274_0	113. “Āgantvā uddharissāmīti gacchatī”ti vuttattā aññenapi kāraṇena anotāpentassapi	1274	
PA_tika-vin07_t:1274_1	āgamane sāpekkhassa anāpatti. Teneva mātikāṭṭhakathāyaṃ “mañcādīnaṃ saṅghikatā, vuttalakkhaṇe	1274	
PA_tika-vin07_t:1274_2	dese santharaṇaṃ vā santharāpanaṃ vā, apalibuddhatā, āpadāya abhāvo, nirapekkhatā,	1274	
PA_tika-vin07_t:1274_3	leḍḍupātātikkamo”ti evamettha nirapekkhatāya saddhiṃ cha aṅgāni vuttāni.	1274	
PA_tika-vin07_t:1275	Paṭhamasenāsanasikkhāpadavaṇṇanā niṭṭhitā.	127	
PA_tika-vin07_t:1276	5. Dutiyasenāsanasikkhāpadavaṇṇanā	127	
PA_tika-vin07_t:1277	116. Pañcame pāvāro kojavoti paccattharaṇatthāyeva ṭhapitā uggatalomā attharaṇavisesā. Ettakameva vuttanti aṭṭhakathāsu vuttaṃ. Senāsanatoti sabbapacchimasenāsanato.	127	
PA_tika-vin07_t:1278	117. Kurundaṭṭhakathāyaṃ vuttamevatthaṃ savisesaṃ katvā dassetuṃ “kiñcāpi vutto”tiādi āraddhaṃ. Vattabbaṃ natthīti rukkhamūlassa pākaṭattā vuttaṃ. Palujjatīti vinassati.	127	
PA_tika-vin07_t:1279_0	118. Yena mañcaṃ vā pīṭhaṃ vā vīnanti, taṃ mañcapīṭhakavānaṃ. Siluccayaleṇanti pabbataguhā.	1279	
PA_tika-vin07_t:1279_1	“Āpucchanaṃ pana vatta”nti iminā āpatti natthīti dasseti. Vuttalakkhaṇaseyyā, tassā	1279	
PA_tika-vin07_t:1279_2	saṅghikatā, vuttalakkhaṇe vihāre santharaṇaṃ vā santharāpanaṃ vā, apalibuddhatā,	1279	
PA_tika-vin07_t:1279_3	āpadāya abhāvo, anapekkhassa disāpakkamanaṃ, upacārasīmātikkamoti imānettha satta aṅgāni.	1279	
PA_tika-vin07_t:1280	Dutiyasenāsanasikkhāpadavaṇṇanā niṭṭhitā.	128	
PA_tika-vin07_t:1281	6. Anupakhajjasikkhāpadavaṇṇanā	128	
PA_tika-vin07_t:1282	119. Chaṭṭhe anupavisitvāti samīpaṃ pavisitvā.	128	
PA_tika-vin07_t:1283_0	122. Upacāraṃ ṭhapetvāti diyaḍḍhahatthūpacāraṃ ṭhapetvā. Saṅghikavihāratā, anuṭṭhāpanīyabhāvajānanaṃ,	1283	
PA_tika-vin07_t:1283_1	sambādhetukāmatā, upacāre nisīdanaṃ vā nipajjanaṃ vāti imānettha cattāri aṅgāni.	1283	
PA_tika-vin07_t:1284	Anupakhajjasikkhāpadavaṇṇanā niṭṭhitā.	128	
PA_tika-vin07_t:1285	7. Nikkaḍḍhanasikkhāpadavaṇṇanā	128	
PA_tika-vin07_t:1286	126. Sattame koṭṭhakānīti dvārakoṭṭhakāni.	128	
PA_tika-vin07_t:1287_0	128. “Sakalasaṅghārāmato nikkaḍḍhituṃ na vaṭṭatī”ti idaṃ ananurūpato vuttaṃ. Pāpagarahitāya	1287	
PA_tika-vin07_t:1287_1	hi akupitacittena nikkaḍḍhāpentassa iminā sikkhāpadena āpatti natthi “kupito anattamano”ti	1287	
PA_tika-vin07_t:1287_2	vuttattā. Aññāpekkhā āpatti na dissati. Pāḷiyaṃ “alajjiṃ nikkaḍḍhatī”tiādīsu cittassa	1287	
PA_tika-vin07_t:1287_3	lahuparivattitāya antarantarā kope uppannepi anāpatti alajjitādipaccayeneva nikkaḍḍhanassa	1287	
PA_tika-vin07_t:1287_4	āraddhattā. Saṅghikavihāro, upasampannassa bhaṇḍanakārakabhāvādivinimuttatā, kopena	1287	
PA_tika-vin07_t:1287_5	nikkaḍḍhanaṃ vā nikkaḍḍhāpanaṃ vāti imānettha tīṇi aṅgāni.	1287	
PA_tika-vin07_t:1288	Nikkaḍḍhanasikkhāpadavaṇṇanā niṭṭhitā.	128	
PA_tika-vin07_t:1289	8. Vehāsakuṭisikkhāpadavaṇṇanā	128	
PA_tika-vin07_t:1290	129. Aṭṭhamaṃ uttānameva. Saṅghiko vihāro, asīsaghaṭṭavehāsakuṭi, heṭṭhāparibhogatā, apaṭāṇidinne āhaccapādake nisīdanaṃ vā nipajjanaṃ vāti imānettha cattāri aṅgāni.	129	
PA_tika-vin07_t:1291	Vehāsakuṭisikkhāpadavaṇṇanā niṭṭhitā.	129	
PA_tika-vin07_t:1292	9. Mahallakavihārasikkhāpadavaṇṇanā	129	
PA_tika-vin07_t:1293_0	135. Navame “mahallako nāma vihāro sassāmiko”ti vuttattā saññācikāya kuṭiyā anāpattīti	1293	
PA_tika-vin07_t:1293_1	vadanti. Yassāti vihārassa. Sā aparipūrūpacārāpi hotīti vivariyamānaṃ kavāṭaṃ yaṃ	1293	
PA_tika-vin07_t:1293_2	bhittiṃ āhanati, sā sāmantā kavāṭavitthārappamāṇā upacārarahitāpi hotīti attho. Ālokaṃ	1293	
PA_tika-vin07_t:1293_3	vātapānaṃ sandheti ghaṭayatīti ālokasandhīti kavāṭaṃ vuccati. Dvāravātapānūpacārato	1293	
PA_tika-vin07_t:1293_4	aññattha punappunaṃ limpanādiṃ karontassa piṇḍagaṇanāya pācittiyaṃ.	1293	
PA_tika-vin07_t:1294_0	Keci pana “pāḷiyaṃ pācittiyassa avuttattā dukkaṭa”nti vadanti. Adhiṭṭhātabbanti saṃvidhātabbaṃ.	1294	
PA_tika-vin07_t:1294_1	Harite ṭhito adhiṭṭhāti. Āpatti dukkaṭassāti haritayutte khette ṭhatvā chādentassa	1294	
PA_tika-vin07_t:1294_2	dukkaṭanti attho. Keci pana “tādise khette vihāraṃ karontassa dukkaṭa”nti vadanti,	1294	
PA_tika-vin07_t:1294_3	taṃ pāḷiyā na sameti.	1294	
PA_tika-vin07_t:1295_0	136. Ujukameva chādananti chādanamukhavaṭṭito paṭṭhāya yāva piṭṭhivaṃsakūṭāgārakaṇṇikādi,	1295	
PA_tika-vin07_t:1295_1	tāva iṭṭhakādīhi ujukaṃ chādanaṃ. Iminā pana yena sabbasmiṃ vihāre ekavāraṃ chādite	1295	
PA_tika-vin07_t:1295_2	taṃ chādanaṃ ekamagganti gahetvā pāḷiyaṃ “dve magge”tiādi vuttaṃ. Pariyāyena chādanampi	1295	
PA_tika-vin07_t:1295_3	imināva nayena yojetabbanti vadanti, taṃ “punappunaṃ chādāpesī”ti imāya pāḷiyā ca	1295	
PA_tika-vin07_t:1295_4	“sabbampi cetaṃ chadanaṃ chadanūpari veditabba”nti iminā aṭṭhakathāvacanena ca sameti.	1295	
PA_tika-vin07_t:1296_0	Pāḷiyaṃ “maggena chādentassa pariyāyena chādentassā”ti idañca iṭṭhakādīhi, tiṇapaṇṇehi	1296	
PA_tika-vin07_t:1296_1	ca chādanappakārabhedadassanatthaṃ vuttaṃ. Keci pana “pantiyā chāditassa chadanassa	1296	
PA_tika-vin07_t:1296_2	upari chadanamukhavaṭṭito paṭṭhāya uddhaṃ ujukameva ekavāraṃ chādanaṃ ekamagganti	1296	
PA_tika-vin07_t:1296_3	gahetvā ‘dve magge’tiādi vuttaṃ, na pana sakalavihārachādanaṃ. Esa nayo pariyāyena	1296	
PA_tika-vin07_t:1296_4	chādanepī”ti vadanti, taṃ pāḷiaṭṭhakathāhi na sameti.	1296	
PA_tika-vin07_t:1297_0	Tatiyāya magganti ettha tatiyāyāti upayogatthe sampadānavacanaṃ, tatiyaṃ magganti	1297	
PA_tika-vin07_t:1297_1	attho. Ayameva vā pāṭho. Tiṇapaṇṇehi labbhatīti tiṇapaṇṇehi chādetvā upari ullittāvalittakaraṇaṃ	1297	
PA_tika-vin07_t:1297_2	sandhāya vuttaṃ. Kevalaṃ tiṇakuṭiyā hi anāpatti vuttā. Tiṇṇaṃ maggānanti maggavasena	1297	
PA_tika-vin07_t:1297_3	chāditānaṃ tiṇṇaṃ chadanānaṃ. Tiṇṇaṃ pariyāyānanti etthāpi eseva nayo. Mahallakavihāratā,	1297	
PA_tika-vin07_t:1297_4	attano vāsāgāratā, uttari adhiṭṭhānanti imānettha tīṇi aṅgāni.	1297	
PA_tika-vin07_t:1298	Mahallakavihārasikkhāpadavaṇṇanā niṭṭhitā.	129	
PA_tika-vin07_t:1299	10. Sappāṇakasikkhāpadavaṇṇanā	129	
PA_tika-vin07_t:1300_0	140. Dasame mātikāyaṃ sappāṇakaudakaṃ tiṇena vā mattikāya vā siñceyya, chaḍḍeyyāti	1300	
PA_tika-vin07_t:1300_1	attho. Atha vā udakaṃ gahetvā bahi siñceyya, tasmiñca udake tiṇaṃ vā mattikaṃ vā	1300	
PA_tika-vin07_t:1300_2	āharitvā pakkhipeyyāti ajjhāharitvā attho veditabbo. Tenāha “sakaṭabhāramattañcepī”tiādi.	1300	
PA_tika-vin07_t:1300_3	Idanti tiṇamattikapakkhipanavidhānaṃ. Vuttanti mātikāyaṃ “tiṇaṃ vā mattikaṃ vā”ti	1300	
PA_tika-vin07_t:1300_4	evaṃ vuttaṃ, aṭṭhakathāsu vā vuttaṃ.	1300	
PA_tika-vin07_t:1301_0	Idañca sikkhāpadaṃ bāhiraparibhogaṃ sandhāya vatthuvasena vuttaṃ abbhantaraparibhogassa	1301	
PA_tika-vin07_t:1301_1	visuṃ vakkhamānattā. Tadubhayampi “sappāṇaka”nti katvā vadhakacittaṃ vināva siñcane	1301	
PA_tika-vin07_t:1301_2	paññattattā “paṇṇattivajja”nti vuttaṃ. Vadhakacitte pana sati sikkhāpadantareneva	1301	
PA_tika-vin07_t:1301_3	pācittiyaṃ, na imināti daṭṭhabbaṃ. Udakassa sappāṇakatā, “siñcanena pāṇakā marissantī”ti	1301	
PA_tika-vin07_t:1301_4	jānanaṃ, tādisameva ca udakaṃ vinā vadhakacetanāya kenacideva karaṇīyena tiṇādīnaṃ	1301	
PA_tika-vin07_t:1301_5	siñcananti imānettha cattāri aṅgāni.	1301	
PA_tika-vin07_t:1302	Sappāṇakasikkhāpadavaṇṇanā niṭṭhitā.	130	
PA_tika-vin07_t:1303	Niṭṭhito senāsanavaggo dutiyo.	130	
PA_tika-vin07_t:1304	“Bhūtagāmavaggo”tipi etasseva nāmaṃ.	130	
PA_tika-vin07_t:1305	3. Ovādavaggo	130	
PA_tika-vin07_t:1306	1. Ovādasikkhāpadavaṇṇanā	130	
PA_tika-vin07_t:1307	144. Tatiyavaggassa paṭhame tiracchānabhūtanti tirokaraṇabhūtaṃ, bāhirabhūtanti attho. Samiddhoti paripuṇṇo. Sahitattho atthayutto. Atthagambhīratādinā gambhīro.	130	
PA_tika-vin07_t:1308	145-147. Paratoti uttari. Karontovāti paribāhire karonto. Vibhaṅgeti jhānavibhaṅge. Caraṇanti nibbānagamanāya pādaṃ.	130	
PA_tika-vin07_t:1309_0	Yadassāti yaṃ assa. Dhāretīti avinassamānaṃ dhāreti. Parikathanatthanti pakiṇṇakakathāvasena	1309	
PA_tika-vin07_t:1309_1	paricchinnadhammakathanatthaṃ. Tisso anumodanāti saṅghabhattādīsu dānānisaṃsappaṭisaṃyuttā	1309	
PA_tika-vin07_t:1309_2	nidhikuṇḍasuttādi -anumodanā, gehappavesamaṅgalādīsu maṅgalasuttādi -anumodanā, matakabhattādiamaṅgalesu	1309	
PA_tika-vin07_t:1309_3	tirokuṭṭādi -anumodanāti imā tisso anumodanā. Kammākammavinicchayoti parivārāvasāne	1309	
PA_tika-vin07_t:1309_4	kammavagge vuttavinicchayo. Samādhivasenāti samathapubbakavasena. Vipassanāvasena	1309	
PA_tika-vin07_t:1309_5	vāti diṭṭhivisuddhiādikāya sukkhavipassanāya vasena. Attano sīlarakkhaṇatthaṃ aparānapekkhatāya	1309	
PA_tika-vin07_t:1309_6	yena kāmaṃ gantuṃ catasso disā arahati, assa vā santi, tāsu vā sādhūti cātuddiso.	1309	
PA_tika-vin07_t:1310_0	Abhivinayeti pātimokkhasaṃvarasaṅkhāte saṃvaravinaye, tappakāsake vā vinayapiṭake.	1310	
PA_tika-vin07_t:1310_1	Vinetunti sikkhāpetuṃ pakāsetuṃ. Paguṇā vācuggatāti pāṭhato ca atthato ca paguṇā	1310	
PA_tika-vin07_t:1310_2	mukhe sannidhāpanavasena vācuggatā kātabbā. Atthamattavasenapettha yojanaṃ karonti.	1310	
PA_tika-vin07_t:1310_3	Abhidhammeti lakkhaṇarasādivasena paricchinne nāmarūpadhamme. Pubbe kira mahātherā	1310	
PA_tika-vin07_t:1310_4	pariyattianantaradhānāya ekekassa gaṇassa dīghanikāyādiekekadhammakoṭṭhāsaṃ niyyātentā	1310	
PA_tika-vin07_t:1310_5	“tumhe etaṃ pāḷito ca aṭṭhakathāto ca pariharatha, sakkontā uttaripi uggaṇhathā”ti	1310	
PA_tika-vin07_t:1310_6	evaṃ sakaladhammaṃ ganthavasena niyyātenti, tattha te ca bhikkhū ganthanāmena dīghabhāṇakā	1310	
PA_tika-vin07_t:1310_7	majjhimabhāṇakāti voharīyanti, te ca attano bhārabhūtaṃ koṭṭhāsaṃ pariccajitvā aññaṃ	1310	
PA_tika-vin07_t:1310_8	uggahetuṃ na labhanti. Taṃ sandhāyāha “sace majjhimabhāṇako hotī”tiādi.	1310	
PA_tika-vin07_t:1311_0	Tattha heṭṭhimā vā tayo vaggāti mahāvaggato heṭṭhimā sagāthakavaggo, nidānavaggo,	1311	
PA_tika-vin07_t:1311_1	khandhavaggoti ime tayo vaggā. Tikanipātato paṭṭhāya heṭṭhāti ekakanipātadukanipāte	1311	
PA_tika-vin07_t:1311_2	sandhāya vuttaṃ. Dhammapadampi saha vatthunā jātakabhāṇakena attano jātakena saddhiṃ	1311	
PA_tika-vin07_t:1311_3	uggahetabbaṃ. Tato oraṃ na vaṭṭatīti mahāpaccarivādassa adhippāyo. Tato tatoti dīghanikāyādito.	1311	
PA_tika-vin07_t:1311_4	Uccinitvā uggahitaṃ saddhammassa ṭhitiyā, bhikkhunopi pubbāparānusandhiādikusalatāya	1311	
PA_tika-vin07_t:1311_5	ca na hotīti “taṃ na vaṭṭatī”ti paṭikkhittaṃ. Abhidhamme kiñci uggahetabbanti na	1311	
PA_tika-vin07_t:1311_6	vuttanti ettha yasmā vinaye kusalattikādivibhāgo, suttantesu samathavipassanāmaggo	1311	
PA_tika-vin07_t:1311_7	ca abhidhammapāṭhaṃ vinā na viññāyati, andhakāre paviṭṭhakālo viya hoti, tasmā suttavinayānaṃ	1311	
PA_tika-vin07_t:1311_8	gahaṇavasena abhidhammaggahaṇaṃ vuttamevāti visuṃ na vuttanti veditabbaṃ. Yathā “bhojanaṃ	1311	
PA_tika-vin07_t:1311_9	bhuñjitabba”nti vutte “byañjanaṃ khāditabba”nti avuttampi vuttameva hoti tadavinābhāvato,	1311	
PA_tika-vin07_t:1311_10	evaṃsampadamidaṃ daṭṭhabbaṃ.	13111	
PA_tika-vin07_t:1312_0	Parimaṇḍalapadabyañjanāyāti parimaṇḍalāni paripuṇṇāni padesu sithiladhanitādibyañjanāni	1312	
PA_tika-vin07_t:1312_1	yassaṃ, tāya. Purassa esāti porī, nagaravāsīnaṃ kathāti attho. Anelagaḷāyāti ettha	1312	
PA_tika-vin07_t:1312_2	elāti kheḷaṃ taggaḷanavirahitāya. Kalyāṇavākkaraṇoti ettha vācā eva vākkaraṇaṃ, udāharaṇaghoso.	1312	
PA_tika-vin07_t:1312_3	Kalyāṇaṃ madhuraṃ vākkaraṇamassāti kalyāṇavākkaraṇo. Upasampannāya methuneneva abhabbo	1312	
PA_tika-vin07_t:1312_4	hoti, na sikkhamānāsāmaṇerīsūti āha “bhikkhuniyā kāyasaṃsaggaṃ vā”tiādi.	1312	
PA_tika-vin07_t:1313_0	148. Garukehīti garukabhaṇḍehi. Ekatoupasampannāyāti upayogatthe bhummavacanaṃ. Bhikkhūnaṃ	1313	
PA_tika-vin07_t:1313_1	santike upasampannā nāma parivattaliṅgā vā pañcasatasākiyāniyo vā. Etā pana ekatoupasampannā	1313	
PA_tika-vin07_t:1313_2	ovadantassa pācittiyameva.	1313	
PA_tika-vin07_t:1314_0	149. Na nimantitā hutvā gantukāmāti nimantitā hutvā bhojanapariyosāne gantukāmā na	1314	
PA_tika-vin07_t:1314_1	honti, tattheva vasitukāmā hontīti attho. Yatoti bhikkhunupassayato. Yācitvāti “tumhehi	1314	
PA_tika-vin07_t:1314_2	ānītaovādeneva mayampi vasissāmā”ti yācitvā. Tatthāti tasmiṃ bhikkhunupassaye. Abhikkhukāvāse	1314	
PA_tika-vin07_t:1314_3	vassaṃ vasantiyā pācittiyaṃ, apagacchantiyā dukkaṭaṃ.	1314	
PA_tika-vin07_t:1315_0	Imāsu katarāpatti pariharitabbāti codanaṃ pariharanto āha “sā rakkhitabbā”ti. Sā	1315	
PA_tika-vin07_t:1315_1	vassānugamanamūlikā āpatti rakkhitabbā, itarāya anāpattikāraṇaṃ atthīti adhippāyo.	1315	
PA_tika-vin07_t:1315_2	Tenāha “āpadāsu hī”tiādi.	1315	
PA_tika-vin07_t:1316_0	Ovādatthāyāti ovāde yācanatthāya. Dve tissoti dvīhi tīhi, karaṇatthe cetaṃ paccattavacanaṃ.	1316	
PA_tika-vin07_t:1316_1	Pāsādikenāti pasādajanakena kāyakammādinā. Sampādetūti tividhaṃ sikkhaṃ sampādetu.	1316	
PA_tika-vin07_t:1316_2	Asammatatā, bhikkhuniyā paripuṇṇūpasampannatā, ovādavasena aṭṭhagarudhammadānanti	1316	
PA_tika-vin07_t:1316_3	imānettha tīṇi aṅgāni.	1316	
PA_tika-vin07_t:1317	Ovādasikkhāpadavaṇṇanā niṭṭhitā.	131	
PA_tika-vin07_t:1318	2. Atthaṅgatasikkhāpadavaṇṇanā	131	
PA_tika-vin07_t:1319_0	153. Dutiye kokanadanti padumavisesaṃ, taṃ kira bahupattaṃ vaṇṇasampannaṃ. Ayañhettha	1319	
PA_tika-vin07_t:1319_1	attho – yathā kokanadasaṅkhātaṃ padumaṃ, evaṃ phullamukhapadumaṃ avītaguṇagandhaṃ	1319	
PA_tika-vin07_t:1319_2	nimmale antalikkhe ādiccaṃ viya ca attano tejasā tapantaṃ tato eva virocamānaṃ aṅgehi	1319	
PA_tika-vin07_t:1319_3	niccharaṇakajutiyā aṅgīrasaṃ sammāsambuddhaṃ passāti. Rajoharaṇanti sarīre rajaṃ	1319	
PA_tika-vin07_t:1319_4	puñchatīti rajoharaṇanti puñchanacoḷassa nāmaṃ. Obhāsavissajjanapubbakā bhāsitagāthā	1319	
PA_tika-vin07_t:1319_5	obhāsagāthā nāma. Visuddhimaggādīsu pana “rāgo rajo na ca pana reṇu vuccatī”tiādi	1319	
PA_tika-vin07_t:1319_6	obhāsagāthā vuttā, na panesā “adhicetaso”ti gāthā. Ayañca cūḷapanthakattherassa udānagāthāti	1319	
PA_tika-vin07_t:1319_7	udānapāḷiyaṃ natthi, ekudāniyattherassa nāyaṃ udānagāthāti tattha vuttaṃ. Idha pana	1319	
PA_tika-vin07_t:1319_8	pāḷiyā eva vuttattā therassāpi udānagāthāti gahetabbaṃ. Idha ca agarudhammenāpi ovadato	1319	
PA_tika-vin07_t:1319_9	pācittiyameva. Atthaṅgatasūriyatā, paripuṇṇūpasampannatā, ovadananti imānettha tīṇi aṅgāni.	1319	
PA_tika-vin07_t:1320	Atthaṅgatasikkhāpadavaṇṇanā niṭṭhitā.	132	
PA_tika-vin07_t:1321	3. Bhikkhunupassayasikkhāpadavaṇṇanā	132	
PA_tika-vin07_t:1322	162. Tatiyaṃ uttānameva. Upassayūpagamanaṃ, paripuṇṇūpasampannatā, samayābhāvo, garudhammehi ovadananti imānettha cattāri aṅgāni.	132	
PA_tika-vin07_t:1323	Bhikkhunupassayasikkhāpadavaṇṇanā niṭṭhitā.	132	
PA_tika-vin07_t:1324	4. Āmisasikkhāpadavaṇṇanā	132	
PA_tika-vin07_t:1325_0	164. Catutthe āmisanirapekkhampi āmisahetu ovadatītisaññāya bhaṇantassapi anāpatti	1325	
PA_tika-vin07_t:1325_1	sacittakattā sikkhāpadassa. Sesamettha uttānameva. Upasampannatā, dhammena laddhasammutitā,	1325	
PA_tika-vin07_t:1325_2	anāmisantaratā, avaṇṇakāmatāya evaṃ bhaṇananti imānettha cattāri aṅgāni.	1325	
PA_tika-vin07_t:1326	Āmisasikkhāpadavaṇṇanā niṭṭhitā.	132	
PA_tika-vin07_t:1327	169. Pañcamaṃ cīvaradānasikkhāpadaṃ uttānameva.	132	
PA_tika-vin07_t:1328	6. Cīvarasibbanasikkhāpadavaṇṇanā	132	
PA_tika-vin07_t:1329_0	176. Chaṭṭhe kathinavattanti kathinamāse cīvaraṃ karontānaṃ sabrahmacārīnaṃ sahāyabhāvūpagamanaṃ	1329	
PA_tika-vin07_t:1329_1	sandhāya vuttaṃ. Vañcetvāti “tava ñātikāyā”ti avatvā “ekissā bhikkhuniyā”ti ettakameva	1329	
PA_tika-vin07_t:1329_2	vatvā “ekissā bhikkhuniyā”ti sutvā te aññātikasaññino ahesunti āha “akappiye niyojitattā”ti.	1329	
PA_tika-vin07_t:1329_3	Aññātikāya bhikkhuniyā santakatā, nivāsanapārupanūpagatā, vuttanayena sibbanaṃ vā	1329	
PA_tika-vin07_t:1329_4	sibbāpanaṃ vāti imānettha tīṇi aṅgāni.	1329	
PA_tika-vin07_t:1330	Cīvarasibbanasikkhāpadavaṇṇanā niṭṭhitā.	133	
PA_tika-vin07_t:1331	7. Saṃvidhānasikkhāpadavaṇṇanā	133	
PA_tika-vin07_t:1332_0	183. Sattame pāḷiyaṃ gacchāma bhagini gacchāmāyyāti bhikkhupubbakaṃ saṃvidhānaṃ,	1332	
PA_tika-vin07_t:1332_1	itaraṃ bhikkhunipubbakaṃ. Ekaddhānamagganti ekato addhānasaṅkhātaṃ maggaṃ. Hiyyoti	1332	
PA_tika-vin07_t:1332_2	suve. Pareti tatiye divase.	1332	
PA_tika-vin07_t:1333_0	Dvidhā vuttappakāroti pādagamane pakkhagamaneti dvidhā vuttappakāro. Upacāro na labbhatīti	1333	
PA_tika-vin07_t:1333_1	yo parikkhittādigāmassa ekaleḍḍupātādiupacāro vutto, so idha na labbhati āsannattā.	1333	
PA_tika-vin07_t:1333_2	Etena ca antaraghareyevettha gāmoti adhippeto, na sakalaṃ gāmakhettaṃ. Tatthāpi yattha	1333	
PA_tika-vin07_t:1333_3	upacāro labbhati, tattha upacārokkamane eva āpattīti dasseti. Tenāha “ratanamattantaro”tiādi.	1333	
PA_tika-vin07_t:1333_4	Upacārokkamanañcettha upacārabbhantare pavisanameva hoti. Tattha appavisitvāpi upacārato	1333	
PA_tika-vin07_t:1333_5	bahi addhayojanabbhantaragatena maggena gacchantopi maggassa dvīsu passesu addhayojanabbhantaragataṃ	1333	
PA_tika-vin07_t:1333_6	gāmūpacāraṃ sabbaṃ okkamitvā gacchaticceva vuccati. Addhayojanato bahi gatena maggena	1333	
PA_tika-vin07_t:1333_7	gacchanto na gāmūpacāragaṇanāya kāretabbo, addhayojanagaṇanāyeva kāretabbo. Evañca	1333	
PA_tika-vin07_t:1333_8	sati anantarasikkhāpade nāvāyeva gāmatīrapassena gacchantassa gāmūpacāragaṇanāya	1333	
PA_tika-vin07_t:1333_9	āpatti samatthitā hoti. Na hi sakkā nāvāya gāmūpacārabbhantare pavisituṃ. Tiṇṇaṃ	1333	
PA_tika-vin07_t:1333_10	maggānaṃ sambandhaṭṭhānaṃ siṅghāṭakaṃ. Etthantare saṃvidahiteti ettha na kevalaṃ	13331	
PA_tika-vin07_t:1333_11	yathāvuttarathikādīsu eva saṃvidahane dukkaṭaṃ, antarāmaggepīti adhippāyo.	13331	
PA_tika-vin07_t:1334_0	Addhayojanaṃ atikkamantassāti asati gāme addhayojanaṃ atikkamantassa. Yasmiñhi gāmakhettabhūtepi	1334	
PA_tika-vin07_t:1334_1	araññe addhayojanabbhantare gāmo na hoti, tampi idha agāmakaṃ araññanti adhippetaṃ, na viñjhāṭavādayo.	1334	
PA_tika-vin07_t:1335_0	185. Raṭṭhabhedeti raṭṭhavilope. Cakkasamāruḷhāti iriyāpathacakkaṃ, sakaṭacakkaṃ	1335	
PA_tika-vin07_t:1335_1	vā samāruḷhā. Dvinnampi saṃvidahitvā maggappaṭipatti, avisaṅketaṃ, samayābhāvo, anāpadā,	1335	
PA_tika-vin07_t:1335_2	gāmantarokkamanaṃ vā addhayojanātikkamo vāti imānettha pañca aṅgāni. Ekatoupasampannādīhi	1335	
PA_tika-vin07_t:1335_3	saddhiṃ saṃvidhāya gacchantassa pana mātugāmasikkhāpadena āpatti.	1335	
PA_tika-vin07_t:1336	Saṃvidhānasikkhāpadavaṇṇanā niṭṭhitā.	133	
PA_tika-vin07_t:1337	8. Nāvābhiruhanasikkhāpadavaṇṇanā	133	
PA_tika-vin07_t:1338_0	189. Aṭṭhame ekaṃ tīraṃ…pe… nirantaranti nadito addhayojanabbhantare padese niviṭṭhagāmehi	1338	
PA_tika-vin07_t:1338_1	nirantaratā vuttā. Ekaṃ agāmakaṃ araññanti tathā niviṭṭhagāmābhāvena vuttaṃ. Agāmakatīrapassenātiādi	1338	
PA_tika-vin07_t:1338_2	pana atirekaaddhayojanavitthataṃ nadiṃ sandhāya vuttaṃ. Tato ūnavitthārāya hi nadiyā	1338	
PA_tika-vin07_t:1338_3	majjhenāpi gamane tīradvayassāpi addhayojanabbhantare gatattā gāmantaragaṇanāya,	1338	
PA_tika-vin07_t:1338_4	addhayojanagaṇanāya ca āpattiyo paricchinditabbā. Teneva “yojanavitthatā…pe… addhayojanagaṇanāya	1338	
PA_tika-vin07_t:1338_5	pācittiyānī”ti vuttaṃ. Teneva hi yojanato ūnāya nadiyā addhayojanabbhantaragatatīravaseneva	1338	
PA_tika-vin07_t:1338_6	āpattigaṇanaṃ vuttameva hoti. “Sabbaaṭṭhakathāsū”tiādinā vuttamevatthaṃ samattheti.	1338	
PA_tika-vin07_t:1338_7	Tattha kiñcāpi samuddataḷākādīsu pācittiyaṃ na vuttaṃ, tathāpi kīḷāpurekkhārassa	1338	
PA_tika-vin07_t:1338_8	tattha dukkaṭamevāti gahetabbaṃ, paṭhamaṃ kīḷāpurekkhārassāpi pacchā nāvāya niddupagatassa,	1338	
PA_tika-vin07_t:1338_9	yoniso vā manasi karontassa gāmantarokkamanādīsupi āpattisambhavato paṇṇattivajjatā,	1338	
PA_tika-vin07_t:1338_10	ticittatā cassa sikkhāpadassa vuttāti veditabbaṃ. Sesaṃ suviññeyyameva.	13381	
PA_tika-vin07_t:1339	Nāvābhiruhanasikkhāpadavaṇṇanā niṭṭhitā.	133	
PA_tika-vin07_t:1340	9. Paripācitasikkhāpadavaṇṇanā	134	
PA_tika-vin07_t:1341_0	197. Navame pāḷiyaṃ “sikkhamānā…pe… pañca bhojanāni ṭhapetvā sabbattha anāpattī”ti	1341	
PA_tika-vin07_t:1341_1	idaṃ iminā sikkhāpadena anāpattiṃ sandhāya vuttaṃ. Pañcahi sahadhammikehi kataviññattiparikathādīhi	1341	
PA_tika-vin07_t:1341_2	uppannaṃ paribhuñjantassa dukkaṭameva. Bhikkhuniyā paripācitatā, tathā jānanaṃ, gihisamārambhābhāvo,	1341	
PA_tika-vin07_t:1341_3	bhojanatā, tassa ajjhoharaṇanti imānettha pañca aṅgāni.	1341	
PA_tika-vin07_t:1342	Paripācitasikkhāpadavaṇṇanā niṭṭhitā.	134	
PA_tika-vin07_t:1343	10. Rahonisajjasikkhāpadavaṇṇanā	134	
PA_tika-vin07_t:1344_0	198. Dasame upanandassa catutthasikkhāpadenāti mātugāmena rahonisajjasikkhāpadaṃ	1344	
PA_tika-vin07_t:1344_1	sandhāya vuttaṃ, taṃ pana acelakavagge pañcamampi upanandaṃ ārabbha paññattesu catutthattā	1344	
PA_tika-vin07_t:1344_2	evaṃ vuttanti daṭṭhabbaṃ.	1344	
PA_tika-vin07_t:1345	Rahonisajjasikkhāpadavaṇṇanā niṭṭhitā.	134	
PA_tika-vin07_t:1346	Niṭṭhito ovādavaggo tatiyo.	134	
PA_tika-vin07_t:1347	4. Bhojanavaggo	134	
PA_tika-vin07_t:1348	1. Āvasathapiṇḍasikkhāpadavaṇṇanā	134	
PA_tika-vin07_t:1349	206. Catutthavaggassa paṭhame imesaṃyevāti imesaṃ pāsaṇḍānaṃyeva. Ettakānanti imasmiṃ pāsaṇḍe ettakānaṃ.	134	
PA_tika-vin07_t:1350_0	208. “Gacchanto vā āgacchanto vā”ti idaṃ addhayojanavasena gahetabbaṃ. Aññe uddissa	1350	
PA_tika-vin07_t:1350_1	paññattañca bhikkhūsu appasannehi titthiyehi sāmaññatopi paññattampi bhikkhūnaṃ na	1350	
PA_tika-vin07_t:1350_2	vaṭṭati eva. Āvasathapiṇḍatā, agilānatā, anuvasitvā bhojananti imānettha tīṇi aṅgāni.	1350	
PA_tika-vin07_t:1351	Āvasathapiṇḍasikkhāpadavaṇṇanā niṭṭhitā.	135	
PA_tika-vin07_t:1352	2. Gaṇabhojanasikkhāpadavaṇṇanā	135	
PA_tika-vin07_t:1353_0	209. Dutiye abhimāreti abhibhavitvā bhagavantaṃ māraṇatthāya payojite dhanudhare.	1353	
PA_tika-vin07_t:1353_1	Nanu “rājānampi mārāpesī”ti vacanato idaṃ sikkhāpadaṃ ajātasattuno kāle paññattanti	1353	
PA_tika-vin07_t:1353_2	siddhaṃ, evañca sati pāḷiyaṃ “tena kho pana samayena rañño māgadhassa…pe… ñātisālohito	1353	
PA_tika-vin07_t:1353_3	ājīvakesu pabbajito hoti…pe… bimbisāraṃ etadavocā”tiādi virujjhatīti? Na virujjhati.	1353	
PA_tika-vin07_t:1353_4	So kira ājīvako bimbisārakālato pabhuti antarantarā bhikkhū nimantetvā dānaṃ dento	1353	
PA_tika-vin07_t:1353_5	ajātasattukālepi sikkhāpade paññattepi bhikkhūnaṃ santike dūtaṃ pāhesi, bhikkhū ca	1353	
PA_tika-vin07_t:1353_6	kukkuccāyantā nivāresuṃ. Tasmā ādito paṭṭhāya taṃ vatthu dassitanti veditabbaṃ.	1353	
PA_tika-vin07_t:1354	215. Aññamaññaṃ visadisaṃ rajjaṃ virajjaṃ, virajjato āgatā verajjakā. Te ca yasmā jātigottādito nānāvidhā, tasmā nānāverajjaketipi attho.	135	
PA_tika-vin07_t:1355_0	217-8. Imassa sikkhāpadassa vatthuvaseneva viññattito gaṇabhojanatthatā siddhāti	1355	
PA_tika-vin07_t:1355_1	taṃ avatvā padabhājane asiddhameva nimantanato gaṇabhojanaṃ dassitanti veditabbaṃ.	1355	
PA_tika-vin07_t:1355_2	Tenāha “dvīhākārehī”tiādi. “Yena kenaci vevacanenā”ti vuttattā “bhojanaṃ gaṇhathā”tiādisāmaññanāmenāpi	1355	
PA_tika-vin07_t:1355_3	gaṇabhojanaṃ hoti. Yaṃ pana pāḷiyaṃ addhānagamanādivatthūsu “idheva bhuñjathā”ti	1355	
PA_tika-vin07_t:1355_4	vuttavacanassa kukkuccāyanaṃ, tampi odanādināmaṃ gahetvā vuttattā eva katanti veditabbaṃ.	1355	
PA_tika-vin07_t:1355_5	Ekato gaṇhantīti aññamaññassa dvādasahatthaṃ amuñcitvā ekato ṭhatvā gaṇhanti.	1355	
PA_tika-vin07_t:1356_0	“Amhākaṃ catunnampi bhattaṃ dehī”ti vuttattā pāḷi (vaṇṇanā) yaṃ “tvaṃ ekassa bhikkhuno	1356	
PA_tika-vin07_t:1356_1	bhattaṃ dehī”tiādino vuttattā ca bhojananāmena viññattameva gaṇabhojanaṃ hoti, tañca	1356	
PA_tika-vin07_t:1356_2	aññena viññattampi ekato gaṇhantānaṃ sabbesampi hotīti daṭṭhabbaṃ. Visuṃ gahitaṃ	1356	
PA_tika-vin07_t:1356_3	pana viññattaṃ bhuñjato paṇītabhojanādisikkhāpadehi āpatti eva.	1356	
PA_tika-vin07_t:1357_0	Āgantukapaṭṭanti acchinditvā anvādhiṃ āropetvā karaṇacīvaraṃ sandhāya vuttaṃ. Ṭhapetīti	1357	
PA_tika-vin07_t:1357_1	ekaṃ antaṃ cīvare bandhanavasena ṭhapeti. Paccāgataṃ sibbatīti tasseva dutiyaantaṃ	1357	
PA_tika-vin07_t:1357_2	parivattitvā āhataṃ sibbati. Āgantukapaṭṭaṃ bandhatīti cīvarena laggaṃ karonto punappunaṃ	1357	
PA_tika-vin07_t:1357_3	tattha tattha suttena bandhati. Ghaṭṭetīti pamāṇena gahetvā daṇḍādīhi ghaṭṭeti. Suttaṃ	1357	
PA_tika-vin07_t:1357_4	karotīti guṇādibhāvena vaṭṭeti. Valetīti anekaguṇasuttaṃ hatthena vā cakkadaṇḍena	1357	
PA_tika-vin07_t:1357_5	vā vaṭṭeti ekattaṃ karoti. Parivattanaṃ karotīti parivattanadaṇḍayantakaṃ karoti,	1357	
PA_tika-vin07_t:1357_6	yasmiṃ suttaguḷaṃ pavesetvā veḷunāḷikādīsu ṭhapetvā paribbhamāpetvā suttakoṭito paṭṭhāya ākaḍḍhanti.	1357	
PA_tika-vin07_t:1358_0	220. Animantitacatutthanti animantito catuttho yassa bhikkhucatukkassa, taṃ animantitacatutthaṃ.	1358	
PA_tika-vin07_t:1358_1	Evaṃ sesesupi. Tenāha “pañcannaṃ catukkāna”nti. Sampavesetvāti tehi yojetvā. Gaṇo	1358	
PA_tika-vin07_t:1358_2	bhijjatīti nimantitasaṅgho na hotīti attho.	1358	
PA_tika-vin07_t:1359_0	Adhivāsetvā gatesūti ettha akappiyanimantanādhivāsanakkhaṇe pubbapayoge dukkaṭampi	1359	
PA_tika-vin07_t:1359_1	natthi, viññattito pasavane pana viññattikkhaṇe itarasikkhāpadehi dukkaṭaṃ hotīti	1359	
PA_tika-vin07_t:1359_2	gahetabbaṃ. Nimantanaṃ sādiyathāti nimantanabhattaṃ paṭiggaṇhatha. Tāni cāti kummāsādīni	1359	
PA_tika-vin07_t:1359_3	ca tehi bhikkhūhi ekena pacchā gahitattā ekato na gahitāni.	1359	
PA_tika-vin07_t:1360_0	“Bhattuddesakena paṇḍitena bhavitabbaṃ…pe… mocetabbā”ti etena bhattuddesakena akappiyanimantane	1360	
PA_tika-vin07_t:1360_1	sādite sabbesampi sāditaṃ hoti. Ekato gaṇhantānaṃ gaṇabhojanāpatti ca hotīti dasseti.	1360	
PA_tika-vin07_t:1360_2	Dūtassa dvāre āgantvā puna “bhattaṃ gaṇhathā”ti vacanabhayena “gāmadvāre aṭṭhatvā”ti	1360	
PA_tika-vin07_t:1360_3	vuttaṃ. Gaṇabhojanatā, samayābhāvo, ajjhoharaṇanti imānettha tīṇi aṅgāni.	1360	
PA_tika-vin07_t:1361	Gaṇabhojanasikkhāpadavaṇṇanā niṭṭhitā.	136	
PA_tika-vin07_t:1362	3. Paramparabhojanasikkhāpadavaṇṇanā	136	
PA_tika-vin07_t:1363_0	221. Tatiye pāḷiyaṃ bhattapaṭipāṭi aṭṭhitāti kulapaṭipāṭiyā dātabbā bhattapaṭipāṭi	1363	
PA_tika-vin07_t:1363_1	aṭṭhitā na ṭhitā, abbocchinnā nirantarappavattāti attho. Badaraphalāni pakkhipitvā	1363	
PA_tika-vin07_t:1363_2	pakkayāguādikaṃ “badarasāḷava”nti vuccati.	1363	
PA_tika-vin07_t:1364_0	Pāḷiyaṃ paramparabhojaneti yena paṭhamaṃ nimantito, tassa bhojanato parassa bhojanassa	1364	
PA_tika-vin07_t:1364_1	bhuñjane. Vikappanāva idha anupaññattivasena mātikāyaṃ anāropitāpi parivāre “catasso	1364	
PA_tika-vin07_t:1364_2	anupaññattiyo”ti anupaññattiyaṃ gaṇitā. Tattha kiñcāpi aṭṭhakathāyaṃ mahāpaccarivādassa	1364	
PA_tika-vin07_t:1364_3	pacchā kathanena parammukhāvikappanā patiṭṭhapitā, tathāpi sammukhāvikappanāpi gahetabbāva.	1364	
PA_tika-vin07_t:1364_4	Teneva mātikāṭṭhakathāyampi “yo bhikkhu pañcasu sahadhammikesu aññatarassa ‘mayhaṃ	1364	
PA_tika-vin07_t:1364_5	bhattapaccāsaṃ tuyhaṃ dammī’ti vā ‘vikappemī’ti vā evaṃ sammukhā”tiādi vuttaṃ.	1364	
PA_tika-vin07_t:1365	229. Khīraṃ vā rasaṃ vāti pañcabhojanāmisaṃ bhattato upari ṭhitaṃ sandhāya vuttaṃ. Tañhi abhojanattā uppaṭipāṭiyā pivatopi anāpatti. Tenāha “bhuñjantenā”tiādi.	136	
PA_tika-vin07_t:1366	Vikappanāya akaraṇato akiriyāvasena idaṃ vācāyapi samuṭṭhitanti āha “vacīkamma”nti. Paramparabhojanatā, samayābhāvo, ajjhoharaṇanti imānettha tīṇi aṅgāni.	136	
PA_tika-vin07_t:1367	Paramparabhojanasikkhāpadavaṇṇanā niṭṭhitā.	136	
PA_tika-vin07_t:1368	4. Kāṇamātāsikkhāpadavaṇṇanā	136	
PA_tika-vin07_t:1369_0	231. Catutthe pāḷiyaṃ paṭiyālokanti pacchimadisaṃ, pacchādisanti attho. Apātheyyādiatthāya	1369	
PA_tika-vin07_t:1369_1	paṭiyāditantisaññāya gaṇhantassāpi āpatti eva acittakattā sikkhāpadassa. Attano atthāya	1369	
PA_tika-vin07_t:1369_2	“imassa hatthe dehī”ti vacanenāpi āpajjanato “vacīkamma”nti vuttaṃ. Vuttalakkhaṇapūvamanthatā,	1369	
PA_tika-vin07_t:1369_3	asesakatā, appaṭippassaddhagamanatā, aññātakāditā, atirekapaṭiggahaṇanti imānettha pañca aṅgāni.	1369	
PA_tika-vin07_t:1370	Kāṇamātāsikkhāpadavaṇṇanā niṭṭhitā.	137	
PA_tika-vin07_t:1371	5. Paṭhamapavāraṇāsikkhāpadavaṇṇanā	137	
PA_tika-vin07_t:1372_0	237. Pañcame “ti-kāraṃ avatvā”ti iminā kātabbasaddasāmatthiyā laddhaṃ iti-padaṃ katakāle	1372	
PA_tika-vin07_t:1372_1	na vattabbanti dasseti. Idha pana ajānantehi iti-sadde payuttepi atirittaṃ katameva hotīti daṭṭhabbaṃ.	1372	
PA_tika-vin07_t:1373_0	238-9. “Pavārito”ti idañca kattuatthe nipphannanti dassetuṃ “katapavāraṇo”tiādi vuttaṃ.	1373	
PA_tika-vin07_t:1373_1	Bhuttāvī-padassa niratthakabhāvameva sādhetuṃ “vuttampi ceta”ntiādi vuttaṃ. Tāhīti	1373	
PA_tika-vin07_t:1373_2	puthukāhi. Sattumodakoti sattuṃ temetvā kato apakko. Sattuṃ pana pisitvā piṭṭhaṃ	1373	
PA_tika-vin07_t:1373_3	katvā temetvā pūvaṃ katvā pacanti, taṃ na pavāreti. “Paṭikkhipitabbaṭṭhāne ṭhitameva	1373	
PA_tika-vin07_t:1373_4	paṭikkhipati nāmā”ti vuttattā yaṃ yaṃ alajjisantakaṃ vā attano apāpuṇakasaṅghikādiṃ	1373	
PA_tika-vin07_t:1373_5	vā paṭikkhepato pavāraṇā na hotīti daṭṭhabbaṃ.	1373	
PA_tika-vin07_t:1374	Āsannataraṃ aṅganti hatthapāsato bahi ṭhatvā onamitvā dentassa sīsaṃ āsannataraṃ hoti, tassa orimantena paricchinditabbaṃ.	137	
PA_tika-vin07_t:1375_0	Apanāmetvāti abhimukhaṃ haritvā. “Imaṃ bhattaṃ gaṇhā”ti vadatīti kiñci anāmetvā vadati.	1375	
PA_tika-vin07_t:1375_1	Kevalaṃ vācābhihārassa anadhippetattā gaṇhathāti gahetuṃ āraddhaṃ kaṭacchunā anukkhittampi	1375	
PA_tika-vin07_t:1375_2	pubbepi evaṃ abhihaṭattā pavāraṇā hotīti “abhihaṭāva hotī”ti vuttaṃ. Uddhaṭamatteti	1375	
PA_tika-vin07_t:1375_3	bhājanato viyojitamatte. Dvinnaṃ samabhārepīti parivesakassa ca aññassa ca bhattapacchibhājanavahane samakepīti attho.	1375	
PA_tika-vin07_t:1376_0	Rasaṃ gaṇhathāti ettha kevalaṃ maṃsarasassa apavāraṇājanakassa nāmena vuttattā paṭikkhipato	1376	
PA_tika-vin07_t:1376_1	pavāraṇā na hoti. Maccharasantiādīsu maccho ca rasañcāti atthassa sambhavato vatthunopi	1376	
PA_tika-vin07_t:1376_2	tādisattā pavāraṇā hoti, “idaṃ gaṇhathā”tipi avatvā tuṇhībhāvena abhihaṭaṃ paṭikkhipatopi	1376	
PA_tika-vin07_t:1376_3	hoti eva. Karambakoti missakādhivacanametaṃ. Yañhi bahūhi missetvā karonti, so “karambako”ti vuccati.	1376	
PA_tika-vin07_t:1377_0	“Uddissa kata”nti maññamānoti ettha vatthuno kappiyattā “pavāritova hotī”ti vuttaṃ.	1377	
PA_tika-vin07_t:1377_1	Tañce uddissa katameva hoti, paṭikkhepo natthi. Ayamettha adhippāyoti “yenāpucchito”tiādinā	1377	
PA_tika-vin07_t:1377_2	vuttamevatthaṃ sandhāya vadati. Kāraṇaṃ panettha duddasanti bhattassa bahutarabhāvena	1377	
PA_tika-vin07_t:1377_3	pavāraṇāsambhavakāraṇaṃ duddasaṃ, aññathā karambakepi macchādibahubhāve pavāraṇā	1377	
PA_tika-vin07_t:1377_4	bhaveyyāti adhippāyo. Yathā cettha kāraṇaṃ duddasaṃ, evaṃ parato “missakaṃ gaṇhathā”ti	1377	
PA_tika-vin07_t:1377_5	etthāpi kāraṇaṃ duddasamevāti daṭṭhabbaṃ. Yañca “idaṃ pana bhattamissakamevā”tiādi	1377	
PA_tika-vin07_t:1377_6	kāraṇaṃ vuttaṃ, tampi “appataraṃ na pavāretī”ti vacanena na sameti. Visuṃ katvā detīti	1377	
PA_tika-vin07_t:1377_7	“rasaṃ gaṇhathā”tiādinā vācāya visuṃ katvā detīti attho gahetabbo. Na pana kāyena	1377	
PA_tika-vin07_t:1377_8	rasādiṃ viyojetvāti. Tathā aviyojitepi paṭikkhipato pavāraṇāya asambhavato appavāraṇāpahoṇakassa	1377	
PA_tika-vin07_t:1377_9	nāmena vuttattā bhattamissakayāguṃ āharitvā “yāguṃ gaṇhathā”ti vuttaṭṭhānādīsu viya,	1377	
PA_tika-vin07_t:1377_10	aññathā vā ettha yathā pubbāparaṃ na virujjhati, tathā adhippāyo gahetabbo.	13771	
PA_tika-vin07_t:1378_0	Nāvā vā setu vātiādimhi nāvādiabhiruhanādikkhaṇe kiñci ṭhatvāpi abhiruhanādikātabbattepi	1378	
PA_tika-vin07_t:1378_1	gamanatapparatāya ṭhānaṃ nāma na hoti, janasammaddena pana anokāsādibhāvena kātuṃ	1378	
PA_tika-vin07_t:1378_2	na vaṭṭati. Acāletvāti vuttaṭṭhānato aññasmimpi padese vā uddhaṃ vā apesetvā tasmiṃ	1378	
PA_tika-vin07_t:1378_3	eva pana ṭhāne parivattetuṃ labhati. Tenāha “yena passenā”tiādi.	1378	
PA_tika-vin07_t:1379_0	Akappiyabhojanaṃ vāti kuladūsanādinā uppannaṃ, taṃ “akappiya”nti iminā tena missaṃ	1379	
PA_tika-vin07_t:1379_1	odanādi atirittaṃ hoti evāti dasseti. Tasmā yaṃ tattha akappakataṃ kandaphalādi,	1379	
PA_tika-vin07_t:1379_2	taṃ apanetvā sesaṃ bhuñjitabbameva.	1379	
PA_tika-vin07_t:1380_0	So puna kātuṃ na labhatīti tasmiññeva bhājane kariyamānaṃ paṭhamakatena saddhiṃ kataṃ	1380	
PA_tika-vin07_t:1380_1	hotīti puna so eva kātuṃ na labhati, añño labhati. Aññena hi katato añño puna kātuṃ	1380	
PA_tika-vin07_t:1380_2	labhati. Aññasmiṃ pana bhājane tena vā aññena vā kātuṃ vaṭṭati. Tenāha “yena akataṃ,	1380	
PA_tika-vin07_t:1380_3	tena kātabbaṃ, yañca akataṃ, taṃ kātabba”nti. Evaṃ katanti aññasmiṃ bhājane kataṃ.	1380	
PA_tika-vin07_t:1380_4	Sace pana āmisasaṃsaṭṭhānīti ettha mukhādīsu laggampi āmisaṃ sodhetvāva atirittaṃ	1380	
PA_tika-vin07_t:1380_5	bhuñjitabbanti veditabbaṃ.	1380	
PA_tika-vin07_t:1381	241. Vācāya āṇāpetvā atirittaṃ akārāpanato akiriyasamuṭṭhānanti daṭṭhabbaṃ. Pavāritabhāvo, āmisassa anatirittatā, kāle ajjhoharaṇanti imānettha tīṇi aṅgāni.	138	
PA_tika-vin07_t:1382	Paṭhamapavāraṇāsikkhāpadavaṇṇanā niṭṭhitā.	138	
PA_tika-vin07_t:1383	6. Dutiyapavāraṇāsikkhāpadavaṇṇanā	138	
PA_tika-vin07_t:1384_0	243. Chaṭṭhe “bhuttasmi”nti mātikāyaṃ vuttattā bhojanapariyosāne pācittiyaṃ. Pavāritatā,	1384	
PA_tika-vin07_t:1384_1	tathāsaññitā, āsādanāpekkhatā, anatirittena abhihaṭapavāraṇā, bhojanapaayosānanti	1384	
PA_tika-vin07_t:1384_2	imānettha pañca aṅgāni.	1384	
PA_tika-vin07_t:1385	Dutiyapavāraṇāsikkhāpadavaṇṇanā niṭṭhitā.	138	
PA_tika-vin07_t:1386	7. Vikālabhojanasikkhāpadavaṇṇanā	138	
PA_tika-vin07_t:1387	247. Sattame naṭānaṃ nāṭakāti naṭanāṭakā, sītāharaṇādīni.	138	
PA_tika-vin07_t:1388_0	248-9. Khādanīye khādanīyatthanti pūvādikhādanīye vijjamānakhādanīyakiccaṃ khādanīyehi	1388	
PA_tika-vin07_t:1388_1	kātabbaṃ jighacchāharaṇasaṅkhātaṃ atthaṃ payojanaṃ neva pharanti na nipphādenti.	1388	
PA_tika-vin07_t:1388_2	Ekasmiṃ dese āhārakiccaṃ sādhentaṃ vā aññasmiṃ dese uṭṭhitabhūmirasādibhedena āhārakiccaṃ	1388	
PA_tika-vin07_t:1388_3	asādhentampi vā sambhaveyyāti āha “tesu tesu janapadesū”tiādi. Keci pana “ekasmiṃ	1388	
PA_tika-vin07_t:1388_4	janapade āhārakiccaṃ sādhentaṃ sesajanapadesupi vikāle na kappati evāti dassanatthaṃ	1388	
PA_tika-vin07_t:1388_5	idaṃ vutta”ntipi vadanti. Pakatiāhāravasenāti aññehi yāvakālikehi ayojitaṃ attano	1388	
PA_tika-vin07_t:1388_6	pakatiyāva āhārakiccakaraṇavasena. Sammohoyeva hotīti anekatthānaṃ nāmānaṃ, appasiddhānañca	1388	
PA_tika-vin07_t:1388_7	sambhavato sammoho eva siyā. Tenevettha mayampi mūlakamūlādīnaṃ pariyāyantaradassanena	1388	
PA_tika-vin07_t:1388_8	adassanaṃ karimha upadesatova gahetabbato.	1388	
PA_tika-vin07_t:1389_0	Yanti vaṭṭakandaṃ. Muḷālanti thūlataruṇamūlameva, rukkhavalliādīnaṃ matthakoti heṭṭhā	1389	
PA_tika-vin07_t:1389_1	vuttameva sampiṇḍetvā vuttaṃ. Acchivādīnaṃ aparipakkāneva phalāni yāvajīvikānīti	1389	
PA_tika-vin07_t:1389_2	dassetuṃ “aparipakkānī”ti vuttaṃ. Harītakādīnaṃ aṭṭhīnīti ettha miñjaṃ yāvakālikanti	1389	
PA_tika-vin07_t:1389_3	keci vadanti, taṃ na yuttaṃ aṭṭhakathāyaṃ avuttattā.	1389	
PA_tika-vin07_t:1390_0	Hiṅgurukkhato paggharitaniyyāso hiṅgu nāma. Hiṅgujatuādayo ca hiṅguvikatiyova. Tattha	1390	
PA_tika-vin07_t:1390_1	hiṅgujatu nāma hiṅgurukkhassa daṇḍapattāni pacitvā kataniyyāso. Hiṅgusipāṭikā nāma	1390	
PA_tika-vin07_t:1390_2	hiṅgupattāni pacitvā kataniyyāso. Aññena missetvā katotipi vadanti. Takanti aggakoṭiyā	1390	
PA_tika-vin07_t:1390_3	nikkhantasileso. Takapattinti pattato nikkhantasileso. Takapaṇṇinti palāse bhajjitvā	1390	
PA_tika-vin07_t:1390_4	katasileso. Daṇḍato nikkhantasilesotipi vadanti. Vikālatā, yāvakālikatā, ajjhoharaṇanti	1390	
PA_tika-vin07_t:1390_5	imānettha tīṇi aṅgāni.	1390	
PA_tika-vin07_t:1391	Vikālabhojanasikkhāpadavaṇṇanā niṭṭhitā.	139	
PA_tika-vin07_t:1392	8. Sannidhikārakasikkhāpadavaṇṇanā	139	
PA_tika-vin07_t:1393_0	252-3. Aṭṭhame tādisanti asūpabyañjanaṃ. Yāvakālikaṃ vā yāmakālikaṃ vā…pe… pācittiyanti	1393	
PA_tika-vin07_t:1393_1	ettha kiñcāpi pāḷiyaṃ khādanīyabhojanīyapadehi yāvakālikameva saṅgahitaṃ, na yāmakālikaṃ.	1393	
PA_tika-vin07_t:1393_2	Tathāpi “anāpatti yāmakālikaṃ yāme nidahitvā bhuñjatī”ti idha ceva –	1393	
PA_tika-vin07_t:1394	“Yāmakālikena, bhikkhave, sattāhakālikaṃ…pe… yāvajīvikaṃ tadahupaṭiggahitaṃ yāme kappati, yāmātikkante na kappatī”ti –	139	
PA_tika-vin07_t:1395_0	Aññattha ca vuttattā, “yāmakālika”nti vacanasāmatthiyato ca bhagavato adhippāyaññūhi	1395	
PA_tika-vin07_t:1395_1	aṭṭhakathācariyehi yāmakālikaṃ sannidhikārakakataṃ pācittiyavatthumeva vuttanti daṭṭhabbaṃ.	1395	
PA_tika-vin07_t:1395_2	Yanti pattaṃ, ghaṃsanakiriyāpekkhāya cetaṃ upayogavacanaṃ. Aṅgulilekhā paññāyatīti	1395	
PA_tika-vin07_t:1395_3	sinehābhāvepi pattassa succhavitāya paññāyati. Yanti yāvakālikaṃ, yāmakālikañca.	1395	
PA_tika-vin07_t:1395_4	Apariccattamevāti nirapekkhatāya anupasampannassa adinnaṃ, apariccattañca yāvakālikādivatthumeva	1395	
PA_tika-vin07_t:1395_5	sandhāya vadati, na pana taggatapaṭiggahaṇaṃ. Na hi vatthuṃ apariccajitvā tatthagatapaṭiggahaṇaṃ	1395	
PA_tika-vin07_t:1395_6	pariccajituṃ sakkā, na ca tādisaṃ vacanamatthi. Yadi bhaveyya, “sace patto duddhoto	1395	
PA_tika-vin07_t:1395_7	hoti…pe… bhuñjantassa pācittiya”nti vacanaṃ virujjheyya. Na hi dhovanena āmisaṃ apanetuṃ	1395	
PA_tika-vin07_t:1395_8	vāyamantassa paṭiggahaṇe apekkhā vattati. Yena punadivase bhuñjato pācittiyaṃ janeyya,	1395	
PA_tika-vin07_t:1395_9	patte pana vattamānā apekkhā taggatike āmisepi vattati evanāmāti āmise anapekkhatā	1395	
PA_tika-vin07_t:1395_10	ettha na labbhati, tato āmise avijahitapaṭiggahaṇaṃ punadivase pācittiyaṃ janetīti	13951	
PA_tika-vin07_t:1395_11	idaṃ vuttaṃ. Atha mataṃ “yadaggenettha āmisānapekkhatā na labbhati. Tadaggena paṭiggahaṇānapekkhāpi	13951	
PA_tika-vin07_t:1395_12	na labbhatī”ti. Tathā sati yattha āmisāpekkhā atthi, tattha paṭiggahaṇāpekkhāpi na	13951	
PA_tika-vin07_t:1395_13	vigacchatīti āpannaṃ, evañca paṭiggahaṇe anapekkhavissajjanaṃ visuṃ na vattabbaṃ	13951	
PA_tika-vin07_t:1395_14	siyā. Aṭṭhakathāyañcetampi paṭiggahaṇavijahanakāraṇattena abhimataṃ siyā, idaṃ suṭṭhutaraṃ	13951	
PA_tika-vin07_t:1395_15	katvā visuṃ vattabbaṃ cīvarāpekkhāya vattamānāyapi paccuddhārena adhiṭṭhānavijahanaṃ	13951	
PA_tika-vin07_t:1395_16	viya. Etasmiñca upāye sati gaṇṭhikāhatapattesu avaṭṭanatā nāma na siyāti vuttovāyamattho.	13951	
PA_tika-vin07_t:1395_17	Tasmā yaṃ vuttaṃ sāratthadīpaniyaṃ “yaṃ parassa pariccajitvā adinnampi sace paṭiggahaṇe	13951	
PA_tika-vin07_t:1395_18	nirapekkhanissajjanena vijahitapaṭiggahaṇaṃ hoti, tampi dutiyadivase vaṭṭatī”tiādi,	13951	
PA_tika-vin07_t:1395_19	taṃ na sārato paccetabbaṃ.	13951	
PA_tika-vin07_t:1396_0	Pakatiāmiseti odanādikappiyayāvakālike. Dveti purebhattaṃ paṭiggahitaṃ yāmakālikaṃ	1396	
PA_tika-vin07_t:1396_1	purebhattaṃ sāmisena mukhena bhuñjato sannidhipaccayā ekaṃ, yāmakālikasaṃsaṭṭhatāya	1396	
PA_tika-vin07_t:1396_2	yāvakālikattabhajanena anatirittapaccayā ekanti dve pācittiyāni. Vikappadvayeti sāmisanirāmisapakkhadvaye.	1396	
PA_tika-vin07_t:1396_3	Thullaccayañca dukkaṭañcāti manussamaṃse thullaccayaṃ, sesesu dukkaṭaṃ. Yāvakālikayāmakālikatā,	1396	
PA_tika-vin07_t:1396_4	sannidhibhāvo, tassa ajjhoharaṇanti imānettha tīṇi aṅgāni.	1396	
PA_tika-vin07_t:1397	Sannidhikārakasikkhāpadavaṇṇanā niṭṭhitā.	139	
PA_tika-vin07_t:1398	9. Paṇītabhojanasikkhāpadavaṇṇanā	139	
PA_tika-vin07_t:1399_0	259. Navame paṇītasaṃsaṭṭhāni bhojanāni paṇītabhojanānīti pāḷiyaṃ pana bhojanāni	1399	
PA_tika-vin07_t:1399_1	pubbe vuttattā pākaṭānīti adassitāni, tādisehi paṇītehi missattā paṇītabhojanāni	1399	
PA_tika-vin07_t:1399_2	nāma honti. Tesaṃ pabhedadassanatthaṃ “seyyathidaṃ sappi navanīta”ntiādi vuttaṃ.	1399	
PA_tika-vin07_t:1399_3	Sappibhattanti ettha kiñcāpi sappinā saṃsaṭṭhaṃ bhattaṃ, sappi ca bhattañcātipi attho	1399	
PA_tika-vin07_t:1399_4	viññāyati, aṭṭhakathāyaṃ pana “sālibhattaṃ viya sappibhattaṃ nāma natthī”tiādinā	1399	
PA_tika-vin07_t:1399_5	vuttattā na sakkā aññaṃ vatthuṃ. Aṭṭhakathācariyā eva hi īdisesu ṭhānesu pamāṇaṃ.	1399	
PA_tika-vin07_t:1400_0	Mūlanti kappiyabhaṇḍaṃ vuttaṃ. Tasmā anāpattīti ettha visaṅketena pācittiyābhāvepi	1400	
PA_tika-vin07_t:1400_1	sūpodanadukkaṭā na muccatīti vadanti. “Kappiyasappinā, akappiyasappinā”ti ca idaṃ	1400	
PA_tika-vin07_t:1400_2	kappiyākappiyamaṃsasattānaṃ vasena vuttaṃ.	1400	
PA_tika-vin07_t:1401_0	261. Mahānāmasikkhāpadaṃ nāma upari cātumāsapaccayapavāraṇāsikkhāpadaṃ. Agilāno hi	1401	
PA_tika-vin07_t:1401_1	appavāritaṭṭhāne viññāpentopi kālaparicchedaṃ, bhesajjaparicchedaṃ vā katvā saṅghavasena	1401	
PA_tika-vin07_t:1401_2	pavāritaṭṭhānato taduttari viññāpentena, paricchedabbhantarepi na bhesajjakaraṇīyena	1401	
PA_tika-vin07_t:1401_3	rogena bhesajjaṃ viññāpentena ca samo hotīti “mahānāmasikkhāpadena kāretabbo”ti vuttaṃ.	1401	
PA_tika-vin07_t:1401_4	Paṇītabhojanatā, agilānatā, akataviññattiyā paṭilābho, ajjhoharaṇanti imānettha cattāri aṅgāni.	1401	
PA_tika-vin07_t:1402	Paṇītabhojanasikkhāpadavaṇṇanā niṭṭhitā.	140	
PA_tika-vin07_t:1403	10. Dantaponasikkhāpadavaṇṇanā	140	
PA_tika-vin07_t:1404	263. Dasame ghanabaddhoti ghanamaṃsena sambaddho, kathinasaṃhatasarīroti attho.	140	
PA_tika-vin07_t:1405_0	264. Mukhadvāranti mukhato heṭṭhā dvāraṃ mukhadvāraṃ, galanāḷikanti attho. Evañca	1405	
PA_tika-vin07_t:1405_1	nāsikāya paviṭṭhampi mukhadvāraṃ paviṭṭhameva hoti, mukhe pakkhittamattañca appaviṭṭhaṃ.	1405	
PA_tika-vin07_t:1405_2	Āhāranti ajjhoharitabbaṃ kālikaṃ adhippetaṃ, na udakaṃ. Tañhi bhesajjasaṅgahitampi	1405	
PA_tika-vin07_t:1405_3	akālikameva paṭiggahitasseva kālikattā. Udake hi paṭiggahaṇaṃ na ruhati. Teneva bhikkhunā	1405	
PA_tika-vin07_t:1405_4	tāpitena udakena cirapaṭiggahitena ca akappiyakuṭiyaṃ vutthena ca saha āmisaṃ bhuñjantassāpi	1405	
PA_tika-vin07_t:1405_5	sāmapākādidoso na hoti. Vakkhati hi “bhikkhu yāguatthāya…pe… udakaṃ tāpeti, vaṭṭatī”tiādi.	1405	
PA_tika-vin07_t:1405_6	Bhikkhū pana etaṃ adhippāyaṃ tadā na jāniṃsu. Tenāha “sammā atthaṃ asallakkhetvā”tiādi.	1405	
PA_tika-vin07_t:1406	265. Rathareṇumpīti rathe gacchante uṭṭhahanareṇusadisareṇuṃ. Tena tato sukhumaṃ ākāse paribbhamanakaṃ dissamānampi abbohārikanti dasseti. Akallakoti gilāno.	140	
PA_tika-vin07_t:1407_0	“Gahetuṃ vā…pe… tassa orimantenā”ti iminā ākāse ujuṃ ṭhatvā parena ukkhittaṃ gaṇhantassāpi	1407	
PA_tika-vin07_t:1407_1	āsannaṅgabhūtapādatalato paṭṭhāya hatthapāso paricchinditabbo, na pana sīsantato	1407	
PA_tika-vin07_t:1407_2	paṭṭhāyāti dasseti. Tattha “orimantenā”ti imassa heṭṭhimantenāti attho gahetabbo.	1407	
PA_tika-vin07_t:1408_0	Ettha ca pavāraṇāsikkhāpadaṭṭhakathāyaṃ “sace bhikkhu nisinno hoti, āsanassa pacchimantato	1408	
PA_tika-vin07_t:1408_1	paṭṭhāyā”tiādinā paṭiggāhakānaṃ āsannaṅgassa pārimantato paṭṭhāya paricchedassa dassitattā	1408	
PA_tika-vin07_t:1408_2	idhāpi ākāse ṭhitassa paṭiggāhakassa āsannaṅgabhūtapādaṅgulassa pārimantabhūtato	1408	
PA_tika-vin07_t:1408_3	paṇhipariyantassa heṭṭhimatalato paṭṭhāya, dāyakassa pana orimantabhūtato pādaṅgulassa	1408	
PA_tika-vin07_t:1408_4	heṭṭhimatalato paṭṭhāya hatthapāso paricchinditabboti daṭṭhabbaṃ. Imināva nayena	1408	
PA_tika-vin07_t:1408_5	bhūmiyaṃ nipajjitvā ussīse nisinnassa hatthato paṭiggaṇhantassapi āsannasīsaṅgassa	1408	
PA_tika-vin07_t:1408_6	pārimantabhūtato gīvantato paṭṭhāyeva hatthapāso minitabbo, na pādatalato paṭṭhāya.	1408	
PA_tika-vin07_t:1408_7	Evaṃ nipajjitvā dānepi yathānurūpaṃ veditabbaṃ. “Yaṃ āsannataraṃ aṅga”nti hi vuttaṃ.	1408	
PA_tika-vin07_t:1409_0	Paṭiggahaṇasaññāyāti “mañcādinā paṭiggahessāmī”ti uppāditasaññāya. Iminā “paṭiggaṇhāmī”ti	1409	
PA_tika-vin07_t:1409_1	vācāya vattabbakiccaṃ natthīti dasseti. Katthaci aṭṭhakathāsu, padesesu vā. Asaṃhārime	1409	
PA_tika-vin07_t:1409_2	phalaketi thāmamajjhimena purisena asaṃhāriye. Puñchitvā paṭiggahetvāti puñchitepi	1409	
PA_tika-vin07_t:1409_3	rajanacuṇṇasaṅkāya sati paṭiggahaṇatthāya vuttaṃ, nāsati. Taṃ panāti patitarajaṃ	1409	
PA_tika-vin07_t:1409_4	appaṭiggahetvā upari gahitapiṇḍapātaṃ. Anāpattīti durupaciṇṇādidoso natthi. “Anupasampannassa	1409	
PA_tika-vin07_t:1409_5	dassāmī”tiādipi vinayadukkaṭaparihārāya vuttaṃ. Tathā akatvā gahitepi paṭiggahetvā	1409	
PA_tika-vin07_t:1409_6	paribhuñjato anāpatti eva. “Anupasampannassa datvā”ti idampi purimābhogānuguṇatāya vuttaṃ.	1409	
PA_tika-vin07_t:1410_0	Carukenāti khuddakabhājanena. Abhihaṭattāti diyyamānakkhaṇaṃ sandhāya vuttaṃ. Datvā	1410	
PA_tika-vin07_t:1410_1	apanayanakāle pana chārikā vā bindūni vā patanti, puna paṭiggahetabbaṃ abhihārassa	1410	
PA_tika-vin07_t:1410_2	vigatattāti vadanti. Taṃ yathā na patati, tathā apanessāmīti pariharante yujjati.	1410	
PA_tika-vin07_t:1410_3	Pakatisaññāya apanente abhihāro na chijjati, taṃ paṭiggahitameva hoti. Mukhavaṭṭiyāpi	1410	
PA_tika-vin07_t:1410_4	gahetuṃ vaṭṭatīti abhihariyamānassa pattassa mukhavaṭṭiyā uparibhāge hatthaṃ pasāretvā phusituṃ vaṭṭati.	1410	
PA_tika-vin07_t:1411_0	Pādena pelletvāti “pādena paṭiggahessāmī”tisaññāya akkamitvā. Kecīti abhayagirivāsino.	1411	
PA_tika-vin07_t:1411_1	Vacanamattamevāti paṭibaddhappaṭibaddhanti saddamattameva nānaṃ, kāyapaṭibaddhameva	1411	
PA_tika-vin07_t:1411_2	hoti. Tasmā tesaṃ vacanaṃ na gahetabbanti adhippāyo.	1411	
PA_tika-vin07_t:1412_0	Tena āharāpetunti yassa bhikkhuno santikaṃ gataṃ, taṃ idha ānehīti āṇāpetvā tena	1412	
PA_tika-vin07_t:1412_1	āharāpetuṃ itarassa vaṭṭatīti attho. Na tato paranti tadaheva sāmaṃ appaṭiggahitaṃ	1412	
PA_tika-vin07_t:1412_2	sandhāya vuttaṃ. Tadaheva paṭiggahitaṃ pana punadivasādīsu appaṭiggahetvāpi paribhuñjituṃ vaṭṭatīti vadanti.	1412	
PA_tika-vin07_t:1413_0	Khiyyantīti khayaṃ gacchanti, tesaṃ cuṇṇehi thullaccayaappaṭiggahaṇāpattiyo na hontīti	1413	
PA_tika-vin07_t:1413_1	adhippāyo. “Navasamuṭṭhita”nti eteneva ucchuādīsu abhinavalaggattā abbohārikaṃ na	1413	
PA_tika-vin07_t:1413_2	hotīti dasseti. Eseva nayoti sannidhidosādiṃ sandhāya vadati. Tenāha “na hī”tiādi.	1413	
PA_tika-vin07_t:1413_3	Tena ca paṭiggahaṇaṅgesu pañcasupi samiddhesu ajjhoharitukāmatāya gahitameva paṭiggahitaṃ	1413	
PA_tika-vin07_t:1413_4	nāma hoti ajjhoharitabbesu eva paṭiggahaṇassa anuññātattāti dasseti. Tathā bāhiraparibhogatthāya	1413	
PA_tika-vin07_t:1413_5	gahetvā ṭhapitatelādiṃ ajjhoharitukāmatāya sati paṭiggahetvā paribhuñjituṃ vaṭṭati.	1413	
PA_tika-vin07_t:1414_0	Kesañcītiādīsu anupasampannānaṃ atthāya katthaci ṭhapiyamānampi hatthato muttamatte	1414	
PA_tika-vin07_t:1414_1	eva paṭiggahaṇaṃ na vijahati, atha kho bhājane patitameva paṭiggahaṇaṃ vijahati.	1414	
PA_tika-vin07_t:1414_2	Bhājanañca bhikkhunā punadivasatthāya apekkhitamevāti taggatampi āmisaṃ duddhotapattagataṃ	1414	
PA_tika-vin07_t:1414_3	viya paṭiggahaṇaṃ na vijahatīti āsaṅkāya “sāmaṇerassa hatthe pakkhipitabba”nti vuttanti	1414	
PA_tika-vin07_t:1414_4	veditabbaṃ. Īdisesu hi yutti na gavesitabbā, vuttanayeneva paṭipajjitabbaṃ. “Pattagatā	1414	
PA_tika-vin07_t:1414_5	yāgū”ti iminā pattamukhavaṭṭiyā phuṭṭhepi kūṭe yāgu paṭiggahitā, uggahitā vā na hoti	1414	
PA_tika-vin07_t:1414_6	bhikkhuno anicchāya phuṭṭhattāti dasseti. Āropetīti hatthaṃ phusāpeti. Paṭiggahaṇūpagaṃ	1414	
PA_tika-vin07_t:1414_7	bhāraṃ nāma majjhimassa purisassa ukkhepārahaṃ. Na pidahitabbanti hatthato muttaṃ	1414	
PA_tika-vin07_t:1414_8	sandhāya vuttaṃ, hatthagataṃ pana itarena hatthena pidahato, hatthato muttampi vā	1414	
PA_tika-vin07_t:1414_9	aphusitvā uparipidhānaṃ pātentassa na doso.	1414	
PA_tika-vin07_t:1415_0	Paṭiggaṇhātīti chāyatthāya upari dhārayamānā mahāsākhā yena kenaci chijjeyya, tattha	1415	
PA_tika-vin07_t:1415_1	laggarajaṃ mukhe pāteyya cāti kappiyaṃ kārāpetvā paṭiggaṇhāti. Kuṇḍaketi mahāghaṭe.	1415	
PA_tika-vin07_t:1415_2	Tasmimpīti cāṭighaṭepi. Gāhāpetvāti appaṭiggahitaṃ kālikaṃ gāhāpetvā.	1415	
PA_tika-vin07_t:1416_0	Dutiyattherassāti “therassa pattaṃ mayhaṃ dethā”ti tena attano pariccajāpetvā dutiyattherassa	1416	
PA_tika-vin07_t:1416_1	deti. Ettha panāti pattaparivattane. Kāraṇanti ettha yathā “sāmaṇerā ito amhākampi	1416	
PA_tika-vin07_t:1416_2	dentī”ti vitakko uppajjati, na tathāti kāraṇaṃ vadanti, tañca yuttaṃ. Yassa pana	1416	
PA_tika-vin07_t:1416_3	tādiso vitakko natthi, tena aparivattetvāpi bhuñjituṃ vaṭṭati.	1416	
PA_tika-vin07_t:1417_0	Niccāletunti cāletvā pāsāṇasakkharādiapanayaṃ kātuṃ. Uddhanaṃ āropetabbanti anaggikaṃ	1417	
PA_tika-vin07_t:1417_1	uddhanaṃ sandhāya vuttaṃ. Uddhane paccamānassa āluḷane upari apakkataṇḍulā heṭṭhā	1417	
PA_tika-vin07_t:1417_2	pavisitvā paccatīti āha “sāmaṃpākañceva hotī”ti.	1417	
PA_tika-vin07_t:1418_0	Ādhārake patto ṭhapitoti appaṭiggahitāmiso patto puna paṭiggahaṇatthāya ṭhapito.	1418	
PA_tika-vin07_t:1418_1	Ekaggahaṇenevāti sāmaṇerānaṃ gahitassa puna acchaḍḍanavasena gahaṇena. Bhuñjituṃ	1418	
PA_tika-vin07_t:1418_2	vaṭṭatīti dhūmavaṭṭiyā tadahupaṭiggahitattā vuttaṃ. Bhattuggārotiādi abbohārikappasaṅgena	1418	
PA_tika-vin07_t:1418_3	vikālabhojanavinicchayadassanaṃ. Samuddodakenāti appaṭiggahitena. Himakarakā nāma	1418	
PA_tika-vin07_t:1418_4	kadāci vassodakena saha patanakā pāsāṇalekhā viya ghanībhūtaudakavisesā, tesu paṭiggahaṇakiccaṃ	1418	
PA_tika-vin07_t:1418_5	natthi. Tenāha “udakagatikā evā”ti. Purebhattameva vaṭṭatīti appaṭiggahitāpattīhi	1418	
PA_tika-vin07_t:1418_6	abbohārikampi vikālabhojanāpattīhi sabbohārikanti dasseti.	1418	
PA_tika-vin07_t:1419_0	Laggatīti mukhe ca hatthe ca mattikāvaṇṇaṃ dasseti. Bahalanti hatthamukhesu alagganakampi	1419	
PA_tika-vin07_t:1419_1	paṭiggahetabbaṃ. Vāsamattanti reṇukhīrābhāvaṃ dasseti. Ākirati paṭiggahetabbanti	1419	
PA_tika-vin07_t:1419_2	puppharasassa paññāyanato vuttaṃ.	1419	
PA_tika-vin07_t:1420_0	Mahābhūtesūti pāṇasarīrasannissitesu pathavīādimahābhūtesu. Sabbaṃ vaṭṭatīti attano,	1420	
PA_tika-vin07_t:1420_1	paresañca sarīranissitaṃ sabbaṃ vaṭṭati. Akappiyamaṃsānulomatāya thullaccayādiṃ na	1420	
PA_tika-vin07_t:1420_2	janetīti adhippāyo. Patatīti attano sarīrato vicchinditvā patati. “Rukkhato chinditvā”ti	1420	
PA_tika-vin07_t:1420_3	vuttattā mattikatthāya pathaviṃ khaṇituṃ, aññampi yaṃkiñci mūlapaṇṇādivisabhesajjaṃ	1420	
PA_tika-vin07_t:1420_4	chinditvā chārikaṃ akatvāpi appaṭiggahitampi paribhuñjituṃ vaṭṭatīti daṭṭhabbaṃ.	1420	
PA_tika-vin07_t:1420_5	Appaṭiggahitatā, ananuññātatā, dhūmādiabbohārikatābhāvo, ajjhoharaṇanti imānettha cattāri aṅgāni.	1420	
PA_tika-vin07_t:1421	Dantaponasikkhāpadavaṇṇanā niṭṭhitā.	142	
PA_tika-vin07_t:1422	Niṭṭhito bhojanavaggo catuttho.	142	
PA_tika-vin07_t:1423	5. Acelakavaggo	142	
PA_tika-vin07_t:1424	1. Acelakasikkhāpadavaṇṇanā	142	
PA_tika-vin07_t:1425_0	273. Pañcamavaggassa paṭhame mayhaṃ nāmāti bhikkhunā bhūmiyaṃ ṭhapetvā dinnampi sandhāya	1425	
PA_tika-vin07_t:1425_1	vadati. Aññatitthiyatā, ananuññātatā, ajjhoharaṇīyatā, ajjhoharaṇatthāya sahatthā	1425	
PA_tika-vin07_t:1425_2	anikkhittabhājane dānanti imānettha cattāri aṅgāni.	1425	
PA_tika-vin07_t:1426	Acelakasikkhāpadavaṇṇanā niṭṭhitā.	142	
PA_tika-vin07_t:1427	2. Uyyojanasikkhāpadavaṇṇanā	142	
PA_tika-vin07_t:1428	274. Dutiye anācāraṃ ācaritukāmatā, tadatthameva upasampannassa uyyojanā, tassa upacārātikkamoti imānettha tīṇi aṅgāni.	142	
PA_tika-vin07_t:1429	Uyyojanasikkhāpadavaṇṇanā niṭṭhitā.	142	
PA_tika-vin07_t:1430	3. Sabhojanasikkhāpadavaṇṇanā	143	
PA_tika-vin07_t:1431_0	281. Tatiye pāḷiyaṃ khuddake ghareti ettha khuddakaṃ gharaṃ nāma pañcahatthato ūnakavitthāraṃ	1431	
PA_tika-vin07_t:1431_1	adhippetaṃ. Tattha ca piṭṭhasaṅghāṭato hatthapāse avijahitepi piṭṭhivaṃsātikkamo	1431	
PA_tika-vin07_t:1431_2	hotīti āha “piṭṭhivaṃsaṃ atikkamitvā”ti. Yathā tathā vā katassāti piṭṭhivaṃsaṃ āropetvā	1431	
PA_tika-vin07_t:1431_3	vā anāropetvā vā katassa.	1431	
PA_tika-vin07_t:1432_0	283. Pāḷiyaṃ vītarāgāti apariyuṭṭhitarāgānaṃ, anāgāmīnañca saṅgaho. Sacittakanti	1432	
PA_tika-vin07_t:1432_1	anupavisitvā nisīdanacittena sacittakaṃ. Pariyuṭṭhitarāgajāyampatikānaṃ sannihitatā,	1432	
PA_tika-vin07_t:1432_2	sayanigharatā, dutiyassa bhikkhuno abhāvo, anupakhajja nisīdananti imānettha cattāri aṅgāni.	1432	
PA_tika-vin07_t:1433	Sabhojanasikkhāpadavaṇṇanā niṭṭhitā.	143	
PA_tika-vin07_t:1434	284-289. Catutthapañcamāni vuttatthāni.	143	
PA_tika-vin07_t:1435	6. Cārittasikkhāpadavaṇṇanā	143	
PA_tika-vin07_t:1436_0	298. Chaṭṭhe “pariyesitvā ārocanakiccaṃ nāma natthī”ti vuttattā yo apariyesitabbo	1436	
PA_tika-vin07_t:1436_1	upasaṅkamituṃ yuttaṭṭhāne dissati, so sacepi pakativacanassa savanūpacāraṃ atikkamma	1436	
PA_tika-vin07_t:1436_2	ṭhito upagantvā āpucchitabbo. Tenāha “api ca…pe… yaṃ passati, so āpucchitabbo”tiādi.	1436	
PA_tika-vin07_t:1437	302. Anāpattivāre cettha antarārāmādīnaññeva vuttattā vihārato gāmavīthiṃ anuññātakāraṇaṃ vinā atikkamantassāpi āpatti hoti, na pana gharūpacāraṃ atikkamantasseva.	143	
PA_tika-vin07_t:1438_0	Yaṃ pana pāḷiyaṃ “aññassa gharūpacāraṃ okkamantassa…pe… paṭhamaṃ pādaṃ ummāraṃ atikkāmetī”tiādi	1438	
PA_tika-vin07_t:1438_1	vuttaṃ. Taṃ gāme paviṭṭhaṃ sandhāya vuttaṃ, tathāpi aññassa gharūpacāraṃ anokkamitvā	1438	
PA_tika-vin07_t:1438_2	vīthimajjheneva gantvā icchiticchitagharadvārābhimukhe ṭhatvā manusse oloketvā gacchantassāpi	1438	
PA_tika-vin07_t:1438_3	pācittiyameva. Tattha keci “vīthiyaṃ atikkamantassa gharūpacāragaṇanāya āpattiyo”ti	1438	
PA_tika-vin07_t:1438_4	vadanti. Aññe pana “yāni kulāni uddissa gato, tesaṃ gaṇanāyā”ti. Pañcannaṃ bhojanānaṃ	1438	
PA_tika-vin07_t:1438_5	aññatarena nimantanasādiyanaṃ, santaṃ bhikkhuṃ anāpucchanā, bhattiyagharato aññagharūpasaṅkamanaṃ,	1438	
PA_tika-vin07_t:1438_6	majjhanhikānatikkamo, samayāpadānaṃ abhāvoti imānettha pañca aṅgāni.	1438	
PA_tika-vin07_t:1439	Cārittasikkhāpadavaṇṇanā niṭṭhitā.	143	
PA_tika-vin07_t:1440	7. Mahānāmasikkhāpadavaṇṇanā	144	
PA_tika-vin07_t:1441	303. Sattame mahānāmoti sukkodanassa putto anuruddhattherassa, satthu ca jeṭṭhabhātā. Ānandatthero amitodanassa putto, nandatthero pana suddhodanasseva.	144	
PA_tika-vin07_t:1442_0	305. Pāḷiyaṃ kālaṃ āharissathāti ajjatanaṃ kālaṃ vītināmessatha, sve bhesajjaṃ harissathāti	1442	
PA_tika-vin07_t:1442_1	vā attho. “Atthi pavāraṇā bhesajjapariyantā ca rattipariyantā cā”ti tatiyakoṭṭhāse	1442	
PA_tika-vin07_t:1442_2	niyamitameva bhesajjaṃ niyamitakālantareyeva gahetabbaṃ, na tato bahi. Itarathā visuṃ	1442	
PA_tika-vin07_t:1442_3	payojanaṃ natthīti daṭṭhabbaṃ. Sapariyantā saṅghapavāraṇā, taduttari bhesajjaviññatti,	1442	
PA_tika-vin07_t:1442_4	agilānatāti imānettha tīṇi aṅgāni.	1442	
PA_tika-vin07_t:1443	Mahānāmasikkhāpadavaṇṇanā niṭṭhitā.	144	
PA_tika-vin07_t:1444	8. Uyyuttasenāsikkhāpadavaṇṇanā	144	
PA_tika-vin07_t:1445_0	315. Aṭṭhame ekamekanti ettha duvaṅginīpi tivaṅginīpi senā saṅgayhati. Uyyuttacaturaṅgasenādassanāya	1445	
PA_tika-vin07_t:1445_1	tathārūpapaccayādiṃ vinā gamanaṃ, ananuññātokāse dassananti imānettha dve aṅgāni.	1445	
PA_tika-vin07_t:1446	Uyyuttasenāsikkhāpadavaṇṇanā niṭṭhitā.	144	
PA_tika-vin07_t:1447	9. Senāvāsasikkhāpadavaṇṇanā	144	
PA_tika-vin07_t:1448	319. Navame senāya catuttho sūriyatthaṅgamo, agilānatāti imānettha dve aṅgāni.	144	
PA_tika-vin07_t:1449	Senāvāsasikkhāpadavaṇṇanā niṭṭhitā.	144	
PA_tika-vin07_t:1450	10. Uyyodhikasikkhāpadavaṇṇanā	145	
PA_tika-vin07_t:1451	322. Dasame pāḷiyaṃ kati te lakkhāni laddhānīti kittakā tayā laddhāti attho. Uyyodhikādidassanāya tathārūpapaccayaṃ vinā gamanaṃ, ananuññātokāse dassananti imānettha dve aṅgāni.	145	
PA_tika-vin07_t:1452	Uyyodhikasikkhāpadavaṇṇanā niṭṭhitā.	145	
PA_tika-vin07_t:1453	Niṭṭhito acelakavaggo pañcamo.	145	
PA_tika-vin07_t:1454	6. Surāpānavaggo	145	
PA_tika-vin07_t:1455	1. Surāpānasikkhāpadavaṇṇanā	145	
PA_tika-vin07_t:1456_0	328. Chaṭṭhavaggassa paṭhame pāḷiyaṃ kiṇṇapakkhittāti piṭṭhapūvādiṃ apakkhipitvā	1456	
PA_tika-vin07_t:1456_1	kiṇṇasaṅkhātaṃ dhaññaṅkurādisurābījaṃ pakkhipitvā katā. Sambhārasaṃyuttāti sāsapādianekasambhārehi saññuttā.	1456	
PA_tika-vin07_t:1457_0	Madhukatālanāḷikerādipupphādiraso ciraparivāsito pupphāsavo nāma. Tathā panasādi	1457	
PA_tika-vin07_t:1457_1	phalāsavo. Muddikaraso madhvāsavo. Ucchuraso guḷāsavo. Tiphalatikaṭukādinānāsambhārānaṃ	1457	
PA_tika-vin07_t:1457_2	raso ciraparivāsito sambhārasaṃyutto. Bījato paṭṭhāyāti yathāvuttānaṃ piṭṭhādīnaṃ	1457	
PA_tika-vin07_t:1457_3	majjatthāya bhājane pakkhittakālato paṭṭhāya.	1457	
PA_tika-vin07_t:1458_0	329. Loṇasovīrakaṃ suttañca anekehi dabbasambhārehi abhisaṅkhato bhesajjaviseso.	1458	
PA_tika-vin07_t:1458_1	Uyyuttasikkhāpadānaṃ acittakalokavajjesu lokavajjatā pubbe vuttanayāvāti tattha kiñcipi	1458	
PA_tika-vin07_t:1458_2	avatvā idha tehi asādhāraṇavatthuvisesasiddhāya acittakapakkhepi akusalacittatāya	1458	
PA_tika-vin07_t:1458_3	taṃ lokavajjatādivisesaṃ dassetumeva “vatthuajānanatāya cetthā”tiādinā vuttanti veditabbaṃ.	1458	
PA_tika-vin07_t:1458_4	Yaṃ panettha vattabbaṃ, taṃ paṭhamapārājikavaṇṇanāyaṃ vitthārato sāratthadīpaniyaṃ	1458	
PA_tika-vin07_t:1458_5	viraddhaṭṭhānavisodhanavasena vuttanti tattheva gahetabbaṃ. Majjabhāvo, tassa pānañcāti	1458	
PA_tika-vin07_t:1458_6	imānettha dve aṅgāni.	1458	
PA_tika-vin07_t:1459	Surāpānasikkhāpadavaṇṇanā niṭṭhitā.	145	
PA_tika-vin07_t:1460	2. Aṅgulipatodakasikkhāpadavaṇṇanā	146	
PA_tika-vin07_t:1461	330. Dutiye hasādhippāyatā, upasampannassa kāyena kāyāmasananti imānettha dve aṅgāni.	146	
PA_tika-vin07_t:1462	Aṅgulipatodakasikkhāpadavaṇṇanā niṭṭhitā.	146	
PA_tika-vin07_t:1463	3. Hasadhammasikkhāpadavaṇṇanā	146	
PA_tika-vin07_t:1464_0	338. Tatiye pāḷiyaṃ hasadhamme hasadhammasaññītiādīsu uplavādimattaṃ kiṃ hasadhammo	1464	
PA_tika-vin07_t:1464_1	hotīti gahaṇavasena sati karaṇīye kariyamānaṃ hasadhammaṃ hasadhammoti gahaṇavasena	1464	
PA_tika-vin07_t:1464_2	attho veditabbo. Ussārentoti udake ṭhitaṃ nāvaṃ tīre āropento.	1464	
PA_tika-vin07_t:1465_0	Patanuppatanavāresūti udakassa uparitale maṇḍūkagatiyā patanuppatanavasena gamanatthaṃ	1465	
PA_tika-vin07_t:1465_1	khittāya ekissā kathalāya vasena vuttaṃ. Udakassa uparigopphakatā, hasādhippāyena	1465	
PA_tika-vin07_t:1465_2	kīḷananti dve aṅgāni.	1465	
PA_tika-vin07_t:1466	Hasadhammasikkhāpadavaṇṇanā niṭṭhitā.	146	
PA_tika-vin07_t:1467	4. Anādariyasikkhāpadavaṇṇanā	146	
PA_tika-vin07_t:1468	344. Catutthe suttānulomanti mahāpadesā. Aṭṭhakathātipi vadanti. Upasampannassa paññattena vacanaṃ, anādariyakaraṇanti dve aṅgāni.	146	
PA_tika-vin07_t:1469	Anādariyasikkhāpadavaṇṇanā niṭṭhitā.	146	
PA_tika-vin07_t:1470	5. Bhiṃsāpanasikkhāpadavaṇṇanā	147	
PA_tika-vin07_t:1471	345. Pañcame upasampannatā, tassa dassanasavanavisaye bhiṃsāpetukāmatāya vāyamananti dve aṅgāni.	147	
PA_tika-vin07_t:1472	Bhiṃsāpanasikkhāpadavaṇṇanā niṭṭhitā.	147	
PA_tika-vin07_t:1473	6. Jotisikkhāpadavaṇṇanā	147	
PA_tika-vin07_t:1474_0	354. Chaṭṭhe alātaṃ patitanti aggikapālato bahi patitaṃ. Vijjhātanti vijjhātaṃ alātaṃ	1474	
PA_tika-vin07_t:1474_1	kapālaggimhi pakkhipitvā jālentassa pācittiyaṃ, tathā kevalaṃ indhanaṃ pātentassapi	1474	
PA_tika-vin07_t:1474_2	vijjhātaṃ kapālaggiṃ mukhavātādinā ujjālentassapi. Gilānatādikāraṇābhāvo, visibbetukāmatā,	1474	
PA_tika-vin07_t:1474_3	samādahananti tīṇi aṅgāni.	1474	
PA_tika-vin07_t:1475	Jotisikkhāpadavaṇṇanā niṭṭhitā.	147	
PA_tika-vin07_t:1476	7. Nahānasikkhāpadavaṇṇanā	147	
PA_tika-vin07_t:1477_0	357. Sattame pāḷiyaṃ nagare thakiteti ettha raññā ciraṃ nahāyitukāmena “ahaṃ bahi	1477	
PA_tika-vin07_t:1477_1	uyyāne katārakkho vasissāmi, nagaraṃ thaketvā gopethā”ti anuññātā, te thakiṃsūti	1477	
PA_tika-vin07_t:1477_2	daṭṭhabbaṃ. Asambhinnenāti anaṭṭhena, taṃ divasaṃ puna aggahitālaṅkārena pabuddhamattenāti	1477	
PA_tika-vin07_t:1477_3	adhippāyo. Majjhimadese ūnakaddhamāsanahānaṃ, samayādīnaṃ abhāvoti dve aṅgāni.	1477	
PA_tika-vin07_t:1478	Nahānasikkhāpadavaṇṇanā niṭṭhitā.	147	
PA_tika-vin07_t:1479	8. Dubbaṇṇakaraṇasikkhāpadavaṇṇanā	147	
PA_tika-vin07_t:1480	368. Aṭṭhame paṭiladdhanavacīvarenāti ettha pubbe akatakappaṃ katipāhaṃ nivāsanatthāya tāvakālikavasena laddhampi saṅgayhatīti vadanti.	148	
PA_tika-vin07_t:1481_0	369. “Navaṃ nāma akatakappa”nti sāmaññato vuttattā aññena bhikkhunā kappabinduṃ datvā	1481	
PA_tika-vin07_t:1481_1	paribhuttaṃ cīvaraṃ, tena vā, tato labhitvā aññena vā kenaci dinnampi katakappameva	1481	
PA_tika-vin07_t:1481_2	navaṃ nāma na hotīti daṭṭhabbaṃ. “Nivāsetuṃ vā pārupituṃ vā”ti vuttattā aṃsabaddhakāsāvampi	1481	
PA_tika-vin07_t:1481_3	pārupitabbato kappaṃ kātabbanti vadanti. Cammakāranīlaṃ nāma cammaṃ nīlavaṇṇaṃ kātuṃ	1481	
PA_tika-vin07_t:1481_4	yojiyamānaṃ nīlaṃ. Pakatinīlamevāti keci. Yathāvuttacīvarassa akatakappatā, anaṭṭhacīvarāditā,	1481	
PA_tika-vin07_t:1481_5	nivāsanāditāti tīṇi aṅgāni.	1481	
PA_tika-vin07_t:1482	Dubbaṇṇakaraṇasikkhāpadavaṇṇanā niṭṭhitā.	148	
PA_tika-vin07_t:1483	9. Vikappanasikkhāpadavaṇṇanā	148	
PA_tika-vin07_t:1484	374. Navame yenāti yena saddhiṃ, yassa santiketi attho. Sāmaṃ vikappitassa apaccuddhāro, vikappanupagacīvaratā, avissāsena paribhogoti tīṇi aṅgāni.	148	
PA_tika-vin07_t:1485	Vikappanasikkhāpadavaṇṇanā niṭṭhitā.	148	
PA_tika-vin07_t:1486	10. Cīvaraapanidhānasikkhāpadavaṇṇanā	148	
PA_tika-vin07_t:1487_0	378. Dasame pāḷiyaṃ antamaso hasāpekkhopīti api-saddena atheyyacittaṃ kodhena dukkhāpetukāmaṃ,	1487	
PA_tika-vin07_t:1487_1	avaṇṇaṃ pakāsetukāmañca saṅgayhati. Teneva “tivedana”nti vuttaṃ. Upasampannassa pattādīnaṃ	1487	
PA_tika-vin07_t:1487_2	apanidhānaṃ, vihesetukāmatādīti dve aṅgāni.	1487	
PA_tika-vin07_t:1488	Cīvaraapanidhānasikkhāpadavaṇṇanā niṭṭhitā.	148	
PA_tika-vin07_t:1489	Niṭṭhito surāpānavaggo chaṭṭho.	148	
PA_tika-vin07_t:1490	7. Sappāṇakavaggo	149	
PA_tika-vin07_t:1491	1. Sañciccapāṇasikkhāpadavaṇṇanā	149	
PA_tika-vin07_t:1492_0	382. Sattamassa paṭhame usuṃ saraṃ asati khipatīti issāso. Na hettha kiñci jīvitaṃ	1492	
PA_tika-vin07_t:1492_1	nāma visuṃ tiṭṭhatīti sambandho. Tattha pāṇeti satte. Appamattena vattaṃ kātabbanti	1492	
PA_tika-vin07_t:1492_2	yathā pāṇakānaṃ vihesāpi na hoti, evaṃ sallakkhetvā otāpanasammajjanādivattaṃ kātabbaṃ.	1492	
PA_tika-vin07_t:1492_3	Sesaṃ vuttanayameva.	1492	
PA_tika-vin07_t:1493	Sañciccapāṇasikkhāpadavaṇṇanā niṭṭhitā.	149	
PA_tika-vin07_t:1494	2. Sappāṇakasikkhāpadavaṇṇanā	149	
PA_tika-vin07_t:1495	387. Dutiye udakasaṇṭhānakappadeseti kaddamapāsāṇādibhūmiyaṃ. Tatthāti āsitte kappiyaudake. Sesaṃ vuttanayameva.	149	
PA_tika-vin07_t:1496	Sappāṇakasikkhāpadavaṇṇanā niṭṭhitā.	149	
PA_tika-vin07_t:1497	3. Ukkoṭanasikkhāpadavaṇṇanā	149	
PA_tika-vin07_t:1498	392. Tatiye “tassa bhikkhuno santikaṃ gantvā”ti vuttattā yassa adhikaraṇaṃ saṅghakammena nihataṃ, tassa sammukhe eva ukkoṭentassa pācittiyaṃ. Parammukhe pana dukkaṭameva.	149	
PA_tika-vin07_t:1499_0	395. “Dhammakamme adhammakammasaññī ukkoṭeti, anāpattī”ti vuttattā anādariyatādi	1499	
PA_tika-vin07_t:1499_1	viya ukkoṭanaṃ sayaṃ akusalaṃ na hoti, dhammakammasaññāya, pana vimatiyā ca ukkoṭaneneva	1499	
PA_tika-vin07_t:1499_2	akusalaṃ hoti. Yathādhammaṃ nihatatā, jānanā, ukkoṭanāti tīṇi aṅgāni.	1499	
PA_tika-vin07_t:1500	Ukkoṭanasikkhāpadavaṇṇanā niṭṭhitā.	150	
PA_tika-vin07_t:1501	4. Duṭṭhullasikkhāpadavaṇṇanā	150	
PA_tika-vin07_t:1502_0	399. Catutthe āpattiṃ āpajjatiyevāti dhuranikkhepapakkhe vuttaṃ. Vatthupuggaloti	1502	
PA_tika-vin07_t:1502_1	āpannapuggalo. Chādetukāmatāya hi sati eva avassaṃ aññassa ārocanaṃ vuttaṃ, vatthupuggalassa	1502	
PA_tika-vin07_t:1502_2	ca ārocanā nāma na hotīti paṭicchādanamevāti adhippāyo. Koṭi chinnā hotīti chādessāmīti	1502	
PA_tika-vin07_t:1502_3	dhuranikkhepe satipi puggalaparamparāya gacchantī āpattikoṭi chijjati.	1502	
PA_tika-vin07_t:1503_0	400. “Anupasampannassa sukkavissaṭṭhi ca kāyasaṃsaggo cāti ayaṃ duṭṭhullaajjhācāro	1503	
PA_tika-vin07_t:1503_1	nāmā”ti idaṃ duṭṭhullārocanasikkhāpadaṭṭhakathāyaṃ “anupasampannassa…pe… ādito pañca	1503	
PA_tika-vin07_t:1503_2	sikkhāpadāni duṭṭhullo nāma ajjhācāro, sesāni aduṭṭhullo. Sukkavissaṭṭhikāyasaṃsaggaduṭṭhullaattakāmā	1503	
PA_tika-vin07_t:1503_3	panassa ajjhācāro nāmā”ti iminā vacanena virujjhatīti vīmaṃsitabbaṃ. Puggalapemena	1503	
PA_tika-vin07_t:1503_4	chādayato cettha “aññe garahissantī”ti bhayavasena chādanakkhaṇe paṭighova uppajjatīti	1503	
PA_tika-vin07_t:1503_5	“dukkhavedana”nti vuttanti daṭṭhabbaṃ. Upasampannassa duṭṭhullāpattijānanaṃ, paṭicchādetukāmatāya	1503	
PA_tika-vin07_t:1503_6	dhuranikkhepoti dve aṅgāni.	1503	
PA_tika-vin07_t:1504	Duṭṭhullasikkhāpadavaṇṇanā niṭṭhitā.	150	
PA_tika-vin07_t:1505	5. Ūnavīsativassasikkhāpadavaṇṇanā	150	
PA_tika-vin07_t:1506	402. Pañcame rūpasippanti heraññikasippaṃ. Gabbhe sayitakālena saddhiṃ vīsatimaṃ vassaṃ paripuṇṇamassāti gabbhavīso.	150	
PA_tika-vin07_t:1507_0	404. Nikkhamanīyapuṇṇamāsīti sāvaṇamāsassa puṇṇamiyā āsāḷhīpuṇṇamiyā anantarapuṇṇamī.	1507	
PA_tika-vin07_t:1507_1	Pāṭipadadivaseti pacchimikāya vassūpanāyikāya. Dvādasa māse mātu kucchismiṃ vasitvā	1507	
PA_tika-vin07_t:1507_2	mahāpavāraṇāya jātaṃ upasampādentīti attho. “Tiṃsa rattindivo māso, dvādasamāsiko	1507	
PA_tika-vin07_t:1507_3	saṃvaccharo”ti vacanato “cattāro māsā parihāyantī”ti vuttaṃ. Vassaṃ ukkaḍḍhantīti	1507	
PA_tika-vin07_t:1507_4	vassaṃ uddhaṃ kaḍḍhanti, “ekamāsaṃ adhikamāso”ti chaḍḍetvā vassaṃ upagacchantīti	1507	
PA_tika-vin07_t:1507_5	attho. Tasmā tatiyo tatiyo saṃvaccharo terasamāsiko hoti. Te dve māse gahetvāti nikkhamanīyapuṇṇamāsato	1507	
PA_tika-vin07_t:1507_6	yāva jātadivasabhūtā mahāpavāraṇā. Tāva ye dve māsā anāgatā, tesaṃ atthāya adhikamāsato	1507	
PA_tika-vin07_t:1507_7	laddhe dve māse gahetvā. Tenāha “yo pavāretvā vīsativasso bhavissatī”tiādi. “Nikkaṅkhā	1507	
PA_tika-vin07_t:1507_8	hutvā”ti idaṃ aṭṭhārasannaṃ vassānaṃ ekaadhikamāse gahetvā tato vīsatiyā vassesupi	1507	
PA_tika-vin07_t:1507_9	cātuddasīatthāya catunnaṃ māsānaṃ parihāpanena sabbadā paripuṇṇavīsativassataṃ sandhāya	1507	
PA_tika-vin07_t:1507_10	vuttaṃ. Pavāretvā vīsativasso bhavissatīti mahāpavāraṇādivase atikkante gabbhavassena	15071	
PA_tika-vin07_t:1507_11	saha vīsativasso bhavissatīti attho. Tasmāti yasmā gabbhamāsāpi gaṇanūpagā honti,	15071	
PA_tika-vin07_t:1507_12	tasmā. Ekavīsativassoti jātiyā vīsativassaṃ sandhāya vuttaṃ.	15071	
PA_tika-vin07_t:1508	406. Aññaṃ upasampādetīti upajjhāyo, ācariyo vā hutvā upasampādeti. Sopīti upasampādentopi anupasampanno. Ūnavīsativassatā, taṃ ñatvā upajjhāyena hutvā upasampādananti dve aṅgāni.	150	
PA_tika-vin07_t:1509	Ūnavīsativassasikkhāpadavaṇṇanā niṭṭhitā.	150	
PA_tika-vin07_t:1510	6. Theyyasatthasikkhāpadavaṇṇanā	151	
PA_tika-vin07_t:1511	409. Chaṭṭhe theyyasatthabhāvo, ñatvā saṃvidhānaṃ, avisaṅketena gamananti tīṇi aṅgāni.	151	
PA_tika-vin07_t:1512	Theyyasatthasikkhāpadavaṇṇanā niṭṭhitā.	151	
PA_tika-vin07_t:1513	412. Sattamaṃ vuttanayameva.	151	
PA_tika-vin07_t:1514	8. Ariṭṭhasikkhāpadavaṇṇanā	151	
PA_tika-vin07_t:1515_0	417. Aṭṭhame antarāyanti antarā vemajjhe eti āgacchatīti antarāyo, diṭṭhadhammikādianattho.	1515	
PA_tika-vin07_t:1515_1	Ānantariyadhammāti anantare bhave phalanibbattane niyuttā cetanādidhammāti attho.	1515	
PA_tika-vin07_t:1515_2	“Na saggassā”ti idaṃ bhikkhunidūsanakammassa ānantariyattābhāvato vuttaṃ. Ariyasāvikāsu,	1515	
PA_tika-vin07_t:1515_3	pana kalyāṇaputhujjanabhūtāya ca balakkārena dūsentassa ānantariyasaasameva. Mokkhantarāyikatā	1515	
PA_tika-vin07_t:1515_4	pana lolāyapi pakatattabhikkhuniyā dūsakassa tasmiṃ attabhāve magguppattiyā abhāvato vuttā.	1515	
PA_tika-vin07_t:1516_0	Tasmiṃ attabhāve anivattanakā ahetukaakiriyanatthikadiṭṭhiyova niyatamicchādiṭṭhidhammā.	1516	
PA_tika-vin07_t:1516_1	Paṇḍakādīnaṃ gahaṇaṃ nidassanamattaṃ. Sabbāpi duhetukāhetukapaṭisandhiyo vipākantarāyikāva	1516	
PA_tika-vin07_t:1516_2	duhetukānampi maggānuppattito.	1516	
PA_tika-vin07_t:1517	Ayanti ariṭṭho. Rasena rasanti anavajjena paccayaparibhuñjanarasena pañcakāmaguṇapaabhogarasaṃ samānetvā. Upanento viyāti ghaṭento viya, so eva vā pāṭho.	151	
PA_tika-vin07_t:1518_0	Aṭṭhikaṅkalūpamāti ettha aṭṭhi eva nimmaṃsatāya kaṅkalanti ca vuccati. Palibhañjanaṭṭhenāti	1518	
PA_tika-vin07_t:1518_1	avassaṃ patanaṭṭhena. Adhikuṭṭanaṭṭhenāti ati viya kuṭṭanaṭṭhena. Pāḷiyaṃ “tathāhaṃ	1518	
PA_tika-vin07_t:1518_2	bhagavatā…pe… nālaṃ antarāyāyā”ti idaṃ vatthuanurūpato vuttaṃ. Evaṃ pana aggahetvā	1518	
PA_tika-vin07_t:1518_3	aññenapi ākārena yaṃ kiñci bhagavatā vuttaṃ viparītato gahetvā parehi vuttepi amuñcitvā	1518	
PA_tika-vin07_t:1518_4	voharantassāpi vuttanayānusārena tadanuguṇaṃ samanubhāsanakammavācaṃ yojetvā āpattiyā	1518	
PA_tika-vin07_t:1518_5	āropetuṃ, āpattiyā adassanādīsu tīsu yaṃ kiñci abhirucitaṃ nimittaṃ katvā ukkhepanīyakammaṃ	1518	
PA_tika-vin07_t:1518_6	kātuñca labbhati. Samanubhāsanaṃ akatvāpi “māyasmā evaṃ avacā”ti bhikkhūhi vuttamatte	1518	
PA_tika-vin07_t:1518_7	laddhiyā appaṭinissajjanapaccayāya dukkaṭāpattiyāpi ukkhepanīyakammaṃ kātumpi vaṭṭatevāti	1518	
PA_tika-vin07_t:1518_8	daṭṭhabbaṃ. Dhammakammatā, samanubhāsanāya appaṭinissajjananti dve aṅgāni.	1518	
PA_tika-vin07_t:1519	Ariṭṭhasikkhāpadavaṇṇanā niṭṭhitā.	151	
PA_tika-vin07_t:1520	9. Ukkhittasambhogasikkhāpadavaṇṇanā	152	
PA_tika-vin07_t:1521	424. Navame “ukkhitto anosārito”ti vuttattā ariṭṭhassa ukkhepanīyakammaṃ katanti daṭṭhabbaṃ.	152	
PA_tika-vin07_t:1522_0	425. Pāḷiyaṃ “ekacchanne”ti sāmaññato vuttattā nānūpacārepi ekacchanne nipajjane	1522	
PA_tika-vin07_t:1522_1	paṇṇattiṃ ajānantassa arahatopi ukkhittānuvattakānampi pācittiyameva. Akatānudhammatā,	1522	
PA_tika-vin07_t:1522_2	ñatvā sambhogādikaraṇanti dve aṅgāni.	1522	
PA_tika-vin07_t:1523	Ukkhittasambhogasikkhāpadavaṇṇanā niṭṭhitā.	152	
PA_tika-vin07_t:1524	10. Kaṇṭakasikkhāpadavaṇṇanā	152	
PA_tika-vin07_t:1525	428. Dasame pireti sambodhanatthe nipātapadaṃ. Sesaṃ anantarasikkhāpadadvaye vuttanayameva.	152	
PA_tika-vin07_t:1526	Kaṇṭakasikkhāpadavaṇṇanā niṭṭhitā.	152	
PA_tika-vin07_t:1527	Niṭṭhito sappāṇakavaggo sattamo.	152	
PA_tika-vin07_t:1528	8. Sahadhammikavaggo	152	
PA_tika-vin07_t:1529	1. Sahadhammikasikkhāpadavaṇṇanā	152	
PA_tika-vin07_t:1530	434. Aṭṭhamavaggassa paṭhame upasampannassa paññattena vacanaṃ, asikkhitukāmassa lesena evaṃ vacananti dve aṅgāni.	153	
PA_tika-vin07_t:1531	Sahadhammikasikkhāpadavaṇṇanā niṭṭhitā.	153	
PA_tika-vin07_t:1532	2. Vilekhanasikkhāpadavaṇṇanā	153	
PA_tika-vin07_t:1533_0	438. Dutiye alajjitāti alajjitāya. Evaṃ sesesupi. Sañcicca āpattiṃ āpajjatītiādi	1533	
PA_tika-vin07_t:1533_1	bhikkhubhikkhunīnaññeva vuttaṃ alajjilakkhaṇaṃ, sāmaṇerādīnaṃ, pana gahaṭṭhānañca	1533	
PA_tika-vin07_t:1533_2	sādhāraṇavasena yathāsakaṃ sikkhāpadavītikkamanapaṭigūhanādito veditabbaṃ. Lajjilakkhaṇepi	1533	
PA_tika-vin07_t:1533_3	eseva nayo. Kiñcāpi kukkucce uppannepi madditvā karonto, kappiye akappiyasaññitāya	1533	
PA_tika-vin07_t:1533_4	karontopi taṅkhaṇikāya alajjitāya evaṃ karonti. Tathāpi kukkuccādibhede visuṃ gahitāti daṭṭhabbaṃ.	1533	
PA_tika-vin07_t:1534_0	Vajjiputtakā dasavatthudīpakā. Parūpahāraaññāṇakaṅkhāparavitāraṇādivādāti ettha arahattaṃ	1534	
PA_tika-vin07_t:1534_1	paṭijānantānaṃ kuhakānaṃ sukkavissaṭṭhiṃ disvā “mārakāyikā devatā asuciṃ upasaṃharantī”tigāhino	1534	
PA_tika-vin07_t:1534_2	parūpahāravādā nāma. Arahato sabbesaṃ itthipurisādīnaṃ nāmādiajānane aññāṇaṃ, tattha	1534	
PA_tika-vin07_t:1534_3	sanniṭṭhānabhāvena kaṅkhā, parato sutvā nāmādijānanena paravitāraṇo atthītivādino	1534	
PA_tika-vin07_t:1534_4	aññāṇavādā, kaṅkhāvādā, paravitāraṇavādā ca tesaṃ, mahāsaṅghikādīnañca vibhāgo kathāvatthuppakaraṇe vutto.	1534	
PA_tika-vin07_t:1535_0	Cattāro maggā ca phalāni cāti ettha ca-kārena abhiññāpaṭisambhidāpi saṅgahitāti daṭṭhabbaṃ.	1535	
PA_tika-vin07_t:1535_1	Kecīti pariyattidharā dhammakathikā. Puna kecīti paṭipattidharā paṃsukūlikattherā.	1535	
PA_tika-vin07_t:1535_2	Itare panātiādīsu ayaṃ adhippāyo – dhammakathikattherā pana paṃsukūlikattherehi ābhataṃ suttaṃ sutvā –	1535	
PA_tika-vin07_t:1536	“Yāva tiṭṭhanti suttantā, vinayo yāva dippati;	153	
PA_tika-vin07_t:1537	Tāva dakkhanti ālokaṃ, sūriye abbhuṭṭhite yathā.	153	
PA_tika-vin07_t:1538	“Suttantesu asantesu, pamuṭṭhe vinayamhi ca;	153	
PA_tika-vin07_t:1539	Tamo bhavissati loke, sūriye atthaṅgate yathā.	153	
PA_tika-vin07_t:1540	“Suttante rakkhite sante, paṭipatti hoti rakkhitā;	154	
PA_tika-vin07_t:1541	Paṭipattiyaṃ ṭhito dhīro, yogakkhemā na dhaṃsatī”ti. –	154	
PA_tika-vin07_t:1542_0	Idaṃ suttaṃ āharitvā attanova vādaṃ patiṭṭhapentā pārājikānāpajjanavasena ṭhitā paṭipattisaṅgahitā	1542	
PA_tika-vin07_t:1542_1	pariyattiyeva mūlanti āhaṃsūti. Tenāha “sace pañca bhikkhū cattāri pārājikāni rakkhaṇakā…pe…	1542	
PA_tika-vin07_t:1542_2	sāsanaṃ vuḍḍhiṃ viruḷhiṃ gamayissantī”ti. Etena ca parikkhīṇe kāle lajjigaṇaṃ alabhantena	1542	
PA_tika-vin07_t:1542_3	vinayadharena alajjinopi pakatatte saṅgahetvā tehi saha dhammāmisasambhogaṃ saṃvāsaṃ	1542	
PA_tika-vin07_t:1542_4	karontena bahū kulaputte upasampādetvā sāsanaṃ paggahetuṃ vaṭṭatīti idaṃ sijjhatīti	1542	
PA_tika-vin07_t:1542_5	daṭṭhabbaṃ. Garahitukāmatā, upasampannassa santike sikkhāpadavivaṇṇananti dve aṅgāni.	1542	
PA_tika-vin07_t:1543	Vilekhanasikkhāpadavaṇṇanā niṭṭhitā.	154	
PA_tika-vin07_t:1544	3. Mohanasikkhāpadavaṇṇanā	154	
PA_tika-vin07_t:1545_0	444. Tatiye pāḷiyaṃ ko pana vādo bhiyyoti tehi aññehi bhikkhūhi diṭṭhadvattivārato	1545	
PA_tika-vin07_t:1545_1	bhiyyo pana vitthārena uddisiyamāne pātimokkhe nisinnapubbatā atthi ce, tattha kimeva	1545	
PA_tika-vin07_t:1545_2	vattabbaṃ, āpattimokkho natthi evāti adhippāyo. Tañca yathādhammo kāretabboti tanti	1545	
PA_tika-vin07_t:1545_3	kāraṇatthe upayogavacanaṃ, tāyāti attho. Yathā dhammo ca vinayo ca ṭhito, tathā tāya	1545	
PA_tika-vin07_t:1545_4	āpattiyā kāretabboti vuttaṃ hoti. Mohāropanaṃ, tikkhattuṃ sutabhāvo, mohetukāmassa	1545	
PA_tika-vin07_t:1545_5	mohananti tīṇi aṅgāni.	1545	
PA_tika-vin07_t:1546	Mohanasikkhāpadavaṇṇanā niṭṭhitā.	154	
PA_tika-vin07_t:1547	4. Pahārasikkhāpadavaṇṇanā	154	
PA_tika-vin07_t:1548	451. Catutthe pāḷiyaṃ kāyapaṭibaddhena vāti ettha pāsāṇādinissaggiyapahāropi saṅgahito.	154	
PA_tika-vin07_t:1549_0	452. Rattacittoti kāyasaṃsaggarāgena vuttaṃ. Methunarāgena pana pahārato purisādīsu	1549	
PA_tika-vin07_t:1549_1	dukkaṭameva. Mokkhādhippāyena daṇḍakoṭiyā sappādiṃ ghaṭṭetvā maṇḍūkādiṃ mocentassapi	1549	
PA_tika-vin07_t:1549_2	anāpatti eva. Kupitatā, upasampannassa na mokkhādhippāyena pahāroti dve aṅgāni.	1549	
PA_tika-vin07_t:1550	Pahārasikkhāpadavaṇṇanā niṭṭhitā.	155	
PA_tika-vin07_t:1551	5. Talasattikasikkhāpadavaṇṇanā	155	
PA_tika-vin07_t:1552_0	457. Pañcame na paharitukāmatāya dinnattā dukkaṭanti ettha kimidaṃ dukkaṭaṃ, pahārapaccayā,	1552	
PA_tika-vin07_t:1552_1	udāhu uggiraṇapaccayāti? Uggiraṇapaccayāva, na pahārapaccayā. Na hi paharitukāmatāya	1552	
PA_tika-vin07_t:1552_2	asati tappaccayā kāci āpatti yuttā, uggiraṇassa pana attano sabhāvena asaṇṭhitattā	1552	
PA_tika-vin07_t:1552_3	tappaccayā pācittiyaṃ na jātaṃ, asuddhacittena katapayogattā ca ettha anāpatti na	1552	
PA_tika-vin07_t:1552_4	yuttāti dukkaṭaṃ vuttanti gahetabbaṃ.	1552	
PA_tika-vin07_t:1553	458. Pubbeti anantarasikkhāpade. Sesaṃ anantarasadisameva.	155	
PA_tika-vin07_t:1554	Talasattikasikkhāpadavaṇṇanā niṭṭhitā.	155	
PA_tika-vin07_t:1555	6. Amūlakasikkhāpadavaṇṇanā	155	
PA_tika-vin07_t:1556_0	459. Chaṭṭhe “attaparittāṇaṃ karontā”ti idaṃ na ca veramūlikā anuddhaṃsanāti dassanatthaṃ	1556	
PA_tika-vin07_t:1556_1	vuttaṃ. Anuddhaṃsanakkhaṇe pana kopacittameva uppajjati. Teneva “dukkhavedana”nti	1556	
PA_tika-vin07_t:1556_2	vuttaṃ. Sesaṃ vuttanayameva.	1556	
PA_tika-vin07_t:1557	Amūlakasikkhāpadavaṇṇanā niṭṭhitā.	155	
PA_tika-vin07_t:1558	7. Kukkuccuppādanasikkhāpadavaṇṇanā	155	
PA_tika-vin07_t:1559	464. Sattame upasampannassa aphāsukāmatā, kukkuccuppādananti dve aṅgāni.	155	
PA_tika-vin07_t:1560	Kukkuccuppādanasikkhāpadavaṇṇanā niṭṭhitā.	156	
PA_tika-vin07_t:1561	8. Upassutisikkhāpadavaṇṇanā	156	
PA_tika-vin07_t:1562_0	471. Aṭṭhame suyyatīti suti, vacanaṃ. Tassā samīpaṃ upassuti. Suyyati etthāti sutīti	1562	
PA_tika-vin07_t:1562_1	evañhi atthe gayhamāne savanaṭṭhānasamīpe aññasmiṃ assavanaṭṭhāne tiṭṭhatīti āpajjati.	1562	
PA_tika-vin07_t:1562_2	Aṭṭhakathāyañca upassuti-saddasseva atthaṃ dassetuṃ “yattha ṭhatvā”tiādi vuttaṃ,	1562	
PA_tika-vin07_t:1562_3	na suti-saddamattassa.	1562	
PA_tika-vin07_t:1563	473. Ekaparicchedānīti kadāci akiriyato, kadāci kiriyato samuṭṭhānasāmaññena vuttaṃ. Upasampannena codanādhippāyo, savananti dve aṅgāni.	156	
PA_tika-vin07_t:1564	Upassutisikkhāpadavaṇṇanā niṭṭhitā.	156	
PA_tika-vin07_t:1565	9. Khiyyanasikkhāpadavaṇṇanā	156	
PA_tika-vin07_t:1566	474. Navame dhammakammatā, jānanaṃ, chandaṃ datvā khiyyananti tīṇi aṅgāni.	156	
PA_tika-vin07_t:1567	Khiyyanasikkhāpadavaṇṇanā niṭṭhitā.	156	
PA_tika-vin07_t:1568	10. Pakkamanasikkhāpadavaṇṇanā	156	
PA_tika-vin07_t:1569	481. Dasame vinicchayakathāya dhammikatā, taṃ ñatvā kammato paṭṭhāya ekasīmaṭṭhassa samānasaṃvāsikassa hatthapāsavijahananti dve aṅgāni.	156	
PA_tika-vin07_t:1570	Pakkamanasikkhāpadavaṇṇanā niṭṭhitā.	157	
PA_tika-vin07_t:1571	11. Dubbalasikkhāpadavaṇṇanā	157	
PA_tika-vin07_t:1572	484. Ekādasame upasampannassa dhammena laddhasammutitā, saṅghena saddhiṃ cīvaraṃ datvā khiyyitukāmatāya khiyyananti dve aṅgāni.	157	
PA_tika-vin07_t:1573	Dubbalasikkhāpadavaṇṇanā niṭṭhitā.	157	
PA_tika-vin07_t:1574	489. Dvādasamaṃ vuttanayameva.	157	
PA_tika-vin07_t:1575	Niṭṭhito sahadhammikavaggo aṭṭhamo.	157	
PA_tika-vin07_t:1576	9. Rājavaggo	157	
PA_tika-vin07_t:1577	1. Antepurasikkhāpadavaṇṇanā	157	
PA_tika-vin07_t:1578_0	499. Navamavaggassa paṭhame pāḷiyaṃ saṃsuddhagahaṇikoti ettha gahaṇīti gabbhāsayasaññito	1578	
PA_tika-vin07_t:1578_1	mātu kucchippadeso, purisantarasukkāsamphuṭṭhatāya saṃsuddhagahaṇiko. Abhisittakhattiyatā,	1578	
PA_tika-vin07_t:1578_2	ubhinnampi sayanigharato anikkhantatā, appaṭisaṃviditassa indakhīlātikkamoti tīṇi aṅgāni.	1578	
PA_tika-vin07_t:1579	Antepurasikkhāpadavaṇṇanā niṭṭhitā.	157	
PA_tika-vin07_t:1580	2. Ratanasikkhāpadavaṇṇanā	158	
PA_tika-vin07_t:1581_0	506. Dutiye āvasathassāti ettha antoārāme vā hotu aññattha vā, yattha katthaci attano	1581	
PA_tika-vin07_t:1581_1	vasanaṭṭhānaṃ āvasatho nāma. Chandenapi bhayenapīti vaḍḍhakiādīsu chandena, rājavallabhesu	1581	
PA_tika-vin07_t:1581_2	bhayena. Ākiṇṇamanussepi jāte…pe… āsaṅkantīti tasmiṃ nimmanussaṭṭhāne pacchā ākiṇṇamanusse	1581	
PA_tika-vin07_t:1581_3	jātepi visaritvā gamanakāle aññassa adiṭṭhattā tameva bhikkhuṃ āsaṅkanti. Patirūpaṃ	1581	
PA_tika-vin07_t:1581_4	nāma kappiyabhaṇḍe sayaṃ paṃsukūlaṃ gahetvā akappiyabhaṇḍe patirūpānaṃ upāsakādīnaṃ	1581	
PA_tika-vin07_t:1581_5	dassetvā cetiyādipuññe niyojanaṃ vā dāpetvā nirapekkhagamanaṃ vā. Samādapetvāti yācitvā.	1581	
PA_tika-vin07_t:1581_6	Parasantakatā, vissāsaggāhapaṃsukūlasaññānaṃ abhāvo, ananuññātakāraṇā uggahaṇādi cāti tīṇi aṅgāni.	1581	
PA_tika-vin07_t:1582	Ratanasikkhāpadavaṇṇanā niṭṭhitā.	158	
PA_tika-vin07_t:1583	3. Vikālagāmappavisanasikkhāpadavaṇṇanā	158	
PA_tika-vin07_t:1584_0	508. Tatiye pāḷiyaṃ bhayakathanti rājacorādibhayaṃ vā rogāmanussadubbhikkhakantārādibhayaṃ	1584	
PA_tika-vin07_t:1584_1	vā ārabbha pavattaṃ. Visikhākathanti suniviṭṭhādivīthikathaṃ. Kumbhaṭṭhānakathanti	1584	
PA_tika-vin07_t:1584_2	udakatitthakathaṃ, kumbhadāsīkathaṃ vā. Pubbapetakathanti atītañātikathaṃ. Nānattakathanti	1584	
PA_tika-vin07_t:1584_3	vuttāhi, vakkhamānāhi ca vimuttaṃ nānāsabhāvaṃ niratthakakathaṃ. Lokakkhāyikanti	1584	
PA_tika-vin07_t:1584_4	“ayaṃ loko kena nimmito”tiādinā lokasabhāvakkhānavasena pavattanakathā. Evaṃ samuddakkhāyikā	1584	
PA_tika-vin07_t:1584_5	veditabbā. Iti bhavo iti abhavoti yaṃ vā taṃ vā niratthakakāraṇaṃ vatvā pavattitakathā	1584	
PA_tika-vin07_t:1584_6	itibhavābhavakathā. Ettha ca bhavo sassataṃ, vuḍḍhi, kāmasukhañcāti tividho, abhavo	1584	
PA_tika-vin07_t:1584_7	tabbiparītavasena. Iti imāya chabbidhāya itibhavābhavakathāya saddhiṃ dvattiṃsatiracchānakathā	1584	
PA_tika-vin07_t:1584_8	nāma honti. Atha vā pāḷiyaṃ sarūpato anāgatāpi araññapabbatanadīdīpakathā iti-saddena	1584	
PA_tika-vin07_t:1584_9	saṅgahetvā dvattiṃsatiracchānakathāti vuccanti. Iti vāti ettha iti-saddo pakāratthe.	1584	
PA_tika-vin07_t:1584_10	Vā-saddo vikappatthe. Tasmā evaṃ pakāraṃ ito aññaṃ vā tādisaṃ niratthakakathaṃ kathetīti attho gahetabbo.	15841	
PA_tika-vin07_t:1585_0	512. Ussāhaṃ paṭippassambhetvā vihāraṃ gacchantāti ettha gāmūpacārato bahi nikkhante	1585	
PA_tika-vin07_t:1585_1	antarārāmādīnamupacāraṃ paviṭṭhe sandhāya vuttaṃ. Gāmūpacārabbhantare pana paṭipassaddhussāhānampi	1585	
PA_tika-vin07_t:1585_2	puna tameva vā aññaṃ vā gāmaṃ pavisitukāmatāya sati āpucchanakiccaṃ natthi. “Kulaghare	1585	
PA_tika-vin07_t:1585_3	vā…pe… gantabba”nti idaṃ pana purebhattaṃ paviṭṭhānaṃ vikāle sañjāte vikāle gāmappavesassa	1585	
PA_tika-vin07_t:1585_4	āpucchitabbatāya vuttaṃ. Adinnādāne vuttanayenāti dutiyaleḍḍupātaṃ sandhāya vuttaṃ.	1585	
PA_tika-vin07_t:1586_0	515. Antarārāmantiādīsūti ettha ussavadivasādīsu manussehi gāme padakkhiṇaṃ kārentaṃ	1586	
PA_tika-vin07_t:1586_1	jinabimbādiṃ pūjetukāmehi vā rogavūpasamādiyatthaṃ manussehi yācitehi vā bhikkhūhi	1586	
PA_tika-vin07_t:1586_2	suppaṭicchannādividhiṃ akatvāpi vīthimajjheneva gāmaṃ padakkhiṇaṃ kātuṃ vaṭṭatīti	1586	
PA_tika-vin07_t:1586_3	vadanti, taṃ na gahetabbaṃ anāpattivāre avuttattā, “maggā anokkamitvā…pe… pācittiya”nti	1586	
PA_tika-vin07_t:1586_4	paṭikkhittattā ca. Vesāliṃ anupariyāyitvā parittaṃ karontenāpi ānandattherena suppaṭicchannatādiṃ	1586	
PA_tika-vin07_t:1586_5	akopenteneva, apaññatte vā sikkhāpade katanti daṭṭhabbaṃ. Keci pana “antarārāmādigāmantare	1586	
PA_tika-vin07_t:1586_6	ṭhitehi garuṭṭhānīyānaṃ paccuggamanānuggamanādivasena gāmavīthiṃ otarituṃ vaṭṭatī”ti	1586	
PA_tika-vin07_t:1586_7	vadanti, tampi antaragharaṃ pavisantaṃ pati kātuṃ na vaṭṭati eva. Antarārāmādikappiyabhūmiṃ	1586	
PA_tika-vin07_t:1586_8	pana uddissa gacchantaṃ pati kātuṃ vaṭṭatīti khāyati, vīmaṃsitabbaṃ. Santaṃ bhikkhuṃ	1586	
PA_tika-vin07_t:1586_9	anāpucchanā, ananuññātakāraṇā vikāle gāmappavesoti dve aṅgāni.	1586	
PA_tika-vin07_t:1587	Vikālagāmappavisanasikkhāpadavaṇṇanā niṭṭhitā.	158	
PA_tika-vin07_t:1588	4. Sūcigharasikkhāpadavaṇṇanā	158	
PA_tika-vin07_t:1589	520. Catutthe pāḷiyaṃ vāsijaṭeti vāsidaṇḍake. Aṭṭhimayādisūcigharatā, karaṇakārāpanādivasena attano paṭilābhoti dve aṅgāni.	158	
PA_tika-vin07_t:1590	Sūcigharasikkhāpadavaṇṇanā niṭṭhitā.	159	
PA_tika-vin07_t:1591	5. Mañcapīṭhasikkhāpadavaṇṇanā	159	
PA_tika-vin07_t:1592_0	521. Pañcame pāḷiyaṃ āsayato, bhikkhave, moghapuriso veditabboti hīnajjhāsayavasena	1592	
PA_tika-vin07_t:1592_1	ayaṃ tucchapurisoti ñātabbo, hīnāya paccaye lolatāya puggalassa tucchatā ñātabbāti	1592	
PA_tika-vin07_t:1592_2	adhippāyo. Imasmiṃ sikkhāpade, ito paresu ca pañcasu attanā kārāpitassa paṭilābhe	1592	
PA_tika-vin07_t:1592_3	eva pācittiyaṃ. Paribhoge panassa, aññesañca dukkaṭameva. Pamāṇātikkantamañcapīṭhatā,	1592	
PA_tika-vin07_t:1592_4	attano karaṇakārāpanavasena paṭilābhoti dve aṅgāni.	1592	
PA_tika-vin07_t:1593	Mañcapīṭhasikkhāpadavaṇṇanā niṭṭhitā.	159	
PA_tika-vin07_t:1594	6. Tūlonaddhasikkhāpadavaṇṇanā	159	
PA_tika-vin07_t:1595	526. Chaṭṭhe poṭakitūlanti tiṇagacchajātikānaṃ tūlaṃ. Sesaṃ vuttanayameva.	159	
PA_tika-vin07_t:1596	Tūlonaddhasikkhāpadavaṇṇanā niṭṭhitā.	159	
PA_tika-vin07_t:1597	7. Nisīdanasikkhāpadavaṇṇanā	159	
PA_tika-vin07_t:1598	531-536. Sattame nisīdanassa pamāṇātikkantatā, attano karaṇādinā paṭilābhoti dve aṅgāni.	159	
PA_tika-vin07_t:1599	Nisīdanasikkhāpadavaṇṇanā niṭṭhitā.	159	
PA_tika-vin07_t:1600	537-547. Iminā nayena aṭṭhamanavamadasamesupi aṅgāni veditabbāni. Sesaṃ sabbattha suviññeyyamevāti.	160	
PA_tika-vin07_t:1601	Niṭṭhito rājavaggo navamo.	160	
PA_tika-vin07_t:1602	Khuddakavaṇṇanānayo niṭṭhito.	160	
PA_tika-vin07_t:1603	6. Pāṭidesanīyakaṇḍaṃ	160	
PA_tika-vin07_t:1604	1. Paṭhamapāṭidesanīyasikkhāpadavaṇṇanā	160	
PA_tika-vin07_t:1605_0	553. Pāṭidesanīyesu paṭhame paṭidesetabbākāradassananti evaṃ āpattiṃ navakassa santike	1605	
PA_tika-vin07_t:1605_1	desetabbākāradassanaṃ. Iminā lakkhaṇena sambahulānaṃ āpattīnampi vuḍḍhassa santike	1605	
PA_tika-vin07_t:1605_2	ca desetabbākāro sakkā viññātunti. Tatrāyaṃ nayo – “gārayhe, āvuso, dhamme āpajjiṃ	1605	
PA_tika-vin07_t:1605_3	asappāye pāṭidesanīye”ti evaṃ sambahulāsu. Vuḍḍhassa pana santike “gārayhaṃ, bhante,	1605	
PA_tika-vin07_t:1605_4	dhammaṃ…pe… gārayhe, bhante, dhamme”ti yojanā veditabbā. Tattha asappāyanti saggamokkhantarāyakaranti	1605	
PA_tika-vin07_t:1605_5	attho. Aññātikāya bhikkhuniyā antaraghare ṭhitāya hatthato sahatthā yāvakālikaggahaṇaṃ,	1605	
PA_tika-vin07_t:1605_6	ajjhoharaṇanti dve aṅgāni.	1605	
PA_tika-vin07_t:1606	Paṭhamapāṭidesanīyasikkhāpadavaṇṇanā niṭṭhitā.	160	
PA_tika-vin07_t:1607	558. Dutiye paripuṇṇūpasampannāya ananuññātākārena vosāsanā, anivāretvā bhojanajjhohāroti dve aṅgāni.	160	
PA_tika-vin07_t:1608	563. Tatiye sekkhasammatatā, gharūpacāre animantitatā, gilānassa aniccabhattādiṃ gahetvā bhuñjananti tīṇi aṅgāni.	160	
PA_tika-vin07_t:1609	570. Catutthe sāsaṅkāraññasenāsanatā, ananuññātaṃ yāvakālikaṃ appaṭisaṃviditaṃ ajjhārāme paṭiggahetvā agilānassa ajjhoharaṇanti dve aṅgāni. Sesaṃ uttānameva.	160	
PA_tika-vin07_t:1610	Pāṭidesanīyavaṇṇanānayo niṭṭhito.	161	
PA_tika-vin07_t:1611	7. Sekhiyakaṇḍaṃ	161	
PA_tika-vin07_t:1612	1. Parimaṇḍalavaggavaṇṇanā	161	
PA_tika-vin07_t:1613_0	576. Sekhiyesu yasmā vattakkhandhake vuttavattānipi sikkhitabbattā sekhiyāneva, tasmā	1613	
PA_tika-vin07_t:1613_1	pārājikādīsu viyettha pāḷiyaṃ paricchedo na kato. Cārittanayadassanatthañca “yo pana	1613	
PA_tika-vin07_t:1613_2	bhikkhu olambento nivāseyya, dukkaṭa”nti avatvā “sikkhā karaṇīyā”ti sabbattha pāḷi	1613	
PA_tika-vin07_t:1613_3	āropitā. Padabhājane pana “āpatti dukkaṭassā”ti vuttattā sabbattha anādariyakaraṇe	1613	
PA_tika-vin07_t:1613_4	dukkaṭaṃ veditabbaṃ.	1613	
PA_tika-vin07_t:1614_0	Aṭṭhaṅgulamattanti matta-saddena tato kiñci adhikaṃ, ūnampi saṅgaṇhāti. Teneva nisinnassa	1614	
PA_tika-vin07_t:1614_1	caturaṅgulamattampi vuttaṃ. Na hi nisinnassa caturaṅgulappamāṇaṃ, ṭhitassa aṭṭhaṅgulamevāti	1614	
PA_tika-vin07_t:1614_2	sakkā niyametuṃ ūnādhikattasambhavato. Tasmā yathā sāruppaṃ hoti evaṃ aṭṭhaṅgulānusārena	1614	
PA_tika-vin07_t:1614_3	nivāsanaññeva adhippetanti gahetabbaṃ. Teneva vakkhati “yo pana bhikkhu sukkhajaṅgho	1614	
PA_tika-vin07_t:1614_4	vā”tiādi. Kurundiyaṃ “ajānantassa anāpattī”ti ādaraṃ katvā uggaṇhantassāpi ajānanaṃ	1614	
PA_tika-vin07_t:1614_5	sandhāya vuttaṃ. Tenāpi nirantaraṃ nivāsanapārupanavattaṃ sikkhitabbaṃ, asikkhito	1614	
PA_tika-vin07_t:1614_6	anādariyameva. Parimaṇḍalaggahaṇena ukkhipitvā nivāsanampi paṭikkhittanti āha “ukkhipitvā vā otāretvā vā”ti.	1614	
PA_tika-vin07_t:1615_0	Sacittakanti vatthuvijānanacittena sacittakaṃ. Sāratthadīpaniyaṃ pana upatissattheravādanayena	1615	
PA_tika-vin07_t:1615_1	lokavajjattaṃ gahetvā “vatthuvijānanacittena, paṇṇattivijānanacittena ca sacittaka”nti	1615	
PA_tika-vin07_t:1615_2	vuttaṃ. Tattha ca vatthuvijānanaṃ visuṃ na vattabbaṃ. Paṇṇattivijānanena tassāpi	1615	
PA_tika-vin07_t:1615_3	antogadhabhāvato idaṃ vatthuṃ evaṃ vītikkamantassa āpattīti vijānanto hi paṇṇattiṃ	1615	
PA_tika-vin07_t:1615_4	vijānātīti vuccati. Upatissattheravāde cettha paṇṇattiṃ ajānitvā aparimaṇḍalanivāsanādivatthumeva	1615	
PA_tika-vin07_t:1615_5	jānantassa paṇṇattivītikkamānādariyābhāvā sabbasekhiyesu anāpatti eva abhimatā, tañca	1615	
PA_tika-vin07_t:1615_6	na yuttaṃ kosambakkhandhake vaccakuṭiyaṃ udakāvasesaṃ ṭhapentassa paṇṇattivijānanābhāvepi	1615	
PA_tika-vin07_t:1615_7	āpattiyā vuttattā. Vuttañhi tattha “tena kho pana samayena aññataro bhikkhu āpattiṃ	1615	
PA_tika-vin07_t:1615_8	āpanno hoti …pe… so aparena samayena tassā āpattiyā anāpattidiṭṭhi hotī”tiādi. Aṭṭhakathāyañcassa	1615	
PA_tika-vin07_t:1615_9	“tvaṃ ettha āpattibhāvaṃ na jānāsīti, āma na jānāmīti. Hotu āvuso, ettha āpattīti,	1615	
PA_tika-vin07_t:1615_10	sace hoti, desessāmīti. Sace pana te, āvuso, asañcicca asatiyā kataṃ, natthi āpattīti.	16151	
PA_tika-vin07_t:1615_11	So tassā āpattiyā anāpattidiṭṭhi ahosī”ti vuttaṃ, tathā “adhammavādīti ukkhittānuvattakesu	16151	
PA_tika-vin07_t:1615_12	aññataro”ti ca vuttaṃ. Khandhakavattānañhi sekhiyattā tattha vutto nayo imesaṃ, idha	16151	
PA_tika-vin07_t:1615_13	vutto ca tesaṃ sādhāraṇova hotīti. Teneva “asañcicca asatiyā kataṃ, natthi āpattī”ti	16151	
PA_tika-vin07_t:1615_14	evaṃ idha vutto āpattinayo tatthāpi dassito. Tasmā phussadevattheravāde eva ṭhatvā	16151	
PA_tika-vin07_t:1615_15	vatthuvijānanacitteneva sabbasekhiyāni sacittakāni, na paṇṇattivijānanacittena. Bhiyyokamyatāyasūpabyañjanapaṭicchādanaujjhānasaññīti	16151	
PA_tika-vin07_t:1615_16	dve sikkhāpadāni lokavajjāni akusalacittāni, sesāni paṇṇattivajjāni, ticittāni, tivedanāni	16151	
PA_tika-vin07_t:1615_17	cāti gahaṇameva yuttataraṃ dissati. Tenevettha “asañciccāti purato vā pacchato vā	16151	
PA_tika-vin07_t:1615_18	olambetvā nivāsessāmīti evaṃ asañciccā”tiādinā vatthuajānanavaseneva anāpattivaṇṇanā	16151	
PA_tika-vin07_t:1615_19	katā, na paṇṇattivijānanacittavasena.	16151	
PA_tika-vin07_t:1616_0	Apica “yassa sacittakapakkhe cittaṃ akusalameva hoti, taṃ lokavajja”nti iminā lakkhaṇavacanenāpi	1616	
PA_tika-vin07_t:1616_1	cetaṃ sijjhati. Vatthuvijānanacittavaseneva hettha “sacittakapakkhe”ti vuttaṃ. Itarathā	1616	
PA_tika-vin07_t:1616_2	paṇṇattivijānanacittavasena sabbasikkhāpadānampi sacittakapakkhe cittassa akusalattaniyamena	1616	
PA_tika-vin07_t:1616_3	lokavajjattappasaṅgato paṇṇattivajjameva na siyā, idañca vacanaṃ niratthakaṃ siyā	1616	
PA_tika-vin07_t:1616_4	iminā vacanena nivattetabbassa sikkhāpadassa abhāvā. Na ca sekhiyesu vatthuvijānanacittena	1616	
PA_tika-vin07_t:1616_5	sacittakapakkhe cittaṃ pāṇātipātādīsu viya akusalamevāti niyamo atthi, yenettha lokavajjatā	1616	
PA_tika-vin07_t:1616_6	pasajjeyya, “anādariyaṃ paṭiccā”ti cetaṃ pāḷivacanaṃ vatthuṃ jānitvā tīhi cittehi	1616	
PA_tika-vin07_t:1616_7	vītikkamameva anādariyaṃ katvā vuttaṃ, na paṇṇattiṃ jānitvā akusalacitteneva vītikkamanti	1616	
PA_tika-vin07_t:1616_8	gahetabbaṃ. Aññathā khandhakapāḷiyā, aṭṭhakathāyañca pubbāparañca virujjhanatoti	1616	
PA_tika-vin07_t:1616_9	amhākaṃ khanti. Yathā vā na virujjhati, tathā ettha adhippāyo gavesitabbo. Anādariyaṃ,	1616	
PA_tika-vin07_t:1616_10	anāpattikāraṇābhāvo, aparimaṇḍalanivāsananti imānettha tīṇi aṅgāni. Yathā cettha,	16161	
PA_tika-vin07_t:1616_11	evaṃ sabbattha. Kevalaṃ tattha tattha vuttapaṭipakkhakaraṇavasena tatiyaṅgayojanameva viseso.	16161	
PA_tika-vin07_t:1617	577. Dutiyādīsu gihipārutanti setapaṭapārutādi. Vihārepīti saṅghasannipātabuddhupaṭṭhānādikālaṃ sandhāya vuttaṃ.	161	
PA_tika-vin07_t:1618_0	578. Gaṇṭhikaṃ paṭimuñcitvātiādi paṭicchādanavidhidassanaṃ. Gīvaṃ paṭicchādetvātiādinā	1618	
PA_tika-vin07_t:1618_1	vuttattā sañcicca gīvaṃ, maṇibandhanañca appaṭicchādentassa āpatti. Etthāpi parimaṇḍalasikkhāpadassa	1618	
PA_tika-vin07_t:1618_2	sādhāraṇattā jāṇumaṇḍalato heṭṭhā caturaṅgulamattaṃ otāretvā anolambetvā parimaṇḍalameva pārupitabbaṃ.	1618	
PA_tika-vin07_t:1619_0	579. Vivaritvā nisīdatoti vihāre viya ekaṃsapārupanaṃ sandhāya vuttaṃ. “Vāsatthāya	1619	
PA_tika-vin07_t:1619_1	upagatassā”ti vuttattā vāsādhippāyaṃ vinā dhammadesanaparittabhaṇanādiatthāya sucirampi	1619	
PA_tika-vin07_t:1619_2	nisīdantena sabbaṃ antaragharavattaṃ pūrenteneva nisīditabbaṃ. Nisīdanapaṭisaṃyuttesu	1619	
PA_tika-vin07_t:1619_3	eva ca sikkhāpadesu “vāsūpagatassā”ti anāpattiyā vuttattā vāsatthāya antaragharaṃ	1619	
PA_tika-vin07_t:1619_4	upagacchantenāpi suppaṭicchannatādisabbaṃ akopenteneva gantabbaṃ. “Vāsūpagatassā”ti	1619	
PA_tika-vin07_t:1619_5	hi vuttaṃ, na pana upagacchamānassāti. Keci pana “ekekasmiṃ paṭhamaṃ gantvā vāsapariggahe	1619	
PA_tika-vin07_t:1619_6	kate tato aññehi yathāsukhaṃ gantuṃ vaṭṭatī”ti vadanti. Apare pana “gehassāmikehi	1619	
PA_tika-vin07_t:1619_7	‘yāva tumhe nivasissatha, tāva tumhākaṃ imaṃ gehaṃ demī’ti dinne aññehi avāsādhippāyehi	1619	
PA_tika-vin07_t:1619_8	antarārāme viya yathāsukhaṃ gantuṃ, nisīdituñca vaṭṭatī”ti vadanti, taṃ sabbaṃ na	1619	
PA_tika-vin07_t:1619_9	gahetabbaṃ tathāvacanābhāvā, dānalakkhaṇābhāvā, tāvattakena vihārasaṅkhyānupagamanato	1619	
PA_tika-vin07_t:1619_10	ca. “Yāva nisīdissatha, tāva tumhākaṃ imaṃ gehaṃ demī”ti dentopi hi tāvakālikameva	16191	
PA_tika-vin07_t:1619_11	deti vatthupariccāgalakkhaṇattā dānassa.	16191	
PA_tika-vin07_t:1620	582. Catuhatthappamāṇanti vaḍḍhakīhatthaṃ sandhāya vuttanti vadanti.	162	
PA_tika-vin07_t:1621_0	584. Ukkhittacīvaro hutvāti kaṭito uddhaṃ kāyabandhanādidassanavasenevukkhipanaṃ	1621	
PA_tika-vin07_t:1621_1	sandhāya vuttaṃ piṇḍāya carato pattaggahaṇādimattassa anuññātattā. Teneva “nisinnakāle	1621	
PA_tika-vin07_t:1621_2	pana dhamakaraṇa”ntiādi vuttaṃ. Nisinnakāle hi khandhe laggapattatthavikādito dhamakaraṇaṃ	1621	
PA_tika-vin07_t:1621_3	nīharantassa kaṭito uddhampi dissati, tathā adassetvā nīharitabbanti adhippāyo. Āsane	1621	
PA_tika-vin07_t:1621_4	nisīdantassāpi ca pārupitacīvaraṃ kiñci ukkhipitvā saṅghāṭiṃ jaṅghapiṇḍehi anukkhipitvāva	1621	
PA_tika-vin07_t:1621_5	nisīditabbaṃ. Imasmiññeva pana sikkhāpade “vāsūpagatassā”ti vuttattā nisīdanapaṭisaṃyuttesu	1621	
PA_tika-vin07_t:1621_6	chaṭṭhaaṭṭhamesu avuttattā vāsūpagatenāpi susaṃvutena okkhittacakkhunāva nisīditabbaṃ.	1621	
PA_tika-vin07_t:1621_7	Teneva mātikāṭṭhakathāyampi tesaṃ visesaṃ avatvā idheva “vāsūpagatassa pana anāpattī”ti vuttā.	1621	
PA_tika-vin07_t:1622	Parimaṇḍalavaggavaṇṇanā niṭṭhitā.	162	
PA_tika-vin07_t:1623	2. Ujjagghikavaggavaṇṇanā	162	
PA_tika-vin07_t:1624_0	586. Dutiyavaggādiujjagghikaappasaddesu nisīdanapaṭisaṃyuttesupi vāsūpagatassa anāpatti	1624	
PA_tika-vin07_t:1624_1	na vuttā, kāyappacālakādīsu eva pana vuttā. Pāḷipotthakesu panetaṃ kesuci peyyālena	1624	
PA_tika-vin07_t:1624_2	byāmohitattā na suṭṭhu viññāyati. Yattha ca antaraghare dhammaṃ vā desentassa, pātimokkhaṃ	1624	
PA_tika-vin07_t:1624_3	vā uddisantassa mahāsaddena yāvaparisasāvanepi anāpatti evāti daṭṭhabbaṃ tathā ānandattheramahindattherādīhi ācaritattā.	1624	
PA_tika-vin07_t:1625	Ujjagghikavaggavaṇṇanā niṭṭhitā.	162	
PA_tika-vin07_t:1626	3. Khambhakatavaggavaṇṇanā	162	
PA_tika-vin07_t:1627	603. Patte gahaṇasaññā assa atthīti pattasaññīti imamatthaṃ dassetuṃ “patte saññaṃ katvā”ti vuttaṃ.	162	
PA_tika-vin07_t:1628	604. Oloṇīti ekā byañjanavikati. Kañjikatakkādirasoti keci. Maṃsarasādīnīti ādi-saddena avasesā sabbāpi byañjanavikati saṅgahitā.	162	
PA_tika-vin07_t:1629_0	605. Samabharitanti racitaṃ. Heṭṭhā orohatīti samantā okāsasambhavato hatthena samaṃ	1629	
PA_tika-vin07_t:1629_1	kariyamānaṃ heṭṭhā bhassati. Pattamatthake ṭhapitāni pūvāni eva vaṭaṃsakākārena ṭhapitattā	1629	
PA_tika-vin07_t:1629_2	“pūvavaṭaṃsaka”nti vuttāni. Keci pana “pattaṃ gahetvā thūpīkataṃ piṇḍapātaṃ racitvā	1629	
PA_tika-vin07_t:1629_3	diyyamānameva gaṇhato āpatti, hatthagate eva pana patte diyyamāne thūpīkatampi gahetuṃ	1629	
PA_tika-vin07_t:1629_4	vaṭṭatī”ti vadanti, taṃ na gahetabbameva “samatittika”nti bhāvanapuṃsakavasena sāmaññato vuttattā.	1629	
PA_tika-vin07_t:1630	Khambhakatavaggavaṇṇanā niṭṭhitā.	163	
PA_tika-vin07_t:1631	4. Sakkaccavaggavaṇṇanā	163	
PA_tika-vin07_t:1632_0	608. Catutthavaggādīsu sapadānanti ettha dānaṃ vuccati avakhaṇḍanaṃ, apetaṃ dānato	1632	
PA_tika-vin07_t:1632_1	apadānaṃ, saha apadānena sapadānaṃ, avakhaṇḍanavirahitaṃ anupaṭipāṭiyāti vuttaṃ hoti.	1632	
PA_tika-vin07_t:1632_2	Tenāha “tattha tattha odhiṃ akatvā”tiādi.	1632	
PA_tika-vin07_t:1633_0	611. Viññattiyanti sūpodanaviññattisikkhāpadaṃ sandhāya vadati. “Vattabbaṃ natthī”ti	1633	
PA_tika-vin07_t:1633_1	iminā pāḷiyāva sabbaṃ viññāyatīti dasseti. Tattha pāḷiyaṃ asañciccātiādīsu vatthumattaṃ	1633	
PA_tika-vin07_t:1633_2	ñatvā bhuñjanena āpattiṃ āpajjantasseva puna paṇṇattiṃ ñatvā mukhagataṃ chaḍḍetukāmassa	1633	
PA_tika-vin07_t:1633_3	yaṃ aruciyā paviṭṭhaṃ, taṃ asañcicca paviṭṭhaṃ nāma, tattha anāpatti. Tadeva puna	1633	
PA_tika-vin07_t:1633_4	aññavihitatāya vā aviññattamidantisaññāya vā bhuñjane “asatiyā”ti vuccati.	1633	
PA_tika-vin07_t:1634_0	613. “Aññassatthāyā”ti idamassa sikkhāpadassa attano atthāya viññāpetvā sayaṃ bhuñjane	1634	
PA_tika-vin07_t:1634_1	eva paññattattā iminā sikkhāpadena anāpattiṃ sandhāya vuttaṃ. Pañcasahadhammikānaṃ	1634	
PA_tika-vin07_t:1634_2	pana atthāya aññātakaappavāritaṭṭhāne viññāpento viññattikkhaṇe aṭṭhakathāsu suttānulomato	1634	
PA_tika-vin07_t:1634_3	vuttaakataviññattidukkaṭato na muccati. Sañcicca bhuñjanakkhaṇe sayañca aññe ca micchājīvato	1634	
PA_tika-vin07_t:1634_4	na muccantīti gahetabbaṃ.	1634	
PA_tika-vin07_t:1635_0	615. “Kukkuṭaṇḍaṃ atikhuddaka”nti idaṃ asāruppavasena vuttaṃ, atimahante eva āpattīti	1635	
PA_tika-vin07_t:1635_1	daṭṭhabbaṃ. Bhuñjantena pana corādibhayaṃ paṭicca mahantampi aparimaṇḍalampi katvā	1635	
PA_tika-vin07_t:1635_2	sīghaṃ bhuñjanavasenettha āpadā. Evamaññesupi yathānurūpaṃ daṭṭhabbaṃ.	1635	
PA_tika-vin07_t:1636	Sakkaccavaggavaṇṇanā niṭṭhitā.	163	
PA_tika-vin07_t:1637	5. Kabaḷavaggavaṇṇanā	163	
PA_tika-vin07_t:1638	617. Anāhaṭe kabaḷe mukhadvāravivaraṇe pana payojanābhāvā “āpadāsū”ti na vuttaṃ. Evamaññesupi īdisesu.	163	
PA_tika-vin07_t:1639	618. Sabbaṃ hatthanti hatthekadesā aṅguliyo vuttā “hatthamuddā”tiādīsu viya, tasmā ekaṅgulimpi mukhe pakkhipituṃ na vaṭṭati.	163	
PA_tika-vin07_t:1640	Kabaḷavaggavaṇṇanā niṭṭhitā.	164	
PA_tika-vin07_t:1641	6. Surusuruvaggavaṇṇanā	164	
PA_tika-vin07_t:1642	627. Pāḷiyaṃ sītīkatoti sītapīḷito. Silakabuddhoti parihāsavacanametaṃ. Silakañhi kiñci disvā “buddho aya”nti voharanti.	164	
PA_tika-vin07_t:1643_0	628. “Aṅguliyo mukhe pavesetvā bhuñjituṃ vaṭṭatī”ti iminā sabbaṃ hatthaṃ antomukhe	1643	
PA_tika-vin07_t:1643_1	pakkhipanasikkhāpadassapi paviṭṭhaṅgulinillehanena imassapi sikkhāpadassa anāpattiṃ	1643	
PA_tika-vin07_t:1643_2	dasseti. Eseva nayoti ghanayāguādīsu pattaṃ hatthena, oṭṭhañca jivhāya nillehituṃ	1643	
PA_tika-vin07_t:1643_3	vaṭṭatīti atidisati. Tasmāti yasmā ghanayāguādivirahitaṃ nillehituṃ na vaṭṭati.	1643	
PA_tika-vin07_t:1644_0	634. Vilīvacchattanti veṇupesikāhi kataṃ. Maṇḍalabaddhānīti dīghasalākāsu tiriyaṃ	1644	
PA_tika-vin07_t:1644_1	valayākārena salākaṃ ṭhapetvā suttehi baddhāni dīghañca tiriyañca ujukameva salākāyo	1644	
PA_tika-vin07_t:1644_2	ṭhapetvā daḷhabaddhāni ceva tiriyaṃ ṭhapetvā dīghadaṇḍakeheva saṅkocārahaṃ katvā	1644	
PA_tika-vin07_t:1644_3	sutteheva tiriyaṃ baddhāni. Tatthajātakadaṇḍakena katanti saha daṇḍakena chinnatālapaṇṇādīhi	1644	
PA_tika-vin07_t:1644_4	kataṃ. Chattapādukāyāti yasmiṃ chattadaṇḍakoṭiṃ pavesetvā chattaṃ ujukaṃ ṭhapetvā	1644	
PA_tika-vin07_t:1644_5	heṭṭhā chāyāya nisīdanti, tiṭṭhanti vā, tādise chattādhāre.	1644	
PA_tika-vin07_t:1645	637. Cāpoti majjhe vaṅkakājadaṇḍasadisā dhanuvikati. Kodaṇḍoti viddhadaṇḍā dhanuvikati.	164	
PA_tika-vin07_t:1646	Surusuruvaggavaṇṇanā niṭṭhitā.	164	
PA_tika-vin07_t:1647	7. Pādukavaggavaṇṇanā	164	
PA_tika-vin07_t:1648_0	647. Sattamavagge rukkhato patitoti ekaṃ olambanasākhaṃ gahetvā patito. Pāḷiyāti	1648	
PA_tika-vin07_t:1648_1	attano ācārappakāsakaganthassa. Dhīratthūti dhī atthu, nindā hotūti attho. Vinipātanahetunāti	1648	
PA_tika-vin07_t:1648_2	vinipātanassa hetubhāvena. Tvanti upayogatthe paccattavacanaṃ, taṃ icceva vā pāṭho. Asmāti pāsāṇo.	1648	
PA_tika-vin07_t:1649	649. Na kathetabbanti therena attano kaṅkhāṭṭhānassa pucchitattā vuttaṃ. Daharassa atthakosallaṃ ñātuṃ pucchitena uccāsane nisinnassa ācariyassa anuyogadānanayena vattuṃ vaṭṭati.	164	
PA_tika-vin07_t:1650	652. Kheḷena cettha siṅghāṇikāpi saṅgahitāti ettha udakagaṇḍusakaṃ katvā ucchukacavarādiñca mukheneva harituṃ udakesu chaḍḍetuṃ vaṭṭatīti daṭṭhabbaṃ. Sesaṃ sabbattha uttānameva.	165	
PA_tika-vin07_t:1651	Pādukavaggavaṇṇanā niṭṭhitā.	165	
PA_tika-vin07_t:1652	Sekhiyavaṇṇanānayo niṭṭhito.	165	
PA_tika-vin07_t:1653	655. Adhikaraṇasamathesu ca idha vattabbaṃ natthi.	165	
PA_tika-vin07_t:1654	Iti samantapāsādikāya vinayaṭṭhakathāya vimativinodaniyaṃ	165	
PA_tika-vin07_t:1655	Bhikkhuvibhaṅgavaṇṇanānayo niṭṭhito.	165	
PA_tika-vin07_t:1656	Namo tassa bhagavato arahato sammāsambuddhassa	165	
PA_tika-vin07_t:1657	Bhikkhunīvibhaṅgavaṇṇanā	165	
PA_tika-vin07_t:1658	1. Pārājikakaṇḍaṃ	165	
PA_tika-vin07_t:1659	1. Ubbhajāṇumaṇḍalikasikkhāpadavaṇṇanā	165	
PA_tika-vin07_t:1660_0	656. Bhikkhunīvibhaṅge migāramātuyāti migāramātu, visākhāyāti attho. Pāḷiyaṃ “ehi	1660	
PA_tika-vin07_t:1660_1	bhikkhunīti bhikkhunī, tīhi saraṇagamanehi upasampannāti bhikkhunī”ti idaṃ bhikkhuvibhaṅgapāḷiyā	1660	
PA_tika-vin07_t:1660_2	samadassanatthaṃ aṭṭhagarudhammappaṭiggahaṇena laddhūpasampadaṃ mahāpajāpatigotamiñceva	1660	
PA_tika-vin07_t:1660_3	tāya saha nikkhantā bhagavato āṇāya bhikkhūnaññeva santike ekatoupasampannā pañcasatasākiyāniyo	1660	
PA_tika-vin07_t:1660_4	ca sandhāya vuttaṃ. Tā hi bhagavatā ānandattherassa yācanāya pabbajjaṃ anujānantena	1660	
PA_tika-vin07_t:1660_5	“etha bhikkhuniyo, mama sāsane tumhepi pavisathā”ti vuttā viya jātā. Sākiyāniyo eva	1660	
PA_tika-vin07_t:1660_6	saraṇasīlāni datvā kammavācāya upasampāditattā “tīhi saraṇagamanehi upasampannā”ti	1660	
PA_tika-vin07_t:1660_7	vuttā. Na hi etāhi aññā ehibhikkhunibhāvādinā upasampannā nāma santi. Yaṃ pana therīgāthāsu	1660	
PA_tika-vin07_t:1660_8	bhaddāya kuṇḍalakesiyā –	1660	
PA_tika-vin07_t:1661	“Nihacca jāṇuṃ vanditvā, sammukhā añjaliṃ akaṃ;	166	
PA_tika-vin07_t:1662	‘Ehi bhadde’ti maṃ avoca, sā me āsūpasampadā”ti. –	166	
PA_tika-vin07_t:1663	Vuttaṃ. Yañca apadānepi –	166	
PA_tika-vin07_t:1664	“Āyācito tadā āha, ‘ehi bhadde’ti nāyako;	166	
PA_tika-vin07_t:1665	Tadāhaṃ upasampannā, parittaṃ toyamaddasa”nti. –	166	
PA_tika-vin07_t:1666_0	Vuttaṃ. Tampi “ehi tvaṃ bhikkhunīnaṃ santike pabbajjaṃ, upasampadañca gaṇhāhī”ti	1666	
PA_tika-vin07_t:1666_1	bhagavato āṇā upasampadāya kāraṇattā upasampadā ahosīti imamatthaṃ sandhāya vuttaṃ.	1666	
PA_tika-vin07_t:1666_2	Tathā hi vuttaṃ therīgāthāṭṭhakathāyaṃ “ehi bhadde, bhikkhunupassayaṃ gantvā bhikkhunīnaṃ	1666	
PA_tika-vin07_t:1666_3	santike pabbajja upasampajjassūti maṃ avaca āṇāpesi, sā satthu āṇā mayhaṃ upasampadāya	1666	
PA_tika-vin07_t:1666_4	kāraṇattā upasampadā āsi ahosī”ti.	1666	
PA_tika-vin07_t:1667_0	657. Sādhāraṇapārājikehīti methunādīhi catūhi. Tāni, pana aññāni ca sādhāraṇasikkhāpadāni	1667	
PA_tika-vin07_t:1667_1	yasmā bhikkhuvibhaṅge vuttanidānavatthādīsu eva sādhāraṇavasena paññattāni, pacchā	1667	
PA_tika-vin07_t:1667_2	pana tāni bhikkhunīnaṃ pātimokkhuddesaṃ anujānantena bhagavatā tāsaṃ sikkhāpaccakkhānābhāvena	1667	
PA_tika-vin07_t:1667_3	“yā pana bhikkhunī chandaso methunaṃ dhammaṃ paṭiseveyyā”tiādinā tadanurūpavasena	1667	
PA_tika-vin07_t:1667_4	parivattetvā asādhāraṇasikkhāpadehi saddhiṃ saṃsandetvā bhikkhunipātimokkhuddesavasena	1667	
PA_tika-vin07_t:1667_5	ekato saṅgahitāni. Yasmā ca nesaṃ bhikkhuvibhaṅge vuttanayeneva sabbopi vinicchayo	1667	
PA_tika-vin07_t:1667_6	sakkā ñātuṃ, tasmā tāni vajjetvā asādhāraṇānaṃ eva idha vibhaṅgo vuttoti veditabbaṃ.	1667	
PA_tika-vin07_t:1668_0	659. Bhikkhūnaṃ “kāyasaṃsaggaṃ sādiyeyyā”ti avatvā “samāpajjeyyā”ti vuttattā “bhikkhu	1668	
PA_tika-vin07_t:1668_1	āpattiyā na kāretabbo”ti vuttaṃ. Tabbahulanayenāti kiriyāsamuṭṭhānasseva bahulabhāvato,	1668	
PA_tika-vin07_t:1668_2	etena akiriyāsamuṭṭhānāpi ayaṃ āpatti hotīti dasseti. Kiñcāpi dasseti, mayaṃ panettha	1668	
PA_tika-vin07_t:1668_3	evaṃ takkayāma “kāyasaṃsaggakkhaṇe sādiyantiyā kiriyāya abhāvepi tato pubbe pavattitānaṃ	1668	
PA_tika-vin07_t:1668_4	paṭicchannaṭṭhānagamanaiṅgitākāradassanādikiriyānaṃ vaseneva kiriyāsamauṭṭhānameva,	1668	
PA_tika-vin07_t:1668_5	parehi magge kariyamānupakkamena niccalassa sādiyato sukkavissaṭṭhi viya pubbapayogābhāvepi	1668	
PA_tika-vin07_t:1668_6	vā tasmiññeva khaṇe parūpakkamena janiyamānāya attano kāyacalanādisaṅkhātāya kiriyāya,	1668	
PA_tika-vin07_t:1668_7	sā hi sādiyamānena tassā cittenāpi samuṭṭhitā kiriyā nāma hoti avāyamitvā parūpakkamena	1668	
PA_tika-vin07_t:1668_8	methunasādiyane viya, bhikkhūnaṃ pana parūpakkamajanitaṃ kiriyaṃ abbohārikaṃ katvā	1668	
PA_tika-vin07_t:1668_9	attanā kariyamānapayogavaseneva ‘kāyasaṃsaggaṃ samāpajjeyyā’ti evaṃ visesetvāva sikkhāpadassa	1668	
PA_tika-vin07_t:1668_10	paññattattā sādiyamānepi na doso. Itarathā hi tabbahulanayenettha kiriyatte gayhamāne	16681	
PA_tika-vin07_t:1668_11	aññesampi kiriyākiriyasikkhāpadānaṃ kiriyattaggahaṇappasaṅgo siyā”ti. Tasmā vīmaṃsitvā	16681	
PA_tika-vin07_t:1668_12	gahetabbaṃ. Sāti kiriyāsamuṭṭhānatā. Tathevāti kāyasaṃsaggarāgī eva.	16681	
PA_tika-vin07_t:1669	Ubbhajāṇumaṇḍalikasikkhāpadavaṇṇanā niṭṭhitā.	166	
PA_tika-vin07_t:1670	2. Vajjapaṭicchādikasikkhāpadavaṇṇanā	167	
PA_tika-vin07_t:1671_0	666. Dutiye purimenātiādi sundarīnandāya vajjapaṭicchādane paññattataṃ sandhāya vuttaṃ.	1671	
PA_tika-vin07_t:1671_1	“Aṭṭhanna”nti vuttattā vajjapaṭicchādanassāpi paṭicchādane pārājikamevāti daṭṭhabbaṃ.	1671	
PA_tika-vin07_t:1671_2	“Dhuraṃ nikkhittamatte”ti vuttattā paṇṇattiṃ ajānantiyāpi “idaṃ vajjaṃ na pakāsessāmī”ti	1671	
PA_tika-vin07_t:1671_3	chandena dhuraṃ nikkhepakkhaṇe pārājikanti daṭṭhabbaṃ. Taṃ pana paṭicchādanaṃ yasmā	1671	
PA_tika-vin07_t:1671_4	“pesalā ñatvā garahissantī”ti bhayeneva hoti, bhayañca kodhacittasampayuttaṃ, tasmā	1671	
PA_tika-vin07_t:1671_5	idaṃ “dukkhavedana”nti vuttaṃ. Yaṃ pana sāratthadīpaniyaṃ “kiñcāpi vajjapaṭicchādanaṃ	1671	
PA_tika-vin07_t:1671_6	pemavasena hoti, tathāpi sikkhāpadavītikkamacittaṃ domanassitameva hotī”ti evaṃ paṇṇattivītikkamacitteneva	1671	
PA_tika-vin07_t:1671_7	chādanaṃ domanassatte kāraṇaṃ vuttaṃ, taṃ akāraṇaṃ paṇṇattivijānanaṃ vināpi āpajjitabbatova.	1671	
PA_tika-vin07_t:1672	Vajjapaṭicchādikasikkhāpadavaṇṇanā niṭṭhitā.	167	
PA_tika-vin07_t:1673	669. Tatiyaṃ uttānameva.	167	
PA_tika-vin07_t:1674	4. Aṭṭhavatthukasikkhāpadavaṇṇanā	167	
PA_tika-vin07_t:1675	675. Catutthe lokassādasaṅkhātaṃ mittehi aññamaññaṃ kātabbaṃ santhavaṃ. Vuttamevatthaṃ pariyāyantarena dassetuṃ “kāyasaṃsaggarāgenā”ti vuttaṃ.	167	
PA_tika-vin07_t:1676_0	Tissitthiyo methunaṃ taṃ na seveti yā tisso itthiyo, tāsu vuttaṃ taṃ methunaṃ na	1676	
PA_tika-vin07_t:1676_1	seveyya. Anariyapaṇḍaketi tayo anariye, tayo paṇḍake ca upasaṅkamitvā methunaṃ na	1676	
PA_tika-vin07_t:1676_2	seveti attho. Anariyāti cettha ubhatobyañjanakā adhippetā. Byañjanasminti attano	1676	
PA_tika-vin07_t:1676_3	vaccamukhamaggepi. Chedo eva chejjaṃ, pārājikaṃ.	1676	
PA_tika-vin07_t:1677_0	Vaṇṇāvaṇṇoti dvīhi sukkavissaṭṭhi vuttā. Gamanuppādananti sañcarittaṃ. “Methunadhammassa	1677	
PA_tika-vin07_t:1677_1	pubbabhāgattā paccayo hotī”ti iminā kāriyopacārena kāyasaṃsaggo methunadhammoti vuttoti	1677	
PA_tika-vin07_t:1677_2	dasseti. Sabbapadesūti saṅghāṭikaṇṇaggahaṇādipadesu. Kāyasaṃsaggarāgo, saussāhatā,	1677	
PA_tika-vin07_t:1677_3	aṭṭhamavatthussa pūraṇanti tīṇettha aṅgāni.	1677	
PA_tika-vin07_t:1678	Aṭṭhavatthukasikkhāpadavaṇṇanā niṭṭhitā.	167	
PA_tika-vin07_t:1679	Pārājikavaṇṇanānayo niṭṭhito.	167	
PA_tika-vin07_t:1680	2. Saṅghādisesakaṇḍaṃ	168	
PA_tika-vin07_t:1681	1. Paṭhamasaṅghādisesasikkhāpadavaṇṇanā	168	
PA_tika-vin07_t:1682	679. Saṅghādisesakaṇḍe “dutiyassa ārocetī”ti etthāpi dvīsupi aḍḍakārakesu yassa kassaci dutiyassa kathaṃ yo koci ārocetīti evamattho gahetabboti āha “eseva nayo”ti.	168	
PA_tika-vin07_t:1683	Gatigatanti cirakālappavattaṃ. Āpattīti āpajjanaṃ. “Nissāraṇīya”nti idaṃ kattuatthe siddhanti āha “nissāretī”ti. Āpannaṃ bhikkhuniṃ saṅghato viyojeti, viyojanahetu hotīti attho.	168	
PA_tika-vin07_t:1684_0	Gīvāyevāti āṇattiyā abhāvato. Tesaṃ anatthakāmatāyāti “coro”ti vuttaṃ mama vacanaṃ	1684	
PA_tika-vin07_t:1684_1	sutvā keci daṇḍissanti jīvitā voropessantīti evaṃ saññāya. Etena kevalaṃ bhayena	1684	
PA_tika-vin07_t:1684_2	vā parikkhāraggahaṇatthaṃ vā sahasā “coro”ti vutte daṇḍitepi na dosoti dasseti. Rājapurisānañhi	1684	
PA_tika-vin07_t:1684_3	“coro aya”nti uddissa kathane eva gīvā, bhikkhūnaṃ, pana ārāmikādīnaṃ vā sammukhā	1684	
PA_tika-vin07_t:1684_4	“asuko coro evamakāsī”ti kenaci vuttavacanaṃ nissāya ārāmikādīsu rājapurisānaṃ vatvā	1684	
PA_tika-vin07_t:1684_5	daṇḍāpentesupi bhikkhussa na gīvā rājapurisānaṃ avuttattā. Yesañca vuttaṃ, tehi sayaṃ	1684	
PA_tika-vin07_t:1684_6	corassa adaṇḍitattāti gahetabbaṃ. “Tvaṃ etassa santakaṃ acchindā”ti āṇattopi hi sace	1684	
PA_tika-vin07_t:1684_7	aññena acchindāpeti, āṇāpakassa anāpatti visaṅketattā. “Attano vacanakara”nti idaṃ	1684	
PA_tika-vin07_t:1684_8	sāmīcivasena vuttaṃ. Vacanaṃ akarontānaṃ rājapurisānampi “iminā gahitaparikkhāraṃ	1684	
PA_tika-vin07_t:1684_9	āharāpehi, mā cassa daṇḍaṃ karohī”ti uddissa vadantassāpi daṇḍe gahitepi na gīvā	1684	
PA_tika-vin07_t:1684_10	eva daṇḍaggahaṇassa paṭikkhittattā, “asukabhaṇḍaṃ avaharā”ti āṇāpetvā vippaṭisāre	16841	
PA_tika-vin07_t:1684_11	uppanne puna paṭikkhipane viya.	16841	
PA_tika-vin07_t:1685_0	Dāsādīnaṃ sampaṭicchane viya tadatthāya aḍḍakaraṇe bhikkhūnampi dukkaṭanti āha “akappiyaaḍḍo	1685	
PA_tika-vin07_t:1685_1	nāma na vaṭṭatī”ti. Kenaci pana bhikkhunā khettādiatthāya vohārikānaṃ santikaṃ gantvā	1685	
PA_tika-vin07_t:1685_2	aḍḍe katepi taṃ khettādisampaṭicchane viya sabbesaṃ akappiyaṃ na hoti pubbe eva saṅghassa	1685	
PA_tika-vin07_t:1685_3	santakattā, bhikkhusseva pana payogavasena āpattiyo honti. Dāsādīnampi pana atthāya	1685	
PA_tika-vin07_t:1685_4	rakkhaṃ yācituṃ vohārikena puṭṭhena saṅghassa uppannaṃ kappiyakkamaṃ vattuṃ, ārāmikādīhi	1685	
PA_tika-vin07_t:1685_5	ca aḍḍaṃ kārāpetuñca vaṭṭati eva. Vihāravatthādikappiyaaḍḍaṃ pana bhikkhuno sayampi kātuṃ vaṭṭati.	1685	
PA_tika-vin07_t:1686_0	Bhikkhunīnaṃ vuttoti rakkhaṃ yācantīnaṃ bhikkhunīnaṃ vutto uddissaanuddissavasena	1686	
PA_tika-vin07_t:1686_1	rakkhāyācanavinicchayo, na sabbo sikkhāpadavinicchayo asādhāraṇattā sikkhāpadassa.	1686	
PA_tika-vin07_t:1686_2	Tenāha “bhikkhunopī”tiādi. Anākaḍḍhitāya aḍḍakaraṇaṃ, aḍḍapariyosānanti dve aṅgāni.	1686	
PA_tika-vin07_t:1687	Paṭhamasaṅghādisesasikkhāpadavaṇṇanā niṭṭhitā.	168	
PA_tika-vin07_t:1688	2. Dutiyasaṅghādisesasikkhāpadavaṇṇanā	168	
PA_tika-vin07_t:1689_0	683. Pāḷiyaṃ dutiye mallagaṇabhaṭiputtagaṇādikantiādīsu mallarājūnaṃ gaṇo mallagaṇo.	1689	
PA_tika-vin07_t:1689_1	Bhaṭiputtā nāma keci gaṇarājāno, tesaṃ gaṇo. Keci pana “nārāyanabhattiko puññakāragaṇo	1689	
PA_tika-vin07_t:1689_2	mallagaṇo. Tathā kumārabhattiko ca gaṇo bhaṭiputtagaṇo”tipi vadanti. Dhammagaṇoti	1689	
PA_tika-vin07_t:1689_3	sāsane, loke vā anekappakārapuññakārako gaṇo. Gandhavikatikārako gaṇo gandhikaseṇī.	1689	
PA_tika-vin07_t:1689_4	Pesakārādigaṇo dussikaseṇī. Kappagatikanti kappiyabhāvagataṃ, pabbajitapubbanti attho.	1689	
PA_tika-vin07_t:1690_0	685. Pāḷiyaṃ vuṭṭhāpetīti upasampādeti. Akappagatampi pabbājentiyā dukkaṭanti vadanti.	1690	
PA_tika-vin07_t:1690_1	Khīṇāsavāyapi āpajjitabbato “ticitta”nti vuttaṃ. Coritā, taṃ ñatvā ananuññātakāraṇā	1690	
PA_tika-vin07_t:1690_2	vuṭṭhāpananti dve aṅgāni.	1690	
PA_tika-vin07_t:1691	Dutiyasaṅghādisesasikkhāpadavaṇṇanā niṭṭhitā.	169	
PA_tika-vin07_t:1692	3. Tatiyasaṅghādisesasikkhāpadavaṇṇanā	169	
PA_tika-vin07_t:1693_0	692. Tatiye parikkhepaṃ atikkāmentiyāti gāmantarassa parikkhepaṃ atikkāmentiyā. “Gāmantaraṃ	1693	
PA_tika-vin07_t:1693_1	gaccheyyā”ti hi vuttaṃ. Vikālagāmappavesanasikkhāpade viya “aparikkhittassa upacāraṃ	1693	
PA_tika-vin07_t:1693_2	okkamantiyā”ti avatvā “atikkāmentiyā”ti pāḷiyaṃ vuttattā gāmaṃ pavisantiyā gharūpacāre	1693	
PA_tika-vin07_t:1693_3	ṭhitassa dutiyaleḍḍupātasaṅkhātassa upacārassa atikkamo nāma paṭhamaleḍḍupātaṭṭhānasaṅkhātassa	1693	
PA_tika-vin07_t:1693_4	parikkhepārahaṭṭhānassa atikkamo evāti āha “parikkhepārahaṭṭhānaṃ ekena pādena atikkamatī”ti.	1693	
PA_tika-vin07_t:1694	Majjheti gāmamajjhe. Pacchāti aparakāle. “Catugāmasādhāraṇattā”ti iminā vihārato catūsu gāmesu yattha katthaci pavisituṃ vaṭṭatīti ettha kāraṇamāha.	169	
PA_tika-vin07_t:1695	Paratīrameva akkamantiyāti nadiṃ anotaritvā orimatīrato laṅghitvā vā ākāsādinā vā paratīrameva atikkāmentiyā. Orimatīrameva āgacchati, āpattīti pāragamanāya otiṇṇattā vuttaṃ.	169	
PA_tika-vin07_t:1696_0	Tādise araññeti indakhīlato bahibhāvalakkhaṇe araññe. “Tenevā”tiādinā dassanūpacāre	1696	
PA_tika-vin07_t:1696_1	virahite savanūpacārassa vijjamānattepi āpatti hotīti dasseti. Aññaṃ maggaṃ gaṇhātīti	1696	
PA_tika-vin07_t:1696_2	maggamūḷhattā gaṇhāti, na dutiyikaṃ ohiyituṃ. Tasmā anāpatti. Anantarāyena ekabhāvo,	1696	
PA_tika-vin07_t:1696_3	anāpadāya gāmantaragamanādīsu ekanti dve aṅgāni.	1696	
PA_tika-vin07_t:1697	Tatiyasaṅghādisesasikkhāpadavaṇṇanā niṭṭhitā.	169	
PA_tika-vin07_t:1698	4. Catutthasaṅghādisesasikkhāpadavaṇṇanā	169	
PA_tika-vin07_t:1699	694. Catutthe kārakagaṇassāti imassa kammaṃ kātabbanti yehi sanniṭṭhānaṃ kataṃ, te sandhāya vuttaṃ. Kammavācakkhaṇe sahaṭhiteti keci. Netthāravatteti nittharaṇahetumhi vatte.	169	
PA_tika-vin07_t:1700_0	698. Pāḷiyaṃ asante kārakasaṅgheti ettha vijjamānaṃ sudūrampi gantvā āpucchitabbaṃ.	1700	
PA_tika-vin07_t:1700_1	Antarāye pana sati sammā vattantaṃ osāretuṃ vaṭṭatīti. Dhammakammena ukkhittatā,	1700	
PA_tika-vin07_t:1700_2	ananuññātakāraṇā osāraṇanti dve aṅgāni.	1700	
PA_tika-vin07_t:1701	Catutthasaṅghādisesasikkhāpadavaṇṇanā niṭṭhitā.	170	
PA_tika-vin07_t:1702	5. Pañcamasaṅghādisesasikkhāpadavaṇṇanā	170	
PA_tika-vin07_t:1703_0	701. Pañcame tanti mahāaṭṭhakathāyaṃ avacanaṃ “anavassutoti jānantī paṭiggaṇhātī”tiādi	1703	
PA_tika-vin07_t:1703_1	pāḷiyā sameti. Ubhato avassutabhāvo, udakadantaponato aññaṃ sahatthā gahetvā ajjhoharaṇanti dve aṅgāni.	1703	
PA_tika-vin07_t:1704	Pañcamasaṅghādisesasikkhāpadavaṇṇanā niṭṭhitā.	170	
PA_tika-vin07_t:1705	6. Chaṭṭhasaṅghādisesasikkhāpadavaṇṇanā	170	
PA_tika-vin07_t:1706_0	705. Chaṭṭhe paṭiggaho tena na vijjatīti teneva “na detī”ti vuttakāraṇena uyyojitāya	1706	
PA_tika-vin07_t:1706_1	hatthato itarāya paṭiggahopi natthi. Paribhogapaccayāti uyyojitāya bhojanapariyosānapaccayāti	1706	
PA_tika-vin07_t:1706_2	attho. Manussapurisassa avassutatā, taṃ ñatvā ananuññātakāraṇā uyyojanā, tena itarissā	1706	
PA_tika-vin07_t:1706_3	gahetvā bhojanapariyosānanti tīṇi aṅgāni.	1706	
PA_tika-vin07_t:1707	Chaṭṭhasaṅghādisesasikkhāpadavaṇṇanā niṭṭhitā.	170	
PA_tika-vin07_t:1708	709-727. Sattamato yāvadasamapariyosānāni uttānāneva.	170	
PA_tika-vin07_t:1709	Saṅghādisesavaṇṇanānayo niṭṭhito.	170	
PA_tika-vin07_t:1710	3. Nissaggiyakaṇḍaṃ	171	
PA_tika-vin07_t:1711	2. Dutiyanissaggiyādipācittiyasikkhāpadavaṇṇanā	171	
PA_tika-vin07_t:1712	733. Nissaggiyesupi paṭhamaṃ uttānameva.	171	
PA_tika-vin07_t:1713_0	740. Dutiye ayyāya dammīti evaṃ paṭiladdhanti nissaṭṭhapaṭiladdhaṃ, nissaṭṭhaṃ paṭilabhitvāpi	1713	
PA_tika-vin07_t:1713_1	yaṃ uddissa dāyakehi dinnaṃ, tattheva dātabbaṃ. Tenāha “yathādāneyeva upanetabba”nti.	1713	
PA_tika-vin07_t:1713_2	Akālacīvaratā, taṃ ñatvā kālacīvaranti lesena bhājāpanaṃ, paṭilābhoti tīṇi aṅgāni.	1713	
PA_tika-vin07_t:1714	743. Tatiye metanti mamevetaṃ cīvaraṃ. Upasampannatā, parivattitavikappanupagacīvarassa sakasaññāya acchindanādīti dve aṅgāni.	171	
PA_tika-vin07_t:1715	748-752. Catutthe āhaṭasappiṃ datvāti attano datvā. Yamakaṃ pacitabbanti sappiñca telañca ekato pacitabbaṃ. Lesena gahetukāmatā, aññassa viññatti, paṭilābhoti tīṇi aṅgāni.	171	
PA_tika-vin07_t:1716_0	753. Pañcame sāti thullanandā. Ayanti sikkhamānā. Cetāpetvāti jānāpetvāti idha vuttaṃ,	1716	
PA_tika-vin07_t:1716_1	mātikāṭṭhakathāyaṃ pana “attano kappiyabhaṇḍena ‘idaṃ nāma āharā’ti aññaṃ parivattāpetvā”ti vuttaṃ.	1716	
PA_tika-vin07_t:1717	758. Chaṭṭhe pāvārikassāti dussavāṇijakassa.	171	
PA_tika-vin07_t:1718	764. Sattame saññācitakenāti sayaṃ yācitakenapīti attho.	171	
PA_tika-vin07_t:1719	769-789. Aṭṭhamato yāvadvādasamā uttānameva.	171	
PA_tika-vin07_t:1720	Nissaggiyavaṇṇanānayo niṭṭhito.	172	
PA_tika-vin07_t:1721	4. Pācittiyakaṇḍaṃ	172	
PA_tika-vin07_t:1722	1. Lasuṇavaggo	172	
PA_tika-vin07_t:1723	1. Paṭhamalasuṇādisikkhāpadavaṇṇanā	172	
PA_tika-vin07_t:1724	797. Pācittiyesu lasuṇavaggassa paṭhame badarasāḷavaṃ nāma badaraphalāni sukkhāpetvā tehi kattabbabyañjanavikati. Āmakamāgadhalasuṇañceva, ajjhoharaṇañcāti dve aṅgāni.	172	
PA_tika-vin07_t:1725	799-812. Dutiyādīni uttānatthāni.	172	
PA_tika-vin07_t:1726	815. Chaṭṭhe pāḷiyaṃ āsumbhitvāti pātetvā.	172	
PA_tika-vin07_t:1727	817. Dadhimatthūti dadhimhi pasannodakaṃ. Rasakhīrādīnanti maṃsarasakhīrādīnaṃ. Bhuñjantassa bhikkhuno hatthapāse ṭhānaṃ, pānīyassa vā vidhūpanassa vā gahaṇanti dve aṅgāni.	172	
PA_tika-vin07_t:1728_0	822. Sattame aviññattiyā laddhanti attano viññattiṃ vinā laddhaṃ. Pubbāparaviruddhanti	1728	
PA_tika-vin07_t:1728_1	sayaṃ karaṇe pācittiyanti idaṃ kārāpane dukkaṭavacanena virujjhanaṃ sandhāya vuttaṃ.	1728	
PA_tika-vin07_t:1728_2	Tenāha “na hī”tiādi, “aviññattiyā laddha”ntiādivacanena vā virujjhanaṃ sandhāya vuttaṃ.	1728	
PA_tika-vin07_t:1728_3	Aññāya viññattipi hi imissā aviññattiyā laddhamevāti. Āmakadhaññaviññāpanādi, taṃ	1728	
PA_tika-vin07_t:1728_4	bhajjanādinā ajjhoharaṇanti dve aṅgāni.	1728	
PA_tika-vin07_t:1729_0	824. Aṭṭhame nibbiṭṭhoti laddho. Keṇīti rañño dātabbo āyo, āyuppattiṭṭhānanti attho.	1729	
PA_tika-vin07_t:1729_1	Tenāha “ekaṃ ṭhānantara”ntiādi. Ṭhānantaranti ca gāmajanapadāṇāyattaṃ. Vaḷañjiyamānatirokuṭṭāditā,	1729	
PA_tika-vin07_t:1729_2	anapaloketvā uccārādīnaṃ chaḍḍanādīti dve aṅgāni.	1729	
PA_tika-vin07_t:1730_0	830. Navame “matthakacchinnanāḷikerampī”ti vuttattā haritūpari chaḍḍanameva paṭikkhittaṃ.	1730	
PA_tika-vin07_t:1730_1	Tenāha “anikkhittabījesū”tiādi. Yattha ca chaḍḍetuṃ vaṭṭati, tattha harite vaccādiṃ	1730	
PA_tika-vin07_t:1730_2	kātumpi vaṭṭati eva. Sabbesanti bhikkhubhikkhunīnaṃ.	1730	
PA_tika-vin07_t:1731_0	836-7. Dasame tesaṃyevāti yesaṃ niccaṃ passati. Ārāme ṭhatvāti ṭhitanisannaṭṭhāne	1731	
PA_tika-vin07_t:1731_1	eva ṭhatvā samantato gīvaṃ parivattetvāpi passati, anāpatti. Ṭhitaṭṭhānato gantvā	1731	
PA_tika-vin07_t:1731_2	passituṃ na vaṭṭati. Keci pana “vaṭṭatī”ti vadanti. Taṃ pana “dassanāya gaccheyya,	1731	
PA_tika-vin07_t:1731_3	pācittiya”nti sāmaññato gamanassa paṭikkhittattā, anāpattiyampi gamanāya avuttattā	1731	
PA_tika-vin07_t:1731_4	ca na gahetabbaṃ. Naccāditā, ananuññātakāraṇā gamanaṃ, dassanādi cāti tīṇi aṅgāni.	1731	
PA_tika-vin07_t:1732	Niṭṭhito lasuṇavaggo paṭhamo.	173	
PA_tika-vin07_t:1733	2. Andhakāravaggo	173	
PA_tika-vin07_t:1734	1. Paṭhamādisikkhāpadavaṇṇanā	173	
PA_tika-vin07_t:1735	841. Dutiyavaggassa paṭhame dāne vāti dānanimittaṃ. Rattandhakāre purisassa hatthapāse ṭhānādi, rahopekkhā, sahāyābhāvoti tīṇi aṅgāni.	173	
PA_tika-vin07_t:1736	842-850. Dutiyādīni uttānāni.	173	
PA_tika-vin07_t:1737_0	854. Pañcame pallaṅkassa anokāseti ūrubaddhāsanassa appahonake. Purebhattaṃ antaraghare	1737	
PA_tika-vin07_t:1737_1	pallaṅkappahonakāsane nisajjā, ananuññātakāraṇā anāpucchā vuttaparicchedātikkamoti dve aṅgāni.	1737	
PA_tika-vin07_t:1738	860-879. Chaṭṭhādīni uttānāni.	173	
PA_tika-vin07_t:1739	Niṭṭhito andhakāravaggo dutiyo.	173	
PA_tika-vin07_t:1740	3. Naggavaggo	174	
PA_tika-vin07_t:1741	1. Paṭhamādisikkhāpadavaṇṇanā	174	
PA_tika-vin07_t:1742	883-887. Tatiyavaggassa paṭhamadutiyāni uttānāni.	174	
PA_tika-vin07_t:1743_0	893. Tatiye visibbetvāti vijaṭetvā. Dhuraṃ nikkhittamatteti visibbanadivasato pañca	1743	
PA_tika-vin07_t:1743_1	divase atikkāmetvā dhuraṃ nikkhittamatte. Antopañcāhe pana dhuranikkhepepi anāpatti	1743	
PA_tika-vin07_t:1743_2	eva “aññatra catūhapañcāhā”ti vuttattā. Upasampannāya cīvaraṃ sibbanatthāya visibbetvā	1743	
PA_tika-vin07_t:1743_3	pañcahātikkamo, ananuññātakāraṇā dhuranikkhepoti dve aṅgāni.	1743	
PA_tika-vin07_t:1744	900. Catutthe pañcannaṃ cīvarānaṃ aparivattanaṃ, ananuññātakāraṇā pañcāhātikkamoti dve aṅgāni.	174	
PA_tika-vin07_t:1745	903. Pañcamaṃ uttānameva.	174	
PA_tika-vin07_t:1746	909. Chaṭṭhe vikappanupagassa saṅghe pariṇatatā, vinā ānisaṃsadassanena antarāyakaraṇanti dve aṅgāni.	174	
PA_tika-vin07_t:1747	911. Sattamaṃ uttānameva.	174	
PA_tika-vin07_t:1748_0	916. Aṭṭhame kumbhathūṇaṃ nāma kumbhasaddo, tena kīḷantīti kumbhathūṇikā. Tenāha	1748	
PA_tika-vin07_t:1748_1	“ghaṭakena kīḷanakā”ti. Dīghanikāyaṭṭhakathāyaṃ pana “caturassaambaṇakatāḷa”nti vuttaṃ.	1748	
PA_tika-vin07_t:1748_2	Tañhi rukkhasārādimayaṃ antochiddaṃ catūsu passesu cammonaddhaṃ vāditabhaṇḍaṃ, yaṃ	1748	
PA_tika-vin07_t:1748_3	“bimbisaka”ntipi vuccati, taṃ vādentāpi kumbhathūṇikā. Tenāha “bimbisakavāditakātipi vadantī”ti.	1748	
PA_tika-vin07_t:1749	918. Pāḷiyaṃ kappakatanti kappakataṃ nivāsanapārupanūpagaṃ. Samaṇacīvaratā, ananuññātānaṃ dānanti dve aṅgāni.	174	
PA_tika-vin07_t:1750	921-931. Navamadasamāni uttānāneva.	175	
PA_tika-vin07_t:1751	Niṭṭhito naggavaggo tatiyo.	175	
PA_tika-vin07_t:1752	4. Tuvaṭṭavaggo	175	
PA_tika-vin07_t:1753	10. Dasamasikkhāpadavaṇṇanā	175	
PA_tika-vin07_t:1754	976. Tuvaṭṭavaggassa dasame cārikāya apakkamanaṃ paṇṇattivajjameva. Paṇṇattivijānanacittena sacittakataṃ sandhāya panettha “lokavajja”nti daṭṭhabbaṃ. Sesaṃ sabbattha uttānameva.	175	
PA_tika-vin07_t:1755	Niṭṭhito tuvaṭṭavaggo catuttho.	175	
PA_tika-vin07_t:1756	5. Cittāgāravaggo	175	
PA_tika-vin07_t:1757	1. Paṭhamādisikkhāpadavaṇṇanā	175	
PA_tika-vin07_t:1758	978. Cittāgāravaggassa paṭhame pāṭekkā āpattiyoti gīvāya parivattanappayogagaṇanāya.	175	
PA_tika-vin07_t:1759_0	1015. Navame hatthiādīsu sippa-saddo paccekaṃ yojetabbo, tathā āthabbaṇādīsu manta-saddo.	1759	
PA_tika-vin07_t:1759_1	Tattha āthabbaṇamanto nāma āthabbaṇavedavihito parūpaghātakaro manto. Khīlanamanto	1759	
PA_tika-vin07_t:1759_2	nāma verimāraṇatthāya sāradārumayaṃ khīlaṃ mantetvā pathaviyaṃ ākoṭanamanto. Agadappayogo	1759	
PA_tika-vin07_t:1759_3	visappayojanaṃ. Nāgamaṇḍalanti sappānaṃ pavesanivāraṇatthaṃ maṇḍalabandhamanto. Sesaṃ	1759	
PA_tika-vin07_t:1759_4	sabbattha uttānameva.	1759	
PA_tika-vin07_t:1760	Niṭṭhito cittāgāravaggo pañcamo.	176	
PA_tika-vin07_t:1761	1025-1116. Ārāmavagge, gabbhinivagge ca sabbaṃ uttānameva.	176	
PA_tika-vin07_t:1762	8. Kumāribhūtavaggo	176	
PA_tika-vin07_t:1763	1. Paṭhamādisikkhāpadavaṇṇanā	176	
PA_tika-vin07_t:1764_0	1119. Aṭṭhamavaggassa paṭhame sabbapaṭhamā dve mahāsikkhamānāti gabbhinivagge sabbapaṭhamaṃ	1764	
PA_tika-vin07_t:1764_1	vuttā dve. Sikkhamānā icceva vattabbāti sammutikammādīsu aññathā vutte kammaṃ kuppatīti adhippāyo.	1764	
PA_tika-vin07_t:1765	1167. Ekādasame pārivāsiyena chandadānenāti parivutthena navikappavutthena vigatena chandadānenāti attho, chandavissajjanamattena vā.	176	
PA_tika-vin07_t:1766_0	1168. “Vuṭṭhitāyā”ti etena “idāni kammaṃ na karissāmā”ti dhuraṃ nikkhipitvā kāyena	1766	
PA_tika-vin07_t:1766_1	avuṭṭhahitvā nisinnāyapi parisāya kammaṃ kātuṃ na vaṭṭatīti dasseti. Tenāha “chandaṃ	1766	
PA_tika-vin07_t:1766_2	avissajjetvā avuṭṭhitāyā”ti. Pāḷiyaṃ pana “anāpatti avuṭṭhitāya parisāyā”ti sāmaññato	1766	
PA_tika-vin07_t:1766_3	vuttattā, uposathakkhandhake ca “na, bhikkhave, pārivāsikapārisuddhidānena uposatho	1766	
PA_tika-vin07_t:1766_4	kātabbo aññatra avuṭṭhitāya parisāyā”ti vuttattā, tadaṭṭhakathāyampi “pārivāsiyapārisuddhidānaṃ	1766	
PA_tika-vin07_t:1766_5	nāma parisāya vuṭṭhitakālato paṭṭhāya na vaṭṭati, avuṭṭhitāya pana vaṭṭatī”ti vuttattā	1766	
PA_tika-vin07_t:1766_6	ca “kammaṃ na karissāmī”ti dhuraṃ nikkhipitvā nisinnāyapi kammaṃ kātuṃ vaṭṭatīti	1766	
PA_tika-vin07_t:1766_7	gahetabbaṃ. Sesaṃ uttānameva.	1766	
PA_tika-vin07_t:1767	Niṭṭhito kumāribhūtavaggo aṭṭhamo.	176	
PA_tika-vin07_t:1768	1181. Chattavaggo uttāno eva.	176	
PA_tika-vin07_t:1769	Khuddakavaṇṇanānayo niṭṭhito.	176	
PA_tika-vin07_t:1770	5. Pāṭidesanīyakaṇḍaṃ	177	
PA_tika-vin07_t:1771	Pāṭidesanīyasikkhāpadavaṇṇanā	177	
PA_tika-vin07_t:1772	1228. Pāṭidesanīyādīsu pāḷivinimuttakesūti pāḷiyaṃ anāgatesu sappiādīsu.	177	
PA_tika-vin07_t:1773_0	Sattādhikaraṇavhayāti sattādhikaraṇasamathanāmakā. Taṃ atthavinicchayaṃ tādisaṃyeva	1773	
PA_tika-vin07_t:1773_1	yasmā vidū vadantīti attho. Yathā niṭṭhitāti sambandho. Sabbāsavapahanti sabbāsavavighātakaṃ	1773	
PA_tika-vin07_t:1773_2	arahattamaggaṃ. Passantu nibbutinti maggañāṇena nibbānaṃ sacchikarontu, pappontūti	1773	
PA_tika-vin07_t:1773_3	vā pāṭho. Tattha nibbutinti khandhaparinibbānaṃ gahetabbaṃ.	1773	
PA_tika-vin07_t:1774	Iti samantapāsādikāya vinayaṭṭhakathāya vimativinodaniyaṃ	177	
PA_tika-vin07_t:1775	Bhikkhunīvibhaṅgavaṇṇanānayo niṭṭhito.	177	
PA_tika-vin07_t:1776	Ubhatovibhaṅgaṭṭhakathāvaṇṇanā niṭṭhitā.	177	
PA_tika-vin07_t:1777	Namo tassa bhagavato arahato sammāsambuddhassa	177	
PA_tika-vin07_t:1778	Mahāvaggavaṇṇanā	177	
PA_tika-vin07_t:1779	1. Mahākhandhako	177	
PA_tika-vin07_t:1780	Bodhikathāvaṇṇanā	178	
PA_tika-vin07_t:1781_0	Mahāvagge ubhinnaṃ pātimokkhānanti ubhinnaṃ pātimokkhavibhaṅgānaṃ. Yaṃ khandhakaṃ	1781	
PA_tika-vin07_t:1781_1	saṅgāyiṃsūti sambandho. Khandhānaṃ samūho, khandhānaṃ vā pakāsanato khandhako. Khandhāti	1781	
PA_tika-vin07_t:1781_2	cettha pabbajjādicārittavārittasikkhāpadapaññattisamūho adhippeto. Padabhājanīye	1781	
PA_tika-vin07_t:1781_3	yesaṃ padānaṃ atthā yehi aṭṭhakathānayehi pakāsitāti yojanā. Atha vā ye atthāti yojetabbaṃ.	1781	
PA_tika-vin07_t:1781_4	Hi-saddo cettha padapūraṇe daṭṭhabbo.	1781	
PA_tika-vin07_t:1782_0	1. Visesakāraṇanti “yena samayena āyasmato sāriputtattherassa sikkhāpadapaññattiyācanahetubhūto	1782	
PA_tika-vin07_t:1782_1	parivitakko udapādi, tena samayenā”tiādinā vuttakāraṇaṃ viya visesakāraṇaṃ bhummavacananivattanakakāraṇanti	1782	
PA_tika-vin07_t:1782_2	attho. Etassāti abhisambodhito paṭṭhāya satthu cariyāvibhāvanassa vinayapaññattiyaṃ	1782	
PA_tika-vin07_t:1782_3	kiṃ payojanaṃ? Yadi visesakāraṇaṃ natthīti adhippāyo. Nidānadassanaṃ payojananti	1782	
PA_tika-vin07_t:1782_4	yojanā. Nidānanticettha sikkhāpadapaññattihetubhūtaṃ vatthupuggalādikāraṇaṃ adhippetaṃ,	1782	
PA_tika-vin07_t:1782_5	na paññattiṭṭhānameva. Tenāha “yā hī”tiādi.	1782	
PA_tika-vin07_t:1783_0	Uruvelāyanti ettha uru-saddo mahantavācī. Velā-saddo tīrapariyāyo. Unnatattādinā	1783	
PA_tika-vin07_t:1783_1	velā viya velā. Uru mahantī velā uruvelā, tassaṃ. Tenāha “mahāvelāya”ntiādi. Mariyādāti	1783	
PA_tika-vin07_t:1783_2	sīlādiguṇasīmā. Pattapuṭenāti tālādīnaṃ paṇṇapuṭena.	1783	
PA_tika-vin07_t:1784_0	“Paṭhamābhisambuddho”ti anunāsikalopenāyaṃ niddesoti āha “paṭhamaṃ abhisambuddho”ti.	1784	
PA_tika-vin07_t:1784_1	Paṭhamanti ca bhāvanapuṃsakaniddeso. Tasmā abhisambuddho hutvā sabbapaṭhamaṃ bodhirukkhamūle	1784	
PA_tika-vin07_t:1784_2	viharatīti yojanā daṭṭhabbā.	1784	
PA_tika-vin07_t:1785_0	Pāḷiyaṃ atha khoti ettha athāti etasmiṃ samayeti attho anekatthattā nipātānaṃ. Sattāhanti	1785	
PA_tika-vin07_t:1785_1	accantasaṃyoge etaṃ upayogavacanaṃ. Atha khoti adhikārantaradassane nipāto. Tena	1785	
PA_tika-vin07_t:1785_2	vimuttisukhapaṭisaṃvedanaṃ pahāya paṭiccasamuppādamanasikāre adhikatabhāvaṃ dasseti.	1785	
PA_tika-vin07_t:1785_3	Paṭiccāti paṭimukhaṃ gantvā, aññamaññaṃ apekkhitvāti attho. Etena kāraṇabahutā dassitā.	1785	
PA_tika-vin07_t:1785_4	Sahiteti kāriyabahutā. Anulomanti bhāvanapuṃsakaniddeso. Svevāti so eva paccayākāro.	1785	
PA_tika-vin07_t:1785_5	Purimanayena vā vuttoti “avijjāpaccayā saṅkhārā”tiādinā nayena vutto paccayākāro.	1785	
PA_tika-vin07_t:1785_6	Pavattiyāti saṃsārappavattiyā.	1785	
PA_tika-vin07_t:1786_0	Pāḷiyaṃ “avijjāpaccayā”tiādīsu dukkhādīsu aññāṇaṃ avijjā. Lokiyakusalākusalacetanā	1786	
PA_tika-vin07_t:1786_1	saṅkhārā. Lokiyavipākameva viññāṇaṃ. Lokiyavedanādikkhandhattayaṃ nāmaṃ, bhūtupādāyabhedaṃ	1786	
PA_tika-vin07_t:1786_2	rūpaṃ. Pasādaviññāṇabhedaṃ saḷāyatanaṃ. Vipākabhūto sabbo phasso, vedanā ca. Rāgo	1786	
PA_tika-vin07_t:1786_3	taṇhā. Balavarāgo, tividhā ca diṭṭhi upādānaṃ. Bhavo pana duvidho kammabhavo, upapattibhavo	1786	
PA_tika-vin07_t:1786_4	ca. Tattha kammabhavo sāsavakusalākusalacetanāva, upapattibhavo upādinnakakkhandhā.	1786	
PA_tika-vin07_t:1786_5	Tesaṃ upapatti jāti. Pāko jarā. Bhedo maraṇaṃ. Te eva nissāya socanaṃ soko. Kandanaṃ	1786	
PA_tika-vin07_t:1786_6	paridevo. Dukkhaṃ kāyikaṃ. Domanassaṃ cetasikaṃ. Ativiya soko upāyāso.	1786	
PA_tika-vin07_t:1787	Paccekañca sambhavati-saddo yojetabbo. Tenāha “iminā nayenā”tiādi. “Dukkharāsissā”ti iminā na sattassa. Nāpi subhasukhādīnanti dasseti.	178	
PA_tika-vin07_t:1788_0	Haveti byattanti imasmiṃ atthe nipāto. “Anulomapaccayākārapaṭivedhasādhakā bodhipakkhiyadhammā”ti	1788	
PA_tika-vin07_t:1788_1	idaṃ paṭhamavāre kiñcāpi “avijjāyatveva asesavirāganirodhā”tiādinā paṭilomapaccayākāropi	1788	
PA_tika-vin07_t:1788_2	āgato, tathāpi “yato pajānāti sahetudhamma”nti anulomapaccayākārapaṭivedhasseva kāraṇattena	1788	
PA_tika-vin07_t:1788_3	vuttanti. Yathā cettha, evaṃ dutiyavārepi “yato khayaṃ paccayānaṃ avedī”ti gāthāya	1788	
PA_tika-vin07_t:1788_4	vuttattā “paccayānaṃ khayasaṅkhāta”ntiādi vuttanti veditabbaṃ. No kallo pañhoti ayutto	1788	
PA_tika-vin07_t:1788_5	na byākātabbo, avijjamānaṃ attānaṃ siddhaṃ katvā “ko phusatī”ti tassa kiriyāya puṭṭhattā	1788	
PA_tika-vin07_t:1788_6	“ko vañjhāputto phusatī”tiādi viyāti adhippāyo. Soḷasa kaṅkhāti “ahosiṃ nu kho ahamatītamaddhānaṃ,	1788	
PA_tika-vin07_t:1788_7	nanu kho ahosiṃ, kiṃ nu kho ahosiṃ, kathaṃ nu kho ahosiṃ, kiṃ hutvā kiṃ ahosiṃ nu	1788	
PA_tika-vin07_t:1788_8	kho ahamatītamaddhānaṃ, bhavissāmi nu kho ahaṃ anāgatamaddhānaṃ, nanu kho bhavissāmi,	1788	
PA_tika-vin07_t:1788_9	kiṃ nu kho bhavissāmi, kathaṃ nu kho bhavissāmi, kiṃ hutvā kiṃ bhavissāmi nu kho	1788	
PA_tika-vin07_t:1788_10	ahaṃ anāgatamaddhānaṃ, ahaṃ nu khosmi, no nu khosmi, kiṃ nu khosmi, kathaṃ nu khosmi,	17881	
PA_tika-vin07_t:1788_11	ayaṃ nu kho satto kuto āgato, so kuhiṃ gāmī bhavissatī”ti evaṃ āgatā atīte pañca,	17881	
PA_tika-vin07_t:1788_12	anāgate pañca, paccuppanne chāti soḷasavidhā kaṅkhā.	17881	
PA_tika-vin07_t:1789_0	Tattha kiṃ nu khoti manussadevādīsu, khattiyādīsu vā aññataraṃ nissāya kaṅkhati.	1789	
PA_tika-vin07_t:1789_1	Kathaṃ nu khoti pana saṇṭhānākārādīsu issarādijanakaṃ, kāraṇaṃ vā nissāya. Kiṃ hutvā	1789	
PA_tika-vin07_t:1789_2	kiṃ ahosinti ca manussādīsu paṭhamaṃ kiṃ hutvā pacchā kiṃ ahosinti kaṅkhati. Ahaṃ	1789	
PA_tika-vin07_t:1789_3	nu khosmītiādi idāni attano vijjamānāvijjamānataṃ, sarūpapakārādikañca kaṅkhati.	1789	
PA_tika-vin07_t:1789_4	Vapayantīti viapayanti byapagacchanti. Tenāha “apagacchanti nirujjhantī”ti.	1789	
PA_tika-vin07_t:1790_0	3. Tassa vasenāti tassa paccayākārapajānanassa, paccayakkhayādhigamassa ca vasena.	1790	
PA_tika-vin07_t:1790_1	Ekekameva koṭṭhāsanti anulomapaṭilomato ekekameva koṭṭhāsaṃ. Pāṭipadarattiyā evaṃ	1790	
PA_tika-vin07_t:1790_2	manasākāsīti rattiyā tīsupi yāmesu evaṃ idha khandhakapāḷiyā āgatanayena anulomapaṭilomaṃyeva manasākāsi.	1790	
PA_tika-vin07_t:1791	Ajapālakathāvaṇṇanā	179	
PA_tika-vin07_t:1792_0	4. Tassa sattāhassa accayenāti pallaṅkasattāhassa apagamanena. Tamhā samādhimhāti	1792	
PA_tika-vin07_t:1792_1	arahattaphalasamāpattisamādhimhā. Antarantarā eva hi paccayākāramanasikāro. Avasesakālaṃ	1792	
PA_tika-vin07_t:1792_2	pana sabbaṃ bhagavā phalasamāpattiyāpi vītināmesi. Taṃ sandhāya “tamhā samādhimhā”ti	1792	
PA_tika-vin07_t:1792_3	vuttaṃ. Ratanacaṅkameti bhagavato ciraṃ ṭhitassa caṅkamanādhippāyaṃ ñatvā devatāhi	1792	
PA_tika-vin07_t:1792_4	māpite ratanacaṅkame. Ratanagharanti bhagavato nisīdanādhippāyaṃ ñatvā devatāhi māpitaṃ ratanamayaṃ gehaṃ.	1792	
PA_tika-vin07_t:1793_0	Tatrāpīti na kevalaṃ ratanaghareyeva. Tatrāpi ajapālanigrodhamūlepi abhidhammaṃ vicinanto	1793	
PA_tika-vin07_t:1793_1	eva antarantarā vimuttisukhaṃ paṭisaṃvedentoti attho. Tatthāpi hi anantanayasamantapaṭṭhānaṃ	1793	
PA_tika-vin07_t:1793_2	sammasato sammāsambuddhassa pītisamuṭṭhitā chabbaṇṇā buddharasmiyo ratanaghare viya	1793	
PA_tika-vin07_t:1793_3	nicchariṃsu eva. “Huṃhu”nti karontoti “sabbe hīnajātikā maṃ mā upagacchantū”ti mānavasena,	1793	
PA_tika-vin07_t:1793_4	samīpaṃ upagatesu kodhavasena ca “apethā”ti adhippāyanicchāritaṃ huṃhuṃkāraṃ karonto.	1793	
PA_tika-vin07_t:1794	Brahmaññanti brāhmaṇattaṃ. Antanti nibbānaṃ. Devānaṃ vā antanti maggañāṇānaṃ vā antabhūtaṃ arahattaphalaṃ.	179	
PA_tika-vin07_t:1795	Mucalindakathāvaṇṇanā	179	
PA_tika-vin07_t:1796_0	5. Mucalindamūleti ettha ca mucalindo vuccati nīparukkho, yo “niculo”tipi vuccati.	1796	
PA_tika-vin07_t:1796_1	Uppannameghoti sakalacakkavāḷagabbhaṃ pūretvā uppanno mahāmegho. Vaddalikāti vuṭṭhiyā	1796	
PA_tika-vin07_t:1796_2	eva itthiliṅgavasena nāmaṃ. Yā ca sattāhaṃ pavattattā sattāhavaddalikāti vuttāti	1796	
PA_tika-vin07_t:1796_3	āha “sattāhaṃ avicchinnavuṭṭhikā ahosī”ti. Sītavātena dūsitaṃ dinametissā vaddalikāyāti	1796	
PA_tika-vin07_t:1796_4	sītavātaduddinīti āha “udakaphusitasammissenā”tiādi. Ubbiddhatā nāma dūrabhāvena	1796	
PA_tika-vin07_t:1796_5	upaṭṭhānanti āha “meghavigamena dūrībhūta”nti. Indanīlamaṇi viya dibbati jotetīti devo, ākāso.	1796	
PA_tika-vin07_t:1797	Etamatthaṃ viditvāti vivekassa sukhabhāvaṃ viditvā. Sabbaso asantuṭṭhisamucchedakattā maggañāṇānaṃ “catumaggañāṇasantosenā”ti vuttaṃ. Akuppanabhāvoti akujjhanasabhāvo.	179	
PA_tika-vin07_t:1798	Rājāyatanakathāvaṇṇanā	179	
PA_tika-vin07_t:1799	6. Paccaggheti abhinave. Ayameva attho pasattho, na purimo. Na hi buddhā mahagghaṃ pattaṃ paribhuñjanti.	179	
PA_tika-vin07_t:1800	Brahmayācanakathāvaṇṇanā	180	
PA_tika-vin07_t:1801_0	7. Ālīyanti sevīyantīti ālayā. Pañca kāmaguṇāti āha “sattā…pe… vuccantī”ti. Suṭṭhu	1801	
PA_tika-vin07_t:1801_1	muditāti ativiya pamuditā. Ṭhānaṃ sandhāyāti ṭhāna-saddaṃ apekkhitvā. Imesanti saṅkhārādīnaṃ	1801	
PA_tika-vin07_t:1801_2	phalānaṃ. Pāḷiyaṃ sabbasaṅkhārasamathotiādīni nibbānavevacanāni. Apissūti sampiṇḍanatthe	1801	
PA_tika-vin07_t:1801_3	nipāto. Na kevalaṃ etadahosi, imāpi gāthā paṭibhaṃsūti attho.	1801	
PA_tika-vin07_t:1802_0	Kicchena me adhigatanti pāramipūraṇaṃ sandhāya vuttaṃ, na dukkhāpaṭipadaṃ. Buddhānañhi	1802	
PA_tika-vin07_t:1802_1	cattāro maggā sukhāpaṭipadāva honti. Ha-iti byattaṃ, ekaṃsanti dvīsu atthesu nipāto,	1802	
PA_tika-vin07_t:1802_2	byattaṃ, ekaṃsena vā alanti viyojenti. Halanti vā eko nipāto.	1802	
PA_tika-vin07_t:1803_0	8. Pāḷiyaṃ sahampatissāti so kira kassapassa bhagavato sāsane sahako nāma thero paṭhamajjhānabhūmiyaṃ	1803	
PA_tika-vin07_t:1803_1	brahmapati hutvā nibbatto, tena naṃ “sahampatī”ti sañjāniṃsu. Assavanatāti assavanatāya,	1803	
PA_tika-vin07_t:1803_2	assavanenāti attho. Savanameva hi savanatā yathā devatāti.	1803	
PA_tika-vin07_t:1804	Dhammo asuddhoti micchādiṭṭhidhammo. Samalehīti pūraṇakassapādīhi chahi satthārehi. Apāpurāti desanāhatthena vivara. Dvāranti ariyamaggaṃ sandhāya vadati.	180	
PA_tika-vin07_t:1805_0	Seleti ghanasilāmaye. Tathūpamanti ettha tathā-saddo taṃ-saddatthe daṭṭhabbo. Tena	1805	
PA_tika-vin07_t:1805_1	so selapabbato upamā yassa. Taṃ tathūpamanti attho. Tena vā pabbatādinā pakārena	1805	
PA_tika-vin07_t:1805_2	upamā assātipi attho. Dhammamayanti lokuttaradhammabhūtaṃ. Uṭṭhāhīti dhammadesanatthāya	1805	
PA_tika-vin07_t:1805_3	cārikacaraṇatthaṃ imamhā āsanā kāyena, appossukkabhāvato vā cittena uṭṭhehi, ayameva	1805	
PA_tika-vin07_t:1805_4	vā pāṭho. Teneva “vicara, desassū”ti duvidhepi kāyacittapayoge niyojesi. Vīrātiādi	1805	
PA_tika-vin07_t:1805_5	cattāri thutivasena sambodhanāni.	1805	
PA_tika-vin07_t:1806_0	9. Buddhacakkhunāti indriyaparopariyattañāṇena, āsayānusayañāṇena ca. Imesañhi dvinnaṃ	1806	
PA_tika-vin07_t:1806_1	“buddhacakkhū”ti nāmaṃ. Svākārāti saddhindriyādayova ākārā sundarā yesaṃ, te svākārā,	1806	
PA_tika-vin07_t:1806_2	suviññāpayā, paralokañca vajjañca bhayato dassanasīlā cāti daṭṭhabbaṃ. Uppalāni ettha	1806	
PA_tika-vin07_t:1806_3	santīti uppalinīti gacchalatāpi pokkharaṇīpi vuccati. Idha pana pokkharaṇī. Evamitaresupi.	1806	
PA_tika-vin07_t:1806_4	Udakānuggatānīti udakato anuggatāni. Anto nimuggāneva hutvā pusanti vaḍḍhanti, tāni	1806	
PA_tika-vin07_t:1806_5	antonimuggaposīni. Accuggammāti udakaṃ atikkamanavasena uggantvā.	1806	
PA_tika-vin07_t:1807_0	Apārutāti vivaṭā. Tesanti saupanissayānaṃ sattānaṃ. Dvārāti ariyamaggadvārāni. Idañca	1807	
PA_tika-vin07_t:1807_1	attano sayambhuñāṇena saupanissayānaṃ tesaṃ magguppattidiṭṭhataṃ sandhāya vadati.	1807	
PA_tika-vin07_t:1807_2	Vihiṃsasaññītiādīsu evamattho daṭṭhabbo – “ahañhi attano paguṇaṃ suppavattitampi	1807	
PA_tika-vin07_t:1807_3	imaṃ paṇītaṃ dhammaṃ ajānantesu manujesu desanāya vihiṃsā kāyavācākilamatho hotī”ti	1807	
PA_tika-vin07_t:1807_4	evaṃ vihiṃsasaññī hutvā na bhāsiṃ bhāsituṃ na icchiṃ. Idāni pana hetusampannā attano	1807	
PA_tika-vin07_t:1807_5	saddhābhājanaṃ vivarantu, pūressāmi nesaṃ saṅkappanti.	1807	
PA_tika-vin07_t:1808	Pañcavaggiyakathāvaṇṇanā	180	
PA_tika-vin07_t:1809_0	10. Āḷāroti nāmaṃ. Kālāmoti gottaṃ. Bhagavatopi kho ñāṇaṃ udapādīti kiṃ idāneva udapādi,	1809	
PA_tika-vin07_t:1809_1	nanu bodhimūle tekālikā, kālavinimuttā ca sabbe dhammā sabbākārato diṭṭhāti? Saccaṃ	1809	
PA_tika-vin07_t:1809_2	diṭṭhā, tathāpi nāmādivasena avikappitā ekacittakkhaṇikattā sabbaññutaññāṇassa. Na	1809	
PA_tika-vin07_t:1809_3	hi ekena cittena sabbadhammānaṃ nāmajātiādikaṃ paccekaṃ anantaṃ vibhāgaṃ vikappetuṃ	1809	
PA_tika-vin07_t:1809_4	sakkā vikappānaṃ viruddhānaṃ sahānuppattito, sabbavikappārahadhammadassanameva panānena	1809	
PA_tika-vin07_t:1809_5	sakkā kātuṃ. Yathā diṭṭhesu pana yathicchitākāraṃ ārabbha vikappo uppajjati cakkhuviññāṇena	1809	
PA_tika-vin07_t:1809_6	diṭṭhe cittapaṭe viya. Idhāpi āḷāraṃ nissāya āvajjanānantarameva sabbākārañāṇaṃ udapādi.	1809	
PA_tika-vin07_t:1809_7	Na kevalañca taṃ, atha kho pañcavaggiyā eva paṭhamaṃ dhammaṃ jānissanti, tappamukhā	1809	
PA_tika-vin07_t:1809_8	ca devatā, āḷāro kālaṃ katvā ākiñcaññāyatane, udako ca nevasaññānāsaññāyatane nibbattoti	1809	
PA_tika-vin07_t:1809_9	evamādikaṃ sabbampi nissāya ñāṇaṃ uppajjati eva. Taṃ pana khaṇasampattiyā dullabhabhāvaṃ	1809	
PA_tika-vin07_t:1809_10	dassetuṃ kamena oloketvā devatāya vutte ñāṇaṃ viya katvā vuttaṃ. Saddagatiyā hi bandhattā	18091	
PA_tika-vin07_t:1809_11	ekena ñāṇena ñātampi vuccamānaṃ kamena ñātaṃ viya paṭibhāti, devatāpi ca bhagavatā	18091	
PA_tika-vin07_t:1809_12	ñātamevatthaṃ ārocesi. Teneva “bhagavatopi kho ñāṇaṃ udapādī”ti vuttanti daṭṭhabbaṃ.	18091	
PA_tika-vin07_t:1809_13	Evamaññatthāpi īdisesu “lokaṃ volokento asukaṃ addasa, tattha mayi gate kiṃ bhavissatī”ti	18091	
PA_tika-vin07_t:1809_14	evamādinā satthu hitesitāsandassanavasappavattesu. Sabbattha vacanagatiyaṃ kamavuttite	18091	
PA_tika-vin07_t:1809_15	paññāyamānepi ekeneva ñāṇena sakalāvabodho veditabbo. Bahukārā kho me pañcavaggiyāti	18091	
PA_tika-vin07_t:1809_16	upakārassāpi vijjamānataṃ sandhāya vuttaṃ, na pana dhammadesanāya kāraṇattena anupakārānampi desanato.	18091	
PA_tika-vin07_t:1810	11. Antarā ca gayaṃ antarā ca bodhinti gayāya, bodhissa ca antare tigāvute ṭhāne.	181	
PA_tika-vin07_t:1811_0	Sabbābhibhūti sabbaṃ tebhūmakadhammaṃ abhibhavitvā ṭhito. Anūpalittoti kilesalepena	1811	
PA_tika-vin07_t:1811_1	alitto. Tato eva sabbañjaho. Taṇhakkhaye vimuttoti taṇhakkhaye nibbāne ārammaṇakaraṇavasaena	1811	
PA_tika-vin07_t:1811_2	vimutto. Evaṃ sayaṃ sabbadhamme attanāva jānitvā. Kamuddiseyyanti kaṃ aññaṃ “ayaṃ	1811	
PA_tika-vin07_t:1811_3	me ācariyo”ti uddiseyyaṃ.	1811	
PA_tika-vin07_t:1812	Kāsinaṃ puranti bārāṇasiṃ. Āhañchanti āhanissāmi. Amatādhigamāya ugghosanato amatadundubhinti satthu dhammadesanā vuttā, “amatabheriṃ paharissāmī”ti gacchāmīti attho.	181	
PA_tika-vin07_t:1813_0	Arahasi anantajinoti anantajinopi bhavituṃ yuttoti attho. Anantañāṇatāya ananto jino	1813	
PA_tika-vin07_t:1813_1	ca, anantena vā ñāṇena, anantaṃ vā dosaṃ jitavā, uppādavayantarahitatāya vā anantaṃ	1813	
PA_tika-vin07_t:1813_2	nibbānaṃ ajini kilesārayo madditvā gaṇhītipi anantajino.	1813	
PA_tika-vin07_t:1814_0	Hupeyyāpīti evampi bhaveyya, evaṃvidhe rūpakāyaratane īdisena ñāṇena bhavitabbanti	1814	
PA_tika-vin07_t:1814_1	adhippāyo. Evaṃ nāma kathanañhissa upanissayasampannassa aparakāle dukkhappattassa	1814	
PA_tika-vin07_t:1814_2	bhagavantaṃ upagamma pabbajitvā maggaphalapaṭivedhāya paccayo jāto. Tathāhesa bhagavā	1814	
PA_tika-vin07_t:1814_3	tena samāgamatthaṃ padasāva maggaṃ paṭipajji.	1814	
PA_tika-vin07_t:1815_0	12. Bāhullikoti paccayabāhulliko. Padhānavibbhantoti padhānato dukkaracaraṇato parihīno.	1815	
PA_tika-vin07_t:1815_1	Natthi ettha agāriyaṃ, agārassa hitaṃ kasigorakkhādikammanti anagāriyā, pabbajjā,	1815	
PA_tika-vin07_t:1815_2	taṃ anagāriyaṃ. Pabbajantīti upagacchanti. Tadanuttaranti taṃ anuttaraṃ. Brahmacariyapariyosānanti	1815	
PA_tika-vin07_t:1815_3	maggabrahmacariyassa pariyosānaṃ, arahattaphalanti attho. Tassa hi atthāya kulaputtā	1815	
PA_tika-vin07_t:1815_4	pabbajanti. Diṭṭheva dhammeti imasmiṃ paccakkhe attabhāve. Sayanti aparappaccayā.	1815	
PA_tika-vin07_t:1815_5	Abhiññā sacchikatvāti attanova ñāṇena paccakkhaṃ katvā. Upasampajjāti pāpuṇitvā.	1815	
PA_tika-vin07_t:1816_0	Iriyāyāti dukkarairiyāya. Uttarimanussadhammātiādīsu manussadhammato lokiyañāṇato	1816	
PA_tika-vin07_t:1816_1	upari ariyaṃ kātuṃ alaṃ samattho alamariyo. Ñāṇadassanavisesoti sabbaññutaññāṇassa	1816	
PA_tika-vin07_t:1816_2	pubbabhāgaṃ adhippetaṃ. Noti nu. Bhāsitametanti evarūpametaṃ vākyabhedanti attho.	1816	
PA_tika-vin07_t:1816_3	Te ca “yadi esa padhānakāle ‘ahaṃ arahā’ti vadeyya, mayañca saddahāma, na cānena	1816	
PA_tika-vin07_t:1816_4	tadā vuttaṃ. Idāni pana vijjamānameva guṇaṃ vadatī”ti ekapadena satiṃ labhitvā “buddho	1816	
PA_tika-vin07_t:1816_5	jāto”ti uppannagāravā āvusovādaṃ pahāya “no hetaṃ, bhante”ti āhaṃsu. Aññā cittanti	1816	
PA_tika-vin07_t:1816_6	aññāya arahattappattiyā cittaṃ.	1816	
PA_tika-vin07_t:1817_0	13. Antāti koṭṭhāsā dve bhāgā. Kāmesu kāmasukhallikānuyogoti vatthukāmesu kilesakāmasukhassa	1817	
PA_tika-vin07_t:1817_1	anubhavo. Kilesakāmā eva vā āmisasukhena allīyanato kāmasukhallikāti vuttāti daṭṭhabbā.	1817	
PA_tika-vin07_t:1817_2	Gammoti gāmavāsīnaṃ santako. Attakilamathānuyogoti attano kilamathassa kaṇṭakaseyyādidukkhassa	1817	
PA_tika-vin07_t:1817_3	anuyogo. Ubho anteti yathāvutte lobho vā sassato vā eko anto, doso vā ucchedo vā ekoti veditabbo.	1817	
PA_tika-vin07_t:1818_0	Cakkhukaraṇītiādīsu attanā sampayuttañāṇacakkhuṃ karotīti cakkhukaraṇī. Dutiyaṃ tasseva	1818	
PA_tika-vin07_t:1818_1	vevacanaṃ. Upasamoti kilesupasamo. Abhiññā, sambodho ca catusaccapaṭivedhova. Nibbānaṃ	1818	
PA_tika-vin07_t:1818_2	asaṅkhatadhātu. Etesampi atthāya saṃvattatīti paṭipadaṃ thometi. Sammādiṭṭhīti ñāṇaṃ.	1818	
PA_tika-vin07_t:1818_3	Sammāsaṅkappoti vitakko. Sesaṃ dhammato suviññeyyameva.	1818	
PA_tika-vin07_t:1819_0	14. Evaṃ cattāropi magge ekato dassetvā idāni tehi maggehi paṭivijjhitabbāni cattāri	1819	
PA_tika-vin07_t:1819_1	ariyasaccāni dassetuṃ “idaṃ kho pana, bhikkhave”tiādimāha. Jātipi dukkhātiādīsu tattha	1819	
PA_tika-vin07_t:1819_2	tattha bhave nibbattamānānaṃ sattānaṃ sabbapaṭhamaṃ rūpārūpadhammappavatti idha jāti	1819	
PA_tika-vin07_t:1819_3	nāma, sā ca tattha tattha bhavesu upalabbhamānānaṃ dukkhādīnaṃ vatthubhāvato dukkhā,	1819	
PA_tika-vin07_t:1819_4	evaṃ jarādīsu dukkhavatthukatāya dukkhatā veditabbā. Pañcupādānakkhandhā pana dukkhadukkhavipariṇāmadukkhasaṅkhāradukkhavasena	1819	
PA_tika-vin07_t:1819_5	dukkhā eva. Ponobhavikāti punabbhavakaraṇaṃ punabbhavo uttarapadalopena, punabbhavo	1819	
PA_tika-vin07_t:1819_6	sīlametissāti ponobhavikā. Nandirāgasahagatāti ettha rūpādīsu nandati piyāyatīti	1819	
PA_tika-vin07_t:1819_7	nandī, sā eva rāgoti nandirāgoti bhāvappadhānoyaṃ niddeso, nandirāgattanti attho.	1819	
PA_tika-vin07_t:1819_8	Tena sahagatāni nandirāgasahagatā. Tatra tatrāti tasmiṃ tasmiṃ bhave. Rūpādīsu chasu	1819	
PA_tika-vin07_t:1819_9	ārammaṇesu kāmassādanavasena pavattā kāmataṇhā nāma. Sassatadiṭṭhiyā saha pavattā	1819	
PA_tika-vin07_t:1819_10	bhavataṇhā. Ucchedadiṭṭhiyā saha pavattā vibhavataṇhā. Asesavirāganirodhotiādinā	18191	
PA_tika-vin07_t:1819_11	nibbānameva vuccati. Tattha virajjanaṃ vigamanaṃ virāgo. Nirujjhanaṃ nirodho. Ubhayenāpi	18191	
PA_tika-vin07_t:1819_12	suṭṭhu vigamova vuccati. Asesāyapi taṇhāya virāgo, nirodho ca yena hoti, so asesavirāganirodho,	18191	
PA_tika-vin07_t:1819_13	nibbānameva. Yasmā ca taṃ āgamma taṇhaṃ, vaṭṭañca cajanti paṭinissajjanti vimuccanti	18191	
PA_tika-vin07_t:1819_14	na allīyanti, tasmā cāgo paṭinissaggo mutti anālayoti vuccati.	18191	
PA_tika-vin07_t:1820	15. Cakkhuntiādīni ñāṇavevacanāneva.	182	
PA_tika-vin07_t:1821_0	16. Yāvakīvañcāti yattakaṃ kālaṃ. Tiparivaṭṭanti saccañāṇa, kiccañāṇa, katañāṇasaṅkhātānaṃ	1821	
PA_tika-vin07_t:1821_1	tiṇṇaṃ parivaṭṭānaṃ vasena tiparivaṭṭaṃ ñāṇadassanaṃ. Ettha ca “idaṃ dukkhaṃ ariyasaccaṃ,	1821	
PA_tika-vin07_t:1821_2	idaṃ dukkhasamudaya”nti evaṃ catūsu saccesu yathābhūtañāṇaṃ saccañāṇaṃ nāma. Tesu	1821	
PA_tika-vin07_t:1821_3	eva “pariññeyyaṃ pahātabbaṃ sacchikātabbaṃ bhāvetabba”nti evaṃ kattabbakiccajānanañāṇaṃ	1821	
PA_tika-vin07_t:1821_4	kiccañāṇaṃ nāma. “Pariññātaṃ pahīnaṃ sacchikataṃ bhāvita”nti tassa kiccassa katabhāvajānanañāṇaṃ	1821	
PA_tika-vin07_t:1821_5	katañāṇaṃ nāma. Dvādasākāranti tesameva ekekasmiṃ sacce tiṇṇaṃ tiṇṇaṃ ākārānaṃ vasena dvādasākāraṃ.	1821	
PA_tika-vin07_t:1822_0	Abhisambuddhoti paccaññāsinti abhisambuddho arahattaṃ pattoti evaṃ na paṭijāniṃ.	1822	
PA_tika-vin07_t:1822_1	Yato ca khoti yato bodhimūle nisinnakālato paṭṭhāya. Athāhanti tato paraṃ ahaṃ. Ñāṇañca	1822	
PA_tika-vin07_t:1822_2	pana meti paccavekkhaṇañāṇaṃ sandhāya vadati. Akuppā metiādi tassa pavattiākāradassanaṃ.	1822	
PA_tika-vin07_t:1822_3	Tattha akuppā me vimuttīti arahattaphalaṃ tassa maggasaṅkhātakāraṇato ca ārammaṇato	1822	
PA_tika-vin07_t:1822_4	ca akuppatā veditabbā.	1822	
PA_tika-vin07_t:1823_0	Imasmiṃ pana veyyākaraṇasminti niggāthasutte. Bhaññamāneti bhaṇiyamāne. Dhammacakkhunti	1823	
PA_tika-vin07_t:1823_1	idha catusaccadhammesu cakkhukiccakaraṇato sotāpattimaggo adhippeto. Yaṃ kiñcītiādi	1823	
PA_tika-vin07_t:1823_2	nibbānārammaṇattepi kiccavasena asammohato pavattidassanatthaṃ vuttaṃ.	1823	
PA_tika-vin07_t:1824_0	17. Dhammacakkanti paṭivedhañāṇadhammañceva desanāñāṇadhammañca pavattanaṭṭhena cakkanti	1824	
PA_tika-vin07_t:1824_1	dhammacakkaṃ. Obhāsoti sabbaññutaññāṇānubhāvena pavatto cittapaccayautusamuṭṭhāno	1824	
PA_tika-vin07_t:1824_2	dasasahassilokadhātuṃ pharitvā ṭhito obhāso.	1824	
PA_tika-vin07_t:1825_0	18. Diṭṭho ariyasaccadhammo etenāti diṭṭhadhammo. Esa nayo sesesupi. Attano paccakkhato	1825	
PA_tika-vin07_t:1825_1	adhigatattā na paraṃ pacceti, parassa saddhāya ettha na pavattatīti aparappaccayo.	1825	
PA_tika-vin07_t:1825_2	Ehi bhikkhūti ettake vuttamatte pabbajjā, upasampadā ca sijjhati, teneva tattha iti-saddena	1825	
PA_tika-vin07_t:1825_3	paricchedo dassitoti vadanti. Keci pana “sammā dukkhassa antakiriyāyāti vacanapariyosāne	1825	
PA_tika-vin07_t:1825_4	eva upasampadā sijjhati, aṭṭhakathāyaṃ pana ‘ehi bhikkhūti bhagavato vacanenā’ti	1825	
PA_tika-vin07_t:1825_5	idaṃ ehibhikkhusaddopalakkhitavacanaṃ ehibhikkhuvacanantiādipadavasena vuttaṃ musāvādavaggotiādīsu	1825	
PA_tika-vin07_t:1825_6	viyā”ti vadanti, tadetaṃ paṭhamapārājikaṭṭhakathāyaṃ “bhagavā hi…pe… ehi bhikkhu,	1825	
PA_tika-vin07_t:1825_7	cara brahmacariyaṃ sammā dukkhassa antakiriyāyā”ti iminā vacanena sameti. Yattakañhi	1825	
PA_tika-vin07_t:1825_8	bhagavatā niyamena vuccati, tattakaṃ sabbampi aṅgameva. Sekkhaputhujjanānañhi etaṃ	1825	
PA_tika-vin07_t:1825_9	paripuṇṇaṃ vuccati, asekkhānaṃ pana “cara brahmacariya”nti pariyosānanti daṭṭhabbaṃ	1825	
PA_tika-vin07_t:1825_10	sikkhattayasamiddhito. Lokiyasampadāhi uparibhūtā seṭṭhabhūtā sampadāti upasampadā.	18251	
PA_tika-vin07_t:1826	19-21. Nīhārabhattoti bhikkhūhi gāmato nīharitvā dinnabhatto. Kallaṃ nūti yuttaṃ nu. Etaṃ mamātiādi yathākkamaṃ taṇhāmānadiṭṭhigāhānaṃ dassanaṃ.	182	
PA_tika-vin07_t:1827_0	22-23. Tasmā tihāti ettha tihāti nipātamattaṃ, tasmāti attho. Nibbindatīti vuṭṭhānagāminivipassanāvasena	1827	
PA_tika-vin07_t:1827_1	ukkaṇṭhati. Virajjatīti catunnaṃ maggānaṃ vasena na rajjati. Vimuccatīti phalavasena	1827	
PA_tika-vin07_t:1827_2	vimuccati. Vimuttasmintiādi paccavekkhaṇañāṇadassanaṃ. Brahmacariyanti maggabrahmacariyaṃ.	1827	
PA_tika-vin07_t:1827_3	Karaṇīyaṃ catūsu saccesu catūhi maggehi paccekaṃ kattabbaṃ pariññādivasena soḷasavidhaṃ	1827	
PA_tika-vin07_t:1827_4	kiccaṃ. Nāparaṃ itthattāyāti itthabhāvāya soḷasakiccabhāvāya, kilesakkhayāya vā aparaṃ	1827	
PA_tika-vin07_t:1827_5	puna maggabhāvanākiccaṃ me natthīti pajānāti. Atha vā itthattāyāti itthabhāvato vattamānakkhandhasantānato	1827	
PA_tika-vin07_t:1827_6	aparaṃ khandhasantānaṃ mayhaṃ na bhavissatīti attho.	1827	
PA_tika-vin07_t:1828	Pabbajjākathāvaṇṇanā	182	
PA_tika-vin07_t:1829_0	15. Āḷambaranti paṇavaṃ. Vikesikanti vippakiṇṇakesaṃ. Vikkheḷikanti vissandamānalālaṃ.	1829	
PA_tika-vin07_t:1829_1	Susānaṃ maññeti susānaṃ viya addasa sakaṃ parijananti sambandho. Udānaṃ udānesīti	1829	
PA_tika-vin07_t:1829_2	saṃvegavasappavattaṃ vacanaṃ nicchāresi. Upassaṭṭhanti dukkhena sammissaṃ, dukkhotiṇṇaṃ	1829	
PA_tika-vin07_t:1829_3	sabbasattakāyajātanti attho.	1829	
PA_tika-vin07_t:1830_0	26. Idaṃ kho yasāti bhagavā nibbānaṃ sandhāyāha. Anupubbiṃ kathanti anupaṭipāṭikathaṃ.	1830	
PA_tika-vin07_t:1830_1	Ādīnavanti dosaṃ. Okāranti nihīnatā nihīnajanasevitattā. Saṃkilesanti tehi sattānaṃ	1830	
PA_tika-vin07_t:1830_2	saṃkilesanaṃ, saṃkilesavisayanti vā attho. Kallacittanti arogacittaṃ. Sāmaṃ attanāva	1830	
PA_tika-vin07_t:1830_3	ukkaṃso ukkhipanaṃ etissanti sāmukkaṃsikā, saccadesanā. Tassā sarūpadassanaṃ “dukkha”ntiādi.	1830	
PA_tika-vin07_t:1831	27. Assadūteti assaāruḷhe dūte. Iddhābhisaṅkhāranti iddhikiriyaṃ. Abhisaṅkharesi akāsi.	183	
PA_tika-vin07_t:1832_0	28. Yathādiṭṭhanti paṭhamamaggena diṭṭhaṃ catussaccabhūmiṃ sesamaggattayena paccavekkhantassa,	1832	
PA_tika-vin07_t:1832_1	passantassāti attho. Mātu no jīvitanti ettha noti nipātamattaṃ, mātu jīvitanti attho.	1832	
PA_tika-vin07_t:1832_2	Yasassa khīṇāsavattā “ehi bhikkhu, svākkhāto dhammo, cara brahmacariya”nti ettakeneva	1832	
PA_tika-vin07_t:1832_3	bhagavā upasampadaṃ adāsi. Khīṇāsavānañhi ettakeneva upasampadā anuññātā pubbeva	1832	
PA_tika-vin07_t:1832_4	dukkhassa parikkhīṇattā. Cara brahmacariyanti sāsanabrahmacariyasaṅkhātaṃ sikkhāpadapūraṇaṃ	1832	
PA_tika-vin07_t:1832_5	sandhāya vuttaṃ, na maggabrahmacariyaṃ.	1832	
PA_tika-vin07_t:1833	30. Seṭṭhānuseṭṭhīnanti seṭṭhino ca anuseṭṭhino ca paveṇīvasena āgatā yesaṃ kulānaṃ santi, tesaṃ seṭṭhānuseṭṭhīnaṃ kulānaṃ. Orakoti lāmako.	183	
PA_tika-vin07_t:1834	32-33. Mā ekena dveti ekena maggena dve bhikkhū mā agamittha. Visuddhe satte, guṇe vā māretīti māro. Pāpe niyutto pāpimā.	183	
PA_tika-vin07_t:1835_0	Sabbapāsehīti sabbakilesapāsehi. Ye dibbā ye ca mānusāti ye dibbakāmaguṇanissitā,	1835	
PA_tika-vin07_t:1835_1	mānusakakāmaguṇanissitā ca kilesapāsā nāma atthi, sabbehi tehi. “Tvaṃ buddho”ti devamanussehi	1835	
PA_tika-vin07_t:1835_2	kariyamānasakkārasampaṭicchanaṃ sandhāya vadati.	1835	
PA_tika-vin07_t:1836	Antalikkhe carante pañcābhiññepi bandhatīti antalikkhacaro, rāgapāso. Māro pana pāsampi antalikkhacaraṃ maññati. Mānasoti manosampayutto.	183	
PA_tika-vin07_t:1837	Jānāti manti so kira “mahānubhāvo añño devaputto nivāretīti bhīto nivattissati nu kho”tisaññāya vatvā “nihato tvamasi antakā”ti vutte “jānāti ma”nti dummano palāyi.	183	
PA_tika-vin07_t:1838_0	34. Parivitakko udapādīti yasmā ehibhikkhubhāvāya upanissayarahitānampi pabbajitukāmatā	1838	
PA_tika-vin07_t:1838_1	uppajjissati, buddhā ca te na pabbājenti, tasmā tesampi pabbajjāvidhiṃ dassento evaṃ	1838	
PA_tika-vin07_t:1838_2	parivitakkesīti daṭṭhabbaṃ. Upanissayasampannā pana bhagavantaṃ upasaṅkamitvā ehibhikkhubhāveneva	1838	
PA_tika-vin07_t:1838_3	pabbajanti. Ye paṭikkhittapuggalāti sambandho. Sayaṃ pabbājetabboti ettha “kesamassuṃ	1838	
PA_tika-vin07_t:1838_4	ohāretvā”tiādivacanato kesacchedanakāsāyacchādanasaraṇadānāni pabbajjā nāma, tesu	1838	
PA_tika-vin07_t:1838_5	pacchimadvayaṃ bhikkhūhi eva kātabbaṃ, kāretabbaṃ vā. “Pabbājehī”ti idaṃ tividhampi	1838	
PA_tika-vin07_t:1838_6	sandhāya vuttaṃ. Khaṇḍasīmaṃ netvāti bhaṇḍukammārocanapariharaṇatthaṃ. Bhikkhūnañhi	1838	
PA_tika-vin07_t:1838_7	anārocetvā ekasīmāya “etassa kese chindā”ti aññaṃ āṇāpetumpi na vaṭṭati. Pabbājetvāti	1838	
PA_tika-vin07_t:1838_8	kesādicchedanameva sandhāya vuttaṃ “kāsāyāni acchādetvā”ti visuṃ vuttattā. Pabbājetuṃ	1838	
PA_tika-vin07_t:1838_9	na labhatīti saraṇadānaṃ sandhāya vuttaṃ, anupasampannena bhikkhuāṇattiyā dinnampi saraṇaṃ na ruhati.	1838	
PA_tika-vin07_t:1839_0	Yasassīti parivārasampanno. Nijjīvanissattabhāvanti “kesā nāma imasmiṃ sarīre pāṭiyekko	1839	
PA_tika-vin07_t:1839_1	koṭṭhāso acetano abyākato suñño nissatto thaddho pathavīdhātū”tiādinayaṃ saṅgaṇhāti,	1839	
PA_tika-vin07_t:1839_2	sabbaṃ visuddhimagge āgatanayena gahetabbaṃ. Pubbeti pubbabuddhuppādesu. Madditasaṅkhāroti	1839	
PA_tika-vin07_t:1839_3	vipassanāvasena vuttaṃ. Bhāvitabhāvanoti samathavasenāpi.	1839	
PA_tika-vin07_t:1840_0	Kāsāyāni tikkhattuṃ vā…pe… paṭiggāhāpetabboti ettha “sabbadukkhanissaraṇatthāya imaṃ	1840	
PA_tika-vin07_t:1840_1	kāsāvaṃ gahetvā”ti vā “taṃ kāsāvaṃ datvā”ti vā vatvā “pabbājetha maṃ, bhante, anukampaṃ	1840	
PA_tika-vin07_t:1840_2	upādāyā”ti evaṃ yācanapubbakaṃ cīvaraṃ paṭicchāpeti. Athāpītiādi tikkhattuṃ paṭiggāhāpanato	1840	
PA_tika-vin07_t:1840_3	paraṃ kattabbavidhidassanaṃ. Athāpīti tato parampīti attho. Keci pana “cīvaraṃ appaṭiggāhāpetvā	1840	
PA_tika-vin07_t:1840_4	pabbajanappakārabhedadassanatthaṃ “athāpī”ti vuttaṃ, athāpīti ca atha vāti attho”ti	1840	
PA_tika-vin07_t:1840_5	vadanti. “Adinnaṃ na vaṭṭatī”ti iminā pabbajjā na ruhatīti dasseti.	1840	
PA_tika-vin07_t:1841_0	Pāde vandāpetvāti pādābhimukhaṃ namāpetvā. Dūre vandantopi hi pāde vandatīti vuccati.	1841	
PA_tika-vin07_t:1841_1	Upajjhāyena vāti ettha yassa santike upajjhaṃ gaṇhāti, ayaṃ upajjhāyo. Ābhisamācārikesu	1841	
PA_tika-vin07_t:1841_2	vinayanatthaṃ yaṃ ācariyaṃ katvā niyyātenti, ayaṃ ācariyo. Sace pana upajjhāyo sayameva	1841	
PA_tika-vin07_t:1841_3	sabbaṃ sikkhāpeti, aññasmiṃ na niyyāteti, upajjhāyovassa ācariyopi hoti, yathā upasampadākāle	1841	
PA_tika-vin07_t:1841_4	sayameva kammavācaṃ vācento upajjhāyova kammavācācariyopi hoti.	1841	
PA_tika-vin07_t:1842	Anunāsikantaṃ katvā dānakāle antarā vicchedo na kātabboti āha “ekasambandhānī”ti.	184	
PA_tika-vin07_t:1843	“Ābhisamācārikesu vinetabbo”ti iminā sekhiyavattakhandhakavattesu, aññesu	184	
PA_tika-vin07_t:1844	Ca sukkavissaṭṭhiādilokavajjasikkhāpadesu sāmaṇerehi vattitabbaṃ, tattha avattamāno alajjī, daṇḍakammāraho ca hotīti dasseti.	184	
PA_tika-vin07_t:1845	Pabbajjākathāvaṇṇanā niṭṭhitā.	184	
PA_tika-vin07_t:1846	Dutiyamārakathāvaṇṇanā	184	
PA_tika-vin07_t:1847_0	35. Pāḷiyaṃ anuttaraṃ vimuttiṃ anupāpuṇāthāti “khīṇāsavā mayaṃ, kiṃ amhākaṃ padhānenā”ti	1847	
PA_tika-vin07_t:1847_1	vāsanādosena vosānaṃ anāpajjitvā pantesu senāsanesu phalasamāpattiyāva vītināmanatthaṃ,	1847	
PA_tika-vin07_t:1847_2	taṃ disvā aññesampi diṭṭhānugatisamāpajjanatthañca ovadatīti veditabbaṃ.	1847	
PA_tika-vin07_t:1848	Dutiyamārakathāvaṇṇanā niṭṭhitā.	184	
PA_tika-vin07_t:1849	Bhaddavaggiyakathāvaṇṇanā	184	
PA_tika-vin07_t:1850_0	36. Idaṃ nesaṃ pubbakammanti tesaṃ tiṃsajanānaṃ ekato abhisamayassa pubbakammaṃ.	1850	
PA_tika-vin07_t:1850_1	Aññampi tesaṃ paccekaṃ pubbabuddhuppādesu saddhammassavanasaraṇagamanadānasīlasamādhivipassanāsamāyogavasena	1850	
PA_tika-vin07_t:1850_2	bahuṃ vivaṭṭūpanissayaṃ kusalaṃ atthevāti gahetabbaṃ. Itarathā hi tadaheva paṭivedho,	1850	
PA_tika-vin07_t:1850_3	ehibhikkhubhāvādiviseso ca na sampajjeyya.	1850	
PA_tika-vin07_t:1851	Bhaddavaggiyakathāvaṇṇanā niṭṭhitā.	185	
PA_tika-vin07_t:1852	Uruvelapāṭihāriyakathāvaṇṇanā	185	
PA_tika-vin07_t:1853_0	37-38. Pāḷiyaṃ agarūti bhāriyaṃ na siyāti attho. Ubhinnaṃ sajotibhūtānanti ubhosu	1853	
PA_tika-vin07_t:1853_1	sajotibhūtesu. Patte pakkhipīti taṃ nāgaṃ nihatatejaṃ dhammadesanāya santappetvā	1853	
PA_tika-vin07_t:1853_2	saraṇasīlāni datvā sakalarattiṃ bhagavantaṃ payirupāsitvā ṭhitaṃ jaṭilānaṃ dassanatthaṃ	1853	
PA_tika-vin07_t:1853_3	patte pakkhipi, na ahituṇḍiko viya balakkārenāti veditabbaṃ. Yatra hi nāmāti yo nāma.	1853	
PA_tika-vin07_t:1854_0	39. Ajjaṇhoti ajja ekadivasaṃ. Aggisālamhīti agyāgāre. Sumanānaṃ buddhānaṃ manasā	1854	
PA_tika-vin07_t:1854_1	sadiso mano assāti sumanamanaso. Adhicittoti mahākaruṇādīhi adhicitto. Udicchareti	1854	
PA_tika-vin07_t:1854_2	ullokesuṃ, parivāresunti attho. Anekavaṇṇā acciyoti chabbaṇṇaraṃsiyo vuttā. Ahaṃ	1854	
PA_tika-vin07_t:1854_3	te dhuvabhattena paṭimānanaṃ karissāmīti seso.	1854	
PA_tika-vin07_t:1855_0	40. Abhikkantāya rattiyāti parikkhīṇāya rattiyā, majjharattisamayeti attho. Abhikkantavaṇṇāti	1855	
PA_tika-vin07_t:1855_1	abhirūpacchavivaṇṇā. Kevalakappanti ettha kevala-saddassa anavasesattho, kappa-saddassa	1855	
PA_tika-vin07_t:1855_2	samantabhāvo, tasmā anavasesaṃ samantato vanasaṇḍanti attho. Catuddisāti catūsu disāsu.	1855	
PA_tika-vin07_t:1855_3	Yatra hi nāmāti yaṃ nāma.	1855	
PA_tika-vin07_t:1856_0	43. Aṅgamagadhāti aṅgamagadharaṭṭhavāsino. Iddhipāṭihāriyanti abhiññiddhiyeva paṭipakkhānaṃ	1856	
PA_tika-vin07_t:1856_1	titthiyānaṃ, veneyyasattagatadosānañca haraṇato apanayanato pāṭihāriyaṃ, taṃ taṃ	1856	
PA_tika-vin07_t:1856_2	vā sattahitaṃ paṭicca haritabbaṃ pavattetabbanti paṭihāriyaṃ, tadeva pāṭihāriyaṃ.	1856	
PA_tika-vin07_t:1856_3	Iddhi eva pāṭihāriyaṃ iddhipāṭihāriyaṃ.	1856	
PA_tika-vin07_t:1857_0	44. Paṃsukūlaṃ uppannaṃ hotīti puṇṇāya dāsiyā sarīraṃ parikkhipitvā chaḍḍitaṃ sāṇamayaṃ	1857	
PA_tika-vin07_t:1857_1	kimikulākulaṃ pariyesanavasena uppannaṃ hoti, yaṃ bhagavā bhūmiṃ kampento pārupitvā	1857	
PA_tika-vin07_t:1857_2	pacchā mahākassapattherassa adāsi, taṃ sandhāyetaṃ vuttanti vadanti. Kattha nu khotiādiparivitakko	1857	
PA_tika-vin07_t:1857_3	jaṭilānaṃ vividhapāṭihāriyadassanatthaṃ kato. Pāṇinā khaṇanto viya iddhiyā mattikaṃ	1857	
PA_tika-vin07_t:1857_4	apanetvā dinnattā vuttaṃ “pāṇinā pokkharaṇiṃ khaṇitvā”ti.	1857	
PA_tika-vin07_t:1858	46. Phāliyantu, kassapa, kaṭṭhānīti uruvelakassapena nivedite evamavocāti daṭṭhabbaṃ. Evaṃ sesesupi.	185	
PA_tika-vin07_t:1859_0	49. Antaraṭṭhakāsu himapātasamayeti ettha māghamāsassa avasāne catasso, phagguṇamāsassa	1859	
PA_tika-vin07_t:1859_1	ādimhi catassoti evaṃ ubhinnaṃ māsānaṃ antare aṭṭharattiyo antaraṭṭhakā nāma. Tāsu	1859	
PA_tika-vin07_t:1859_2	antaraṭṭhakāsu rattīsu himapātakāle. Ummujjananimujjanampi sahasā tadubhayakaraṇavasena vuttaṃ.	1859	
PA_tika-vin07_t:1860_0	50. Udakavāhakoti udakogho. Reṇuhatāyāti rajokiṇṇāya, atintāyāti attho. Nāvāyāti	1860	
PA_tika-vin07_t:1860_1	kullena. Idaṃ nu tvaṃ mahāsamaṇāti idha nu tvaṃ. Dha-kārassa da-kāraṃ, anusārañca	1860	
PA_tika-vin07_t:1860_2	katvā “idaṃ nū”ti vuttaṃ “ekamidāha”ntiādīsu viya. “Imasmiṃ padese tvaṃ nu kho ṭhitosī”ti	1860	
PA_tika-vin07_t:1860_3	pucchi. Ayamahamasmīti ayamahaṃ idha ṭhitosmīti attho.	1860	
PA_tika-vin07_t:1861_0	51. Cirapaṭikāti cirakālato paṭṭhāya. Kesamissaṃ sabbaṃ parikkhāraṃ udake pavāhetvātipi	1861	
PA_tika-vin07_t:1861_1	yojetabbaṃ. Araṇikamaṇḍaluādikā tāpasaparikkhārā khārī nāma, taṃharaṇakakājaṃ khārikājaṃ	1861	
PA_tika-vin07_t:1861_2	nāma. Aggihutamissanti aggipūjopakaraṇasahitaṃ.	1861	
PA_tika-vin07_t:1862	52-3. Upasaggoti upaddavo. “Aḍḍhuḍḍhāni pāṭihāriyasahassānī”ti idaṃ nāgadamanādīni pannarasa pāṭihāriyāni vajjetvā vuttaṃ appakamadhikaṃ gaṇanūpagaṃ na hotīti.	186	
PA_tika-vin07_t:1863	54. Gayāyanti gayānāmikāya nadiyā adūrabhavattā gāmo itthiliṅgavasena gayā nāma jāto, tassaṃ. Gayāsīseti evaṃnāmake piṭṭhipāsāṇe.	186	
PA_tika-vin07_t:1864_0	“Yamidaṃ cakkhusamphassapaccayā…pe… sukhaṃ vā”tiādinā cakkhuviññāṇavīthicittesu somanassadomanassaupekkhāvedanāmukhena	1864	
PA_tika-vin07_t:1864_1	sesārūpakkhandhānampi ādittataṃ dasseti. Esa nayo sesesupi. Manoti bhavaṅgacittaṃ	1864	
PA_tika-vin07_t:1864_2	manodvārassa adhippetattā. Manoviññāṇanti manodvāravīthipaayāpannameva gahitaṃ.	1864	
PA_tika-vin07_t:1865	Uruvelapāṭihāriyakathāvaṇṇanā niṭṭhitā.	186	
PA_tika-vin07_t:1866	Bimbisārasamāgamakathāvaṇṇanā	186	
PA_tika-vin07_t:1867_0	55. Yaññā abhivadantīti yāgahetu ijjhantīti vadanti. Upadhīsūti ettha dukkhasukhādīnaṃ	1867	
PA_tika-vin07_t:1867_1	adhiṭṭhānaṭṭhena cattāro upadhī kāmakhandhakilesaabhisaṅkhārūpadhīnaṃ vasena. Tesu	1867	
PA_tika-vin07_t:1867_2	khandhūpadhi idhādhippetoti āha “khandhūpadhīsu malanti ñatvā”ti. Yaññāti yaññahetu.	1867	
PA_tika-vin07_t:1867_3	Yiṭṭheti mahāyāge. Huteti divase divase kattabbe aggiparicaraṇe. Kiṃ vakkhāmīti kathaṃ vakkhāmi.	1867	
PA_tika-vin07_t:1868_0	57-8. Āsīsanāti manorathā. Siṅgīsuvaṇṇanikkhenāti siṅgīsuvaṇṇassa rāsinā. Suvaṇṇesu	1868	
PA_tika-vin07_t:1868_1	hi yuttikataṃ hīnaṃ. Tato rasaviddhaṃ seṭṭhaṃ, tato ākaruppannaṃ seṭṭhaṃ, tato yaṃkiñci	1868	
PA_tika-vin07_t:1868_2	dibbasuvaṇṇaṃ seṭṭhaṃ, tatrāpi cāmīkaraṃ, tato sātakumbhaṃ, tato jambunadaṃ, tatopi	1868	
PA_tika-vin07_t:1868_3	siṅgīsuvaṇṇaṃ seṭṭhaṃ. Tassa nikkhaṃ nāma pañcasuvaṇṇaparimāṇaṃ. Aṭṭhasuvaṇṇādibhedaṃ	1868	
PA_tika-vin07_t:1868_4	anekavidhampi vadanti. Dasasu ariyavāsesūti –	1868	
PA_tika-vin07_t:1869_0	“Idha, bhikkhave, bhikkhu pañcaṅgavippahīno hoti chaḷaṅgasamannāgato ekārakkho caturāpasseno	1869	
PA_tika-vin07_t:1869_1	paṇunnapaccekasacco samavayasaṭṭhesano anāvilasaṅkappo passaddhakāyasaṅkhāro suvimuttacitto suvimuttapañño”ti –	1869	
PA_tika-vin07_t:1870_0	Evamāgatesu dasasu ariyavāsesu. Tattha pañcaṅgavippahīnoti pañcanīvaraṇehi vippayuttatā	1870	
PA_tika-vin07_t:1870_1	vuttā. Chaḷaṅgasamannāgatoti iṭṭhādīsu chasu ārammaṇesu somanassitādipaṭipakkhā chaḷaṅgupekkhā	1870	
PA_tika-vin07_t:1870_2	vuttā. Ekārakkhoti upaṭṭhitasatitā. Saṅkhāyasevanā adhivāsanā parivajjanā vinodanāsaṅkhātāni	1870	
PA_tika-vin07_t:1870_3	cattāri apassenā nissayā etassāti caturāpasseno, etena ca te nissayā dassitā. Paṇunnāni	1870	
PA_tika-vin07_t:1870_4	apanītāni diṭṭhigatikehi paccekaṃ gahitāni diṭṭhisaccāni yassa, so paṇunnapaccekasacco,	1870	
PA_tika-vin07_t:1870_5	tena lokiyañāṇena diṭṭhippahānaṃ vuttaṃ. Kāmesanā bhavesanābrahmacariyesanāsaṅkhātā	1870	
PA_tika-vin07_t:1870_6	esanā sammadeva avayā anūnā saṭṭhā nisaṭṭhā anenāti samavayasaṭṭhesano. Etena tiṇṇaṃ	1870	
PA_tika-vin07_t:1870_7	esanānaṃ abhāvo vutto. “Anāvilasaṅkappo”ti iminā kāmavitakkādīhi anāvilacittatā.	1870	
PA_tika-vin07_t:1870_8	“Passaddhakāyasaṅkhāro”ti iminā catutthajjhānasamāyogena vigatadarathatā vuttā. “Suvimuttacitto”ti	1870	
PA_tika-vin07_t:1870_9	iminā maggo. “Suvimuttapañño”ti iminā paccavekkhaṇañāṇamukhena phalañāṇaṃ vuttaṃ.	1870	
PA_tika-vin07_t:1870_10	Ete hi ariyā vasanti etthāti ariyavāsāti vuccanti. Te pana vāsā vutthā vasitā sampāditā	18701	
PA_tika-vin07_t:1870_11	yena, so vutthavāso, bhagavā. Dasabaloti dasahi kāyabalehi, ñāṇabalehi ca upeto. Yāni hetāni –	18701	
PA_tika-vin07_t:1871	“Kāḷāvakañca gaṅgeyyaṃ, paṇḍaraṃ tambapiṅgalaṃ;	187	
PA_tika-vin07_t:1872	Gandhamaṅgalahemañca, uposathachaddantime dasā”ti. –	187	
PA_tika-vin07_t:1873_0	Evaṃ vuttāni dasahatthikulāni purimapurimato dasabalaguṇopetāni, tesu sabbajeṭṭhānaṃ	1873	
PA_tika-vin07_t:1873_1	dasannaṃ chaddantānaṃ balāni bhagavato kāyassa dasabalāni nāma. Tañca kāḷāvakasaṅkhātānaṃ	1873	
PA_tika-vin07_t:1873_2	pakatihatthīnaṃ koṭisahassassa, majjhimapurisānaṃ pana dasannaṃ koṭisahassānañca	1873	
PA_tika-vin07_t:1873_3	balaṃ hoti, taṃ “nārāyanasaṅghātabala”ntipi vuccati.	1873	
PA_tika-vin07_t:1874_0	Yāni panetāni pāḷiyaṃ “idha, sāriputta, tathāgato ṭhānañca ṭhānato aṭṭhānañca aṭṭhānato	1874	
PA_tika-vin07_t:1874_1	yathābhūtaṃ pajānātī”tiādinā vuttāni ṭhānāṭhānañāṇabalaṃ, kammavipākañāṇabalaṃ, sabbatthagāminipaṭipadāñāṇabalaṃ,	1874	
PA_tika-vin07_t:1874_2	anekadhātunānādhātulokañāṇabalaṃ, sattānaṃ nānādhimuttikatāñāṇabalaṃ, indriyaparopariyattañāṇabalaṃ,	1874	
PA_tika-vin07_t:1874_3	jhānavimokkhasamādhisamāpattīnaṃ saṃkilesavodānavuṭṭhānañāṇabalaṃ, pubbenivāsañāṇabalaṃ,	1874	
PA_tika-vin07_t:1874_4	dibbacakkhuñāṇabalaṃ, āsavakkhayañāṇabalanti dasabalañāṇāni, imāni bhagavato dasabalāni	1874	
PA_tika-vin07_t:1874_5	nāma. Dasahi asekkhehi aṅgehīti arahattaphalasampayuttehi pāḷiyaṃ “asekkhā sammādiṭṭhi…pe…	1874	
PA_tika-vin07_t:1874_6	asekkho sammāsamādhi, asekkhaṃ sammāñāṇaṃ, asekkhā sammāvimuttī”ti evaṃ vuttehi dasahi	1874	
PA_tika-vin07_t:1874_7	asekkhadhammehi samannāgato. Ettha ca dassanaṭṭhena vuttā sammādiṭṭhi eva jānanaṭṭhena	1874	
PA_tika-vin07_t:1874_8	sammāñāṇantipi vuttā, vuttāvasesā pana phalacittasampayuttā sabbe phassādidhammā	1874	
PA_tika-vin07_t:1874_9	sammāvimuttīti vuttāti daṭṭhabbaṃ.	1874	
PA_tika-vin07_t:1875	Bimbisārasamāgamakathāvaṇṇanā niṭṭhitā.	187	
PA_tika-vin07_t:1876	Sāriputtamoggallānapabbajjākathāvaṇṇanā	187	
PA_tika-vin07_t:1877_0	60. Sārībrāhmaṇiyā putto sāriputto. Moggalībrāhmaṇiyā putto moggallāno. Channaparibbājakassāti	1877	
PA_tika-vin07_t:1877_1	setavatthena hirikopīnaṃ chādetvā vicaraṇakaparibbājakassa, tena “nāyaṃ naggaparibbājako”ti	1877	
PA_tika-vin07_t:1877_2	dasseti. “Upaññāta”nti imassa vivaraṇaṃ ñāto cevāti. “Magga”nti imassa vivaraṇaṃ	1877	
PA_tika-vin07_t:1877_3	upagato ca maggoti. Tena ca upaññātanti ettha ñāta-saddo ñāṇapariyāyo. Magganti liṅgavipallāsena	1877	
PA_tika-vin07_t:1877_4	maggova vutto. Upasaddo ca upagamanattho maggasaddenapi sambandhitabboti dasseti.	1877	
PA_tika-vin07_t:1877_5	Idaṃ vuttaṃ hoti – yasmā piṭṭhito piṭṭhito anubandhanaṃ nāma atthikehi upaññātaṃ	1877	
PA_tika-vin07_t:1877_6	upagatañāṇañceva hoti, tehi upagato paṭipanno maggo ca, tasmā yaṃnūnāhaṃ anubandheyyanti.	1877	
PA_tika-vin07_t:1877_7	Upaññātaṃ nibbānanti upapattiyā anumānena ñātaṃ nibbānaṃ. “Magga”nti imassa vivaraṇaṃ	1877	
PA_tika-vin07_t:1877_8	maggantoti, anumānena ñātaṃ paccakkhato dassanatthāya gavesantoti attho.	1877	
PA_tika-vin07_t:1878	Nirodho ca nirodhūpāyo ca ekasesena nirodhoti vuttoti dassento “atha vā”tiādimāha. Paṭipādentoti nigamento.	187	
PA_tika-vin07_t:1879	Ito uttarīti ito mayā laddhasotāpattito uttari itaramaggattayaṃ yadipi natthi, tathāpi eso eva mayā gavesito nibbānadhammoti attho.	187	
PA_tika-vin07_t:1880_0	62-3. Tadārammaṇāyāti nibbānārammaṇāya sotāpattiphalavimuttiyā. Tesaṃ āyasmantānanti	1880	
PA_tika-vin07_t:1880_1	saparisānaṃ tesaṃ dvinnaṃ parisānaṃ tasmiṃyeva khaṇe bhagavato dhammaṃ sutvā arahattaṃ	1880	
PA_tika-vin07_t:1880_2	pāpuṇi, aggasāvakā pana attano ñāṇakiccassa mahantatāya katipāhaccayena. Tenāha “eva”ntiādi.	1880	
PA_tika-vin07_t:1880_3	Usūyanakiriyāya kammabhāvaṃ sandhāya “upayogatthevā”ti vuttaṃ.	1880	
PA_tika-vin07_t:1881	Sāriputtamoggallānapabbajjākathāvaṇṇanā niṭṭhitā.	188	
PA_tika-vin07_t:1882	Upajjhāyavattakathāvaṇṇanā	188	
PA_tika-vin07_t:1883_0	64. Vajjāvajjanti khuddakaṃ, mahantañca vajjaṃ. Uttiṭṭhapattanti ettha uttiṭṭhaṃ	1883	
PA_tika-vin07_t:1883_1	nāma piṇḍāya caraṇaṃ vuccati “uttiṭṭhe nappamajjeyyā”tiādīsu viya. Uttiṭṭhatthāya	1883	
PA_tika-vin07_t:1883_2	gahitaṃ pattaṃ uttiṭṭhapattaṃ, tenāha “piṇḍāya caraṇakapatta”nti. Tassa upanāme ko	1883	
PA_tika-vin07_t:1883_3	dosoti āha “tasmiṃ hī”tiādi. Tasmāti yasmā manussā etasmiṃyeva ete bhuñjantīti uttiṭṭhapatte	1883	
PA_tika-vin07_t:1883_4	ucchiṭṭhasaññino, tasmā uttiṭṭhapattanti vuttaṃ uttiṭṭha-saddeneva manussānaṃ saññāya	1883	
PA_tika-vin07_t:1883_5	ucchiṭṭhatāpi gammatīti. Keci pana “ucchiṭṭhasaddena samānattho uttiṭṭhasaddo”ti	1883	
PA_tika-vin07_t:1883_6	vadanti. “Uttiṭṭhā”ti tvāpaccayantopi hotīti āha “uṭṭhahitvā”ti. Upajjhāyaṃ gahetunti	1883	
PA_tika-vin07_t:1883_7	upajjhāyattaṃ manasā gahetuṃ, yācanavacanena tassa anumatiṃ gahetunti vā attho.	1883	
PA_tika-vin07_t:1884_0	65. Patissayanaṃ patisso, garuṃ nissāya vattanabhāvo, yaṃkiñci gāravanti attho. Saha	1884	
PA_tika-vin07_t:1884_1	patissena sappatisso, paraṃ jeṭṭhaṃ katvā tassovāde vattanatāti attho. Tenāha “jeṭṭhakabhāvañca	1884	
PA_tika-vin07_t:1884_2	upaṭṭhapetvā”ti. Sāhūti sādhu sundaraṃ. Lahūti agaru, subharatāti attho. Opāyikanti	1884	
PA_tika-vin07_t:1884_3	upāyapaṭisaṃyuttaṃ, evaṃ paṭipajjanaṃ nittharaṇūpāyoti attho. Patirūpanti sāmīcikammamidanti	1884	
PA_tika-vin07_t:1884_4	attho. Pāsādikenāti pasādāvahena kāyavacīpayogena sampādehīti attho. Kāyenāti etadatthaviññāpakaṃ	1884	
PA_tika-vin07_t:1884_5	hatthamuddādiṃ dassento kāyena viññāpeti. Sādhūti sampaṭicchanaṃ sandhāyāti upajjhāyena	1884	
PA_tika-vin07_t:1884_6	“sāhū”tiādīsu vuttesu saddhivihārikassa “sādhū”ti sampaṭicchanaṃ vacanaṃ sandhāya	1884	
PA_tika-vin07_t:1884_7	“kāyena viññāpetī”tiādi vuttanti adhippāyo. Āyācanadānamattenāti saddhivihārikassa	1884	
PA_tika-vin07_t:1884_8	paṭhamaṃ āyācanamattena, tato upajjhāyassa ca “sāhū”tiādinā vacanamattenāti attho.	1884	
PA_tika-vin07_t:1885_0	66. Assāti saddhivihārikassa. Dve cīvarānīti uttarāsaṅgaṃ, saṅghāṭiñca sandhāya vadati.	1885	
PA_tika-vin07_t:1885_1	Ito paṭṭhāyāti “na upajjhāyassa bhaṇamānassā”ti ettha na-kārato paṭṭhāya, tena “nātidūre”tiādīsu	1885	
PA_tika-vin07_t:1885_2	na-kārapaṭisiddhesu āpatti natthīti dasseti. Sabbattha dukkaṭāpattīti āpadāummattakhittacittavedanaṭṭatādīhi	1885	
PA_tika-vin07_t:1885_3	vinā paṇṇattiṃ ajānitvāpi vadantassa gilānassapi dukkaṭameva. Āpadāsu hi antarantarā	1885	
PA_tika-vin07_t:1885_4	kathā vattuṃ vaṭṭati. Evamaññesupi na-kārapaṭisiddhesu īdisesu, itaresu pana gilānopi	1885	
PA_tika-vin07_t:1885_5	na muccati. Pāḷiyaṃ “heṭṭhāpīṭhaṃ vā parāmasitvā”ti idaṃ pubbe tattha ṭhapitapattādinā	1885	
PA_tika-vin07_t:1885_6	asaṅghaṭṭanatthāya vuttaṃ, cakkhunā oloketvāpi aññesaṃ abhāvaṃ ñatvāpi ṭhapetuṃ vaṭṭati	1885	
PA_tika-vin07_t:1885_7	eva. Āpattiyā āsannanti āpattikaraṇameva.	1885	
PA_tika-vin07_t:1886_0	Gāmeti antogāme tādise maṇḍapādimhi. Antaraghareti antogehe. Paṭikkamaneti āsanasālāyaṃ.	1886	
PA_tika-vin07_t:1886_1	Dhotavālikāyāti udakena gataṭṭhāne nirajāya parisuddhavālikāya. Niddhūmeti jantāghare	1886	
PA_tika-vin07_t:1886_2	jaliyamānaaggidhūmarahite. Jantāgharañhi nāma himapātabahulesu desesu tappaccayarogapīḷādinivāraṇatthaṃ	1886	
PA_tika-vin07_t:1886_3	sarīrasedāpanaṭṭhānaṃ. Tattha kira andhakārapaṭicchannatāya bahūpi ekato pavisitvā	1886	
PA_tika-vin07_t:1886_4	cīvaraṃ nikkhipitvā aggitāpaparihārāya mattikāya mukhaṃ limpitvā sarīraṃ yāvadatthaṃ	1886	
PA_tika-vin07_t:1886_5	sedetvā cuṇṇādīhi ubbaṭṭetvā nahāyanti. Teneva pāḷiyaṃ “cuṇṇaṃ sannetabba”ntiādi	1886	
PA_tika-vin07_t:1886_6	vuttaṃ. Ullokanti uddhaṃ olokanaṭṭhānaṃ. Uparibhāganti attho.	1886	
PA_tika-vin07_t:1887_0	Aññattha netabboti yattha viharato sāsane anabhirati uppannā, tato aññattha kalyāṇamittādisampattiyuttaṭṭhāne	1887	
PA_tika-vin07_t:1887_1	netabbo. Visabhāgapuggalānanti lajjino vā alajjino vā upajjhāyassa avaḍḍhikāme sandhāya	1887	
PA_tika-vin07_t:1887_2	vuttaṃ. Sace pana upajjhāyo alajjī ovādampi na gaṇhāti, lajjino ca etassa visabhāgā	1887	
PA_tika-vin07_t:1887_3	honti, tattha upajjhāyaṃ vihāya lajjīheva saddhiṃ āmisādiparibhogo kātabbo. Upajjhāyādibhāvo	1887	
PA_tika-vin07_t:1887_4	hettha na pamāṇanti daṭṭhabbaṃ. Pariveṇaṃ gantvāti upajjhāyassa pariveṇaṃ gantvā.	1887	
PA_tika-vin07_t:1887_5	“Na susāna”nti idaṃ upalakkhaṇaṃ, upacārasīmato bahi gantukāmena anāpucchā gantuṃ na vaṭṭati.	1887	
PA_tika-vin07_t:1888	Upajjhāyavattakathāvaṇṇanā niṭṭhitā.	188	
PA_tika-vin07_t:1889	Saddhivihārikavattakathāvaṇṇanā	188	
PA_tika-vin07_t:1890_0	67. Saddhivihārikavattakathāyaṃ saṅgahetabbo anuggahetabbotiādīsu anādariyaṃ paṭicca	1890	
PA_tika-vin07_t:1890_1	dhammāmisehi asaṅgaṇhantānaṃ ācariyupajjhāyānaṃ dukkaṭaṃ vattabhedattā. Teneva parivārepi	1890	
PA_tika-vin07_t:1890_2	“nadento āpajjatī”ti vuttaṃ. Sesaṃ suviññeyyameva.	1890	
PA_tika-vin07_t:1891	Saddhivihārikavattakathāvaṇṇanā niṭṭhitā.	189	
PA_tika-vin07_t:1892	Nasammāvattanādikathāvaṇṇanā	189	
PA_tika-vin07_t:1893_0	68. Nasammāvattanādikathāyaṃ vattaṃ na pūreyyāti “vattakaraṇakālo”ti vatthuvijānanavasena	1893	
PA_tika-vin07_t:1893_1	ñatvā mānakosajjādivasena vā upajjhāyādīsu anādarena vā “akātuṃ na vaṭṭatī”ti ajānanatāya	1893	
PA_tika-vin07_t:1893_2	vā na kareyya, dukkaṭameva. Asañcicca asatiyātiādīhi ca akarontassa pana anāpatti.	1893	
PA_tika-vin07_t:1893_3	Sabbāni hi vattāni sekhiyāneva, tasmā sekhiyesu vuttanayenevettha sabbopi vinicchayo	1893	
PA_tika-vin07_t:1893_4	veditabbo. Gehassitapemanti mettāpemaṃ.	1893	
PA_tika-vin07_t:1894_0	Sādiyanaṃ vā asādiyanaṃ vā na jānātīti “mayi sādiyante akarontānaṃ āpatti hoti, paṭikkhipitvā	1894	
PA_tika-vin07_t:1894_1	asādiyante āpatti na hotī”ti evaṃ na jānātīti attho. “Tesu eko vattasampanno bhikkhu…pe…	1894	
PA_tika-vin07_t:1894_2	tesaṃ anāpattī”ti vacanato sace koci “tumhākaṃ saddhivihārike, antevāsike vā gilāne	1894	
PA_tika-vin07_t:1894_3	upaṭṭhahissāmi, ovādānusāsaniādikaṃ sabbaṃ kattabbaṃ karissāmī”ti vadati, te vā saddhivihārikādayo	1894	
PA_tika-vin07_t:1894_4	“appossukkā hothā”ti vadanti, vattaṃ vā na sādiyanti, ācariyupajjhāyānampi anāpatti.	1894	
PA_tika-vin07_t:1895	Nasammāvattanādikathāvaṇṇanā niṭṭhitā.	189	
PA_tika-vin07_t:1896	Rādhabrāhmaṇavatthukathāvaṇṇanā	189	
PA_tika-vin07_t:1897_0	69. Rādhabrāhmaṇavatthusmiṃ pāḷiyaṃ uppaṇḍuppaṇḍukajātoti sakalasarīre sañjātapaṇḍuvaṇṇo.	1897	
PA_tika-vin07_t:1897_1	Paṇḍuvaṇṇassa sakalasarīre byāpitabhāvadassanatthañhi vicchāvacanaṃ kataṃ. Adhikāranti	1897	
PA_tika-vin07_t:1897_2	upakāraṃ. Katavedinoti attano kataṃ upakāraṃ paṭikiriyāya ñāpakā. Upasampadākammavācāya	1897	
PA_tika-vin07_t:1897_3	yaṃ vattabbaṃ, taṃ pariyosāne vakkhāma. Parimaṇḍalehīti paripuṇṇehi.	1897	
PA_tika-vin07_t:1898_0	71-73. Paṇṇattivītikkamanti sikkhāpadavītikkamaṃ. Pāḷiyaṃ piṇḍiyālopabhojananti jaṅghapiṇḍimaṃsabalena	1898	
PA_tika-vin07_t:1898_1	caritvā ālopālopavasena pariyiṭṭhabhojanaṃ. Atirekalābhoti bhikkhāhārato adhikalābho.	1898	
PA_tika-vin07_t:1898_2	Saṅghabhattādīnaṃ vibhāgo senāsanakkhandhake āvi bhavissati. Vihāroti tiṇakuṭikādisahito	1898	
PA_tika-vin07_t:1898_3	pākāraparicchinno sakalo saṅghārāmo. Aḍḍhayogoti ekasālo dīghapāsādo. Hatthipiṭṭhigaruḷasaṇṭhāno	1898	
PA_tika-vin07_t:1898_4	dīghapāsādotipi vadanti. Pāsādoti caturasso ucco anekabhūmakapāsādo. Hammiyanti muṇḍacchadano	1898	
PA_tika-vin07_t:1898_5	candikaṅgaṇayutto nātiucco pāsādo. Guhāti pabbataguhā. Pūtimuttanti gomuttaṃ.	1898	
PA_tika-vin07_t:1899	Rādhabrāhmaṇavatthukathāvaṇṇanā niṭṭhitā.	189	
PA_tika-vin07_t:1900	Ācariyavattakathāvaṇṇanā	190	
PA_tika-vin07_t:1901_0	76. Sahadhammikaṃ vuccamānoti “evaṃ nivāsetabba”ntiādinā sikkhāpadena ovadiyamāno.	1901	
PA_tika-vin07_t:1901_1	Vādaṃ āropetvāti “olambitvā nivāsanādīsu ko doso? Yadi doso bhaveyya, parimaṇḍalanivāsanādīsupi	1901	
PA_tika-vin07_t:1901_2	doso siyā”tiādinā niggahaṃ āropetvā. Taṃyeva titthāyatananti diṭṭhisaṅkhātatitthameva	1901	
PA_tika-vin07_t:1901_3	āyatanaṃ dukkhuppattiṭṭhānanti titthāyatanaṃ. Āyasmato nissāya vacchāmīti āyasmantaṃ	1901	
PA_tika-vin07_t:1901_4	nissāya vasissāmīti attho.	1901	
PA_tika-vin07_t:1902	Ācariyavattakathāvaṇṇanā niṭṭhitā.	190	
PA_tika-vin07_t:1903	Paṇāmanākhamāpanākathāvaṇṇanā	190	
PA_tika-vin07_t:1904_0	80. Yaṃ pubbe lakkhaṇaṃ vuttaṃ, teneva lakkhaṇena nissayantevāsikassa āpatti na veditabbāti	1904	
PA_tika-vin07_t:1904_1	sambandhayojanā daṭṭhabbā. Potthakesu pana “na teneva lakkhaṇenā”ti ettha na-kāraṃ	1904	
PA_tika-vin07_t:1904_2	chaḍḍetvā “teneva lakkhaṇena nissayantevāsikassa āpatti veditabbā”ti likhanti, taṃ	1904	
PA_tika-vin07_t:1904_3	pamādalikhitaṃ. Tathā hi teneva lakkhaṇena āpattibhāve gayhamāne nissayamuttakassāpi	1904	
PA_tika-vin07_t:1904_4	amuttakassāpi āpatti evāti vuttalakkhaṇena āpattiṃ āpajjeyya. Tathā ca “nissayantevāsikena	1904	
PA_tika-vin07_t:1904_5	hi yāva ācariyaṃ nissāya vasati, tāva sabbaṃ ācariyavattaṃ kātabba”nti iminā anantaravacanena	1904	
PA_tika-vin07_t:1904_6	virodho siyā. Visuddhimaggepi ca –	1904	
PA_tika-vin07_t:1905	“Nissayācariya, uddesācariya, nissayantevāsika, uddesantevāsika, samānācariyakā pana yāva nissayauddesā anupacchinnā. Tāva paṭijaggitabbā”ti –	190	
PA_tika-vin07_t:1906	Vuttaṃ. Tasmā vuttanayena idha parigaḷitaṃ na-kāraṃ ānetvā teneva saddhivihārikassa vutteneva lakkhaṇena nissayantevāsikassa āpatti na veditabbāti evamattho gahetabbo.	190	
PA_tika-vin07_t:1907	Paṇāmanākhamāpanākathāvaṇṇanā niṭṭhitā.	190	
PA_tika-vin07_t:1908	Nissayapaṭippassaddhikathāvaṇṇanā	190	
PA_tika-vin07_t:1909_0	83. Nissayapaṭippassaddhikathāyaṃ “yo vā ekasambhogaparibhogo, tassa santike nissayo	1909	
PA_tika-vin07_t:1909_1	gahetabbo”ti iminā lajjīsu eva nissayaggahaṇaṃ niyojeti alajjīsu paṭikkhittattā.	1909	
PA_tika-vin07_t:1909_2	Ettha ca paribhogasaddena ekakammādiko saṃvāso gahito paccayaparibhogassa sambhoga-saddena	1909	
PA_tika-vin07_t:1909_3	gahitattā, etena ca sambhogasaṃvāsānaṃ alajjīhi saddhiṃ na kattabbataṃ dasseti. Parihāro	1909	
PA_tika-vin07_t:1909_4	natthīti āpattiparihāro natthi. Tādisoti yattha nissayo gahitapubbo, yo ca ekasambhogaparibhogo,	1909	
PA_tika-vin07_t:1909_5	tādiso. Tathā vuttanti “lahuṃ āgamissāmī”ti vuttañceti attho. “Cattāri pañca divasānī”ti	1909	
PA_tika-vin07_t:1909_6	idaṃ upalakkhaṇamattaṃ. Yadi ekāhadvīhena sabhāgatā paññāyati, ñātadivasena gahetabbova.	1909	
PA_tika-vin07_t:1909_7	Athāpi catupañcāhenāpi na paññāyati, yattakehi divasehi paññāyati, tattakāni atikkametabbāni.	1909	
PA_tika-vin07_t:1909_8	Sabhāgataṃ olokemīti pana leso na kātabbo.	1909	
PA_tika-vin07_t:1910	Daharā suṇantīti ettha asutvāpi āgamissati, kenaci antarāyena cirāyatīti saññāya sati labbhateva parihāro. Tenāha “idhevāhaṃ vasissāmīti pahiṇati, parihāro natthī”ti.	191	
PA_tika-vin07_t:1911	Ekadivasampi parihāro natthīti gamane nirussāhaṃ sandhāya vuttaṃ. Saussāhassa pana senāsanapaṭisāmanādivasena katipāhe gatepi na doso.	191	
PA_tika-vin07_t:1912_0	Tatreva vasitabbanti tatra sabhāgaṭṭhāne eva nissayaṃ gahetvā vasitabbaṃ. “Taṃyeva	1912	
PA_tika-vin07_t:1912_1	vihāraṃ…pe… vasituṃ vaṭṭatī”ti iminā upajjhāye saṅgaṇhanteyeva taṃsamodhāne nissayapaṭippassaddhi	1912	
PA_tika-vin07_t:1912_2	vuttā, tasmiṃ pana kodhena vā gaṇanirapekkhatāya vā asaṅgaṇhante aññesu gahito nissayo	1912	
PA_tika-vin07_t:1912_3	na paṭippassambhatīti dasseti.	1912	
PA_tika-vin07_t:1913	Ācariyamhā nissayapaṭippassaddhiyaṃ vutto “koci ācariyo”tiādiko nayo upajjhāyapakkamanādīsupi netvā tattha ca vutto idhāpi netvā yathārahaṃ yojetabbo.	191	
PA_tika-vin07_t:1914_0	Dve leḍḍupāte atikkamma aññasmiṃ vihāre vasantīti upacārasīmato bahi aññasmiṃ vihāre	1914	
PA_tika-vin07_t:1914_1	antevāsikānaṃ vasanaṭṭhānato dve leḍḍupāte atikkamma vasanti. Tena bahiupacārepi	1914	
PA_tika-vin07_t:1914_2	antevāsikādīnaṃ vasanaṭṭhānato dvinnaṃ leḍḍupātānaṃ antare āsannapadese vasati, nissayo	1914	
PA_tika-vin07_t:1914_3	na paṭippassambhatīti dasseti. Antoupacārasīmāyaṃ pana dve leḍḍupāte atikkamitvā	1914	
PA_tika-vin07_t:1914_4	vasato nissayo na paṭippassambhateva.	1914	
PA_tika-vin07_t:1915	Nissayapaṭippassaddhikathāvaṇṇanā niṭṭhitā.	191	
PA_tika-vin07_t:1916	Upasampādetabbapañcakakathāvaṇṇanā	191	
PA_tika-vin07_t:1917	84. Upajjhācariyalakkhaṇakathāyaṃ na sāmaṇero upaṭṭhāpetabboti upajjhāyena hutvā na pabbājetabbo. Asekkhassa ayanti asekkho, lokiyalokuttaro sīlakkhandho.	191	
PA_tika-vin07_t:1918_0	Antaggāhikāyāti sassatucchedakoṭṭhāsaggāhikāya. Pacchimāni dveti appassuto hoti,	1918	
PA_tika-vin07_t:1918_1	duppañño hotīti imāni dve aṅgāni. Pacchimāni tīṇīti na paṭibalo uppannaṃ kukkuccaṃ	1918	
PA_tika-vin07_t:1918_2	dhammato vinodetuṃ, āpattiṃ na jānāti, āpattiyā vuṭṭhānaṃ na jānātīti imāni tīṇi.	1918	
PA_tika-vin07_t:1918_3	Kukkuccassa hi pāḷiaṭṭhakathānayasaṅkhātadhammato vinodetuṃ apaṭibalatā nāma abyattatā	1918	
PA_tika-vin07_t:1918_4	eva hotīti sāpi āpattiaṅgameva vuttā.	1918	
PA_tika-vin07_t:1919_0	Abhivisiṭṭho uttamo samācāro ābhisamācāro, vattapaṭivattasīlaṃ. Taṃ ārabbha paññattā	1919	
PA_tika-vin07_t:1919_1	khandhakasikkhāpadasaṅkhātā sikkhā ābhisamācārikā. Sikkhāpadampi hi taṃ tattha paṭipūraṇatthikehi	1919	
PA_tika-vin07_t:1919_2	uggahaṇādivasena sikkhitabbato “sikkhā”ti vuccati. Maggabrahmacariyassa ādibhūtā	1919	
PA_tika-vin07_t:1919_3	kāraṇabhūtāti ādibrahmacariyakā sikkhā, ubhatovibhaṅgapariyāpannasikkhāpadaṃ. Teneva	1919	
PA_tika-vin07_t:1919_4	visuddhimaggepi “ubhatovibhaṅgapariyāpannasikkhāpadaṃ ādibrahmacariyakaṃ, khandhakavattapaayāpannaṃ	1919	
PA_tika-vin07_t:1919_5	ābhisamācārika”nti vuttaṃ. Tasmā sekkhapaṇṇattiya”nti ettha sikkhitabbato sekkhā,	1919	
PA_tika-vin07_t:1919_6	bhagavatā paññattattā paṇṇatti. Sabbāpi ubhatovibhaṅgapariyāpannā sikkhāpadapaṇṇatti	1919	
PA_tika-vin07_t:1919_7	“sekkhapaṇṇattī”ti vuttāti gahetabbā. Nāmarūpaparicchedeti ettha kusalattikādīhi	1919	
PA_tika-vin07_t:1919_8	vuttaṃ jātibhūmipuggalasampayogavatthārammaṇakammadvāralakkhaṇarasādibhedehi vedanākkhandhādicatubbidhaṃ	1919	
PA_tika-vin07_t:1919_9	sanibbānaṃ nāmaṃ, bhūtupādāyabhedaṃ rūpañca paricchinditvā jānanapaññā, tappakāsako	1919	
PA_tika-vin07_t:1919_10	ca gantho nāmarūpaparicchedo nāma. Iminā abhidhammatthakusalena bhavitabbanti dasseti.	19191	
PA_tika-vin07_t:1919_11	Sikkhāpetunti uggaṇhāpetuṃ.	19191	
PA_tika-vin07_t:1920	Upasampādetabbapañcakakathāvaṇṇanā niṭṭhitā.	192	
PA_tika-vin07_t:1921	Aññatitthiyapubbavatthukathāvaṇṇanā	192	
PA_tika-vin07_t:1922_0	86. Titthiyaparivāsakathāyaṃ ājīvakassa vātiādīsu akiriyavādī ājīvako nāma, kiriyavādino	1922	
PA_tika-vin07_t:1922_1	pana nigaṇṭhāpi aññepi naggatitthikā acelakapade saṅgahitā. Sabbathā naggasseva titthiyaparivāso	1922	
PA_tika-vin07_t:1922_2	vihito. So ca teneva naggavesena bhikkhūnaṃ santikaṃ āgatassa, na paṭicchādetvā āgatassāti	1922	
PA_tika-vin07_t:1922_3	dassetuṃ “sace sopī”tiādi vuttaṃ. Tattha sopīti ājīvako.	1922	
PA_tika-vin07_t:1923_0	Āmisakiñcikkhasampadānaṃ nāma appamattakassa deyyadhammassa anuppadānaṃ. Rūpūpajīvikāti	1923	
PA_tika-vin07_t:1923_1	attano rūpameva nissāya jīvantiyo. Vesiyā gocaro bahulaṃ pavattiṭṭhānaṃ assāti vesiyāgocaro.	1923	
PA_tika-vin07_t:1923_2	Esa nayo sabbattha. Yobbannātītāti anividdhā eva mahallikabhāvaṃ pattā thullakumārī	1923	
PA_tika-vin07_t:1923_3	evāti vuttaṃ. Ādāyassāti ādānassa gahaṇassa.	1923	
PA_tika-vin07_t:1924	Aññatitthiyapubbavatthukathāvaṇṇanā niṭṭhitā.	192	
PA_tika-vin07_t:1925	Pañcābādhavatthukathāvaṇṇanā	192	
PA_tika-vin07_t:1926_0	88-9. Pañcābādhādivatthūsu pāḷiyaṃ somhi arogo, vibbhamissāmīti so ahaṃ arogo, vibbhamissāmīti	1926	
PA_tika-vin07_t:1926_1	attho. Nakhapiṭṭhippamāṇanti kaniṭṭhaṅgulinakhapiṭṭhi adhippetā. “Paṭicchanne ṭhāne	1926	
PA_tika-vin07_t:1926_2	nakhapiṭṭhippamāṇaṃ avaḍḍhanakapakkhe ṭhitaṃ hoti, vaṭṭatī”ti vuttattā appaṭicchannaṭṭhāne	1926	
PA_tika-vin07_t:1926_3	tādisampi na vaṭṭati, paṭicchannaṭṭhānepi ca vaḍḍhanakapakkhe ṭhitopi na vaṭṭatīti	1926	
PA_tika-vin07_t:1926_4	siddhameva hoti. Pākaṭaṭṭhānepi pana nakhapiṭṭhippamāṇato ūnataraṃ avaḍḍhanakaṃ vaṭṭatīti	1926	
PA_tika-vin07_t:1926_5	ye gaṇheyyuṃ, tesaṃ taṃ gahaṇaṃ paṭisedhetuṃ “mukhe panā”tiādi vuttaṃ.	1926	
PA_tika-vin07_t:1927_0	Kolaṭṭhimattakopīti badaraṭṭhippamāṇopi. Avaḍḍhanakapakkhe ṭhitopi na vaṭṭatīti ettha	1927	
PA_tika-vin07_t:1927_1	pi-saddena kolaṭṭhimattato khuddakataropi gaṇḍo na vaṭṭatīti dasseti. Tenāha “sacchaviṃ	1927	
PA_tika-vin07_t:1927_2	kāretvā”ti, vijjamānacchaviṃ katvāti attho. “Sañchavi”nti vā pāṭho, sañjātacchavinti	1927	
PA_tika-vin07_t:1927_3	attho. Gaṇḍādīsu vūpasantesupi gaṇḍānaṃ vivaṇṇampi hoti, taṃ vaṭṭati.	1927	
PA_tika-vin07_t:1928_0	Padumapuṇḍarīkapattavaṇṇanti rattapadumasetapadumapupphadalavaṇṇaṃ. Kuṭṭhe vuttanayenevāti	1928	
PA_tika-vin07_t:1928_1	paṭicchannaṭṭhāne avaḍḍhanakaṃ vaṭṭati, aññattha na kiñcipi vaṭṭatīti vuttanayaṃ	1928	
PA_tika-vin07_t:1928_2	dasseti. Sosabyādhīti khayarogo. Yakkhummāroti kadāci kadāci āgantvā bhūmiyaṃ pātetvā	1928	
PA_tika-vin07_t:1928_3	hatthamukhādikaṃ avayavaṃ bhūmiyaṃ ghaṃsanako yakkhova rogo.	1928	
PA_tika-vin07_t:1929	Pañcābādhavatthukathāvaṇṇanā niṭṭhitā.	192	
PA_tika-vin07_t:1930	Rājabhaṭavatthukathāvaṇṇanā	193	
PA_tika-vin07_t:1931_0	90. Na dānāhaṃ devassa bhaṭoti āpucchatīti raññā eva dinnaṭṭhānantaraṃ sandhāya vuttaṃ.	1931	
PA_tika-vin07_t:1931_1	Yo pana rājakammikehi amaccādīhi ṭhapito, amaccādīnaṃ eva vā bhaṭo hoti, tena taṃ	1931	
PA_tika-vin07_t:1931_2	taṃ amaccādimpi āpucchituṃ vaṭṭati.	1931	
PA_tika-vin07_t:1932	Rājabhaṭavatthukathāvaṇṇanā niṭṭhitā.	193	
PA_tika-vin07_t:1933	Coravatthukathāvaṇṇanā	193	
PA_tika-vin07_t:1934_0	91. Tasmāti bhagavā sayaṃ yasmā dhammassāmī, tasmā aṅgulimālaṃ ehibhikkhubhāvena	1934	
PA_tika-vin07_t:1934_1	pabbājesi, bhikkhūnaṃ pana sikkhāpadaṃ paññapento evamāhāti adhippāyo. Evaṃ jānantīti	1934	
PA_tika-vin07_t:1934_2	sīlavā jātoti jānanti.	1934	
PA_tika-vin07_t:1935_0	92. Uparamanti viramanti. Bhinditvāti andubandhanaṃ bhinditvā. Chinditvāti saṅkhalikaṃ	1935	
PA_tika-vin07_t:1935_1	chinditvā. Muñcitvāti rajjubandhanaṃ muñcitvā. Vivaritvāti gāmabandhanādīsu gāmadvārādīnaṃ	1935	
PA_tika-vin07_t:1935_2	vivaritvā. Apassamānānanti purisaguttiyaṃ gopakānaṃ apassantānaṃ.	1935	
PA_tika-vin07_t:1936	95. Purimanayenevāti “kasāhato katadaṇḍakammo”ti ettha vuttanayeneva.	193	
PA_tika-vin07_t:1937	Coravatthukathāvaṇṇanā niṭṭhitā.	193	
PA_tika-vin07_t:1938	Iṇāyikavatthukathāvaṇṇanā	193	
PA_tika-vin07_t:1939_0	96. Palātopīti iṇasāmikānaṃ āgamanaṃ ñatvā bhayena palāto. Gīvā hotīti iṇāyikabhāvaṃ	1939	
PA_tika-vin07_t:1939_1	ñatvā anādarena iṇamuttake bhikkhubhāve pavesitattā. Upaḍḍhupaḍḍhanti thokathokaṃ.	1939	
PA_tika-vin07_t:1939_2	Dātabbamevāti iṇāyikena dhanaṃ sampaṭicchatu vā mā vā, dāne saussāheneva bhavitabbaṃ.	1939	
PA_tika-vin07_t:1939_3	Aññehi ca bhikkhūhi “mā dhuraṃ nikkhipāhī”ti vatvā sahāyakehi bhavitabbanti dasseti.	1939	
PA_tika-vin07_t:1939_4	Dhuranikkhepena hissa bhaṇḍagghena kāretabbatā siyāti.	1939	
PA_tika-vin07_t:1940	Iṇāyikavatthukathāvaṇṇanā niṭṭhitā.	194	
PA_tika-vin07_t:1941	Dāsavatthukathāvaṇṇanā	194	
PA_tika-vin07_t:1942_0	97. “Dāsacārittaṃ āropetvā kīto”ti iminā dāsabhāvaparimocanatthāya kītakaṃ nivatteti.	1942	
PA_tika-vin07_t:1942_1	Tādiso hi dhanakkītopi adāso eva. Tattha tattha cārittavasenāti tasmiṃ tasmiṃ janapade	1942	
PA_tika-vin07_t:1942_2	dāsapaṇṇajjhāpanādinā adāsakaraṇaniyāmena. Abhisekādīsu sabbabandhanāni mocāpenti,	1942	
PA_tika-vin07_t:1942_3	taṃ sandhāya “sabbasādhāraṇenā”ti vuttaṃ.	1942	
PA_tika-vin07_t:1943_0	Sayameva paṇṇaṃ āropenti, na vaṭṭatīti tā bhujissitthiyo “mayampi vaṇṇadāsiyo homā”ti	1943	
PA_tika-vin07_t:1943_1	attano rakkhaṇatthāya sayameva rājūnaṃ dāsipaṇṇe attano nāmaṃ likhāpenti, tāsaṃ puttāpi	1943	
PA_tika-vin07_t:1943_2	rājadāsāva honti, tasmā te pabbājetuṃ na vaṭṭati. Tehi adinnā na pabbājetabbāti yattakā	1943	
PA_tika-vin07_t:1943_3	tesaṃ sāmino, tesu ekena adinnepi na pabbājetabbā.	1943	
PA_tika-vin07_t:1944_0	Bhujisse pana katvā pabbājetuṃ vaṭṭatīti yassa vihārassa te ārāmikā dinnā, tasmiṃ	1944	
PA_tika-vin07_t:1944_1	vihāre saṅghaṃ ñāpetvā phātikammena dhanāni datvā bhujisse katvā pabbājetuṃ vaṭṭati.	1944	
PA_tika-vin07_t:1944_2	Takkaṃ sīse āsittakasadisāva hontīti kesuci janapadesu adāse karontā takkaṃ sīse	1944	
PA_tika-vin07_t:1944_3	āsiñcanti, tena kira te adāsā honti, evamidampi ārāmikavacanena dānampīti adhippāyo.	1944	
PA_tika-vin07_t:1944_4	Tathā dinnepi saṅghassa ārāmikadāso evāti “neva pabbājetabbo”ti vuttaṃ. “Tāvakāliko	1944	
PA_tika-vin07_t:1944_5	nāmā”ti vuttattā kālaparicchedaṃ katvā vā pacchāpi gahetukāmatāya vā dinnaṃ sabbaṃ	1944	
PA_tika-vin07_t:1944_6	tāvakālikamevāti gahetabbaṃ. Nissāmikadāso nāma yassa sāmikulaṃ aññātikaṃ maraṇena	1944	
PA_tika-vin07_t:1944_7	parikkhīṇaṃ, na koci tassa dāyādo, so pana samānajātikehi vā nivāsagāmavāsīhi vā	1944	
PA_tika-vin07_t:1944_8	issarehi vā bhujisso katova pabbājetabbo. Devadāsāpi dāsā eva. Te hi katthaci dese	1944	
PA_tika-vin07_t:1944_9	rājadāsā honti, katthaci vihāradāsā, tasmā pabbājetuṃ na vaṭṭati. Dāsampi pabbājetvā	1944	
PA_tika-vin07_t:1944_10	sāmike disvā paṭicchādanatthaṃ apanento padavārena adinnādānāpattiyā kāretabbo, dāsassa	19441	
PA_tika-vin07_t:1944_11	pana palāyato anāpatti.	19441	
PA_tika-vin07_t:1945	Dāsavatthukathāvaṇṇanā niṭṭhitā.	194	
PA_tika-vin07_t:1946	Kammārabhaṇḍuvatthādikathāvaṇṇanā	194	
PA_tika-vin07_t:1947_0	98. Bhaṇḍukammāpucchānādikathāyaṃ kammārabhaṇḍūti daharatāya amoḷibandho muṇḍikasīso	1947	
PA_tika-vin07_t:1947_1	kammāradārako eva vutto. Tulādhāramuṇḍakoti ettha tulādhārāti tambasuvaṇṇādīnaṃ tulaṃ	1947	
PA_tika-vin07_t:1947_2	hatthena dhāretīti kammārā “tulādhārā”ti vuttā, tesu eko muṇḍikasīso daharoti attho.	1947	
PA_tika-vin07_t:1947_3	Tenāha “pañcasikho taruṇadārako”ti. Ekāva sikhā pañca veṇiyo katvā bandhanena pañcasikhāti	1947	
PA_tika-vin07_t:1947_4	vuccati, sā etassa atthīti pañcasikho, tassa sikhaṃ chindantā kañci bhikkhuṃ ajānāpetvāva	1947	
PA_tika-vin07_t:1947_5	pabbājesuṃ. Tena bhaṇḍukammāpalokanaṃ anuññātaṃ. Sīmāpariyāpanneti baddhasīmāya sati	1947	
PA_tika-vin07_t:1947_6	tadantogadhe, asati upacārasīmantogadheti attho. Ettha ca kiñcāpi “anujānāmi, bhikkhave,	1947	
PA_tika-vin07_t:1947_7	saṅghaṃ apaloketuṃ bhaṇḍukammāyā”ti ettakameva vuttaṃ, na pana anapalokentassa āpatti	1947	
PA_tika-vin07_t:1947_8	vuttā, tathāpi aṭṭhakathāyaṃ “sabbe āpucchitā amhehītisaññino…pe… pabbājentassapi	1947	
PA_tika-vin07_t:1947_9	anāpattī”ti vuttattā sañcicca anāpucchā kese ohārentassa dukkaṭamevāti daṭṭhabbaṃ.	1947	
PA_tika-vin07_t:1947_10	Kesoropanampi samaṇapabbajanavohāraṃ labhatīti āha “imassa samaṇakaraṇa”ntiādi. Ekasikhāmattadharoti	19471	
PA_tika-vin07_t:1947_11	ettha ekena kesena sikhā ekasikhāti vadanti, appakesāva sikhā evaṃ vuttāti gahetabbā.	19471	
PA_tika-vin07_t:1947_12	Ekakesampi pana anāpucchā chindituṃ na vaṭṭatiyeva.	19471	
PA_tika-vin07_t:1948	100. Vāmahatthenāti dakkhiṇahatthena bhuñjanato vuttaṃ.	194	
PA_tika-vin07_t:1949_0	103-4. Nissayamuccanakassa vattesu pañcakachakkesu pana “ubhayāni kho panassa pātimokkhāni…pe…	1949	
PA_tika-vin07_t:1949_1	anubyañjanaso”ti ettha sabbopi cāyaṃ pabhedo mātikāṭṭhakathāyaṃ ñātāyaṃ ñāto hoti.	1949	
PA_tika-vin07_t:1949_2	“Āpattiṃ jānāti, anāpattiṃ jānātī”ti idañca attanā ñātaṭṭhānesu āpattādiṃ sandhāya	1949	
PA_tika-vin07_t:1949_3	vuttanti na gahetabbaṃ.	1949	
PA_tika-vin07_t:1950	Kammārabhaṇḍuvatthādikathāvaṇṇanā niṭṭhitā.	195	
PA_tika-vin07_t:1951	Rāhulavatthukathāvaṇṇanā	195	
PA_tika-vin07_t:1952_0	105. Pokkharavassanti pokkhare padumagacche viya atemitukāmānaṃ sarīrato pavaṭṭanakavassaṃ.	1952	
PA_tika-vin07_t:1952_1	Tasmiṃ kira vassante temitukāmāva tementi, na itare. “Bhikkhaṃ gaṇhathā”ti vatvā	1952	
PA_tika-vin07_t:1952_2	gato nāma natthīti attano santake rajje sabbampi sāpateyyaṃ sayameva paribhuñjissatīti	1952	
PA_tika-vin07_t:1952_3	gāravena suddhodanamahārājāpi na nimantesi, gantvā pana gehe sakalarattiṃ mahādānañceva	1952	
PA_tika-vin07_t:1952_4	buddhappamukhassa saṅghassa āsanapaññattiṭṭhānālaṅkārañca saṃvidahantova vītināmesi.	1952	
PA_tika-vin07_t:1953_0	Na koci…pe… pattaṃ vā aggahesīti bhagavā attano pitu nivesanameva gamissatītisaññāya	1953	
PA_tika-vin07_t:1953_1	naggahesi. Kulanagareti ñātikulantake nagare. Piṇḍacāriyavattanti attano ñātigāmesupi	1953	
PA_tika-vin07_t:1953_2	sapadānacārikavattaṃ. Bhikkhāya cāro caraṇaṃ etassāti bhikkhācāro, khattiyo.	1953	
PA_tika-vin07_t:1954_0	Uttiṭṭheti uttiṭṭhitvā paresaṃ gharadvāre uddissa ṭhatvā gahetabbapiṇḍe. Nappamajjeyyāti	1954	
PA_tika-vin07_t:1954_1	nimantanādivasena labbhamānapaṇītabhojanaṃ paṭikkhipitvā piṇḍāya caraṇavasena tattha	1954	
PA_tika-vin07_t:1954_2	nappamajjeyya. Dhammanti anesanaṃ pahāya sapadānaṃ caranto tameva bhikkhācariyadhammaṃ	1954	
PA_tika-vin07_t:1954_3	sucaritaṃ careyya. Sukhaṃ setīti catūhi iriyāpathehi sukhaṃ viharatīti attho.	1954	
PA_tika-vin07_t:1955_0	Dutiyagāthāyaṃ na naṃ duccaritanti vesiyādibhede agocare caraṇavasena taṃ yathāvuttaṃ	1955	
PA_tika-vin07_t:1955_1	dhammaṃ duccaritaṃ na ca care. Sesaṃ vuttanayameva. Imaṃ pana gāthaṃ sutvāti nivesane	1955	
PA_tika-vin07_t:1955_2	nisinnena bhagavatā ñātisamāgame attano piṇḍāya caraṇaṃ nissāya pavattāya gāthāya	1955	
PA_tika-vin07_t:1955_3	vuttaṃ imaṃ dutiyagāthaṃ sutvā.	1955	
PA_tika-vin07_t:1956_0	Dhammapālajātakantiādīsu pana tato parakālesupi rañño pavatti parinibbānaṃ pāpetvā	1956	
PA_tika-vin07_t:1956_1	yathāpasaṅgavasena dassetuṃ vuttā. Tenāha “sotāpattiphalaṃ sacchikatvā”tiādi. Sirigabbhaṃ	1956	
PA_tika-vin07_t:1956_2	gantvāti ettha yadi hi bhagavā tadaheva gantvā na passeyya, sā hadayena phalitena	1956	
PA_tika-vin07_t:1956_3	mareyyāti agamāsīti daṭṭhabbaṃ.	1956	
PA_tika-vin07_t:1957_0	Taṃ divasamevāti tasmiṃ rāhulamātudassanadivaseyeva. Dhammapadaṭṭhakathāyaṃ pana	1957	
PA_tika-vin07_t:1957_1	“satthā kapilapuraṃ gantvā tatiyadivase nandaṃ pabbājesī”ti vuttaṃ. Kesavissajjananti	1957	
PA_tika-vin07_t:1957_2	rājamoḷibandhanatthaṃ kumārakāle bandhitasikhāveṇimocanaṃ, taṃ kira karontā maṅgalaṃ	1957	
PA_tika-vin07_t:1957_3	karonti. Sāratthadīpaniyaṃ pana “kesavissajjananti kulamariyādavasena kesoropana”nti	1957	
PA_tika-vin07_t:1957_4	vuttaṃ. Paṭṭabandhoti “asukarājā”ti naḷāṭe suvaṇṇapaṭṭabandhanaṃ. Abhinavapāsādappavesamaṅgalaṃ	1957	
PA_tika-vin07_t:1957_5	gharamaṅgalaṃ. Chattussāpane maṅgalaṃ chattamaṅgalaṃ. Janapadakalyāṇīti janapadamhi	1957	
PA_tika-vin07_t:1957_6	kalyāṇī parehi asādhāraṇehi pañcakalyāṇādīhi sahitattā sā evaṃ vuttā. Tuvaṭanti sīghaṃ.	1957	
PA_tika-vin07_t:1957_7	Anicchamānanti manasā arocentaṃ, vācāya pana bhagavatā “pabbajissasi nandā”ti vutte	1957	
PA_tika-vin07_t:1957_8	gāravena paṭikkhipituṃ avisahanto “āmā”ti avoca. Bhagavā ca etena lesena pabbājesi.	1957	
PA_tika-vin07_t:1958	Brahmarūpavaṇṇanti brahmarūpasamānarūpaṃ. Tyassāti te assa. Nivattetuṃ na visahīti “mā naṃ nivattayitthā”ti bhagavatā vuttattā nāsakkhi. Sattavidhaṃ ariyadhananti –	195	
PA_tika-vin07_t:1959	“Saddhādhanaṃ sīladhanaṃ, hiriottappiyaṃ dhanaṃ;	195	
PA_tika-vin07_t:1960	Sutadhanañca cāgo ca, paññā ve sattamaṃ dhana”nti. –	196	
PA_tika-vin07_t:1961_0	Evaṃ vuttaṃ sattavidhaṃ ariyadhanaṃ. Adhimattaṃ rāhuleti rāhule pabbajite nandapabbajjāya	1961	
PA_tika-vin07_t:1961_1	uppannadukkhatopi adhikataraṃ dukkhaṃ ahosīti attho. Ito pacchāti ito vuttasokuppattito	1961	
PA_tika-vin07_t:1961_2	aparadivasesu anāgāmīnaṃ ñātisinehapaṭighacittuppādābhāvā. Pāḷiyaṃ puttapemantiādi	1961	
PA_tika-vin07_t:1961_3	raññā puttasinehassa tibbabhāvaṃ dassetuṃ vuttaṃ. Puttasineho hi attanā sahajātapītivegasamuṭṭhitānaṃ	1961	
PA_tika-vin07_t:1961_4	rūpadhammānaṃ sakalasarīraṃ khobhetvā pavattanavasena “chaviṃ…pe… aṭṭhimiñjaṃ āhacca	1961	
PA_tika-vin07_t:1961_5	tiṭṭhatī”ti vutto. Attano piyatarāti bhagavantaṃ sandhāya vadati. Putteti rāhulaṃ.	1961	
PA_tika-vin07_t:1961_6	Saddahantenāti tassa vacanena avematikenāti attho. Vimatiyā sati āpatti eva.	1961	
PA_tika-vin07_t:1962	Rāhulavatthukathāvaṇṇanā niṭṭhitā.	196	
PA_tika-vin07_t:1963	Sikkhāpadadaṇḍakammavatthukathāvaṇṇanā	196	
PA_tika-vin07_t:1964_0	106. Sāmaṇerasikkhāpadādīsu pāḷiyaṃ sikkhāpadānīti sikkhākoṭṭhāsā. Adhisīlasikkhānaṃ	1964	
PA_tika-vin07_t:1964_1	vā adhigamūpāyā. Pāṇoti paramatthato jīvitindriyaṃ. Tassa atipātanaṃ pabandhavasena	1964	
PA_tika-vin07_t:1964_2	pavattituṃ adatvā satthādīhi atikkamma abhibhavitvā pātanaṃ pāṇātipāto. Pāṇavadhoti	1964	
PA_tika-vin07_t:1964_3	attho. So pana atthato pāṇe pāṇasaññino jīvitindriyupacchedakaupakkamasamuṭṭhāpikā	1964	
PA_tika-vin07_t:1964_4	vadhakacetanāva. Tasmā pāṇātipātā veramaṇi, verahetutāya verasaṅkhātaṃ pāṇātipātādipāpadhammaṃ	1964	
PA_tika-vin07_t:1964_5	maṇati nīharatīti virati “veramaṇī”ti vuccati, viramati etāyāti vā “viramaṇī”ti vattabbe	1964	
PA_tika-vin07_t:1964_6	niruttinayena “veramaṇī”ti samādānavirati vuttā. Esa nayo sesesupi.	1964	
PA_tika-vin07_t:1965_0	Adinnassa ādānaṃ adinnādānaṃ, theyyacetanāva. Abrahmacariyanti aseṭṭhacariyaṃ, maggena	1965	
PA_tika-vin07_t:1965_1	maggapaṭipattisamuṭṭhāpikā methunacetanā. Musāti abhūtavatthu, tassa vādo abhūtataṃ	1965	
PA_tika-vin07_t:1965_2	ñatvāva bhūtato viññāpanacetanā musāvādo. Piṭṭhapūvādinibbattasurā ceva pupphāsavādibhedaṃ	1965	
PA_tika-vin07_t:1965_3	merayañca surāmerayaṃ. Tadeva madanīyaṭṭhena majjañceva pamādakāraṇaṭṭhena pamādaṭṭhānañca,	1965	
PA_tika-vin07_t:1965_4	taṃ yāya cetanāya pivati, tassa etaṃ adhivacanaṃ.	1965	
PA_tika-vin07_t:1966_0	Aruṇuggamanato paṭṭhāya yāva majjhanhikā ayaṃ ariyānaṃ bhojanassa kālo nāma, tadañño	1966	
PA_tika-vin07_t:1966_1	vikālo. Bhuñjitabbaṭṭhena bhojananti idha sabbaṃ yāvakālikaṃ vuccati, tassa ajjhoharaṇaṃ	1966	
PA_tika-vin07_t:1966_2	idha uttarapadalopena “bhojana”nti adhippetaṃ. Vikāle bhojanaṃ ajjhoharaṇaṃ vikālabhojanaṃ,	1966	
PA_tika-vin07_t:1966_3	vikāle vā yāvakālikassa bhojanaṃ ajjhoharaṇaṃ vikālabhojanantipi attho gahetabbo,	1966	
PA_tika-vin07_t:1966_4	atthato vikāle yāvakālikaajjhoharaṇacetanāva.	1966	
PA_tika-vin07_t:1967_0	Sāsanassa ananulomattā visūkaṃ paṭāṇībhūtaṃ dassanaṃ visūkadassanaṃ, naccagītādidassanasavanānañceva	1967	
PA_tika-vin07_t:1967_1	vaṭṭakayuddhajūtakīḷādisabbakīḷānañca nāmaṃ. Dassananti cettha pañcannampi viññāṇānaṃ	1967	
PA_tika-vin07_t:1967_2	yathāsakaṃ visayassa ālocanasabhāvatāya dassana-saddena saṅgahetabbattā savanampi	1967	
PA_tika-vin07_t:1967_3	saṅgahitaṃ. Naccagītavādita-saddehi cettha attano naccanagāyanādīnipi saṅgahitānīti daṭṭhabbaṃ.	1967	
PA_tika-vin07_t:1968_0	Mālāti baddhamabaddhaṃ vā antamaso suttādimayampi alaṅkāratthāya piḷandhiyamānaṃ	1968	
PA_tika-vin07_t:1968_1	“mālā”tveva vuccati. Gandhanti vāsacuṇṇādivilepanato aññaṃ yaṃ kiñci gandhajātaṃ.	1968	
PA_tika-vin07_t:1968_2	Vilepananti pisitvā gahitaṃ chavirāgakaraṇañceva gandhajātañca. Dhāraṇaṃ nāma piḷandhanaṃ.	1968	
PA_tika-vin07_t:1968_3	Maṇḍanaṃ nāma ūnaṭṭhānapūraṇaṃ. Gandhavasena, chavirāgavasena ca sādiyanaṃ vibhūsanaṃ	1968	
PA_tika-vin07_t:1968_4	nāma. Mālādīsu vā dhāraṇādīni yathākkamaṃ yojetabbāni. Tesaṃ dhāraṇādīnaṃ ṭhānaṃ	1968	
PA_tika-vin07_t:1968_5	kāraṇaṃ vītikkamacetanā.	1968	
PA_tika-vin07_t:1969_0	Uccāti ucca-saddena samānattho nipāto, uccāsayanaṃ vuccati pamāṇātikkantaṃ āsandādi.	1969	
PA_tika-vin07_t:1969_1	Mahāsayanaṃ akappiyattharaṇehi atthataṃ, salohitavitānañca. Etesu hi āsanaṃ, sayanañca	1969	
PA_tika-vin07_t:1969_2	uccāsayanamahāsayana-saddehi gahitāni uttarapadalopena. Jātarūparajatapaṭiggahaṇāti	1969	
PA_tika-vin07_t:1969_3	ettha rajata-saddena dārumāsakādi sabbaṃ rūpiyaṃ saṅgahitaṃ, muttāmaṇiādayopettha	1969	
PA_tika-vin07_t:1969_4	dhaññakhettavatthādayo ca saṅgahitāti daṭṭhabbā. Paṭiggahaṇa-saddena paṭiggāhāpanasādiyanāni	1969	
PA_tika-vin07_t:1969_5	saṅgahitāni. Nāsanavatthūti pārājikaṭṭhānatāya liṅganāsanāya kāraṇaṃ.	1969	
PA_tika-vin07_t:1970_0	107. Pāḷiyaṃ sabbaṃ saṅghārāmaṃ āvaraṇaṃ karontīti sabbasaṅghārāme pavesanivāraṇaṃ	1970	
PA_tika-vin07_t:1970_1	karonti. Saṅghārāmo āvaraṇaṃ kātabboti saṅghārāmo āvaraṇo kātabbo, saṅghārāme vā	1970	
PA_tika-vin07_t:1970_2	āvaraṇaṃ kātabbanti attho. Teneva “tattha āvaraṇaṃ kātu”nti bhummavasena vuttaṃ.	1970	
PA_tika-vin07_t:1970_3	Āhāraṃ āvaraṇantiādīsupi eseva nayo. “Yattha vā vasatī”ti iminā sāmaṇerassa vassaggena	1970	
PA_tika-vin07_t:1970_4	laddhaṃ vā sakasantakameva vā nibaddhavasanakasenāsanaṃ vuttaṃ. Yattha vā paṭikkamatīti	1970	
PA_tika-vin07_t:1970_5	ācariyupajjhāyānaṃ vasanaṭṭhānaṃ vuttaṃ. Tenāha “attano”tiādi. Attanoti hi sayaṃ,	1970	
PA_tika-vin07_t:1970_6	ācariyassa, upajjhāyassa vāti attho. Daṇḍenti vinenti etenāti daṇḍo, so eva kattabbattā	1970	
PA_tika-vin07_t:1970_7	kammanti daṇḍakammaṃ, āvaraṇādi. Udakaṃ vā pavesetunti pokkharaṇīādiudake pavesetuṃ.	1970	
PA_tika-vin07_t:1971	Sikkhāpadadaṇḍakammavatthukathāvaṇṇanā niṭṭhitā.	197	
PA_tika-vin07_t:1972	Anāpucchāvaraṇavatthuādikathāvaṇṇanā	197	
PA_tika-vin07_t:1973_0	108. Saddhivihārikaantevāsikānampīti upasampanne sandhāya vuttaṃ. Tesupi hi ācariyupajjhāyesu	1973	
PA_tika-vin07_t:1973_1	yathā oramanti, tathā tesaṃ niggahaṃ akarontesu aññehi āvaraṇādiniggahakammaṃ kātabbameva.	1973	
PA_tika-vin07_t:1973_2	Saṅgaṇhantīti “paraparisato bhinditvā gaṇhissāmī”ti dānādicatūhi saṅgahavatthūhi	1973	
PA_tika-vin07_t:1973_3	upalāḷanavasena saṅgaṇhanti. So bhijjatu vā mā vā, saṅgaṇhantassa payoge āpatti eva.	1973	
PA_tika-vin07_t:1973_4	Bhinditvā gaṇhituṃ na vaṭṭatīti bhinditumpi na vaṭṭati, gaṇhitumpi na vaṭṭatīti attho.	1973	
PA_tika-vin07_t:1973_5	Ādīnavaṃ pana vattuṃ vaṭṭatīti sāsanagāravena vā parānuddayatāya vā vattuṃ vaṭṭati, na parisalolatāya.	1973	
PA_tika-vin07_t:1974_0	“Senāsanaggāho ca paṭippassambhatī”ti iminā vassacchedaṃ dasseti. Upasampannānampi	1974	
PA_tika-vin07_t:1974_1	pārājikasamāpattiyā saraṇagamanādisāmaṇerabhāvassāpi vinassanato senāsanaggāho ca	1974	
PA_tika-vin07_t:1974_2	paṭippassambhati, saṅghalābhampi te na labhantīti veditabbaṃ. Purimikāya puna saraṇāni	1974	
PA_tika-vin07_t:1974_3	gahitānīti saraṇaggahaṇena saha tadahevassa vassūpagamanampi dasseti. Pacchimikāya	1974	
PA_tika-vin07_t:1974_4	vassāvāsikanti vassāvāsikalābhaggahaṇadassanamattamevetaṃ, tato purepi, pacchāpi	1974	
PA_tika-vin07_t:1974_5	vā vassāvāsikañca cīvaramāsesu saṅghe uppannaṃ kālacīvarañca purimikāya upagantvā	1974	
PA_tika-vin07_t:1974_6	avipannasīlo sāmaṇero labhati eva. Sace pacchimikāya gahitānīti pacchimikāya vassūpagamanañca	1974	
PA_tika-vin07_t:1974_7	chinnavassatañca dasseti. Tassa hi kālacīvare bhāgo na pāpuṇāti. Tasmā “apaloketvā	1974	
PA_tika-vin07_t:1974_8	lābho dātabbo”ti vuttaṃ.	1974	
PA_tika-vin07_t:1975_0	Vassāvāsikalābho pana yadi senāsanasāmikā dāyakā senāsanaguttatthāya pacchimikāya	1975	
PA_tika-vin07_t:1975_1	upagantvā vattaṃ katvā attano senāsane vasantassapi vassāvāsikaṃ dātabbanti vadanti,	1975	
PA_tika-vin07_t:1975_2	anapaloketvāpi dātabbova. Yaṃ pana sāratthadīpaniyaṃ “pacchimikāya vassāvāsikaṃ lacchatīti	1975	
PA_tika-vin07_t:1975_3	pacchimikāya puna vassaṃ upagatattā lacchatī”ti vuttaṃ, tampi vassāvāsike dāyakānaṃ	1975	
PA_tika-vin07_t:1975_4	imaṃ adhippāyaṃ nissāya vuttañce, sundaraṃ. Saṅghikaṃ, kālacīvarampi sandhāya vuttañce,	1975	
PA_tika-vin07_t:1975_5	na yujjatīti veditabbaṃ.	1975	
PA_tika-vin07_t:1976_0	Na ajānitvāti “surā”ti ajānitvā pivato pāṇātipātaveramaṇiādisabbasīlabhedaṃ, saraṇabhedañca	1976	
PA_tika-vin07_t:1976_1	na āpajjati, akusalaṃ pana surāpānaveramaṇisīlabhedo ca hoti mālādidhāraṇādīsu viyāti	1976	
PA_tika-vin07_t:1976_2	daṭṭhabbaṃ. Itarānīti vikālabhojanaveramaṇiādīni. Tānipi hi sañcicca vītikkamantassa	1976	
PA_tika-vin07_t:1976_3	taṃ taṃ bhijjati eva, itarītaresaṃ pana abhijjamānena nāsanaṅgāni na honti. Teneva	1976	
PA_tika-vin07_t:1976_4	“tesu bhinnesū”ti bhedavacanaṃ vuttaṃ.	1976	
PA_tika-vin07_t:1977_0	Accayaṃ desāpetabboti “accayo maṃ, bhante, accagamā”tiādinā saṅghamajjhe desāpetvā	1977	
PA_tika-vin07_t:1977_1	saraṇasīlaṃ dātabbanti adhippāyo pārājikattā tesaṃ. Tenāha “liṅganāsanāya nāsetabbo”ti.	1977	
PA_tika-vin07_t:1977_2	Ayameva hi nāsanā idha adhippetāti liṅganāsanākāraṇehi pāṇātipātādīhi avaṇṇabhāsanādīnaṃ	1977	
PA_tika-vin07_t:1977_3	saha patitattā vuttaṃ.	1977	
PA_tika-vin07_t:1978_0	Nanu ca kaṇṭakasāmaṇeropi micchādiṭṭhiko eva, tassa ca heṭṭhā daṇḍakammanāsanāva	1978	
PA_tika-vin07_t:1978_1	vuttā. Idha pana micchādiṭṭhikassa liṅganāsanā vuccati, ko imesaṃ bhedoti codanaṃ	1978	
PA_tika-vin07_t:1978_2	manasi nidhāyāha “sassatucchedānañhi aññataradiṭṭhiko”ti. Ettha cāyamadhippāyo –	1978	
PA_tika-vin07_t:1978_3	yo hi “attā issaro vā nicco dhuvo”tiādinā vā “attā ucchijjissati vinassissatī”tiādinā	1978	
PA_tika-vin07_t:1978_4	vā titthiyaparikappitaṃ yaṃ kiñci sassatucchedadiṭṭhiṃ daḷhaṃ gahetvā voharati, tassa	1978	
PA_tika-vin07_t:1978_5	sā pārājikaṭṭhānaṃ hoti. So ca liṅganāsanāya nāsetabbo. Yo pana īdisaṃ diṭṭhiṃ aggahetvā	1978	
PA_tika-vin07_t:1978_6	sāsanikova hutvā kevalaṃ buddhavacanādhippāyaṃ viparītato gahetvā bhikkhūhi ovadiyamānopi	1978	
PA_tika-vin07_t:1978_7	appaṭinissajjitvā voharati, tassa sā diṭṭhi pārājikaṃ na hoti, so pana kaṇṭakanāsanāya eva nāsetabboti.	1978	
PA_tika-vin07_t:1979	Anāpucchāvaraṇavatthuādikathāvaṇṇanā niṭṭhitā.	197	
PA_tika-vin07_t:1980	Paṇḍakavatthukathāvaṇṇanā	198	
PA_tika-vin07_t:1981_0	109. Paṇḍakavatthusmiṃ āsittausūyapakkhapaṇḍakā tayopi purisabhāvaliṅgādiyuttā ahetukapaṭisandhikā,	1981	
PA_tika-vin07_t:1981_1	te ca kilesapariyuṭṭhānassa balavatāya napuṃsakapaṇḍakasadisattā “paṇḍakā”ti vuttā.	1981	
PA_tika-vin07_t:1981_2	Tesu āsittausūyapaṇḍakānaṃ dvinnaṃ kilesapariyuṭṭhānaṃ yonisomanasikārādīhi vītikkamato	1981	
PA_tika-vin07_t:1981_3	nivāretumpi sakkā, tena te pabbājetabbā vuttā. Pakkhapaṇḍakassa pana kāḷapakkhesu	1981	
PA_tika-vin07_t:1981_4	ummādo viya kilesapariḷāho avattharanto āgacchati, vītikkamaṃ patvā eva ca nivattati.	1981	
PA_tika-vin07_t:1981_5	Tasmā so tasmiṃ pakkhe na pabbājetabboti vutto. Tadetaṃ vibhāgaṃ dassetuṃ “yassa	1981	
PA_tika-vin07_t:1981_6	paresa”ntiādi vuttaṃ. Tattha āsittassāti mukhe āsittassa attanopi asucimuccanena	1981	
PA_tika-vin07_t:1981_7	pariḷāho vūpasammati. Usūyāya uppannāyāti usūyāya vasena attano sevetukāmatārāge	1981	
PA_tika-vin07_t:1981_8	uppanne asucimuttiyā pariḷāho vūpasammati.	1981	
PA_tika-vin07_t:1982_0	“Bījāni apanītānī”ti vuttattā bījesu ṭhitesu nimittamatte apanīte paṇḍako na hoti.	1982	
PA_tika-vin07_t:1982_1	Bhikkhunopi anābādhapaccayā tadapanayane thullaccayameva, na pana paṇḍakattaṃ, bījesu	1982	
PA_tika-vin07_t:1982_2	pana apanītesu aṅgajātampi rāgena kammaniyaṃ na hoti, pumabhāvo vigacchati, massuādipurisaliṅgampi	1982	
PA_tika-vin07_t:1982_3	upasampadāpi vigacchati, kilesapariḷāhopi dunnivāravītikkamo hoti napuṃsakapaṇḍakassa	1982	
PA_tika-vin07_t:1982_4	viya. Tasmā īdiso upasampannopi nāsetabboti vadanti. Yadi evaṃ kasmā bījuddharaṇe	1982	
PA_tika-vin07_t:1982_5	pārājikaṃ na paññattanti? Ettha tāva keci vadanti “paññattamevetaṃ bhagavatā ‘paṇḍako,	1982	
PA_tika-vin07_t:1982_6	bhikkhave, anupasampanno na upasampādetabbo, upasampanno nāsetabbo’ti vuttattā”ti.	1982	
PA_tika-vin07_t:1982_7	Keci pana “yasmā bījuddharaṇakkhaṇe paṇḍako na hoti, tasmā tasmiṃ khaṇe pārājikaṃ	1982	
PA_tika-vin07_t:1982_8	na paññattaṃ. Yasmā pana so uddhaṭabījo bhikkhu aparena samayena vuttanayena paṇḍakattaṃ	1982	
PA_tika-vin07_t:1982_9	āpajjati, abhāvako hoti, upasampadāya avatthu, tato eva cassa upasampadā vigacchati,	1982	
PA_tika-vin07_t:1982_10	tasmā esa paṇḍakattupagamanakālato paṭṭhāya jātiyā napuṃsakapaṇḍakena saddhiṃ yojetvā	19821	
PA_tika-vin07_t:1982_11	‘upasampanno nāsetabbo’ti abhabboti vutto, na tato pubbe. Ayañca kiñcāpi sahetuko,	19821	
PA_tika-vin07_t:1982_12	bhāvakkhayena panassa ahetukasadisatāya maggopi na uppajjatī”ti vadanti. Apare pana	19821	
PA_tika-vin07_t:1982_13	“pabbajjato pubbe upakkamena paṇḍakabhāvamāpannaṃ sandhāya ‘upasampanno nāsetabbo’ti	19821	
PA_tika-vin07_t:1982_14	vuttaṃ, upasampannassa pana pacchā upakkamena upasampadāpi na vigacchatī”ti, taṃ	19821	
PA_tika-vin07_t:1982_15	na yuttaṃ. Yadaggena hi pabbajjato pubbe upakkamena abhabbo hoti, tadaggena pacchāpi	19821	
PA_tika-vin07_t:1982_16	hotīti vīmaṃsitvā gahetabbaṃ.	19821	
PA_tika-vin07_t:1983_0	Itthattādi bhāvo natthi etassāti abhāvako. Pabbajjā na vāritāti ettha pabbajjāgahaṇeneva	1983	
PA_tika-vin07_t:1983_1	upasampadāpi gahitā. Tenāha “yassa cettha pabbajjā vāritā”tiādi. Tasmiṃyevassa pakkhe	1983	
PA_tika-vin07_t:1983_2	pabbajjā vāritāti ettha pana apaṇḍakapakkhepi pabbajjāmattameva labhati, upasampadā	1983	
PA_tika-vin07_t:1983_3	pana tadāpi na vaṭṭati, paṇḍakapakkhe pana āgate liṅganāsanāya nāsetabboti veditabbaṃ.	1983	
PA_tika-vin07_t:1984	Paṇḍakavatthukathāvaṇṇanā niṭṭhitā.	198	
PA_tika-vin07_t:1985	Theyyasaṃvāsakavatthukathāvaṇṇanā	198	
PA_tika-vin07_t:1986_0	110. Theyyasaṃvāsakavatthumhi kolaññāti kule jātā, tattha vā viditā ñātā pasiddhā,	1986	
PA_tika-vin07_t:1986_1	taṃ vā jānanti kolaññāti ñātakānaṃ nāmaṃ. Theyyāya liṅgaggahaṇamattampi idha saṃvāso	1986	
PA_tika-vin07_t:1986_2	evāti āha “tayo theyyasaṃvāsakā”ti. Na yathāvuḍḍhaṃ vandananti bhikkhūnaṃ, sāmaṇerānaṃ	1986	
PA_tika-vin07_t:1986_3	vā vandanaṃ na sādiyati.	1986	
PA_tika-vin07_t:1987_0	Yathāvuḍḍhaṃ vandananti attanā musāvādena dassitavassakkamena bhikkhūnaṃ vandanaṃ	1987	
PA_tika-vin07_t:1987_1	sādiyati, daharasāmaṇero pana vuḍḍhasāmaṇerānaṃ, daharabhikkhu ca vuḍḍhānaṃ vandanaṃ	1987	
PA_tika-vin07_t:1987_2	sādiyantopi theyyasaṃvāsako na hoti. Imasmiṃ attheti saṃvāsatthenakatthe.	1987	
PA_tika-vin07_t:1988_0	“Bhikkhuvassānī”ti idaṃ saṃvāsatthenake vuttapāṭhavasena vuttaṃ, sayameva pana pabbajitvā	1988	
PA_tika-vin07_t:1988_1	sāmaṇeravassāni gaṇentopi ubhayatthenako eva. Na kevalañca purisova, itthīpi bhikkhunīsu	1988	
PA_tika-vin07_t:1988_2	evaṃ paṭipajjati, theyyasaṃvāsikāva. Ādikammikāpi cettha na muccanti, upasampannesu	1988	
PA_tika-vin07_t:1988_3	eva paññattāpattiṃ paṭicca ādikammikā vuttā, tenevettha ādikammikopi na mutto.	1988	
PA_tika-vin07_t:1989_0	Rāja…pe… bhayenāti ettha bhaya-saddo paccekaṃ yojetabbo. Yāva so suddhamānasoti “iminā	1989	
PA_tika-vin07_t:1989_1	liṅgena bhikkhū vañcetvā tehi saṃvasissāmī”ti asuddhacittābhāvena suddhacitto. Tena	1989	
PA_tika-vin07_t:1989_2	hi asuddhacittena liṅge gahitamatte pacchā bhikkhūhi saha saṃvasatu vā mā vā, liṅgatthenako	1989	
PA_tika-vin07_t:1989_3	hoti. Pacchā saṃvasantopi abhabbo hutvā saṃvasati. Tasmā ubhayatthenakopi liṅgatthenake	1989	
PA_tika-vin07_t:1989_4	eva pavisatīti veditabbaṃ. Yo pana rājādibhayena suddhacittova liṅgaṃ gahetvā vicaranto	1989	
PA_tika-vin07_t:1989_5	pacchā “bhikkhuvassāni gaṇetvā jīvissāmī”ti asuddhacittaṃ uppādeti, so cittuppādamattena	1989	
PA_tika-vin07_t:1989_6	theyyasaṃvāsakopi na hoti suddhacittena gahitaliṅgattā. Sace pana so bhikkhūnaṃ santikaṃ	1989	
PA_tika-vin07_t:1989_7	gantvā sāmaṇeravassagaṇanādiṃ karoti, tadā saṃvāsatthenako, ubhayatthenako vā hotīti	1989	
PA_tika-vin07_t:1989_8	daṭṭhabbaṃ. Yaṃ pana parato saha dhuranikkhepena “ayampi theyyasaṃvāsako, vā”ti vuttaṃ,	1989	
PA_tika-vin07_t:1989_9	taṃ bhikkhūhi saṅgamma saṃvāsādhivāsanavasena dhuranikkhepaṃ sandhāya vuttaṃ. Tena	1989	
PA_tika-vin07_t:1989_10	vuttaṃ “saṃvāsaṃ nādhivāseti yāvā”ti. Tassa tāva theyyasaṃvāsako nāma na vuccatīti	19891	
PA_tika-vin07_t:1989_11	sambandho daṭṭhabbo. Ettha ca corādibhayaṃ vināpi kīḷādhippāyena liṅgaṃ gahetvā bhikkhūnaṃ	19891	
PA_tika-vin07_t:1989_12	santike pabbajitālayaṃ dassetvā vandanādiṃ asādiyantopi “sobhati nu kho me pabbajitaliṅga”ntiādinā	19891	
PA_tika-vin07_t:1989_13	suddhacittena gaṇhantopi theyyasaṃvāsako na hotīti daṭṭhabbaṃ.	19891	
PA_tika-vin07_t:1990_0	Sabbapāsaṇḍiyabhattānīti sabbasāmayikānaṃ sādhāraṇaṃ katvā paññattabhattāni, idañca	1990	
PA_tika-vin07_t:1990_1	bhikkhūnaññeva niyamitabhattagahaṇe saṃvāsopi sambhaveyyāti sabbasādhāraṇabhattaṃ	1990	
PA_tika-vin07_t:1990_2	vuttaṃ. Saṃvāsaṃ pana asādiyitvā abhikkhukavihārādīsu vihārabhattādīni bhuñjantopi	1990	
PA_tika-vin07_t:1990_3	theyyasaṃvāsako na hoti eva. Kammantānuṭṭhānenāti kasiādikammakaraṇena. Pattacīvaraṃ	1990	
PA_tika-vin07_t:1990_4	ādāyāti bhikkhuliṅgavesena sarīrena dhāretvā.	1990	
PA_tika-vin07_t:1991_0	“Yo evaṃ pabbajati, so theyyasaṃvāsako nāma hotī”ti idaṃ nidassanamattaṃ, “theyyasaṃvāsako”ti	1991	
PA_tika-vin07_t:1991_1	pana nāmaṃ ajānantopi “evaṃ kātuṃ na vaṭṭatī”ti vā “evaṃ karonto samaṇo nāma na hotī”ti	1991	
PA_tika-vin07_t:1991_2	vā “yadi ārocessāmi, chaḍḍessanti ma”nti vā “yena kenaci pabbajjā me na ruhatī”ti	1991	
PA_tika-vin07_t:1991_3	jānāti, theyyasaṃvāsako hoti. Yo pana paṭhamaṃ “pabbajjā evaṃ me gahitā”tisaññī kevalaṃ	1991	
PA_tika-vin07_t:1991_4	antarā attano setavatthanivāsanādivippakāraṃ pakāsetuṃ lajjanto na katheti, so theyyasaṃvāsako	1991	
PA_tika-vin07_t:1991_5	na hoti. Anupasampannakāleyevāti ettha avadhāraṇena upasampannakāle theyyasaṃvāsakalakkhaṇaṃ	1991	
PA_tika-vin07_t:1991_6	ñatvā vañcanāyapi nāroceti, theyyasaṃvāsako na hotīti dīpeti. So parisuddhacittena	1991	
PA_tika-vin07_t:1991_7	gahitaliṅgattā liṅgatthenako na hoti, laddhūpasampadattā tadanuguṇasseva saṃvāsassa	1991	
PA_tika-vin07_t:1991_8	sāditattā saṃvāsatthenakopi na hoti. Anupasampanno pana liṅgatthenako hoti, saṃvāsārahassa	1991	
PA_tika-vin07_t:1991_9	liṅgassa gahitattā saṃvāsasādiyanamattena saṃvāsatthenako hoti.	1991	
PA_tika-vin07_t:1992_0	Saliṅge ṭhitoti saliṅgabhāve ṭhito. Theyyasaṃvāsako na hotīti bhikkhūhi dinnaliṅgassa	1992	
PA_tika-vin07_t:1992_1	apariccattattā liṅgatthenako na hoti, bhikkhupaṭiññāya apariccattattā saṃvāsatthenako	1992	
PA_tika-vin07_t:1992_2	na hotīti. Yaṃ pana mātikāṭṭhakathāyaṃ “liṅgānurūpassa saṃvāsassa sāditattā na saṃvāsatthenako”ti	1992	
PA_tika-vin07_t:1992_3	kāraṇaṃ vuttaṃ, tampi idameva kāraṇaṃ sandhāya vuttaṃ. Itarathā sāmaṇerassapi bhikkhuvassagaṇanādīsu	1992	
PA_tika-vin07_t:1992_4	liṅgānurūpasaṃvāso eva sāditoti saṃvāsatthenakatā na siyā bhikkhūhi dinnaliṅgassa	1992	
PA_tika-vin07_t:1992_5	ubhinnampi sādhāraṇattā. Yathā cettha bhikkhu, evaṃ sāmaṇeropi pārājikaṃ samāpanno	1992	
PA_tika-vin07_t:1992_6	sāmaṇerapaṭiññāya apariccattattā saṃvāsatthenako na hotīti veditabbo. Sobhatīti sampaṭicchitvāti	1992	
PA_tika-vin07_t:1992_7	kāsāvadhāraṇe dhuraṃ nikkhipitvā gihibhāvaṃ sampaṭicchitvā.	1992	
PA_tika-vin07_t:1993_0	Yo koci vuḍḍhapabbajitoti sāmaṇeraṃ sandhāya vuttaṃ. Mahāpeḷādīsūti vilīvādimayesu	1993	
PA_tika-vin07_t:1993_1	gharadvāresu ṭhapitabhattabhājanavisesesu, etena vihāre bhikkhūhi saddhiṃ vassagaṇanādīnaṃ akaraṇaṃ dasseti.	1993	
PA_tika-vin07_t:1994	Theyyasaṃvāsakavatthukathāvaṇṇanā niṭṭhitā.	199	
PA_tika-vin07_t:1995	Titthiyapakkantakakathāvaṇṇanā	199	
PA_tika-vin07_t:1996_0	Titthiyapakkantakādikathāsu tesaṃ liṅge ādinnamatteti vīmaṃsādiadhippāyaṃ vinā “titthiyo	1996	
PA_tika-vin07_t:1996_1	bhavissāmī”ti sanniṭṭhānavasena liṅge kāyena dhāritamatte. Sayamevāti titthiyānaṃ	1996	
PA_tika-vin07_t:1996_2	santikaṃ agantvā sayameva saṅghārāmepi kusacīrādīni nivāseti. Ājīvako bhavissāmi…pe…	1996	
PA_tika-vin07_t:1996_3	gacchatīti ājīvakānaṃ santike tesaṃ pabbajanavidhinā “ājīvako bhavissāmī”ti gacchati.	1996	
PA_tika-vin07_t:1996_4	Tassa hi titthiyabhāvūpagamanaṃ pati sanniṭṭhāne vijjamānepi “gantvā bhavissāmī”ti	1996	
PA_tika-vin07_t:1996_5	parikappitattā padavāre dukkaṭameva vuttaṃ. Dukkaṭanti pāḷiyā avuttepi methunādīsu	1996	
PA_tika-vin07_t:1996_6	vuttapubbapayogadukkaṭānulomato vuttaṃ. Etena ca sanniṭṭhānavasena liṅge sampaṭicchite	1996	
PA_tika-vin07_t:1996_7	pārājikaṃ, tato purimapayoge thullaccayañca vattabbameva, thullaccayakkhaṇe nivattantopi	1996	
PA_tika-vin07_t:1996_8	āpattiṃ desāpetvā muccati evāti daṭṭhabbaṃ. Yathā cettha, evaṃ saṅghabhedepi lohituppādepi	1996	
PA_tika-vin07_t:1996_9	bhikkhūnaṃ pubbapayogādīsu dukkaṭathullaccayapārājikāhi muccanasīmā ca veditabbā.	1996	
PA_tika-vin07_t:1996_10	Sāsanaviruddhatāyettha ādikammikānampi anāpatti na vuttā. Pabbajjāyapi abhabbatādassanatthaṃ	19961	
PA_tika-vin07_t:1996_11	panete, aññe ca pārājikakaṇḍe visuṃ sikkhāpadena pārājikādiṃ adassetvā idha abhabbesu	19961	
PA_tika-vin07_t:1996_12	eva vuttāti veditabbaṃ.	19961	
PA_tika-vin07_t:1997_0	Taṃ laddhinti titthiyavese seṭṭhabhāvaggahaṇameva sandhāya vuttaṃ. Tesañhi titthiyānaṃ	1997	
PA_tika-vin07_t:1997_1	sassatādiggāhaṃ gaṇhantopi liṅge asampaṭicchite titthiyapakkantako na hoti, taṃ laddhiṃ	1997	
PA_tika-vin07_t:1997_2	aggahetvāpi “etesaṃ vatacariyā sundarā”ti liṅgaṃ sampaṭicchanto titthiyapakkantako	1997	
PA_tika-vin07_t:1997_3	hoti eva. Laddhiyā abhāvenāti bhikkhubhāve sālayatāya titthiyabhāvūpagamanaladdhiyā	1997	
PA_tika-vin07_t:1997_4	abhāvena, etena ca āpadāsu kusacīrādiṃ pārupantassāpi naggassa viya anāpattiṃ dasseti.	1997	
PA_tika-vin07_t:1998	Upasampannabhikkhunā kathitoti ettha saṅghabhedakopi upasampannabhikkhunāva kathito, mātughātakādayo pana anupasampannenāpīti daṭṭhabbaṃ.	199	
PA_tika-vin07_t:1999	Titthiyapakkantakakathāvaṇṇanā niṭṭhitā.	199	
PA_tika-vin07_t:2000	Tiracchānavatthukathāvaṇṇanā	200	
PA_tika-vin07_t:2001_0	111. Udakasañcārikaṃ maṇḍūkabhakkhaṃ nāgasarīranti sambandhitabbaṃ. Vissarabhayenāti	2001	
PA_tika-vin07_t:2001_1	nāgassa sarīraṃ disvā bhikkhuno viravanabhayena. Kapimiddhādīsu nāgasarīraṃ nuppajjatīti	2001	
PA_tika-vin07_t:2001_2	taduppattisīmaṃ dassento āha “vissaṭṭho”tiādi.	2001	
PA_tika-vin07_t:2002	Tiracchānavatthukathāvaṇṇanā niṭṭhitā.	200	
PA_tika-vin07_t:2003	Mātughātakādikathāvaṇṇanā	200	
PA_tika-vin07_t:2004_0	112. Apavāhananti sodhanaṃ. Tiracchānādiamanussajātito manussajātikānaññeva puttesu	2004	
PA_tika-vin07_t:2004_1	mettādayopi tikkhavisadā honti lokuttaraguṇā viyāti āha “manussitthibhūtā janikā	2004	
PA_tika-vin07_t:2004_2	mātā”ti. Yathā manussānaññeva kusalappavatti tikkhavisadā, evaṃ akusalappavattipīti	2004	
PA_tika-vin07_t:2004_3	āha “sayampi manussajātikenevā”tiādi. Ānantariyenāti ettha cutianantaraṃ niraye paṭisandhiphalaṃ	2004	
PA_tika-vin07_t:2004_4	anantaraṃ nāma, tasmiṃ anantare janakattena niyuttaṃ ānantariyaṃ, tena. Vesiyā puttoti	2004	
PA_tika-vin07_t:2004_5	upalakkhaṇamattaṃ, kulitthiyā aticāriniyā puttopi attano pitaraṃ ajānitvā ghātento pitughātakova hoti.	2004	
PA_tika-vin07_t:2005	114. Avasesanti anāgāmiādikaṃ. Yaṃ panettha vattabbaṃ, taṃ manussaviggahapārājike vuttameva.	200	
PA_tika-vin07_t:2006_0	115. Ayaṃ saṅghabhedakoti pakatattaṃ bhikkhuṃ sandhāya vuttaṃ. Pubbe eva pārājikaṃ	2006	
PA_tika-vin07_t:2006_1	samāpanno vā vatthādidosena vipannopasampado vā saṅghaṃ bhindantopi anantariyaṃ na	2006	
PA_tika-vin07_t:2006_2	phusati, saṅgho pana bhinnova hoti, pabbajjā cassa na vāritāti daṭṭhabbaṃ.	2006	
PA_tika-vin07_t:2007_0	“Duṭṭhacittenā”ti vuttamevatthaṃ vibhāveti “vadhakacittenā”ti. Lohitaṃ uppādetīti	2007	
PA_tika-vin07_t:2007_1	tathāgatassa verīhi abhejjakāyatāya kenaci balakkārena cammādichedaṃ katvā bahi lohitaṃ	2007	
PA_tika-vin07_t:2007_2	paggharāpetuṃ na sakkā, āvudhādipahārena pana lohitaṃ ṭhānato calitvā kuppamānaṃ	2007	
PA_tika-vin07_t:2007_3	ekattha sañcitaṃ hoti, ettakena pana pahāradāyako lohituppādako nāma hoti devadatto	2007	
PA_tika-vin07_t:2007_4	viya. Cetiyaṃ pana bodhiṃ vā paṭimādiṃ vā bhindato ānantariyaṃ na hoti, ānantariyasadisaṃ	2007	
PA_tika-vin07_t:2007_5	mahāsāvajjaṃ hoti. Bodhirukkhassa pana ojoharaṇasākhā ceva sadhātukaṃ cetiyaṃ bādhayamānā	2007	
PA_tika-vin07_t:2007_6	ca chinditabbā, puññamevettha hoti.	2007	
PA_tika-vin07_t:2008	Mātughātakādikathāvaṇṇanā niṭṭhitā.	200	
PA_tika-vin07_t:2009	Ubhatobyañjanakavatthukathāvaṇṇanā	200	
PA_tika-vin07_t:2010_0	116. Itthiubhatobyañjanakoti itthindriyayutto, itaro pana purisindriyayutto. Ekassa	2010	
PA_tika-vin07_t:2010_1	hi bhāvadvayaṃ saha nuppajjati yamake paṭikkhittattā. Dutiyabyañjanaṃ pana kammasahāyena	2010	
PA_tika-vin07_t:2010_2	akusalacitteneva bhāvavirahitaṃ uppajjati. Pakatitthipurisānampi kammameva byañjanaliṅgānaṃ	2010	
PA_tika-vin07_t:2010_3	kāraṇaṃ, na bhāvo tassa kenaci paccayena paccayattassa paṭṭhāne avuttattā. Kevalaṃ	2010	
PA_tika-vin07_t:2010_4	bhāvasahitānaṃyeva byañjanaliṅgānaṃ pavattidassanatthaṃ aṭṭhakathāsu “itthindriyaṃ	2010	
PA_tika-vin07_t:2010_5	paṭicca itthiliṅgādīnī”tiādinā indriyaṃ byañjanakaāraṇattena vuttaṃ, idha pana akusalabalena	2010	
PA_tika-vin07_t:2010_6	indriyaṃ vināpi byañjanaṃ uppajjatīti vuttaṃ. Ubhinnampi cesaṃ ubhatobyañjanakānaṃ	2010	
PA_tika-vin07_t:2010_7	yadā itthiyā rāgo uppajjati, tadā purisabyañjanaṃ pākaṭaṃ hoti, itaraṃ paṭicchannaṃ.	2010	
PA_tika-vin07_t:2010_8	Yadā purise rāgo uppajjati, tadā itthibyañjanaṃ pākaṭaṃ hoti, itaraṃ paṭicchannaṃ.	2010	
PA_tika-vin07_t:2010_9	Tattha vicāraṇakkamoti paṭisandhikkhaṇe eva itthipurisaliṅgānampi pātubhāvappakāsake	2010	
PA_tika-vin07_t:2010_10	kurundivacane ayuttatāpakāsanatthaṃ atthavicāraṇakkamo. Aṭṭhasāliniyañhi “itthiliṅgādīni	20101	
PA_tika-vin07_t:2010_11	pana itthindriyaṃ paṭicca pavatte samuṭṭhitānī”tiādi vuttaṃ. Nevassa pabbajjā atthīti	20101	
PA_tika-vin07_t:2010_12	yojanā. Yo ca paṭikkhitte abhabbe, bhabbe ca puggale ñatvā pabbājeti, upasampādeti	20101	
PA_tika-vin07_t:2010_13	vā, dukkaṭaṃ. Ajānantassa sabbattha anāpattīti veditabbaṃ.	20101	
PA_tika-vin07_t:2011	Ubhatobyañjanakavatthukathāvaṇṇanā niṭṭhitā.	201	
PA_tika-vin07_t:2012	Anupajjhāyakādivatthukathāvaṇṇanā	201	
PA_tika-vin07_t:2013_0	117. Anupajjhāyādivatthūsu sikkhāpadaṃ apaññattanti “na, bhikkhave, anupajjhāyako	2013	
PA_tika-vin07_t:2013_1	upasampādetabbo”ti idheva paññāpiyamānasikkhāpadaṃ sandhāya vuttaṃ. “Kammaṃ pana	2013	
PA_tika-vin07_t:2013_2	na kuppatī”ti idaṃ upajjhāyābhāvepi “itthannāmassa upasampadāpekkho, itthannāmena	2013	
PA_tika-vin07_t:2013_3	upajjhāyenā”ti matassa vā vibbhamantassa vā purāṇaupajjhāyassa, aññassa vā yassa	2013	
PA_tika-vin07_t:2013_4	kassaci avijjamānassāpi nāmena sabbattha upajjhāyakittanassa katattā vuttaṃ. Yadi	2013	
PA_tika-vin07_t:2013_5	hi upajjhāyakittanaṃ na kareyya, “puggalaṃ na parāmasatī”ti vuttakammavipatti eva	2013	
PA_tika-vin07_t:2013_6	siyā. Teneva pāḷiyaṃ “anupajjhāyaka”nti vuttaṃ. Aṭṭhakathāyampissa “upajjhāyaṃ akittetvā”ti	2013	
PA_tika-vin07_t:2013_7	avatvā “upajjhāyaṃ agāhāpetvā sabbena sabbaṃ upajjhāyavirahitaṃ”icceva atthoti vutto.	2013	
PA_tika-vin07_t:2013_8	Pāḷiyaṃ saṅghena upajjhāyenāti “ayaṃ itthannāmo saṅghassa upasampadāpekkho, itthannāmo	2013	
PA_tika-vin07_t:2013_9	saṅghaṃ upasampadaṃ yācati saṅghena upajjhāyenā”ti evaṃ kammavācāya saṅghameva upajjhāyaṃ	2013	
PA_tika-vin07_t:2013_10	kittetvāti attho. Evaṃ gaṇena upajjhāyenāti etthāpi “ayaṃ itthannāmo gaṇassa upasampadāpekkho”tiādinā	20131	
PA_tika-vin07_t:2013_11	yojanā veditabbā, evaṃ vuttepi kammaṃ na kuppati eva dukkaṭasseva vuttattā. Aññathā	20131	
PA_tika-vin07_t:2013_12	“so ca puggalo anupasampanno”ti vadeyya. Tenāha “saṅghenā”tiādi. Tattha paṇḍakādīhi	20131	
PA_tika-vin07_t:2013_13	upajjhāyehi kariyamānesu kammesu paṇḍakādike vināva yadi pañcavaggādigaṇo pūrati,	20131	
PA_tika-vin07_t:2013_14	kammaṃ na kuppati, itarathā kuppatīti veditabbaṃ.	20131	
PA_tika-vin07_t:2014	Anupajjhāyakādivatthukathāvaṇṇanā niṭṭhitā.	201	
PA_tika-vin07_t:2015	Apattakādivatthukathāvaṇṇanā	201	
PA_tika-vin07_t:2016_0	118. Apattacīvaravatthūsupi pattacīvarānaṃ abhāvepi “paripuṇṇassa pattacīvara”nti	2016	
PA_tika-vin07_t:2016_1	kammavācāya sāvitattā kammakopaṃ avatvā dukkaṭameva vuttaṃ. Itarathā sāvanāya hāpanato	2016	
PA_tika-vin07_t:2016_2	kammakopo eva siyā. Keci pana “paṭhamaṃ anuññātakammavācāya upasampannā viya idānipi	2016	
PA_tika-vin07_t:2016_3	‘paripuṇṇassa pattacīvara’nti avatvā kammavācāya upasampannāpi sūpasampannāevā”ti	2016	
PA_tika-vin07_t:2016_4	vadanti, taṃ na yuttaṃ. Anuññātakālato paṭṭhāya hi aparāmasanaṃ sāvanāya hāpanavipatti	2016	
PA_tika-vin07_t:2016_5	eva hoti “itthannāmo saṅghaṃ upasampadaṃ yācatī”ti padassa hāpane viya. Tampi hi	2016	
PA_tika-vin07_t:2016_6	pacchā anuññātaṃ, “saṅghaṃ, bhante, upasampadaṃ yācāmī”tiādivākyena ayācetvā tampi	2016	
PA_tika-vin07_t:2016_7	upasampādento “ayaṃ itthannāmo saṅghaṃ upasampadaṃ yācatī”ti vatvāva yadi kammavācaṃ	2016	
PA_tika-vin07_t:2016_8	karoti, kammaṃ sukatameva hoti, no ce vipannaṃ. Sabbapacchā hi anuññātakammavācato	2016	
PA_tika-vin07_t:2016_9	kiñcipi parihāpetuṃ na vaṭṭati, sāvanāya hāpanameva hoti. Aññe vā bhikkhū dātukāmā hontīti sambandho.	2016	
PA_tika-vin07_t:2017_0	Anāmaṭṭhapiṇḍapātanti bhikkhūhi laddhabhikkhato aggahitaggaṃ piṇḍapātaṃ. Sāmaṇerabhāgasamakoti	2017	
PA_tika-vin07_t:2017_1	ettha kiñcāpi sāmaṇerānampi āmisabhāgassa samakameva diyyamānattā visuṃ sāmaṇerabhāgo	2017	
PA_tika-vin07_t:2017_2	nāma natthi, pattacīvaraparikammamattapaṭibaddhapabbajjatāya pana sāmaṇerasadisā	2017	
PA_tika-vin07_t:2017_3	ete paṇḍupalāsāti dassanatthaṃ evaṃ vuttanti daṭṭhabbaṃ. Niyatāsannapabbajjasseva	2017	
PA_tika-vin07_t:2017_4	cāyaṃ bhāgo dīyati. Teneva “yāva patto paccatī”tiādi vuttaṃ. Āmisabhāgoti vihāre	2017	
PA_tika-vin07_t:2017_5	dinnaṃ saṅghabhattaṃ, tatruppādañca sandhāya vuttaṃ, na dāyakānaṃ gehesu tehi diyyamānaṃ.	2017	
PA_tika-vin07_t:2017_6	Teneva salākabhattādi paṭikkhittaṃ, dāyakā vippaṭisārino hontīti. Bhesajjantiādinā	2017	
PA_tika-vin07_t:2017_7	pana gihīnaṃ bhesajjakaraṇādidoso ettha na hotīti dasseti.	2017	
PA_tika-vin07_t:2018	Apattakādivatthukathāvaṇṇanā niṭṭhitā.	201	
PA_tika-vin07_t:2019	Hatthacchinnādivatthukathāvaṇṇanā	201	
PA_tika-vin07_t:2020_0	119. Hatthacchinnādivatthūsu kaṇṇamūleti sakalassa kaṇṇassa chedaṃ sandhāya vuttaṃ.	2020	
PA_tika-vin07_t:2020_1	Kaṇṇasakkhalikāyāti kaṇṇacūḷikāya. Yassa pana kaṇṇāviddheti heṭṭhā kuṇḍalādiṭhapanacchiddaṃ	2020	
PA_tika-vin07_t:2020_2	sandhāya vuttaṃ. Tañhi saṅghaṭanakkhamaṃ. Ajapadaketi ajapadanāsikaṭṭhikoṭiyaṃ. Tato	2020	
PA_tika-vin07_t:2020_3	hi uddhaṃ na vicchindati. Sakkā hoti sandhetunti avirūpasaṇṭhānaṃ sandhāya vuttaṃ,	2020	
PA_tika-vin07_t:2020_4	virūpaṃ pana parisadūsakataṃ āpādeti.	2020	
PA_tika-vin07_t:2021	Khujjasarīroti vaṅkasarīro. Brahmuno viya ujukaṃ gattaṃ sarīraṃ yassa, so brahmujjugatto, bhagavā.	202	
PA_tika-vin07_t:2022	Parivaṭumoti samantato vaṭṭakāyo, etena evarūpā eva vāmanakā na vaṭṭantīti dasseti.	202	
PA_tika-vin07_t:2023_0	Kūṭakūṭasīsoti anekesu ṭhānesu piṇḍikamaṃsataṃ dassetuṃ āmeḍitaṃ kataṃ. Tenāha “tālaphalapiṇḍisadisenā”ti,	2023	
PA_tika-vin07_t:2023_1	tālaphalānaṃ mañjarī piṇḍi nāma. Anupubbatanukena sīsenāti cetiyathūpikā viya kamena	2023	
PA_tika-vin07_t:2023_2	kisena sīsena, thūlaveḷupabbaṃ viya ādito paṭṭhāya yāvapariyosānaṃ samathūlena uccena	2023	
PA_tika-vin07_t:2023_3	sīsena samannāgato nāḷisīso nāma. Kappasīsoti gajamatthakaṃ viya dvidhā bhinnasīso.	2023	
PA_tika-vin07_t:2023_4	“Kaṇṇikakeso vā”ti imassa vivaraṇaṃ “pāṇakehī”tiādi. Makkaṭasseva naḷāṭepi kesānaṃ	2023	
PA_tika-vin07_t:2023_5	uṭṭhitabhāvaṃ sandhāyāha “sīsalomehī”tiādi.	2023	
PA_tika-vin07_t:2024_0	Makkaṭabhamukoti naḷāṭalomehi avibhattalomabhamuko. Akkhicakkalehīti kaṇhamaṇḍalehi.	2024	
PA_tika-vin07_t:2024_1	Kekaroti tiriyaṃ passanako. Udakatārakāti olokentānaṃ udake paṭibimbikacchāyā, udakapubbuḷanti	2024	
PA_tika-vin07_t:2024_2	keci. Akkhitārakāti abhimukhe ṭhitānaṃ chāyā, akkhigaṇḍakātipi vadanti. Atipiṅgalakkhīti	2024	
PA_tika-vin07_t:2024_3	majjārakkhi. Madhupiṅgalanti madhuvaṇṇapiṅgalaṃ. Nippakhumakkhīti ettha pakhuma-saddo	2024	
PA_tika-vin07_t:2024_4	akkhidalalomesu nirūḷho, tadabhāvā nippakhumakkhi. Akkhipākenāti akkhidala pariyantesu	2024	
PA_tika-vin07_t:2024_5	pūtibhāvāpajjanarogena.	2024	
PA_tika-vin07_t:2025_0	Cipiṭanāsikoti anunnatanāsiko. Paṭaṅgamaṇḍūko nāma mahāmukhamaṇḍūko. Bhinnamukhoti	2025	
PA_tika-vin07_t:2025_1	upakkamukhapariyosāno, sabbadā vivaṭamukho vā. Vaṅkamukhoti ekapasse apakkamma ṭhitaheṭṭhimahanukaṭṭhiko.	2025	
PA_tika-vin07_t:2025_2	Oṭṭhacchinnakoti ubhosu oṭṭhesu yattha katthaci jātiyā vā pacchā vā satthādinā apanītamaṃsena	2025	
PA_tika-vin07_t:2025_3	oṭṭhena samannāgato. Eḷamukhoti niccapaggharitalālāmukho.	2025	
PA_tika-vin07_t:2026_0	Bhinnagaloti avanatagato. Bhinnauroti atininnauramajjho. Evaṃ bhinnapiṭṭhipi. Sabbañcetanti	2026	
PA_tika-vin07_t:2026_1	“kacchugatto”tiādiṃ sandhāya vuttaṃ. Ettha ca vinicchayo kuṭṭhādīsu vutto evāti āha “vinicchayo”tiādi.	2026	
PA_tika-vin07_t:2027_0	Vātaṇḍikoti aṇḍavātarogena uddhutabījaṇḍakosena samannāgato, yassa nivāsanena paṭicchannampi	2027	
PA_tika-vin07_t:2027_1	unnataṃ pakāsati, sova na pabbājetabbo. Vikaṭoti tiriyaṃgamanapādo, yassa caṅkamato	2027	
PA_tika-vin07_t:2027_2	jāṇukā bahi nigacchanti. Paṇhoti pacchato parivattanakapādo, yassa caṅkamato jāṇukā	2027	
PA_tika-vin07_t:2027_3	anto pavisanti. Mahājaṅghoti thūlajaṅgho. Mahāpādoti mahantena pādatalena yutto.	2027	
PA_tika-vin07_t:2027_4	Pādavemajjheti piṭṭhipādavemajjhe, etena aggapādo ca paṇhi ca sadisoti dasseti.	2027	
PA_tika-vin07_t:2028_0	Majjhe saṅkuṭitapādattāti kuṇḍapādatāya kāraṇavibhāvanaṃ. Agge saṅkuṭitapādattāti	2028	
PA_tika-vin07_t:2028_1	kuṇḍapādatāya sakuṇapādasseva gamanavibhāvanaṃ. Piṭṭhipādaggena caṅkamantoti “pādassa	2028	
PA_tika-vin07_t:2028_2	bāhirantenāti ca abbhantarantenā”ti ca idaṃ pādatalassa ubhohi pariyantehi caṅkamanaṃ sandhāya vuttaṃ.	2028	
PA_tika-vin07_t:2029_0	Mammananti ṭhānakaraṇavisuddhiyā abhāvena ayuttakkharavacanaṃ. Vacanānukaraṇena hi	2029	
PA_tika-vin07_t:2029_1	so mammano vutto. Yo ca karaṇasampannopi ekamevakkharaṃ hikkārabahuso vadati, sopi	2029	
PA_tika-vin07_t:2029_2	idheva saṅgayhati. Yo vā pana hikkaṃ niggahetvāpi anāmeḍitakkharameva siliṭṭhavacanaṃ	2029	
PA_tika-vin07_t:2029_3	vattuṃ samattho, so pabbājetabbo.	2029	
PA_tika-vin07_t:2030	Āpattito na muccatīti ñatvā karontova na muccati. Jīvitantarāyādiāpadāsu aruciyā kāyasāmaggiṃ dentassa anāpatti. Appatto osāraṇanti osāraṇāya anarahoti attho.	203	
PA_tika-vin07_t:2031	Hatthacchinnādivatthukathāvaṇṇanā niṭṭhitā.	203	
PA_tika-vin07_t:2032	Alajjinissayavatthukathāvaṇṇanā	203	
PA_tika-vin07_t:2033	120. Nissayapaṭisaṃyuttavatthūsu bhikkhūhi samāno bhāgo diṭṭhisīlādiguṇakoṭṭhāso assāti bhikkhusabhāgo, tassa bhāvo bhikkhusabhāgatā.	203	
PA_tika-vin07_t:2034	Alajjinissayavatthukathāvaṇṇanā niṭṭhitā.	203	
PA_tika-vin07_t:2035	Gamikādinissayavatthukathāvaṇṇanā	203	
PA_tika-vin07_t:2036_0	121. Nissayakaraṇīyoti ettha nissayaggahaṇaṃ nissayo, so karaṇīyo yassāti visesanassa	2036	
PA_tika-vin07_t:2036_1	paranipāto daṭṭhabbo. Vissamento vā…pe… anāpattīti gamanasaussāhatāya tathā vasantopi	2036	
PA_tika-vin07_t:2036_2	addhiko eva, tattha nissayadāyake asati anāpattīti adhippāyo. Etena ca parissamādiabhāve	2036	
PA_tika-vin07_t:2036_3	senāsanādisampadaṃ paṭicca vasato āpattīti dasseti. Tañca agamanapaccayā divase divase	2036	
PA_tika-vin07_t:2036_4	āpajjatīti vadanti. Cīvararajanādikiccatthāya garūhi pesitassāpi kiccapariyosānameva	2036	
PA_tika-vin07_t:2036_5	vasitabbaṃ, na tato paraṃ. Garūhipi tāvakālikakiccatthameva pesaladaharā pesitabbā,	2036	
PA_tika-vin07_t:2036_6	na niccakālakiccatthanti daṭṭhabbaṃ. “Nāvāya gacchantassa…pe… anāpattī”ti vuttattā	2036	
PA_tika-vin07_t:2036_7	evarūpaṃ avidheyyataṃ vinā nissayadāyakarahitaṭṭhāne vassaṃ upagantuṃ na vaṭṭatīti daṭṭhabbaṃ.	2036	
PA_tika-vin07_t:2037_0	Tassa nissāyāti taṃ nissāya. Āsāḷhīmāse…pe… tattha gantabbanti ettha pana sacepi	2037	
PA_tika-vin07_t:2037_1	“asuko thero ettha āgamissati āgamissatī”ti āgamentasseva vassūpanāyikadivaso hoti.	2037	
PA_tika-vin07_t:2037_2	Hotu, vasitaṭṭhāne vassaṃ anupagamma yattha nissayo labbhati, dūrepi tattha gantvā	2037	
PA_tika-vin07_t:2037_3	pacchimikāya upagantabbaṃ.	2037	
PA_tika-vin07_t:2038_0	122. Gottenapīti “āyasmato pippalissa upasampadāpekkho”ti evaṃ nāmaṃ avatvā gottanāmenapīti	2038	
PA_tika-vin07_t:2038_1	attho, tena “konāmo te upajjhāyo”ti puṭṭhena gottanāmena “āyasmā kassapo”ti vattabbanti	2038	
PA_tika-vin07_t:2038_2	siddhaṃ hoti. Tasmā aññampi kiñci tassa nāmaṃ pasiddhaṃ, tasmiṃ vā khaṇe sukhaggahaṇatthaṃ	2038	
PA_tika-vin07_t:2038_3	nāmaṃ paññāpitaṃ, taṃ sabbaṃ gahetvāpi anussāvanā kātabbā. Yathā upajjhāyassa, evaṃ	2038	
PA_tika-vin07_t:2038_4	upasampadāpekkhassapi gottādināmena, taṅkhaṇikanāmena ca anussāvanaṃ kātuṃ vaṭṭati.	2038	
PA_tika-vin07_t:2038_5	Tasmimpi khaṇe “ayaṃ tisso”ti vā “nāgo”ti vā nāmaṃ karontehi anusāsakasammutito paṭhamameva	2038	
PA_tika-vin07_t:2038_6	kātabbaṃ, evaṃ katvāpi antarāyikadhammānusāsanapucchanakālesu “kinnāmosi, ahaṃ bhante	2038	
PA_tika-vin07_t:2038_7	nāgo nāma, konāmo te upajjhāyo, upajjhāyo me bhante tisso nāmā”tiādinā viññāpentena	2038	
PA_tika-vin07_t:2038_8	ubhinnampi citte “mamedaṃ nāma”nti yathā saññā uppajjati, evaṃ viññāpetabbaṃ. Sace	2038	
PA_tika-vin07_t:2038_9	pana tasmiṃ khaṇe pakatināmena vatvā pacchā tissa-nāmādiapubbanāmena anussāveti, na vaṭṭati.	2038	
PA_tika-vin07_t:2039_0	Tattha ca kiñcāpi upajjhāyasseva nāmaṃ aggahetvā yena kenaci nāmena “tissassa upasampadāpekkho”tiādināpi	2039	
PA_tika-vin07_t:2039_1	puggale parāmaṭṭhe kammaṃ sukatameva hoti anupajjhāyakādīnaṃ upasampadākammaṃ viya	2039	
PA_tika-vin07_t:2039_2	upajjhāyassa abhāvepi abhabbattepi kammavācāya puggale parāmaṭṭhe kammassa sijjhanato.	2039	
PA_tika-vin07_t:2039_3	Upasampadāpekkhassa pana yathāsakaṃ nāmaṃ vinā aññena nāmena anussāvite kammaṃ kuppati,	2039	
PA_tika-vin07_t:2039_4	so anupasampannova hoti. Tattha ṭhito añño anupasampanno viya gahitanāmassa vatthupuggalassa	2039	
PA_tika-vin07_t:2039_5	tattha abhāvā, etassa ca nāmassa anussāvanāya avuttattā. Tasmā upasampadāpekkhassa	2039	
PA_tika-vin07_t:2039_6	pakatināmaṃ parivattetvā anupubbena nāgādināmena anussāvetukāmena paṭikacceva “tvaṃ	2039	
PA_tika-vin07_t:2039_7	nāgo”tiādinā viññāpetvā anusāsanaantarāyikadhammapucchanakkhaṇesupi tassa ca saṅghassa	2039	
PA_tika-vin07_t:2039_8	ca yathā pākaṭaṃ hoti, tathā pakāsetvāva nāgādināmena anussāvetabbaṃ. Ekassa bahūni	2039	
PA_tika-vin07_t:2039_9	nāmāni honti, tesu ekaṃ gahetuṃ vaṭṭati.	2039	
PA_tika-vin07_t:2040_0	Yaṃ pana upasampadāpekkhaupajjhāyānaṃ ekattha gahitaṃ nāmaṃ, tadeva ñattiyā, sabbattha	2040	
PA_tika-vin07_t:2040_1	anussāvanāsu ca gahetabbaṃ. Gahitato hi aññasmiṃ gahite byañjanaṃ bhinnaṃ nāma hoti,	2040	
PA_tika-vin07_t:2040_2	kammaṃ vipajjati. Atthato, hi byañjanato ca abhinnā eva ñatti, anussāvanā ca vaṭṭanti,	2040	
PA_tika-vin07_t:2040_3	upajjhāyanāmassa pana purato “āyasmato tissassā”tiādinā āyasmanta-padaṃ sabbattha	2040	
PA_tika-vin07_t:2040_4	yojetvāpi anussāveti, tathā ayojitepi doso natthi.	2040	
PA_tika-vin07_t:2041_0	Pāḷiyaṃ pana kiñcāpi “itthannāmassa āyasmato”ti pacchato “āyasmato”ti padaṃ vuttaṃ,	2041	
PA_tika-vin07_t:2041_1	tathāpi “āyasmā sāriputto atthakusalo”tiādinā nāmassa purato āyasmanta-padayogassa	2041	
PA_tika-vin07_t:2041_2	dassanato puratova payogo yuttataro. Tañca ekattha yojetvā aññattha ayojitepi ekattha	2041	
PA_tika-vin07_t:2041_3	purato yojetvā aññattha pacchato yojanepi sāvanāya hāpanaṃ nāma na hoti nāmassa ahāpitattā.	2041	
PA_tika-vin07_t:2041_4	Teneva pāḷiyampi “itthannāmassa āyasmato”ti ekattha yojetvā “itthannāmena upajjhāyenā”tiādīsu	2041	
PA_tika-vin07_t:2041_5	“āyasmato”ti na yojitanti vadanti. Tañca kiñcāpi evaṃ, tathāpi sabbaṭṭhānepi ekeneva	2041	
PA_tika-vin07_t:2041_6	pakārena yojetvā eva vā ayojetvā vā anussāvanaṃ pasatthataranti gahetabbaṃ.	2041	
PA_tika-vin07_t:2042	Gamikādinissayavatthukathāvaṇṇanā niṭṭhitā.	204	
PA_tika-vin07_t:2043	Dveupasampadāpekkhādivatthukathāvaṇṇanā	204	
PA_tika-vin07_t:2044_0	123. Ekato saheva ekasmiṃ khaṇe anussāvanaṃ etesanti ekānussāvanā, upasampadāpekkhā,	2044	
PA_tika-vin07_t:2044_1	ete ekānussāvane kātuṃ. Tenāha “ekānussāvane kātu”nti, idañca ekaṃ padaṃ vibhattialopena	2044	
PA_tika-vin07_t:2044_2	daṭṭhabbaṃ. Ekena vāti dvinnampi ekasmiṃ khaṇe ekāya eva kammavācāya anussāvane ekenācariyenāti	2044	
PA_tika-vin07_t:2044_3	attho. “Ayaṃ buddharakkhito ca ayaṃ dhammarakkhito ca āyasmato saṅgharakkhitassa	2044	
PA_tika-vin07_t:2044_4	upasampadāpekkho”tiādinā nayena ekena ācariyena dvinnaṃ ekasmiṃ khaṇe anussāvananayo	2044	
PA_tika-vin07_t:2044_5	daṭṭhabbo. Imināva nayena tiṇṇampi ekena ācariyena ekakkhaṇe anussāvanaṃ daṭṭhabbaṃ.	2044	
PA_tika-vin07_t:2045_0	Purimanayeneva ekato anussāvane kātunti “ekena ekassa, aññena itarassā”tiādinā pubbe	2045	
PA_tika-vin07_t:2045_1	vuttanayena dvinnaṃ dvīhi vā, tiṇṇaṃ tīhi vā ācariyehi, ekakena vā ācariyena tayopi	2045	
PA_tika-vin07_t:2045_2	ekato anussāvane kātunti attho, tañca kho ekena upajjhāyena. “Na tveva nānupajjhāyenā”ti	2045	
PA_tika-vin07_t:2045_3	idaṃ ekena ācariyena dvīhi vā tīhi vā upajjhāyehi dve vā tayo vā upasampadāpekkhe	2045	
PA_tika-vin07_t:2045_4	ekakkhaṇe ekāya anussāvanāya ekānussāvane kātuṃ na vaṭṭatīti paṭikkhepapadaṃ. Na	2045	
PA_tika-vin07_t:2045_5	pana nānācariyehi nānupajjhāyehi tayo ekānussāvane kātuṃ na vaṭṭatīti āha “sace pana	2045	
PA_tika-vin07_t:2045_6	nānācariyā nānupajjhāyā…pe… vaṭṭatī”ti. Yañcettha “tissatthero sumanattherassa saddhivihārikaṃ,	2045	
PA_tika-vin07_t:2045_7	sumanatthero tissattherassa saddhivihārika”nti evaṃ upajjhāyehi aññamaññaṃ saddhivihārikānaṃ	2045	
PA_tika-vin07_t:2045_8	anussāvanakaraṇaṃ vuttaṃ, taṃ upalakkhaṇamattaṃ. Tasmā sace tissatthero sumanattherassa	2045	
PA_tika-vin07_t:2045_9	saddhivihārikaṃ, sumanatthero nandattherassa saddhivihārikaṃ anussāveti, aññamaññañca	2045	
PA_tika-vin07_t:2045_10	gaṇapūrakā honti, vaṭṭati eva. Sace pana upajjhāyo sayameva attano saddhivihārikaṃ	20451	
PA_tika-vin07_t:2045_11	anussāvetīti ettha vattabbameva natthi, kammaṃ sukatameva hoti. Anupajjhāyakassapi	20451	
PA_tika-vin07_t:2045_12	yena kenaci anussāvite upasampadā hoti, kimaṅgaṃ pana saupajjhāyakassa upajjhāyeneva	20451	
PA_tika-vin07_t:2045_13	anussāvaneti daṭṭhabbaṃ. Teneva navaṭṭanapakkhaṃ dassetuṃ “sace panā”tiādimāha.	20451	
PA_tika-vin07_t:2046	Dveupasampadāpekkhādivatthukathāvaṇṇanā niṭṭhitā.	204	
PA_tika-vin07_t:2047	Upasampadāvidhikathāvaṇṇanā	204	
PA_tika-vin07_t:2048_0	126. Upajjhāti upajjhāya-saddasamānattho ākāranto upajjhāsaddoti dasseti. Upajjhāya-saddo	2048	
PA_tika-vin07_t:2048_1	eva vā upajjhā upayogapaccattavacanesu ya-kāralopaṃ katvā evaṃ vutto karaṇavacanādīsu	2048	
PA_tika-vin07_t:2048_2	upajjhā-saddassa payogābhāvāti daṭṭhabbaṃ. Pāḷiyaṃ attanāva attānaṃ sammannitabbanti	2048	
PA_tika-vin07_t:2048_3	attanāva kattubhūtena karaṇabhūtena attānameva kammabhūtaṃ pati sammananakiccaṃ kātabbaṃ.	2048	
PA_tika-vin07_t:2048_4	Attānanti vā paccatte upayogavacanaṃ, attanāva attā sammannitabboti attho. Na kevalañca	2048	
PA_tika-vin07_t:2048_5	ettheva, aññatrāpi terasasammutiādīsu imināva lakkhaṇena attanāva attā sammannitabbova.	2048	
PA_tika-vin07_t:2048_6	Apica sayaṃ kammārahattā attānaṃ muñcitvā catuvaggādiko gaṇo sabbattha icchitabbo.	2048	
PA_tika-vin07_t:2049_0	Saccakāloti “nigūhissāmī”ti vañcanaṃ pahāya saccasseva te icchitabbakālo. Bhūtakāloti	2049	
PA_tika-vin07_t:2049_1	vañcanāya abhāvepi manussattādivatthuno bhūtatāya avassaṃ icchitabbakālo, itarathā	2049	
PA_tika-vin07_t:2049_2	kammakopādiantarāyo hotīti adhippāyo. Maṅkūti adhomukho. Uddharatūti anupasampannabhāvato	2049	
PA_tika-vin07_t:2049_3	upasampattiyaṃ patiṭṭhapetūti attho.	2049	
PA_tika-vin07_t:2050_0	Sabbakammavācāsu atthakosallatthaṃ panettha upasampadākammavācāya evamattho daṭṭhabbo	2050	
PA_tika-vin07_t:2050_1	– suṇātūti savanāṇattiyaṃ paṭhamapurisekavacanaṃ. Tañca kiñcāpi yo saṅgho savanakiriyāya	2050	
PA_tika-vin07_t:2050_2	niyojīyati, tassa sammukhattā “suṇāhī”ti majjhimapurisekavacanena vattabbaṃ, tathāpi	2050	
PA_tika-vin07_t:2050_3	yasmā saṅgha-saddasannidhāne paṭhamapurisapayogova saddavidhūhi samāciṇṇo bhagavantaāyasmantādisaddasannidhānesu	2050	
PA_tika-vin07_t:2050_4	viya “adhivāsetu me bhavaṃ gotamo. Etassa sugata kālo, yaṃ bhagavā sāvakānaṃ sikkhāpadaṃ	2050	
PA_tika-vin07_t:2050_5	paññapeyya. Pakkamatāyasmā. Suṇantu me āyasmanto”tiādīsu viya. Tasmā idha paṭhamapurisapayogo	2050	
PA_tika-vin07_t:2050_6	kato. Atha vā gāravavasenevetaṃ vuttaṃ. Garuṭṭhānīyesu hi gāravavasena majjhimapurisapayoguppattiyampi	2050	
PA_tika-vin07_t:2050_7	paṭhamapurisapayogaṃ payujjanti “desetu sugato dhamma”ntiādīsu viyāti daṭṭhabbaṃ.	2050	
PA_tika-vin07_t:2050_8	Keci pana “bhante, āvusoti sadde apekkhitvā idha paṭhamapurisapayogo”ti vadanti,	2050	
PA_tika-vin07_t:2050_9	taṃ na yuttaṃ “ācariyo me bhante hohi, iṅghāvuso upāli, imaṃ pabbajitaṃ anuyuñjāhī”tiādīsu	2050	
PA_tika-vin07_t:2050_10	tappayogepi majjhimapurisapayogasseva dassanato.	20501	
PA_tika-vin07_t:2051_0	Meti yo sāveti, tassa attaniddese sāmivacanaṃ. Bhanteti ālapanatthe vuḍḍhesu sagāravavacanaṃ.	2051	
PA_tika-vin07_t:2051_1	“Āvuso”ti padaṃ pana navakesu. Tadubhayampi nipāto “tumhe bhante, tumhe āvuso”ti	2051	
PA_tika-vin07_t:2051_2	bahūsupi samānarūpattā. Saṅghoti avisesato catuvaggādike pakatattapuggalasamūhe vattati.	2051	
PA_tika-vin07_t:2051_3	Idha pana paccantimesu janapadesu pañcavaggato paṭṭhāya, majjhimesu janapadesu dasavaggato	2051	
PA_tika-vin07_t:2051_4	paṭṭhāya saṅghoti gahetabbo. Tatrāyaṃ piṇḍattho – bhante, saṅgho mama vacanaṃ suṇātūti.	2051	
PA_tika-vin07_t:2051_5	Idañca navakatarena vattabbavacanaṃ. Sace pana anussāvako sabbehi bhikkhūhi vuḍḍhataro	2051	
PA_tika-vin07_t:2051_6	hoti, “suṇātu me, āvuso, saṅgho”ti vattabbaṃ. Sopi ce “bhante”ti vadeyya, navakataro	2051	
PA_tika-vin07_t:2051_7	vā “āvuso”ti, kammakopo natthi. Keci pana “ekattha ‘āvuso’ti vatvā aññattha ‘bhante’ti	2051	
PA_tika-vin07_t:2051_8	vuttepi natthi doso ubhayenāpi ālapanassa sijjhanato”ti vadanti.	2051	
PA_tika-vin07_t:2052_0	Idāni yamatthaṃ ñāpetukāmo “suṇātū”ti saṅghaṃ savane niyojeti, taṃ ñāpento “ayaṃ	2052	
PA_tika-vin07_t:2052_1	itthannāmo”tiādimāha. Tattha ayanti upasampadāpekkhassa hatthapāse sannihitabhāvadassanaṃ.	2052	
PA_tika-vin07_t:2052_2	Tena ca hatthapāse ṭhitasseva upasampadā ruhatīti sijjhati hatthapāsato bahi ṭhitassa	2052	
PA_tika-vin07_t:2052_3	“aya”nti na vattabbato. Teneva anusāsakasammutiyaṃ so hatthapāsato bahi ṭhitattā	2052	
PA_tika-vin07_t:2052_4	“aya”nti na vutto. Tasmā upasampadāpekkho anupasampanno hatthapāse ṭhapetabbo. Ayaṃ	2052	
PA_tika-vin07_t:2052_5	itthannāmoti ayaṃ-saddo ca avassaṃ payujjitabbo. So ca imasmiṃ paṭhamanāmapayoge	2052	
PA_tika-vin07_t:2052_6	evāti gahetabbaṃ. “Itthannāmo”ti idaṃ aniyamato tassa nāmadassanaṃ. Ubhayenapi ayaṃ	2052	
PA_tika-vin07_t:2052_7	buddharakkhitotiādināmaṃ dasseti. “Upasampadāpekkho”ti bhinnādhikaraṇavisaye bahubbīhisamaāso,	2052	
PA_tika-vin07_t:2052_8	upasampadaṃ me saṅgho apekkhamānoti attho. Tassa ca upajjhāyataṃ samaṅgibhāvena dassetuṃ	2052	
PA_tika-vin07_t:2052_9	“itthannamassa āyasmato”ti vuttaṃ. Etena “ayaṃ buddharakkhito āyasmato dhammarakkhitassa	2052	
PA_tika-vin07_t:2052_10	saddhivihārikabhūto upasampadāpekkho”ti evamādinā nayena nāmayojanāya saha attho	20521	
PA_tika-vin07_t:2052_11	dassitoti. Ettha ca “āyasmato”ti padaṃ avatvāpi “ayaṃ buddharakkhito dhammarakkhitassa	20521	
PA_tika-vin07_t:2052_12	upasampadāpekkho”ti vattuṃ vaṭṭati. Teneva pāḷiyaṃ “itthannāmena upajjhāyenā”ti ettha	20521	
PA_tika-vin07_t:2052_13	“āyasmato”ti padaṃ na vuttaṃ. Yañcettha vattabbaṃ, taṃ heṭṭhā vuttameva.	20521	
PA_tika-vin07_t:2053_0	Nanu cettha upajjhāyopi upasampadāpekkho viya hatthapāse ṭhito eva icchitabbo, atha	2053	
PA_tika-vin07_t:2053_1	kasmā “ayaṃ itthannāmo imassa itthannāmassa upasampadāpekkho”ti evaṃ upajjhāyaparāmasanepi	2053	
PA_tika-vin07_t:2053_2	ima-saddassa payogo na katoti? Nāyaṃ virodho upajjhāyassa abhāvepi kammakopābhāvato.	2053	
PA_tika-vin07_t:2053_3	Kevalañhi kammanipphattiyā santapadavasena avijjamānassapi upajjhāyassa nāmakittanaṃ	2053	
PA_tika-vin07_t:2053_4	anupajjhāyassa upasampadādīsupi karīyati. Tasmā upajjhāyassa asannihitatāyapi tapparāmasanamatteneva	2053	
PA_tika-vin07_t:2053_5	kammasiddhito “imassā”ti niddisituṃ na vaṭṭati.	2053	
PA_tika-vin07_t:2054_0	Parisuddho antarāyikehi dhammehīti abhabbatādikehi upasampadāya avatthukarehi ceva	2054	
PA_tika-vin07_t:2054_1	pañcābādhahatthacchinnādīhi ca āpattimattakarehi antarāyikehi sabhāvehi parimutto.	2054	
PA_tika-vin07_t:2054_2	Evaṃ vutto eva ca āpattimattakarehi pañcābādhādīhi aparimuttassapi upasampadā ruhati,	2054	
PA_tika-vin07_t:2054_3	nāññathā. Paripuṇṇassa pattacīvaranti paripuṇṇamassa upasampadāpekkhassa pattacīvaraṃ.	2054	
PA_tika-vin07_t:2054_4	Evaṃ vutte eva apattacīvarassāpi upasampadā ruhati, nāññathā. Upasampadaṃ yācatīti	2054	
PA_tika-vin07_t:2054_5	“saṅghaṃ, bhante, upasampadaṃ yācāmī”tiādinā yācitabhāvaṃ sandhāya vuttaṃ. Evaṃ tena	2054	
PA_tika-vin07_t:2054_6	saṅghe ayācitepi “itthannāmo saṅghaṃ upasampadaṃ yācatī”ti vutte eva kammaṃ avipannaṃ	2054	
PA_tika-vin07_t:2054_7	hoti, nāññathā. Upajjhāyenāti upajjhāyena karaṇabhūtena itthannāmaṃ upajjhāyaṃ katvā	2054	
PA_tika-vin07_t:2054_8	kammabhūtaṃ upasampadaṃ dātuṃ nipphādetuṃ kattubhūtaṃ saṅghaṃ yācatīti attho. Yācadhātuno	2054	
PA_tika-vin07_t:2054_9	pana dvikammakattā “saṅghaṃ, upasampada”nti dve kammapadāni vuttāni.	2054	
PA_tika-vin07_t:2055_0	Yadi saṅghassa pattakallanti ettha patto kālo imassāti pattakālaṃ, apalokanādicatubbidhasaṅghakammaṃ,	2055	
PA_tika-vin07_t:2055_1	tadeva sakatthe ya-paccayena “pattakalla”nti vuccati. Idha pana ñatticatutthaupasampadākammaṃ	2055	
PA_tika-vin07_t:2055_2	adhippetaṃ, taṃ kātuṃ saṅghassa pattakallaṃ jātaṃ. Yadīti anumatigahaṇavasena kammassa	2055	
PA_tika-vin07_t:2055_3	pattakallataṃ ñāpeti. Yo hi koci tattha apattakallataṃ maññissati, so vakkhati. Imameva	2055	
PA_tika-vin07_t:2055_4	hi atthaṃ sandhāya anussāvanāsu “yassāyasmato khamati…pe… so bhāseyyā”ti vuttaṃ.	2055	
PA_tika-vin07_t:2055_5	Taṃ panetaṃ pattakallaṃ vatthusampadā, antarāyikehi dhammehi cassa parisuddhatā,	2055	
PA_tika-vin07_t:2055_6	sīmāsampadā, parisasampadā, pubbakiccaniṭṭhāpananti imehi pañcahi aṅgehi saṅgahitaṃ.	2055	
PA_tika-vin07_t:2056_0	Tattha vatthusampadā nāma yathāvuttehi ekādasahi abhabbapuggalehi ceva antimavatthuajjhāpannehi	2056	
PA_tika-vin07_t:2056_1	ca añño paripuṇṇavīsativasso anupasampannabhūto manussapuriso, etasmiṃ puggale sati	2056	
PA_tika-vin07_t:2056_2	eva idaṃ saṅghassa upasampadākammaṃ pattakallaṃ nāma hoti, nāsati. Katañca kuppameva hoti.	2056	
PA_tika-vin07_t:2057_0	Antarāyikehi dhammehi cassa parisuddhatā nāma yathāvuttasseva upasampadāvatthubhūtassa	2057	
PA_tika-vin07_t:2057_1	puggalassa ye ime bhagavatā paṭikkhittā pañcābādhaphuṭṭhatādayo mātāpitūhi ananuññātatāpariyosānā	2057	
PA_tika-vin07_t:2057_2	ceva hatthacchinnatādayo ca dosadhammā kārakasaṅghassa āpattādiantarāyahetutāya “antarāyikā”ti	2057	
PA_tika-vin07_t:2057_3	vuccanti tehi antarāyikehi dosadhammehi parimuttattā, imissā ca sati eva idaṃ kammaṃ	2057	
PA_tika-vin07_t:2057_4	pattakallaṃ nāma hoti, nāsati. Kataṃ pana kammaṃ sukatameva hoti ṭhapetvā ūnavīsativassapuggalaṃ.	2057	
PA_tika-vin07_t:2058_0	Sīmāsampadā pana uposathakkhandhake vakkhamānanayena sabbadosavirahitāya baddhābaddhavasena	2058	
PA_tika-vin07_t:2058_1	duvidhāya sīmāya vaseneva veditabbā. Tādisāya hi sīmāya sati eva idaṃ kammaṃ pattakallaṃ	2058	
PA_tika-vin07_t:2058_2	nāma hoti, nāsati. Katañca kammaṃ vipajjati.	2058	
PA_tika-vin07_t:2059_0	Parisasampadā pana ye ime upasampadākammassa sabbantimena paricchedena kammappattā	2059	
PA_tika-vin07_t:2059_1	dasahi vā pañcahi vā anūnā pārājikaṃ anāpannā, anukkhittā ca samānasaṃvāsakā bhikkhū,	2059	
PA_tika-vin07_t:2059_2	tesaṃ ekasīmāyaṃ hatthapāsaṃ avijahitvā ṭhānaṃ, chandārahānañca chandassa ānayanaṃ,	2059	
PA_tika-vin07_t:2059_3	sammukhībhūtānañca appaṭikkosanaṃ, upasampadāpekkharahitānaṃ uposathakkhandhake paṭikkhittānaṃ	2059	
PA_tika-vin07_t:2059_4	gahaṭṭhādianaupasampannānañceva pārājikukkhittakanānāsaṃvāsakabhikkhunīnañca vajjanīyapuggalānaṃ	2059	
PA_tika-vin07_t:2059_5	saṅghassa hatthapāse abhāvo cāti imehi catūhi aṅgehi saṅgahitā. Evarūpāya ca parisasampadāya	2059	
PA_tika-vin07_t:2059_6	sati eva idaṃ pattakallaṃ nāma hoti, nāsati. Tattha purimānaṃ tiṇṇaṃ aṅgānaṃ aññatarassapi	2059	
PA_tika-vin07_t:2059_7	abhāve kataṃ kammaṃ vipajjati, na pacchimassa.	2059	
PA_tika-vin07_t:2060_0	Pubbakiccaniṭṭhāpanaṃ nāma yānimāni “paṭhamaṃ upajjhaṃ gāhāpetabbo”tiādinā pāḷiyaṃ	2060	
PA_tika-vin07_t:2060_1	vuttāni “upajjhaṃ gāhāpanaṃ, pattacīvarācikkhanaṃ, tato taṃ hatthapāsato bahi ṭhapetvā	2060	
PA_tika-vin07_t:2060_2	anusāsakasammutikammakaraṇaṃ, sammatena ca gantvā anusāsanaṃ, tena ca paṭhamataraṃ	2060	
PA_tika-vin07_t:2060_3	āgantvā saṅghassa ñāpetvā upasampadāpekkhaṃ ‘āgacchāhī’ti hatthapāse eva abbhānaṃ,	2060	
PA_tika-vin07_t:2060_4	tena ca bhikkhūnaṃ pāde vandāpetvā upasampadāyācāpanaṃ, tato antarāyikadhammapucchakasammutikaraṇaṃ,	2060	
PA_tika-vin07_t:2060_5	sammatena ca pucchana”nti imāni aṭṭha pubbakiccāni, tesaṃ sabbesaṃ yāthāvato karaṇena	2060	
PA_tika-vin07_t:2060_6	niṭṭhāpanaṃ. Etasmiñca pubbakammaniṭṭhāpane sati eva idaṃ saṅghassa upasampadākammaṃ	2060	
PA_tika-vin07_t:2060_7	pattakallaṃ nāma hoti, nāsati. Etesu pana pubbakammesu akatesupi kataṃ kammaṃ yathāvuttavatthusampattiādīsu	2060	
PA_tika-vin07_t:2060_8	vijjamānesu akuppameva hoti. Tadevamettha pattakallaṃ imehi pañcahi aṅgehi saṅgahitanti	2060	
PA_tika-vin07_t:2060_9	veditabbaṃ. Imināva nayena heṭṭhā vuttesu, vakkhamānesu ca sabbesu kammesu pattakallatā	2060	
PA_tika-vin07_t:2060_10	yathārahaṃ yojetvā ñātabbā.	20601	
PA_tika-vin07_t:2061_0	Itthannāmaṃ upasampādeyyāti upasampadānipphādanena taṃsamaṅgiṃ kareyya karotūti patthanāyaṃ,	2061	
PA_tika-vin07_t:2061_1	vidhimhi vā idaṃ daṭṭhabbaṃ. Yathā hi “devadattaṃ sukhāpeyyā”ti vutte sukhamassa	2061	
PA_tika-vin07_t:2061_2	nipphādetvā taṃ sukhasamaṅginaṃ kareyyāti attho hoti, evamidhāpi upasampadamassa	2061	
PA_tika-vin07_t:2061_3	nipphādetvā taṃ upasampadāsamaṅginaṃ kareyyāti attho. Payojakabyāpāre cetaṃ yathā	2061	
PA_tika-vin07_t:2061_4	sukhayantaṃ kañci suddhakattāraṃ koci hetukattā sukhahetunipphādanena sukhāpeyyāti	2061	
PA_tika-vin07_t:2061_5	vuccati, evamidhāpi upasampajjantaṃ suddhakattāraṃ puggalaṃ hetukattubhūto saṅgho	2061	
PA_tika-vin07_t:2061_6	upasampadāhetunipphādanena upasampādeyyāti vutto. Etena ca sukhaṃ viya sukhadāyakena	2061	
PA_tika-vin07_t:2061_7	saṅghena puggalassa diyyamānā tathāpavattaparamatthadhamme upādāya ariyajanapaññattā	2061	
PA_tika-vin07_t:2061_8	upasampadā nāma sammutisaccatā atthīti samatthitaṃ hoti. Ettha ca “itthannāmo saṅghaṃ	2061	
PA_tika-vin07_t:2061_9	upasampadaṃ yācatī”ti vuttattā parivāsādīsu viya yācanānuguṇaṃ “itthannāmassa upasampadaṃ	2061	
PA_tika-vin07_t:2061_10	dadeyyā”ti avatvā “itthannāmaṃ upasampādeyyā”ti vuttattā idaṃ upasampadākammaṃ dāne	20611	
PA_tika-vin07_t:2061_11	asaṅgahetvā kammalakkhaṇe eva saṅgahitanti daṭṭhabbaṃ. Iminā nayena “itthannāmaṃ	20611	
PA_tika-vin07_t:2061_12	upasampādeti, upasampanno saṅghenā”ti etthāpi attho veditabbo. Kevalañhi tattha vattamānakālaatītakālavasena,	20611	
PA_tika-vin07_t:2061_13	idha pana anāmaṭṭhakālavasenāti ettakameva viseso.	20611	
PA_tika-vin07_t:2062_0	Esā ñattīti “saṅgho ñāpetabbo”ti vuttañāpanā esā. Idañca anussāvanānampi sabbhāvasūcanatthaṃ	2062	
PA_tika-vin07_t:2062_1	vuccati. Avassañcetaṃ vattabbameva, ñattikamme eva taṃ na vattabbaṃ. Tattha pana	2062	
PA_tika-vin07_t:2062_2	yya-kāre vuttamatte eva ñattikammaṃ niṭṭhitaṃ hotīti daṭṭhabbaṃ. Khamatīti ruccati.	2062	
PA_tika-vin07_t:2062_3	Upasampadāti saṅghena diyyamānā nipphādiyamānā upasampadā yassa khamati. So tuṇhassāti	2062	
PA_tika-vin07_t:2062_4	yojanā. Tuṇhīti ca akathanatthe nipāto, akathanako assa bhaveyyāti attho. Khamati	2062	
PA_tika-vin07_t:2062_5	saṅghassa itthannāmassa upasampadāti pakatena sambandho. Tattha kāraṇamāha “tasmā	2062	
PA_tika-vin07_t:2062_6	tuṇhī”ti. Tattha “āsī”ti seso. Yasmā “yassa nakkhamati, so bhāseyyā”ti tikkhattuṃ	2062	
PA_tika-vin07_t:2062_7	vuccamānopi saṅgho tuṇhī niravo ahosi, tasmā khamati saṅghassāti attho. Evanti iminā	2062	
PA_tika-vin07_t:2062_8	pakārena. Tuṇhībhāvenevetaṃ saṅghassa ruccanabhāvaṃ dhārayāmi bujjhāmi pajānāmīti	2062	
PA_tika-vin07_t:2062_9	attho. Iti-saddo parisamāpanatthe kato, so ca kammavācāya anaṅgaṃ. Tasmā anussāvakena	2062	
PA_tika-vin07_t:2062_10	“dhārayāmī”ti ettha mi-kārapariyosānameva vatvā niṭṭhāpetabbaṃ, iti-saddo na payujjitabboti	20621	
PA_tika-vin07_t:2062_11	daṭṭhabbaṃ. Iminā nayena sabbattha kammavācānamattho veditabbo.	20621	
PA_tika-vin07_t:2063	Upasampadāvidhikathāvaṇṇanā niṭṭhitā.	206	
PA_tika-vin07_t:2064	Cattāronissayādikathāvaṇṇanā	206	
PA_tika-vin07_t:2065_0	128. Ekaporisā vātiādi sattānaṃ sarīracchāyaṃ pādehi minitvā jānanappakāradassanaṃ.	2065	
PA_tika-vin07_t:2065_1	Chasattapadaparamatā hi chāyā “porisā”ti vuccati. Idañca utuppamāṇācikkhanādi ca	2065	
PA_tika-vin07_t:2065_2	āgantukehi saddhiṃ vīmaṃsitvā vuḍḍhanavabhāvaṃ ñatvā vandanavandāpanādikaraṇatthaṃ	2065	
PA_tika-vin07_t:2065_3	vuttaṃ. Eti āgacchati, gacchati cāti utu, sova pamiyate anena saṃvaccharanti pamāṇanti	2065	
PA_tika-vin07_t:2065_4	āha “utuyeva utuppamāṇa”nti. Aparipuṇṇāti upasampadādivasena aparipuṇṇā. Yadi utuvemajjhe	2065	
PA_tika-vin07_t:2065_5	upasampādito, tadā tasmiṃ utumhi avasiṭṭhadivasācikkhanaṃ “divasabhāgācikkhana”nti	2065	
PA_tika-vin07_t:2065_6	dasseti. Tenāha “yattakehi divasehi yassa yo utu aparipuṇṇo, te divase”ti. Tattha	2065	
PA_tika-vin07_t:2065_7	yassa taṃ khaṇaṃ laddhūpasampadassa puggalassa sambandhī yo utu yattakehi divasehi	2065	
PA_tika-vin07_t:2065_8	aparipuṇṇo, te divaseti yojanā.	2065	
PA_tika-vin07_t:2066_0	Chāyādikameva sabbaṃ saṅgahetvā gāyitabbato kathetabbato saṅgītīti āha “idamevā”tiādi.	2066	
PA_tika-vin07_t:2066_1	Tattha ekato katvā ācikkhitabbaṃ. Tvaṃ kiṃ labhasīti tvaṃ upasampādanakāle kataravassaṃ,	2066	
PA_tika-vin07_t:2066_2	katarautuñca labhasi, katarasmiṃ te upasampadā laddhāti attho. Vassanti vassānautu.	2066	
PA_tika-vin07_t:2066_3	Idañca saṃvaccharācikkhanaṃ vinā vuttampi na ñāyatīti iminā utuācikkhaneneva sāsanavassesu	2066	
PA_tika-vin07_t:2066_4	vā kaliyugavassādīsu vā sahassime vā satime vā asukaṃ utuṃ labhāmīti dassitanti daṭṭhabbaṃ.	2066	
PA_tika-vin07_t:2066_5	“Chāyā”ti idaṃ pāḷiyaṃ āgatapaṭipāṭiṃ sandhāya vuttaṃ. Vattabbakamato pana kaliyugavassādīsu	2066	
PA_tika-vin07_t:2066_6	sabbadesapasiddhesu asukavasse asukautumhi asukamāse asuke kaṇhe vā sukke vā pakkhe	2066	
PA_tika-vin07_t:2066_7	asukatithivāravisesayutte nakkhatte pubbaṇhādidivasabhāge ettake chāyāpamāṇe, nāḍikāpamāṇe	2066	
PA_tika-vin07_t:2066_8	vā mayā upasampadā laddhāti vadeyyāsīti evaṃ ācikkhitabbaṃ. “Idaṃ suṭṭhu uggahetvā	2066	
PA_tika-vin07_t:2066_9	āgantukehi vuḍḍhapaṭipāṭiṃ ñatvā paṭipajjāhī”ti vattabbaṃ. Pāḷiyaṃ kissa tvanti kiṃ	2066	
PA_tika-vin07_t:2066_10	tvaṃ ettakaṃ kālaṃ akāsīti attho.	20661	
PA_tika-vin07_t:2067_0	130. Upasampadaṃ yācīti pabbajjañca upasampadañca yācīti attho. Passissāmīti ettha	2067	
PA_tika-vin07_t:2067_1	vadatīti seso, evaṃ uparipi. “Osāretabbo”ti iminā purimo ukkhittabhāvo vibbhamitvā	2067	
PA_tika-vin07_t:2067_2	puna laddhūpasampadampi na muñcati. Tena ca sambhuñjanādīsupi bhikkhūnaṃ pācittiyamevāti	2067	
PA_tika-vin07_t:2067_3	dasseti. Anāpatti sambhoge saṃvāseti ettha sahaseyyāpi saṅgahitāti daṭṭhabbaṃ. Ettha	2067	
PA_tika-vin07_t:2067_4	cāyamadhippāyo – yasmā ayaṃ osāritattā pakatatto, tasmā ukkhittasambhogādipaccayena	2067	
PA_tika-vin07_t:2067_5	pācittiyenettha anāpattīti. Yo pana āpattiṭṭhāne anāpattidiṭṭhitāya āpattiṃ na passati,	2067	
PA_tika-vin07_t:2067_6	teneva paṭikammampi na karoti, so yasmā ettāvatā alajjī nāma na hoti. Paṇṇattiṃ ñatvā	2067	
PA_tika-vin07_t:2067_7	vītikkamaṃ karonto eva hi alajjī nāma hoti. “Sañcicca āpattiṃ āpajjatī”tiādi hi vuttaṃ.	2067	
PA_tika-vin07_t:2067_8	Tasmā ettha alajjisambhogādipaccayā dukkaṭāpattiniyamo natthi. Tena sāpettha āpatti	2067	
PA_tika-vin07_t:2067_9	na vuttāti daṭṭhabbaṃ. Yo panettha imaṃ adhippāyaṃ asallakkhentena kenaci “anāpatti	2067	
PA_tika-vin07_t:2067_10	sambhoge saṃvāse”ti iminā pācittiyena anāpatti vuttā, alajjisambhogapaccayā dukkaṭaṃ	20671	
PA_tika-vin07_t:2067_11	pana āpajjati evāti āpattiniyamo vutto, so alajjitte sati eva vutto, nāsatīti daṭṭhabbaṃ.	20671	
PA_tika-vin07_t:2068_0	131. Vinayamhītiādigāthāsu niggahānanti niggahakaraṇesu. Pāpiccheti pāpapuggalānaṃ	2068	
PA_tika-vin07_t:2068_1	niggahakaraṇesu, lajjīnaṃ paggahesu ca pesalānaṃ sukhāvahe mahante vinayamhi yathā	2068	
PA_tika-vin07_t:2068_2	atthakārī atthānuguṇaṃ karontova yasmā yoniso paṭipajjati nāma hoti, tasmā uddānaṃ	2068	
PA_tika-vin07_t:2068_3	pavakkhāmīti sambandhayojanā daṭṭhabbā. Sesaṃ sabbattha suviññeyyameva.	2068	
PA_tika-vin07_t:2069	Cattāronissayādikathāvaṇṇanā niṭṭhitā.	206	
PA_tika-vin07_t:2070	Iti samantapāsādikāya vinayaṭṭhakathāya vimativinodaniyaṃ	207	
PA_tika-vin07_t:2071	Mahākhandhakavaṇṇanānayo niṭṭhito.	207	
PA_tika-vin07_t:2072	2. Uposathakkhandhako	207	
PA_tika-vin07_t:2073	Sannipātānujānanādikathāvaṇṇanā	207	
PA_tika-vin07_t:2074	132. Uposathakkhandhake taranti otaranti etthāti titthaṃ, laddhi. Itoti sāsanaladdhito.	207	
PA_tika-vin07_t:2075	135. Āpajjitvā vā vuṭṭhitoti ettha desanārocanānampi saṅgaho. Teneva mātikāṭṭhakathāyaṃ “vuṭṭhitā vā desitā vā ārocitā vā āpatti…pe… asantī nāma hotī”ti vuttaṃ.	207	
PA_tika-vin07_t:2076	Manujenāti āsannena saha. Pareti dūraṭṭhepi parapuggale sandhāya giraṃ no ca bhaṇeyyāti yojanā.	207	
PA_tika-vin07_t:2077_0	“Āvikatā hissa phāsu hotī”ti vuttattā garukāpattipi āvikaraṇamattena vuṭṭhātīti keci	2077	
PA_tika-vin07_t:2077_1	vadanti, taṃ tesaṃ matimattaṃ parivāsādividhānasuttehi virujjhanato. Ayaṃ panettha	2077	
PA_tika-vin07_t:2077_2	adhippāyo – yathābhūtañhi attānamāvikarontaṃ pesalā bhikkhū “akāmā parivatthabba”ntiādivacanaṃ	2077	
PA_tika-vin07_t:2077_3	nissāya anicchamānampi naṃ upāyena parivāsādīni datvā avassaṃ suddhante patiṭṭhāpessanti,	2077	
PA_tika-vin07_t:2077_4	tato tassa avippaṭisārādīnaṃ vasena phāsu hoti. Paṭhamaṃ pātimokkhuddesanti nidānuddesaṃ	2077	
PA_tika-vin07_t:2077_5	dasseti. Pubbe avijjamānaṃ paññāpesīti. Na kevalañca etaṃ, pubbe paññattampi pana	2077	
PA_tika-vin07_t:2077_6	pārājikādisikkhāpadaṃ sabbaṃ bhagavā “tatrime cattāro pārājikā dhammā uddesaṃ āgacchantī”tiādinā	2077	
PA_tika-vin07_t:2077_7	pārājikuddesādivasena vinayamātikaṃ katvā nidānuddesena saha sayameva saṅgahetvā	2077	
PA_tika-vin07_t:2077_8	“pātimokkha”nti paññāpesīti daṭṭhabbaṃ. Tadetaṃ sabbampi sandhāya “anujānāmi, bhikkhave,	2077	
PA_tika-vin07_t:2077_9	pātimokkhaṃ uddisitu”nti vuttaṃ.	2077	
PA_tika-vin07_t:2078	136. Etaṃ 34 veditabbanti yasmiṃ tasmiṃ cātuddase vā pannarase vāti evaṃ atthajātaṃ.	207	
PA_tika-vin07_t:2079	Sannipātānujānanādikathāvaṇṇanā niṭṭhitā.	207	
PA_tika-vin07_t:2080	Sīmānujānanakathāvaṇṇanā	208	
PA_tika-vin07_t:2081_0	138. “Puratthimāya disāyā”ti idaṃ nidassanamattaṃ. Tassaṃ pana disāyaṃ nimitte asati	2081	
PA_tika-vin07_t:2081_1	yattha atthi, tato paṭṭhāya paṭhamaṃ “puratthimāya anudisāya, dakkhiṇāya disāyā”tiādinā	2081	
PA_tika-vin07_t:2081_2	samantā vijjamānaṭṭhānesu nimittāni kittetvā puna “puratthimāya anudisāyā”ti paṭhamakittitaṃ	2081	
PA_tika-vin07_t:2081_3	kittetuṃ vaṭṭati, tīhi nimittehi siṅghāṭakasaṇṭhānāyapi sīmāya sammannitabbato. Tikkhattuṃ	2081	
PA_tika-vin07_t:2081_4	sīmāmaṇḍalaṃ sambandhantenāti vinayadharena sayaṃ ekasmiṃyeva ṭhāne ṭhatvā kevalaṃ	2081	
PA_tika-vin07_t:2081_5	nimittakittanavacaneneva sīmāmaṇḍalaṃ samantā nimittena nimittaṃ bandhantenāti attho.	2081	
PA_tika-vin07_t:2081_6	Taṃ taṃ nimittaṭṭhānaṃ agantvāpi hi kittetuṃ vaṭṭati. Tiyojanaparamāya sīmāya samantato	2081	
PA_tika-vin07_t:2081_7	tikkhattuṃ anuparigamanassa ekadivasena dukkarattā vinayadharena sayaṃ adiṭṭhampi	2081	
PA_tika-vin07_t:2081_8	pubbe bhikkhūhi yathāvavatthitaṃ nimittaṃ “pāsāṇo bhante”tiādinā kenaci vuttānusārena	2081	
PA_tika-vin07_t:2081_9	sallakkhetvā “eso pāsāṇo nimitta”ntiādinā kittetumpi vaṭṭati eva.	2081	
PA_tika-vin07_t:2082_0	Suddhapaṃsupabbatoti na kenaci kato sayaṃjātova vutto. Tathā sesāpi. Itaropīti suddhapaṃsupabbatādikopi	2082	
PA_tika-vin07_t:2082_1	pabbato. Hatthippamāṇatoti ettha bhūmito uggatappadesena hatthippamāṇaṃ gahetabbaṃ.	2082	
PA_tika-vin07_t:2082_2	Catūhi vā tīhi vāti sīmābhūmiyaṃ catūsu, tīsu vā disāsu ṭhitehi. Ekissā eva pana	2082	
PA_tika-vin07_t:2082_3	disāya ṭhitehi tato bahūhipi sammannituṃ na vaṭṭati. Dvīhi pana dvīsu disāsu ṭhitehipi	2082	
PA_tika-vin07_t:2082_4	na vaṭṭati. Tasmāti yasmā ekena na vaṭṭati, tasmā. Taṃ bahiddhā katvāti kittitanimittassa	2082	
PA_tika-vin07_t:2082_5	asīmattā antosīmāya karaṇaṃ ayuttanti vuttaṃ. Tenāha “sace”tiādi.	2082	
PA_tika-vin07_t:2083_0	Dvattiṃsapalaguḷapiṇḍappamāṇatā saṇṭhānato gahetabbā, na tulagaṇanāvasena, bhārato	2083	
PA_tika-vin07_t:2083_1	palaparimāṇañca magadhatulāya gahetabbaṃ. Sā ca lokiyatulāya dviguṇāti vadanti. Atimahantopīti	2083	
PA_tika-vin07_t:2083_2	bhūmito hatthippamāṇaṃ anuggantvā heṭṭhābhūmiyaṃ otiṇṇaghanato anekayojanappamāṇopi.	2083	
PA_tika-vin07_t:2083_3	Sace hi tato hatthippamāṇaṃ kūṭaṃ uggacchati, pabbatasaṅkhyameva gacchati.	2083	
PA_tika-vin07_t:2084_0	Antosārānanti tasmiṃ khaṇe taruṇatāya sāre avijjamānepi pariṇāmena bhavissamānasārepi	2084	
PA_tika-vin07_t:2084_1	sandhāya vuttaṃ. Tādisānañhi sūcidaṇḍakappamāṇapariṇāhānaṃ catupañcamattampi vanaṃ	2084	
PA_tika-vin07_t:2084_2	vaṭṭati. Antosāramissakānanti antosārehi rukkhehi sammissānaṃ. Etena ca sārarukkhamissampi	2084	
PA_tika-vin07_t:2084_3	vanaṃ vaṭṭatīti dasseti. Catupañcarukkhamattampīti sārarukkhe sandhāya vuttaṃ. Vanamajjhe	2084	
PA_tika-vin07_t:2084_4	vihāraṃ karontīti rukkhaghaṭāya antare rukkhe acchinditvā vatiādīhi vihāraparicchedaṃ	2084	
PA_tika-vin07_t:2084_5	katvāva antorukkhantaresu eva pariveṇapaṇṇasālādīnaṃ karaṇavasena yathā antovihārampi	2084	
PA_tika-vin07_t:2084_6	vanameva hoti, evaṃ vihāraṃ karontīti attho. Yadi hi sabbaṃ rukkhaṃ chinditvā vihāraṃ	2084	
PA_tika-vin07_t:2084_7	kareyyuṃ, vihārassa avanattā taṃ parikkhipitvā ṭhitaṃ vanaṃ ekattha kittetabbaṃ siyā.	2084	
PA_tika-vin07_t:2084_8	Idha pana antopi vanattā “vanaṃ na kittetabba”nti vuttaṃ. Sace hi taṃ kittenti, “nimittassa	2084	
PA_tika-vin07_t:2084_9	upari vihāro hotī”tiādinā anantare vuttadosaṃ āpajjati. Ekadesanti vanekadesaṃ, rukkhavirahitaṭṭhāne	2084	
PA_tika-vin07_t:2084_10	katavihārassa ekapasse ṭhitavanassa ekadesanti attho.	20841	
PA_tika-vin07_t:2085_0	Sūcidaṇḍakappamāṇoti vaṃsadaṇḍappamāṇo. Lekhanidaṇḍappamāṇoti keci. Mātikāṭṭhakathāyaṃ	2085	
PA_tika-vin07_t:2085_1	pana avebhaṅgiyavinicchaye “yo koci aṭṭhaṅgulasūcidaṇḍakamattopi veḷu…pe… garubhaṇḍa”nti	2085	
PA_tika-vin07_t:2085_2	vuttattā tanutaro veḷudaṇḍoti ca sūcidaṇḍoti ca gahetabbaṃ. Vaṃsanaḷakasarāvādīsūti	2085	
PA_tika-vin07_t:2085_3	veḷupabbe vā naḷapabbe vā kapallakādimattikabhājanesu vāti attho. Taṅkhaṇampīti taruṇapotake	2085	
PA_tika-vin07_t:2085_4	amilāyitvā viruhanajātike sandhāya vuttaṃ. Ye pana pariṇatā samūlaṃ uddharitvā ropitāpi	2085	
PA_tika-vin07_t:2085_5	chinnasākhā viya milāyitvā cirena navamūlaṅkuruppattiyā jīvanti, mīyantiyeva vā,	2085	
PA_tika-vin07_t:2085_6	tādise kittetuṃ na vaṭṭati. Etanti navamūlasākhāniggamanaṃ.	2085	
PA_tika-vin07_t:2086_0	Majjheti sīmāya mahādisānaṃ anto. Koṇanti sīmāya catūsu koṇesu dvinnaṃ dvinnaṃ maggānaṃ	2086	
PA_tika-vin07_t:2086_1	sambandhaṭṭhānaṃ. Parabhāge kittetuṃ vaṭṭatīti tesaṃ catunnaṃ koṇānaṃ bahi nikkhamitvā	2086	
PA_tika-vin07_t:2086_2	ṭhitesu maggesu ekissā disāya ekaṃ, aññissā disāya cāparanti evaṃ cattāropi maggā	2086	
PA_tika-vin07_t:2086_3	catūsu disāsu kittetuṃ vaṭṭatīti adhippāyo. Evaṃ pana kittitamattena kathaṃ ekābaddhatā	2086	
PA_tika-vin07_t:2086_4	vigacchatīti viññāyatīti. Parato gataṭṭhānepi ete eva te cattāro maggā. “Catūsu disāsu	2086	
PA_tika-vin07_t:2086_5	gacchantī”ti hi vuttaṃ. Tasmā ettha kāraṇaṃ vicinitabbaṃ.	2086	
PA_tika-vin07_t:2087_0	“Uttarantiyā bhikkhuniyā”ti idañca pāḷiyaṃ bhikkhunīnaṃ nadīpāragamane nadilakkhaṇassa	2087	
PA_tika-vin07_t:2087_1	āgatattā vuttaṃ. Bhikkhūnaṃ antaravāsakatemanamattampi vaṭṭati eva. “Nadicatukkepi	2087	
PA_tika-vin07_t:2087_2	eseva nayo”ti iminā ekattha kittetvā aññattha parato gataṭṭhānepi kittetuṃ na vaṭṭatīti	2087	
PA_tika-vin07_t:2087_3	dasseti. Teneva ca “assammissanadiyo catassopi kittetuṃ vaṭṭatī”ti asammissa-ggahaṇaṃ	2087	
PA_tika-vin07_t:2087_4	kataṃ. Mūleti ādikāle. Nadiṃ bhinditvāti yathā udakaṃ anicchantehi kassakehi mahoghe	2087	
PA_tika-vin07_t:2087_5	nivattetuṃ na sakkā, evaṃ nadikūlaṃ bhinditvā.	2087	
PA_tika-vin07_t:2088	Ukkhepimanti dīgharajjunā kuṭena ussiñcanīyaṃ.	208	
PA_tika-vin07_t:2089_0	Asammissehīti sabbadisāsu ṭhitapabbatehi eva, pāsāṇādīsu aññatarehi vā nimittantarābyavahitehi.	2089	
PA_tika-vin07_t:2089_1	Sammissehīti ekattha pabbato, aññattha pāsāṇoti evaṃ ṭhitehi aṭṭhahipi. “Nimittānaṃ	2089	
PA_tika-vin07_t:2089_2	satenāpī”ti iminā ekissāya eva disāya bahunimittāni “puratthimāya disāya kiṃ nimittaṃ?	2089	
PA_tika-vin07_t:2089_3	Pabbato bhante. Puna puratthimāya disāya kiṃ nimittaṃ? Pāsāṇo bhante”tiādinā kittetuṃ	2089	
PA_tika-vin07_t:2089_4	vaṭṭatīti dasseti. Siṅghāṭakasaṇṭhānāti tikoṇā. Caturassāti samacaturassā, mudiṅgasaṇṭhānā	2089	
PA_tika-vin07_t:2089_5	pana āyatacaturassā. Ekakoṭiyaṃ saṅkocitā, tadaññāya vitthiṇṇā vā hotīti. Sīmāya	2089	
PA_tika-vin07_t:2089_6	upacāraṃ ṭhapetvāti āyatiṃ bandhitabbāya sīmāya nesaṃ vihārānaṃ paricchedato bahi	2089	
PA_tika-vin07_t:2089_7	sīmantarikappahonakaṃ upacāraṃ ṭhapetvā. Baddhā sīmā yesu vihāresu, te baddhasīmā.	2089	
PA_tika-vin07_t:2089_8	Pāṭekkanti paccekaṃ. Baddhasīmāsadisānīti yathā baddhasīmāsu ṭhitā aññamaññaṃ chandādiṃ	2089	
PA_tika-vin07_t:2089_9	anapekkhitvā paccekaṃ kammaṃ kātuṃ labhanti, evaṃ gāmasīmāsu ṭhitāpīti dasseti. Āgantabbanti	2089	
PA_tika-vin07_t:2089_10	sāmīcimattavasena vuttaṃ. Tenāha “āgamanampī”tiādi.	20891	
PA_tika-vin07_t:2090_0	Pabbajjūpasampadādīnanti ettha bhaṇḍukammāpucchanaṃ sandhāya pabbajjāgahaṇaṃ. Ekavīsati	2090	
PA_tika-vin07_t:2090_1	bhikkhūti nisinne sandhāya vuttaṃ. Idañca kammārahena saha abbhānakārakānampi pahonakatthaṃ	2090	
PA_tika-vin07_t:2090_2	vuttaṃ. “Nimittupagā pāsāṇā ṭhapetabbā”ti idaṃ yathārucitaṭṭhāne rukkhanimittādīnaṃ	2090	
PA_tika-vin07_t:2090_3	dullabhatāya vaḍḍhitvā ubhinnaṃ baddhasīmānaṃ saṅkarakaraṇato ca pāsāṇanimittassa	2090	
PA_tika-vin07_t:2090_4	ca tadabhāvato yattha katthaci ānetvā ṭhapetuṃ sukaratāya ca vuttaṃ. Tathā sīmantarikapāsāṇā	2090	
PA_tika-vin07_t:2090_5	ṭhapetabbāti etthāpi. Caturaṅgulappamāṇāpīti yathā khandhasīmāparicchedato bahi nimittapāsāṇānaṃ	2090	
PA_tika-vin07_t:2090_6	caturaṅgulamattaṭṭhānaṃ samantā nigacchati, avasesaṃ ṭhānaṃ antokhandhasīmāya hotiyeva,	2090	
PA_tika-vin07_t:2090_7	evaṃ tesupi ṭhapitesu caturaṅgulamattā sīmantarikā hotīti daṭṭhabbaṃ.	2090	
PA_tika-vin07_t:2091_0	Sīmantarikapāsāṇāti sīmantarikāya ṭhapitanimittapāsāṇā. Te pana kittentena padakkhiṇato	2091	
PA_tika-vin07_t:2091_1	anupariyāyanteneva kittetabbā. Kathaṃ? Khaṇḍasīmato hi pacchimāya disāya puratthābhimukhena	2091	
PA_tika-vin07_t:2091_2	ṭhatvā “puratthimāya disāya kiṃ nimitta”nti tattha sabbāni nimittāni anukkamena kittetvā	2091	
PA_tika-vin07_t:2091_3	tathā uttarāya disāya dakkhiṇābhimukhena ṭhatvā “dakkhiṇāya disāya kiṃ nimitta”nti	2091	
PA_tika-vin07_t:2091_4	anukkamena kittetvā tathā puratthimāya disāya pacchimābhimukhena ṭhatvā “pacchimāya	2091	
PA_tika-vin07_t:2091_5	disāya kiṃ nimitta”nti anukkamena kittetvā tathā dakkhiṇāya disāya uttarābhimukhena	2091	
PA_tika-vin07_t:2091_6	ṭhatvā “uttarāya disāya kiṃ nimitta”nti tattha sabbāni nimittāni anukkamena kittetvā	2091	
PA_tika-vin07_t:2091_7	puna pacchimāya disāya puratthābhimukhena ṭhatvā purimakittitaṃ vuttanayena puna	2091	
PA_tika-vin07_t:2091_8	kittetabbaṃ. Evaṃ bahūnampi khaṇḍasīmānaṃ sīmantarikapāsāṇā paccekaṃ kittetabbā.	2091	
PA_tika-vin07_t:2091_9	Tatoti pacchā. Avasesanimittānīti mahāsīmāya bāhirantaresu avasesanimittāni. Ubhinnampi	2091	
PA_tika-vin07_t:2091_10	na kopentīti ubhinnampi kammaṃ na kopenti.	20911	
PA_tika-vin07_t:2092_0	Kuṭigeheti bhūmiyaṃ katatiṇakuṭiyaṃ. Udukkhalanti udukkhalāvāṭasadisakhuddakāvāṭaṃ.	2092	
PA_tika-vin07_t:2092_1	Nimittaṃ na kātabbanti taṃ rājiṃ vā udukkhalaṃ vā nimittaṃ na kātabbaṃ. Idañca yathāvuttesu	2092	
PA_tika-vin07_t:2092_2	nimittesu anāgatattena na vaṭṭatīti siddhampi avinassakasaññāya koci mohena nimittaṃ	2092	
PA_tika-vin07_t:2092_3	kareyyāti dūratopi vipattiparihāratthaṃ vuttaṃ. Evaṃ upari “bhittiṃ akittetvā”tiādīsupi	2092	
PA_tika-vin07_t:2092_4	siddhamevatthaṃ punappunaṃ kathane kāraṇaṃ veditabbaṃ. Sīmāvipatti hi upasampadādisabbakammavipattimūlanti	2092	
PA_tika-vin07_t:2092_5	tassā sabbaṃ dvāraṃ sabbathā pidahanavasena vattabbaṃ. Sabbaṃ vatvāva idha ācariyā	2092	
PA_tika-vin07_t:2092_6	vinicchayaṃ ṭhapesunti daṭṭhabbaṃ.	2092	
PA_tika-vin07_t:2093_0	Bhittinti iṭṭhakadārumattikāmayaṃ. Silāmayāya pana bhittiyā nimittupagaṃ ekaṃ pāsāṇaṃ	2093	
PA_tika-vin07_t:2093_1	taṃtaṃdisāya kittetuṃ vaṭṭati. Anekasilāhi cinitaṃ sakalabhittiṃ kittetuṃ na vaṭṭati	2093	
PA_tika-vin07_t:2093_2	“eso pāsāṇo nimitta”nti ekavacanena vattabbato. Antokuṭṭamevāti ettha antokuṭṭepi	2093	
PA_tika-vin07_t:2093_3	nimittānaṃ ṭhitokāsato anto eva sīmāti gahetabbaṃ. Pamukhe nimittapāsāṇe ṭhapetvāti	2093	
PA_tika-vin07_t:2093_4	gabbhābhimukhepi bahipamukhe gabbhavitthārappamāṇe ṭhāne pāsāṇe ṭhapetvā sammannitabbā.	2093	
PA_tika-vin07_t:2093_5	Evañhi gabbhapamukhānaṃ antare ṭhitakuṭṭampi upādāya anto ca bahi ca caturassasaṇṭhānāva	2093	
PA_tika-vin07_t:2093_6	sīmā hoti. Bahīti sakalassa kuṭigehassa samantato bahi.	2093	
PA_tika-vin07_t:2094	Anto ca bahi ca sīmā hotīti majjhe ṭhitabhittiyā saha caturassasīmā hoti.	209	
PA_tika-vin07_t:2095_0	“Uparipāsādeyeva hotī”ti iminā gabbhassa ca pamukhassa ca antarā ṭhitabhittiyā ekattā	2095	
PA_tika-vin07_t:2095_1	tattha ca ekavīsatiyā bhikkhūnaṃ okāsābhāvena heṭṭhā na otarati, uparibhitti pana	2095	
PA_tika-vin07_t:2095_2	sīmaṭṭhāva hotīti dasseti. Heṭṭhimatale kuṭṭoti heṭṭhimatale catūsu disāsu ṭhitakuṭṭo.	2095	
PA_tika-vin07_t:2095_3	Sace hi dvīsu, tīsu vā disāsu eva kuṭṭo tiṭṭheyya, heṭṭhā na otarati. Heṭṭhāpi otaratīti	2095	
PA_tika-vin07_t:2095_4	catunnampi bhittīnaṃ anto bhittīhi saha ekavīsatiyā bhikkhūnaṃ pahonakattā vuttaṃ.	2095	
PA_tika-vin07_t:2095_5	Otaramānā ca uparisīmappamāṇena otarati, catunnaṃ pana bhittīnaṃ bāhirantaraparicchede	2095	
PA_tika-vin07_t:2095_6	heṭṭhābhūmibhāge udakapariyantaṃ katvā otarati. Na pana bhittīnaṃ bahi kesaggamattampi	2095	
PA_tika-vin07_t:2095_7	ṭhānaṃ. Pāsādabhittitoti uparitale bhittito. Otaraṇānotaraṇaṃ vuttanayeneva veditabbanti	2095	
PA_tika-vin07_t:2095_8	uparisīmappamāṇassa antogadhānaṃ heṭṭhimatale catūsu disāsu kuṭṭānaṃ tulārukkhehi	2095	
PA_tika-vin07_t:2095_9	ekasambandhataṃ tadanto pacchimasīmappamāṇatādiñca sandhāya vuttaṃ. Kiñcāpettha niyyūhakādayo	2095	
PA_tika-vin07_t:2095_10	nimittānaṃ ṭhitokāsatāya bajjhamānakkhaṇe sīmā na honti, baddhāya pana sīmāya sīmaṭṭhāva	20951	
PA_tika-vin07_t:2095_11	hontīti daṭṭhabbā. Pariyantathambhānanti nimittagatapāsāṇatthambhe sandhāya vuttaṃ.	20951	
PA_tika-vin07_t:2095_12	“Uparimatalena sambaddho hotī”ti idaṃ kuṭṭānaṃ antarā sīmaṭṭhānaṃ thambhānaṃ abhāvato	20951	
PA_tika-vin07_t:2095_13	vuttaṃ. Yadi hi bhaveyyuṃ, kuṭṭe uparimatalena asambandhepi sīmaṭṭhatthambhānaṃ upari	20951	
PA_tika-vin07_t:2095_14	ṭhito pāsādo sīmaṭṭhova hoti.	20951	
PA_tika-vin07_t:2096_0	Sace pana bahūnaṃ thambhapantīnaṃ upari katapāsādassa heṭṭhā pathaviyaṃ sabbabāhirāya	2096	
PA_tika-vin07_t:2096_1	thambhapantiyā anto nimittapāsāṇe ṭhapetvā sīmā baddhā hoti, ettha kathanti? Etthāpi	2096	
PA_tika-vin07_t:2096_2	yaṃ tāva sīmaṭṭhatthambheheva dhāriyamānānaṃ tulānaṃ uparimatalaṃ, sabbaṃ taṃ sīmaṭṭhameva,	2096	
PA_tika-vin07_t:2096_3	ettha vivādo natthi. Yaṃ pana sīmaṭṭhatthambhapantiyā, asīmaṭṭhāya bāhiratthambhapantiyā	2096	
PA_tika-vin07_t:2096_4	ca samadhuraṃ dhāriyamānānaṃ tulānaṃ uparimatalaṃ, tattha upaḍḍhaṃ sīmāti keci vadanti.	2096	
PA_tika-vin07_t:2096_5	Sakalampi gāmasīmāti apare. Baddhasīmā evāti aññe. Tasmā kammaṃ karontehi garuke	2096	
PA_tika-vin07_t:2096_6	nirāsaṅkaṭṭhāne ṭhatvā sabbaṃ taṃ āsaṅkaṭṭhānaṃ sodhetvāva kammaṃ kātabbaṃ, sanniṭṭhānakāraṇaṃ	2096	
PA_tika-vin07_t:2096_7	vā gavesitvā tadanuguṇaṃ kātabbaṃ.	2096	
PA_tika-vin07_t:2097_0	Tālamūlakapabbateti tālakkhandhamūlasadise heṭṭhā thūlo hutvā kamena kiso hutvā uggato	2097	
PA_tika-vin07_t:2097_1	hi tālasadiso nāma hoti. Vitānasaṇṭhānoti ahicchattakasaṇṭhāno. Paṇavasaṇṭhānoti	2097	
PA_tika-vin07_t:2097_2	majjhe tanuko heṭṭhā ca upari ca vitthiṇṇo. Heṭṭhā vā majjhe vāti mudiṅgasaṇṭhānassa	2097	
PA_tika-vin07_t:2097_3	heṭṭhā, paṇavasaṇṭhānassa majjhe.	2097	
PA_tika-vin07_t:2098_0	Sappaphaṇasadiso pabbatoti sappaphaṇo viya khujjo, mūlaṭṭhānato aññattha avanatasīsoti	2098	
PA_tika-vin07_t:2098_1	attho. Ākāsapabbhāranti bhittiyā aparikkhittapabbhāraṃ. Sīmappamāṇoti antoākāsena	2098	
PA_tika-vin07_t:2098_2	saddhiṃ pacchimasīmappamāṇo. “So ca pāsāṇo sīmaṭṭho”ti iminā īdisehi susirapāsāṇaleṇakuṭṭādīhi	2098	
PA_tika-vin07_t:2098_3	paricchinne bhūmibhāge eva sīmā patiṭṭhāti, na aparicchinne. Te pana sīmaṭṭhattā	2098	
PA_tika-vin07_t:2098_4	sīmā honti, na sarūpena sīmaṭṭhamañcādi viyāti dasseti. Sace pana so susirapāsāṇo	2098	
PA_tika-vin07_t:2098_5	bhūmiṃ anāhacca ākāsagatova olambati, sīmā na otarati. Susirapāsāṇā pana sayaṃ sīmāpaṭibaddhattā	2098	
PA_tika-vin07_t:2098_6	sīmā honti. Kathaṃ pana pacchimappamāṇarahitehi etehi susirapāsāṇādīhi sīmā na otaratīti	2098	
PA_tika-vin07_t:2098_7	idaṃ saddhātabbanti? Aṭṭhakathāpamāṇato.	2098	
PA_tika-vin07_t:2099_0	Apicettha susirapāsāṇabhittianusārena mūsikādīnaṃ viya sīmāya heṭṭhimatale otaraṇakiccaṃ	2099	
PA_tika-vin07_t:2099_1	natthi. Heṭṭhā pana pacchimasīmappamāṇe ākāse dvaṅgulamattabahalehi pāsāṇabhittiādīhipi	2099	
PA_tika-vin07_t:2099_2	uparimatalaṃ āhacca ṭhitehi sabbaso, yebhuyyena vā paricchinne sati upari bajjhamānā	2099	
PA_tika-vin07_t:2099_3	sīmā tehi pāsāṇādīhi antaritāya tapparicchinnāya heṭṭhābhūmiyāpi uparimatalena saddhiṃ	2099	
PA_tika-vin07_t:2099_4	ekakkhaṇe patiṭṭhāti nadipārasīmā viya nadiantaritesu ubhosu tīresu, leṇādīsu apanītesupi	2099	
PA_tika-vin07_t:2099_5	heṭṭhā otiṇṇā sīmā yāva sāsanantaradhānā na vigacchati. Paṭhamaṃ pana upari sīmāya	2099	
PA_tika-vin07_t:2099_6	baddhāya pacchā leṇādīsu katesupi heṭṭhābhūmiyaṃ sīmā otarati eva. Keci taṃ na icchanti.	2099	
PA_tika-vin07_t:2099_7	Evaṃ ubhayattha patiṭṭhitā ca sā sīmā ekāva hoti gottādijāti viya byattibhedesūti	2099	
PA_tika-vin07_t:2099_8	gahetabbaṃ. Sabbā eva hi baddhasīmā, abaddhasīmā ca attano attano pakatinissayabhūte	2099	
PA_tika-vin07_t:2099_9	gāmāraññanadiādike khette yathāparicchedaṃ sabbattha sākalyena ekasmiṃ khaṇe byāpinī	2099	
PA_tika-vin07_t:2099_10	paramatthato avijjamānāpi te te nissayabhūte paramatthadhamme, taṃ taṃ kiriyāvisesampi	20991	
PA_tika-vin07_t:2099_11	vā upādāya lokiyehi, sāsanikehi ca yathārahaṃ ekattena paññattatāya nissayekarūpā	20991	
PA_tika-vin07_t:2099_12	eva. Tathā hi eko gāmo araññaṃ nadī jātassaro samuddoti evaṃ loke,	20991	
PA_tika-vin07_t:2100_0	“Sammatā sā sīmā saṅghena. Agāmake ce, bhikkhave, araññe samantā sattabbhantarā,	2100	
PA_tika-vin07_t:2100_1	ayaṃ tattha samānasaṃvāsā ekūposathā. Samantā udakukkhepā, ayaṃ tattha samānasaṃvāsā ekūposathā”ti –	2100	
PA_tika-vin07_t:2101	Ādinā sāsane ca ekavohāro dissati. Na hi paramatthato ekassa anekadhammesu byāpanamatthi. Kasiṇekadesādivikappāsamānatāya ekattahānitoti ayaṃ no mati.	210	
PA_tika-vin07_t:2102_0	Assa heṭṭhāti sappaphaṇapabbatassa heṭṭhā ākāsapabbhāre. Leṇassāti leṇañce kataṃ,	2102	
PA_tika-vin07_t:2102_1	tassa leṇassāti attho. Tameva puna leṇaṃ pañcahi pakārehi vikappetvā otaraṇānotaraṇavinicchayaṃ	2102	
PA_tika-vin07_t:2102_2	dassetuṃ āha “sace pana heṭṭhā”tiādi. Tattha “heṭṭhā”ti imassa “leṇaṃ hotī”ti iminā	2102	
PA_tika-vin07_t:2102_3	sambandho. Heṭṭhā leṇañca ekasmiṃ padeseti āha “anto”ti, pabbatassa anto, pabbatamūleti	2102	
PA_tika-vin07_t:2102_4	attho. Tameva anto-saddaṃ sīmāparicchedena visesetuṃ “uparimassa sīmāparicchedassa	2102	
PA_tika-vin07_t:2102_5	pārato”ti vuttaṃ. Pabbatapādaṃ pana apekkhitvā “orato”ti vattabbepi sīmānissayaṃ	2102	
PA_tika-vin07_t:2102_6	pabbataggaṃ sandhāya “pārato”ti vuttanti daṭṭhabbaṃ. Teneva “bahileṇa”nti ettha bahi-saddaṃ	2102	
PA_tika-vin07_t:2102_7	visesento “uparimassa sīmāparicchedassa orato”ti āha. Bahi sīmā na otaratīti ettha	2102	
PA_tika-vin07_t:2102_8	bahīti pabbatapāde leṇaṃ sandhāya vuttaṃ, leṇassa bahibhūte uparisīmāparicchedassa	2102	
PA_tika-vin07_t:2102_9	heṭṭhābhāge sīmā na otaratīti attho. Anto sīmāti leṇassa ca pabbatapādassa ca anto	2102	
PA_tika-vin07_t:2102_10	attano otaraṇārahaṭṭhāne na otaratīti attho. “Bahi sīmā na otarati, anto sīmā na	21021	
PA_tika-vin07_t:2102_11	otaratī”ti cettha attano otaraṇārahaṭṭhāne leṇābhāvena sīmāya sabbathā anotaraṇameva	21021	
PA_tika-vin07_t:2102_12	dassitanti gahetabbaṃ. Tatthāpi anotarantī upari eva hotīti. “Bahi patitaṃ asīmā”tiādinā	21021	
PA_tika-vin07_t:2102_13	uparipāsādādīsu athiranissayesu ṭhitā sīmāpi tesaṃ vināsena vinassatīti dassitanti daṭṭhabbaṃ.	21021	
PA_tika-vin07_t:2103_0	Pokkharaṇiṃ khaṇanti, sīmāyevāti ettha sace heṭṭhā umaṅganadisīmappamāṇato anūnā	2103	
PA_tika-vin07_t:2103_1	paṭhamameva ca pavattā hoti. Sīmā ca pacchā baddhā nadito upari eva hoti, nadiṃ āhacca	2103	
PA_tika-vin07_t:2103_2	pokkharaṇiyā ca khatāya sīmā vinassatīti daṭṭhabbaṃ. Heṭṭhāpathavitaleti antarā bhūmivivare.	2103	
PA_tika-vin07_t:2104_0	Sīmāmāḷaketi khaṇḍasīmaṅgaṇe. “Vaṭarukkho”ti idaṃ pārohopatthambhena atidūrampi gantuṃ	2104	
PA_tika-vin07_t:2104_1	samatthasākhāsamaṅgitāya vuttaṃ. Sabbarukkhalatādīnampi sambandho na vaṭṭati eva.	2104	
PA_tika-vin07_t:2104_2	Teneva nāvārajjusetusambandhopi paṭikkhitto. Tatoti sākhato. Mahāsīmāya pathavitalanti	2104	
PA_tika-vin07_t:2104_3	ettha āsannatarampi gāmasīmaṃ aggahetvā baddhasīmāya eva gahitattā gāmasīmābaddhasīmānaṃ	2104	
PA_tika-vin07_t:2104_4	aññamaññaṃ rukkhādisambandhepi sambhedadoso natthi, aññamaññaṃ nissayanissitabhāvena	2104	
PA_tika-vin07_t:2104_5	pavattitoti gahetabbaṃ. Yadi hi tāsampi sambandhadoso bhaveyya, kathaṃ gāmasīmāya	2104	
PA_tika-vin07_t:2104_6	baddhasīmā sammannitabbā siyā? Yassā hi sīmāya saddhiṃ sambandhe doso bhaveyya, sā	2104	
PA_tika-vin07_t:2104_7	tattha bandhitumeva na vaṭṭati, baddhasīmāudakukkhepasīmāsu baddhasīmā viya, attano	2104	
PA_tika-vin07_t:2104_8	nissayabhūtagāmasīmādīsu udakukkhepasīmā viya ca. Teneva “sace pana rukkhassa sākhā	2104	
PA_tika-vin07_t:2104_9	vā tato nikkhantapāroho vā bahinaditīre vihārasīmāya vā gāmasīmāya vā patiṭṭhito”tiādinā	2104	
PA_tika-vin07_t:2104_10	udakukkhepasīmāya attano anissayabhūtagāmasīmādīhi eva sambandhadoso dassito, na	21041	
PA_tika-vin07_t:2104_11	nadisīmāyaṃ. Evamidhāpīti daṭṭhabbaṃ. Ayañcattho upari pākaṭo bhavissati. Āhaccāti phusitvā.	21041	
PA_tika-vin07_t:2105_0	Mahāsīmaṃ vā sodhetvāti mahāsīmāgatānaṃ sabbesaṃ bhikkhūnaṃ hatthapāsānayanabahikaraṇādivasena	2105	
PA_tika-vin07_t:2105_1	sakalaṃ mahāsīmaṃ sodhetvā. Etena sabbavipattiyo mocetvā pubbe suṭṭhu baddhānampi	2105	
PA_tika-vin07_t:2105_2	dvinnaṃ baddhasīmānaṃ pacchā rukkhādisambandhena uppajjanako īdiso pāḷimuttako sambhedadoso	2105	
PA_tika-vin07_t:2105_3	atthīti dasseti. So ca “na, bhikkhave, sīmāya sīmā sambhinditabbā”tiādinā baddhasīmānaṃ	2105	
PA_tika-vin07_t:2105_4	aññamaññaṃ sambhedajjhottharaṇaṃ paṭikkhipitvā “anujānāmi, bhikkhave, sīmaṃ sammannantena	2105	
PA_tika-vin07_t:2105_5	sīmantarikaṃ ṭhapetvā sīmaṃ sammannitu”nti ubhinnaṃ baddhasīmānamantarā sīmantarikaṃ	2105	
PA_tika-vin07_t:2105_6	ṭhapetvāva bandhituṃ anujānantena sambhedajjhottharaṇaṃ viya tāsaṃ aññamaññaṃ phusitvā	2105	
PA_tika-vin07_t:2105_7	tiṭṭhanavasena bandhanampi na vaṭṭatīti siddhattā baddhānampi tāsaṃ pacchā aññamaññaṃ	2105	
PA_tika-vin07_t:2105_8	ekarukkhādīhi phusitvā ṭhānampi na vaṭṭatīti bhagavato adhippāyaññūhi saṅgītikārakehi	2105	
PA_tika-vin07_t:2105_9	niddhārito. Bandhanakāle paṭikkhittassa sambandhadosassa anulomena akappiyānulomattā.	2105	
PA_tika-vin07_t:2106_0	Ayaṃ pana sambandhadoso – pubbe suṭṭhu baddhānaṃ pacchā sañjātattā bajjhamānakkhaṇe	2106	
PA_tika-vin07_t:2106_1	viya asīmattaṃ kātuṃ na sakkoti. Tasmā rukkhādisambandhe apanītamatte tā sīmā pākatikā	2106	
PA_tika-vin07_t:2106_2	honti. Yathā cāyaṃ pacchā na vaṭṭati, evaṃ bajjhamānakkhaṇepi tāsaṃ rukkhādisambandhe	2106	
PA_tika-vin07_t:2106_3	sati tā bandhituṃ na vaṭṭatīti daṭṭhabbaṃ.	2106	
PA_tika-vin07_t:2107_0	Keci pana “mahāsīmaṃ vā sodhetvāti ettha mahāsīmāgatā bhikkhū yathā taṃ sākhaṃ vā	2107	
PA_tika-vin07_t:2107_1	pārohaṃ vā kāyapaṭibaddhehi na phusanti, evaṃ sodhanameva idhādhippetaṃ, na sakalasīmāsodhana”nti	2107	
PA_tika-vin07_t:2107_2	vadanti, taṃ na yuttaṃ aṭṭhakathāya virujjhanato. Tathā hi “mahāsīmāya pathavitalaṃ	2107	
PA_tika-vin07_t:2107_3	vā tatthajātarukkhādīni vā āhacca tiṭṭhatī”ti evaṃ sākhāpārohānaṃ mahāsīmaṃ phusitvā	2107	
PA_tika-vin07_t:2107_4	ṭhānameva sambandhadose kāraṇattena vuttaṃ, na pana tattha ṭhitabhikkhūhi sākhādīnaṃ	2107	
PA_tika-vin07_t:2107_5	phusanaṃ. Yadi hi bhikkhūnaṃ sākhādi phusitvā ṭhānameva kāraṇaṃ siyā, tassa sākhaṃ	2107	
PA_tika-vin07_t:2107_6	vā tato niggatapārohaṃ vā mahāsīmāya paviṭṭhaṃ tatraṭṭho koci bhikkhu phusitvā tiṭṭhatīti	2107	
PA_tika-vin07_t:2107_7	bhikkhuphusanameva vattabbaṃ siyā. Yañhi tattha mahāsīmāsodhane kāraṇaṃ, tadeva tasmiṃ	2107	
PA_tika-vin07_t:2107_8	vākye padhānato dassetabbaṃ. Na hi āhacca ṭhitameva sākhādiṃ phusitvā ṭhito bhikkhu	2107	
PA_tika-vin07_t:2107_9	sodhetabbo ākāsaṭṭhasākhādiṃ phusitvā ṭhitassāpi sodhetabbato, kiṃ niratthakena āhaccaṭṭhānavacanena.	2107	
PA_tika-vin07_t:2107_10	Ākāsaṭṭhasākhāsu ca bhikkhuno phusanameva kāraṇattena vuttaṃ, sodhanañca tasseva	21071	
PA_tika-vin07_t:2107_11	bhikkhussa hatthapāsānayanādivasena sodhanaṃ vuttaṃ. Idha pana “mahāsīmaṃ sodhetvā”ti	21071	
PA_tika-vin07_t:2107_12	sakalasīmāsādhāraṇavacanena sodhanaṃ vuttaṃ.	21071	
PA_tika-vin07_t:2108_0	Apica sākhādiṃ phusitvā ṭhitabhikkhumattasodhane abhimate “mahāsīmāya pathavitala”nti	2108	
PA_tika-vin07_t:2108_1	visesasīmopādānaṃ niratthakaṃ siyā yattha katthaci antamaso ākāsepi ṭhatvā sākhādiṃ	2108	
PA_tika-vin07_t:2108_2	phusitvā ṭhitassa visodhetabbato. Chinditvā bahiṭṭhakā kātabbāti tattha patiṭṭhitabhāvaviyojanavacanato	2108	
PA_tika-vin07_t:2108_3	ca visabhāgasīmānaṃ phusaneneva sakalasīmāsodhanahetuko aṭṭhakathāsiddhoyaṃ eko sambandhadoso	2108	
PA_tika-vin07_t:2108_4	atthevāti gahetabbo. Teneva udakukkhepasīmākathāyampi “vihārasīmāya vā gāmasīmāya	2108	
PA_tika-vin07_t:2108_5	vā patiṭṭhito”ti ca “naditīre pana khāṇukaṃ koṭṭetvā tattha baddhanāvāya na vaṭṭatī”ti	2108	
PA_tika-vin07_t:2108_6	ca “sace pana setu vā setupādā vā bahitīre patiṭṭhitā, kammaṃ kātuṃ na vaṭṭatī”ti	2108	
PA_tika-vin07_t:2108_7	ca evaṃ visabhāgāsu gāmasīmāsu sākhādīnaṃ phusanameva saṅkaradosakāraṇattena vuttaṃ,	2108	
PA_tika-vin07_t:2108_8	na bhikkhuphusanaṃ. Tathā hi “antonadiyaṃ jātarukkhe bandhitvā kammaṃ kātabba”nti	2108	
PA_tika-vin07_t:2108_9	nadiyaṃ nāvābandhanaṃ anuññātaṃ udakukkhepanissayattena nadisīmāya sabhāgattā. Yadi	2108	
PA_tika-vin07_t:2108_10	hi bhikkhūnaṃ phusanameva paṭicca sabbattha sambandhadoso vutto siyā, nadiyampi bandhanaṃ	21081	
PA_tika-vin07_t:2108_11	paṭikkhipitabbaṃ bhaveyya. Tatthāpi hi bhikkhuphusanaṃ kammakopakāraṇaṃ hoti, tasmā	21081	
PA_tika-vin07_t:2108_12	sabhāgasīmāsu pavisitvā bhūmiādiṃ phusitvā vā aphusitvā vā sākhādimhi ṭhite taṃ sākhādiṃ	21081	
PA_tika-vin07_t:2108_13	phusantova bhikkhu sodhetabbo. Visabhāgasīmāsu pana sākhādimhi phusitvā ṭhite taṃ	21081	
PA_tika-vin07_t:2108_14	sākhādiṃ aphusantāpi sabbe bhikkhū sodhetabbā. Aphusitvā ṭhite pana taṃ sākhādiṃ	21081	
PA_tika-vin07_t:2108_15	phusantova bhikkhu sodhetabboti niṭṭhamettha gantabbaṃ.	21081	
PA_tika-vin07_t:2109_0	Yaṃ panettha keci “baddhasīmānaṃ dvinnaṃ aññamaññaṃ viya baddhasīmāgāmasīmānampi	2109	
PA_tika-vin07_t:2109_1	tadaññāsampi sabbāsaṃ samānasaṃvāsakasīmānaṃ aññamaññaṃ rukkhādisambandhe sati tadubhayampi	2109	
PA_tika-vin07_t:2109_2	ekasīmaṃ viya sodhetvā ekattheva kammaṃ kātabbaṃ, aññattha kataṃ kammaṃ vipajjati,	2109	
PA_tika-vin07_t:2109_3	natthettha sabhāgavisabhāgabhedo”ti vadanti, taṃ tesaṃ matimattaṃ, sabhāgasīmānaṃ	2109	
PA_tika-vin07_t:2109_4	aññamaññaṃ sambhedadosābhāvassa visabhāgasīmānameva tabbhāvassa suttasuttānulomādivinayanayehi	2109	
PA_tika-vin07_t:2109_5	siddhattā. Tathā hi “anujānāmi, bhikkhave, sīmaṃ sammannitu”nti gāmasīmāyameva baddhasīmaṃ	2109	
PA_tika-vin07_t:2109_6	sammannituṃ anuññātaṃ. Tāsaṃ nissayanissitabhāvena sabhāgatā, sambhedajjhottharaṇādidosābhāvo	2109	
PA_tika-vin07_t:2109_7	ca suttatova siddho. Bandhanakāle pana anuññātassa sambandhassa anulomato pacchā	2109	
PA_tika-vin07_t:2109_8	sañjātarukkhādisambandhopi tāsaṃ vaṭṭati eva. “Yaṃ, bhikkhave…pe… kappiyaṃ anulometi	2109	
PA_tika-vin07_t:2109_9	akappiyaṃ paṭibāhati. Taṃ vo kappatī”ti vuttattā. Evaṃ tāva baddhasīmāgāmasīmānaṃ	2109	
PA_tika-vin07_t:2109_10	aññamaññaṃ sabhāgatā, sambhedādidosābhāvo ca suttasuttānulomato siddho. Iminā eva	21091	
PA_tika-vin07_t:2109_11	nayena araññasīmāsattabbhantarasīmānaṃ, nadiādiudakukkhepasīmānañca suttasuttānulomato	21091	
PA_tika-vin07_t:2109_12	aññamaññaṃ sabhāgatā, sambhedādidosābhāvo ca siddhoti veditabbo.	21091	
PA_tika-vin07_t:2110_0	Baddhasīmāya pana aññāya baddhasīmāya, nadiādisīmāsu ca bandhituṃ paṭikkhepasiddhito	2110	
PA_tika-vin07_t:2110_1	ceva udakukkhepasattabbhantarasīmānaṃ nadiādīsu eva kātuṃ niyamanasuttasāmatthiyena	2110	
PA_tika-vin07_t:2110_2	baddhasīmāgāmasīmādīsu karaṇapaṭikkhepasiddhito ca tāsaṃ aññamaññaṃ visabhāgatā,	2110	
PA_tika-vin07_t:2110_3	uppattikkhaṇe, pacchā ca rukkhādīhi sambhedādidosasambhavo ca vuttanayena suttasuttānulomato	2110	
PA_tika-vin07_t:2110_4	ca sijjhanti. Teneva aṭṭhakathāyaṃ visabhāgasīmānameva vaṭarukkhādivacanehi sambandhadosaṃ	2110	
PA_tika-vin07_t:2110_5	dassetvā sabhāgānaṃ baddhasīmāgāmasīmādīnaṃ sambandhadoso na dassito, na kevalañca	2110	
PA_tika-vin07_t:2110_6	na dassito, atha kho tāsaṃ sabhāgasīmānaṃ rukkhādisambandhepi dosābhāvo pāḷiaṭṭhakathāsu	2110	
PA_tika-vin07_t:2110_7	ñāpito eva. Tathā hi pāḷiyaṃ “pabbatanimittaṃ pāsāṇanimittaṃ vananimittaṃ rukkhanimitta”ntiādinā	2110	
PA_tika-vin07_t:2110_8	vaḍḍhanakanimittāni anuññātāni. Tena nesaṃ rukkhādīnaṃ nimittānaṃ vaḍḍhanepi baddhasīmāgāmasīmānaṃ	2110	
PA_tika-vin07_t:2110_9	saṅkaradosābhāvo ñāpitova hoti. Dvinnaṃ pana baddhasīmānaṃ īdiso sambandho na vaṭṭati.	2110	
PA_tika-vin07_t:2110_10	Vuttañhi “ekarukkhopi ca dvinnaṃ sīmānaṃ nimittaṃ hoti, so pana vaḍḍhanto sīmāsaṅkaraṃ	21101	
PA_tika-vin07_t:2110_11	karoti, tasmā na kātabbo”ti “anujānāmi, bhikkhave, tiyojanaparamaṃ sīmaṃ sammannitu”nti	21101	
PA_tika-vin07_t:2110_12	vacanatopi cāyaṃ ñāpito. Tiyojanaparamāya hi sīmāya samantā pariyantesu rukkhalatāgumbādīhi	21101	
PA_tika-vin07_t:2110_13	baddhasīmāgāmasīmānaṃ niyamena aññamaññaṃ sambandhassa sambhavato “īdisaṃ sambandhanaṃ	21101	
PA_tika-vin07_t:2110_14	vināsetvāva sīmā sammannitabbā”ti aṭṭhakathāyampi na vuttaṃ.	21101	
PA_tika-vin07_t:2111_0	Yadi cettha rukkhādisambandhena kammavipatti bhaveyya, avassameva vattabbaṃ siyā.	2111	
PA_tika-vin07_t:2111_1	Vipattiparihāratthañhi ācariyā nirāsaṅkaṭṭhānesupi “bhittiṃ akittetvā”tiādinā siddhamevatthaṃ	2111	
PA_tika-vin07_t:2111_2	punappunaṃ avocuṃ. Idha pana “vanamajjhe vihāraṃ karonti, vanaṃ na kittetabba”ntiādirukkhalatādīhi	2111	
PA_tika-vin07_t:2111_3	nirantare vanamajjhepi sīmābandhanameva avocuṃ. Tathā thambhānaṃ upari katapāsādādīsu	2111	
PA_tika-vin07_t:2111_4	heṭṭhā thambhādīhi ekābaddhesu uparimatalādīsu sīmābandhanaṃ bahudhā vuttaṃ. Tasmā	2111	
PA_tika-vin07_t:2111_5	baddhasīmāgāmasīmānaṃ rukkhādisambandho tehi mukhatova vihito. Apica gāmasīmānampi	2111	
PA_tika-vin07_t:2111_6	pāṭekkaṃ baddhasīmāsadisatāya ekissā gāmasīmāya kammaṃ karontehi dabbatiṇamattenāpi	2111	
PA_tika-vin07_t:2111_7	sambandhā gāmantaraparamparā araññanadisamuddā ca sodhetabbāti sakaladīpaṃ sodhetvāva	2111	
PA_tika-vin07_t:2111_8	kātabbaṃ siyā. Evaṃ pana asodhetvā paṭhamamahāsaṅgītikālato pabhuti katānaṃ upasampadādikammānaṃ,	2111	
PA_tika-vin07_t:2111_9	sīmāsammutīnañca vipajjanato sabbesampi bhikkhūnaṃ anupasampannasaṅkāpasaṅgo ca dunnivāro	2111	
PA_tika-vin07_t:2111_10	hoti. Na cetaṃ yuttaṃ. Tasmā vuttanayeneva visabhāgasīmānameva rukkhādīhi sambandhadoso,	21111	
PA_tika-vin07_t:2111_11	na baddhasīmāgāmasīmādīnaṃ sabhāgasīmānanti gahetabbaṃ.	21111	
PA_tika-vin07_t:2112_0	Mahāsīmāsodhanassa dukkaratāya khaṇḍasīmāyameva yebhuyyena saṅghakammakaraṇanti āha	2112	
PA_tika-vin07_t:2112_1	“sīmāmāḷake”tiādi. Mahāsaṅghasannipāte pana khaṇḍasīmāya appahonakatāya mahāsīmāya	2112	
PA_tika-vin07_t:2112_2	kamme kariyamānepi ayaṃ nayo gahetabbova.	2112	
PA_tika-vin07_t:2113_0	“Ukkhipāpetvā”ti iminā kāyapaṭibaddhenapi sīmaṃ phusanto sīmaṭṭhova hotīti dasseti.	2113	
PA_tika-vin07_t:2113_1	Purimanayepīti khaṇḍasīmato mahāsīmaṃ paviṭṭhasākhānayepi. Sīmaṭṭharukkhasākhāya	2113	
PA_tika-vin07_t:2113_2	nisinno sīmaṭṭhova hotīti āha “hatthapāsameva ānetabbo”ti. Ettha ca rukkhasākhādīhi	2113	
PA_tika-vin07_t:2113_3	aññamaññaṃ sambandhāsu etāsu khandhasīmāyaṃ tayo bhikkhū, mahāsīmāyaṃ dveti evaṃ	2113	
PA_tika-vin07_t:2113_4	dvīsu sīmāsu sīmantarikaṃ aphusitvā, hatthapāsañca avijahitvā ṭhitehi pañcahi bhikkhūhi	2113	
PA_tika-vin07_t:2113_5	upasampadādikammaṃ kātuṃ vaṭṭatīti keci vadanti. Taṃ na yuttaṃ “nānāsīmāya ṭhitacatuttho	2113	
PA_tika-vin07_t:2113_6	kammaṃ kareyya, akammaṃ, na ca karaṇīya”ntiādi vacanato. Tenevetthāpi mahāsīmaṃ sodhetvā	2113	
PA_tika-vin07_t:2113_7	māḷakasīmāyameva kammakaraṇaṃ vihitaṃ. Aññathā bhinnasīmaṭṭhatāya tatraṭṭhassa gaṇapūrakattābhāvā kammakopova hotīti.	2113	
PA_tika-vin07_t:2114_0	Yadi evaṃ kathaṃ chandapārisuddhiāharaṇavasena mahāsīmāsodhananti? Tampi vinayaññū	2114	
PA_tika-vin07_t:2114_1	na icchanti, hatthapāsānayanabahisīmākaraṇavaseneva panettha sodhanaṃ icchanti, dinnassāpi	2114	
PA_tika-vin07_t:2114_2	chandassa anāgamanena mahāsīmaṭṭho kammaṃ kopetīti. Yadi cassa chandādi nāgacchati,	2114	
PA_tika-vin07_t:2114_3	kathaṃ so kammaṃ kopessatīti? Dvinnaṃ visabhāgasīmānaṃ sambandhadosato. So ca sambandhadoso	2114	
PA_tika-vin07_t:2114_4	aṭṭhakathāvacanappamāṇato. Na hi vinaye sabbattha yutti sakkā ñātuṃ buddhagocarattāti	2114	
PA_tika-vin07_t:2114_5	veditabbaṃ. Keci pana “sace dvepi sīmāyo pūretvā nirantaraṃ ṭhitesu bhikkhūsu kammaṃ	2114	
PA_tika-vin07_t:2114_6	karontesu ekissā eva sīmāya gaṇo ca upasampadāpekkho ca anussāvako ca ekato tiṭṭhati,	2114	
PA_tika-vin07_t:2114_7	kammaṃ sukatameva hoti. Sace pana kammāraho vā anussāvako vā sīmantaraṭṭho hoti,	2114	
PA_tika-vin07_t:2114_8	kammaṃ vipajjatī”ti vadanti, tañca baddhasīmāgāmasīmādisabhāgasīmāsu eva yujjati,	2114	
PA_tika-vin07_t:2114_9	yāsu aññamaññaṃ rukkhādisambandhesupi doso natthi. Yāsu pana atthi, na tāsu visabhāgasīmāsu	2114	
PA_tika-vin07_t:2114_10	rukkhādisambandhe sati ekattha ṭhito itaraṭṭhānaṃ kammaṃ kopeti eva aṭṭhakathāyaṃ	21141	
PA_tika-vin07_t:2114_11	sāmaññato sodhanassa vuttattāti amhākaṃ khanti. Vīmaṃsitvā gahetabbaṃ.	21141	
PA_tika-vin07_t:2115_0	Na otaratīti paṇavasaṇṭhānapabbatādīsu heṭṭhā pamāṇarahitaṭṭhānaṃ na otarati. Kiñcāpi	2115	
PA_tika-vin07_t:2115_1	panettha bajjhamānakkhaṇe uddhampi pamāṇarahitaṃ pabbatādīni nārohati, tathāpi taṃ	2115	
PA_tika-vin07_t:2115_2	pacchā sīmaṭṭhatāya sīmā hoti. Heṭṭhā paṇavasaṇṭhānādi pana upari baddhāyapi sīmāya	2115	
PA_tika-vin07_t:2115_3	sīmāsaṅkhyaṃ na gacchati, tassa vasena na otaratīti vuttaṃ, itarathā orohaṇārohaṇānaṃ	2115	
PA_tika-vin07_t:2115_4	sādhāraṇavasena “na otaratī”tiādinā vattabbato. Yaṃ kiñcīti niṭṭhitasīmāya upari	2115	
PA_tika-vin07_t:2115_5	jātaṃ vijjamānaṃ pubbe ṭhitaṃ, pacchā sañjātaṃ, paviṭṭhañca yaṃkiñci saviññāṇakāviññāṇakaṃ	2115	
PA_tika-vin07_t:2115_6	sabbampīti attho. Antosīmāya hi hatthikkhandhādisaviññāṇakesu nisinnopi bhikkhu sīmaṭṭhova	2115	
PA_tika-vin07_t:2115_7	hoti. “Baddhasīmāyā”ti idañca pakaraṇavasena upalakkhaṇato vuttaṃ. Abaddhasīmāsupi	2115	
PA_tika-vin07_t:2115_8	sabbāsu ṭhitaṃ taṃ sīmāsaṅkhyameva gacchati.	2115	
PA_tika-vin07_t:2116_0	Ekasambaddhena gatanti rukkhalatāditatrajātameva sandhāya vuttaṃ. Tādisampi “ito	2116	
PA_tika-vin07_t:2116_1	gata”nti vattabbataṃ arahati. Yaṃ pana “ito gata”nti vā “tato āgata”nti vā vattuṃ	2116	
PA_tika-vin07_t:2116_2	asakkuṇeyyaṃ ubhosu baddhasīmāgāmasīmāsu, udakukkhepanadiādīsu ca tiriyaṃ patitarajjudaṇḍādi,	2116	
PA_tika-vin07_t:2116_3	tattha kiṃ kātabbanti? Ettha pana baddhasīmāya patiṭṭhitabhāgo baddhasīmā, abaddhagāmasīmāya	2116	
PA_tika-vin07_t:2116_4	patiṭṭhitabhāgo gāmasīmā tadubhayasīmaṭṭhapabbatādi viya. Baddhasīmato uṭṭhitavaṭarukkhassa	2116	
PA_tika-vin07_t:2116_5	pārohe, gāmasīmāya gāmasīmato uṭṭhitavaṭarukkhassa pārohe ca baddhasīmāya patiṭṭhitepi	2116	
PA_tika-vin07_t:2116_6	eseva nayo. Mūlapatiṭṭhitakālato hi paṭṭhāya “ito gataṃ, tato āgata”nti vattuṃ asakkuṇeyyato	2116	
PA_tika-vin07_t:2116_7	so bhāgo yathāpaviṭṭhasīmāsaṅkhyameva gacchati, tesaṃ rukkhapārohānaṃ antarā pana	2116	
PA_tika-vin07_t:2116_8	ākāsaṭṭhasākhā bhūmiyaṃ sīmāparicchedappamāṇena tadubhayasīmā hotīti keci vadanti.	2116	
PA_tika-vin07_t:2116_9	Yasmā panassa sākhāya pāroho paviṭṭhasīmāya pathaviyaṃ mūlehi patiṭṭhahitvāpi yāva	2116	
PA_tika-vin07_t:2116_10	sākhaṃ vinā ṭhātuṃ na sakkoti, tāva mūlasīmaṭṭhataṃ na vijahati. Yadā pana vinā ṭhātuṃ	21161	
PA_tika-vin07_t:2116_11	sakkoti, tadāpi pārohamattameva paviṭṭhasīmaṭṭhataṃ samupeti. Tasmā sabbopi ākāsaṭṭhasākhābhāgo	21161	
PA_tika-vin07_t:2116_12	purimasīmaṭṭhataṃ na vijahati, tato āgatabhāgassa avijahitattāti amhākaṃ khanti.	21161	
PA_tika-vin07_t:2116_13	Udakukkhepanadiādīsupi eseva nayo. Tattha ca visabhāgasīmāya evaṃ paviṭṭhe sakalasīmāsodhanaṃ,	21161	
PA_tika-vin07_t:2116_14	sabhāgāya paviṭṭhe phusitvā ṭhitamattabhikkhusodhanañca sabbaṃ pubbe vuttanayameva.	21161	
PA_tika-vin07_t:2117_0	140. Pārayatīti ajjhottharati, nadiyā ubhosu tīresu patiṭṭhamānā sīmā nadiajjhottharā	2117	
PA_tika-vin07_t:2117_1	nāma hotīti āha “nadiṃajjhottharamāna”nti. Antonadiyañhi sīmā na otarati. Nadilakkhaṇe	2117	
PA_tika-vin07_t:2117_2	pana asati otarati, sā ca tadā nadipārasīmā na hotīti āha “nadiyā lakkhaṇaṃ nadinimitte	2117	
PA_tika-vin07_t:2117_3	vuttanayamevā”ti. Assāti bhaveyya. Avassaṃ labbhaneyyā pana dhuvanāvāva hotīti sambandho.	2117	
PA_tika-vin07_t:2117_4	“Na nāvāyā”ti iminā nāvaṃ vināpi sīmā baddhā subaddhā eva hoti, āpattiparihāratthā nāvāti dasseti.	2117	
PA_tika-vin07_t:2118_0	Rukkhasaṅghāṭamayoti anekarukkhe ekato ghaṭetvā katasetu. Rukkhaṃ chinditvā katoti	2118	
PA_tika-vin07_t:2118_1	pāṭhaseso. “Sabbanimittānaṃ anto ṭhite bhikkhū hatthapāsagate katvā”ti idaṃ ubhinnaṃ	2118	
PA_tika-vin07_t:2118_2	tīrānaṃ ekagāmakhettabhāvaṃ sandhāya vuttaṃ. Pabbatasaṇṭhānāti ekato uggatadīpasikharattā vuttaṃ.	2118	
PA_tika-vin07_t:2119	Sīmānujānanakathāvaṇṇanā niṭṭhitā.	211	
PA_tika-vin07_t:2120	Uposathāgārādikathāvaṇṇanā	212	
PA_tika-vin07_t:2121	141. Samūhanitvāti vināsetvā, uddharitvāti attho. Idañca āpattiparihāratthaṃ vuttaṃ.	212	
PA_tika-vin07_t:2122	142. Yāni kānicīti idha nimittānaṃ sīmāya pāḷiyaṃ sarūpato avuttattā vuttaṃ.	212	
PA_tika-vin07_t:2123	Uposathāgārādikathāvaṇṇanā niṭṭhitā.	212	
PA_tika-vin07_t:2124	Avippavāsasīmānujānanakathāvaṇṇanā	212	
PA_tika-vin07_t:2125_0	143. Aṭṭhārasāti andhakavindavihārampi upādāya vuccati. Nesaṃ sīmāti tesu mahāvihāresu.	2125	
PA_tika-vin07_t:2125_1	“Mana”nti imassa vivaraṇaṃ īsakanti, īsakaṃ vuḷhoti attho. Imamevatthaṃ dassetuṃ	2125	
PA_tika-vin07_t:2125_2	“appattavuḷhabhāvo ahosī”ti vuttaṃ. Amanasikarontoti iddhiyā anatikkamassa kāraṇaṃ vuttaṃ.	2125	
PA_tika-vin07_t:2126	144. Soti bhikkhunisaṅgho. Dvepīti dve samānasaṃvāsaavippavāsāyo. Avippavāsasīmāti mahāsīmaṃ sandhāya vadati. Tattheva yebhuyyena avippavāsāti.	212	
PA_tika-vin07_t:2127_0	“Avippavāsaṃ ajānantāpī”ti idaṃ mahāsīmāya vijjamānāvijjamānattaṃ, tassā bāhiraparicchedañca	2127	
PA_tika-vin07_t:2127_1	ajānantānaṃ vasena vuttaṃ. Evaṃ ajānantehipi antosīmāya ṭhatvā kammavācāya katāya	2127	
PA_tika-vin07_t:2127_2	sā sīmā samūhatāva hotīti āha “samūhanituñceva bandhituñca sakkhissantī”ti. Nirāsaṅkaṭṭhāneti	2127	
PA_tika-vin07_t:2127_3	khaṇḍasīmārahitaṭṭhāne. Idañca mahāsīmāya vijjamānāyapi kammakaraṇasukhatthaṃ khaṇḍasīmā	2127	
PA_tika-vin07_t:2127_4	icchitāti taṃ cetiyaṅgaṇādibahusannipātaṭṭhāne na bandhatīti vuttaṃ. Tatthāpi sā	2127	
PA_tika-vin07_t:2127_5	baddhā subaddhā eva mahāsīmā viya. “Paṭibandhituṃ pana na sakkhissantevā”ti idaṃ	2127	
PA_tika-vin07_t:2127_6	khaṇḍasīmāya asamūhatattā, tassā avijjamānattassa ajānanato ca mahāsīmābandhanaṃ	2127	
PA_tika-vin07_t:2127_7	sandhāya vuttaṃ. Khaṇḍasīmaṃ pana nirāsaṅkaṭṭhāne bandhituṃ sakkhissanteva. Sīmāsambhedaṃ	2127	
PA_tika-vin07_t:2127_8	katvāti khaṇḍasīmāya vijjamānapakkhe sīmāya sīmaṃ ajjhottharaṇasambhedaṃ katvā avijjamānapakkhepi	2127	
PA_tika-vin07_t:2127_9	sambhedasaṅkāya anivattanena sambhedasaṅkaṃ katvā. Avihāraṃ kareyyunti saṅghakammānārahaṃ	2127	
PA_tika-vin07_t:2127_10	kareyyuṃ. Pubbe hi cetiyaṅgaṇādinirāsaṅkaṭṭhāne kammaṃ kātuṃ sakkā, idāni tampi vināsitanti	21271	
PA_tika-vin07_t:2127_11	adhippāyo. Na samūhanitabbāti khaṇḍasīmaṃ ajānantehi na samūhanitabbā. Ubhopi na	21271	
PA_tika-vin07_t:2127_12	jānantīti ubhinnaṃ padesaniyamaṃ vā tāsaṃ dvinnampi vā aññatarāya vā vijjamānataṃ	21271	
PA_tika-vin07_t:2127_13	vā avijjamānataṃ vā na jānanti, sabbattha saṅkā eva hoti. “Neva samūhanituṃ, na bandhituṃ	21271	
PA_tika-vin07_t:2127_14	sakkhissantī”ti idaṃ nirāsaṅkaṭṭhāne ṭhatvā samūhanituṃ sakkontopi mahāsīmaṃ paṭibandhituṃ	21271	
PA_tika-vin07_t:2127_15	na sakkontīti imamatthaṃ sandhāya vuttaṃ. “Na ca sakkā…pe… kammavācaṃ kātu”nti idaṃ	21271	
PA_tika-vin07_t:2127_16	sīmābandhanakammavācaṃ sandhāya vuttaṃ. Tasmāti yasmā bandhituṃ na sakkā, tasmā na	21271	
PA_tika-vin07_t:2127_17	samūhanitabbāti attho.	21271	
PA_tika-vin07_t:2128_0	Keci pana “īdisesu vihāresu chapañcamatte bhikkhū gahetvā vihārakoṭito paṭṭhāya vihāraparikkhepassa	2128	
PA_tika-vin07_t:2128_1	anto ca bahi ca samantā leḍḍupāte sabbattha mañcappamāṇe okāse nirantaraṃ ṭhatvā	2128	
PA_tika-vin07_t:2128_2	paṭhamaṃ avippavāsasīmaṃ, tato samānasaṃvāsakasīmañca samūhananavasena sīmāya samugghāte	2128	
PA_tika-vin07_t:2128_3	kate tasmiṃ vihāre khaṇḍasīmāya, mahāsīmāyapi vā vijjamānatte sati avassaṃ ekasmiṃ	2128	
PA_tika-vin07_t:2128_4	mañcaṭṭhāne tāsaṃ majjhagatā te bhikkhū tā samūhaneyyuṃ, tato gāmasīmā eva avasisseyya.	2128	
PA_tika-vin07_t:2128_5	Na hettha sīmāya, tapparicchedassa vā jānanaṃ aṅgaṃ. Sīmāya pana antoṭhānaṃ, “samūhanissāmā”ti	2128	
PA_tika-vin07_t:2128_6	kammavācāya karaṇañcettha aṅgaṃ. Aṭṭhakathāyaṃ ‘khaṇḍasīmaṃ pana jānantā avippavāsaṃ	2128	
PA_tika-vin07_t:2128_7	ajānantāpi samūhanituñceva bandhituñca sakkhissantī’ti evaṃ mahāsīmāya paricchedassa	2128	
PA_tika-vin07_t:2128_8	ajānanepi samūhanassa vuttattā. Gāmasīmāya eva ca avasiṭṭhāya tattha yathāruci duvidhampi	2128	
PA_tika-vin07_t:2128_9	sīmaṃ bandhituñceva upasampadādikammaṃ kātuñca vaṭṭatī”ti vadanti, taṃ yuttaṃ viya	2128	
PA_tika-vin07_t:2128_10	dissati. Vīmaṃsitvā gahetabbaṃ.	21281	
PA_tika-vin07_t:2129	Avippavāsasīmānujānanakathāvaṇṇanā niṭṭhitā.	212	
PA_tika-vin07_t:2130	Gāmasīmādikathāvaṇṇanā	213	
PA_tika-vin07_t:2131_0	147. Pāḷiyaṃ “asammatāya, bhikkhave, sīmāyā”tiādinā gāmasīmā eva baddhasīmāya khettaṃ,	2131	
PA_tika-vin07_t:2131_1	araññanadiādayo viya sattabbhantaraudakukkhepādīnaṃ. Sā ca gāmasīmā baddhasīmāvirahitaṭṭhāne	2131	
PA_tika-vin07_t:2131_2	sayameva samānasaṃvāsā hotīti dasseti. Yā tassa vā gāmassa gāmasīmāti ettha gāmasīmāparicchedassa	2131	
PA_tika-vin07_t:2131_3	anto ca bahi ca khettavatthuaraññapabbatādikaṃ sabbaṃ gāmakhettaṃ sandhāya “gāmassā”ti	2131	
PA_tika-vin07_t:2131_4	vuttaṃ, na antaragharameva. Tasmā tassa sakalassa gāmakhettassa sambandhanīyā gāmasīmāti	2131	
PA_tika-vin07_t:2131_5	evamattho veditabbo. Yo hi so antaragharakhettādīsu anekesu bhūmibhāgesu “gāmo”ti	2131	
PA_tika-vin07_t:2131_6	ekattena lokajanehi paññatto gāmavohāro, sova idha “gāmasīmā”tipi vuccatīti adhippāyo,	2131	
PA_tika-vin07_t:2131_7	gāmo eva hi gāmasīmā. Imināva nayena upari araññaṃ nadī samuddo jātassaroti evaṃ	2131	
PA_tika-vin07_t:2131_8	tesu bhūmippadesesu ekattena lokajanapaññattānameva araññādīnaṃ araññasīmādibhāvo	2131	
PA_tika-vin07_t:2131_9	veditabbo. Loke pana gāmasīmādivohāro gāmādīnaṃ mariyādāyameva vattuṃ vaṭṭati, na	2131	
PA_tika-vin07_t:2131_10	gāmakhettādīsu sabbattha. Sāsane pana te gāmādayo itaranivattiatthena sayameva attano	21311	
PA_tika-vin07_t:2131_11	mariyādāti katvā gāmo eva gāmasīmā, araññameva araññasīmā…pe… samuddo eva samuddasīmāti	21311	
PA_tika-vin07_t:2131_12	sīmāvohārena vuttāti veditabbā.	21311	
PA_tika-vin07_t:2132_0	“Nigamassa vā”ti idaṃ gāmasīmappabhedaṃ sabbaṃ upalakkhaṇavasena dassetuṃ vuttaṃ.	2132	
PA_tika-vin07_t:2132_1	Tenāha “nagarampi gahitamevā”ti. “Baliṃ labhantī”ti idaṃ yebhuyyavasena vuttaṃ, “ayaṃ	2132	
PA_tika-vin07_t:2132_2	gāmo ettako karīsabhāgo”tiādinā pana rājapaṇṇesu āropitesu bhūmibhāgesu yasmiṃ yasmiṃ	2132	
PA_tika-vin07_t:2132_3	taḷākamātikāsusānapabbatādike padese baliṃ na gaṇhanti, sopi gāmasīmā eva. Rājādīhi	2132	
PA_tika-vin07_t:2132_4	paricchinnabhūmibhāgo hi sabbova ṭhapetvā nadiloṇijātassare gāmasīmāti veditabbo.	2132	
PA_tika-vin07_t:2132_5	Tenāha “paricchinditvā rājā kassaci detī”ti. Sace pana tattha rājā kañci padesaṃ	2132	
PA_tika-vin07_t:2132_6	gāmantarena yojeti, so paviṭṭhagāmasīmataṃ eva bhajati, nadijātassaresu vināsetvā	2132	
PA_tika-vin07_t:2132_7	taḷākādibhāvaṃ vā pūretvā khettādibhāvaṃ vā pāpitesupi eseva nayo.	2132	
PA_tika-vin07_t:2133_0	Ye pana gāmā rājacorādibhayapīḷitehi manussehi chaḍḍitā cirampi nimmanussā tiṭṭhanti,	2133	
PA_tika-vin07_t:2133_1	samantā pana gāmā santi, tepi pāṭekkaṃ gāmasīmāva. Tesu hi rājāno samantagāmavāsīhi	2133	
PA_tika-vin07_t:2133_2	kasāpetvā vā yehi kehici kasitaṭṭhānaṃ likhitvā vā baliṃ gaṇhanti, aññena vā gāmena	2133	
PA_tika-vin07_t:2133_3	ekībhāvaṃ vā upanenti. Ye pana gāmā rājūhipi pariccattā gāmakhettānantarikā mahāraññena	2133	
PA_tika-vin07_t:2133_4	ekībhūtā, te agāmakāraññasīmataṃ pāpuṇanti, purimā gāmasīmā vinassati. Rājāno pana	2133	
PA_tika-vin07_t:2133_5	ekasmiṃ araññādippadese mahantaṃ gāmaṃ katvā anekasahassāni kulāni vāsāpetvā tattha	2133	
PA_tika-vin07_t:2133_6	vāsīnaṃ bhogagāmāti samantā bhūtagāme paricchinditvā denti. Purāṇanāmaṃ, pana paricchedañca	2133	
PA_tika-vin07_t:2133_7	na vināsenti, tepi paccekaṃ gāmasīmā eva. Ettāvatā purimagāmasīmattaṃ na vijahanti.	2133	
PA_tika-vin07_t:2133_8	Sā ca itarā cātiādi “samānasaṃvāsā ekūposathā”ti pāḷipadassa adhippāyavivaraṇaṃ.	2133	
PA_tika-vin07_t:2133_9	Tattha hi sā ca rājicchāvasena parivattitvā samuppannā abhinavā, itarā ca aparivattā	2133	
PA_tika-vin07_t:2133_10	pakatigāmasīmā, yathā baddhasīmāya sabbaṃ saṅghakammaṃ kātuṃ vaṭṭati, evametāpi sabbakammārahatāsadisena	21331	
PA_tika-vin07_t:2133_11	baddhasīmāsadisā, sā samānasaṃvāsā ekūposathāti adhippāyo. Sāmaññato “baddhasīmāsadisā”ti	21331	
PA_tika-vin07_t:2133_12	vutte ticīvarāvippavāsasīmaṃ baddhasīmaṃ eva maññantīti taṃsadisatānivattanamukhena	21331	
PA_tika-vin07_t:2133_13	upari sattabbhantarasīmāya taṃsadisatāpi atthīti dassananayassa idheva pasaṅgaṃ dassetuṃ	21331	
PA_tika-vin07_t:2133_14	“kevala”ntiādi vuttaṃ.	21331	
PA_tika-vin07_t:2134_0	Viñjhāṭavisadise araññeti yattha “asukagāmassa idaṃ khetta”nti gāmavohāro natthi,	2134	
PA_tika-vin07_t:2134_1	yattha ca na kasanti na vapanti, tādise araññe. Macchabandhānaṃ agamanapathā nimmanussāvāsā	2134	
PA_tika-vin07_t:2134_2	samuddantaradīpakāpi ettheva saṅgayhanti. Yaṃ yañhi agāmakhettabhūtaṃ nadisamuddajātassaravirahitaṃ	2134	
PA_tika-vin07_t:2134_3	padesaṃ, taṃ sabbaṃ araññasīmāti veditabbaṃ. Sā ca sattabbhantarasīmaṃ vināva sayameva	2134	
PA_tika-vin07_t:2134_4	samānasaṃvāsā baddhasīmāsadisā. Nadiādisīmāsu viya sabbamettha saṅghakammaṃ kātuṃ	2134	
PA_tika-vin07_t:2134_5	vaṭṭati. Nadisamuddajātassarānaṃ tāva aṭṭhakathāyaṃ “attano sabhāveneva baddhasīmāsadisā”tiādinā	2134	
PA_tika-vin07_t:2134_6	vuttattā sīmatā siddhā. Araññassa pana sīmatā kathanti? Sattabbhantarasīmānujānanasuttādisāmatthiyato.	2134	
PA_tika-vin07_t:2134_7	Yathā hi gāmasīmāya vaggakammaparihāratthaṃ bahū baddhasīmāyo anuññātā, tāsañca dvinnamantarā	2134	
PA_tika-vin07_t:2134_8	aññamaññaṃ asambhedatthaṃ sīmantarikā anuññātā, evamidhāraññepi sattabbhantarasīmā.	2134	
PA_tika-vin07_t:2134_9	Tāsañca dvinnaṃ antarā sīmantarikāya pāḷiaṭṭhakathāsupi vidhānasāmatthiyato araññassapi	2134	
PA_tika-vin07_t:2134_10	sabhāveneva nadiādīnaṃ viya sīmābhāvo tattha vaggakammaparihāratthameva sattabbhantarasīmāya	21341	
PA_tika-vin07_t:2134_11	anuññātattāva siddhoti veditabbo. Tattha sīmāyameva hi ṭhitā sīmaṭṭhānaṃ vaggakammaṃ	21341	
PA_tika-vin07_t:2134_12	karonti, na asīmāyaṃ ākāse ṭhitā viya ākāsaṭṭhānaṃ. Evameva hi sāmatthiyaṃ gahetvā	21341	
PA_tika-vin07_t:2134_13	“sabbā, bhikkhave, nadī asīmā”tiādinā paṭikkhittabaddhasīmānampi nadisamuddajātassarānaṃ	21341	
PA_tika-vin07_t:2134_14	attano sabhāveneva sīmābhāvo aṭṭhakathāyaṃ vuttoti gahetabbo.	21341	
PA_tika-vin07_t:2135_0	Athassa ṭhitokāsatoti assa bhikkhussa ṭhitokāsato. Sacepi hi bhikkhusahassaṃ tiṭṭhati,	2135	
PA_tika-vin07_t:2135_1	tassa ṭhitokāsassa bāhirantato paṭṭhāya bhikkhūnaṃ vaggakammaparihāratthaṃ sīmāpekkhāya	2135	
PA_tika-vin07_t:2135_2	uppannāya tāya saha sayameva sañjātā sattabbhantarasīmā samānasaṃvāsāti adhippāyo.	2135	
PA_tika-vin07_t:2135_3	Yattha pana khuddake araññe mahantehi bhikkhūhi paripuṇṇatāya vaggakammasaṅkābhāvena	2135	
PA_tika-vin07_t:2135_4	sattabbhantarasīmāpekkhā natthi, tattha sattabbhantarasīmā na uppajjati, kevalāraññasīmāyameva,	2135	
PA_tika-vin07_t:2135_5	tattha saṅghena kammaṃ kātabbaṃ. Nadiādīsupi eseva nayo. Vakkhati hi “sace nadī nātidīghā	2135	
PA_tika-vin07_t:2135_6	hoti, pabhavato paṭṭhāya yāva mukhadvārā sabbattha saṅgho nisīdati, udakukkhepasīmākammaṃ	2135	
PA_tika-vin07_t:2135_7	natthī”tiādi. Iminā eva ca vacanena vaggakammaparihāratthaṃ sīmāpekkhāya sati eva	2135	
PA_tika-vin07_t:2135_8	udakukkhepasattabbhantarasīmā uppajjanti, nāsatīti daṭṭhabbaṃ.	2135	
PA_tika-vin07_t:2136_0	Keci pana “samantā abbhantaraṃ minitvā paricchedakaraṇeneva sīmā sañjāyati, na sayamevā”ti	2136	
PA_tika-vin07_t:2136_1	vadanti, taṃ na gahetabbaṃ. Yadi hi abbhantaraparicchedakaraṇappakārena sīmā uppajjeyya,	2136	
PA_tika-vin07_t:2136_2	abaddhasīmā ca na siyā bhikkhūnaṃ kiriyāpakārasiddhito. Apica vaḍḍhakīhatthānaṃ,	2136	
PA_tika-vin07_t:2136_3	pakatihatthānañca loke anekavidhattā, vinaye īdisaṃ hatthappamāṇanti avuttattā ca	2136	
PA_tika-vin07_t:2136_4	yena kenaci minite ca bhagavatā anuññātena nu kho hatthena minitaṃ, na nu khoti sīmāya	2136	
PA_tika-vin07_t:2136_5	vipattisaṅkā bhaveyya. Minantehi ca aṇumattampi ūnamadhikaṃ akatvā minituṃ asakkuṇeyyatāya	2136	
PA_tika-vin07_t:2136_6	vipatti eva siyā. Parisavasena cāyaṃ vaḍḍhamānā tesaṃ minanena vaḍḍhati vā hāyati	2136	
PA_tika-vin07_t:2136_7	vā. Saṅghe ca kammaṃ katvā gate ayaṃ bhikkhūnaṃ payogena samuppannasīmā tesaṃ payogena	2136	
PA_tika-vin07_t:2136_8	vigacchati na vigacchati ca. Kathaṃ baddhasīmā viya yāva sāsanantaradhānā na tiṭṭheyya,	2136	
PA_tika-vin07_t:2136_9	ṭhitiyā ca purāṇavihāresu viya sakalepi araññe kathaṃ sīmāsambhedasaṅkā na bhaveyya.	2136	
PA_tika-vin07_t:2136_10	Tasmā sīmāpekkhāya eva samuppajjati, tabbigamena vigacchatīti gahetabbaṃ. Yathā cettha,	21361	
PA_tika-vin07_t:2136_11	evaṃ udakukkhepasīmāyampi nadiādīsupi.	21361	
PA_tika-vin07_t:2137_0	Tatthāpi hi majjhimapuriso na ñāyati. Tathā sabbathāmena khipanaṃ ubhayatthāpi ca	2137	
PA_tika-vin07_t:2137_1	yassaṃ disāyaṃ sattabbhantarassa, udakukkhepassa vā okāso na pahoti, tattha kathaṃ	2137	
PA_tika-vin07_t:2137_2	minanaṃ, khipanaṃ vā bhaveyya? Gāmakhettādīsu pavisanato akhette sīmā paviṭṭhā nāmāti	2137	
PA_tika-vin07_t:2137_3	sīmā vipajjeyya. Apekkhāya sīmuppattiyaṃ pana yato pahoti, tattha sattabbhantaraudakukkhepasīmā	2137	
PA_tika-vin07_t:2137_4	sayameva paripuṇṇā jāyanti. Yato pana na pahoti, tattha attano khettappamāṇeneva	2137	
PA_tika-vin07_t:2137_5	jāyanti, na bahi. Yaṃ panettha abbhantaraminanapamāṇassa, vālukādikhipanakammassa	2137	
PA_tika-vin07_t:2137_6	ca dassanaṃ, taṃ sañjātasīmānaṃ ṭhitaṭṭhānassa paricchedanatthaṃ kataṃ gāmūpacāragharūpacārajānanatthaṃ	2137	
PA_tika-vin07_t:2137_7	leḍḍusuppādikhipanavidhānadassanaṃ viya. Teneva mātikāṭṭhakathāyaṃ “sīmaṃ vā sammannati	2137	
PA_tika-vin07_t:2137_8	udakukkhepaṃ vā paricchindatī”ti vuttaṃ. Evaṃ katepi tassa paricchedassa yāthāvato	2137	
PA_tika-vin07_t:2137_9	ñātuṃ asakkuṇeyyattena puthulato ñatvā anto tiṭṭhantehi nirāsaṅkaṭṭhāne ṭhātabbaṃ,	2137	
PA_tika-vin07_t:2137_10	aññaṃ bahi karontehi atidūre nirāsaṅkaṭṭhāne pesetabbaṃ.	21371	
PA_tika-vin07_t:2138_0	Apare pana “sīmāpekkhāya kiccaṃ natthi, maggagamananahānādiatthehi ekabhikkhusmimpi	2138	
PA_tika-vin07_t:2138_1	araññe vā nadiādīsu vā paviṭṭhe taṃ parikkhipitvā sattabbhantaraudakukkhepasīmā sayameva	2138	
PA_tika-vin07_t:2138_2	pabhā viya padīpassa samuppajjati, gāmakhettādīsu tasmiṃ otiṇṇamatte vigacchati.	2138	
PA_tika-vin07_t:2138_3	Teneva cettha dvinnaṃ saṅghānaṃ visuṃ kammaṃ karontānaṃ sīmādvayassa antarā sīmantarikā	2138	
PA_tika-vin07_t:2138_4	aññaṃ sattabbhantaraṃ, udakukkhepañca ṭhapetuṃ anuññātaṃ, sīmāpariyante hi kenaci	2138	
PA_tika-vin07_t:2138_5	kammena pesitassa bhikkhuno samantā sañjātasīmā itaresaṃ sīmāya phusitvā sīmāsambhedaṃ	2138	
PA_tika-vin07_t:2138_6	kareyya, so mā hotūti, itarathā hatthacaturaṅgulamattāyapettha sīmantarikāya anujānitabbato.	2138	
PA_tika-vin07_t:2138_7	Apica sīmantarikāya ṭhitassāpi ubhayattha kammakopavacanatopi cetaṃ sijjhati. Tampi	2138	
PA_tika-vin07_t:2138_8	parikkhipitvā sayameva sañjātāya sīmāya ubhinnampi sīmānaṃ, ekāya eva vā saṅkarato.	2138	
PA_tika-vin07_t:2138_9	Itarathā tassa kammakopavacanaṃ na yujjeyya. Vuttañhi mātikāṭṭhakathāyaṃ ‘paricchedabbhantare	2138	
PA_tika-vin07_t:2138_10	hatthapāsaṃ vijahitvā ṭhitopi paricchedato bahi aññaṃ tattakaṃyeva paricchedaṃ anatikkamitvā	21381	
PA_tika-vin07_t:2138_11	ṭhitopi kammaṃ kopetī’ti. Kiñca agāmakāraññe ṭhitassa kammakaraṇicchāvirahitassāpi	21381	
PA_tika-vin07_t:2138_12	bhikkhuno sattabbhantaraparicchinne ajjhokāse cīvaravippavāso bhagavatā anuññāto,	21381	
PA_tika-vin07_t:2138_13	so ca paricchedo sīmā. Evaṃ apekkhaṃ vinā samuppannā. Tenevettha ‘ayaṃ sīmā ticīvaravippavāsaparihārampi	21381	
PA_tika-vin07_t:2138_14	labhatī’ti vuttaṃ. Tasmā kammakaraṇicchaṃ vināpi vuttanayena samuppatti gahetabbā”ti	21381	
PA_tika-vin07_t:2138_15	vadanti, taṃ na yuttaṃ padīpassa pabhā viya sabbapuggalānampi paccekaṃ sīmāsambhavena	21381	
PA_tika-vin07_t:2138_16	saṅghe, gaṇe vā kammaṃ karonte tatraṭṭhānaṃ bhikkhūnaṃ samantā paccekaṃ samuppannānaṃ	21381	
PA_tika-vin07_t:2138_17	anekasīmānaṃ aññamaññaṃ saṅkaradosappasaṅgato. Parisavasena cassā vaḍḍhi, hāni ca	21381	
PA_tika-vin07_t:2138_18	sambhavati. Pacchā āgatānaṃ abhinavasīmantaruppatti eva, gatānaṃ samantā ṭhitasīmāpi vināso ca bhaveyya.	21381	
PA_tika-vin07_t:2139_0	Pāḷiyaṃ pana “samantā sattabbhantarā, ayaṃ tattha samānasaṃvāsā”tiādinā ekā eva sattabbhantarā,	2139	
PA_tika-vin07_t:2139_1	udakukkhepā ca anuññātā, na cesā sīmā sabhāvena, kāraṇasāmatthiyena vā pabhā viya	2139	
PA_tika-vin07_t:2139_2	padīpassa uppajjati. Kintu bhagavato anujānaneneva, bhagavā ca imāyo anujānanto bhikkhūnaṃ	2139	
PA_tika-vin07_t:2139_3	vaggakammaparihārena kammakaraṇasukhatthameva anuññāsīti kathaṃ nahānādikiccena paviṭṭhānampi	2139	
PA_tika-vin07_t:2139_4	samantā tāsaṃ sīmānaṃ samuppatti payojanābhāvā? Payojane ca ekaṃ eva payojananti	2139	
PA_tika-vin07_t:2139_5	kathaṃ paccekaṃ bhikkhugaṇanāya anekasīmāsamuppatti? “Ekasīmāyaṃ hatthapāsaṃ avijahitvā	2139	
PA_tika-vin07_t:2139_6	ṭhitā”ti vuttaṃ. Yaṃ pana dvinnaṃ sīmānaṃ antarā tattakaparicchedeneva sīmantarikaṭṭhapanavacanaṃ,	2139	
PA_tika-vin07_t:2139_7	tattha ṭhitānaṃ kammakopavacanañca, tampi imāsaṃ sīmānaṃ paricchedassa dubbodhatāya	2139	
PA_tika-vin07_t:2139_8	sīmāya sambhedasaṅkaṃ, kammakopasaṅkañca dūrato pariharituṃ vuttaṃ.	2139	
PA_tika-vin07_t:2140_0	Yo ca cīvarāvippavāsatthaṃ bhagavatā abbhokāse dassito sattabbhantaraparicchedo,	2140	
PA_tika-vin07_t:2140_1	so sīmā eva na hoti, khettataḷākādiparicchedo viya ayamettha eko paricchedova. Tattha	2140	
PA_tika-vin07_t:2140_2	ca bahūsu bhikkhūsu ekato ṭhitesu tesaṃ visuṃ visuṃ attano ṭhitaṭṭhānato paṭṭhāya	2140	
PA_tika-vin07_t:2140_3	samantā sattabbhantaraparicchedabbhantare eva cīvaraṃ ṭhapetabbaṃ. Na parisapariyantato	2140	
PA_tika-vin07_t:2140_4	paṭṭhāya. Parisapariyantato paṭṭhāya hi abbhantare gayhamāne abbhantarapariyosāne	2140	
PA_tika-vin07_t:2140_5	ṭhapitacīvaraṃ majjhe ṭhitassa abbhantarato bahi hotīti taṃ aruṇuggamane nissaggiyaṃ	2140	
PA_tika-vin07_t:2140_6	siyā. Sīmā pana parisapariyantatova gahetabbā. Cīvaravippavāsaparihāropettha abbhokāsaparicchedassa	2140	
PA_tika-vin07_t:2140_7	vijjamānattā vutto, na pana yāva sīmāparicchedaṃ labbhamānattā mahāsīmāya avippavāsasīmāvohāro	2140	
PA_tika-vin07_t:2140_8	viya. Mahāsīmāyampi hi gāmagāmūpacāresu cīvaraṃ nissaggiyaṃ hoti. Idhāpi majjhe ṭhitassa	2140	
PA_tika-vin07_t:2140_9	sīmāpariyante nissaggiyaṃ hoti. Tasmā yathāvuttasīmāpekkhavasenevetāsaṃ sattabbhantaraudakukkhepasīmānaṃ	2140	
PA_tika-vin07_t:2140_10	uppatti, tabbigamena vināso ca gahetabbāti amhākaṃ khanti. Vīmaṃsitvā gahetabbaṃ.	21401	
PA_tika-vin07_t:2140_11	Añño vā pakāro ito yuttataro gavesitabbo.	21401	
PA_tika-vin07_t:2141_0	Idha pana “araññe samantā sattabbhantarā”ti evaṃ pāḷiyaṃ viñjhāṭavisadise araññe	2141	
PA_tika-vin07_t:2141_1	samantā sattabbhantarāti aṭṭhakathāyañca rukkhādinirantarepi araññe sattabbhantarasīmāya	2141	
PA_tika-vin07_t:2141_2	vihitattā attano nissayabhūtāya araññasīmāya saha etassā rukkhādisambandhe dosābhāvo	2141	
PA_tika-vin07_t:2141_3	pageva agāmake rukkheti nissitepi padese cīvaravippavāsassa rukkhaparihāraṃ vināva	2141	
PA_tika-vin07_t:2141_4	abbhokāsaparihārova anumatoti siddhoti veditabbo.	2141	
PA_tika-vin07_t:2142_0	Upacāratthāyāti sīmantarikatthāya sattabbhantarato adhikaṃ vaṭṭati. Ūnakaṃ pana na	2142	
PA_tika-vin07_t:2142_1	vaṭṭati eva sattabbhantaraparicchedassa dubbijānattā. Tasmā saṅghaṃ vinā ekenāpi	2142	
PA_tika-vin07_t:2142_2	bhikkhunā bahi tiṭṭhantena aññaṃ sattabbhantaraṃ atikkamitvā atidūre eva ṭhātabbaṃ,	2142	
PA_tika-vin07_t:2142_3	itarathā kammakopasaṅkato. Udakukkhepepi eseva nayo. Teneva vakkhati “ūnakaṃ pana	2142	
PA_tika-vin07_t:2142_4	na vaṭṭatī”ti. Idañcettha sīmantarikavidhānaṃ dvinnaṃ baddhasīmānaṃ sīmantarikānujānanasuttānulomato	2142	
PA_tika-vin07_t:2142_5	siddhanti daṭṭhabbaṃ. Kiñcāpi hi bhagavatā nidānavasena ekagāmasīmānissitānaṃ, ekasabhāgānañca	2142	
PA_tika-vin07_t:2142_6	dvinnaṃ baddhasīmānameva aññamaññaṃ sambhedajjhottharaṇadosaparihārāya sīmantarikā	2142	
PA_tika-vin07_t:2142_7	anuññātā, tathāpi tadanulomato ekaaraññasīmānadiādisīmañca nissitānaṃ ekasabhāgānaṃ	2142	
PA_tika-vin07_t:2142_8	dvinnaṃ sattabbhantarasīmānampi udakukkhepasīmānampi aññamaññaṃ sambhedajjhottharaṇaṃ,	2142	
PA_tika-vin07_t:2142_9	sīmantarikaṃ vinā abyavadhānena ṭhānañca bhagavatā anabhimatamevāti ñatvā aṭṭhakathācariyā	2142	
PA_tika-vin07_t:2142_10	idhāpi sīmantarikavidhānamakaṃsu. Visabhāgasīmānampi hi ekasīmānissitattaṃ, ekasabhāgattañcāti	21421	
PA_tika-vin07_t:2142_11	dvīhaṅgehi samannāgate sati ekaṃ sīmantarikaṃ vinā ṭhānaṃ sambhedāya hoti, nāsatīti	21421	
PA_tika-vin07_t:2142_12	daṭṭhabbaṃ. Sīmantarikavidhānasāmatthiyeneva cetāsaṃ rukkhādisambandhopi baddhasīmānaṃ	21421	
PA_tika-vin07_t:2142_13	viya aññamaññaṃ na vaṭṭatīti ayampi nayato dassito evāti gahetabbaṃ.	21421	
PA_tika-vin07_t:2143_0	“Sabhāvenevā”ti iminā gāmasīmā viya abaddhasīmāti dasseti. Sabbamettha saṅghakammaṃ	2143	
PA_tika-vin07_t:2143_1	kātuṃ vaṭṭatīti samānasaṃvāsā ekūposathāti dasseti. Yena kenacīti antamaso sūkarādinā	2143	
PA_tika-vin07_t:2143_2	sattena. Mahoghena pana unnataṭṭhānato ninnaṭṭhāne patantena khato khuddako vā mahanto	2143	
PA_tika-vin07_t:2143_3	vā lakkhaṇayutto jātassarova. Etthāpi khuddake udakukkhepakiccaṃ natthi, samudde	2143	
PA_tika-vin07_t:2143_4	pana sabbathā udakukkhepasīmāyameva kammaṃ kātabbaṃ sodhetuṃ dukkarattā.	2143	
PA_tika-vin07_t:2144_0	Puna tatthāti lokavohārasiddhāsu etāsu nadiādīsu tīsu abaddhasīmāsu puna vaggakammaparihāratthaṃ	2144	
PA_tika-vin07_t:2144_1	sāsanavohārasiddhāya abaddhasīmāya paricchedaṃ dassentoti adhippāyo. Pāḷiyaṃ yaṃ	2144	
PA_tika-vin07_t:2144_2	majjhimassa purisassātiādīsu udakaṃ ukkhipitvā khipīyati etthāti udakukkhepo, udakassa	2144	
PA_tika-vin07_t:2144_3	patanokāso, tasmā udakukkhepā. Ayañhettha padasambandhavasena attho – parisapariyantato	2144	
PA_tika-vin07_t:2144_4	paṭṭhāya samantā yāva majjhimassa purisassa udakukkhepo udakapatanaṭṭhānaṃ, tāva	2144	
PA_tika-vin07_t:2144_5	yaṃ taṃ paricchinnaṭṭhānaṃ, ayaṃ tattha nadiādīsu aparā samānasaṃvāsā udakukkhepasīmāti.	2144	
PA_tika-vin07_t:2145_0	Tassa antoti tassa udakukkhepaparicchinnassa ṭhānassa anto. Na kevalañca tasseva	2145	
PA_tika-vin07_t:2145_1	anto, tato bahipi, ekassa udakukkhepassa anto ṭhātuṃ na vaṭṭatīti vacanaṃ udakukkhepaparicchedassa	2145	
PA_tika-vin07_t:2145_2	dubbijānato kammakopasaṅkā hotīti. Teneva mātikāṭṭhakathāyaṃ “paricchedabbhantare	2145	
PA_tika-vin07_t:2145_3	hatthapāsaṃ vijahitvā ṭhitopi paricchedato bahi aññaṃ tattakaṃyeva paricchedaṃ anatikkamitvā	2145	
PA_tika-vin07_t:2145_4	ṭhitopi kammaṃ kopeti idaṃ sabbaaṭṭhakathāsu sanniṭṭhāna”nti vuttaṃ. Yaṃ panettha	2145	
PA_tika-vin07_t:2145_5	sāratthadīpaniyaṃ “tassa anto hatthapāsaṃ vijahitvā ṭhito kammaṃ kopetīti iminā bahiparicchedato	2145	
PA_tika-vin07_t:2145_6	yattha katthaci ṭhito kammaṃ na kopetī”ti vatvā mātikāṭṭhakathāvacanampi paṭikkhipitvā	2145	
PA_tika-vin07_t:2145_7	“neva pāḷiyaṃ na aṭṭhakathāyaṃ upalabbhatī”tiādi bahu papañcitaṃ, taṃ na sundaraṃ	2145	
PA_tika-vin07_t:2145_8	idha aṭṭhakathāvacanena mātikāṭṭhakathāvacanassa nayato saṃsandanato saṅghaṭanato.	2145	
PA_tika-vin07_t:2145_9	Tathā hi dvinnaṃ udakukkhepaparicchedānamantarā vidatthicaturaṅgulamattampi sīmantarikaṃ	2145	
PA_tika-vin07_t:2145_10	aṭṭhapetvā “añño udakukkhepo sīmantarikāya ṭhapetabbo, tato adhikaṃ vaṭṭati eva,	21451	
PA_tika-vin07_t:2145_11	ūnakaṃ pana na vaṭṭatī”ti evaṃ idheva vuttena iminā aṭṭhakathāvacanena sīmantarikopacārena	21451	
PA_tika-vin07_t:2145_12	udakukkhepato ūnake ṭhapite sīmāya sīmāsambhedato kammakopopi vutto eva. Yadaggena	21451	
PA_tika-vin07_t:2145_13	ca evaṃ vutto, tadaggena tattha ekabhikkhuno pavesepi sati tassa sīmaṭṭhabhāvato	21451	
PA_tika-vin07_t:2145_14	kammakopo vutto eva hoti. Aṭṭhakathāyaṃ “ūnakaṃ pana na vaṭṭatī”ti kathanañcetaṃ	21451	
PA_tika-vin07_t:2145_15	udakukkhepaparicchedassa dubbijānantenapi sīmāsambhedasaṅkaāparihāratthaṃ vuttaṃ.	21451	
PA_tika-vin07_t:2145_16	Sattabbhantarasīmānamantarā tattakaparicchedeneva sīmantarikavidhānavacanatopi etāsaṃ	21451	
PA_tika-vin07_t:2145_17	dubbijānaparicchedatā, tattha ca ṭhitānaṃ kammakopasaṅkā sijjhati. Kammakopasaṅkaṭṭhānampi	21451	
PA_tika-vin07_t:2145_18	ācariyā dūrato parihāratthaṃ kammakopaṭṭhānanti vatvāva ṭhapesunti gahetabbaṃ.	21451	
PA_tika-vin07_t:2146_0	Tanti sīmaṃ. “Sīghameva atikkāmetī”ti iminā taṃ anatikkamitvā anto eva parivattamānāya	2146	
PA_tika-vin07_t:2146_1	kātuṃ vaṭṭatīti dasseti. Etadatthameva hi vālukādīhi sīmāparicchindanaṃ, itarathā	2146	
PA_tika-vin07_t:2146_2	bahi parivattā nu kho, no vāti kammakopasaṅkā bhaveyyāti. Aññissā anussāvanāti kevalāya	2146	
PA_tika-vin07_t:2146_3	nadisīmāya anussāvanā. Antonadiyaṃ jātarukkhe vāti udakukkhepaparicchedassa bahi	2146	
PA_tika-vin07_t:2146_4	ṭhite rukkhepi vā. Bahinaditīrameva hi visabhāgasīmattā abandhitabbaṭṭhānaṃ, na antonadī	2146	
PA_tika-vin07_t:2146_5	nissayattena sabhāgattā. Teneva “bahinaditīre vihārasīmāya vā”tiādinā tīrameva abandhitabbaṭṭhānattena	2146	
PA_tika-vin07_t:2146_6	dassitaṃ, na pana nadī. “Rukkhepi ṭhitehī”ti idaṃ antoudakukkhepaṭṭhaṃ sandhāya vuttaṃ.	2146	
PA_tika-vin07_t:2146_7	Na hi bahiudakukkhepe bhikkhūnaṃ ṭhātuṃ vaṭṭati.	2146	
PA_tika-vin07_t:2147_0	Rukkhassāti tasseva antoudakukkhepaṭṭhassa rukkhassa. Sīmaṃ vā sodhetvāti yathāvuttaṃ	2147	
PA_tika-vin07_t:2147_1	vihāre baddhasīmaṃ, gāmasīmañca tattha ṭhitabhikkhūnaṃ hatthapāsānayanabahisīmākaraṇavaseneva	2147	
PA_tika-vin07_t:2147_2	sodhetvā. Yathā ca udakukkhepasīmāyaṃ kammaṃ karontehi, evaṃ baddhasīmāyaṃ, gāmasīmāyaṃ	2147	
PA_tika-vin07_t:2147_3	vā kammaṃ karontehipi udakukkhepasīmaṭṭhe sodhetvāva kātabbaṃ. Eteneva sattabbhantaraaraññasīmāhipi	2147	
PA_tika-vin07_t:2147_4	udakukkhepasīmāya, imāya ca saddhiṃ tāsaṃ rukkhādisambandhadosopi nayato dassitova	2147	
PA_tika-vin07_t:2147_5	hoti. Imināva nayena sattabbhantarasīmāya baddhasīmāgāmasīmāhipi saddhiṃ, etāsañca	2147	
PA_tika-vin07_t:2147_6	sattabbhantarasīmāya saddhiṃ sambandhadoso ñātabbo. Aṭṭhakathāyaṃ panetaṃ sabbaṃ	2147	
PA_tika-vin07_t:2147_7	vuttanayato sakkā ñātunti aññamaññasamāsannānamevettha dassitaṃ.	2147	
PA_tika-vin07_t:2148_0	Tatridaṃ suttānulomato nayaggahaṇamukhaṃ – yathā hi baddhasīmāyaṃ sammatā vipattisīmā	2148	
PA_tika-vin07_t:2148_1	hotīti tāsaṃ aññamaññaṃ rukkhādisambandho na vaṭṭati, evaṃ nadiādīsu sammatāpi baddhasīmā	2148	
PA_tika-vin07_t:2148_2	vipattisīmāva hotīti tāhipi saddhiṃ tassā rukkhādisambandho na vaṭṭatīti sijjhati.	2148	
PA_tika-vin07_t:2148_3	Iminā nayena sattabbhantarasīmāya gāmanadiādīhi saddhiṃ, udakukkhepasīmāya ca araññādīhi	2148	
PA_tika-vin07_t:2148_4	saddhiṃ rukkhādisambandhassa na vaṭṭanakabhāvo ñātabbo, evametā bhagavatā anuññātā	2148	
PA_tika-vin07_t:2148_5	baddhasīmā sattabbhantaraudakukkhepasīmā aññamaññañceva attano nissayavirahitāhi	2148	
PA_tika-vin07_t:2148_6	itarītarāsaṃ nissayasīmāhi ca rukkhādisambandhe sati sambhedadosamāpajjatīti suttānulomanayo ñātabbova.	2148	
PA_tika-vin07_t:2149_0	Attano attano pana nissayabhūtagāmādīhi saddhiṃ baddhasīmādīnaṃ tissannaṃ uppattikāle	2149	
PA_tika-vin07_t:2149_1	bhagavatā anuññātassa sambhedajjhottharaṇassa anulomato rukkhādisambandhopi anuññātova	2149	
PA_tika-vin07_t:2149_2	hotīti daṭṭhabbaṃ. Yadi evaṃ udakukkhepabaddhasīmādīnaṃ antarā kasmā sīmantarikā	2149	
PA_tika-vin07_t:2149_3	na vihitāti? Nissayabhedasabhāvabhedehi sayameva bhinnattā. Ekanissayaekasabhāvānameva	2149	
PA_tika-vin07_t:2149_4	hi sīmantarikāya vināsaṃ karotīti vuttovāyamattho. Eteneva nadinimittaṃ katvā baddhāya	2149	
PA_tika-vin07_t:2149_5	sīmāya saṅghe kammaṃ karonte nadiyampi yāva gāmakhettaṃ āhacca ṭhitāya udakukkhepasīmāya	2149	
PA_tika-vin07_t:2149_6	aññesaṃ kammaṃ kātuṃ vaṭṭatīti siddhaṃ hoti. Yā panetā lokavohārasiddhā gāmāraññanadisamuddajātassarasīmā	2149	
PA_tika-vin07_t:2149_7	pañca, tā aññamaññarukkhādisambandhepi sambhedadosaṃ nāpajjati, tathā lokavohārābhāvato.	2149	
PA_tika-vin07_t:2149_8	Na hi gāmādayo gāmantarādīhi, nadiādīhi ca rukkhādisambandhamattena sambhinnāti loke	2149	
PA_tika-vin07_t:2149_9	voharanti. Lokavohārasiddhānañca lokavohāratova sambhedo vā asambhedo vā gahetabbo,	2149	
PA_tika-vin07_t:2149_10	nāññato. Teneva aṭṭhakathāyaṃ tāsaṃ aññamaññaṃ katthacipi sambhedanayo na dassito,	21491	
PA_tika-vin07_t:2149_11	sāsanavohārasiddhoyeva dassitoti.	21491	
PA_tika-vin07_t:2150_0	Ettha pana baddhasīmāya tāva “heṭṭhā pathavīsandhārakaṃ udakapariyantaṃ katvā sīmāgatā	2150	
PA_tika-vin07_t:2150_1	hotī”tiādinā adhobhāgaparicchedo aṭṭhakathāyaṃ sabbathā dassito. Gāmasīmādīnaṃ pana	2150	
PA_tika-vin07_t:2150_2	na dassito. Kathamayaṃ jānitabboti? Keci tāvettha “gāmasīmādayopi baddhasīmā viya	2150	
PA_tika-vin07_t:2150_3	pathavīsandhārakaṃ udakaṃ āhacca tiṭṭhatī”ti vadanti.	2150	
PA_tika-vin07_t:2151_0	Keci pana taṃ paṭikkhipitvā “nadisamuddajātassarasīmā, tāva tannissitaudakukkhepasīmā	2151	
PA_tika-vin07_t:2151_1	ca pathaviyā uparitale, heṭṭhā ca udakajjhottharaṇappadese eva tiṭṭhanti, na tato	2151	
PA_tika-vin07_t:2151_2	heṭṭhā udakassa ajjhottharaṇābhāvā. Sace pana udakoghādinā yojanappamāṇampi ninnaṭṭhānaṃ	2151	
PA_tika-vin07_t:2151_3	hoti, nadisīmādayova honti, na tato heṭṭhā. Tasmā nadiādīnaṃ heṭṭhā bahitīramukhena	2151	
PA_tika-vin07_t:2151_4	umaṅgena, iddhiyā vā paviṭṭho bhikkhu nadiyaṃ ṭhitānaṃ kammaṃ na kopeti. So pana	2151	
PA_tika-vin07_t:2151_5	āsannagāme bhikkhūnaṃ kammaṃ kopeti. Sace pana so ubhinnaṃ tīragāmānaṃ majjhe nisinno	2151	
PA_tika-vin07_t:2151_6	hoti, ubhayagāmaṭṭhānaṃ kammaṃ kopeti. Sace pana tīraṃ gāmakhettaṃ na hoti, agāmakāraññameva.	2151	
PA_tika-vin07_t:2151_7	Tattha pana tīradvayepi sattabbhantarasīmaṃ vinā kevalāya khuddakāraññasīmāya kammaṃ	2151	
PA_tika-vin07_t:2151_8	karontānaṃ kammaṃ kopeti. Sace sattabbhantarasīmāyaṃ karonti, tadā yadi tesaṃ sattabbhantarasīmāya	2151	
PA_tika-vin07_t:2151_9	paricchedo etassa nisinnokāsassa parato ekaṃ sattabbhantaraṃ atikkamitvā ṭhito na	2151	
PA_tika-vin07_t:2151_10	kammakopo. No ce, kammakopo. Gāmasīmāyaṃ pana antoumaṅge vā bile vā yattha pavisituṃ	21511	
PA_tika-vin07_t:2151_11	sakkā, yattha vā suvaṇṇamaṇiādiṃ khaṇitvā gaṇhanti, gahetuṃ sakkāti vā sambhāvanā	21511	
PA_tika-vin07_t:2151_12	hoti, tattakaṃ heṭṭhāpi gāmasīmā, tattha iddhiyā anto nisinnopi kammaṃ kopeti. Yattha	21511	
PA_tika-vin07_t:2151_13	pana pakatimanussānaṃ pavesasambhāvanāpi natthi, taṃ sabbaṃ yāva pathavisandhārakaudakā	21511	
PA_tika-vin07_t:2151_14	araññasīmāva, na gāmasīmā. Araññasīmāyampi eseva nayo. Tatthapi hi yattake padese	21511	
PA_tika-vin07_t:2151_15	pavesasambhāvanā, tattakameva uparitale araññasīmā pavattati. Tato pana heṭṭhā na	21511	
PA_tika-vin07_t:2151_16	araññasīmā, tattha uparitalena saha ekāraññavohārābhāvato. Na hi tattha paviṭṭhaṃ	21511	
PA_tika-vin07_t:2151_17	araññaṃ paviṭṭho ti voharanti. Tasmā tatraṭṭho upari araññaṭṭhānaṃ kammaṃ na kopeti	21511	
PA_tika-vin07_t:2151_18	umaṅganadiyaṃ ṭhito viya uparinadiyaṃ ṭhitānaṃ. Ekasmiñhi cakkavāḷe gāmanadisamuddajātassare	21511	
PA_tika-vin07_t:2151_19	muñcitvā tadavasesaṃ amanussāvāsaṃ devabrahmalokaṃ upādāya sabbaṃ araññameva. ‘Gāmā	21511	
PA_tika-vin07_t:2151_20	vā araññā vā’ti vuttattā hi nadisamuddajātassarādipi araññameva. Idha pana nadiādīnaṃ	21512	
PA_tika-vin07_t:2151_21	visuṃ sīmābhāvena gahitattā tadavasesameva araññaṃ gahetabbaṃ. Tattha ca yattake	21512	
PA_tika-vin07_t:2151_22	padese ekaṃ ‘arañña’nti voharanti, ayamekāraññasīmā. Indapurañhi sabbaṃ ekāraññasīmā.	21512	
PA_tika-vin07_t:2151_23	Tathā asurayakkhapurādi. Ākāsaṭṭhadevabrahmavimānāni pana samantā ākāsaparicchinnāni	21512	
PA_tika-vin07_t:2151_24	paccekaṃ araññasīmā samuddamajjhe pabbatadīpakā viya. Tattha sabbattha sattabbhantarasīmāyaṃ,	21512	
PA_tika-vin07_t:2151_25	araññasīmāyameva vāti kammaṃ kātabbaṃ. Tasmā idhāpi upariaraññatalena saddhiṃ heṭṭhāpathaviyā	21512	
PA_tika-vin07_t:2151_26	araññavohārābhāvā visuṃ araññasīmāti gahetabbaṃ. Tenevettha gāmanadiādisīmākathāya	21512	
PA_tika-vin07_t:2151_27	aṭṭhakathāyaṃ ‘iddhimā bhikkhu heṭṭhāpathavitale ṭhito kammaṃ kopetī’ti baddhasīmāyaṃ	21512	
PA_tika-vin07_t:2151_28	dassitanayo na dassito”ti vadanti.	21512	
PA_tika-vin07_t:2152_0	Idañcetāsaṃ gāmasīmādīnaṃ heṭṭhāpamāṇadassanaṃ suttādivirodhābhāvā yuttaṃ viya dissati.	2152	
PA_tika-vin07_t:2152_1	Vīmaṃsitvā gahetabbaṃ. Evaṃ gahaṇe ca gāmasīmāyaṃ sammatā baddhasīmā upari gāmasīmaṃ,	2152	
PA_tika-vin07_t:2152_2	heṭṭhā udakapariyantaṃ araññasīmañca avattharatīti tassā araññasīmāpi khettanti sijjhati.	2152	
PA_tika-vin07_t:2152_3	Bhagavatā ca “sabbā, bhikkhave, nadī asīmā”tiādinā nadisamuddajātassarā baddhasīmāya	2152	
PA_tika-vin07_t:2152_4	akhettabhāvena vuttā, na pana araññaṃ. Tasmā araññampi baddhasīmāya khettamevāti	2152	
PA_tika-vin07_t:2152_5	gahetabbaṃ. Yadi evaṃ kasmā tattha sā na bajjhatīti? Payojanābhāvā. Sīmāpekkhānantarameva	2152	
PA_tika-vin07_t:2152_6	sattabbhantarasīmāya sambhavato. Tassā ca upari sammatāya baddhasīmāya sambhedajjhottharaṇānulomato	2152	
PA_tika-vin07_t:2152_7	vipattisīmā eva siyā. Gāmakhette pana ṭhatvā agāmakāraññekadesampi antokaritvā sammatā	2152	
PA_tika-vin07_t:2152_8	kiñcāpi susammatā, agāmakāraññe bhagavatā vihitāya sattabbhantarasīmāyapi anivattito.	2152	
PA_tika-vin07_t:2152_9	Tattha pana kammaṃ kātuṃ paviṭṭhānampi tato bahi kevalāraññe karontānampi antarā	2152	
PA_tika-vin07_t:2152_10	tīṇi sattabbhantarāni ṭhapetabbāni, aññathā vipatti eva siyāti sabbathā niratthakameva	21521	
PA_tika-vin07_t:2152_11	agāmakāraññe baddhasīmākaraṇanti veditabbaṃ.	21521	
PA_tika-vin07_t:2153_0	Antonadiyaṃ paviṭṭhasākhāyāti nadiyā pathavitalaṃ āhacca ṭhitāya sākhāyapi, pageva	2153	
PA_tika-vin07_t:2153_1	anāhacca ṭhitāya. Pārohepi eseva nayo. Etena sabhāgaṃ nadisīmaṃ phusitvā ṭhitenapi	2153	
PA_tika-vin07_t:2153_2	visabhāgasīmāsambandhasākhādinā udakukkhepasīmāya sambandho na vaṭṭatīti dasseti.	2153	
PA_tika-vin07_t:2153_3	Eteneva mahāsīmaṃ, gāmasīmañca phusitvā ṭhitena sākhādinā māḷakasīmāya sambandho	2153	
PA_tika-vin07_t:2153_4	na vaṭṭatīti ñāpitoti daṭṭhabbo.	2153	
PA_tika-vin07_t:2154_0	Antonadiyaṃyevāti setupādānaṃ tīraṭṭhataṃ nivatteti. Tena udakukkhepaparicchedato	2154	
PA_tika-vin07_t:2154_1	bahi nadiyaṃ patiṭṭhitattepi sambhedābhāvaṃ dasseti. Tenāha “bahitīre patiṭṭhitā”tiādi.	2154	
PA_tika-vin07_t:2154_2	Yadi hi udakukkhepato bahi antonadiyampi patiṭṭhitatte sambhedo bhaveyya, tampi paṭikkhipitabbaṃ	2154	
PA_tika-vin07_t:2154_3	bhaveyya kammakopassa samānattā, na ca paṭikkhittaṃ. Tasmā sabbattha attano nissayasīmāya	2154	
PA_tika-vin07_t:2154_4	sambhedadoso natthevāti gahetabbaṃ.	2154	
PA_tika-vin07_t:2155_0	Āvaraṇena vāti dāruādiṃ nikhaṇitvā udakanivāraṇena. Koṭṭakabandhanena vāti mattikādīhi	2155	
PA_tika-vin07_t:2155_1	pūretvā katasetubandhena. Ubhayenāpi āvaraṇameva dasseti. “Nadiṃ vināsetvā”ti vuttamevatthaṃ	2155	
PA_tika-vin07_t:2155_2	vibhāveti “heṭṭhā pāḷi baddhā”ti, heṭṭhā nadiṃ āvaritvā pāḷi baddhāti attho. Chaḍḍitamodakanti	2155	
PA_tika-vin07_t:2155_3	atirittodakaṃ. “Nadiṃ ottharitvā sandanaṭṭhānato”ti iminā taḷākanadīnaṃ antarā pavattanaṭṭhāne	2155	
PA_tika-vin07_t:2155_4	na vaṭṭatīti dasseti. Uppatitvāti tīrādibhindanavasena vipulā hutvā. Vihārasīmanti baddhasīmaṃ.	2155	
PA_tika-vin07_t:2156_0	Agamanapatheti tadaheva gantvā nivattituṃ asakkuṇeyye. Araññasīmāsaṅkhyameva gacchatīti	2156	
PA_tika-vin07_t:2156_1	lokavohārasiddhaṃ agāmakāraññasīmaṃ sandhāya vadati. Tatthāti pakatiyā macchabandhānaṃ	2156	
PA_tika-vin07_t:2156_2	gamanapathesu dīpakesu.	2156	
PA_tika-vin07_t:2157	Taṃ ṭhānanti āvāṭādīnaṃ kataṭṭhānameva, na akatanti attho. Loṇīti samuddodakassa uppattiveganinno mātikākārena pavattanako.	215	
PA_tika-vin07_t:2158_0	148. Sambhindantīti yattha catūhi bhikkhūhi nisīdituṃ na sakkā, tattakato paṭṭhāya	2158	
PA_tika-vin07_t:2158_1	yāva kesaggamattampi antosīmāya karonto sambhindati. Catunnaṃ bhikkhūnaṃ pahonakato	2158	
PA_tika-vin07_t:2158_2	paṭṭhāya yāva sakalampi anto karonto ajjhottharantīti veditabbaṃ. Saṃsaṭṭhaviṭapāti	2158	
PA_tika-vin07_t:2158_3	aññamaññaṃ sibbitvā ṭhitamahāsākhamūlā, etena aññamaññassa accāsannataṃ dīpeti. Sākhāya	2158	
PA_tika-vin07_t:2158_4	sākhaṃ phusantā hi dūraṭṭhāpi siyyuṃ, tato ekaṃsato sambhedalakkhaṇaṃ dassitaṃ na	2158	
PA_tika-vin07_t:2158_5	siyāti taṃ dassetuṃ viṭapaggahaṇaṃ kataṃ. Evañhi bhikkhūnaṃ nisīdituṃ appahonakaṭṭhānaṃ	2158	
PA_tika-vin07_t:2158_6	attano sīmāya antosīmaṭṭhaṃ karitvā purāṇavihāraṃ karonto sīmāya sīmaṃ sambhindati	2158	
PA_tika-vin07_t:2158_7	nāma, na tato paranti dassitameva hoti. Baddhā hotīti porāṇakavihārasīmaṃ sandhāya	2158	
PA_tika-vin07_t:2158_8	vuttaṃ. Ambanti aparena samayena purāṇavihāraparikkhepādīnaṃ vinaṭṭhattā ajānantānaṃ	2158	
PA_tika-vin07_t:2158_9	taṃ purāṇasīmāya nimittabhūtaṃ ambaṃ. Attano sīmāya antosīmaṭṭhaṃ karitvā purāṇavihārasīmaṭṭhaṃ	2158	
PA_tika-vin07_t:2158_10	jambuṃ kittetvā ambajambūnaṃ antare yaṃ ṭhānaṃ, taṃ attano sīmāya pavesetvā bandhantīti	21581	
PA_tika-vin07_t:2158_11	attho. Ettha ca purāṇasīmāya nimittabhūtassa gāmaṭṭhassa ambarukkhassa antosīmaṭṭhāya	21581	
PA_tika-vin07_t:2158_12	jambuyā saha saṃsaṭṭhaviṭapattepi sīmāya bandhanakāle vipatti vā pacchā gāmasīmāya	21581	
PA_tika-vin07_t:2158_13	saha sambhedo vā kammavipatti vā na hotīti mukhatova vuttanti veditabbaṃ.	21581	
PA_tika-vin07_t:2159_0	Padesanti saṅghassa nisīdanappahonakappadesaṃ. “Sīmantarikaṃ ṭhapetvā”tiādinā sambhedajjhottharaṇaṃ	2159	
PA_tika-vin07_t:2159_1	akatvā baddhasīmāhi aññamaññaṃ phusāpetvā abyavadhānena baddhāpi sīmā asīmā evāti	2159	
PA_tika-vin07_t:2159_2	dasseti. Tasmā ekadvaṅgulamattāpi sīmantarikā vaṭṭati eva. Sā pana dubbodhāti aṭṭhakathāsu	2159	
PA_tika-vin07_t:2159_3	caturaṅgulādikā vuttāti daṭṭhabbaṃ. Dvinnaṃ sīmānanti dvinnaṃ baddhasīmānaṃ. Nimittaṃ	2159	
PA_tika-vin07_t:2159_4	hotīti nimittassa sīmato bāhirattā bandhanakāle tāva sambhedadoso natthīti adhippāyo.	2159	
PA_tika-vin07_t:2159_5	Na kevalañca nimittakattā eva saṅkaraṃ karoti, atha kho sīmantarikāya ṭhito aññopi	2159	
PA_tika-vin07_t:2159_6	rukkho karoti eva. Tasmā appamattikāya sīmantarikāya vaḍḍhanakā rukkhādayo na vaṭṭanti	2159	
PA_tika-vin07_t:2159_7	eva. Ettha ca upari dissamānakhandhasākhādipavese eva saṅkaradosassa sabbattha dassitattā	2159	
PA_tika-vin07_t:2159_8	adissamānānaṃ mūlānaṃ pavesepi bhūmigatikattā doso natthīti sijjhati. Sace pana mūlānipi	2159	
PA_tika-vin07_t:2159_9	dissamānāneva pavisanti, saṅkarova. Pabbatapāsāṇā pana dissamānāpi bhūmigatikā eva.	2159	
PA_tika-vin07_t:2159_10	Yadi pana bandhanakāle eva eko thūlarukkho ubhayampi sīmaṃ āhacca tiṭṭhati, pacchā	21591	
PA_tika-vin07_t:2159_11	baddhā asīmā hotīti daṭṭhabbaṃ.	21591	
PA_tika-vin07_t:2160_0	Sīmāsaṅkaranti sīmāsambhedaṃ. Yaṃ pana sāratthadīpaniyaṃ vuttaṃ “sīmāsaṅkaraṃ karotīti	2160	
PA_tika-vin07_t:2160_1	vaḍḍhitvā sīmappadesaṃ paviṭṭhe dvinnaṃ sīmānaṃ gataṭṭhānassa duviññeyyattā vutta”nti,	2160	
PA_tika-vin07_t:2160_2	taṃ na yuttaṃ gāmasīmāyapi saha saṅkaraṃ karotīti vattabbato. Tatthāpi hi nimitte	2160	
PA_tika-vin07_t:2160_3	vaḍḍhite gāmasīmābaddhasīmānaṃ gataṭṭhānaṃ dubbiññeyyameva hoti, tattha pana avatvā	2160	
PA_tika-vin07_t:2160_4	dvinnaṃ baddhasīmānameva saṅkarassa vuttattā yathāvuttasambaddhadosova saṅkara-saddena	2160	
PA_tika-vin07_t:2160_5	vuttoti gahetabbaṃ. Pāḷiyaṃ pana nidānavasena “yesaṃ, bhikkhave, sīmā pacchā sammatā,	2160	
PA_tika-vin07_t:2160_6	tesaṃ taṃ kammaṃ adhammika”ntiādinā pacchā sammatāya asīmatte vuttepi dvīsu gāmasīmāsu	2160	
PA_tika-vin07_t:2160_7	ṭhatvā dvīhi saṅghehi sambhedaṃ vā ajjhottharaṇaṃ vā katvā sīmantarikaṃ aṭṭhapetvā	2160	
PA_tika-vin07_t:2160_8	vā rukkhapārohādisambandhaṃ aviyojetvā vā ekasmiṃ khaṇe kammavācāniṭṭhāpanavasena	2160	
PA_tika-vin07_t:2160_9	ekato sammatānaṃ dvinnaṃ sīmānampi asīmatā pakāsitāti veditabbaṃ.	2160	
PA_tika-vin07_t:2161	Gāmasīmādikathāvaṇṇanā niṭṭhitā.	216	
PA_tika-vin07_t:2162	Uposathabhedādikathāvaṇṇanā	216	
PA_tika-vin07_t:2163_0	149. Adhammena vagganti ettha ekasīmāya catūsu bhikkhūsu vijjamānesu pātimokkhuddesova	2163	
PA_tika-vin07_t:2163_1	anuññāto, tīsu, dvīsu ca pārisuddhiuposathova. Idha pana tathā akatattā “adhammenā”ti	2163	
PA_tika-vin07_t:2163_2	vuttaṃ. Yasmā pana chandapārisuddhi saṅghe eva āgacchati, na gaṇe, na puggale, tasmā	2163	
PA_tika-vin07_t:2163_3	“vagga”nti vuttanti.	2163	
PA_tika-vin07_t:2164_0	Sace pana dve saṅghā ekasīmāya aññamaññaṃ chandaṃ āharitvā ekasmiṃ khaṇe visuṃ saṅghakammaṃ	2164	
PA_tika-vin07_t:2164_1	karonti, ettha kathanti? Keci panetaṃ vaṭṭatīti vadanti, taṃ na gahetabbaṃ vaggakammattā.	2164	
PA_tika-vin07_t:2164_2	Kammaṃ karontānañhi chandapārisuddhi aññattha na gacchati tathā vacanābhāvā, visuṃ	2164	
PA_tika-vin07_t:2164_3	visuṃ kammakaraṇatthameva sīmāya anuññātattā cāti gahetabbaṃ. Vihārasīmāyaṃ pana	2164	
PA_tika-vin07_t:2164_4	saṅghe vijjamānepi kenaci paccayena khandhasīmāyaṃ tīsu, dvīsu vā pārisuddhiuposathaṃ	2164	
PA_tika-vin07_t:2164_5	karontesu kammaṃ dhammena samaggameva bhinnasīmaṭṭhattāti daṭṭhabbaṃ.	2164	
PA_tika-vin07_t:2165	Uposathabhedādikathāvaṇṇanā niṭṭhitā.	216	
PA_tika-vin07_t:2166	Pātimokkhuddesakathāvaṇṇanā	216	
PA_tika-vin07_t:2167_0	150. Evametaṃ dhārayāmīti. Sutā kho panāyasmantehīti ettha “evametaṃ dhārayāmī”ti	2167	
PA_tika-vin07_t:2167_1	vatvā “uddiṭṭhaṃ kho āyasmanto nidānaṃ, sutā kho panāyasmantehi cattāro pārājikā	2167	
PA_tika-vin07_t:2167_2	dhammā”tiādinā vattabbaṃ. Mātikāṭṭhakathāyampi evameva vuttaṃ. Sutenāti sutapadena.	2167	
PA_tika-vin07_t:2168_0	Savarabhayanti vanacarakabhayaṃ. Tenāha “aṭavimanussabhaya”nti. Nidānuddese aniṭṭhite	2168	
PA_tika-vin07_t:2168_1	pātimokkhaṃ niddiṭṭhaṃ nāma na hotīti āha “dutiyādīsu uddesesū”tiādi. Tīhipi vidhīhīti	2168	
PA_tika-vin07_t:2168_2	osāraṇakathanasarabhaññehi. Ettha ca atthaṃ bhaṇitukāmatāya vā bhaṇāpetukāmatāya	2168	
PA_tika-vin07_t:2168_3	vā suttassa osāraṇaṃ osāraṇaṃ nāma. Tasseva atthappakāsanā kathanaṃ nāma. Kevalaṃ	2168	
PA_tika-vin07_t:2168_4	pāṭhasseva sarena bhaṇanaṃ sarabhaññaṃ nāma. Sajjhāyaṃ adhiṭṭhahitvāti “sajjhāyaṃ	2168	
PA_tika-vin07_t:2168_5	karomī”ti cittaṃ uppādetvā. Osāretvā pana kathentenāti sayameva pāṭhaṃ vatvā pacchā atthaṃ kathentena.	2168	
PA_tika-vin07_t:2169	Pātimokkhuddesakathāvaṇṇanā niṭṭhitā.	216	
PA_tika-vin07_t:2170	Adhammakammapaṭikkosanādikathāvaṇṇanā	217	
PA_tika-vin07_t:2171_0	155. Navavidhanti saṅghagaṇapuggalesu tayo, suttuddesapārisuddhiadhiṭṭhānavasena	2171	
PA_tika-vin07_t:2171_1	tayo, cātuddasīpannarasīsāmaggīvasena tayoti navavidhaṃ. Catubbidhanti adhammenavaggādi	2171	
PA_tika-vin07_t:2171_2	catubbidhaṃ. Duvidhanti bhikkhubhikkhunipātimokkhavasena duvidhaṃ pātimokkhaṃ. Navavidhanti	2171	
PA_tika-vin07_t:2171_3	bhikkhūnaṃ pañca, bhikkhunīnaṃ cattāroti navavidhaṃ pātimokkhuddesaṃ.	2171	
PA_tika-vin07_t:2172	Adhammakammapaṭikkosanādikathāvaṇṇanā niṭṭhitā.	217	
PA_tika-vin07_t:2173	Pakkhagaṇanādiuggahaṇānujānanakathādivaṇṇanā	217	
PA_tika-vin07_t:2174	156. Katimīti tithi-saddāpekkhaṃ itthiliṅgaṃ daṭṭhabbaṃ.	217	
PA_tika-vin07_t:2175	163. Utuvasseyevāti hemantagimhesuyeva.	217	
PA_tika-vin07_t:2176_0	164. Viññāpetīti ettha manasā cintetvā kāyavikārakaraṇameva viññāpananti daṭṭhabbaṃ.	2176	
PA_tika-vin07_t:2176_1	Pāḷiyaṃ aññassa dātabbā pārisuddhīti pārisuddhidāyakena puna aññassa bhikkhuno santike	2176	
PA_tika-vin07_t:2176_2	dātabbā. “Bhūtaṃyeva vā sāmaṇerabhāvaṃ ārocetī”ti vuttattā ūnavīsativassakāle upasampannassa,	2176	
PA_tika-vin07_t:2176_3	antimavatthuajjhāpannasikkhāpaccakkhātādīnaṃ vā yāva bhikkhupaṭiññā vattati, tāva	2176	
PA_tika-vin07_t:2176_4	tehi āhaṭāpi chandapārisuddhi āgacchati. Yadā pana te attano sāmaṇerādibhāvaṃ paṭijānanti,	2176	
PA_tika-vin07_t:2176_5	tato paṭṭhāyeva nāgacchatīti dassitanti daṭṭhabbaṃ. Pāḷiyampi hi “dinnāya pārisuddhiyā	2176	
PA_tika-vin07_t:2176_6	saṅghappatto vibbhamati…pe… paṇḍako paṭijānāti. Tiracchānagato paṭijānāti. Ubhatobyañjanako	2176	
PA_tika-vin07_t:2176_7	paṭijānāti, āhaṭā hoti pārisuddhī”ti vuttattā paṇḍakādīnampi bhikkhupaṭiññāya vattamānakālesu	2176	
PA_tika-vin07_t:2176_8	chandapārisuddhiyā āgamanaṃ siddhameva. Tenāha “esa nayo sabbatthā”ti. Ummattakakhittacittavedanāṭṭānaṃ	2176	
PA_tika-vin07_t:2176_9	pana pakatattā antarāmagge ummattakādibhāve paṭiññātepi tesaṃ saṅghappattamatteneva	2176	
PA_tika-vin07_t:2176_10	chandādi āgacchatīti daṭṭhabbaṃ.	21761	
PA_tika-vin07_t:2177_0	“Bhikkhūnaṃ hatthapāsa”nti iminā gaṇapuggalesu chandapārisuddhiyā anāgamanaṃ dasseti.	2177	
PA_tika-vin07_t:2177_1	“Saṅghappatto”ti hi pāḷiyaṃ vuttaṃ. Biḷālasaṅkhalikapārisuddhīti biḷālagīvāya bandhanasaṅkhalikasadisā	2177	
PA_tika-vin07_t:2177_2	pārisuddhi nāma, yathā saṅkhalikā biḷāle āgacchante eva āgacchati, na anāgacchante	2177	
PA_tika-vin07_t:2177_3	tappaṭibaddhattā, evamayaṃ pārisuddhipīti attho. Atha vā yathā saṅkhalikāya paṭhamavalayaṃ	2177	
PA_tika-vin07_t:2177_4	dutiyavalayaṃ pāpuṇāti, na tatiyavalayaṃ, evamayampīti adhippāyo. Upalakkhaṇamattañcettha	2177	
PA_tika-vin07_t:2177_5	biḷāla-ggahaṇaṃ daṭṭhabbaṃ.	2177	
PA_tika-vin07_t:2178	Pakkhagaṇanādiuggahaṇānujānanakathādivaṇṇanā niṭṭhitā.	217	
PA_tika-vin07_t:2179	Chandadānakathādivaṇṇanā	217	
PA_tika-vin07_t:2180	165. Pāḷiyaṃ “santi saṅghassa karaṇīyānī”ti vattabbe vacanavipallāsena “karaṇīya”nti vuttaṃ.	218	
PA_tika-vin07_t:2181_0	167. “Tassa sammutidānakiccaṃ natthī”ti idaṃ pāḷiyaṃ ekadā sarantasseva sammutidānassa	2181	
PA_tika-vin07_t:2181_1	vuttattā ekadā asarantassa sammutiabhāvepi tassa anāgamanaṃ vaggakammāya na hotīti	2181	
PA_tika-vin07_t:2181_2	vuttaṃ. Keci pana “sopi hatthapāseva ānetabbo”ti vadanti, taṃ na gahetabbaṃ.	2181	
PA_tika-vin07_t:2182_0	168. Saṅghasannipātato paṭhamaṃ kātabbaṃ pubbakaraṇaṃ. Saṅghasannipāte kātabbaṃ pubbakiccanti	2182	
PA_tika-vin07_t:2182_1	daṭṭhabbaṃ. Pāḷiyaṃ no ce adhiṭṭhaheyya, āpatti dukkaṭassāti ettha asañcicca asatiyā	2182	
PA_tika-vin07_t:2182_2	anāpatti. Yathā cettha, evaṃ uparipi. Yattha pana acittakāpatti atthi, tattha vakkhāma.	2182	
PA_tika-vin07_t:2183	169. “Paññattaṃ hotī”ti iminā “na sāpattikena uposatho kātabbo”ti visuṃ paṭikkhepābhāvepi yathāvuttasuttasāmatthiyato paññattamevāti dasseti. Iminā eva nayena –	218	
PA_tika-vin07_t:2184	“Aṭṭhānametaṃ, bhikkhave, anavakāso yaṃ tathāgato aparisuddhāya parisāya uposathaṃ kareyya, pātimokkhaṃ uddiseyyā”ti –	218	
PA_tika-vin07_t:2185_0	Ādisuttanayato ca alajjīhipi saddhiṃ uposathakaraṇampi paṭikkhittameva alajjiniggahatthattā	2185	
PA_tika-vin07_t:2185_1	sabbasikkhāpadānanti daṭṭhabbaṃ. “Pārisuddhidānapaññāpanenā”ti iminā sāpattikena	2185	
PA_tika-vin07_t:2185_2	pārisuddhipi na dātabbāti dīpitaṃ hoti. Ubhopi dukkaṭanti ettha sabhāgāpattibhāvaṃ	2185	
PA_tika-vin07_t:2185_3	ajānitvā kevalaṃ āpattināmeneva desentassa paṭiggaṇhantassa acittakameva dukkaṭaṃ	2185	
PA_tika-vin07_t:2185_4	hotīti vadanti. Yathā saṅgho sabhāgāpattiṃ āpanno ñattiṃ ṭhapetvā uposathaṃ kātuṃ	2185	
PA_tika-vin07_t:2185_5	labhati, evaṃ tayopi “suṇantu me, āyasmantā, ime bhikkhū sabhāgaṃ āpattiṃ āpannā”tiādinā	2185	
PA_tika-vin07_t:2185_6	vuttanayānusāreneva gaṇañattiṃ ṭhapetvā dvīhi aññamaññaṃ ārocetvā uposathaṃ kātuṃ	2185	
PA_tika-vin07_t:2185_7	vaṭṭati. Ekena pana sāpattikena dūraṃ gantvāpi paṭikātumeva vaṭṭati, asampāpuṇantena	2185	
PA_tika-vin07_t:2185_8	“bhikkhuṃ labhitvā paṭikarissāmī”ti uposatho kātabbo, paṭikaritvā ca puna uposatho kattabbo.	2185	
PA_tika-vin07_t:2186	Chandadānakathādivaṇṇanā niṭṭhitā.	218	
PA_tika-vin07_t:2187	Anāpattipannarasakādikathāvaṇṇanā	218	
PA_tika-vin07_t:2188_0	172. Kenaci 63 karaṇīyena gantvāti sīmāparicchedato bahibhūtaṃ gāmaṃ vā araññaṃ vā	2188	
PA_tika-vin07_t:2188_1	gantvāti attho. Eteneva uposathañattiyā ṭhapanakāle samaggā eva te ñattiṃ ṭhapesunti	2188	
PA_tika-vin07_t:2188_2	siddhaṃ. Teneva pāḷiyaṃ “uddiṭṭhaṃ suuddiṭṭha”nti sabbapannarasakesupi vuttaṃ. Vaggā	2188	
PA_tika-vin07_t:2188_3	samaggasaññinotiādi pana ñattiyā niṭṭhitāya “kiṃ saṅghassa pubbakicca”ntiādīnaṃ vacanakkhaṇe	2188	
PA_tika-vin07_t:2188_4	bahigatānaṃ bhikkhūnaṃ sīmāya paviṭṭhattā bhikkhū tasmiṃ khaṇe vaggā hontīti vuttaṃ.	2188	
PA_tika-vin07_t:2188_5	Tenāha “tesaṃ sīmaṃ okkantattā vaggā”tiādi, etena pārājikuddesādikkhaṇepi vaggasaññīnaṃ	2188	
PA_tika-vin07_t:2188_6	uddisantānaṃ āpatti eva, ñattiyā pana pubbe niṭṭhitattā kammakopo natthīti dassitameva	2188	
PA_tika-vin07_t:2188_7	hoti. Evaṃ uparipi sabbavāresu adhippāyo veditabbo.	2188	
PA_tika-vin07_t:2189_0	Ettha ca pāḷiyaṃ “sabbāya vuṭṭhitāya…pe… tesaṃ santike pārisuddhi ārocetabbā”ti vuttattā	2189	
PA_tika-vin07_t:2189_1	bahisīmāgatāya parisāya tesu yassa kassaci santike anadhiṭṭhitehi pārisuddhiṃ ārocetuṃ vaṭṭatīti vadanti.	2189	
PA_tika-vin07_t:2190	Anāpattipannarasakādikathāvaṇṇanā niṭṭhitā.	219	
PA_tika-vin07_t:2191	Liṅgādidassanakathādivaṇṇanā	219	
PA_tika-vin07_t:2192	179. Aññātakaṃ nāma adiṭṭhapubbanti āha “aññesaṃ santaka”nti. Aññesanti attanā adiṭṭhapubbānaṃ. Nānāsaṃvāsakabhāvanti laddhinānāsaṃvāsakabhāvaṃ.	219	
PA_tika-vin07_t:2193	180. Pāḷiyaṃ abhivitaranti samānasaṃvāsakābhāvaṃ nicchinanti.	219	
PA_tika-vin07_t:2194_0	181. Uposathakārakāti saṅghuposathakārakā. Teneva “aññatra saṅghenā”ti vuttaṃ. Saṅghuposathaṭṭhānato	2194	
PA_tika-vin07_t:2194_1	hi gacchantena attacatuttheneva gantabbaṃ, tiṇṇaṃ bhikkhūnaṃ nisinnaṭṭhānato pana	2194	
PA_tika-vin07_t:2194_2	gacchantena ekena bhikkhunāpi saha gantumpi vaṭṭati. Pāḷiyaṃ “abhikkhuko āvāso”ti	2194	
PA_tika-vin07_t:2194_3	idaṃ nidassanamattaṃ, saṅghuposathaṭṭhānato gaṇapuggalehi sabhikkhukopi āvāso na	2194	
PA_tika-vin07_t:2194_4	gantabbo “aññatra saṅghenā”ti vuttattāti vadanti. Uposathaṃ karontīti saṅghuposathaṃ	2194	
PA_tika-vin07_t:2194_5	vā gaṇuposathaṃ vā. “Tassa santika”nti idaṃ gaṇuposathaṭṭhānato gacchantaṃ sandhāya	2194	
PA_tika-vin07_t:2194_6	vuttaṃ, aññathā “sabbantimena paricchedena attacatutthena vā”ti vacanena virujjhanato.	2194	
PA_tika-vin07_t:2194_7	Āraññakenāti ekacārinā. Uposathantarāyoti attano uposathantarāyo.	2194	
PA_tika-vin07_t:2195	183. Pāḷiyaṃ bhikkhuniyā nisinnaparisāyātiādīsu bhikkhuniyātiādi karaṇatthe sāmivacanaṃ.	219	
PA_tika-vin07_t:2196	Liṅgādidassanakathādivaṇṇanā niṭṭhitā.	219	
PA_tika-vin07_t:2197	Uposathakkhandhakavaṇṇanānayo niṭṭhito.	219	
PA_tika-vin07_t:2198	3. Vassūpanāyikakkhandhako	219	
PA_tika-vin07_t:2199	Vassūpanāyikaanujānanakathādivaṇṇanā	219	
PA_tika-vin07_t:2200	184. Vassūpanāyikakkhandhake aparasmiṃ divaseti dutiye pāṭipadadivase.	220	
PA_tika-vin07_t:2201	185. Aññattha aruṇaṃ uṭṭhāpanena vāti sāpekkhassa akaraṇīyena gantvā aññattha aruṇaṃ uṭṭhāpanena vā. Parihānīti guṇaparihāni.	220	
PA_tika-vin07_t:2202_0	187. Pāḷiyaṃ sattāhaṃ sannivatto kātabboti sakalaṃ sattāhaṃ bahi eva avītināmetvā	2202	
PA_tika-vin07_t:2202_1	sattāhapariyosānabhūtaṃ aruṇuṭṭhānakālaṃ puna vihāreva sambandhavasena sattāhaṃ vihāre	2202	
PA_tika-vin07_t:2202_2	sannivattaṃ kātabbaṃ. Sattāhapariyosānakālo hi idha sattāha-saddena vutto, tadapekkhāya	2202	
PA_tika-vin07_t:2202_3	ca “sannivatto”ti pulliṅgena vuttaṃ. Tīṇi parihīnānīti bhikkhunīnaṃ vaccakuṭiādīnaṃ	2202	
PA_tika-vin07_t:2202_4	paṭikkhittattā parihīnāni.	2202	
PA_tika-vin07_t:2203	189. Na palujjatīti aññesaṃ appaguṇattā, mama ca maraṇena na vinassati.	220	
PA_tika-vin07_t:2204	Vassūpanāyikaanujānanakathādivaṇṇanā niṭṭhitā.	220	
PA_tika-vin07_t:2205	Pahiteyevaanujānanakathāvaṇṇanā	220	
PA_tika-vin07_t:2206_0	199. Bhikkhūhi saddhiṃ vasanakapurisoti anaññagatikoti dasseti. Gantabbanti saṅghakaraṇīyena	2206	
PA_tika-vin07_t:2206_1	appahitepi gantabbaṃ. Ettha ca anupāsakehipi sāsanabhāvaṃ ñātukāmehi pahite tesaṃ	2206	
PA_tika-vin07_t:2206_2	pasādavaḍḍhiṃ sampassantehipi sattāhakaraṇīyena gantuṃ vaṭṭatīti gahetabbaṃ.	2206	
PA_tika-vin07_t:2207_0	Ratticchedavinicchayoti sattāhakaraṇīyena gantvā bahiddhā aruṇuṭṭhāpanasaṅkhātassa	2207	
PA_tika-vin07_t:2207_1	ratticchedassa vinicchayo. Gantuṃ vaṭṭatīti antoupacārasīmāyaṃ ṭhiteneva sattāhakaraṇīyanimittaṃ	2207	
PA_tika-vin07_t:2207_2	sallakkhetvā iminā nimittena gantvā “antosattāhe āgacchissāmī”ti ābhogaṃ katvā gantuṃ	2207	
PA_tika-vin07_t:2207_3	vaṭṭati. Purimakkhaṇe ābhogaṃ katvā gamanakkhaṇe vissaritvā gatepi doso natthi “sakaraṇīyo	2207	
PA_tika-vin07_t:2207_4	pakkamatī”ti vuttattā. Sabbathā pana ābhogaṃ akatvā gatassa vassacchedoti vadanti.	2207	
PA_tika-vin07_t:2207_5	Yo pana sattāhakaraṇīyanimittābhāvepi “sattāhabbhantare āgamissāmī”ti ābhogaṃ katvā	2207	
PA_tika-vin07_t:2207_6	gantvā sattāhabbhantare āgacchati, tassa āpattiyeva, vassacchedo natthi sattāhassa	2207	
PA_tika-vin07_t:2207_7	sannivattattāti vadanti. Vīmaṃsitvā gahetabbaṃ. Bhaṇḍakanti cīvarabhaṇḍaṃ. Sampāpuṇituṃ	2207	
PA_tika-vin07_t:2207_8	na sakkoti, vaṭṭatīti tadaheva āgamane saussāhattā vassacchedo vā āpatti vā na hotīti	2207	
PA_tika-vin07_t:2207_9	adhippāyo. Ācariyanti agilānampi nissayācariyañca dhammācariyañca, pageva upasampadācariyaupajjhāyesu.	2207	
PA_tika-vin07_t:2207_10	Vadati, vaṭṭatīti sattāhātikkame āpattiabhāvaṃ sandhāya vuttaṃ, vassacchedo pana hoti eva.	22071	
PA_tika-vin07_t:2208	Pahiteyevaanujānanakathāvaṇṇanā niṭṭhitā.	220	
PA_tika-vin07_t:2209	Antarāyeanāpattivassacchedakathāvaṇṇanā	220	
PA_tika-vin07_t:2210	200. Pāḷiyaṃ gaṇhiṃsūti gahetvā khādiṃsu. Paripātiṃsūti palāpesuṃ, anubandhiṃsūti attho.	221	
PA_tika-vin07_t:2211_0	201. Sattāhavārena aruṇo uṭṭhāpetabboti ettha chadivasāni bahiddhā vītināmetvā sattame	2211	
PA_tika-vin07_t:2211_1	divase purāruṇā eva antoupacārasīmāya pavisitvā aruṇaṃ uṭṭhāpetvā punadivase sattāhaṃ	2211	
PA_tika-vin07_t:2211_2	adhiṭṭhāya gantabbanti adhippāyo. Keci pana “sattame divase āgantvā aruṇaṃ anuṭṭhāpetvā	2211	
PA_tika-vin07_t:2211_3	tadaheva divasabhāgepi gantuṃ vaṭṭatī”ti vadanti, taṃ na gahetabbaṃ “aruṇo uṭṭhāpetabbo”ti	2211	
PA_tika-vin07_t:2211_4	vuttattā. Sattame divase tattha aruṇuṭṭhāpanameva hi sandhāya pāḷiyampi “sattāhaṃ	2211	
PA_tika-vin07_t:2211_5	sannivatto kātabbo”ti vuttaṃ. Aruṇaṃ anuṭṭhāpetvā gacchanto anto appavisitvā bahiddhāva	2211	
PA_tika-vin07_t:2211_6	sattāhaṃ vītināmentena samucchinnavasso eva bhavissati aruṇassa bahi eva uṭṭhāpitattā.	2211	
PA_tika-vin07_t:2211_7	Itarathā “aruṇo uṭṭhāpetabbo”ti vacanaṃ niratthakaṃ siyā “sattāhavārena antovihāre	2211	
PA_tika-vin07_t:2211_8	pavisitvā aruṇaṃ anuṭṭhāpetvāpi gantabba”nti vattabbato. Aññesu ca ṭhānesu aruṇuṭṭhāpanameva	2211	
PA_tika-vin07_t:2211_9	vuccati. Vakkhati hi cīvarakkhandhake “ekasmiṃ vihāre vasanto itarasmiṃ sattāhavārena	2211	
PA_tika-vin07_t:2211_10	aruṇameva uṭṭhāpetī”ti.	22111	
PA_tika-vin07_t:2212_0	Athāpi yaṃ te vadeyyuṃ “sattame divase yadā kadāci paviṭṭhena taṃdivasanissito atītaaruṇo	2212	
PA_tika-vin07_t:2212_1	uṭṭhāpito nāma hotīti imamatthaṃ sandhāya aṭṭhakathāyaṃ vutta”nti, taṃ saddagatiyāpi	2212	
PA_tika-vin07_t:2212_2	na sameti. Na hi uṭṭhite aruṇe pacchā paviṭṭho tassa payojako uṭṭhāpako bhavitumarahati.	2212	
PA_tika-vin07_t:2212_3	Yadi bhaveyya, vassaṃ upagantvā panassa aruṇaṃ anuṭṭhāpetvā tadaheva sattāhakaraṇīyena	2212	
PA_tika-vin07_t:2212_4	pakkantassāpīti ettha “aruṇaṃ anuṭṭhāpetvā”ti vacanaṃ virujjheyya, tenapi taṃdivasasannissitassa	2212	
PA_tika-vin07_t:2212_5	aruṇassa uṭṭhāpitattā. Āraññakassāpi hi bhikkhuno sāyanhasamaye aṅgayuttaṃ araññaṭṭhānaṃ	2212	
PA_tika-vin07_t:2212_6	gantvā tadā eva nivattantassa aruṇo uṭṭhāpito dhutaṅgañca visodhitaṃ siyā, na cetaṃ	2212	
PA_tika-vin07_t:2212_7	yuttaṃ aruṇuggamanakāle eva aruṇuṭṭhāpanassa vuttattā. Vuttañhi “kālasseva pana nikkhamitvā	2212	
PA_tika-vin07_t:2212_8	aṅgayutte ṭhāne aruṇaṃ uṭṭhāpetabbaṃ. Sace aruṇuṭṭhānavelāyaṃ tesaṃ ābādho vaḍḍhati,	2212	
PA_tika-vin07_t:2212_9	tesaṃ eva kiccaṃ kātabbaṃ, na dhutaṅgavisuddhikena bhavitabba”nti. Tathā pārivāsikādīnampi	2212	
PA_tika-vin07_t:2212_10	aruṇaṃ anuṭṭhāpetvā vattaṃ nikkhipantānaṃ ratticchedo vutto. “Uggate aruṇe nikkhipitabba”nti	22121	
PA_tika-vin07_t:2212_11	hi vuttaṃ. Sahaseyyasikkhāpadepi anupasampannehi saha nivutthabhāvaparimocanatthaṃ	22121	
PA_tika-vin07_t:2212_12	“purāruṇā nikkhamitvā”tiādi vuttaṃ. Evaṃ cīvaravippavāsādīsu ca sabbattha rattipariyosāne	22121	
PA_tika-vin07_t:2212_13	āgāmiaruṇavaseneva aruṇuṭṭhāpanaṃ dassitaṃ, na atītāruṇavasena. Tasmā vuttanayenevettha	22121	
PA_tika-vin07_t:2212_14	aruṇuṭṭhāpanaṃ veditabbaṃ aññathā vassacchedattā.	22121	
PA_tika-vin07_t:2213_0	Yaṃ pana vassaṃ upagatassa tadaheva aruṇaṃ anuṭṭhāpetvā sakaraṇīyassa pakkamanavacanaṃ,	2213	
PA_tika-vin07_t:2213_1	taṃ vassaṃ upagatakālato paṭṭhāya yadā kadāci nimitte sati gamanassa anuññātattā	2213	
PA_tika-vin07_t:2213_2	yuttaṃ, na pana sattāhavārena gatassa aruṇaṃ anuṭṭhāpetvā tadaheva gamanaṃ “aruṇo	2213	
PA_tika-vin07_t:2213_3	uṭṭhāpetabbo”ti vuttattā eva. Yathā vā “sattāhaṃ anāgatāya pavāraṇāya sakaraṇīyo	2213	
PA_tika-vin07_t:2213_4	pakkamati, āgaccheyya vā so, bhikkhave, bhikkhu taṃ āvāsaṃ, na vā āgaccheyyā”tiādinā	2213	
PA_tika-vin07_t:2213_5	pacchimasattāhe anāgamane anuññātepi aññasattāhesu na vaṭṭati. Evaṃ paṭhamasattāhe	2213	
PA_tika-vin07_t:2213_6	aruṇaṃ anuṭṭhāpetvā gamane anuññātepi tato paresu sattāhesu āgatassa aruṇaṃ anuṭṭhāpetvā	2213	
PA_tika-vin07_t:2213_7	gamanaṃ na vaṭṭatīti niṭṭhamettha gantabbaṃ. Idha āhaṭanti vihārato bahi āgataṭṭhāne ānītaṃ.	2213	
PA_tika-vin07_t:2214	Antarāyeanāpattivassacchedakathāvaṇṇanā niṭṭhitā.	221	
PA_tika-vin07_t:2215	Vajādīsu vassūpagamanakathāvaṇṇanā	221	
PA_tika-vin07_t:2216	203. Upagantuṃ 68 na vaṭṭatīti kuṭikādīnaṃ abhāvena “idha vassaṃ upemī”ti evaṃ vacībhedaṃ katvā upagantuṃ na vaṭṭati.	221	
PA_tika-vin07_t:2217_0	204. Pāḷiyaṃ pisācillikāti pisācadārakā. Pavisanadvāraṃ yojetvāti sakavāṭadvāraṃ	2217	
PA_tika-vin07_t:2217_1	katvā. Rukkhaṃ chinditvāti susiraṭṭhānassa uparibhāgaṃ chinditvā. Khāṇumatthaketi	2217	
PA_tika-vin07_t:2217_2	susirakhāṇumatthake. Ṭaṅkitamañco nāma dīghe mañcapāde vijjhitvā aṭaniyo pavesetvā	2217	
PA_tika-vin07_t:2217_3	kato, so heṭṭhupariyavasena paññattopi purimasadisova hoti, taṃ susāne, devatāṭhāne	2217	
PA_tika-vin07_t:2217_4	ca ṭhapenti. Catunnaṃ pāsāṇānaṃ upari pāsāṇaphalake attharitvā katagehampi “ṭaṅkitamañco”ti vuccati.	2217	
PA_tika-vin07_t:2218	Vajādīsuvassūpagamanakathāvaṇṇanā niṭṭhitā.	221	
PA_tika-vin07_t:2219	Adhammikakatikādikathāvaṇṇanā	221	
PA_tika-vin07_t:2220	205. Mahāvibhaṅgeti catutthapārājikavaṇṇanāyaṃ. Parato senāsanakkhandhakepi adhammikaṃ katikavattaṃ āvi bhavissati eva.	222	
PA_tika-vin07_t:2221_0	207. Yasmā nānāsīmāyaṃ dvīsu āvāsesu vassaṃ upagacchantassa “dutiye vasissāmī”ti	2221	
PA_tika-vin07_t:2221_1	upacārato nikkhantamatte paṭhamo senāsanaggāho paṭippassambhati. Tasmā pāḷiyaṃ “tassa,	2221	
PA_tika-vin07_t:2221_2	bhikkhave, bhikkhuno purimikā ca na paññāyatī”ti paṭhamaṃ senāsanaggāhaṃ sandhāya	2221	
PA_tika-vin07_t:2221_3	vuttaṃ. Dutiye senāsanaggāhe pana purimikā paññāyateva, tattheva temāsaṃ vasanto	2221	
PA_tika-vin07_t:2221_4	purimavassaṃvuttho eva hoti, tato vā pana dutiyadivasādīsu “paṭhamasenāsane vasissāmī”ti	2221	
PA_tika-vin07_t:2221_5	upacārātikkame purimikāpi na paññāyatīti daṭṭhabbaṃ.	2221	
PA_tika-vin07_t:2222_0	208. Pāḷiyaṃ “so sattāhaṃ anāgatāya pavāraṇāya sakaraṇīyo pakkamatī”ti vuttattā pavāraṇādivasepi	2222	
PA_tika-vin07_t:2222_1	sattāhakaraṇīyaṃ vinā gantuṃ na vaṭṭatīti veditabbaṃ. Komudiyā cātumāsiniyāti pacchima-kattikapuṇṇamāya.	2222	
PA_tika-vin07_t:2222_2	Sā hi tasmiṃ kāle kumudānaṃ atthitāya komudī, catunnaṃ vassikamāsānaṃ pariyosānattā	2222	
PA_tika-vin07_t:2222_3	cātumāsinīti ca vuccati.	2222	
PA_tika-vin07_t:2224	Adhammikakatikādikathāvaṇṇanā niṭṭhitā.	222	
PA_tika-vin07_t:2225	Vassūpanāyikakkhandhakavaṇṇanānayo niṭṭhito.	222	
PA_tika-vin07_t:2226	4. Pavāraṇākkhandhako	222	
PA_tika-vin07_t:2227	Aphāsuvihārakathādivaṇṇanā	222	
PA_tika-vin07_t:2228_0	209. Pavāraṇākkhandhake pāḷiyaṃ piṇḍāya paṭikkameyyāti piṇḍāya caritvā paṭikkameyya.	2228	
PA_tika-vin07_t:2228_1	Avakkārapātinti atirekapiṇḍapātaṭhapanakaṃ ekaṃ bhājanaṃ. Avisayhanti ukkhipituṃ	2228	
PA_tika-vin07_t:2228_2	asakkuṇeyyaṃ. Vilaṅghanaṃ ukkhipanaṃ vilaṅgho, so eva vilaṅghako, hatthehi vilaṅghako	2228	
PA_tika-vin07_t:2228_3	hatthavilaṅghakoti āha “hatthukkhepakenā”ti. Atha vā vilaṅghakena ukkhepakena hatthenātipi	2228	
PA_tika-vin07_t:2228_4	attho, aññamaññaṃ saṃsibbitahatthehīti vuttaṃ hoti.	2228	
PA_tika-vin07_t:2229_0	213. Sace pana vuḍḍhataro hotīti pavāraṇādāyako bhikkhu vuḍḍhataro hoti. Evañhi tena	2229	
PA_tika-vin07_t:2229_1	tassatthāya pavāritaṃ hotīti ettha evaṃ tena appavāritopi tassa saṅghappattimattena	2229	
PA_tika-vin07_t:2229_2	saṅghapavāraṇākammaṃ samaggakammameva hotīti daṭṭhabbaṃ. Tena ca bhikkhunāti pavāraṇādāyakena bhikkhunā.	2229	
PA_tika-vin07_t:2230	234. Bahūpi samānavassā ekato pavāretuṃ labhantīti ekasmiṃ saṃvacchare laddhūpasampadatāya samānupasampannavassā sabbe ekato pavāretuṃ labhantīti attho.	223	
PA_tika-vin07_t:2231_0	237. Pāḷiyaṃ micchādiṭṭhīti “natthi dinna”ntiādi nayappavattā. Antaggāhikāti sassatucchedasaṅkhātassa	2231	
PA_tika-vin07_t:2231_1	antassa gāhikā. Yaṃ kho tvantiādīsu yaṃ pavāraṇaṃ ṭhapesi, taṃ diṭṭhena ṭhapesīti	2231	
PA_tika-vin07_t:2231_2	taṃ-saddaṃ ajjhāharitvā yojetabbaṃ.	2231	
PA_tika-vin07_t:2232_0	239. Vatthuṃ pakāsentoti puggale parisaṅkuppattiyā nimittabhūtaṃ vatthumattaṃyeva	2232	
PA_tika-vin07_t:2232_1	sandhāya vuttaṃ. Yaṃ pana vatthuṃ sandhāya “puggalo paññāyati, na vatthū”ti āha,	2232	
PA_tika-vin07_t:2232_2	na taṃ sandhāyetaṃ vuttaṃ. Yadi pana tassa bhikkhuno vasanaṭṭhāne pokkharaṇito macchaggahaṇādi	2232	
PA_tika-vin07_t:2232_3	disseyya, tadā “vatthu ca puggalo ca paññāyatī”ti vattabbaṃ bhaveyya. Tenāha “purimanayeneva	2232	
PA_tika-vin07_t:2232_4	corehī”tiādi. Bhikkhuno sarīre mālāgandhañca ariṭṭhagandhañca disvā evaṃ “vatthu	2232	
PA_tika-vin07_t:2232_5	ca puggalo ca paññāyatī”ti vuttanti veditabbaṃ.	2232	
PA_tika-vin07_t:2233	Aphāsuvihārakathādivaṇṇanā niṭṭhitā.	223	
PA_tika-vin07_t:2234	Bhaṇḍanakārakavatthukathāvaṇṇanā	223	
PA_tika-vin07_t:2235_0	240. Dve cātuddasikā hontīti tatiyapakkhe cātuddasiyā saddhiṃ dve cātuddasikā honti.	2235	
PA_tika-vin07_t:2235_1	“Bhaṇḍanakārakānaṃ terase vā cātuddase vā ime pannarasīpavāraṇaṃ pavāressantī”ti	2235	
PA_tika-vin07_t:2235_2	iminā yathāsakaṃ uposathakaraṇadivasato paṭṭhāya bhikkhūnaṃ cātuddasīpannarasīvohāro,	2235	
PA_tika-vin07_t:2235_3	na candagatisiddhiyā tithiyā vasenāti dasseti. Kiñcāpi evaṃ “anujānāmi, bhikkhave,	2235	
PA_tika-vin07_t:2235_4	rājūnaṃ anuvattitu”nti vacanato panettha lokiyānaṃ tithiṃ anuvattantehipi attano	2235	
PA_tika-vin07_t:2235_5	uposathakkamena cātuddasiṃ pannarasiṃ vā, pannarasiṃ cātuddasiṃ vā karonteheva anuvattitabbaṃ,	2235	
PA_tika-vin07_t:2235_6	na pana soḷasamadivasaṃ vā terasamadivasaṃ vā uposathadivasaṃ karontehi. Teneva pāḷiyampi	2235	
PA_tika-vin07_t:2235_7	“dve tayo uposathe cātuddasike kātu”nti vuttaṃ. Aññathā dvādasiyaṃ, terasiyaṃ vā	2235	
PA_tika-vin07_t:2235_8	uposatho kātabboti vattabbato. “Sakiṃ pakkhassa cātuddase, pannarase vā”tiādivacanampi	2235	
PA_tika-vin07_t:2235_9	upavutthakkameneva vuttaṃ, na tithikkamenāti gahetabbaṃ.	2235	
PA_tika-vin07_t:2236	Bhaṇḍanakārakavatthukathāvaṇṇanā niṭṭhitā.	223	
PA_tika-vin07_t:2237	Pavāraṇāsaṅgahakathāvaṇṇanā	223	
PA_tika-vin07_t:2238	241. “Pavāretvā pana antarāpi cārikaṃ pakkamituṃ labhantī”ti iminā pavāraṇāsaṅgahe kate antarā pakkamitukāmā saṅghaṃ sannipātāpetvā pavāretuṃ labhantīti dasseti.	223	
PA_tika-vin07_t:2239	Pavāraṇāsaṅgahakathāvaṇṇanā niṭṭhitā.	223	
PA_tika-vin07_t:2240	Pavāraṇākkhandhakavaṇṇanānayo niṭṭhito.	224	
PA_tika-vin07_t:2241	5. Cammakkhandhako	224	
PA_tika-vin07_t:2242	Soṇakoḷivisakathādivaṇṇanā	224	
PA_tika-vin07_t:2243_0	242. Cammakkhandhake uṇṇapāvāraṇanti ubhato lomāni uṭṭhāpetvā kataṃ uṇṇamayaṃ pāvāraṇaṃ,	2243	
PA_tika-vin07_t:2243_1	ubhato kappāsapicuṃ uṭṭhāpetvā vītapāvāropi atthi, tato nivattanatthaṃ “uṇṇapāvāraṇa”nti vuttaṃ.	2243	
PA_tika-vin07_t:2244	Aḍḍhacandapāsāṇeti sopānamūle upaḍḍhaṃ anto pavesetvā ṭhapite aḍḍhapāsāṇe. Pāḷiyaṃ vihārapacchāyāyanti vihārapaccante chāyāya, vihārassa vaḍḍhamānacchāyāyantipi vadanti.	224	
PA_tika-vin07_t:2245_0	243. Bhogāti upayogatthe paccattavacanaṃ. Accāyatāti atiāyatā kharamucchanā. Saravatīti	2245	
PA_tika-vin07_t:2245_1	madhurasarasaṃyuttā. Atisithilā mandamucchanā. Vīriyasamathanti vīriyasampayuttasamathaṃ.	2245	
PA_tika-vin07_t:2245_2	Tattha ca nimittaṃ gaṇhāhīti tasmiñca samabhāve sati yaṃ ādāse mukhanimittaṃ viya	2245	
PA_tika-vin07_t:2245_3	nimittaṃ uppajjati, taṃ samathanimittaṃ, vipassanānimittaṃ, magganimittaṃ, phalanimittañca	2245	
PA_tika-vin07_t:2245_4	gaṇhāhi nibbattehīti, evamassa arahattapariyosānaṃ kammaṭṭhānaṃ kathitaṃ.	2245	
PA_tika-vin07_t:2246_0	244. Chaṭhānānīti cha kāraṇāni. Adhimuttoti paṭivijjhitvā ṭhito. Nekkhammādhimuttotiādi	2246	
PA_tika-vin07_t:2246_1	sabbaṃ arahattavasena vuttaṃ. Arahattañhi sabbakilesehi nikkhantattā nekkhammaṃ,	2246	
PA_tika-vin07_t:2246_2	teheva ca pavivittattā paviveko, byāpajjābhāvato abyāpajjaṃ, upādānassa khayante	2246	
PA_tika-vin07_t:2246_3	uppannattā upādānakkhayo, taṇhakkhayante uppannattā taṇhakkhayo, sammohābhāvato asammohoti ca vuccati.	2246	
PA_tika-vin07_t:2247_0	Kevalaṃ saddhāmattakanti kevalaṃ paṭivedhapaññāya asammissaṃ saddhāmattakaṃ. Paṭicayanti	2247	
PA_tika-vin07_t:2247_1	punappunaṃ karaṇena vaḍḍhiṃ. Vītarāgattāti maggapaṭivedhena rāgassa vigatattā eva	2247	
PA_tika-vin07_t:2247_2	nekkhammasaṅkhātaṃ arahattaṃ paṭivijjhitvā sacchikatvā ṭhito hoti. Sesapadesupi eseva	2247	
PA_tika-vin07_t:2247_3	nayo. Pavivekādhimuttoti “paviveke adhimutto aha”nti evaṃ arahattaṃ byākarotīti attho.	2247	
PA_tika-vin07_t:2248	Sīlabbataparāmāsanti sīlañca vatañca parāmasitvā gahitaggahaṇamattaṃ. Sārato paccāgacchantoti sārabhāvena jānanto. Abyāpajjādhimuttoti abyāpajjaṃ arahattaṃ byākaroti.	224	
PA_tika-vin07_t:2249	Amissīkatanti amissakataṃ. Kilesā hi ārammaṇena saddhiṃ cittaṃ missaṃ karonti, tesaṃ abhāvā amissīkataṃ. Bhusā vātavuṭṭhīti balavavātakkhandho.	224	
PA_tika-vin07_t:2250_0	Upādānakkhayassa cāti upayogatthe sāmivacanaṃ. Disvā āyatanuppādanti cakkhādiāyatanānaṃ	2250	
PA_tika-vin07_t:2250_1	uppādañca vayañca disvā. Cittaṃ vimuccatīti imāya vipassanāpaṭipattiyā phalasamāpattivasena cittaṃ vimuccati.	2250	
PA_tika-vin07_t:2251	Soṇakoḷivisakathādivaṇṇanā niṭṭhitā.	225	
PA_tika-vin07_t:2252	Diguṇādiupāhanapaṭikkhepakathāvaṇṇanā	225	
PA_tika-vin07_t:2253	245. Sakaṭavāheti dvīhi sakaṭehi paricchinne vāhe. “Vāhe”ti bahuvacanassa hiraññavisesanattepi sāmaññāpekkhāya “hirañña”nti ekavacanaṃ kataṃ.	225	
PA_tika-vin07_t:2254_0	246. Addāriṭṭhakavaṇṇāti allāriṭṭhaphalavaṇṇā, tintakākapakkhavaṇṇātipi vadanti.	2254	
PA_tika-vin07_t:2254_1	Rajananti upalittaṃ nīlādivaṇṇaṃ sandhāya vuttaṃ. Tenāha “coḷakena puñchitvā”ti.	2254	
PA_tika-vin07_t:2254_2	Tañhi tathā puñchite vigacchati. Yaṃ pana cammassa duggandhāpanayanatthaṃ kāḷarattādirajanehi	2254	
PA_tika-vin07_t:2254_3	rañjitattā kāḷarattādivaṇṇaṃ hoti, taṃ coḷādīhi apanetuṃ na sakkā cammagatikameva,	2254	
PA_tika-vin07_t:2254_4	tasmā taṃ vaṭṭatīti daṭṭhabbaṃ.	2254	
PA_tika-vin07_t:2255_0	Khallakanti sabbapaṇhipidhānacammaṃ, aparigaḷanatthaṃ paṇhiuparibhāge apidhāya āropanabandhanamattaṃ	2255	
PA_tika-vin07_t:2255_1	vaṭṭati. Vicitrāti saṇṭhānato vicitrapaṭā adhippetā, na vaṇṇato sabbaso apanetabbesu	2255	
PA_tika-vin07_t:2255_2	khallakādīsu paviṭṭhattā. Biḷālasadisamukhattā mahāulūkā “pakkhibiḷālā”ti vuccati,	2255	
PA_tika-vin07_t:2255_3	tesaṃ cammaṃ nāma pakkhalomameva.	2255	
PA_tika-vin07_t:2256	Diguṇādiupāhanapaṭikkhepakathāvaṇṇanā niṭṭhitā.	225	
PA_tika-vin07_t:2257	Ajjhārāmeupāhanapaṭikkhepakathādivaṇṇanā	225	
PA_tika-vin07_t:2258	251. Uṇṇāhi katapādukāti ettha uṇṇāmayakambalehi katā pādukā saṅgayhanti.	225	
PA_tika-vin07_t:2259_0	253. Gaṅgāmahakīḷikāyāti gaṅgāmahe kīḷikāya. Tattha hi itthipurisā yānehi udakakīḷaṃ	2259	
PA_tika-vin07_t:2259_1	gacchanti. Pīṭhakasivikanti phalakādinā kataṃ pīṭhakayānaṃ. Paṭapotalikaṃ andolikā.	2259	
PA_tika-vin07_t:2259_2	Sabbampi yānaṃ upāhanenapi gantuṃ asamatthassa gilānassa anuññātaṃ.	2259	
PA_tika-vin07_t:2260_0	254. Vāḷarūpānīti āharimāni vāḷarūpāni. Caturaṅgulādhikānīti uddalomīekantalomīhi	2260	
PA_tika-vin07_t:2260_1	visesadassanaṃ. Caturaṅgulato hi ūnāni kira uddalomīādīsu pavisanti. Vānacitro uṇṇāmayattharaṇoti	2260	
PA_tika-vin07_t:2260_2	nānāvaṇṇehi uṇṇāmayasuttehi bhitticchedādivasena vāyitvā katacittattharaṇo. Ghanapupphakoti	2260	
PA_tika-vin07_t:2260_3	bahalarāgo. Pakatitūlikāti tūlapuṇṇā bhisi. Vikatikāti sīharūpādivasena vānacitrāva	2260	
PA_tika-vin07_t:2260_4	gayhati. Uddalomīti “ubhatodasaṃ uṇṇāmayattharaṇa”nti dīghanikāyaṭṭhakathāyaṃ vuttaṃ.	2260	
PA_tika-vin07_t:2260_5	Koseyyakaṭṭissamayanti kosiyasuttānaṃ antarā suvaṇṇamayasuttāni pavesetvā vītaṃ.	2260	
PA_tika-vin07_t:2260_6	Suvaṇṇasuttaṃ kira “kaṭṭissaṃ, kasaṭa”nti ca vuccati. Teneva “koseyyakasaṭamaya”nti	2260	
PA_tika-vin07_t:2260_7	ācariya-dhammapālattherena vuttanti vadanti. Ratanaparisibbitanti suvaṇṇalittaṃ.	2260	
PA_tika-vin07_t:2260_8	Suddhakoseyyanti ratanaparisibbanarahitaṃ.	2260	
PA_tika-vin07_t:2261_0	Ajinamigacammānaṃ atisukhumattā dupaṭṭatipaṭṭāni katvā sibbantīti vuttaṃ “ajinappaveṇī”ti.	2261	
PA_tika-vin07_t:2261_1	Rattavitānenāti sabbarattena vitānena. Yaṃ pana nānāvaṇṇaṃ vānacittaṃ vā lepacittaṃ	2261	
PA_tika-vin07_t:2261_2	vā, taṃ vaṭṭati. Ubhatolohitakūpadhānepi eseva nayo. “Citraṃ vā”ti idaṃ pana sabbathā	2261	
PA_tika-vin07_t:2261_3	kappiyattā vuttaṃ, na pana ubhatoupadhānesu akappiyattā. Na hi lohitaka-saddo citte	2261	
PA_tika-vin07_t:2261_4	vattati, paṭaliggahaṇeneva cittakassapi attharaṇassa saṅgahetabbappasaṅgato, kāsāvaṃ	2261	
PA_tika-vin07_t:2261_5	pana lohitakavohāraṃ na gacchati. Tasmā vitānepi ubhatoupadhānepi vaṭṭati. Sace pamāṇayuttantiādi	2261	
PA_tika-vin07_t:2261_6	aññappamāṇātikkantassa bibbohanassa paṭikkhittabhāvadassanatthaṃ vuttaṃ, na pana	2261	
PA_tika-vin07_t:2261_7	uccāsayanamahāsayanabhāvadassanatthaṃ tathā avuttattā. Taṃ pana upadhānaṃ uposathikānaṃ	2261	
PA_tika-vin07_t:2261_8	gahaṭṭhānaṃ vaṭṭati. Uccāsayanamahāsayanameva hi tadā tesaṃ na vaṭṭati. Dīghanikāyaṭṭhakathādīsu	2261	
PA_tika-vin07_t:2261_9	kiñcāpi “ṭhapetvā tūlikaṃ sabbāneva gonakādīni ratanaparisibbitāni vaṭṭantī”tiādi	2261	
PA_tika-vin07_t:2261_10	vuttaṃ, vinayaṭṭhakathāyeva kappiyākappiyabhāve pamāṇanti gahetabbaṃ.	22611	
PA_tika-vin07_t:2262	Ajjhārāmeupāhanapaṭikkhepakathādivaṇṇanā niṭṭhitā.	226	
PA_tika-vin07_t:2263	Gihivikatānuññātādikathāvaṇṇanā	226	
PA_tika-vin07_t:2264	256. Abhinissāyāti apassāya. Visukāyikavipphanditānanti paṭipakkhabhūtānaṃ diṭṭhicittavipphanditānanti attho.	226	
PA_tika-vin07_t:2265	257. Yatindriyanti manindriyavasena saññatindriyaṃ.	226	
PA_tika-vin07_t:2266_0	258. Pāḷiyaṃ aṭṭhakavaggikānīti suttanipāte aṭṭhakavaggabhūtāni soḷasa suttāni. Evaṃ	2266	
PA_tika-vin07_t:2266_1	ciraṃ akāsīti evaṃ cirakālaṃ pabbajjaṃ anupagantvā agāramajjhe kena kāraṇena vāsamakāsīti	2266	
PA_tika-vin07_t:2266_2	attho. So kira majjhimavaye pabbajito, tena bhagavā evamāha. Etamatthaṃ viditvāti	2266	
PA_tika-vin07_t:2266_3	kāmesu diṭṭhādīnavā cirāyitvāpi gharāvāsena pakkhandantīti etamatthaṃ sabbākārato viditvā.	2266	
PA_tika-vin07_t:2267	Ādīnavaṃ loketi saṅkhāraloke aniccatādiādīnavaṃ. Nirupadhinti nibbānaṃ. “Ariyo na ramatī pāpe”ti imassa hetumāha “pāpe na ramatī sucī”ti. Tattha sucīti visuddhapuggalo.	226	
PA_tika-vin07_t:2268	259. Kāḷasīhoti kāḷamukhavānarajāti. Cammaṃ na vaṭṭatīti nisīdanattharaṇaṃ kātuṃ na vaṭṭati, bhūmattharaṇādivasena senāsanaparibhogo vaṭṭateva.	226	
PA_tika-vin07_t:2269	Gihivikatānuññātādikathāvaṇṇanā niṭṭhitā.	226	
PA_tika-vin07_t:2270	Cammakkhandhakavaṇṇanānayo niṭṭhito.	227	
PA_tika-vin07_t:2271	6. Bhesajjakkhandhako	227	
PA_tika-vin07_t:2272	Pañcabhesajjādikathāvaṇṇanā	227	
PA_tika-vin07_t:2273	260. Bhesajjakkhandhake pittaṃ koṭṭhabbhantaragataṃ hotīti bahisarīre byāpetvā ṭhitaṃ abaddhapittaṃ koṭṭhabbhantaragataṃ hoti, tena pittaṃ kupitaṃ hotīti adhippāyo.	227	
PA_tika-vin07_t:2274	261-2. Pāḷiyaṃ nacchādentīti ruciṃ na uppādenti. Susukāti samudde ekā macchajāti, kumbhilātipi vadanti. Saṃsaṭṭhanti parissāvitaṃ.	227	
PA_tika-vin07_t:2275	263. Piṭṭhehīti pisitehi. Kasāvehīti tacādīni udake tāpetvā gahitaūsarehi. Ubbhidanti ūsarapaṃsumayaṃ. Loṇabilanti loṇaviseso.	227	
PA_tika-vin07_t:2276_0	264-5. Chakaṇanti gomayaṃ. Pākatikacuṇṇanti apakkakasāvacuṇṇaṃ, gandhacuṇṇaṃ pana	2276	
PA_tika-vin07_t:2276_1	na vaṭṭati. Pāḷiyaṃ cuṇṇacālininti udukkhale koṭṭitacuṇṇaparissāvaniṃ. Suvaṇṇagerukoti	2276	
PA_tika-vin07_t:2276_2	suvaṇṇatutthādi. Pāḷiyaṃ añjanūpapisananti añjane upanetuṃ pisitabbabhesajjaṃ.	2276	
PA_tika-vin07_t:2277_0	267-9. Kabaḷikāti upanāhabhesajjaṃ. Gharadinnakābādho nāma gharaṇiyā dinnavasīkaraṇabhesajjasamuṭṭhitaābādho.	2277	
PA_tika-vin07_t:2277_1	Tāya chārikāya paggharitaṃ khārodakanti parissāvane tacchārikaṃ pakkhipitvā udake	2277	
PA_tika-vin07_t:2277_2	abhisiñcite tato chārikato heṭṭhā paggharitaṃ khārodakaṃ. Pāḷiyaṃ akaṭayūsenāti anabhisaṅkhatena	2277	
PA_tika-vin07_t:2277_3	muggayūsena. Kaṭākaṭenāti mugge pacitvā acāletvā parissāvitena muggayūsenāti vadanti.	2277	
PA_tika-vin07_t:2278	Pañcabhesajjādikathāvaṇṇanā niṭṭhitā.	227	
PA_tika-vin07_t:2279	Guḷādianujānanakathāvaṇṇanā	227	
PA_tika-vin07_t:2280	272-4. Guḷakaraṇanti ucchusālaṃ. Avissatthāti sāsaṅkā.	228	
PA_tika-vin07_t:2281	276. Appamattakepi vārentīti appamattake dinne dāyakānaṃ pīḷāti paṭikkhipanti. Paṭisaṅkhāpīti ettakenapi yāpetuṃ sakkā, “avasesaṃ aññesaṃ hotū”ti sallakkhetvāpi paṭikkhipanti.	228	
PA_tika-vin07_t:2282	279. Vatthipīḷananti yathā vatthigatatelādi antosarīre ārohanti, evaṃ hatthena vatthimaddanaṃ. Sambādhe satthakammavatthikammānameva paṭikkhittattā dahanakammaṃ vaṭṭati eva.	228	
PA_tika-vin07_t:2283	Guḷādianujānanakathāvaṇṇanā niṭṭhitā.	228	
PA_tika-vin07_t:2284	Yāgumadhugoḷakādikathāvaṇṇanā	228	
PA_tika-vin07_t:2285_0	282-3. Pāḷiyaṃ dasassa ṭhānānīti assa paṭiggāhakassa dasa ṭhānāni kāraṇāni dhammenāti	2285	
PA_tika-vin07_t:2285_1	attho. Anuppavecchatīti deti. Vātañca byapanetīti sambandho, vātañca anulometīti	2285	
PA_tika-vin07_t:2285_2	attho. Saggā te āraddhāti tayā devalokā ārādhitā.	2285	
PA_tika-vin07_t:2286	Yāgumadhugoḷakādikathāvaṇṇanā niṭṭhitā.	228	
PA_tika-vin07_t:2287	Pāṭaligāmavatthukathāvaṇṇanā	228	
PA_tika-vin07_t:2288_0	286. Pāṭaligāme nagaraṃ māpentīti pāṭaligāmassa samīpe tasseva gāmakhettabhūte mahante	2288	
PA_tika-vin07_t:2288_1	araññappadese pāṭaliputtaṃ nāma nagaraṃ māpenti. Yāvatā ariyaṃ āyatananti yattakaṃ	2288	
PA_tika-vin07_t:2288_2	ariyamanussānaṃ osaraṇaṭṭhānaṃ. Yāvatā vaṇippathoti yattakaṃ vāṇijānaṃ bhaṇḍavikkīṇanaṭṭhānaṃ,	2288	
PA_tika-vin07_t:2288_3	vasanaṭṭhānaṃ vā, idaṃ tesaṃ sabbesaṃ agganagaraṃ bhavissatīti attho. Puṭabhedananti	2288	
PA_tika-vin07_t:2288_4	sakaṭādīhi nānādesato āhaṭānaṃ bhaṇḍapuṭānaṃ vikkīṇanatthāya mocanaṭṭhānaṃ. Saranti	2288	
PA_tika-vin07_t:2288_5	taḷākādīsupi vattati, tannivattanatthaṃ “saranti idha nadī adhippetā”ti vuttaṃ sarati	2288	
PA_tika-vin07_t:2288_6	sandatīti katvā. Vinā eva kullena tiṇṇāti idaṃ appamattakaudakampi aphusitvā vinā kullena pārappattā.	2288	
PA_tika-vin07_t:2289	Pāṭaligāmavatthukathāvaṇṇanā niṭṭhitā.	228	
PA_tika-vin07_t:2290	Koṭigāmesaccakathāvaṇṇanā	229	
PA_tika-vin07_t:2291_0	287. Pāḷiyaṃ sandhāvitanti bhavato bhavaṃ paṭisandhiggahaṇavasena sandhāvanaṃ kataṃ.	2291	
PA_tika-vin07_t:2291_1	Saṃsaritanti tasseva vevacanaṃ. Mamañceva tumhākañcāti mayā ca tumhehi ca, sāmivaseneva	2291	
PA_tika-vin07_t:2291_2	vā mama ca tumhākañca sandhāvanaṃ ahosīti attho gahetabbo. Saṃsaritanti saṃsari.	2291	
PA_tika-vin07_t:2291_3	Bhavataṇhā eva bhavato bhavaṃ netīti bhavanettīti vuttā.	2291	
PA_tika-vin07_t:2292_0	289. “Nīlā hontī”ti vuttamevatthaṃ vivarituṃ “nīlavaṇṇā”tiādi vuttaṃ. Nīlavaṇṇāti	2292	
PA_tika-vin07_t:2292_1	nīlavilepanā. Esa nayo sabbattha. Paṭivaṭṭesīti pahari. Ambakāyāti ambāya. Upacāravacanañhetaṃ,	2292	
PA_tika-vin07_t:2292_2	mātugāmenāti attho. Upasaṃharathāti upanetha, “īdisā tāvatiṃsā”ti parikappethāti	2292	
PA_tika-vin07_t:2292_3	attho. Idañca bhikkhūnaṃ saṃvegajananatthaṃ vuttaṃ, na nimittaggāhatthaṃ. Licchavirājāno	2292	
PA_tika-vin07_t:2292_4	hi sabbe na cirasseva ajātasattunā vināsaṃ pāpuṇissanti.	2292	
PA_tika-vin07_t:2293	Koṭigāmesaccakathāvaṇṇanā niṭṭhitā.	229	
PA_tika-vin07_t:2294	Sīhasenāpativatthuādikathāvaṇṇanā	229	
PA_tika-vin07_t:2295_0	290. Sandhāgāreti rājakiccassa sandhāraṇatthāya nicchiddaṃ katvā vicāraṇatthāya katamahāsabhāya.	2295	
PA_tika-vin07_t:2295_1	Gamikābhisaṅkhāroti gamane vāyāmo. Dhammassa ca anudhammanti tumhehi vuttassa kāraṇassa	2295	
PA_tika-vin07_t:2295_2	anukāraṇaṃ, tumhehi vuttassa atthassa anurūpamevāti adhippāyo. Sahadhammiko vādānuvādoti	2295	
PA_tika-vin07_t:2295_3	parehi vuttakāraṇena sakāraṇo hutvā tumhākaṃ vādo vā ito paraṃ tassa anuvādo vā.	2295	
PA_tika-vin07_t:2295_4	Koci appamattakopi gārayhaṃ ṭhānaṃ na āgacchatīti kiṃ tava vāde gārayhakāraṇaṃ natthīti vuttaṃ hoti.	2295	
PA_tika-vin07_t:2296_0	293. Anuviccakāranti anuviditākāraṃ. Ratanattayassa saraṇagamanādikiriyaṃ karoti.	2296	
PA_tika-vin07_t:2296_1	Sahasā katvā mā pacchā vippaṭisārī ahosīti attho. Paṭākaṃ parihareyyunti dhajapaṭākaṃ	2296	
PA_tika-vin07_t:2296_2	ukkhipitvā “īdiso amhākaṃ saraṇaṃ gato sāvako jāto”ti nagare ghosentā āhiṇḍanti.	2296	
PA_tika-vin07_t:2297	294. Nimittakammassāti maṃsakhādananimittena uppannapāṇātipātakammassa.	229	
PA_tika-vin07_t:2298	Sīhasenāpativatthuādikathāvaṇṇanā niṭṭhitā.	229	
PA_tika-vin07_t:2299	Kappiyabhūmianujānanakathāvaṇṇanā	229	
PA_tika-vin07_t:2300_0	295. Anuppage evāti pātova. Oravasaddanti mahāsaddaṃ. Taṃ pana avatvāpīti pi-saddena	2300	
PA_tika-vin07_t:2300_1	tathāvacanampi anujānāti. Aṭṭhakathāsūti andhakaṭṭhakathāvirahitāsu sesaṭṭhakathāsu.	2300	
PA_tika-vin07_t:2300_2	Sādhāraṇalakkhaṇanti andhakaṭṭhakathāya saha sabbaṭṭhakathānaṃ samānaṃ.	2300	
PA_tika-vin07_t:2301_0	Cayanti adhiṭṭhānauccavatthuṃ. Yato paṭṭhāyāti yato iṭṭhakādito paṭṭhāya, yaṃ ādiṃ	2301	
PA_tika-vin07_t:2301_1	katvā bhittiṃ uṭṭhāpetukāmāti attho. “Thambhā pana upari uggacchanti, tasmā vaṭṭantī”ti	2301	
PA_tika-vin07_t:2301_2	etena iṭṭhakapāsāṇā heṭṭhā patiṭṭhāpitāpi yadi cayato, bhūmito vā ekaṅgulamattampi	2301	
PA_tika-vin07_t:2301_3	uggatā tiṭṭhanti, vaṭṭantīti siddhaṃ hoti.	2301	
PA_tika-vin07_t:2302_0	Ārāmoti upacārasīmāparicchinno sakalo vihāro. Senāsanānīti vihārassa anto tiṇakuṭiādikāni	2302	
PA_tika-vin07_t:2302_1	saṅghassa nivāsagehāni. Vihāragonisādikā nāmāti senāsanagonisādikā. Senāsanāni hi	2302	
PA_tika-vin07_t:2302_2	sayaṃ parikkhittānipi ārāmaparikkhepābhāvena “gonisādikānī”ti vuttāni. “Upaḍḍhaparikkhittopī”ti	2302	
PA_tika-vin07_t:2302_3	iminā tato ūnaparikkhitto yebhuyyena aparikkhitto nāma, tasmā aparikkhittasaṅkhyameva	2302	
PA_tika-vin07_t:2302_4	gacchatīti dasseti. Etthāti upaḍḍhādiparikkhitte. Kappiyakuṭiṃ laddhuṃ vaṭṭatīti	2302	
PA_tika-vin07_t:2302_5	gonisādiyā abhāvena sesakappiyakuṭīsu tīsu yā kāci kappiyakuṭi kātabbāti attho.	2302	
PA_tika-vin07_t:2303_0	Tesaṃ gehānīti ettha bhikkhūnaṃ vāsatthāya katampi yāva na denti, tāva tesaṃ santakaṃyeva	2303	
PA_tika-vin07_t:2303_1	bhavissatīti daṭṭhabbaṃ. Vihāraṃ ṭhapetvāti upasampannānaṃ vāsatthāya katagehaṃ ṭhapetvāti	2303	
PA_tika-vin07_t:2303_2	attho. Gehanti nivāsagehaṃ, tadaññaṃ pana uposathāgārādi sabbaṃ anivāsagehaṃ catukappiyabhūmivimuttā	2303	
PA_tika-vin07_t:2303_3	pañcamī kappiyabhūmi. Saṅghasantakepi hi etādise gehe suṭṭhu parikkhittārāmattepi	2303	
PA_tika-vin07_t:2303_4	abbhokāse viya antovutthādidoso natthi. Yena kenaci channe, paricchanne ca sahaseyyappahonake	2303	
PA_tika-vin07_t:2303_5	bhikkhusaṅghassa nivāsagehe antovutthādidoso, na aññattha. Tenāha “yaṃ panā”tiādi.	2303	
PA_tika-vin07_t:2303_6	Tattha “saṅghikaṃ vā puggalikaṃ vā”ti idaṃ kiñcāpi bhikkhunīnaṃ sāmaññato vuttaṃ,	2303	
PA_tika-vin07_t:2303_7	bhikkhūnaṃ pana saṅghikaṃ puggalikañca bhikkhunīnaṃ, tāsaṃ saṅghikaṃ puggalikañca	2303	
PA_tika-vin07_t:2303_8	bhikkhūnaṃ gihisantakaṭṭhāne tiṭṭhatīti veditabbaṃ.	2303	
PA_tika-vin07_t:2304	Mukhasannidhīti antosannihitadoso hi mukhappavesananimittaṃ āpattiṃ karoti, nāññathā. Tasmā “mukhasannidhī”ti vutto.	230	
PA_tika-vin07_t:2305_0	Tattha tattha khaṇḍā hontīti upaḍḍhato adhikaṃ khaṇḍā honti. Sabbasmiṃ chadane vinaṭṭheti	2305	
PA_tika-vin07_t:2305_1	tiṇapaṇṇādivassaparittāyake chadane vinaṭṭhe. Gopānasīnaṃ pana upari vallīhi baddhadaṇḍesu	2305	
PA_tika-vin07_t:2305_2	ṭhitesupi jahitavatthukā honti eva. Pakkhapāsakamaṇḍalanti ekasmiṃ passe tiṇṇaṃ gopānasīnaṃ	2305	
PA_tika-vin07_t:2305_3	upari ṭhitatiṇapaṇṇādicchadanaṃ vuccati.	2305	
PA_tika-vin07_t:2306	Anupasampannassa dātabbo assātiādinā akappiyakuṭiyaṃ vutthampi anupasampannassa dinne kappiyaṃ hoti, sāpekkhadānañcettha vaṭṭati, paṭiggahaṇaṃ viya na hotīti dasseti.	230	
PA_tika-vin07_t:2307	299. Pāḷiyaṃ kantāre sambhāvesīti appabhakkhakantāre sampāpuṇi.	230	
PA_tika-vin07_t:2308	Kappiyabhūmianujānanakathāvaṇṇanā niṭṭhitā.	230	
PA_tika-vin07_t:2309	Keṇiyajaṭilavatthukathāvaṇṇanā	230	
PA_tika-vin07_t:2310_0	300. Jaṭiloti āharimajaṭādharo tāpasavesadhārako yaññayutto lokapūjito brāhmaṇo.	2310	
PA_tika-vin07_t:2310_1	Pavattāro pāvacanavasena vattāro. Yesaṃ santakamidaṃ, yehi vā idaṃ gītanti attho.	2310	
PA_tika-vin07_t:2310_2	Gītaṃ pavuttaṃ samihitanti aññamaññassa pariyāyavacanaṃ vuttanti attho. Tadanugāyantīti	2310	
PA_tika-vin07_t:2310_3	taṃ tehi pubbe gītaṃ anugāyanti. Evaṃ sesesu ca.	2310	
PA_tika-vin07_t:2311_0	Yāvakālikapakkānanti pakke sandhāya vuttaṃ, āmāni pana anupasampannehi sītudake madditvā	2311	
PA_tika-vin07_t:2311_1	parissāvetvā dinnapānaṃ pacchābhattampi kappati eva. Ayañca attho mahāaṭṭhakathāyaṃ	2311	
PA_tika-vin07_t:2311_2	sarūpato avuttoti āha “kurundiyaṃ panā”tiādi. “Ucchuraso nikasaṭo”ti idaṃ pātabbasāmaññena	2311	
PA_tika-vin07_t:2311_3	yāmakālikakathāyaṃ vuttaṃ, taṃ pana sattāhakālikamevāti gahetabbaṃ. Ime cattāro rasāti	2311	
PA_tika-vin07_t:2311_4	phalapattapupphaucchurasā cattāro.	2311	
PA_tika-vin07_t:2312	Pāḷiyaṃ aggihuttamukhāti aggijuhanapubbakā. Chandasoti vedassa. Sāvittī mukhaṃ paṭhamaṃ sajjhāyitabbāti attho. Tapatanti vijotantānaṃ.	231	
PA_tika-vin07_t:2313	Keṇiyajaṭilavatthukathāvaṇṇanā niṭṭhitā.	231	
PA_tika-vin07_t:2314	Rojamallādivatthukathāvaṇṇanā	231	
PA_tika-vin07_t:2315_0	301. Bahukato buddhe vāti buddhe katabahumānoti attho. So kho ahaṃ, bhante ānanda,	2315	
PA_tika-vin07_t:2315_1	ñātīnaṃ daṇḍabhayatajjito ahosinti seso. Evañhi sati “evāha”nti puna ahaṃ-gahaṇaṃ	2315	
PA_tika-vin07_t:2315_2	yujjati. Vivarīti “vivaratū”ti cintāmattena vivari, na uṭṭhāya hatthena.	2315	
PA_tika-vin07_t:2316_0	303. Aññataroti subhaddo vuḍḍhapabbajito. Dve dārakāti sāmaṇerabhūmiyaṃ ṭhitā dve	2316	
PA_tika-vin07_t:2316_1	puttā. Nāḷiyāvāpakenāti nāḷiyā ceva thavikāya ca. Saṃharatha imehi bhājanehi taṇḍulādīni	2316	
PA_tika-vin07_t:2316_2	saṅkaḍḍhathāti attho. Bhusāgāreti palālamaye agāre, palālapuñjaṃ abbhantarato palālaṃ	2316	
PA_tika-vin07_t:2316_3	saṅkaḍḍhitvā agāraṃ kataṃ hoti, tatthāti attho.	2316	
PA_tika-vin07_t:2317	Rojamallādivatthukathāvaṇṇanā niṭṭhitā.	231	
PA_tika-vin07_t:2318	Catumahāpadesakathāvaṇṇanā	231	
PA_tika-vin07_t:2319	305. Parimaddantāti upaparikkhantā. Dve paṭā desanāmeneva vuttāti tesaṃ sarūpadassanapadametaṃ. Nāññanivattanapadaṃ pattuṇṇapaṭassāpi desanāmena vuttattā.	231	
PA_tika-vin07_t:2320	Tumbāti bhājanāni. Phalatumbo nāma lābuādi. Udakatumbo udakaghaṭo. Kilañjacchattanti veḷuvilīvehi vāyitvā katachattaṃ. Sambhinnarasanti missībhūtarasaṃ.	232	
PA_tika-vin07_t:2321	Catumahāpadesakathāvaṇṇanā niṭṭhitā.	232	
PA_tika-vin07_t:2322	Bhesajjakkhandhakavaṇṇanānayo niṭṭhito.	232	
PA_tika-vin07_t:2323	7. Kathinakkhandhako	232	
PA_tika-vin07_t:2324	Kathinānujānanakathāvaṇṇanā	232	
PA_tika-vin07_t:2325_0	306. Kathinakkhandhake sīsavasenāti padhānavasena. Kathinanti pañcānisaṃse antokaraṇasamatthatāya	2325	
PA_tika-vin07_t:2325_1	thiranti attho. So nesaṃ bhavissatīti yujjatīti “so tumhāka”nti avatvā “nesa”nti	2325	
PA_tika-vin07_t:2325_2	vacanaṃ yujjati. Ye atthatakathināti na kevalaṃ tumhākameva, ye aññepi atthatakathinā,	2325	
PA_tika-vin07_t:2325_3	tesaṃ bhavissatīti attho. Atha vā voti tadā sammukhībhūtehi saddhiṃ asammukhībhūte	2325	
PA_tika-vin07_t:2325_4	ca anāgate ca bhikkhū sabbe ekato sampiṇḍetvā vuttaṃ, tumhākanti attho. So nesanti	2325	
PA_tika-vin07_t:2325_5	ettha so tesanti yojetabbaṃ. Tenāha “atthatakathinānaṃ vo, bhikkhave, imāni pañca	2325	
PA_tika-vin07_t:2325_6	kappissantī”ti. Matakacīvaranti matassa cīvaraṃ. “Vutthavassavasenā”ti idaṃ pacchimavassaṃvutthānampi	2325	
PA_tika-vin07_t:2325_7	sādhāraṇanti āha “purimikāya vassaṃ upagantvā paṭhamapavāraṇāya pavāritā labhantī”ti.	2325	
PA_tika-vin07_t:2325_8	Upagatā vā na labhantīti pacchimikāya vutthavassepi sandhāya vuttaṃ.	2325	
PA_tika-vin07_t:2326	Khalimakkhitasāṭakoti ahatavatthaṃ sandhāya vuttaṃ. “Akātuṃ na labbhatī”ti iminā anādariye sati dukkaṭanti dīpeti.	232	
PA_tika-vin07_t:2327_0	“Apaloketvā”ti idaṃ aññesaṃ vassaṃvutthabhikkhūnaṃ adatvā dātukāmehi kattabbavidhidassanaṃ.	2327	
PA_tika-vin07_t:2327_1	Yadi evaṃ kammavācāya eva dānaṃ avuttanti āha “kammavācā panā”tiādi. Kathinacīvaraṃ	2327	
PA_tika-vin07_t:2327_2	viya kammavācāya dātuṃ na vaṭṭatīti apaloketvāva dātabbanti adhippāyo.	2327	
PA_tika-vin07_t:2328_0	308. Mahābhūmikanti mahāvisayaṃ, catuvīsatiākāravantatāya mahāvitthārikanti vuttaṃ	2328	
PA_tika-vin07_t:2328_1	hoti. Pañcakanti pañcakhaṇḍaṃ. Eseva nayo sesesupi. Paṭhamacimilikāti kathinavatthato	2328	
PA_tika-vin07_t:2328_2	aññā attano pakaticimilikā. Kucchicimilikaṃ katvā sibbitamattenāti thirajiṇṇānaṃ	2328	
PA_tika-vin07_t:2328_3	cimilikānaṃ ekato katvā sibbanassetaṃ adhivacananti vadanti. Mahāpaccariyaṃ, kurundiyañca	2328	
PA_tika-vin07_t:2328_4	vuttavacananti dassanaṃ, byañjanato eva bhedo, na atthatoti dassanatthaṃ katantipi	2328	
PA_tika-vin07_t:2328_5	vadanti. Piṭṭhianuvātāropanamattenāti dīghato anuvātassa āropanamattena. Kucchianuvātāropanamattenāti	2328	
PA_tika-vin07_t:2328_6	puthulato anuvātassa āropanamattena. Rattinissaggiyenāti rattiatikkantena.	2328	
PA_tika-vin07_t:2329_0	309. Hatavatthakasāṭakenāti atijiṇṇasāṭako. Na hi tenātiādīsu tena parivārāgatapāṭhena	2329	
PA_tika-vin07_t:2329_1	idha ānetvā avuccamānena kathinatthārakassa jānitabbesu na kiñci parihāyati, tassa	2329	
PA_tika-vin07_t:2329_2	sabbassa idheva vuttattāti adhippāyo.	2329	
PA_tika-vin07_t:2330_0	310. Mātā viyāti mātikā, ivatthe ka-paccayo daṭṭhabbo. Tena siddhamatthaṃ dassento	2330	
PA_tika-vin07_t:2330_1	āha “mātikāti mātaro”tiādi. Assāti etissā mātikāya. Pakkamanantiko kathinubbhāro	2330	
PA_tika-vin07_t:2330_2	eva hi sayaṃ attano uppajjatīti evamabhedūpacārena “mātikā”ti vutto ubbhārasseva	2330	
PA_tika-vin07_t:2330_3	pakkamanante samuppattito, tabbinimuttāya ca mātikāya abhāvā, tappakāsikāpi cettha	2330	
PA_tika-vin07_t:2330_4	pāḷi “mātikā”ti vattuṃ yujjati. Sāpi hi pakkamanantikubbhārappakāsanena “pakkamanantikā”ti	2330	
PA_tika-vin07_t:2330_5	vuttā. Eseva nayo sesubbhāresupi. Pakkamananti cettha upacārasīmātikkamanaṃ daṭṭhabbaṃ.	2330	
PA_tika-vin07_t:2331	Kathinānujānanakathāvaṇṇanā niṭṭhitā.	233	
PA_tika-vin07_t:2332	Ādāyasattakakathāvaṇṇanā	233	
PA_tika-vin07_t:2333_0	311. “Na puna āgamissa”nti idaṃ āvāsapalibodhupacchedakāraṇadassanaṃ. Pañcasu hi	2333	
PA_tika-vin07_t:2333_1	cīvaramāsesu yadā kadāci na paccessanti cittena upacārasīmātikkamena āvāsapalibodho	2333	
PA_tika-vin07_t:2333_2	chijjati. Paccessanti bahiupacāragatassa pana yattha katthaci na paccessanti citte	2333	
PA_tika-vin07_t:2333_3	uppannamatte chijjati. Paṭhamaṃ cīvarapalibodho chijjatīti na paccessanti pakkamanato	2333	
PA_tika-vin07_t:2333_4	puretarameva cīvarassa niṭṭhitattā vuttaṃ. “Katacīvaramādāyā”ti hi vuttaṃ. Atthatakathinassa	2333	
PA_tika-vin07_t:2333_5	hi bhikkhuno yāva “saṅghato vā dāyakakulādito vā cīvaraṃ labhissāmī”ti cīvarāsā vā	2333	
PA_tika-vin07_t:2333_6	laddhavatthānaṃ sahāyasampadādiyogaṃ labhitvā saṅghāṭiādibhāvena “chinditvā karissāmī”ti	2333	
PA_tika-vin07_t:2333_7	karaṇicchā vā pavattati, tāva cīvarapalibodho anupacchinno eva. Yadā pana yathāpatthitaṭṭhānato	2333	
PA_tika-vin07_t:2333_8	cīvarādīnaṃ sabbathā alābhena vā cīvarāsā ceva laddhānaṃ katvā niṭṭhānena vā naṭṭhavinaṭṭhādibhāvena	2333	
PA_tika-vin07_t:2333_9	vā cīvare nirapekkhatāya vā karaṇicchā ca vigacchati, tadā cīvarapalibodho upacchinno hoti.	2333	
PA_tika-vin07_t:2334_0	So ca idha “katacīvaraṃ ādāyā”ti vacanena pakāsito. Evaṃ upari sabbattha pāḷivacanakkamaṃ	2334	
PA_tika-vin07_t:2334_1	nissāya nesaṃ paṭhamaṃ, pacchā ca upacchijjanaṃ vuttanti daṭṭhabbaṃ. Sabbathāpi ca	2334	
PA_tika-vin07_t:2334_2	imesaṃ ubhinnaṃ palibodhānaṃ upacchedeneva kathinubbhāro, na ekassa. Tesañca pubbāpariyena,	2334	
PA_tika-vin07_t:2334_3	ekakkhaṇe ca upacchijjanaṃ dassetuṃ imā aṭṭha mātikā ṭhapitāti veditabbā. Antosīmāyanti	2334	
PA_tika-vin07_t:2334_4	cīvaraniṭṭhānakkhaṇeyeva chinnattā vuttaṃ. Nevimaṃ cīvaraṃ kāressanti cīvare apekkhāya	2334	
PA_tika-vin07_t:2334_5	vigatattā karaṇapalibodhassāpi upacchinnataṃ dasseti. Yo pana appicchatāya vā anatthikatāya	2334	
PA_tika-vin07_t:2334_6	vā sabbathā cīvaraṃ na sampaṭicchati, tassa bahisīmāgatassa sabbathāpi cīvarapalibodhābhāvena	2334	
PA_tika-vin07_t:2334_7	na paccessanti sanniṭṭhānamattena sanniṭṭhānantiko kathinubbhāro veditabbo. So panāti	2334	
PA_tika-vin07_t:2334_8	palibodhupacchedo. Ayaṃ panāti āsāvacchedako kathinubbhāro visuṃ vitthāretvā vutto,	2334	
PA_tika-vin07_t:2334_9	idha na vuttoti sambandho.	2334	
PA_tika-vin07_t:2335_0	Anāsāya labhatīti “yasmiṃ kule cīvaraṃ labhissāmā”ti āsā anuppannapubbā, tattha cīvarāsāya	2335	
PA_tika-vin07_t:2335_1	anuppannaṭṭhāne yattha katthaci labhatīti attho. Āsāya na labhatīti āsīsitaṭṭhāne	2335	
PA_tika-vin07_t:2335_2	na labhatīti attho. Idha na vuttoti idha savanantikānantare na vutto. Tatthāti tasmiṃ	2335	
PA_tika-vin07_t:2335_3	sīmātikkantike. Sīmātikkantiko nāma cīvaramāsānaṃ pariyantadivasasaṅkhātāya sīmāya	2335	
PA_tika-vin07_t:2335_4	atikkamanato sañjāto. Keci “bahisīmāya kālātikkamo sīmātikkamo”ti maññanti, tesaṃ	2335	
PA_tika-vin07_t:2335_5	antoupacāre cīvarakālātikkamepi kathinubbhāro asammato nāma siyāti na cetaṃ yuttaṃ.	2335	
PA_tika-vin07_t:2335_6	Tasmā yattha katthaci kālātikkamo sīmātikkamoti veditabbo. Ettha ca pāḷiyaṃ “katacīvaro”ti	2335	
PA_tika-vin07_t:2335_7	idaṃ upalakkhaṇamattaṃ, akatacīvarassapi kālātikkamena sīmātikkantiko hoti, dve ca	2335	
PA_tika-vin07_t:2335_8	palibodhā ekato chijjanti. Evaṃ aññatthāpi yathāsambhavaṃ taṃtaṃ visesanābhāvepi	2335	
PA_tika-vin07_t:2335_9	kathinubbhāratā, palibodhupacchedappakāro ca veditabbo. “Sahubbhāre dvepi palibodhā	2335	
PA_tika-vin07_t:2335_10	apubbaṃ acarimaṃ chijjantī”ti idaṃ akatacīvarassa paccessanti adhiṭṭhānasambhavapakkhaṃ	23351	
PA_tika-vin07_t:2335_11	sandhāya vuttaṃ, tesu aññatarābhāvepi sahubbhārova hoti.	23351	
PA_tika-vin07_t:2336_0	312-325. Samādāyavāro ādāyavārasadisova. Upasaggamevettha viseso. Tenāha “puna samādāyavārepi…pe…	2336	
PA_tika-vin07_t:2336_1	teyeva dassitā”ti. Vippakatacīvare pakkamanantikassa abhāvato “yathāsambhava”nti	2336	
PA_tika-vin07_t:2336_2	vuttaṃ. Teneva vippakatacīvaravāre chaḷeva ubbhārā vuttā, cīvare hatthagate ca āsāvacchedikassa	2336	
PA_tika-vin07_t:2336_3	asambhavā, so etesu vāresu yattha katthaci na vutto, visuññeva vutto. Vippakatavāre	2336	
PA_tika-vin07_t:2336_4	cettha ādāyavārasamādāyavāravasena dve chakkavārā vuttā.	2336	
PA_tika-vin07_t:2337_0	Tato paraṃ niṭṭhānasanniṭṭhānanāsanantikānaṃ vasena tīṇi tikāni dassitāni. Tattha	2337	
PA_tika-vin07_t:2337_1	tatiyattike anadhiṭṭhitenāti “paccessaṃ, na paccessa”nti evaṃ anadhiṭṭhitena, na	2337	
PA_tika-vin07_t:2337_2	evaṃ manasikatvāti attho. Tatiyattikato pana paraṃ ekaṃ chakkaṃ dassitaṃ. Evaṃ tīṇi	2337	
PA_tika-vin07_t:2337_3	tikāni, ekaṃ chakkañcāti paṭhamaṃ pannarasakaṃ vuttaṃ, iminā nayena dutiyapannarasakādīni veditabbāni.	2337	
PA_tika-vin07_t:2338_0	Pāḷiyaṃ āsādvādasake bahisīmāgatassa kathinuddhāresu tesampi cīvarāsādivasena cīvarapalibodho	2338	
PA_tika-vin07_t:2338_1	yāva cīvaraniṭṭhānā tiṭṭhatīti āha “so bahisīmāgato suṇāti ‘ubbhataṃ kira tasmiṃ	2338	
PA_tika-vin07_t:2338_2	āvāse kathinanti…pe… savanantiko kathinuddhāro”’ti. Ettha ca savanakkhaṇe āvāsapalibodho	2338	
PA_tika-vin07_t:2338_3	paṭhamaṃ chijjati, niṭṭhite cīvarapalibodhoti veditabbo.	2338	
PA_tika-vin07_t:2339_0	Disaṃgamikanavake disaṃgamiko pakkamatīti na paccessanti pakkamati, iminā āvāsapalibodhābhāvo	2339	
PA_tika-vin07_t:2339_1	dassito hoti. Teneva vassaṃvutthāvāse puna gantvā cīvaraniṭṭhāpitamatte niṭṭhānantiko	2339	
PA_tika-vin07_t:2339_2	kathinuddhāro vutto. “Cīvarapaṭivisaṃ apavilāyamāno”ti iminā cīvarapalibodhasamaṅgikattamassa	2339	
PA_tika-vin07_t:2339_3	dasseti, apavilāyamānoti ākaṅkhamāno. Sesaṃ suviññeyyameva.	2339	
PA_tika-vin07_t:2340	Ādāyasattakakathāvaṇṇanā niṭṭhitā.	234	
PA_tika-vin07_t:2341	Kathinakkhandhakavaṇṇanānayo niṭṭhito.	234	
PA_tika-vin07_t:2342	8. Cīvarakkhandhako	234	
PA_tika-vin07_t:2343	Jīvakavatthukathādivaṇṇanā	234	
PA_tika-vin07_t:2344	329. Cīvarakkhandhake kammavipākanti kammapaccayautucittāhārasamuṭṭhitaṃ appaṭibāhiyarogaṃ sandhāya vuttaṃ kammajassa rogassa abhāvā.	234	
PA_tika-vin07_t:2345_0	330. Pāḷiyaṃ saṃyamassāti saṅgahaṇassa. Avisajjanassāti attho “yo saṃyamo so vināso”tiādīsu	2345	
PA_tika-vin07_t:2345_1	viya. Etassa saṃyamassa phalaṃ upajānāmāti yojanā. Tameva phalaṃ dassentī āha “varametaṃ…pe…	2345	
PA_tika-vin07_t:2345_2	āsitta”nti. Keci pana “saṃyamassāti ānisaṃsassa, upayogatthe cetaṃ sāmivacana”nti atthaṃ vadanti.	2345	
PA_tika-vin07_t:2346	336. Ussannadosoti sañjātapittādidoso. Sabbatthāti sakalasarīre.	234	
PA_tika-vin07_t:2347	337. Mahāpiṭṭhiyakojavanti hatthipiṭṭhiyaṃ attharitabbatāya “mahāpiṭṭhiya”nti laddhasamaññaṃ uṇṇāmayattharaṇaṃ.	234	
PA_tika-vin07_t:2348	338-9. Upaḍḍhakāsinaṃ khamamānanti aḍḍhakāsiagghanakaṃ. Pāḷiyaṃ kiṃ nu khoti katamaṃ nu kho.	234	
PA_tika-vin07_t:2349_0	340-342. Upacāreti susānassa āsanne padese. Chaḍḍetvā gatāti kiñci avatvā eva chaḍḍetvā	2349	
PA_tika-vin07_t:2349_1	gatā, etena “bhikkhū gaṇhantū”ti chaḍḍite eva akāmā bhāgadānaṃ vihitaṃ, kevalaṃ chaḍḍite	2349	
PA_tika-vin07_t:2349_2	pana katikāya asati ekato bahūsu paviṭṭhesu yena gahitaṃ, tena akāmabhāgo na dātabboti	2349	
PA_tika-vin07_t:2349_3	dasseti. Samānā disā puratthimādibhedā etesanti sadisāti āha “ekadisāya vā okkamiṃsū”ti.	2349	
PA_tika-vin07_t:2349_4	Dhuravihāraṭṭhāneti vihārassa sammukhaṭṭhāne.	2349	
PA_tika-vin07_t:2350	Jīvakavatthukathādivaṇṇanā niṭṭhitā.	235	
PA_tika-vin07_t:2351	Bhaṇḍāgārasammutiādikathāvaṇṇanā	235	
PA_tika-vin07_t:2352_0	343. Vihāramajjheti sabbesaṃ jānanatthāya vuttaṃ. Vaṇṇāvaṇṇaṃ katvāti paṭivīsappahonakatājānanatthaṃ	2352	
PA_tika-vin07_t:2352_1	haliddiyādīhi khuddakamahantavaṇṇehi yutte same koṭṭhāse katvā. Tenāha “same paṭivīse	2352	
PA_tika-vin07_t:2352_2	ṭhapetvā”ti. Idanti sāmaṇerānaṃ upaḍḍhapaṭivīsadānaṃ. Phātikammanti pahonakakammaṃ.	2352	
PA_tika-vin07_t:2352_3	Yattakena vinayāgatena sammuñjanībandhanādihatthakammena vihārassa ūnakatā na hoti,	2352	
PA_tika-vin07_t:2352_4	tattakaṃ katvāti attho. Sabbesanti tatruppādavassāvāsikaṃ gaṇhantānaṃ sabbesaṃ bhikkhūnaṃ,	2352	
PA_tika-vin07_t:2352_5	sāmaṇerānañca. Bhaṇḍāgārikacīvarepīti akālacīvaraṃ sandhāya vuttaṃ. Etanti ukkuṭṭhiyā	2352	
PA_tika-vin07_t:2352_6	katāya samabhāgadānaṃ. Virajjhitvā karontīti kattabbakālesu akatvā yathārucitakkhaṇe karonti.	2352	
PA_tika-vin07_t:2353	Ettakena mama cīvaraṃ pahotīti dvādasagghanakeneva mama cīvaraṃ paripuṇṇaṃ hoti, na tato ūnenāti sabbaṃ gahetukāmoti attho.	235	
PA_tika-vin07_t:2354	Bhaṇḍāgārasammutiādikathāvaṇṇanā niṭṭhitā.	235	
PA_tika-vin07_t:2355	Cīvararajanakathādivaṇṇanā	235	
PA_tika-vin07_t:2356_0	344. Evañhi kateti vaṭṭādhārassa anto rajanodakaṃ, bahi challikañca katvā viyojane	2356	
PA_tika-vin07_t:2356_1	kate. Na uttaratīti kevalaṃ udakato pheṇuṭṭhānābhāvā na uttarati. Rajanakuṇḍanti	2356	
PA_tika-vin07_t:2356_2	pakkarajanaṭṭhapanakaṃ mahāghaṭaṃ.	2356	
PA_tika-vin07_t:2357_0	345. Anuvātādīnaṃ dīghapattānanti āyāmato, vitthārato ca anuvātaṃ. Ādi-saddena dvinnaṃ	2357	
PA_tika-vin07_t:2357_1	khandhānaṃ antarā mātikākārena ṭhapitapattañca “dīghapatta”nti daṭṭhabbaṃ. Āgantukapattanti	2357	
PA_tika-vin07_t:2357_2	diguṇacīvarassa upari aññaṃ paṭṭaṃ appenti, taṃ sandhāya vuttaṃ. Taṃ kira idāni na karonti.	2357	
PA_tika-vin07_t:2358	346. Pāḷiyaṃ nandimukhiyāti tuṭṭhimukhiyā, pasannadisāmukhāyāti attho.	235	
PA_tika-vin07_t:2359	348. Acchupeyyanti patiṭṭhapeyyaṃ. Hatavatthakānanti purāṇavatthānaṃ. Anuddharitvāvāti aggaḷe viya dubbalaṭṭhānaṃ anapanetvāva.	235	
PA_tika-vin07_t:2360_0	349-351. Visākhavatthumhi kallakāyāti akilantakāyā. Gatīti ñāṇagati adhigamo. Abhisamparāyoti	2360	
PA_tika-vin07_t:2360_1	“sakideva imaṃ lokaṃ āgantvā dukkhassantaṃ karotī”tiādinā vutto ñāṇābhisamparāyo,	2360	
PA_tika-vin07_t:2360_2	maggañāṇayuttehi gantabbagativisesoti attho. Taṃ bhagavā byākarissati. “Dadāti dāna”nti	2360	
PA_tika-vin07_t:2360_3	idaṃ annapānavirahitānaṃ sesapaccayānaṃ dānavasena vuttaṃ. Sovaggikanti saggasaṃvattanikaṃ.	2360	
PA_tika-vin07_t:2361	359. Aṭṭhapadakacchannenāti aṭṭhapadakasaṅkhātajūtaphalakalekhāsaṇṭhānena.	236	
PA_tika-vin07_t:2362_0	362. Pāḷiyaṃ nadīpāraṃ gantunti bhikkhuno nadīpāragamanaṃ hotīti attho. Aggaḷaguttiyeva	2362	
PA_tika-vin07_t:2362_1	pamāṇanti imehi catūhi nikkhepakāraṇehi ṭhapentenapi aggaḷaguttivihāre eva ṭhapetuṃ	2362	
PA_tika-vin07_t:2362_2	vaṭṭatīti adhippāyo. Nissīmāgatanti vassānasaṅkhātaṃ kālasīmaṃ atikkantaṃ, taṃ vassikasāṭikacīvaraṃ na hotīti attho.	2362	
PA_tika-vin07_t:2363	Cīvararajanakathādivaṇṇanā niṭṭhitā.	236	
PA_tika-vin07_t:2364	Saṅghikacīvaruppādakathāvaṇṇanā	236	
PA_tika-vin07_t:2365_0	363. Pañca māseti accantasaṃyoge upayogavacanaṃ. Vaḍḍhiṃ payojetvā ṭhapitaupanikkhepatoti	2365	
PA_tika-vin07_t:2365_1	vassāvāsikassatthāya dāyakehi vaḍḍhiṃ payojetvā ṭhapitaupanikkhepato. “Idha vassaṃvutthasaṅghassā”ti	2365	
PA_tika-vin07_t:2365_2	idaṃ abhilāpamattaṃ. Idha-saddaṃ pana vinā “vassaṃvutthasaṅghassa demā”ti vuttepi	2365	
PA_tika-vin07_t:2365_3	so eva nayo. Anatthatakathinassāpi pañca māse pāpuṇātīti vassāvāsikalābhavasena uppannattā	2365	
PA_tika-vin07_t:2365_4	anatthatakathinassāpi vutthavassassa pañca māse pāpuṇāti. Vakkhati hi “cīvaramāsato	2365	
PA_tika-vin07_t:2365_5	paṭṭhāya yāva hemantassa pacchimo divaso, tāva vassāvāsikaṃ demāti vutte kathinaṃ	2365	
PA_tika-vin07_t:2365_6	atthataṃ vā hotu anatthataṃ vā, atītavassaṃvutthānameva pāpuṇātī”ti. Tato paranti	2365	
PA_tika-vin07_t:2365_7	pañcamāsato paraṃ, gimhānassa paṭhamadivasato paṭṭhāyāti attho. “Kasmā? Piṭṭhisamaye	2365	
PA_tika-vin07_t:2365_8	uppannattā”ti idaṃ “udāhu anāgatavasse”ti imassānantaraṃ daṭṭhabbaṃ. Potthakesu pana	2365	
PA_tika-vin07_t:2365_9	“anatthatakathinassāpi pañca māse pāpuṇātī”ti imassānantaraṃ “kasmā piṭṭhisamaye	2365	
PA_tika-vin07_t:2365_10	uppannattā”ti idaṃ likhanti, taṃ pamādalikhitaṃ piṭṭhisamaye uppannaṃ sandhāya “anatthatakathinassāpī”ti	23651	
PA_tika-vin07_t:2365_11	vattabbato. Vutthavasse hi sandhāya “anatthatakathinassāpī”ti vuttaṃ, na ca piṭṭhisamaye	23651	
PA_tika-vin07_t:2365_12	uppannaṃ vutthavassasseva pāpuṇātīti sammukhībhūtānaṃ sabbesampi pāpuṇanato. Teneva	23651	
PA_tika-vin07_t:2365_13	vakkhati “sace pana gimhānaṃ paṭhamadivasato paṭṭhāya evaṃ vadati, tatra sammukhībhūtānaṃ	23651	
PA_tika-vin07_t:2365_14	sabbesaṃ pāpuṇāti. Kasmā? Piṭṭhisamaye uppannattā”ti.	23651	
PA_tika-vin07_t:2366	Duggahitānīti aggahitāni. Saṅghikānevāti attho. Itovāti therānaṃ dātabbatova, idānevāti vā attho.	236	
PA_tika-vin07_t:2367	Saṅghikacīvaruppādakathāvaṇṇanā niṭṭhitā.	236	
PA_tika-vin07_t:2368	Upanandasakyaputtavatthukathāvaṇṇanā	236	
PA_tika-vin07_t:2369_0	364. “Sattāhavārena aruṇameva uṭṭhāpetī”ti idaṃ nānāsīmāvihāresu kattabbanayena ekasmimpi	2369	
PA_tika-vin07_t:2369_1	vihāre dvīsu senāsanesu nivutthabhāvadassanatthaṃ vuttaṃ, aruṇuṭṭhāpaneneva tattha	2369	
PA_tika-vin07_t:2369_2	vuttho hoti, na pana vassacchedaparihārāya. Antoupacārasīmāyapi yattha katthaci aruṇaṃ	2369	
PA_tika-vin07_t:2369_3	uṭṭhāpento attanā gahitasenāsanaṃ appaviṭṭhopi vutthavasso eva hoti, gahitasenāsane	2369	
PA_tika-vin07_t:2369_4	pana nivuttho nāma na hoti, tattha ca aruṇuṭṭhāpane pana sati hoti. Tenāha “purimasmiṃ	2369	
PA_tika-vin07_t:2369_5	bahutaraṃ nivasati nāmā”ti, etena ca itarasmiṃ sattāhavārenāpi aruṇuṭṭhāpane sati	2369	
PA_tika-vin07_t:2369_6	eva appakataraṃ nivasati nāma hoti, nāsatīti dīpitaṃ hoti. Nānālābhehīti visuṃ visuṃ	2369	
PA_tika-vin07_t:2369_7	nibaddhavassāvāsikalābhehi. Nānūpacārehīti nānāparikkhepanānādvārehi. Ekasīmāvihārehīti	2369	
PA_tika-vin07_t:2369_8	dvinnaṃ vihārānaṃ ekena pākārena parikkhittattā ekāya upacārasīmāya antogatehi dvīhi	2369	
PA_tika-vin07_t:2369_9	vihārehi. Senāsanaggāho paṭippassambhatīti paṭhamaṃ gahito paṭippassambhati. Tatthāti	2369	
PA_tika-vin07_t:2369_10	yattha senāsanaggāho paṭippassaddho, tattha.	23691	
PA_tika-vin07_t:2370	Upanandasakyaputtavatthukathāvaṇṇanā niṭṭhitā.	237	
PA_tika-vin07_t:2371	Gilānavatthukathāvaṇṇanā	237	
PA_tika-vin07_t:2372_0	365-6. Bhūmiyaṃ paribhaṇḍaṃ akāsīti gilānena nipannabhūmiyaṃ kiliṭṭhaṭṭhānaṃ dhovitvā	2372	
PA_tika-vin07_t:2372_1	haritūpalittaṃ kāresīti attho. Bhesajjaṃ yojetuṃ asamatthoti parehi vuttavidhimpi	2372	
PA_tika-vin07_t:2372_2	kātuṃ asamattho. Pāḷiyaṃ gilānupaṭṭhākānaṃ cīvaradāne sāmaṇerānaṃ ticīvarādhiṭṭhānābhāvā	2372	
PA_tika-vin07_t:2372_3	“cīvarañca pattañcā”tiādi sabbattha vuttaṃ. Sacepi sahassaṃ agghati, gilānupaṭṭhākānaññeva	2372	
PA_tika-vin07_t:2372_4	dātabbanti sambandho.	2372	
PA_tika-vin07_t:2373	Gilānavatthukathāvaṇṇanā niṭṭhitā.	237	
PA_tika-vin07_t:2374	Matasantakakathādivaṇṇanā	237	
PA_tika-vin07_t:2375	369. Aññanti cīvarapattato aññaṃ. Appagghanti atijiṇṇādibhāvena nihīnaṃ. Tatoti avasesaparikkhārato. Sabbanti pattaṃ, ticīvarañca.	237	
PA_tika-vin07_t:2376_0	Tattha tattha saṅghassevāti tasmiṃ tasmiṃ vihāre saṅghasseva. Pāḷiyaṃ avissajjikaṃ	2376	
PA_tika-vin07_t:2376_1	avebhaṅgikanti āgatānāgatassa cātuddisassa saṅghasseva santakaṃ hutvā kassaci avissajjikaṃ	2376	
PA_tika-vin07_t:2376_2	avebhaṅgikaṃ bhavituṃ anujānāmīti attho.	2376	
PA_tika-vin07_t:2377_0	371-2. Akkanāḷamayanti akkadaṇḍamayaṃ. Akkadussānīti akkavākena katadussāni, potthakagatikāni	2377	
PA_tika-vin07_t:2377_1	dukkaṭavatthukānīti attho. Dupaṭṭacīvarassa vā majjheti yaṃ niṭṭhite tipaṭṭacīvaraṃ	2377	
PA_tika-vin07_t:2377_2	hoti, tassa majjhe paṭalaṃ katvā dātabbānīti attho.	2377	
PA_tika-vin07_t:2378	374. “Sante patirūpe gāhake”ti vuttattā gāhake asati adatvā bhājitepi subhājitamevāti daṭṭhabbaṃ.	237	
PA_tika-vin07_t:2379_0	376. Dakkhiṇodakaṃ pamāṇanti “ettakāni cīvarāni dassāmī”ti paṭhamaṃ udakaṃ pātetvā	2379	
PA_tika-vin07_t:2379_1	pacchā denti. Taṃ yehi gahitaṃ, te bhāginova hontīti adhippāyo. Parasamuddeti jambudīpe.	2379	
PA_tika-vin07_t:2379_2	Tambapaṇṇidīpañhi upādāyesa evaṃ vutto.	2379	
PA_tika-vin07_t:2380	Matasantakakathādivaṇṇanā niṭṭhitā.	238	
PA_tika-vin07_t:2381	Aṭṭhacīvaramātikākathāvaṇṇanā	238	
PA_tika-vin07_t:2382_0	379. Puggalādhiṭṭhānanayena vuttanti “sīmāya dāna”ntiādinā vattabbe “sīmāya detī”tiādi	2382	
PA_tika-vin07_t:2382_1	puggalādhiṭṭhānena vuttaṃ. “Apicā”tiādinā paṭhamaleḍḍupātabhūtaparikkhepārahaṭṭhānato	2382	
PA_tika-vin07_t:2382_2	bahi dutiyaleḍḍupātopi upacārasīmā evāti dasseti. Dhuvasannipātaṭṭhānādikampi pariyante	2382	
PA_tika-vin07_t:2382_3	ṭhitameva gahetabbaṃ. Loke gāmasīmādayo viya lābhasīmā nāma visuṃ pasiddhā nāma natthi,	2382	
PA_tika-vin07_t:2382_4	kenāyaṃ anuññātāti āha “neva sammāsambuddhenā”tiādi. Etena nāyaṃ sāsanavohārasiddhā,	2382	
PA_tika-vin07_t:2382_5	lokavohārasiddhā evāti dasseti. “Janapadaparicchedo”ti idaṃ lokapasiddhasīmāsaddatthavasena	2382	
PA_tika-vin07_t:2382_6	vuttaṃ. Paricchedabbhantaraṃ pana sabbaṃ janapadasīmāti gahetabbaṃ, janapado eva	2382	
PA_tika-vin07_t:2382_7	janapadasīmā. Evaṃ raṭṭhasīmādīsupi. Tenāha “āṇāpavattiṭṭhāna”ntiādi.	2382	
PA_tika-vin07_t:2383_0	Pathavīvemajjhe gatassāti yāva udakapariyantā khaṇḍasīmattā vuttaṃ, upacārasīmādīsu	2383	
PA_tika-vin07_t:2383_1	pana abaddhasīmāsu heṭṭhāpathaviyaṃ sabbattha ṭhitānaṃ na pāpuṇāti, kūpādipavesārahaṭṭhāne	2383	
PA_tika-vin07_t:2383_2	ṭhitānaññeva pāpuṇātīti heṭṭhā sīmākathāyaṃ vuttanayena taṃtaṃsīmaṭṭhabhāvo veditabbo.	2383	
PA_tika-vin07_t:2383_3	Cakkavāḷasīmāya pana dinnaṃ pathavīsandhārakaudakaṭṭhānepi ṭhitānaṃ pāpuṇāti sabbattha cakkavāḷavohārattā.	2383	
PA_tika-vin07_t:2384_0	Buddhādhivutthoti buddhena bhagavatā nivuttho. Pākavaṭṭanti nibaddhadānaṃ. Vattatīti	2384	
PA_tika-vin07_t:2384_1	pavattati. Tehīti yesaṃ sammukhe esa deti, tehi bhikkhūhi. Dutiyabhāge pana therāsanaṃ	2384	
PA_tika-vin07_t:2384_2	āruḷheti yāva saṅghanavakā ekavāraṃ sabbesaṃ bhāgaṃ datvā cīvare aparikkhīṇe puna	2384	
PA_tika-vin07_t:2384_3	sabbesaṃ dātuṃ dutiyabhāge therassa dinneti attho. Paṃsukūlikānampi vaṭṭatīti ettha	2384	
PA_tika-vin07_t:2384_4	“tuyhaṃ demā”ti avuttattāti kāraṇaṃ vadanti. Yadi evaṃ “saṅghassa demā”ti vuttepi	2384	
PA_tika-vin07_t:2384_5	vaṭṭeyya, “bhikkhūnaṃ dema, therānaṃ dema, saṅghassa demā”ti vacanato bhedo na dissati.	2384	
PA_tika-vin07_t:2384_6	Vīmaṃsitabbamettha kāraṇaṃ.	2384	
PA_tika-vin07_t:2385_0	Pārupituṃ vaṭṭatīti paṃsukūlikānaṃ vaṭṭati. Bhikkhusaṅghassa ca bhikkhunīnañca dammīti	2385	
PA_tika-vin07_t:2385_1	vutte pana na majjhe bhinditvā dātabbanti ettha yasmā bhikkhunipakkhe saṅghassa paccekaṃ	2385	
PA_tika-vin07_t:2385_2	aparāmaṭṭhattā bhikkhunīnaṃ gaṇanāya bhāgo dātabboti dāyakassa adhippāyoti sijjhati,	2385	
PA_tika-vin07_t:2385_3	tathā dānañca bhikkhūpi gaṇetvā dinne eva yujjati. Itarathā hi kittakaṃ bhikkhūnaṃ	2385	
PA_tika-vin07_t:2385_4	dātabbaṃ, kittakaṃ bhikkhunīnanti na viññāyati, tasmā “bhikkhusaṅghassā”ti vuttavacanampi	2385	
PA_tika-vin07_t:2385_5	“bhikkhūna”nti vuttavacanasadisamevāti āha “bhikkhū ca bhikkhuniyo ca gaṇetvā dātabba”nti.	2385	
PA_tika-vin07_t:2385_6	Tenāha “puggalo …pe… bhikkhusaṅghaggahaṇena aggahitattā”ti. Bhikkhusaṅgha-saddena	2385	
PA_tika-vin07_t:2385_7	bhikkhūnaññeva gahitattā, puggalassa pana “tuyhañcā”ti visuṃ gahitattā ca tatthassa	2385	
PA_tika-vin07_t:2385_8	aggahitatā daṭṭhabbā, “bhikkhūnañca bhikkhunīnañca tuyhañcā”ti vuttaṭṭhānasadisattāti	2385	
PA_tika-vin07_t:2385_9	adhippāyo. Puggalappadhāno hettha saṅgha-saddo daṭṭhabbo. Keci pana “bhikkhusaṅghaggahaṇena	2385	
PA_tika-vin07_t:2385_10	gahitattā”ti pāṭhaṃ likhanti, taṃ na sundaraṃ tassa visuṃ lābhaggahaṇe kāraṇavacanattā.	23851	
PA_tika-vin07_t:2385_11	Tathā hi visuṃ saṅghaggahaṇena gahitattāti visuṃ puggalassapi bhāgaggahaṇe kāraṇaṃ	23851	
PA_tika-vin07_t:2385_12	vuttaṃ. Yathā cettha puggalassa aggahaṇaṃ, evaṃ upari “bhikkhusaṅghassa ca tuyhañcā”tiādīsupi	23851	
PA_tika-vin07_t:2385_13	saṅghādi-saddehi puggalassa aggahaṇaṃ daṭṭhabbaṃ. Yadi hi gahaṇaṃ siyā, saṅghatopi,	23851	
PA_tika-vin07_t:2385_14	visumpīti bhāgadvayaṃ labheyya ubhayattha gahitattā.	23851	
PA_tika-vin07_t:2386_0	Pūjetabbantiādi gihikammaṃ na hotīti dassanatthaṃ vuttaṃ. “Bhikkhusaṅghassa harā”ti	2386	
PA_tika-vin07_t:2386_1	idaṃ piṇḍapātaharaṇaṃ sandhāya vuttaṃ. Tenāha “bhuñjituṃ vaṭṭatī”ti. “Antohemante”ti	2386	
PA_tika-vin07_t:2386_2	iminā anatthate kathine vassānaṃ pacchime māse dinnaṃ purimavassaṃvutthānaññeva pāpuṇāti,	2386	
PA_tika-vin07_t:2386_3	tato paraṃ hemante dinnaṃ pacchimavassaṃvutthānampi vutthavassattā pāpuṇāti. Hemantato	2386	
PA_tika-vin07_t:2386_4	pana paraṃ piṭṭhisamaye “vassaṃvutthasaṅghassā”ti evaṃ vatvā dinnaṃ anantare vasse	2386	
PA_tika-vin07_t:2386_5	vā tato paresu vā yattha katthaci tasmiṃ vutthavassānaṃ sabbesaṃ pāpuṇāti. Ye pana	2386	
PA_tika-vin07_t:2386_6	sabbathā avutthavassā, tesaṃ na pāpuṇātīti dasseti. Sabbesampīti hi tasmiṃ bhikkhubhāve	2386	
PA_tika-vin07_t:2386_7	vutthavassānaṃ sabbesampīti attho daṭṭhabbo. “Vassaṃvutthasaṅghassā”ti vuttattā sammukhībhūtānaṃ	2386	
PA_tika-vin07_t:2386_8	sabbesanti etthāpi eseva nayo. Atītavassanti anantarātītavassaṃ.	2386	
PA_tika-vin07_t:2387_0	Uddesaṃ gahetuṃ āgatoti uddese aggahitepi antevāsikovāti vuttaṃ. Gahetvā gacchantoti	2387	
PA_tika-vin07_t:2387_1	pariniṭṭhitauddeso hutvā gacchanto. “Vattaṃ katvā uddesaparipucchādīni gahetvā vicarantāna”nti	2387	
PA_tika-vin07_t:2387_2	idaṃ “uddesantevāsikāna”nti imasseva visesanaṃ, tena uddesakāle āgantvā uddesaṃ gahetvā	2387	
PA_tika-vin07_t:2387_3	gantvā aññattha nivasante anibaddhacārike nivatteti.	2387	
PA_tika-vin07_t:2388	Aṭṭhacīvaramātikākathāvaṇṇanā niṭṭhitā.	238	
PA_tika-vin07_t:2389	Cīvarakkhandhakavaṇṇanānayo niṭṭhito.	238	
PA_tika-vin07_t:2390	9. Campeyyakkhandhako	239	
PA_tika-vin07_t:2391	Kassapagottabhikkhuvatthukathādivaṇṇanā	239	
PA_tika-vin07_t:2392	380. Campeyyakkhandhake tantibaddhoti tanti vuccati byāpāro, tattha baddho, ussukkaṃ āpannoti attho. Tenāha “tasmiṃ āvāse”tiādi.	239	
PA_tika-vin07_t:2393_0	387-8. Hāpanaṃ vā aññathā karaṇaṃ vā natthīti ñattikammassa ñattiyā ekattā hāpanaṃ	2393	
PA_tika-vin07_t:2393_1	na sambhavati, tassā ekattā eva pacchā ñattiṭhapanavasena, dvikkhattuṃ ṭhapanavasena	2393	
PA_tika-vin07_t:2393_2	ca aññathā karaṇaṃ natthi. Paratoti parivāre. Tanti pabbājanīyakammaṃ, tassāti attho.	2393	
PA_tika-vin07_t:2394	Kassapagottabhikkhuvatthukathādivaṇṇanā niṭṭhitā.	239	
PA_tika-vin07_t:2395	Dvenissaraṇādikathāvaṇṇanā	239	
PA_tika-vin07_t:2396_0	395. Esāti “bālo”tiādinā niddiṭṭhapuggalo, appattoti sambandho. Tattha kāraṇamāha	2396	
PA_tika-vin07_t:2396_1	“yasmā”tiādi. Tattha āveṇikena lakkhaṇenāti pabbājanīyakammassa nimittabhāvena pāḷiyaṃ	2396	
PA_tika-vin07_t:2396_2	vuttattā asādhāraṇabhūtena kuladūsakabhāvena. Yadi hesa taṃ kammaṃ appatto, kathaṃ	2396	
PA_tika-vin07_t:2396_3	pana sunissāritoti āha “yasmā panassa ākaṅkhamāno saṅgho pabbājanīyakammaṃ kareyyāti	2396	
PA_tika-vin07_t:2396_4	vuttaṃ, tasmā sunissārito”ti. Tattha vuttanti kammakkhandhake vuttaṃ.	2396	
PA_tika-vin07_t:2397_0	Ettha pana kuladūsakakammaṃ katvā pabbājanīyakammakatassa terasakakaṇḍakaṭṭhakathāyaṃ	2397	
PA_tika-vin07_t:2397_1	“yasmiṃ vihāre vasantena yasmiṃ gāme kuladūsakakammaṃ kataṃ hoti, tasmiṃ vihāre vā	2397	
PA_tika-vin07_t:2397_2	tasmiṃ gāme vā na vasitabba”ntiādinā yā sammāvattanā vuttā, sā itarenāpi pūretabbā.	2397	
PA_tika-vin07_t:2397_3	Yaṃ pana paṭippassaddhakammassa kuladūsakassa tattheva aṭṭhakathāyaṃ “yesu kulesu	2397	
PA_tika-vin07_t:2397_4	kuladūsakakammaṃ kataṃ, tato paccayā na gahetabbā”tiādi vuttaṃ, taṃ na pūretabbaṃ	2397	
PA_tika-vin07_t:2397_5	kulasaṅgahassa akatattā. Evaṃ sesakammesupi. Yadi evaṃ “tajjanīyakammārahassa niyasakammaṃ	2397	
PA_tika-vin07_t:2397_6	karoti…pe… evaṃ kho, upāli, adhammakammaṃ hotī”tiādivacanaṃ virujjhatīti? Na virujjhati	2397	
PA_tika-vin07_t:2397_7	saṅghasanniṭṭhānavasena tajjanīyādikammārahattassa sijjhanato. Yassa hi saṅgho “tajjanīyakammaṃ	2397	
PA_tika-vin07_t:2397_8	karomā”ti sanniṭṭhānaṃ katvā kammavācaṃ sāvento pabbājanīyakammavācaṃ sāveti, tassa	2397	
PA_tika-vin07_t:2397_9	kammaṃ adhammakammaṃ hoti. Sace pana “tasseva pabbājanīyakammameva karomā”ti sanniṭṭhānaṃ	2397	
PA_tika-vin07_t:2397_10	katvā tadeva karoti, tassa taṃ kammaṃ dhammakammanti veditabbaṃ.	23971	
PA_tika-vin07_t:2398_0	Evamidha “nissāraṇa”nti adhippetassa pabbājanīyakammassa vasena atthaṃ dassetvā idāni	2398	
PA_tika-vin07_t:2398_1	tadaññesaṃ tajjanīyādīnaṃ vasena nissāraṇe adhippete “appatto nissāraṇa”nti imassa	2398	
PA_tika-vin07_t:2398_2	paṭipakkhavasena sampatto nissāraṇaṃ, “tañce saṅgho nissāreti. Sunissārito”ti atthasambhavaṃ	2398	
PA_tika-vin07_t:2398_3	dassetuṃ puna “tañce saṅgho nissāretīti sace saṅgho”tiādi vuttaṃ. Tattha tatthāti	2398	
PA_tika-vin07_t:2398_4	tajjanīyādikammavisaye, ekenāpi aṅgena nissāraṇā anuññātāti yojanā. Pāḷiyaṃ appatto	2398	
PA_tika-vin07_t:2398_5	nissāraṇanti ettha āpanno āveṇikavasena tajjanīyādisaṅkhātaṃ nissāraṇaṃ pattoti attho gahetabbo.	2398	
PA_tika-vin07_t:2399	Dvenissaraṇādikathāvaṇṇanā niṭṭhitā.	239	
PA_tika-vin07_t:2400	Campeyyakkhandhakavaṇṇanānayo niṭṭhito.	240	
PA_tika-vin07_t:2401	10. Kosambakakkhandhako	240	
PA_tika-vin07_t:2402	Kosambakavivādakathāvaṇṇanā	240	
PA_tika-vin07_t:2403_0	451. Kosambakakkhandhake sace hoti, desessāmīti vinayadharassa vacanena āpattidiṭṭhiṃ	2403	
PA_tika-vin07_t:2403_1	paṭilabhitvā evamāha. Teneva pāḷiyaṃ “so tassā āpattiyā anāpattidiṭṭhi hotī”ti vuttaṃ.	2403	
PA_tika-vin07_t:2403_2	Natthi āpattīti udakassa ṭhapanabhāvaṃ ajānitvā vā ṭhapitaṃ chaḍḍetvā vissaritvā	2403	
PA_tika-vin07_t:2403_3	vā gamane asañcicca asatiyā anāpattipakkhopi sambhavatīti vinayadharo tattha anāpattidiṭṭhiṃ	2403	
PA_tika-vin07_t:2403_4	paṭilabhitvā evamāha. Teneva pāḷiyaṃ “aññe bhikkhū tassa āpattiyā anāpattidiṭṭhino	2403	
PA_tika-vin07_t:2403_5	hontī”ti vuttaṃ. Parisāyapissa anāpattidiṭṭhiyā uppannattā “aññe”ti bahuvacanaṃ kataṃ.	2403	
PA_tika-vin07_t:2403_6	Anāpattidiṭṭhi ahosīti suttantikattherassa vinaye apakataññutāya vinayadharassa vacanamattena	2403	
PA_tika-vin07_t:2403_7	so evamahosi, sā panassa āpatti eva udakāvasesassa ṭhapanabhāvaṃ ñatvā ṭhapitattā.	2403	
PA_tika-vin07_t:2403_8	Vatthumattajānane eva hi sekhiyā sacittakā, na paṇṇattivijānane. Teneva pāḷiyaṃ “tassā	2403	
PA_tika-vin07_t:2403_9	āpattiyā anāpattidiṭṭhi hotī”ti sabbattha āpatti icceva vuttaṃ. “Āpattiṃ āpajjamāno”ti	2403	
PA_tika-vin07_t:2403_10	idaṃ vinayadharatthero “tayā idaṃ udakaṃ ṭhapita”nti attanā puṭṭhena suttantikattherena	24031	
PA_tika-vin07_t:2403_11	“āmāvuso”ti vuttavacanaṃ saritvā paṇṇattiakovidatāya sañcicceva akāsīti āpattidiṭṭhi	24031	
PA_tika-vin07_t:2403_12	hutvāva avoca. Teneva pāḷiyaṃ “aññe bhikkhū tassā āpattiyā āpattidiṭṭhino hontī”ti vuttaṃ.	24031	
PA_tika-vin07_t:2404_0	453. “Na tāva bhinno”ti idaṃ ukkhipanatadanuvattanamattena saṅgho bhinno nāma na	2404	
PA_tika-vin07_t:2404_1	hoti, taṃ nissāya pana ubhayapakkhikānaṃ pakkhaṃ pariyesitvā aññamaññaṃ kodhavasena	2404	
PA_tika-vin07_t:2404_2	kāyavacīkalahavaḍḍhaneneva hotīti imamatthaṃ sandhāya vuttaṃ. Tenāha “so ca kho kalahavasenā”ti.	2404	
PA_tika-vin07_t:2404_3	Sambhamaatthavasenāti turitatthavasena.	2404	
PA_tika-vin07_t:2405_0	454. Akāraṇetiādi anukkhipitvāva upāyena saññāpetvā hitesitāya āpattito mocetuṃ yuttaṭṭhāne	2405	
PA_tika-vin07_t:2405_1	kodhacittavasena viheṭhanatthāya katabhāvaṃ sandhāya vuttaṃ, na pana kammaṅgassa	2405	
PA_tika-vin07_t:2405_2	abhāvaṃ sandhāya. Teneva pāḷiyaṃ “āpatti esā, bhikkhave, nesā anāpatti…pe… ukkhitto	2405	
PA_tika-vin07_t:2405_3	eso bhikkhū”tiādi vuttaṃ.	2405	
PA_tika-vin07_t:2406_0	455. “Adhammavādīnaṃ pakkhe nisinno”ti idaṃ upalakkhaṇamattaṃ, dhammavādīnaṃ pakkhe	2406	
PA_tika-vin07_t:2406_1	nisīditvā adhammavādīnaṃ laddhiṃ gaṇhantopi dhammavādīnaṃ nānāsaṃvāsako hoti eva.	2406	
PA_tika-vin07_t:2406_2	Kammaṃ kopetīti taṃ vinā gaṇassa apūraṇapakkhaṃ sandhāya vuttaṃ. Yattha vā tattha	2406	
PA_tika-vin07_t:2406_3	vāti dhammavādīnaṃ pakkhe vā adhammavādīnaṃ pakkhe vāti attho. Ime dhammavādinoti	2406	
PA_tika-vin07_t:2406_4	gaṇhātīti taṃtaṃpakkhagate bhikkhū yāthāvato vā ayāthāvato vā “ime dhammavādino”ti	2406	
PA_tika-vin07_t:2406_5	gaṇhāti, ayaṃ taṃtaṃpakkhagatānaṃ attānaṃ samānasaṃvāsakaṃ karoti.	2406	
PA_tika-vin07_t:2407_0	456. Upadaṃsentīti pavattenti. Pāḷiyaṃ ettāvatāti “ettakapadesaṃ muñcitvā nisinnā	2407	
PA_tika-vin07_t:2407_1	mayaṃ kodhacitte uppannepi aññamaññaṃ ananulomikaṃ kāyakammādiṃ pavattetuṃ na sakkhissāmā”ti	2407	
PA_tika-vin07_t:2407_2	sallekkhetvā dūre nisīditabbanti adhippāyo. Tenāha “upacāraṃ muñcitvā”ti.	2407	
PA_tika-vin07_t:2408	457. Pāḷiyaṃ bhaṇḍanajātātiādīsu kalahassa pubbabhāgo bhaṇḍanaṃ nāma. Hatthaparāmāsādi kalaho nāma. Viruddhavādo vivādo nāma.	240	
PA_tika-vin07_t:2409_0	458. Paripuṇṇakosakoṭṭhāgāroti ettha koso nāma suvaṇṇamaṇiādibhaṇḍāgārasāragabbho.	2409	
PA_tika-vin07_t:2409_1	Koṭṭhaṃ vuccati dhaññassa āvasanaṭṭhānaṃ, koṭṭhabhūtaṃ agāraṃ koṭṭhāgāraṃ, dhaññasaṅgahaṭṭhānaṃ.	2409	
PA_tika-vin07_t:2409_2	Abbhuyyāsīti yuddhāya abhimukho nikkhamīti attho. Ekasaṅghātampīti ekayuddhampi.	2409	
PA_tika-vin07_t:2409_3	Dhovananti dhovanudakaṃ.	2409	
PA_tika-vin07_t:2410	463. Pariyādinnarūpāti kodhacittena pariggahitasabhāvā.	241	
PA_tika-vin07_t:2411_0	464. Taṃ na jānantīti taṃ kalahaṃ na jānanti. Ye upanayhantīti yathāvuttaṃ kodhākāraṃ	2411	
PA_tika-vin07_t:2411_1	citte bandhanti. Pākaṭaparissayeti sīhādike. Paṭicchannaparissayeti rāgādike. Pāḷiyaṃ	2411	
PA_tika-vin07_t:2411_2	natthi bāle 97 sahāyatāti bālaṃ nissāya sīlādiguṇasaṅkhātā sahāyatā natthi, na sakkā laddhunti attho.	2411	
PA_tika-vin07_t:2412_0	466. Attakāmarūpāti attano hitakāmayamānasabhāvā. Anuruddhāti ekasesanayena tiṇṇampi	2412	
PA_tika-vin07_t:2412_1	kulaputtānaṃ ālapanaṃ, teneva bahuvacananiddeso kato. Khamanīyaṃ sarīraṃ yāpanīyaṃ	2412	
PA_tika-vin07_t:2412_2	jīvitaṃ “kacci vo sarīrañca dhāretuṃ, jīvitañca yāpetuṃ sakkā”ti pucchati. Tagghāti	2412	
PA_tika-vin07_t:2412_3	ekaṃsatthe nipāto, ekaṃsena mayaṃ bhanteti attho. Yathā kathanti ettha yathāti nipātamattaṃ,	2412	
PA_tika-vin07_t:2412_4	yathākathanti vā eko nipāto kāraṇapucchanattho, kena pakārenāti attho. Ekañca pana	2412	
PA_tika-vin07_t:2412_5	maññe cittanti ekassa cittavasena itaresampi pavattanato sabbesaṃ no ekaṃ viya cittanti	2412	
PA_tika-vin07_t:2412_6	attho. Kacci pana vo anuruddhāti ettha voti nipātamattaṃ, paccattavacanaṃ vā, kacci	2412	
PA_tika-vin07_t:2412_7	tumheti attho. Amhākanti niddhāraṇe sāmivacanaṃ, amhesu tīsu yo paṭhamaṃ paṭikkamatīti attho.	2412	
PA_tika-vin07_t:2413	Kosambakavivādakathāvaṇṇanā niṭṭhitā.	241	
PA_tika-vin07_t:2414	Pālileyyakagamanakathāvaṇṇanā	241	
PA_tika-vin07_t:2415	467. Yena pālileyyakanti paccatte upayogavacanaṃ, yattha pālileyyako gāmo, tattha avasarīti attho. Daharapotakehīti bhiṅkacchāpehi. “Ogāhi”ntipi pāṭho, nahānapokkharaṇinti attho.	241	
PA_tika-vin07_t:2416_0	Udānagāthāyaṃ pana – rathaīsasadisadantassa nāgassa hatthino etaṃ vivekaninnaṃ cittaṃ	2416	
PA_tika-vin07_t:2416_1	nāgena buddhanāgassa vivekaninnacittena sameti. Kasmā? Yaṃ yasmā ekova ramati vane,	2416	
PA_tika-vin07_t:2416_2	tasmā evaṃ yojanā daṭṭhabbā.	2416	
PA_tika-vin07_t:2417	Pālileyyakagamanakathāvaṇṇanā niṭṭhitā.	241	
PA_tika-vin07_t:2418	Aṭṭhārasavatthukathāvaṇṇanā	241	
PA_tika-vin07_t:2419	468. Yathā dhammo tathā tiṭṭhāhīti yathā dhammo ca vinayo ca ṭhito, tathā tiṭṭha, dhammavādīpakkhe tiṭṭhāti attho.	241	
PA_tika-vin07_t:2420_0	473. “Yo paṭibāheyya, āpatti dukkaṭassā”ti idaṃ sāmaggībhedassa akārake sandhāya	2420	
PA_tika-vin07_t:2420_1	vuttaṃ. Ye pana bhedakārakā viruddhā alajjino, tesaṃ paṭibāhituṃ vaṭṭati tesaṃ santakassapi	2420	
PA_tika-vin07_t:2420_2	senāsanassa vināsanavacanato. “Vivittaṃ katvāpi dātabba”nti vuttattā pana yathāvuḍḍhaṃ	2420	
PA_tika-vin07_t:2420_3	varasenāsanaṃ adatvā vuḍḍhānampi asaññatānaṃ saññatehi vivittaṃ katvā dātabbanti daṭṭhabbaṃ.	2420	
PA_tika-vin07_t:2421_0	475. Kammavācāya osāretvāti ettha ukkhittassa bhikkhuno āpattiyāpannabhāvaṃ paṭijānitvā	2421	
PA_tika-vin07_t:2421_1	sammāvattanena ukkhepakānaṃ samuppannaosāraṇacchandassa pageva ñātattā paṭippassambhanakammavācāya	2421	
PA_tika-vin07_t:2421_2	ukkhittānuvattakā sayameva naṃ osāresunti daṭṭhabbaṃ.	2421	
PA_tika-vin07_t:2422	476. Atthato apagatāti sāmaggīatthavirahitā, tucchabyañjanāti attho.	242	
PA_tika-vin07_t:2423	477. Appaṭicchannācāroti appaṭicchādetabbasundarācāro. Anapagatanti kāraṇato anapetaṃ. Ādātabbato gahetabbato ādāyanti ācariyavādo vuttoti āha “ādāyaṃ attano ācariyavāda”nti.	242	
PA_tika-vin07_t:2424_0	Aṭṭhahi dūtaṅgehīti “sotā ca hoti sāvetā ca uggahetā ca dhāretā ca viññātā ca viññāpetā	2424	
PA_tika-vin07_t:2424_1	ca kusalo ca sahitāsahitassa no ca kalahakārako”ti evaṃ vuttehi aṭṭhahi dūtaṅgehi.	2424	
PA_tika-vin07_t:2424_2	Sesamettha, heṭṭhā ca sabbattha suviññeyyamevāti.	2424	
PA_tika-vin07_t:2425	Aṭṭhārasavatthukathāvaṇṇanā niṭṭhitā.	242	
PA_tika-vin07_t:2426	Kosambakakkhandhakavaṇṇanānayo niṭṭhito.	242	
PA_tika-vin07_t:2427	Iti samantapāsādikāya vinayaṭṭhakathāya vimativinodaniyaṃ	242	
PA_tika-vin07_t:2428	Mahāvaggavaṇṇanānayo niṭṭhito.	242	
PA_tika-vin07_t:2429	Namo tassa bhagavato arahato sammāsambuddhassa	242	
PA_tika-vin07_t:2430	Cūḷavaggavaṇṇanā	243	
PA_tika-vin07_t:2431	1. Kammakkhandhako	243	
PA_tika-vin07_t:2432	Tajjanīyakammakathāvaṇṇanā	243	
PA_tika-vin07_t:2433_0	1. Cūḷavaggassa paṭhame kammakkhandhake tāva “balavābalava”nti idaṃ ekapadaṃ. “Balavabalava”nti	2433	
PA_tika-vin07_t:2433_1	vattabbe ākāraṃ katvā “balavābalava”nti vuttaṃ. Tañca “dukkhadukkha”ntiādīsu viya	2433	
PA_tika-vin07_t:2433_2	atisayatthe vattatīti āha “suṭṭhu balavaṃ paṭivadathā”ti, ati viya balavaṃ katvā	2433	
PA_tika-vin07_t:2433_3	paṭivacanaṃ dethāti attho.	2433	
PA_tika-vin07_t:2434_0	2. Pāḷiyaṃ āpatti āropetabbāti ettha kiñcāpi “mā kho tumhe āyasmanto eso ajesī”tiādike	2434	
PA_tika-vin07_t:2434_1	bhaṇḍanādijanake vacane paññattā kāci āpatti nāma natthi musāpesuññādīsu etassa appaviṭṭhattā,	2434	
PA_tika-vin07_t:2434_2	tathāpi bhikkhūhi visuṃ, saṅghamajjhe ca “mā, āvuso, bhikkhū aññamaññaṃ payojetvā	2434	
PA_tika-vin07_t:2434_3	bhaṇḍanādiṃ akāsi, nedaṃ appicchatādīnaṃ atthāya vattatī”ti evaṃ apaññattena vuccamānassa	2434	
PA_tika-vin07_t:2434_4	bhikkhuno anādariyena anoramanapaccayā vā aññavādavihesādikaraṇapaccayā vā yā āpatti	2434	
PA_tika-vin07_t:2434_5	hoti, sā āpatti āropetabbā diṭṭhivipannassa viyāti evamattho daṭṭhabbo.	2434	
PA_tika-vin07_t:2435_0	Yassa pana idaṃ vacanaṃ vināva kāyavācāhi āpannā lahukāpatti atthi, tassapi āropetabbāva.	2435	
PA_tika-vin07_t:2435_1	Yaṃ pana kammavācāya “attanā bhaṇḍanakārakā”ti attanā-saddaggahaṇaṃ, “yepi caññe	2435	
PA_tika-vin07_t:2435_2	bhikkhū bhaṇḍanakārakā…pe… te upasaṅkamitvā”tiādivacanañca, taṃ vatthuvasena gahitaṃ.	2435	
PA_tika-vin07_t:2435_3	Yo pana sayameva bhaṇḍanakārako hoti, aññe pana bhaṇḍanakārake upasaṅkamitvā “mā	2435	
PA_tika-vin07_t:2435_4	kho tumhe”tiādivacanaṃ na vadati, tassāpetaṃ kammaṃ kātabbameva. Karontehi ca “suṇātu	2435	
PA_tika-vin07_t:2435_5	me, bhante, saṅgho, ayaṃ itthannāmo bhikkhu bhaṇḍanakārako…pe… saṅghe adhikaraṇakārako.	2435	
PA_tika-vin07_t:2435_6	Yadi saṅghassa pattakalla”ntiādināva kammavācā kātabbā. Yo ca aññepi bhikkhū kalahāya	2435	
PA_tika-vin07_t:2435_7	samādapeti, tassāpi evameva kammavācaṃ kātuṃ vaṭṭati aññesaṃ samādāpanassapi bhaṇḍanakārakatte	2435	
PA_tika-vin07_t:2435_8	eva pavisanato. Aññesaṃ samādāpanākārampi vatvāva, kammavācaṃ kātukāmenapi ca tehi	2435	
PA_tika-vin07_t:2435_9	vuttavacanatthameva gahetvā tadanuguṇaṃ yojetvāva kātabbaṃ, na idhāgatavaseneva sabbesampi	2435	
PA_tika-vin07_t:2435_10	idhāgatavaseneva vacanāsambhavā. Bhūtena vatthunā katameva hi avipannaṃ hoti, nāññanti	24351	
PA_tika-vin07_t:2435_11	gahetabbaṃ. Esa nayo niyassakammādīsupi.	24351	
PA_tika-vin07_t:2436	Tajjanīyakammakathāvaṇṇanā niṭṭhitā.	243	
PA_tika-vin07_t:2437	Adhammakammadvādasakakathādivaṇṇanā	243	
PA_tika-vin07_t:2438_0	4. Appaṭiññāya katanti vatthuṃ vā āpattiṃ vā asampaṭicchāpetvā kataṃ. Yo pana sabbesaṃ	2438	
PA_tika-vin07_t:2438_1	passantānaṃ eva vatthuvītikkamaṃ katvā pacchā kammakaraṇabhayena “na karomī”ti musā	2438	
PA_tika-vin07_t:2438_2	vadati, tassa bhikkhūnaṃ sammukhe vītikkamakaraṇameva paṭiññā. Tathato jānanatthameva	2438	
PA_tika-vin07_t:2438_3	paṭiññāya karaṇaṃ anuññātaṃ. Yattha pana sandeho hoti, tattha sampaṭicchāpetvāva	2438	
PA_tika-vin07_t:2438_4	kattabbanti gahetabbaṃ.	2438	
PA_tika-vin07_t:2439_0	“Pārājikāpattiyā vā”ti idaṃ liṅganāsananimittatāya pārājikassa kammena atikicchanīyato	2439	
PA_tika-vin07_t:2439_1	vuttaṃ. “Saṅghādisesāpattiyā vā”ti idaṃ pana parivāsādinissāraṇakammassa āveṇikassa	2439	
PA_tika-vin07_t:2439_2	vijjamānattā vuttaṃ. Yaṃ pana parato “adhisīle sīlavipanno hoti…pe… tajjanīyakammaṃ	2439	
PA_tika-vin07_t:2439_3	kareyyā”ti vuttaṃ, taṃ “āyatiṃ saṃvare ṭhatvā vuṭṭhānaṃ karohī”ti ovadiyamānassa	2439	
PA_tika-vin07_t:2439_4	anādariyādipaccayalahukāpattiṃ sandhāya vuttaṃ. Sīlavipattimūlakañhi lahukāpattiṃ	2439	
PA_tika-vin07_t:2439_5	āpanno idha abhedūpacārena “adhisīle sīlavipanno”ti vutto “atidiṭṭhiyā diṭṭhivipanno”ti ettha viya.	2439	
PA_tika-vin07_t:2440_0	Yathā ca diṭṭhiṃ gahetvā voharantassa “ito diṭṭhito oramāhī”ti avatvā katakammaṃ	2440	
PA_tika-vin07_t:2440_1	kevalāya diṭṭhivipattiyā katattā anāpattiyā kataṃ nāma adhammakammaṃ hoti, evaṃ sīlavipattiṃ	2440	
PA_tika-vin07_t:2440_2	āpajjitvā lajjidhamme okkante yathādhammaṃ vuṭṭhāya saṃvare ṭhātukāmassa kataṃ tajjanīyādikammaṃ	2440	
PA_tika-vin07_t:2440_3	kevalāya sīlavipattiyā katattā adesanāgāminiyā kataṃ nāma adhammakammaṃ hoti. Teneva	2440	
PA_tika-vin07_t:2440_4	niyassakammepi “apissu bhikkhū pakatā parivāsaṃ dentā”tiādinā saṃvare aṭṭhānameva	2440	
PA_tika-vin07_t:2440_5	kammanimittabhāvena vuttaṃ. Adantaṃ damanatthameva hi tajjanīyādikammāni anuññātānīti.	2440	
PA_tika-vin07_t:2440_6	Keci pana “adesanāgāminiyāti idaṃ pārājikāpattiṃyeva sandhāya vuttaṃ, na saṅghādisesa”nti	2440	
PA_tika-vin07_t:2440_7	vadanti, taṃ sukkapakkhe “desanāgāminiyā āpattiyā kataṃ hotī”ti iminā vacanena virujjhati.	2440	
PA_tika-vin07_t:2440_8	Saṅghādisesassāpi ca pariyāyato desanāgāminivohāre gayhamāne “āpattiyā kataṃ hotī”ti	2440	
PA_tika-vin07_t:2440_9	vuttavārato imassa vārassa viseso na siyā, aṭṭhakathāyampettha visesabhāvo na dassito.	2440	
PA_tika-vin07_t:2440_10	Tasmā vuttanayenevettha adhippāyo gahetabbo.	24401	
PA_tika-vin07_t:2441_0	6. Sabbānipīti tajjanīyaniyassapabbājanīyakammāni tīṇipi. Aññakammassa vatthunāti	2441	
PA_tika-vin07_t:2441_1	tajjanīyato aññassa kammassa vatthunā aññakammakaraṇaṃ nāma koci dosopi na hotīti	2441	
PA_tika-vin07_t:2441_2	adhippāyo. Kāraṇamāha “kasmā”tiādinā.	2441	
PA_tika-vin07_t:2442	8. Pannalomāti patitamānalomā.	244	
PA_tika-vin07_t:2443	Adhammakammadvādasakakathādivaṇṇanā niṭṭhitā.	244	
PA_tika-vin07_t:2444	Niyassakammakathādivaṇṇanā	244	
PA_tika-vin07_t:2445_0	11. Niyassakamme pāḷiyaṃ apissūti apicāti imasmiṃ atthe nipātasamudāyo. Nissāya te	2445	
PA_tika-vin07_t:2445_1	vatthabbanti ettha keci kalyāṇamittāyattavuttitaṃ sandhāya vuttanti vadanti, aññe	2445	
PA_tika-vin07_t:2445_2	pana nissayaggahaṇamevāti, ubhayenapissa serivihāro na vaṭṭatīti dīpitanti daṭṭhabbaṃ.	2445	
PA_tika-vin07_t:2446	21. Pabbājanīyakamme “pabbājanīyakammaṃ paṭippassambhetū”ti idaṃ pakkamanādiṃ akatvā sammāvattantānaṃ vasena vuttaṃ.	244	
PA_tika-vin07_t:2447_0	33. Paṭisāraṇīyakamme neva bhikkhuvacanaṃ, na gihivacananti ettha pariyāyatopi bhikkhū	2447	
PA_tika-vin07_t:2447_1	parakhuṃsanaṃ na vadanti, gahaṭṭhā pana sarūpeneva akkosituṃ samatthāpi upakārīsu	2447	
PA_tika-vin07_t:2447_2	akāraṇaṃ evarūpaṃ na vadanti, tvaṃ gihiguṇatopi parihīnoti adhippāyo.	2447	
PA_tika-vin07_t:2448_0	39. “Aṅgasamannāgamo purimehi asadiso”ti iminā tajjanīyādīnaṃ vuttakāraṇamattena	2448	
PA_tika-vin07_t:2448_1	idaṃ kātuṃ na vaṭṭatīti dīpeti. Idha vuttena pana gihīnaṃ alābhāya parisakkanādinā	2448	
PA_tika-vin07_t:2448_2	aṅgena tānipi kātuṃ vaṭṭatīti gahetabbaṃ. Ettha ca “saddhaṃ pasannaṃ dāyakaṃ kārakaṃ	2448	
PA_tika-vin07_t:2448_3	saṅghupaṭṭhākaṃ hīnena khuṃsetī”ti vuttattā tādisesu gihīsu khuṃsanādīhi gihipaṭisaṃyuttehi	2448	
PA_tika-vin07_t:2448_4	eva aṅgehi kammārahatā, na ārāmikaceṭakādīsu khuṃsanādīhi. Tatthāpi dāyakādīsu khamāpitesu	2448	
PA_tika-vin07_t:2448_5	kammārahatā natthi, āpatti ca yattha katthaci desetuṃ vaṭṭati. Yo ce tikkhattuṃ khamāpiyamānopi	2448	
PA_tika-vin07_t:2448_6	na khamati, akatakammenapi dassanūpacāre āpatti desetabbā. So ce kālakato hoti, desantaraṃ	2448	
PA_tika-vin07_t:2448_7	vā gato, gatadisā na ñāyati, antarāmagge vā jīvitantarāyo hoti, katakammenapi akatakammenapi	2448	
PA_tika-vin07_t:2448_8	saṅghamajjhe yathābhūtaṃ viññāpetvā khamāpetvā āpatti desetabbāti vadanti. Dhammikapaṭissavassa	2448	
PA_tika-vin07_t:2448_9	asaccāpane pana tesaṃ santikaṃ gantvā “mayā asamavekkhitvā paṭissavaṃ katvā so na	2448	
PA_tika-vin07_t:2448_10	saccāpito, taṃ me khamathā”tiādinā khamāpane vacanakkamo ñāpetabbo.	24481	
PA_tika-vin07_t:2449_0	41. Pāḷiyaṃ maṅkubhūto nāsakkhi cittaṃ gahapatiṃ khamāpetunti tiṃsayojanamaggaṃ puna	2449	
PA_tika-vin07_t:2449_1	gantvāpi mānathaddhatāya yathābhūtaṃ dosaṃ āvikatvā akhamāpanena “nāhaṃ khamāmī”ti	2449	
PA_tika-vin07_t:2449_2	tena paṭikkhitto maṅkubhūto khamāpetuṃ na sakkhi, so punadeva sāvatthiṃ paccāgantvāpi	2449	
PA_tika-vin07_t:2449_3	mānaniggahatthāyeva punapi satthārā pesito purimanayeneva khamāpetuṃ asakkonto punāgacchi.	2449	
PA_tika-vin07_t:2449_4	Athassa bhagavā “asantaṃ bhāvanamiccheyyā”tiādināva dhammaṃ desetvā mānanimmathanaṃ	2449	
PA_tika-vin07_t:2449_5	katvā anudūtadānaṃ anuññāsīti daṭṭhabbaṃ.	2449	
PA_tika-vin07_t:2450	42. “No ce khamati…pe… āpattiṃ desāpetabbo”ti vuttattā pageva gahaṭṭho khamati ce, dassanūpacāre āpattidesanākiccaṃ natthīti gahetabbaṃ.	245	
PA_tika-vin07_t:2451_0	46. Ukkhepanīyakammesu tīsu ariṭṭhavatthusmiṃ āpattiṃ āropetvāti visuṃ saṅghamajjheva	2451	
PA_tika-vin07_t:2451_1	pāpikāya diṭṭhiyā appaṭinissajjanapaccayā dukkaṭaṃ, samanubhāsanapariyosāne pācittiyaṃ	2451	
PA_tika-vin07_t:2451_2	vā āpattiṃ āropetvā. Etthāpi kammavācāya “tathāhaṃ bhagavatā”tiādi vatthuvasena vuttaṃ.	2451	
PA_tika-vin07_t:2451_3	Yena yena pakārena diṭṭhigatikā vohariṃsu, tena tena pakārena yojetvā kammavācā kātabbā.	2451	
PA_tika-vin07_t:2451_4	Gahaṇākāraṃ pana vināpi “suṇātu me, bhante, saṅgho, itthannāmassa bhikkhuno pāpikaṃ	2451	
PA_tika-vin07_t:2451_5	diṭṭhigataṃ uppannaṃ, so taṃ diṭṭhiṃ appaṭinissajjati, yadi saṅghassa pattakalla”nti	2451	
PA_tika-vin07_t:2451_6	evaṃ sāmaññatopi kammavācaṃ kātuṃ vaṭṭati.	2451	
PA_tika-vin07_t:2452_0	65. “Yaṃ diṭṭhiṃ nissāya bhaṇḍanādīni karotī”ti iminā diṭṭhiṃ nissāya uppannāni eva	2452	
PA_tika-vin07_t:2452_1	bhaṇḍanādīni idha adhippetāni, na kevalānīti dasseti. Yo pana “bhaṇḍanādīnaṃ karaṇe	2452	
PA_tika-vin07_t:2452_2	doso natthī”ti diṭṭhiko hutvā bhaṇḍanādiṃ karoti, sāpissa diṭṭhi eva hoti, tassapi	2452	
PA_tika-vin07_t:2452_3	appaṭinissagge kammaṃ kātuṃ vaṭṭati.	2452	
PA_tika-vin07_t:2453	Niyassakammakathādivaṇṇanā niṭṭhitā.	245	
PA_tika-vin07_t:2454	Kammakkhandhakavaṇṇanānayo niṭṭhito.	245	
PA_tika-vin07_t:2455	2. Pārivāsikakkhandhako	245	
PA_tika-vin07_t:2456	Pārivāsikavattakathāvaṇṇanā	245	
PA_tika-vin07_t:2457_0	75. Pārivāsikakkhandhake antamaso mūlāyapaṭikassanārahādīnampīti ādi-saddena mānattārahamānattacārikaabbhānārahe	2457	
PA_tika-vin07_t:2457_1	saṅgaṇhāti. Te hi pārivāsikānaṃ, pārivāsikā ca tesaṃ pakatattaṭṭhāne eva tiṭṭhanti.	2457	
PA_tika-vin07_t:2457_2	Adhotapādaṭṭhapanakanti yattha ṭhatvā pāde dhovanti, tādisaṃ dāruphalakakhaṇḍādiṃ.	2457	
PA_tika-vin07_t:2457_3	Pādaghaṃsananti sakkharakathalādiṃ. “Vattaṃ karontī”ti ettakamattasseva vuttattā	2457	
PA_tika-vin07_t:2457_4	saddhivihārikādīhipi abhivādanādiṃ kātuṃ na vaṭṭati.	2457	
PA_tika-vin07_t:2458	“Pārisuddhiuposathe kariyamāne”ti idaṃ pavāraṇādivasesu saṅghe pavārente anupagatachinnavassādīhi kariyamānapārisuddhiuposathampi sandhāya vuttaṃ. Attano pāḷiyāti navakānaṃ purato.	245	
PA_tika-vin07_t:2459	“Pārivāsikassevā”ti idaṃ abbhānārahapariyosāne sabbe garukaṭṭhe sandhāya vuttaṃ. Tesampi paccekaṃ oṇojanassa anuññātattā tadavasesā pakatattā eva taṃ na labhanti.	245	
PA_tika-vin07_t:2460_0	Catussālabhattanti bhojanasālāya paṭipāṭiyā diyyamānabhattaṃ. Hatthapāse ṭhitenāti	2460	
PA_tika-vin07_t:2460_1	dāyakassa hatthapāse paṭiggahaṇaruhanaṭṭhāneti adhippāyo. Mahāpeḷabhattepīti mahantesu	2460	
PA_tika-vin07_t:2460_2	bhattapacchiādibhājanesu ṭhapetvā diyyamānabhattesupi.	2460	
PA_tika-vin07_t:2461	76. Pāpiṭṭhatarāti pārājikāpattīti ukkaṃsavasena vuttaṃ. Sañcarittādipaṇṇattivajjato pana sukkavissaṭṭhādikā lokavajjāva, tatthāpi saṅghabhedādikā pāpiṭṭhatarā eva.	246	
PA_tika-vin07_t:2462_0	“Kammanti pārivāsikakammavācā”ti etena kammabhūtā vācāti kammavācā-saddassa atthopi	2462	
PA_tika-vin07_t:2462_1	siddhoti veditabbo. Savacanīyanti ettha “sadosa”nti atthaṃ vadati. Attano vacane	2462	
PA_tika-vin07_t:2462_2	pavattanakammanti evamettha attho daṭṭhabbo, “mā pakkamāhī”ti vā “ehi vinayadharānaṃ	2462	
PA_tika-vin07_t:2462_3	sammukhībhāva”nti vā evaṃ attano āṇāya pavattanakakammaṃ na kātabbanti adhippāyo.	2462	
PA_tika-vin07_t:2462_4	Evañhi kenaci savacanīye kate anādarena atikkamituṃ na vaṭṭati, buddhassa saṅghassa	2462	
PA_tika-vin07_t:2462_5	āṇā atikkantā nāma hoti.	2462	
PA_tika-vin07_t:2463	Rajohatabhūmīti paṇṇasālāvisesanaṃ. Paccayanti vassāvāsikacīvaraṃ. Senāsanaṃ na labhatīti vassaggena na labhati.	246	
PA_tika-vin07_t:2464	Apaṇṇakapaṭipadāti aviraddhapaṭipadā. Sace vāyamantopīti ettha avisayabhāvaṃ ñatvā avāyamantopi saṅgayhati.	246	
PA_tika-vin07_t:2465	81. Avisesenāti pārivāsikukkhittakānaṃ sāmaññena. Pañcavaṇṇacchadanabaddhaṭṭhānesūti pañcappakāracchadanehi channaṭṭhānesu.	246	
PA_tika-vin07_t:2466_0	Obaddhanti uṭṭhānādibyāpārapaṭibaddhaṃ. Pīḷitanti attho. Mañce vā pīṭhe vāti ettha	2466	
PA_tika-vin07_t:2466_1	vā-saddo samuccayattho, tena taṭṭikācammakhaṇḍādīsu dīghāsanesupi nisīdituṃ na vaṭṭatīti dīpitaṃ hoti.	2466	
PA_tika-vin07_t:2467	Na vattabhedadukkaṭanti vuḍḍhatarassa jānantassāpi vattabhede dukkaṭaṃ natthīti dasseti. “Vattaṃ nikkhipāpetvā”ti idaṃ pārivāsādimeva sandhāya vuttaṃ.	246	
PA_tika-vin07_t:2468	Pārivāsikavattakathāvaṇṇanā niṭṭhitā.	246	
PA_tika-vin07_t:2469	Pārivāsikakkhandhakavaṇṇanānayo niṭṭhito.	246	
PA_tika-vin07_t:2470	3. Samuccayakkhandhako	247	
PA_tika-vin07_t:2471	Sukkavissaṭṭhikathāvaṇṇanā	247	
PA_tika-vin07_t:2472_0	97. Samuccayakkhandhake vedayāmahanti jānāpemi ahaṃ, ārocemītiattho. Anubhavāmītipissa	2472	
PA_tika-vin07_t:2472_1	atthaṃ vadanti. Purimaṃ pana pasaṃsanti āropanavacanattā. Ārocetvā nikkhipitabbanti	2472	
PA_tika-vin07_t:2472_2	dukkaṭaparimocanatthaṃ vuttaṃ. Keci pana “tadaheva puna vattaṃ samādiyitvā aruṇaṃ	2472	
PA_tika-vin07_t:2472_3	uṭṭhāpetukāmassa ratticchedaparihāratthampī”ti vadanti.	2472	
PA_tika-vin07_t:2473_0	“Sabhāgā bhikkhū vasantī”ti vuttattā visabhāgānaṃ vasanaṭṭhāne vattaṃ asamādiyitvā	2473	
PA_tika-vin07_t:2473_1	bahi eva kātumpi vaṭṭatīti daṭṭhabbaṃ. “Dve leḍḍupāte atikkamitvā”ti idaṃ vihāre	2473	
PA_tika-vin07_t:2473_2	bhikkhūnaṃ sajjhāyādisaddasavanūpacāravijahanatthaṃ vuttaṃ. “Mahāmaggato okkammā”ti	2473	
PA_tika-vin07_t:2473_3	idaṃ maggapaṭipannānaṃ bhikkhūnaṃ upacārātikkamanatthaṃ vuttaṃ. Gumbena vātiādi dassanūpacāravijahanatthaṃ.	2473	
PA_tika-vin07_t:2474_0	“Sopi kenaci kammena pure aruṇe eva gacchatī”ti iminā ārocanāya katāya sabbesupi	2474	
PA_tika-vin07_t:2474_1	bhikkhūsu vihāragatesu ūne gaṇe caraṇadoso vā vippavāsadoso vā na hoti ārocitattā	2474	
PA_tika-vin07_t:2474_2	sahavāsassāti dasseti. Tenāha “ayañcā” tiādi. Abbhānaṃ kātuṃ na vaṭṭatīti katampi	2474	
PA_tika-vin07_t:2474_3	akatameva hotīti attho.	2474	
PA_tika-vin07_t:2475	Sukkavissaṭṭhikathāvaṇṇanā niṭṭhitā.	247	
PA_tika-vin07_t:2476	Paṭicchannaparivāsakathāvaṇṇanā	247	
PA_tika-vin07_t:2477_0	102. Suddhassāti sabhāgasaṅghādisesaṃ anāpannassa, tato vuṭṭhitassa vā. Aññasminti	2477	
PA_tika-vin07_t:2477_1	suddhantaparivāsavasena āpattivuṭṭhānato aññasmiṃ āpattivuṭṭhāne. Pāḷiyaṃ “paṭikassito	2477	
PA_tika-vin07_t:2477_2	saṅghena udāyi bhikkhu antarā ekissā āpattiyā…pe… mūlāyapaṭikassanā”ti idaṃ karaṇavasena	2477	
PA_tika-vin07_t:2477_3	vipariṇāmetvā mūlāyapaṭikassanāya paṭikassitoti yojetabbaṃ. Atha vā “mūlāya paṭikassanā	2477	
PA_tika-vin07_t:2477_4	khamati saṅghassā”ti uttarapadena saha paccattavaseneva yojetumpi vaṭṭati.	2477	
PA_tika-vin07_t:2478_0	“Udāyiṃ bhikkhuṃ antarā ekissā āpattiyā…pe… mūlāya paṭikassitvā”ti ettha antarā ekissā	2478	
PA_tika-vin07_t:2478_1	āpattiyā hetubhūtāya udāyiṃ bhikkhuṃ mūlāya paṭikassitvā mūladivase ākaḍḍhitvā tassā	2478	
PA_tika-vin07_t:2478_2	antarāpattiyā samodhānaparivāsaṃ detūti yojanā. Āvikārāpetvā vissajjetabboti tassa	2478	
PA_tika-vin07_t:2478_3	atekicchabhāvaṃ teneva saṅghassa pākaṭaṃ kāretvā lajjigaṇato viyojanavasena vissajjetabbo.	2478	
PA_tika-vin07_t:2479_0	Sataṃ āpattiyoti kāyasaṃsaggādivasena ekadivase āpannā sataṃ āpattiyo. Dasasatanti	2479	
PA_tika-vin07_t:2479_1	sahassā āpattiyo. Rattisataṃ chādayitvānāti yojetabbo. Sabbaparivāsakammavācāvasāneti	2479	
PA_tika-vin07_t:2479_2	heṭṭhā dassitānaṃ dvinnaṃ suddhantaparivāsānaṃ, tiṇṇaṃ samodhānaparivāsānañcāti imesaṃ	2479	
PA_tika-vin07_t:2479_3	sabbesaṃ parivāsānaṃ kammavācāpariyosāne. Purimanayenevāti paṭicchannaparivāse vuttanayena.	2479	
PA_tika-vin07_t:2480_0	Vihārūpacāratopīti bahigāme bhikkhūnaṃ vihārūpacāratopi. “Dve leḍḍupātā atikkamitabbā”ti	2480	
PA_tika-vin07_t:2480_1	idaṃ bhikkhūnaṃ savanūpacārātikkamanaṃ vuttaṃ. Gāmassāti na vuttanti gāmassa upacāraṃ	2480	
PA_tika-vin07_t:2480_2	muñcituṃ vaṭṭatīti na vuttaṃ. Tena gāmūpacāre ṭhitāpi tattha dassanasavanūpacāre	2480	
PA_tika-vin07_t:2480_3	atikkamitvā ṭhitā bhikkhū ca bhikkhuniyo ca tassā ratticchedaṃ na karontīti dīpeti.	2480	
PA_tika-vin07_t:2481_0	Anikkhittavattabhikkhūnaṃ vuttanayenevāti upacārasīmāya paviṭṭhānaṃ vasena ratticchedaṃ	2481	
PA_tika-vin07_t:2481_1	sandhāya vuttaṃ. Tasmiṃ gāmeti bhikkhunīnaṃ nivāsanagāme. Attānaṃ dassetvāti yathā	2481	
PA_tika-vin07_t:2481_2	ārocetuṃ sakkā, tathā dassetvā. “Sammannitvā dātabbā”ti iminā sammatāya sahavāsepi	2481	
PA_tika-vin07_t:2481_3	ratticchedo na hotīti dasseti.	2481	
PA_tika-vin07_t:2482	Mūlāyapaṭikassitassāti mūlāyapaṭikassitassa puna parivutthaparivāsassāti attho. Tissannanti mūlāpattiyā saha dvinnaṃ antarāpattīnañca.	248	
PA_tika-vin07_t:2483_0	108. Sace paṭicchannāti nikkhittavattenāpannāpattiṃ sandhāya vuttaṃ. Pāḷiyaṃ pañcāhappaṭicchannavāre	2483	
PA_tika-vin07_t:2483_1	antarāpattikathāyaṃ “evañca pana, bhikkhave, chārattaṃ mānattaṃ dātabba”nti idaṃ	2483	
PA_tika-vin07_t:2483_2	mūlāyapaṭikassanākammavācānantarameva dātuṃ vuttaṃ na hoti. Mūlāyapaṭikassitassa	2483	
PA_tika-vin07_t:2483_3	pana pañcadivasāni parivasitvā yācitassa mānattacaraṇakāle āpannāya tatiyāya antarāpattiyā	2483	
PA_tika-vin07_t:2483_4	appaṭicchannāya mānattadānaṃ sandhāya vuttaṃ. Evañca dinnamānattassa ekena chārattena	2483	
PA_tika-vin07_t:2483_5	pubbe dinnamānattāhi tīhi āpattīhi saha catassannampi āpattīnaṃ mānattaṃ ciṇṇameva	2483	
PA_tika-vin07_t:2483_6	hoti. Iminā pana nayena abbhānārahakāle āpannāya antarāpattiyā, pakkhappaṭicchannavāre	2483	
PA_tika-vin07_t:2483_7	antarāpattīsu ca paṭipajjanaṃ veditabbaṃ. “Ekāhappaṭicchannādivasena pañcā”ti idaṃ	2483	
PA_tika-vin07_t:2483_8	ekāhappaṭicchannādīnaṃ catunnaṃ paccekaparivāsadānamānattadānaabbhānāni ekekaṃ katvā	2483	
PA_tika-vin07_t:2483_9	vuttaṃ. “Antarāpattivasena catasso”ti idampi mānattadānaabbhānāni tasmiṃ tasmiṃ mūlāyapaṭikassane	2483	
PA_tika-vin07_t:2483_10	ekattaṃ āropetvā vuttaṃ.	24831	
PA_tika-vin07_t:2484	Paṭicchannaparivāsakathāvaṇṇanā niṭṭhitā.	248	
PA_tika-vin07_t:2485	Samodhānaparivāsakathāvaṇṇanā	248	
PA_tika-vin07_t:2486_0	125. “Yasmā paṭicchannā antarāpattī”ti idaṃ samodhānaparivāsadānassa kāraṇavacanaṃ,	2486	
PA_tika-vin07_t:2486_1	na pana ciṇṇaparivutthadivasānaṃ makkhitabhāvassa, appaṭicchannāya antarāpattiyā	2486	
PA_tika-vin07_t:2486_2	mūlāyapaṭikassane katepi tesaṃ makkhitabhāvasambhavato. Tasmā “mānattaciṇṇadivasāpi	2486	
PA_tika-vin07_t:2486_3	parivutthadivasāpi sabbe makkhitāva hontī”ti imassānantaraṃ “samodhānaparivāso cassa	2486	
PA_tika-vin07_t:2486_4	dātabbo”ti evamettha yojanā kātabbā. Tenāha “tenevā”tiādi.	2486	
PA_tika-vin07_t:2487	Samodhānaparivāsakathāvaṇṇanā niṭṭhitā.	248	
PA_tika-vin07_t:2488	Agghasamodhānaparivāsakathāvaṇṇanā	248	
PA_tika-vin07_t:2489_0	134. “Ekāpattimūlakañcā”ti iminā “ekā āpatti ekāhappaṭicchannā, ekā āpatti dvīhappaṭicchannā”tiādinayaṃ	2489	
PA_tika-vin07_t:2489_1	dasseti. Appaṭicchannabhāvaṃ dassetunti ajānanādinā paṭicchannāyapi āpattiyā mānattārahatāvacanena	2489	
PA_tika-vin07_t:2489_2	appaṭicchannabhāvaṃ dassetuṃ. “Ekassa, āvuso, māsassa bhikkhu mānattāraho”ti hi vuttaṃ.	2489	
PA_tika-vin07_t:2489_3	Ettha ekassa ajānanapaṭicchannamāsassa parivāsāraho na hoti, kevalaṃ āpattiyā appaṭicchannattā	2489	
PA_tika-vin07_t:2489_4	mānattāraho hotīti adhippāyo. Pāḷiyaṃ makkhadhammoti madditukāmatā. Saṅghādisesānaṃ	2489	
PA_tika-vin07_t:2489_5	parivāsadānādisabbavinicchayassa samuccayattā panesa samuccayakkhandhakoti vuttoti veditabbo.	2489	
PA_tika-vin07_t:2490	Agghasamodhānaparivāsakathāvaṇṇanā niṭṭhitā.	249	
PA_tika-vin07_t:2491	Samuccayakkhandhakavaṇṇanānayo niṭṭhito.	249	
PA_tika-vin07_t:2492	4. Samathakkhandhako	249	
PA_tika-vin07_t:2493	Sativinayakathādivaṇṇanā	249	
PA_tika-vin07_t:2494	195. Samathakkhandhake khīṇāsavassa vipulasatiṃ nissāya dātabbo vinayo codanādiasāruppānaṃ vinayanupāyo sativinayo.	249	
PA_tika-vin07_t:2495_0	196. Cittavipariyāsakatoti katacittavipariyāso. Gaggaṃ bhikkhuṃ…pe… codentīti ettha	2495	
PA_tika-vin07_t:2495_1	pana ummattakassa idaṃ ummattakaṃ, ajjhāciṇṇaṃ. Tadeva cittavipariyāsena katanti	2495	
PA_tika-vin07_t:2495_2	cittavipariyāsakataṃ. Tena ummattakena cittavipariyāsakatena ajjhāciṇṇena anācārena	2495	
PA_tika-vin07_t:2495_3	āpannāya āpattiyā gaggaṃ bhikkhuṃ codentīti evamattho daṭṭhabbo. Paṭhamaṃ mūḷho hutvā	2495	
PA_tika-vin07_t:2495_4	pacchā amūḷhabhāvaṃ upagatassa dātabbo vinayo amūḷhavinayo.	2495	
PA_tika-vin07_t:2496_0	202. Dhammavādīnaṃ yebhuyyabhāvasampādikā kiriyā yebhuyyasikāti imasmiṃ atthe sa-kārāgamasahito	2496	
PA_tika-vin07_t:2496_1	ika-paccayantoyaṃ saddoti dassetuṃ āha “yassā”tiādi. Tattha yassā kiriyāyāti gūḷhakavivaṭṭakādinā	2496	
PA_tika-vin07_t:2496_2	salākaggāhāpakakiriyāya. Yebhuyyabhāvaṃ nissitasamathakiriyā yebhuyyasikāti evaṃ	2496	
PA_tika-vin07_t:2496_3	yebhuyyasikāsaddassa attho gahetabbo. Evañhi ayaṃ adhikaraṇasamatho nāma hoti. Yathāvuttasalākaggāhena	2496	
PA_tika-vin07_t:2496_4	hi dhammavādīnaṃ yebhuyyabhāve siddhe pacchā taṃ yebhuyyabhāvaṃ nissāyeva adhikaraṇavūpasamo	2496	
PA_tika-vin07_t:2496_5	hoti, na dhammavādīnaṃ bahutarabhāvasādhakakiriyāmattena.	2496	
PA_tika-vin07_t:2497_0	207. “Sesamettha tajjanīyādīsu vuttanayamevā”ti etena tajjanīyādisattakammāni viya	2497	
PA_tika-vin07_t:2497_1	idampi tassapāpiyasikākammaṃ asucibhāvādidosayuttassa, saṅghassa ca vinicchaye atiṭṭhamānassa	2497	
PA_tika-vin07_t:2497_2	kattabbaṃ visuṃ ekaṃ niggahakammanti dasseti. Etasmiñhi niggahakamme kate so puggalo	2497	
PA_tika-vin07_t:2497_3	“ahaṃ suddho”ti attano suddhiyā sādhanatthaṃ saṅghamajjhaṃ otarituṃ, saṅgho cassa	2497	
PA_tika-vin07_t:2497_4	vinicchayaṃ dātuṃ na labhati, taṃ kammakaraṇamatteneva ca taṃ adhikaraṇaṃ vūpasantaṃ hoti.	2497	
PA_tika-vin07_t:2498_0	Kathaṃ panetaṃ kammaṃ paṭippassambhatīti? Keci panettha “so tathā niggahito niggahitova	2498	
PA_tika-vin07_t:2498_1	hoti, osāraṇaṃ na labhati. Teneva pāḷiyaṃ osāraṇā na vuttā”ti vadanti. Aññe pana	2498	
PA_tika-vin07_t:2498_2	“pāḷiyaṃ na upasampādetabbantiādinā sammāvattanassa vuttattā sammāvattitvā lajjidhamme	2498	
PA_tika-vin07_t:2498_3	okkantassa osāraṇā avuttāpi tajjanīyādīsu viya nayato kammavācaṃ yojetvā osāraṇā	2498	
PA_tika-vin07_t:2498_4	kātabbā evā”ti vadanti, idaṃ yuttaṃ. Teneva aṭṭhakathāyaṃ vakkhati “sace sīlavā bhavissati,	2498	
PA_tika-vin07_t:2498_5	vattaṃ paripūretvā paṭippassaddhiṃ labhissati. No ce, tathānāsitakova bhavissatī”ti.	2498	
PA_tika-vin07_t:2498_6	Tassapāpiyasikākammanti ca aluttasamāsoyeva. Tenāha “idaṃ hī”ti ādi.	2498	
PA_tika-vin07_t:2499	Sativinayakathādivaṇṇanā niṭṭhitā.	249	
PA_tika-vin07_t:2500	Adhikaraṇakathāvaṇṇanā	250	
PA_tika-vin07_t:2501	215. Virūpato vipariṇāmaṭṭhena cittaṃ dukkhaṃ vipaccatīti āha “cittadukkhatthaṃ vohāro”tiādi. Upavadanāti codanā. Tatthevāti anuvadane.	250	
PA_tika-vin07_t:2502	Ādito paṭṭhāya ca tassa tassa kammassa viññātattāti vitthārato āgatakammavaggassa ādito paṭṭhāya vaṇṇanāmukhena viññātattā vinicchayo bhavissatīti yojanā.	250	
PA_tika-vin07_t:2503	216. Pāḷiyaṃ ajjhattaṃ vāti attani vā attano parisāya vā. Bahiddhā vāti parasmiṃ vā parassa parisāya vā. Anavassavāyāti anuppādāya.	250	
PA_tika-vin07_t:2504	220. “Vivādādhikaraṇaṃ kusalaṃ akusalaṃ abyākata”nti idaṃ pucchāvacanaṃ. Vivādādhikaraṇaṃ siyā kusalantiādi visajjanaṃ. Esa nayo sesesupi.	250	
PA_tika-vin07_t:2505_0	222. Sammutisabhāvāyapi āpattiyā kāraṇūpacārena akusalābyākatabhāvena vuccamāne kusalassāpi	2505	
PA_tika-vin07_t:2505_1	āpattikāraṇattā tadupacārena “āpattādhikaraṇaṃ siyā kusala”nti vattabbaṃ bhaveyya,	2505	
PA_tika-vin07_t:2505_2	tathā avatvā “natthi āpattādhikaraṇaṃ kusala”nti evaṃvacanassa kāraṇaṃ dassetuṃ “ettha	2505	
PA_tika-vin07_t:2505_3	sandhāyabhāsitavasena attho veditabbo”ti vuttaṃ. Ettha cāyamadhippāyo – yadi hi āpatti	2505	
PA_tika-vin07_t:2505_4	nāma paramatthadhammasabhāvā bhaveyya, tadā “āpattādhikaraṇaṃ siyā akusala”ntiādivacanaṃ	2505	
PA_tika-vin07_t:2505_5	yujjeyya. Yasmā duṭṭhadosasikkhāpadaṭṭhakathādīsu dassitadosappasaṅgato paramatthasabhaāvatā	2505	
PA_tika-vin07_t:2505_6	na yuttā, ekantasammutisabhāvā eva sā hoti, tasmā “siyā akusalaṃ siyā abyākata”ntipi	2505	
PA_tika-vin07_t:2505_7	nippariyāyato na vattabbā. Yadi pana akusalaabyākatadhammasamuṭṭhitattameva upādāya	2505	
PA_tika-vin07_t:2505_8	pariyāyato “siyā akusalaṃ siyā abyākata”nti vuttaṃ. Tadā kusaladhammasamauṭṭhitattampi	2505	
PA_tika-vin07_t:2505_9	upādāya pariyāyato “āpattādhikaraṇaṃ siyā kusala”ntipi vattabbaṃ bhaveyya. Yato cetaṃ	2505	
PA_tika-vin07_t:2505_10	vacanaṃ āpattiyā akusalābyākatūpacārārahattassa kusalūpacārānārahattassa visuṃ kāraṇasabbhāvaṃ	25051	
PA_tika-vin07_t:2505_11	sandhāya bhāsitaṃ, tasmā yaṃ taṃ kāraṇavisesaṃ sandhāya idaṃ bhāsitaṃ, tassa vasenevettha attho veditabbo.	25051	
PA_tika-vin07_t:2506_0	Idāni pana yo aṅgappahonakacittameva sandhāya āpattiyā akusalādibhāvo vutto, nāññaṃ	2506	
PA_tika-vin07_t:2506_1	visesakāraṇaṃ sandhāyāti gaṇheyya, tassa gāhe dosaṃ dassento “yasmiṃ hī”tiādimāha.	2506	
PA_tika-vin07_t:2506_2	Tattha pathavīkhaṇanādiketi pathavīkhaṇanādinimitte paṇṇattivajje. Āpattādhikaraṇe	2506	
PA_tika-vin07_t:2506_3	kusalacittaṃ aṅganti paṇṇattiṃ ajānitvā kusalacittena cetiyaṅgaṇādīsu bhūmisodhanādivasena	2506	
PA_tika-vin07_t:2506_4	pathavībhūtagāmavikopanādikāle kusalacittaṃ kāraṇaṃ hoti. Tasmiṃ satīti tasmiṃ āpattādhikaraṇe	2506	
PA_tika-vin07_t:2506_5	vijjamāne kusalacittasamuṭṭhitattena kusalavohārārahāya āpattiyā vijjamānāyāti adhippāyo.	2506	
PA_tika-vin07_t:2506_6	Sāratthadīpaniyaṃ pana “tasmiṃ satī”ti imassa “tasmiṃ kusalacitte āpattibhāvena gahite”ti	2506	
PA_tika-vin07_t:2506_7	attho vutto, taṃ na yujjati “yasmi”nti ya-saddena parāmaṭṭhasseva āpattādhikaraṇassa	2506	
PA_tika-vin07_t:2506_8	“tasmi”nti parāmasitabbato.	2506	
PA_tika-vin07_t:2507_0	Na sakkā vattunti yadi sammutisabhāvāyapi āpattiyā akusalādisamuṭṭhitattena akusalādivohāro	2507	
PA_tika-vin07_t:2507_1	karīyati, tadā kusalavohāropi kattabboti “natthi āpattādhikaraṇaṃ kusala”nti na sakkā	2507	
PA_tika-vin07_t:2507_2	vattuṃ, aññathā akusalādibhāvopissa paṭikkhipitabboti adhippāyo. Tasmāti yasmā kusalādīnaṃ	2507	
PA_tika-vin07_t:2507_3	tiṇṇaṃ samānepi āpattiyā aṅgappahonakatte kusalavohārova āpattiyā paṭikkhitto, na	2507	
PA_tika-vin07_t:2507_4	akusalādivohāro, tasmā nayidaṃ aṅgappahonakaṃ cittaṃ sandhāya vuttanti “āpattādhikaraṇaṃ	2507	
PA_tika-vin07_t:2507_5	siyā akusalaṃ siyā abyākataṃ, natthi āpattādhikaraṇaṃ kusala”nti idaṃ āpattiyā samuṭṭhāpakattena	2507	
PA_tika-vin07_t:2507_6	aṅgappahonakaṃ kāraṇabhūtaṃ cittamattaṃ sandhāya na vuttaṃ, aññathā “āpattādhikaraṇaṃ	2507	
PA_tika-vin07_t:2507_7	siyā kusala”ntipi vattabbatoti adhippāyo. Etena āpattiyā akusalādibhāvopi kenaci	2507	
PA_tika-vin07_t:2507_8	nimittena pariyāyatova vutto, na paramatthatoti dasseti. Yathāha “yaṃ kusalacittena	2507	
PA_tika-vin07_t:2507_9	āpajjati, taṃ kusalaṃ, itarehi itara”nti.	2507	
PA_tika-vin07_t:2508_0	Idaṃ panātiādīsu ayaṃ adhippāyo – “āpattādhikaraṇaṃ siyā akusalaṃ siyā abyākata”nti	2508	
PA_tika-vin07_t:2508_1	idañhi yaṃ kiñci kadāci katthaci kāraṇaṃ bhavantaṃ aniyatakāraṇaṃ sandhāya vuttaṃ	2508	
PA_tika-vin07_t:2508_2	na hoti. Yaṃ pana sabbasikkhāpadesu āpattiyā kāraṇaṃ bhavitumarahati, idameva kāraṇaṃ	2508	
PA_tika-vin07_t:2508_3	sandhāya vuttaṃ. Akusalañhi paṇṇattiṃ ñatvā vītikkamantassa sabbāpattiyā kāraṇaṃ	2508	
PA_tika-vin07_t:2508_4	hoti, lokavajjāpattiyā pana paṇṇattiṃ ajānantassapi kāraṇaṃ hoti. Kevalaṃ paṇṇattivajjāpattīsu	2508	
PA_tika-vin07_t:2508_5	kusalābyākatacittapavattikkhaṇe eva akusalaṃ na vattati, tadaññattha sayameva pavattati.	2508	
PA_tika-vin07_t:2508_6	Abyākataṃ pana kāyavacībhūtaṃ kusalākusalādīnaṃ pavattikkhaṇe nirodhasamāpannassa	2508	
PA_tika-vin07_t:2508_7	sahaseyyāpattiyanti sabbāpattiyā aṅgameva hoti channaṃ āpattisamuṭṭhānānaṃ kāyavācaṅgavirahitattābhāvā.	2508	
PA_tika-vin07_t:2508_8	Tasmā imesaṃ akusalābyākatānaṃ sabbāpattimūlakattameva sandhāya idaṃ āpattiyā akusalattaṃ,	2508	
PA_tika-vin07_t:2508_9	abyākatattañca vuttaṃ. Yattha pana pathavīkhaṇanādīsu kusalampi āpattiyā kāraṇaṃ	2508	
PA_tika-vin07_t:2508_10	hoti, tatthāpi āpattiyā tadupacārena kusalattavohāro ayutto sāvajjānavajjānaṃ ekattavohārassa	25081	
PA_tika-vin07_t:2508_11	viruddhattā. Yadaggena aññamaññaṃ viruddhā, tadaggena kāraṇakāriyavohāropi nesaṃ	25081	
PA_tika-vin07_t:2508_12	ayutto. Tasmā tattha vijjamānampi kusalaṃ abbohārikaṃ, kāyavacīdvārameva āveṇikaṃ kāraṇanti.	25081	
PA_tika-vin07_t:2509_0	Tattha ekantato akusalamevāti akusalacittena samuṭṭhahanato kāraṇūpacārato evaṃ vuttaṃ.	2509	
PA_tika-vin07_t:2509_1	Tatthāti lokavajje. Vikappo natthīti siyā-saddassa vikappanatthataṃ dasseti. Akusalaṃ	2509	
PA_tika-vin07_t:2509_2	hotīti akusalasamuṭṭhitāya kāraṇūpacārena akusalaṃ hoti. Sahaseyyādivasena āpajjanato	2509	
PA_tika-vin07_t:2509_3	abyākataṃ hotīti itthiyādīhi saha piṭṭhipasāraṇavasappavattakāyadvārasaṅkhātarūpābyākatavaseneva	2509	
PA_tika-vin07_t:2509_4	āpajjitabbato kāraṇūpacāreneva āpatti abyākataṃ hoti. Tatthāti tasmiṃ paṇṇattivajjāpattādhikaraṇe.	2509	
PA_tika-vin07_t:2509_5	Sañciccāsañciccavasenāti paṇṇattiṃ ñatvā, aññatvā ca āpajjanavasena imaṃ vikappabhāvaṃ	2509	
PA_tika-vin07_t:2509_6	sandhāya akusalattaabyākatattasaṅkhātaṃ yathāvuttaṃ imaṃ vikappasabhāvaṃ sandhāya	2509	
PA_tika-vin07_t:2509_7	idaṃ vacanaṃ vuttaṃ.	2509	
PA_tika-vin07_t:2510_0	Yadi evaṃ asañciccāpajjanapakkhe kusalenāpi āpajjanato tampi vikappaṃ sandhāya “āpattādhikaraṇaṃ	2510	
PA_tika-vin07_t:2510_1	siyā kusala”ntipi kasmā na vuttanti āha “sace panā”tiādi. “Acittakāna”nti vuttamevatthaṃ	2510	
PA_tika-vin07_t:2510_2	samuṭṭhānavasena vibhāvetuṃ “eḷakalomapadasodhammādisamuṭṭhānānampī”ti vuttaṃ. Acittakasamuṭṭhānānaṃ	2510	
PA_tika-vin07_t:2510_3	“kusalacittaṃ āpajjeyyā”ti etena sāvajjabhūtāya āpattiyā kāraṇūpacārenāpi anavajjabhūtakusalavohāro	2510	
PA_tika-vin07_t:2510_4	ayuttoti dasseti. “Na ca tatthā”tiādinā kusalassa āpattiyā kāraṇattaṃ vijjamānampi	2510	
PA_tika-vin07_t:2510_5	tathā voharituṃ ayuttanti paṭikkhipitvā kāyavācāsaṅkhātaṃ abyākatasseva kāraṇattaṃ	2510	
PA_tika-vin07_t:2510_6	dasseti. Tattha calitappavattānanti calitānaṃ, pavattānañca. Calito hi kāyo, pavattā	2510	
PA_tika-vin07_t:2510_7	vācā. Ettha ca kāyavācānamaññatarameva aṅgaṃ. Tañca…pe… abyākatanti evaṃ abyākatassa	2510	
PA_tika-vin07_t:2510_8	āpattikāraṇabhāveneva vuttattā. “Āpattādhikaraṇaṃ siyā akusalaṃ siyā abyākata”nti	2510	
PA_tika-vin07_t:2510_9	idaṃ kāraṇūpacārena pariyāyato vuttaṃ, na nippariyāyatoti sijjhati.	2510	
PA_tika-vin07_t:2511_0	Yaṃ pana sāratthadīpaniyaṃ āpattiyā nippariyāyatova akusalādisabhāvataṃ samatthetuṃ	2511	
PA_tika-vin07_t:2511_1	bahuṃ papañcitaṃ, taṃ na sārato paccetabbaṃ duṭṭhadosasikkhāpadaṭṭhakathāyameva paṭikkhittattā.	2511	
PA_tika-vin07_t:2511_2	Tenevetthāpi “yaṃ cittaṃ āpattiyā aṅgaṃ hotī”tiādinā akusalacittassāpi āpattiyā kāraṇattena	2511	
PA_tika-vin07_t:2511_3	bhinnatāva dassitā. Yaṃ panettha vattabbaṃ, taṃ heṭṭhā dassitamevāti idha na vitthārayimha.	2511	
PA_tika-vin07_t:2511_4	Evaṃ vītikkamato yo vītikkamoti ettha akusalacittena ñatvā vītikkamantassa kāyavacīvītikkamasamuṭṭhitā	2511	
PA_tika-vin07_t:2511_5	āpattivītikkamoti vutto. Esa nayo abyākatavārepi.	2511	
PA_tika-vin07_t:2512	Adhikaraṇakathāvaṇṇanā niṭṭhitā.	251	
PA_tika-vin07_t:2513	Adhikaraṇavūpasamanasamathakathādivaṇṇanā	251	
PA_tika-vin07_t:2514_0	228. Pāḷiyaṃ vivādādhikaraṇaṃ ekaṃ samathaṃ anāgammātiādi pucchā. Siyātiādi vissajjanaṃ.	2514	
PA_tika-vin07_t:2514_1	Siyātissa vacanīyanti eteneva vūpasamaṃ siyāti vattabbaṃ bhaveyyāti attho. Sammukhāvinayasminti	2514	
PA_tika-vin07_t:2514_2	sammukhāvinayattasminti bhāvappadhāno niddeso daṭṭhabbo. Evaṃ sabbavāresu. “Kārako	2514	
PA_tika-vin07_t:2514_3	ukkoṭetī”ti idaṃ upalakkhaṇamattaṃ, yassa kassaci ukkoṭentassa pācittiyameva. Ubbāhikāya	2514	
PA_tika-vin07_t:2514_4	khīyanake pācittiyaṃ na vuttaṃ tattha chandadānassa natthitāya.	2514	
PA_tika-vin07_t:2515	235. Vaṇṇāvaṇṇāyo katvāti khuddakamahantehi saññāṇehi yuttāyo katvā. Tenāha “nimittasaññaṃ āropetvā”ti.	251	
PA_tika-vin07_t:2516	242. Kiccādhikaraṇaṃ …pe… sammatīti ettha sammukhāvinayena apalokanādikammaṃ sampajjatīti attho daṭṭhabbo.	251	
PA_tika-vin07_t:2517	Adhikaraṇavūpasamanasamathakathādivaṇṇanā niṭṭhitā.	251	
PA_tika-vin07_t:2518	Samathakkhandhakavaṇṇanānayo niṭṭhito.	251	
PA_tika-vin07_t:2519	5. Khuddakavatthukkhandhako	251	
PA_tika-vin07_t:2520	Khuddakavatthukathāvaṇṇanā	252	
PA_tika-vin07_t:2521_0	243. Khuddakavatthukkhandhake aṭṭhapadākārenāti jūtaphalake aṭṭhagabbharājiākārena.	2521	
PA_tika-vin07_t:2521_1	Mallakamūlasaṇṭhānenāti kheḷamallakamūlasaṇṭhānena. Idañca vaṭṭādhārakaṃ sandhāya	2521	
PA_tika-vin07_t:2521_2	vuttaṃ, kaṇṭake uṭṭhāpetvā katavaṭṭakapālassetaṃ adhivacanaṃ.	2521	
PA_tika-vin07_t:2522	244. Puthupāṇikanti muṭṭhiṃ akatvā vikasitahatthatalehi piṭṭhiparikammaṃ vuccati. Etameva sandhāya “hatthaparikamma”nti vuttaṃ.	252	
PA_tika-vin07_t:2523	245. Muttolambakādīnanti ādi-saddena kuṇḍalādiṃ saṅgaṇhāti. Palambakasuttanti brāhmaṇānaṃ yaññopacitasuttādiākāraṃ vuccati. Valayanti hatthapādavalayaṃ.	252	
PA_tika-vin07_t:2524_0	246. Dvaṅguleti upayogabahuvacanaṃ, dvaṅgulappamāṇaṃ atikkāmetuṃ na vaṭṭatīti attho.	2524	
PA_tika-vin07_t:2524_1	Ettha ca dumāsassa vā dvaṅgulassa vā atikkantabhāvaṃ ajānantassāpi kesamassugaṇanāya	2524	
PA_tika-vin07_t:2524_2	acittakāpattiyo hontīti vadanti.	2524	
PA_tika-vin07_t:2525_0	Kocchenāti usīratiṇādīni bandhitvā samaṃ chinditvā gahitakocchena. Cikkalenāti silesayuttatelena.	2525	
PA_tika-vin07_t:2525_1	Uṇhābhitattarajasirānampīti uṇhābhitattānaṃ rajokiṇṇasirānaṃ. Addahatthenāti allahatthena.	2525	
PA_tika-vin07_t:2526_0	248-9. Sādhugītanti aniccatādipaṭisaññuttaṃ gītaṃ. Caturassena vattenāti paripuṇṇena	2526	
PA_tika-vin07_t:2526_1	uccāraṇavattena. Taraṅgavattādīnaṃ sabbesampi sāmaññalakkhaṇaṃ dassetuṃ “sabbesaṃ…pe…	2526	
PA_tika-vin07_t:2526_2	lakkhaṇa”nti vuttaṃ. Yattakāhi mattāhi akkharaṃ paripuṇṇaṃ hoti, tatopi adhikamattāyuttaṃ	2526	
PA_tika-vin07_t:2526_3	katvā kathanaṃ vikārakathanaṃ nāma, tathā akatvā kathanameva lakkhaṇanti attho. Bāhiralominti	2526	
PA_tika-vin07_t:2526_4	bhāvanapuṃsakaniddeso, yathā bahiddhā lomāni dissanti, evaṃ dhārentassa dukkaṭanti attho.	2526	
PA_tika-vin07_t:2527_0	250. Pāḷiyaṃ taruṇaññeva ambanti taruṇaṃ asañjātabījaṃ eva ambaphalaṃ. Pātāpetvāti	2527	
PA_tika-vin07_t:2527_1	chindāpetvāva. “Mattāvaṇṇitā”ti idaṃ “pare nindantī”ti sāsanahitesitāya vuttaṃ. Na	2527	
PA_tika-vin07_t:2527_2	pariyāpuṇiṃsūti nāsikkhiṃsu.	2527	
PA_tika-vin07_t:2528	251. Cattāri ahirājakulānīti sabbesaṃ ahibhedānaṃ catūsu eva saṅgahato vuttaṃ. Attaparittaṃ kātunti attano parittāṇaṃ kātuṃ.	252	
PA_tika-vin07_t:2529_0	Virūpakkhehi me mettanti virūpakkhajātikehi nāgehi saha mayhaṃ mittabhāvo hotu, mettā	2529	
PA_tika-vin07_t:2529_1	hotūti attho, te sukhitā niddukkhā averā hontūti adhippāyo. Evañhi mettāpharaṇaṃ	2529	
PA_tika-vin07_t:2529_2	hoti. Sesesupi eseva nayo. Apādakehīti ahikulehi saha sabbasattesu odhiso mettāpharaṇadassanaṃ.	2529	
PA_tika-vin07_t:2529_3	Mā maṃ apādako hiṃsīti tāya mettāya attarakkhāvidhānadassanaṃ.	2529	
PA_tika-vin07_t:2530	Sabbe sattātiādi attānaṃ upamaṃ katvā sabbasattesu anodhiso mettāpharaṇadassanaṃ. Tattha mā kañci pāpamāgamāti kañci sattaṃ lāmakaṃ dukkhahetu, dukkhañca mā āgacchatu.	253	
PA_tika-vin07_t:2531_0	Evaṃ mettāya attaguttiṃ dassetvā idāni ratanattayānussaraṇena dassetuṃ “appamāṇo”tiādi	2531	
PA_tika-vin07_t:2531_1	vuttaṃ. Tattha pamāṇakaradhammā akusalā, tabbipākā ca pamāṇā, tappaṭipakkhā sīlādayo	2531	
PA_tika-vin07_t:2531_2	guṇā, tabbipākā ca lokiyalokuttaraphalāni appamāṇā, te assa atthīti appamāṇo, appamāṇā	2531	
PA_tika-vin07_t:2531_3	vā aparimeyyaguṇā assātipi appamāṇo. Pamāṇavantānīti yathāvuttapamāṇakaradhammayuttāni.	2531	
PA_tika-vin07_t:2531_4	Ahivicchikāti sarīsapānaññeva pabhedadassanaṃ. Uṇṇanābhīti lomasanābhiko makkaṭo.	2531	
PA_tika-vin07_t:2531_5	Sarabūti gharagoḷikā.	2531	
PA_tika-vin07_t:2532_0	Paṭikkamantūti apagacchantu, mā maṃ vihesayiṃsūti attho. Sohaṃ namoti ettha “karomī”ti	2532	
PA_tika-vin07_t:2532_1	pāṭhaseso. Yasmā mayā mettādīhi tumhākañca mayhañca rakkhā katā, yasmā ca sohaṃ bhagavato	2532	
PA_tika-vin07_t:2532_2	namo karomi, vipassīādīnaṃ sattannampi namo karomi, tasmā paṭikkamantu bhūtānīti yojanā.	2532	
PA_tika-vin07_t:2533_0	Aññamhīti kāmarāge asubhamanasikārādinā chetabbeti attho. Aṅgajātanti bījavirahitaṃ	2533	
PA_tika-vin07_t:2533_1	purisanimittaṃ. Bīje hi chinne opakkamikapaṇḍako nāma abhabbo hotīti vadanti. Eke	2533	
PA_tika-vin07_t:2533_2	pana “bījassāpi chedanakkhaṇe dukkaṭāpatti eva kamena purisindriyādike antarahite	2533	
PA_tika-vin07_t:2533_3	paṇḍako nāma abhabbo hoti, tadā liṅganāsanāya nāsetabbo”ti vadanti. Tādisaṃ vā dukkhaṃ	2533	
PA_tika-vin07_t:2533_4	uppādentassāti muṭṭhippahārādīhi attano dukkhaṃ uppādentassa.	2533	
PA_tika-vin07_t:2534_0	252. Pāḷiyaṃ tuyheso pattoti “yo ca arahā ceva iddhimā ca, tassa dinnamevā”ti seṭṭhinā	2534	
PA_tika-vin07_t:2534_1	vuttaṃ, taṃ sandhāya vadati. Taṃ pattaṃ gahetvā tikkhattuṃ rājagahaṃ anupariyāyīti	2534	
PA_tika-vin07_t:2534_2	ettha veḷuparamparāya baddhapattassa uparibhāge ākāse nagaraṃ tikkhattuṃ anupariyāyitvā	2534	
PA_tika-vin07_t:2534_3	ṭhitabhāvaṃ sandhāya “pattaṃ gahetvā”ti vuttaṃ, na pana thero hatthena pattaṃ sayameva	2534	
PA_tika-vin07_t:2534_4	aggahesi. Keci pana vadanti “iddhibalena taṃ pattaṃ veḷuparamparato muñcitvā theraṃ	2534	
PA_tika-vin07_t:2534_5	anubandhamāno aṭṭhāsi, so ca anena hatthena gahito viya ahosī”ti. Tathā ṭhitameva	2534	
PA_tika-vin07_t:2534_6	pana sandhāya “bhāradvājassa hatthato pattaṃ gahetvā”ti vuttaṃ. Te ca manussā…pe…	2534	
PA_tika-vin07_t:2534_7	anubandhiṃsūti ye ca manussā paṭhamaṃ pāṭihāriyaṃ nāddasaṃsu, te amhākampi pāṭihāriyaṃ	2534	
PA_tika-vin07_t:2534_8	dassehīti theramanubandhiṃsu. Thero ca sīhabyagghādirūpaṃ gahetvā vikubbaniddhiṃ	2534	
PA_tika-vin07_t:2534_9	dasseti, te ca acchariyabbhutajātā uccāsaddā mahāsaddā ahesuṃ. Tenāha “kiṃ nu kho	2534	
PA_tika-vin07_t:2534_10	so, ānanda, uccāsaddo mahāsaddo”ti. Iddhipāṭihāriyaṃ na dassetabbanti ettha “yo pakativaṇṇaṃ	25341	
PA_tika-vin07_t:2534_11	vijahitvā kumāravaṇṇaṃ vā dasseti, nāgavaṇṇaṃ vā…pe… vividhampi senābyūhaṃ dassetī”ti	25341	
PA_tika-vin07_t:2534_12	evamāgatā attano sarīrassa vikārāpādanavasappavattā vikubbaniddhi adhippetāti āha	25341	
PA_tika-vin07_t:2534_13	“adhiṭṭhāniddhi pana appaṭikkhittā”ti. Pakatiyā eko bahukaṃ āvajjati, sataṃ vā sahassaṃ	25341	
PA_tika-vin07_t:2534_14	vā satasahassaṃ vā āvajjetvā ñāṇena adhiṭṭhāti “bahuko homī”ti evaṃ dassitā adhiṭṭhānavasena	25341	
PA_tika-vin07_t:2534_15	nipphannā adhiṭṭhāniddhi nāma. Gihivikaṭānīti gihisantakāni.	25341	
PA_tika-vin07_t:2535	253. Pāḷiyaṃ na acchupiyantīti na phusitāni honti. Rūpakākiṇṇānīti itthirūpādīhi ākiṇṇāni.	253	
PA_tika-vin07_t:2536_0	254. Bhūmiādhāraketi dantādīhi kate valayādhārake. Etassa valayādhārakassa anuccatāya	2536	
PA_tika-vin07_t:2536_1	ṭhapitā pattā na paripatantīti “tayo patte ṭhapetuṃ vaṭṭatī”ti vuttaṃ. Anuccatañhi	2536	
PA_tika-vin07_t:2536_2	sandhāya ayaṃ “bhūmiādhārako”ti vutto. Dāruādhārakadaṇḍādhārakesūti ekadārunā kataādhārake,	2536	
PA_tika-vin07_t:2536_3	bahūhi daṇḍehi kataādhārake ca. Ete ca uccatarā honti pattehi saha patanasabhāvā.	2536	
PA_tika-vin07_t:2536_4	Tena “susajjitesū”ti vuttaṃ. Bhamakoṭisadisoti yattha dhamakaraṇādiṃ pavesetvā likhanti,	2536	
PA_tika-vin07_t:2536_5	tassa bhamakassa koṭiyā sadiso. Tādisassa dāruādhārakassa avitthiṇṇatāya ṭhapitopi	2536	
PA_tika-vin07_t:2536_6	patto patatīti “anokāso”ti vutto.	2536	
PA_tika-vin07_t:2537_0	Ālindakamiḍḍhikādīnanti pamukhamiḍḍhikādīnaṃ, uccavatthukānanti attho. Bāhirapasseti	2537	
PA_tika-vin07_t:2537_1	pāsādādīnaṃ bahikuṭṭe. Tanukamiḍḍhikāyāti vedikāya. Sabbattha pana hatthappamāṇato	2537	
PA_tika-vin07_t:2537_2	abbhantare ṭhapetuṃ vaṭṭati. Ādhāre pana tato bahipi vaṭṭati.	2537	
PA_tika-vin07_t:2538_0	Pāḷiyaṃ oṭṭhoti mukhavaṭṭi. Pattamāḷakanti upacikānaṃ anuṭṭhahanatthāya bhūmito uccataraṃ	2538	
PA_tika-vin07_t:2538_1	kataṃ vedikākāramāḷakaṃ. Mahāmukhakuṇḍasaṇṭhānāti mahāmukhacāṭisaṇṭhānā. Laggentassa	2538	
PA_tika-vin07_t:2538_2	dukkaṭanti kevalaṃ pattaṃ laggentassa, na thavikāya laggentassāti vadanti. Vīmaṃsitabbaṃ.	2538	
PA_tika-vin07_t:2538_3	Aññena pana bhaṇḍakenāti aññena bhārabandhanena bhaṇḍakena. “Bandhitvā olambetu”nti	2538	
PA_tika-vin07_t:2538_4	vuttattā pattatthavikāya aṃsabaddhako yathā laggitaṭṭhānato na parigaḷati, tathā	2538	
PA_tika-vin07_t:2538_5	sabbathāpi bandhitvā ṭhapetuṃ vaṭṭati. Bandhitvāpi upari ṭhapetuṃ na vaṭṭatīti upari	2538	
PA_tika-vin07_t:2538_6	nisīdantā ottharitvā bhindantīti vuttaṃ. Tattha ṭhapetuṃ vaṭṭatīti nisīdanasaṅkābhāvato	2538	
PA_tika-vin07_t:2538_7	vuttaṃ. Bandhitvā vāti bandhitvā ṭhapitachatte vā. Yo kocīti bhattapūropi tucchapattopi.	2538	
PA_tika-vin07_t:2539_0	255. Pariharitunti divase divase piṇḍāya caraṇatthāya ṭhapetuṃ. Pattaṃ alabhantena	2539	
PA_tika-vin07_t:2539_1	pana ekadivasaṃ piṇḍāya caritvā bhuñjitvā chaḍḍetuṃ vaṭṭati. Tenāha “tāvakālikaṃ	2539	
PA_tika-vin07_t:2539_2	paribhuñjituṃ vaṭṭatī”ti. Paṇṇapuṭādīsupi eseva nayo. Abhuṃ meti abhūti mayhaṃ, vināso	2539	
PA_tika-vin07_t:2539_3	mayhanti attho. Pāḷiyaṃ pisāco vatamanti pisāco vatāyaṃ, ayameva vā pāṭho. Pisācillikāti	2539	
PA_tika-vin07_t:2539_4	pisācadārakā. Chavasīsassa pattoti chavasīsamayo patto. Pakativikārasambandhe cetaṃ sāmivacanaṃ.	2539	
PA_tika-vin07_t:2540_0	Cabbetvāti niṭṭhubhitvā. “Paṭiggahaṃ katvā”ti vuttattā ucchiṭṭhahatthena udakaṃ gahetvā	2540	
PA_tika-vin07_t:2540_1	pattaṃ paripphositvā dhovanaghaṃsanavasena hatthaṃ dhovituṃ vaṭṭati, ettakena pattaṃ	2540	
PA_tika-vin07_t:2540_2	paṭiggahaṃ katvā hattho dhovito nāma na hoti. Ekaṃ udakagaṇḍusaṃ gahetvāti pattaṃ	2540	
PA_tika-vin07_t:2540_3	aphusitvā tattha udakameva ucchiṭṭhahatthena ukkhipitvā gaṇḍusaṃ katvā, vāmahattheneva	2540	
PA_tika-vin07_t:2540_4	vā pattaṃ ukkhipitvā mukhena gaṇḍusaṃ gahetumpi vaṭṭati. Bahi udakena vikkhāletvāti	2540	
PA_tika-vin07_t:2540_5	dvīsu aṅgulīsu āmisamattaṃ vikkhāletvā bahi gahetumpi vaṭṭati. Paṭikhāditukāmoti	2540	
PA_tika-vin07_t:2540_6	ettha na sayaṃ khāditukāmopi aññesaṃ khādanārahaṃ ṭhapetuṃ labhati. Tattheva katvāti	2540	
PA_tika-vin07_t:2540_7	patteyeva yathāṭhapitaṭṭhānato anuddharitvā. Luñcitvāti tato maṃsameva niravasesaṃ uppaṭṭetvā.	2540	
PA_tika-vin07_t:2541_0	256. Kiṇṇacuṇṇenāti surākiṇṇacuṇṇena. Makkhetunti sūciṃ makkhetuṃ. Nisseṇimpīti catūhi	2541	
PA_tika-vin07_t:2541_1	daṇḍehi cīvarappamāṇena āyatacaturassaṃ katvā baddhapaṭalampi. Ettha hi cīvarakoṭiyo	2541	
PA_tika-vin07_t:2541_2	samakaṃ bandhitvā cīvaraṃ yathāsukhaṃ sibbanti. Tattha attharitabbanti tassā nisseṇiyā	2541	
PA_tika-vin07_t:2541_3	upari cīvarassa upatthambhanatthāya attharitabbaṃ. Kathinasaṅkhātāya nisseṇiyā cīvarassa	2541	
PA_tika-vin07_t:2541_4	bandhanakarajju kathinarajjūti majjhimapadalopīsamāsoti āha “yāyā”tiādi. Tattha yasmā	2541	
PA_tika-vin07_t:2541_5	dvinnaṃ paṭalānaṃ ekasmiṃ adhike jāte tattha valiyo honti, tasmā dupaṭṭacīvarassa	2541	
PA_tika-vin07_t:2541_6	paṭaladvayampi samakaṃ katvā bandhanakarajju kathinarajjūti veditabbaṃ.	2541	
PA_tika-vin07_t:2542_0	Pāḷiyaṃ kathinassa anto jīratīti kathine baddhassa cīvarassa pariyanto jīrati. Kathinanissitañhi	2542	
PA_tika-vin07_t:2542_1	cīvaraṃ idha nissayavohārena “kathina”nti vuttaṃ “mañcā ghosantī”tiādīsu viya. Anuvātaṃ	2542	
PA_tika-vin07_t:2542_2	paribhaṇḍanti kathine bandhanarajjūhi cīvarassa samantā pariyantassa ajīraṇatthaṃ	2542	
PA_tika-vin07_t:2542_3	yehi kehici coḷakehi dīghato anuvātaṃ, tiriyato paribhaṇḍañca sibbitvā kātuṃ yattha	2542	
PA_tika-vin07_t:2542_4	rajjuke pavesetvā daṇḍesu paliveṭhetvā cīvarasamakaṃ ākaḍḍhituṃ sakkā, tādisanti	2542	
PA_tika-vin07_t:2542_5	attho. Keci pana “kathinasaṅkhātesu kilañjādīsu eva ajīraṇatthāya anuvātaparibhaṇḍakaraṇaṃ	2542	
PA_tika-vin07_t:2542_6	anuññāta”nti vadanti. Tassa majjheti purāṇakathinasseva anto. Bhikkhuno pamāṇenāti	2542	
PA_tika-vin07_t:2542_7	bhikkhuno cīvarassa pamāṇena. Aññaṃ nisseṇinti dīghato ca tiriyato ca aññaṃ daṇḍaṃ ṭhapetvā bandhituṃ.	2542	
PA_tika-vin07_t:2543_0	Bidalakanti diguṇakaraṇasaṅkhātakiriyāvisesassa adhivacanaṃ. Tenāha “duguṇakaraṇa”nti.	2543	
PA_tika-vin07_t:2543_1	Pavesanasalākanti valīnaṃ aggahaṇatthāya pavesanakaveḷusalākādi. Pāḷiyaṃ paṭiggahanti aṅgulikañcukaṃ.	2543	
PA_tika-vin07_t:2544_0	257. Pāti nāma bhaṇḍaṭṭhapanako bhājanaviseso. Pāḷiyaṃ paṭiggahathavikanti pātiādibhājanatthavikaṃ.	2544	
PA_tika-vin07_t:2544_1	Cinitunti uccavatthupariyantassa apatanatthāya iṭṭhakādīhi cinituṃ. Ālambanabāhanti	2544	
PA_tika-vin07_t:2544_2	ālambanarajjudaṇḍādi. Paribhijjatīti kaṭasārādikaṃ kathinamajjhe bhaṅgaṃ hoti. Ussāpetvāti	2544	
PA_tika-vin07_t:2544_3	daṇḍakathinaṃ sandhāya vuttaṃ.	2544	
PA_tika-vin07_t:2545_0	258-9. Udakaṃ akappiyanti sappāṇakaṃ. Upanandhīti veraṃ bandhi. Addhānamaggo paṭipajjitabboti	2545	
PA_tika-vin07_t:2545_1	ettha addhayojanaṃ addhānamaggo nāma, taṃ paṭipajjitukāmassa sañcicca vihārūpacārātikkamane	2545	
PA_tika-vin07_t:2545_2	āpatti. Asañcicca gatassa pana yattha sarati, tattha ṭhatvā saṅghāṭikaṇṇādiṃ anadhiṭṭhahitvā	2545	
PA_tika-vin07_t:2545_3	gamane padavārena āpattīti veditabbaṃ. Na sammatīti na pahoti.	2545	
PA_tika-vin07_t:2546_0	260. Abhisannakāyāti semhādidosasannicitakāyā. Tattha majjheti aggaḷapāsakassa majjhe.	2546	
PA_tika-vin07_t:2546_1	Uparīti aggaḷapāsakassa uparibhāge. Udakaṭṭhapanaṭṭhānanti udakaṭṭhapanatthāya paricchinditvā kataṭṭhānaṃ.	2546	
PA_tika-vin07_t:2547	261. Pāḷiyaṃ udapānanti kūpaṃ. Nīcavatthukoti kūpassa samantā kūlaṭṭhānaṃ, bhūmisamaṃ tiṭṭhatīti attho. Udakena otthariyyatīti samantā vassodakaṃ āgantvā kūpe patatīti attho.	254	
PA_tika-vin07_t:2548	262. Vāhentīti ussiñcanti. Arahaṭaghaṭiyantaṃ nāma cakkasaṇṭhānaṃ anekāraṃ are are ghaṭikāni bandhitvā ekena, dvīhi vā paribbhamiyamānayantaṃ.	254	
PA_tika-vin07_t:2549	263. Āviddhapakkhapāsakanti kaṇṇikamaṇḍalassa samantā ṭhapitapakkhapāsakaṃ. Maṇḍaleti kaṇṇikamaṇḍale. Pakkhapāsake ṭhapetvāti samantā caturassākārena phalakādīni ṭhapetvā.	254	
PA_tika-vin07_t:2550_0	264. Namatakaṃ nāma santhatasadisanti keci vadanti. Keci pana “rukkhatacamaya”nti.	2550	
PA_tika-vin07_t:2550_1	Cammakhaṇḍaparihārenāti anadhiṭṭhahitvā sayanāsanavidhināti attho. Peḷāyāti aṭṭhaṃsasoḷasaṃsādiākārena	2550	
PA_tika-vin07_t:2550_2	katāya bhājanākārāya peḷāya. Yattha uṇhapāyāsādiṃ pakkhipitvā upari bhojanapātiṃ	2550	
PA_tika-vin07_t:2550_3	ṭhapenti bhattassa uṇhabhāvāvigamanatthaṃ, tādisassa bhājanākārassa ādhārassetaṃ	2550	
PA_tika-vin07_t:2550_4	adhivacanaṃ. Teneva pāḷiyaṃ “āsittakūpadhāna”nti vuttaṃ. Tassa ca pāyāsādīhi āsittakādhāroti	2550	
PA_tika-vin07_t:2550_5	attho. Idañca āsittakūpadhānaṃ paccantesu na jānanti kātuṃ, majjhimadeseyeva karonti.	2550	
PA_tika-vin07_t:2550_6	Keci pana “gihiparibhogo ayomayādi sabbopi ādhāro āsittakūpadhānameva anulometī”ti	2550	
PA_tika-vin07_t:2550_7	vadanti, eke pana “kappiyalohamayo ādhāro maḷorikameva anulometī”ti. Vīmaṃsitvā gahetabbaṃ.	2550	
PA_tika-vin07_t:2550_8	Pubbe pattaguttiyā ādhāro anuññāto. Idāni bhuñjituṃ maḷorikā anuññātā. Chiddanti	2550	
PA_tika-vin07_t:2550_9	chiddayuttaṃ. Viddhanti antovinividdhachiddaṃ. Āviddhanti samantato chiddaṃ.	2550	
PA_tika-vin07_t:2551_0	265. Pattaṃ nikkujjitunti ettha kammavācāya asambhogakaraṇavaseneva nikkujjanaṃ,	2551	
PA_tika-vin07_t:2551_1	na pattānaṃ adhomukhaṭṭhapanena. Tenāha “asambhogaṃ saṅghena karotū”tiādi, taṃ vaḍḍhaṃ	2551	
PA_tika-vin07_t:2551_2	kammavācāya saṅghena saddhiṃ asambhogaṃ saṅgho karotūti attho.	2551	
PA_tika-vin07_t:2552_0	Pattaṃ nikkujjeyyāti vaḍḍhassa pattanikkujjanadaṇḍakammaṃ kareyya. Asambhogaṃ saṅghena	2552	
PA_tika-vin07_t:2552_1	karaṇanti saṅghena vaḍḍhassa asambhogakaraṇaṃ. Yathā asambhogo hoti, tathā karaṇanti	2552	
PA_tika-vin07_t:2552_2	attho. Nikkujjito…pe… asambhogaṃ saṅghenāti ettha saṅghena asambhogo hotīti attho	2552	
PA_tika-vin07_t:2552_3	daṭṭhabbo. Evaṃ bhagavatā asambhogakaraṇassa āṇattattā, kammavācāya ca sāvitattā,	2552	
PA_tika-vin07_t:2552_4	aṭṭhakathāyañca “koci deyyadhammo na gahetabbo”ti vuttattā patte nikkujjite tassa	2552	
PA_tika-vin07_t:2552_5	santakaṃ ñatvā gaṇhantassa dukkaṭamevāti gahetabbaṃ.	2552	
PA_tika-vin07_t:2553_0	Accayoti ñāyappaṭipattiṃ atikkamitvā pavatti, aparādhoti attho. Maṃ accagamāti maṃ	2553	
PA_tika-vin07_t:2553_1	atikkamma pavatto. Taṃ te mayaṃ paṭiggaṇhāmāti taṃ te aparādhaṃ mayaṃ khamāma. Bhikkhūnaṃ	2553	
PA_tika-vin07_t:2553_2	alābhāya parisakkatītiādīsu alābhāya parisakkanādito viratoti evamattho gahetabbo.	2553	
PA_tika-vin07_t:2553_3	Asambhogaṃ bhikkhusaṅghenāti ettha “kato”ti pāṭhaseso.	2553	
PA_tika-vin07_t:2554_0	268. Yāva pacchimā sopānakaḷevarāti paṭhamasopānaphalakaṃ sandhāya vuttaṃ. Tañhi	2554	
PA_tika-vin07_t:2554_1	pacchā dussena santhatattā eva vuttaṃ. “Pacchimaṃ janataṃ tathāgato anukampatī”ti	2554	
PA_tika-vin07_t:2554_2	idaṃ thero anāgate bhikkhūnaṃ celapaṭikassa akkamanapaccayā apavādaṃ sikkhāpadapaññattiyā	2554	
PA_tika-vin07_t:2554_3	nivāraṇena bhagavato anukampaṃ sandhāyāha. Apagatagabbhāti vijātaputtā. Tenāha “maṅgalatthāyā”ti.	2554	
PA_tika-vin07_t:2555	269-270. Bījaninti caturassabījaniṃ. Ekapaṇṇacchattanti tālapaṇṇādinā ekena pattena katachattaṃ.	255	
PA_tika-vin07_t:2556_0	274-5. Anurakkhaṇatthanti pariggahetvā gopanatthaṃ. Dīghaṃ kārentīti kesehi saddhiṃ	2556	
PA_tika-vin07_t:2556_1	acchinditvā ṭhapāpenti. Catukoṇanti yathā upari nalāṭantesu dve, heṭṭhā hanukapasse	2556	
PA_tika-vin07_t:2556_2	dveti cattāro koṇā paññāyanti, evaṃ caturassaṃ katvā kappāpanaṃ. Pāḷiyaṃ dāṭhikaṃ	2556	
PA_tika-vin07_t:2556_3	ṭhapāpentīti uttaroṭṭhe massuṃ acchinditvā ṭhapāpenti. Rudhīti khuddakavaṇaṃ.	2556	
PA_tika-vin07_t:2557_0	277. Pāḷiyaṃ lohabhaṇḍakaṃsabhaṇḍasannicayoti lohabhaṇḍassa, kaṃsabhaṇḍassa ca sannicayoti	2557	
PA_tika-vin07_t:2557_1	attho. Bandhanamattanti vāsidaṇḍādīnaṃ koṭīsu apātanatthaṃ lohehi bandhanaṃ. Tantakanti	2557	
PA_tika-vin07_t:2557_2	āyogavāyanatthaṃ tadākārena pasāritatantaṃ.	2557	
PA_tika-vin07_t:2558_0	278. “Yattha sarati, tattha bandhitabba”nti etena asañcicca kāyabandhanaṃ abandhitvā	2558	
PA_tika-vin07_t:2558_1	paviṭṭhassa anāpattīti dasseti. Murajavaṭṭisaṇṭhānaṃ veṭhetvā katanti evaṃ bahurajjuke	2558	
PA_tika-vin07_t:2558_2	ekato katvā nānāvaṇṇehi suttehi katanti keci vadanti. Ekavaṇṇasuttenāpi valayaghaṭakādivikāraṃ	2558	
PA_tika-vin07_t:2558_3	dassetvā veṭhitampi murajameva. Vikāraṃ pana adassetvā maṭṭhaṃ katvā nirantaraṃ veṭhitaṃ	2558	
PA_tika-vin07_t:2558_4	vaṭṭati. Teneva dutiyapārājikasaṃvaṇṇanāyaṃ vuttaṃ “bahurajjuke ekato katvā ekena	2558	
PA_tika-vin07_t:2558_5	nirantaraṃ veṭhetvā kataṃ ‘bahurajjuka’nti na vattabbaṃ, vaṭṭatī”ti. Muddikakāyabandhanaṃ	2558	
PA_tika-vin07_t:2558_6	nāma caturassaṃ akatvā sajjitaṃ. Pāmaṅgadasā caturassā. Mudiṅgasaṇṭhānenāti varakasīsākārena.	2558	
PA_tika-vin07_t:2558_7	Pāsantoti dasāpariyosānaṃ.	2558	
PA_tika-vin07_t:2559	279. Pāḷiyaṃ gaṇṭhikaphalakaṃ pāsakaphalakanti ettha dārudantādimayesu phalakesu gaṇṭhikapāsakāni appetvā cīvare ṭhapetuṃ anuññātaṃ. Koṭṭo vivariyatīti anuvāto vivariyati.	255	
PA_tika-vin07_t:2560	280-1. Pāḷikārakoti bhikkhūnaṃ yathāvuḍḍhaṃ pāḷiyā patiṭṭhāpako. Tassāpi tathā pārupituṃ na vaṭṭati. Pāḷiyaṃ muṇḍavaṭṭīti mallādayo.	256	
PA_tika-vin07_t:2561_0	282. Pamāṇaṅgulenāti vaḍḍhakīaṅgulena. Keci pana “pakatiaṅgulenā”ti vadanti, taṃ	2561	
PA_tika-vin07_t:2561_1	caturaṅgulapacchimakavacanena na sameti. Na hi pakataṅgulena caturaṅgulappamāṇaṃ	2561	
PA_tika-vin07_t:2561_2	dantakaṭṭhaṃ kaṇṭhe avilaggaṃ khādituṃ sakāti.	2561	
PA_tika-vin07_t:2562	285. Pāḷiyaṃ sakāya niruttiyā buddhavacanaṃ dūsentīti māgadhabhāsāya sabbesaṃ vattuṃ sukaratāya hīnajaccāpi uggaṇhantā dūsentīti attho.	256	
PA_tika-vin07_t:2563	289. Mā bhikkhū byābādhayiṃsūti lasuṇagandhena bhikkhū mā bādhayiṃsu.	256	
PA_tika-vin07_t:2564	291. Avalekhanapīṭharoti avalekhanakaṭṭhānaṃ ṭhapanabhājanaviseso. Apidhānanti pidhānaphalakādi.	256	
PA_tika-vin07_t:2565	Khuddakavatthukathāvaṇṇanā niṭṭhitā.	256	
PA_tika-vin07_t:2566	Khuddakavatthukkhandhakavaṇṇanānayo niṭṭhito.	256	
PA_tika-vin07_t:2567	6. Senāsanakkhandhako	256	
PA_tika-vin07_t:2568	Vihārānujānanakathāvaṇṇanā	256	
PA_tika-vin07_t:2569_0	295. Senāsanakkhandhake sisireti sisirakāle himapātavasena sattāhavaddalikādivassapātavassena	2569	
PA_tika-vin07_t:2569_1	ca uppanno kharo sītasamphasso adhippetoti āha “samphusitako”ti. “Tato”ti idaṃ kattuatthe	2569	
PA_tika-vin07_t:2569_2	nissakkavacanaṃ, tena ca vihārena vātātapo paṭihaññatīti atthoti āha “vihārena paṭihaññatī”ti.	2569	
PA_tika-vin07_t:2570_0	296. Āviñchanachiddanti yattha aṅguliṃ vā rajjusaṅkhalikādiṃ vā pavesetvā kavāṭaṃ	2570	
PA_tika-vin07_t:2570_1	ākaḍḍhantā dvārabāhaṃ phusāpenti, tassetaṃ adhivacanaṃ. Senāsanaparibhoge akappiyaṃ	2570	
PA_tika-vin07_t:2570_2	nāma natthīti dassanatthaṃ “sacepi dīpinaṅguṭṭhenā”tiādi vuttaṃ. Cetiye vedikāsadisanti	2570	
PA_tika-vin07_t:2570_3	vātapānadāruṃ vā jālaṃ vā aṭṭhapetvā dāruṭṭhāne cetiye vedikāya paṭṭādīni viya iṭṭhakādīhi	2570	
PA_tika-vin07_t:2570_4	uddhaṃ, tiriyañca paṭṭikādayo dassetvā catuchiddayuttaṃ kataṃ. Thambhakavātapānaṃ	2570	
PA_tika-vin07_t:2570_5	nāma tiriyaṃ dārūni adatvā uddhaṃ ṭhapitadārūhi eva kataṃ. Coḷakapādapuñchanaṃ bandhitunti	2570	
PA_tika-vin07_t:2570_6	vātapānappamāṇena pādapuñchanasadisaṃ coḷakādinā bandhitvā vagguliādippavesananivāraṇatthaṃ,	2570	
PA_tika-vin07_t:2570_7	kathetunti attho. Miḍḍhakanti mañcākārena kaṭṭhamattikādīhi katavedikākāraṃ.	2570	
PA_tika-vin07_t:2571_0	297. Caturassapīṭhanti samacaturassaṃ. Aṭṭhaṅgulapādakaṃ vaṭṭatīti aṭṭhaṅgulapādakameva	2571	
PA_tika-vin07_t:2571_1	vaṭṭati. Pamāṇātikkantopi vaṭṭatīti samacaturassameva sandhāya vuttaṃ. Āyatacaturassā	2571	
PA_tika-vin07_t:2571_2	pana sattaṅgapañcaṅgāpi uccapādā na vaṭṭanti. Vetteheva caturassādiākārena kataṃ	2571	
PA_tika-vin07_t:2571_3	bhaddapīṭhanti āha “vettamayaṃ pīṭha”nti. Dārupaṭṭikāya uparīti aṭaniākārena ṭhitadārupaṭalassa	2571	
PA_tika-vin07_t:2571_4	heṭṭhā uddhaṃ pādaṃ katvā. Pavesanakālañhi sandhāya “uparī”ti vuttaṃ. Eḷakassa pacchimapādadvayaṃ	2571	
PA_tika-vin07_t:2571_5	viya vaṅkākārena ṭhitattā panetaṃ “eḷakapādapīṭha”nti vuttaṃ. Paloṭhentīti saha mañcehi	2571	
PA_tika-vin07_t:2571_6	pavaṭṭenti. Rukkhe, latā ca muñcitvā avasesaṃ gacchādikaṃ sabbampi tiṇajāti evāti	2571	
PA_tika-vin07_t:2571_7	āha “yesaṃ kesañci tiṇajātikāna”ntiādi.	2571	
PA_tika-vin07_t:2572_0	Upadahantīti ṭhapenti. Sīsappamāṇaṃ nāma yattha gīvāya saha sakalaṃ sīsaṃ ṭhapetuṃ	2572	
PA_tika-vin07_t:2572_1	sakkā, tassa ca muṭṭhiratanaṃ vitthārappamāṇanti dassento “vitthārato”tiādimāha.	2572	
PA_tika-vin07_t:2572_2	Idañca bimbohanassa ubhosu antesu ṭhapetabbacoḷappamāṇadassanaṃ. Tassa vasena bimbohanassa	2572	
PA_tika-vin07_t:2572_3	vitthārappamāṇaṃ paricchijjati, taṃ vaṭṭaṃ vā caturassaṃ vā katvā sibbitaṃ yathā	2572	
PA_tika-vin07_t:2572_4	koṭito koṭi vitthārato puthulaṭṭhānaṃ muṭṭhiratanappamāṇaṃ hoti, evaṃ sibbitabbaṃ.	2572	
PA_tika-vin07_t:2572_5	Ito adhikaṃ na vaṭṭati, taṃ pana antesu ṭhapitacoḷaṃ koṭiyā koṭiṃ āhacca diguṇaṃ	2572	
PA_tika-vin07_t:2572_6	kataṃ tikaṇṇaṃ hoti. Tesu tīsu kaṇṇesu dvinnaṃ kaṇṇānamantaraṃ vidatthicaturaṅgulaṃ	2572	
PA_tika-vin07_t:2572_7	hoti, majjhaṭṭhānaṃ koṭito koṭiṃ āhacca muṭṭhiratanaṃ hoti, idamassa ukkaṭṭhappamāṇaṃ.	2572	
PA_tika-vin07_t:2572_8	Tenāha “tīsu kaṇṇesū”tiādi.	2572	
PA_tika-vin07_t:2573	“Kambalameva…pe… uṇṇabhisisaṅkhyameva gacchatī”ti sāmaññato vuttattā gonakādiakappiyampi uṇṇamayattharaṇaṃ bhisiyaṃ pakkhipitvā sayituṃ vaṭṭatīti daṭṭhabbaṃ.	257	
PA_tika-vin07_t:2574_0	Masūraketi cammamayabhisiyaṃ. Cammamayaṃ pana bimbohanaṃ tūlapuṇṇampi na vaṭṭati.	2574	
PA_tika-vin07_t:2574_1	Pāḷiyaṃ senāsanaparikkhāradussanti senāsanaparikkhārakaraṇatthāya dussaṃ. Bhisiṃ	2574	
PA_tika-vin07_t:2574_2	onandhitunti bhisitthavikāya pakkhipitvā bandhituṃ. Paribhijjatīti mañcādito sāriyamānā	2574	
PA_tika-vin07_t:2574_3	pīṭhakoṭiādīsu nisīdantehi ghaṃsiyamānā bhisi paribhijjati. Onaddhamañcanti bhisiṃ	2574	
PA_tika-vin07_t:2574_4	ekābaddhaṃ katvā baddhamañcaṃ. Pāḷiyaṃ chaviṃ uppāṭetvā harantīti bhisicchaviṃ corā	2574	
PA_tika-vin07_t:2574_5	haranti. Phositunti corehi haritassa pacchā haritasaññāṇaphusitabindūni dātuṃ. Bhittikammanti	2574	
PA_tika-vin07_t:2574_6	nānāvaṇṇehi vibhittirājikaraṇaṃ. Hatthakammanti hatthena yaṃ kiñci saññākaraṇaṃ.	2574	
PA_tika-vin07_t:2575	298. Pāḷiyaṃ na nipatatīti na allīyati. Paṭibāhetvāti ghaṃsitvā. Na nibandhatīti anibandhanīyo, na lagganakoti attho.	257	
PA_tika-vin07_t:2576_0	299. “Karohī”ti vattumpi na labbhatīti āṇattiyā eva paṭikkhittattā dvārapālaṃ “kiṃ	2576	
PA_tika-vin07_t:2576_1	na karosī”tiādinā pariyāyena vattuṃ vaṭṭati. Jātakapakaraṇanti jātakapaṭisaṃyuttaṃ	2576	
PA_tika-vin07_t:2576_2	itthipurisādi yaṃ kiñci rūpaṃ adhippetaṃ. “Parehi kārāpetu”nti vuttattā buddharūpampi	2576	
PA_tika-vin07_t:2576_3	sayaṃ kātuṃ na labhati. Pāḷiyaṃ pañcapaṭikanti jātiādipañcappakāravaṇṇamaṭṭhaṃ.	2576	
PA_tika-vin07_t:2577_0	300. Upacāro na hotīti gabbhassa bahi samantā anuparigamanassa okāso nappahoti. Rukkhaṃ	2577	
PA_tika-vin07_t:2577_1	vijjhitvāti tacchitasāradāruṃ aggasamīpe vijjhitvā. Katvāti chidde katvā. Kappakataṃ	2577	
PA_tika-vin07_t:2577_2	viya sārakhāṇuke ākoṭetvā evaṃ katameva “āharimaṃ bhittipāda”nti vuttaṃ. Upatthambhanatthaṃ	2577	
PA_tika-vin07_t:2577_3	bhūmiyaṃ patiṭṭhāpetunti jiṇṇabhittipādena bahi samānabhāraṃ khāṇukappasīsena ussāpetvā	2577	
PA_tika-vin07_t:2577_4	mūlena bhūmiyaṃ patiṭṭhāpetuṃ. Parittāṇatthanti ullittāvalittakuṭiyā ovassanaṭṭhānassa	2577	
PA_tika-vin07_t:2577_5	parittāṇatthaṃ. Kiṭikanti tālapaṇṇādīhi katapadalaṃ. Madditamattikanti ovassanachiddassa	2577	
PA_tika-vin07_t:2577_6	pidahanatthaṃ vuttaṃ.	2577	
PA_tika-vin07_t:2578_0	Ubhatokuṭṭaṃ nīharitvā katapadesassāti yathā bahi ṭhitā ujukaṃ anto nisinne na passanti,	2578	
PA_tika-vin07_t:2578_1	evaṃ dvārābhimukhaṃ pidahanavasena bhittiñca aññato dvārañca yojetvā kataṭṭhānaṃ	2578	
PA_tika-vin07_t:2578_2	vadati. Samantā pariyāgāroti samantato āviddhapamukhaṃ. Vaṃsaṃ datvāti purisappamāṇe	2578	
PA_tika-vin07_t:2578_3	pāde nikhaṇitvā tesaṃ upari piṭṭhivaṃsasadisaṃ passavaṃsaṃ ṭhapetvā osāretvā. Ekaṃ	2578	
PA_tika-vin07_t:2578_4	daṇḍakoṭiṃ atiuccāya vihārabhittikoṭiyā ekaṃ koṭiṃ nīce vaṃsapiṭṭhiyaṃ ṭhapanavasena	2578	
PA_tika-vin07_t:2578_5	daṇḍake pasāretvā. Cakkalayutto kiṭikoti kavāṭaṃ viya vivaraṇathakanasukhatthaṃ cakkalabandhakiṭikaṃ.	2578	
PA_tika-vin07_t:2578_6	Pāḷiyaṃ ugghāṭanakiṭikanti āpaṇādīsu anatthikakāle ukkhipitvā, upari ca bandhitvā	2578	
PA_tika-vin07_t:2578_7	pacchā otaraṇakiṭikaṃ, kappasīsehi vā upatthambhanīhi ukkhipitvā pacchā otaraṇakiṭikampi.	2578	
PA_tika-vin07_t:2579	301. Pānīyaṃ otappatīti pānīyabhājanesu ṭhapitapānīyaṃ ātapena santappati.	257	
PA_tika-vin07_t:2580	303. Tayo vāṭeti tayo parikkhepe. Veḷuvāṭanti sabbaṃ dāruparikkhepaṃ saṅgaṇhāti. Kaṇṭakavāṭanti sabbasākhāparikkhepaṃ.	258	
PA_tika-vin07_t:2581_0	305. Āloko antaradhāyīti yo buddhārammaṇāya pītiyā ānubhāvena mahanto obhāso ahosi,	2581	
PA_tika-vin07_t:2581_1	yena cassa padīpasahassena viya vigatandhakāro maggo ahosi, so bahinagare chavasarīrasamākulaṃ	2581	
PA_tika-vin07_t:2581_2	duggandhaṃ bībhacchaṃ āmakasusānaṃ pattassa bhayena pītivege mandībhūte antaradhāyi.	2581	
PA_tika-vin07_t:2582_0	Sataṃ hatthīti gāthāya hatthino satasahassānīti evaṃ paccekaṃ sahassa-saddena yojetvā	2582	
PA_tika-vin07_t:2582_1	attho ñātabbo. Padavītihārassāti “buddhaṃ vandissāmī”ti ratanattayaṃ uddissa gacchato	2582	
PA_tika-vin07_t:2582_2	ekapadavītihārassa, tappaccayakusalaphalassāti attho. Tassa soḷasamo bhāgo kalaṃ	2582	
PA_tika-vin07_t:2582_3	nāma, taṃ soḷasiṃ kalaṃ yathāvuttā hatthiādayo sabbe nāgghanti nārahanti, nidassanamattañcetaṃ.	2582	
PA_tika-vin07_t:2582_4	Anekasatasahassabhāgampi nāgghanti.	2582	
PA_tika-vin07_t:2583	Andhakāro antaradhāyīti puna balavapītiyā āloke samuppanne antaradhāyi. Āsattiyoti taṇhāyo. Vayakaraṇanti deyyadhammamūlaṃ navakammaṃ.	258	
PA_tika-vin07_t:2584	309. Dadeyyāti navakammaṃ adhiṭṭhātuṃ vihāre issariyaṃ dadeyyāti attho. Dinnoti navakammaṃ kātuṃ vihāro dinno, vihāre navakammaṃ dinnanti vā attho.	258	
PA_tika-vin07_t:2585	313-4. Santhāgāreti sannipātamaṇḍape. Okāseti nivāsokāse. Uddissa katanti saṅghaṃ uddissa kataṃ. Gihivikaṭanti gihīhi kataṃ paññattaṃ, gihisantakanti attho.	258	
PA_tika-vin07_t:2586	Vihārānujānanakathāvaṇṇanā niṭṭhitā.	258	
PA_tika-vin07_t:2587	Senāsanaggāhakathāvaṇṇanā	258	
PA_tika-vin07_t:2588_0	318. “Chamāsaccayena chamāsaccayenā”ti idaṃ dvikkhattuṃ paccayadānakālaparicchedadassanaṃ,	2588	
PA_tika-vin07_t:2588_1	evaṃ uparipi. “Taṃ na gāhetabba”nti vacanassa kāraṇamāha “paccayeneva hi ta”ntiādinā,	2588	
PA_tika-vin07_t:2588_2	paccayaññeva nissāya tattha vasitvā paṭijagganā bhavissantīti adhippāyo.	2588	
PA_tika-vin07_t:2589_0	Ubbhaṇḍikāti ukkhittabhaṇḍā bhavissanti. Dīghasālāti caṅkamanasālā. Maṇḍalamāḷoti	2589	
PA_tika-vin07_t:2589_1	upaṭṭhānasālā. Anudahatīti pīḷeti. “Adātuṃ na labbhatī”ti iminā sañcicca adadantassa	2589	
PA_tika-vin07_t:2589_2	paṭibāhane pavisanato dukkaṭanti dīpeti.	2589	
PA_tika-vin07_t:2590_0	“Na gocaragāmo ghaṭṭetabbo”ti vuttamevatthaṃ vibhāvetuṃ “na tattha manussā vattabbā”tiādi	2590	
PA_tika-vin07_t:2590_1	vuttaṃ. Vitakkaṃ chinditvāti “iminā nīhārena gacchantaṃ disvā nivāretvā paccaye dassantī”ti	2590	
PA_tika-vin07_t:2590_2	evarūpaṃ vitakkaṃ anuppādetvā. Bhaṇḍappaṭicchādananti paṭicchādanabhaṇḍaṃ. Sarīrappaṭicchādanacīvaranti	2590	
PA_tika-vin07_t:2590_3	attho. “Suddhacittattāva anavajja”nti idaṃ pucchitakkhaṇe kāraṇācikkhanaṃ sandhāya	2590	
PA_tika-vin07_t:2590_4	vuttaṃ na hoti asuddhacittassapi pucchitapañhavisajjane dosābhāvā. Evaṃ pana gate	2590	
PA_tika-vin07_t:2590_5	maṃ pucchissantītisaññāya agamanaṃ sandhāya vuttanti daṭṭhabbaṃ.	2590	
PA_tika-vin07_t:2591_0	Paṭijaggitabbānīti khaṇḍaphullapaṭisaṅkharaṇasammajjanādīhi paṭijaggitabbāni. Muddavedikāyāti	2591	
PA_tika-vin07_t:2591_1	cetiyassa hammiyavedikāya ghaṭākārassa upari caturassavedikāya. Kasmā pucchitabbantiādi	2591	
PA_tika-vin07_t:2591_2	yato pakatiyā labhati. Tatthāpi pucchanassa kāraṇasandassanatthaṃ vuttaṃ.	2591	
PA_tika-vin07_t:2592_0	Paṭikkammāti vihārato apasakkitvā. Tamatthaṃ dassento “yojanadviyojanantare hotī”ti	2592	
PA_tika-vin07_t:2592_1	āha. Upanikkhepaṃ ṭhapetvāti vaḍḍhiyā kahāpaṇādiṃ ṭhapetvā, khettādīni vā niyametvā.	2592	
PA_tika-vin07_t:2592_2	Iti saddhādeyyeti evaṃ heṭṭhā vuttanayena saddhāya dātabbe vassāvāsikalābhavisayeti attho.	2592	
PA_tika-vin07_t:2593_0	Vatthu panāti tatruppāde uppannarūpiyaṃ, tañca “tato catupaccayaṃ paribhuñjathā”ti	2593	
PA_tika-vin07_t:2593_1	dinnakhettādito uppannattā kappiyakārakānaṃ hatthe “kappiyabhaṇḍaṃ paribhuñjathā”ti	2593	
PA_tika-vin07_t:2593_2	dāyakehi dinnavatthusadisaṃ hotīti āha “kappiyakārakānaṃ hī”tiādi.	2593	
PA_tika-vin07_t:2594	Saṅghasuṭṭhutāyāti saṅghassa hitāya. Puggalavasenāti “bhikkhū cīvarena kilamantī”ti evaṃ puggalaparāmāsavasena, na “saṅgho kilamatī”ti evaṃ saṅghaparāmāsavasena.	259	
PA_tika-vin07_t:2595_0	“Kappiyabhaṇḍavasenā”ti sāmaññato vuttamevatthaṃ vibhāvetuṃ “cīvarataṇḍulādivaseneva	2595	
PA_tika-vin07_t:2595_1	cā”ti vuttaṃ. Ca-kāro cettha pana-saddatthe vattati, na samuccayattheti daṭṭhabbaṃ.	2595	
PA_tika-vin07_t:2595_2	Puggalavaseneva, kappiyabhaṇḍavasena ca apalokanappakāraṃ dassetuṃ “taṃ pana evaṃ	2595	
PA_tika-vin07_t:2595_3	kattabba”ntiādi vuttaṃ.	2595	
PA_tika-vin07_t:2596_0	Cīvarapaccayaṃ sallakkhetvāti saddhādeyyatatruppādādivasena tasmiṃ vassāvāse labbhamānaṃ	2596	
PA_tika-vin07_t:2596_1	cīvarasaṅkhātaṃ paccayaṃ “ettaka”nti paricchinditvā. Senāsanassāti senāsanaggāhāpanassa.	2596	
PA_tika-vin07_t:2596_2	“Navako vuḍḍhatarassa, vuḍḍho ca navakassā”ti idaṃ senāsanaggāhassa attanāva attano	2596	
PA_tika-vin07_t:2596_3	gahaṇaṃ asāruppanti vuttaṃ, dve aññamaññaṃ gāhessantīti adhippāyo. Aṭṭhapi soḷasapi	2596	
PA_tika-vin07_t:2596_4	jane sammannituṃ vaṭṭatīti ekakammavācāya sabbepi ekato sammannituṃ vaṭṭati. Niggahakammameva	2596	
PA_tika-vin07_t:2596_5	hi saṅgho saṅghassa na karoti. Teneva sattasatikakkhandhake “ubbāhikakammasammutiyaṃ	2596	
PA_tika-vin07_t:2596_6	aṭṭhapi janā ekatova sammatāti.	2596	
PA_tika-vin07_t:2597	Āsanagharanti paṭimāgharaṃ. Maggoti upacārasīmabbhantaragate gāmābhimukhamagge katasālā vuccati. Evaṃ pokkharaṇīrukkhamūlādīsupi.	259	
PA_tika-vin07_t:2598_0	Labhantīti tatravāsino bhikkhū labhanti. Vijaṭetvāti “ekekassa pahonakappamāṇena	2598	
PA_tika-vin07_t:2598_1	viyojetvā. Āvāsesu pakkhipitvāti “ito uppannaṃ asukasmiṃ asukasmiñca āvāse vasantā	2598	
PA_tika-vin07_t:2598_2	pāpetvā gaṇhantū”ti vācāya upasaṃharitvā. Pavisitabbanti mahālābhe pariveṇe vasitvāva	2598	
PA_tika-vin07_t:2598_3	lābho gahetabboti adhippāyo.	2598	
PA_tika-vin07_t:2599_0	Ayampīti ettha yo paṃsukūliko paccayaṃ vissajjeti. Teneva vissaṭṭho ayaṃ cīvarapaccayopīti	2599	
PA_tika-vin07_t:2599_1	yojanā. Pādamūle ṭhapetvā sāṭakaṃ dentīti paccayadāyakā denti. Etena gahaṭṭhehi pādamūle	2599	
PA_tika-vin07_t:2599_2	ṭhapetvā dinnampi paṃsukūlikānampi vaṭṭatīti dasseti. Atha vassāvāsikaṃ demāti vadantīti	2599	
PA_tika-vin07_t:2599_3	ettha paṃsukūlikānaṃ na vaṭṭatīti ajjhāharitvā yojetabbaṃ. Vassaṃvutthabhikkhūnanti	2599	
PA_tika-vin07_t:2599_4	paṃsukūlikato aññesaṃ bhikkhūnaṃ.	2599	
PA_tika-vin07_t:2600	Upanibandhitvā gāhāpetabbanti idha rukkhādīsu vasitvā cīvaraṃ gaṇhathāti paṭibandhaṃ katvā gāhetabbaṃ.	260	
PA_tika-vin07_t:2601_0	Pāṭipadaaruṇatotiādi vassūpanāyikadivasaṃ sandhāya vuttaṃ. Antarāmuttakaṃ pana pāṭipadaṃ	2601	
PA_tika-vin07_t:2601_1	atikkamitvāpi gāhetuṃ vaṭṭati. Nibaddhavattaṃ ṭhapetvāti sajjhāyamanasikārādīsu nirantarakaraṇīyesu	2601	
PA_tika-vin07_t:2601_2	kattabbaṃ katikavattaṃ katvā. Kasāvaparibhaṇḍanti kasāvarasehi bhūmiparikammaṃ.	2601	
PA_tika-vin07_t:2602_0	Tividhampīti pariyattipaṭipattipaṭivedhavasena tividhampi. Sodhetvāti ācārādīsu upaparikkhitvā.	2602	
PA_tika-vin07_t:2602_1	Ekacārikavattanti bhāvanākammaṃ. Tañhi gaṇasaṅgaṇikaṃ pahāya ekacārikeneva vattitabbattā	2602	
PA_tika-vin07_t:2602_2	evaṃ vuttaṃ. Dasavatthukakathā nāma appicchakathā, santuṭṭhi, paviveka, asaṃsagga,	2602	
PA_tika-vin07_t:2602_3	vīriyārambha, sīla, samādhi, paññā, vimutti, vimuttiñāṇadassanakathāti imā dasa.	2602	
PA_tika-vin07_t:2603_0	Dantakaṭṭhakhādanavattanti dantakaṭṭhamāḷake nikkhittesu dantakaṭṭhesu “divase divase	2603	
PA_tika-vin07_t:2603_1	ekameva dantakaṭṭhaṃ gahetabba”ntiādinā adinnādāne dantaponakathāyaṃ vuttaṃ vattaṃ.	2603	
PA_tika-vin07_t:2603_2	Pattaṃ vā…pe… na kathetabbanti pattaguttatthāya vuttaṃ. Visabhāgakathāti tiracchānakathā.	2603	
PA_tika-vin07_t:2603_3	Khandhakavattanti vattakkhandhake āgataṃ piṇḍacārikavattato avasiṭṭhavattaṃ tassa	2603	
PA_tika-vin07_t:2603_4	“bhikkhācāravatta”nti visuṃ gahitattā.	2603	
PA_tika-vin07_t:2604_0	Idāni yaṃ dāyakā pacchimavassaṃvutthānaṃ vassāvāsikaṃ denti, tattha paṭipajjanavidhiṃ	2604	
PA_tika-vin07_t:2604_1	dassetuṃ “pacchimavassūpanāyikadivase panā”ti āraddhaṃ. Āgantuko sace bhikkhūti cīvare	2604	
PA_tika-vin07_t:2604_2	gāhite pacchā āgato āgantuko bhikkhu. Pattaṭṭhāneti vassaggena pattaṭṭhāne. Paṭhamavassūpagatāti	2604	
PA_tika-vin07_t:2604_3	āgantukassa āgamanato puretarameva pacchimikāya vassūpanāyikāya vassūpagatā. Laddhaṃ	2604	
PA_tika-vin07_t:2604_4	laddhanti punappunaṃ dāyakānaṃ santikā āgatāgatasāṭakaṃ.	2604	
PA_tika-vin07_t:2605_0	Neva vassāvāsikassa sāminoti chinnavassattā vuttaṃ. Paṭhamameva katikāya katattā	2605	
PA_tika-vin07_t:2605_1	“neva adātuṃ labhantī”ti vuttaṃ, dātabbaṃ vārentānaṃ gīvā hotīti adhippāyo. Tesameva	2605	
PA_tika-vin07_t:2605_2	dātabbanti vassūpagatesu aladdhavassāvāsikānaṃ ekaccānameva dātabbaṃ.	2605	
PA_tika-vin07_t:2606_0	Bhatiniviṭṭhanti pānīyupaṭṭhānādibhatiṃ katvā laddhaṃ. Saṅghikaṃ panātiādi kesañci	2606	
PA_tika-vin07_t:2606_1	vādadassanaṃ. Tattha apalokanakammaṃ katvā gāhitanti “chinnavassānaṃ vassāvāsikañca	2606	
PA_tika-vin07_t:2606_2	idāni uppajjanakavassāvāsikañca imesaṃ dātuṃ ruccatī”ti anantare vuttanayena apalokanaṃ	2606	
PA_tika-vin07_t:2606_3	katvā gāhitaṃ saṅghena dinnattā vibbhantopi labhati. Pageva chinnavasso. Paccayavasena	2606	
PA_tika-vin07_t:2606_4	gāhitaṃ pana temāsaṃ vasitvā gahetuṃ attanā, dāyakehi ca anumatattā bhatiniviṭṭhampi	2606	
PA_tika-vin07_t:2606_5	chinnavassopi vibbhantopi na labhatīti keci ācariyā vadanti. Idañca pacchā vuttattā	2606	
PA_tika-vin07_t:2606_6	pamāṇaṃ. Teneva vassūpanāyikadivase eva dāyakehi dinnavassāvāsikaṃ gahitabhikkhuno	2606	
PA_tika-vin07_t:2606_7	vassacchedaṃ akatvā vāsova heṭṭhā vihito, na pānīyupaṭṭhānādibhatikaraṇavattaṃ. Yadi	2606	
PA_tika-vin07_t:2606_8	hi taṃ niviṭṭhameva siyā, bhatikaraṇameva vidhātabbaṃ. Tasmā vassaggena gāhitaṃ chinnavassādayo	2606	
PA_tika-vin07_t:2606_9	na labhantīti veditabbaṃ.	2606	
PA_tika-vin07_t:2607_0	“Saṅghikaṃ hotī”ti etena vutthavassānampi vassāvāsikabhāgo saṅghikato amocito tesaṃ	2607	
PA_tika-vin07_t:2607_1	vibbhamena saṅghiko hotīti dasseti. Labhatīti “mama pattabhāgaṃ etassa dethā”ti dāyake	2607	
PA_tika-vin07_t:2607_2	sampaṭicchāpenteneva saṅghikato viyojitaṃ hotīti vuttaṃ.	2607	
PA_tika-vin07_t:2608	Varabhāgaṃ sāmaṇerassāti tassa paṭhamagāhattā, therena pubbe paṭhamabhāgassa gahitattā, idāni gayhamānassa dutiyabhāgattā ca vuttaṃ.	260	
PA_tika-vin07_t:2609	Senāsanaggāhakathāvaṇṇanā niṭṭhitā.	260	
PA_tika-vin07_t:2610	Upanandavatthukathāvaṇṇanā	261	
PA_tika-vin07_t:2611	319. Pāḷiyaṃ ubhayattha paribāhiroti kamena ubhayassapi muttattā vuttaṃ, na sabbathā ubhayato paribāhirattā. Tenāha “pacchime…pe… tiṭṭhatī”ti.	261	
PA_tika-vin07_t:2612_0	320. Yaṃ tiṇṇaṃ pahotīti mañcapīṭhavinimuttaṃ yaṃ āsanaṃ tiṇṇaṃ sukhaṃ nisīdituṃ	2612	
PA_tika-vin07_t:2612_1	pahoti, idaṃ pacchimadīghāsanaṃ. Ettha mañcapīṭharahitesu asamānāsanikāpi tayo nisīdituṃ	2612	
PA_tika-vin07_t:2612_2	labhanti. Mañcapīṭhesu pana dve. Adīghāsanesu mañcapīṭhesu samānāsanikā eva dve nisīdituṃ	2612	
PA_tika-vin07_t:2612_3	labhanti duvaggasseva anuññātattā.	2612	
PA_tika-vin07_t:2613_0	Hatthinakho heṭṭhābhāge etassa atthīti hatthinakho, pāsādo. Pāsādassa nakho nāma	2613	
PA_tika-vin07_t:2613_1	heṭṭhimabhāgo pādanakhasadisattā, so sabbadisāsu anekehi hatthirūpehi samalaṅkato	2613	
PA_tika-vin07_t:2613_2	ṭhito. Tassūpari kato pāsādo hatthikumbhe patiṭṭhito viya hotīti āha “hatthikumbhe	2613	
PA_tika-vin07_t:2613_3	patiṭṭhita”nti. Suvaṇṇarajatādivicitrānīti saṅghikasenāsanaṃ sandhāya vuttaṃ. Puggalikaṃ	2613	
PA_tika-vin07_t:2613_4	pana suvaṇṇādivicitraṃ bhikkhussa sampaṭicchitumeva na vaṭṭati “na kenaci pariyāyena	2613	
PA_tika-vin07_t:2613_5	jātarūparajataṃ sāditabba”nti vuttattā. Tenevettha aṭṭhakathāyaṃ “saṅghikavihāre	2613	
PA_tika-vin07_t:2613_6	vā puggalikavihāre vā”ti na vuttaṃ, gonakādiakappiyabhaṇḍavisaye eva vuttaṃ ekabhikkhussāpi	2613	
PA_tika-vin07_t:2613_7	tesaṃ gahaṇe dosābhāvā. Gihivikaṭanīhārenāti gihīhi katanīhārena, gihīhi attano santakaṃ	2613	
PA_tika-vin07_t:2613_8	attharitvā dinnaniyāmenāti attho. Labbhantīti nisīdituṃ labbhanti.	2613	
PA_tika-vin07_t:2614	Upanandavatthukathāvaṇṇanā niṭṭhitā.	261	
PA_tika-vin07_t:2615	Avissajjiyavatthukathāvaṇṇanā	261	
PA_tika-vin07_t:2616	321. Arañjaroti bahuudakagaṇhanikā mahācāṭi, jalaṃ gaṇhitumalanti arañjaro.	261	
PA_tika-vin07_t:2617_0	Thāvarena ca thāvarantiādīsu pañcasu koṭṭhāsesu purimadvayaṃ thāvaraṃ, pacchimattayaṃ	2617	
PA_tika-vin07_t:2617_1	garubhaṇḍanti veditabbaṃ. Samakameva detīti ettha ūnakaṃ dentampi vihāravatthusāmantaṃ	2617	
PA_tika-vin07_t:2617_2	gahetvā dūrataraṃ dukkhagopaṃ vissajjetuṃ vaṭṭatīti daṭṭhabbaṃ. Vakkhati hi “bhikkhūnaṃ	2617	
PA_tika-vin07_t:2617_3	ce mahagghataraṃ…pe… sampaṭicchituṃ vaṭṭatī”ti. Jānāpetvāti bhikkhusaṅghassa jānāpetvā,	2617	
PA_tika-vin07_t:2617_4	apaloketvāti attho. “Nanu tumhākaṃ bahutarā rukkhāti vattabba”nti idaṃ sāmikesu attano	2617	
PA_tika-vin07_t:2617_5	bhaṇḍassa mahagghataṃ ajānitvā dentesu taṃ ñatvā theyyacittena gaṇhato avahāro hotīti vuttaṃ.	2617	
PA_tika-vin07_t:2618_0	Vihārena vihāro parivattetabboti savatthukena aññesaṃ bhūmiyaṃ katapāsādādinā, avatthukena	2618	
PA_tika-vin07_t:2618_1	vā savatthukaṃ parivattetabbaṃ. Avatthukaṃ pana avatthukeneva parivattetabbaṃ. Kevalaṃ	2618	
PA_tika-vin07_t:2618_2	pāsādassa bhūmito athāvarattā. Evaṃ thāvaresupi thāvaravibhāgaṃ ñatvāva parivattetabbaṃ.	2618	
PA_tika-vin07_t:2619_0	“Kappiyamañcā sampaṭicchitabbā”ti iminā suvaṇṇādivicittaṃ akappiyamañcaṃ “saṅghassā”ti	2619	
PA_tika-vin07_t:2619_1	vuttepi sampaṭicchituṃ na vaṭṭatīti dasseti. “Vihārassa demā”ti vutte saṅghassa vaṭṭati,	2619	
PA_tika-vin07_t:2619_2	na puggalassa khettādi viyāti daṭṭhabbaṃ. Etesūti mañcādīsu. Kappiyākappiyaṃ vuttanayamevāti	2619	
PA_tika-vin07_t:2619_3	āsandītūlikādivinicchayesu vuttanayameva. Akappiyaṃ vāti āsandīādi, pamāṇātikkantaṃ	2619	
PA_tika-vin07_t:2619_4	bimbohanādi ca. Mahagghaṃ kappiyaṃ vāti suvaṇṇādivicittaṃ kappiyavohārena dinnaṃ.	2619	
PA_tika-vin07_t:2620_0	“Kāḷaloha…pe… bhājetabbo”ti vuttattā vaṭṭakaṃsalohamayampi bhājanaṃ puggalikampi	2620	
PA_tika-vin07_t:2620_1	sampaṭicchitumpi pariharitumpi vaṭṭati puggalapariharitabbasseva bhājetabbattāti	2620	
PA_tika-vin07_t:2620_2	vadanti. Taṃ upari “kaṃsalohavaṭṭalohabhājanavikati saṅghikaparibhogena vā gihivikaṭā	2620	
PA_tika-vin07_t:2620_3	vā vaṭṭatī”tiādikena mahāpaccarivacanena virujjhati. Imassa hi “vaṭṭalohakaṃsalohānaṃ	2620	
PA_tika-vin07_t:2620_4	yena kenaci kato sīhaḷadīpe pādaggaṇhanako bhājetabbo”ti vuttassa mahāaṭṭhakathāvacanassa	2620	
PA_tika-vin07_t:2620_5	paṭikkhepāya taṃ mahāpaccarivacanaṃ pacchā dassitaṃ. Tasmā vaṭṭalohakaṃsalohamayaṃ	2620	
PA_tika-vin07_t:2620_6	yaṃ kiñci pādaggaṇhanakavārakampi upādāya abhājanīyameva. Gihīhi diyyamānampi puggalassa	2620	
PA_tika-vin07_t:2620_7	sampaṭicchitumpi na vaṭṭati. Pārihāriyaṃ na vaṭṭatīti pattādiparikkhāraṃ viya sayameva	2620	
PA_tika-vin07_t:2620_8	paṭisāmetvā paribhuñjituṃ na vaṭṭati. Gihisantakaṃ viya ārāmikādayo ce sayameva gopetvā	2620	
PA_tika-vin07_t:2620_9	viniyogakāle ānetvā paṭinenti, paribhuñjituṃ vaṭṭati. “Paṭisāmetvā bhikkhūnaṃ dethā”ti vattumpi vaṭṭati.	2620	
PA_tika-vin07_t:2621_0	Paṇṇasūci nāma lekhanīti vadanti. “Attanā laddhānipī”tiādinā paṭiggahaṇe doso natthi,	2621	
PA_tika-vin07_t:2621_1	pariharitvā paribhogova āpattikaroti dasseti. Yathā cettha, evaṃ upari abhājanīyavāsiādīsu attano santakesupi.	2621	
PA_tika-vin07_t:2622_0	Anāmāsampīti suvaṇṇādimayampi sabbaṃ taṃ āmasitvāpi paribhuñjituṃ vaṭṭati. Upakkhareti	2622	
PA_tika-vin07_t:2622_1	upakaraṇe. Aḍḍhabāhuppamāṇā nāma aḍḍhabāhumattā. Aḍḍhabyāmamattātipi vadanti. Yottānīti cammarajjukā.	2622	
PA_tika-vin07_t:2623	Aṭṭhaṅgulasūcidaṇḍamattopīti tasaradaṇḍādisūciākāratanudaṇḍakamattopi. Rittapotthakopīti alikhitapotthako. Idañca paṇṇappasaṅgena vuttaṃ.	262	
PA_tika-vin07_t:2624_0	“Ghaṭṭanaphalakaṃ ghaṭṭanamuggaro”ti idaṃ rajitacīvaraṃ ekasmiṃ maṭṭhe daṇḍamuggare	2624	
PA_tika-vin07_t:2624_1	veṭhetvā ekassa maṭṭhaphalakassa upari ṭhapetvā upari aparena maṭṭhaphalakena nikujjitvā	2624	
PA_tika-vin07_t:2624_2	eko upari akkamitvā tiṭṭhati. Dve janā upari phalakaṃ dvīsu koṭīsu gahetvā aparāparaṃ	2624	
PA_tika-vin07_t:2624_3	ākaḍḍhanavikaḍḍhanaṃ karonti, etaṃ sandhāya vuttaṃ. Hatthe ṭhapāpetvā hatthena paharaṇaṃ	2624	
PA_tika-vin07_t:2624_4	pana niṭṭhitarajanassa cīvarassa allakāle kātabbaṃ. Idaṃ pana phalakamuggarehi ghaṭṭanaṃ	2624	
PA_tika-vin07_t:2624_5	sukkhakāle thaddhabhāvavimocanatthanti daṭṭhabbaṃ. Ambaṇanti ekadoṇikanāvāphalakehi	2624	
PA_tika-vin07_t:2624_6	pokkharaṇīsadisaṃ kataṃ. Pānīyabhājanantipi vadanti. Rajanadoṇīti ekadārunāva kataṃ	2624	
PA_tika-vin07_t:2624_7	rajanabhājanaṃ. Udakadoṇīpi ekadārunāva kataṃ udakabhājanaṃ.	2624	
PA_tika-vin07_t:2625_0	Bhūmattharaṇaṃ kātuṃ vaṭṭatīti akappiyacammaṃ sandhāya vuttaṃ. Tattha bhūmattharaṇasaṅkhepena	2625	
PA_tika-vin07_t:2625_1	sayitumpi vaṭṭatiyeva. “Paccattharaṇagatika”nti iminā mañcādīsu attharitabbaṃ mahācammaṃ	2625	
PA_tika-vin07_t:2625_2	eḷakacammaṃ nāmāti dasseti.	2625	
PA_tika-vin07_t:2626	Chattamuṭṭhipaṇṇanti tālapaṇṇaṃ sandhāya vuttaṃ. Pattakaṭāhanti pattapacanakaṭāhaṃ.	262	
PA_tika-vin07_t:2627	Avissajjiyavatthukathāvaṇṇanā niṭṭhitā.	262	
PA_tika-vin07_t:2628	Navakammadānakathāvaṇṇanā	262	
PA_tika-vin07_t:2629_0	323. Pāḷiyaṃ piṇḍanikkhepanamattenātiādīsu khaṇḍaphullaṭṭhāne mattikāpiṇḍaṭṭhapanaṃ	2629	
PA_tika-vin07_t:2629_1	piṇḍanikkhepanaṃ nāma. Navakammanti navakammasammuti. Aggaḷavaṭṭi nāma kavāṭabandho.	2629	
PA_tika-vin07_t:2629_2	Chādanaṃ nāma tiṇādīhi gehacchādanaṃ. Bandhanaṃ nāma daṇḍavalliādīhi chadanabandhanameva.	2629	
PA_tika-vin07_t:2629_3	Catuhatthavihāreti vitthārappamāṇato vuttaṃ. Ubbedhato pana anekabhūmakattā vaḍḍhakīhatthena	2629	
PA_tika-vin07_t:2629_4	vīsatihatthopi nānāsaṇṭhānavicittopi hoti. Tenassa catuvassikaṃ navakammaṃ vuttaṃ. Evaṃ sesesupi.	2629	
PA_tika-vin07_t:2630_0	Pāḷiyaṃ sabbe vihāreti bhummatthe upayogabahuvacanaṃ. Ekassa sabbesu vihāresu navakammaṃ	2630	
PA_tika-vin07_t:2630_1	detīti attho. Sabbakālaṃ paṭibāhantīti navakammikā attano gāhitaṃ varaseyyaṃ sampattānaṃ	2630	
PA_tika-vin07_t:2630_2	yathāvuḍḍhaṃ akatvā utukālepi paṭibāhanti.	2630	
PA_tika-vin07_t:2631_0	“Sace so āvāso jīratī”tiādi pāḷimuttakavinicchayo. Mañcaṭṭhānaṃ datvāti mañcaṭṭhānaṃ	2631	
PA_tika-vin07_t:2631_1	puggalikaṃ datvā. Tibhāganti tatiyabhāgaṃ. Evaṃ vissajjanampi thāvarena thāvaraparivattanaṭṭhāne	2631	
PA_tika-vin07_t:2631_2	eva pavisati, na itarathā sabbasenāsanānaṃ vinassanato. Sace saddhivihārikānaṃ dātukāmo	2631	
PA_tika-vin07_t:2631_3	hotīti sace so saṅghassa bhaṇḍakaṭṭhapanaṭṭhānaṃ vā aññesaṃ bhikkhūnaṃ vasanaṭṭhānaṃ	2631	
PA_tika-vin07_t:2631_4	vā dātuṃ na icchati, attano saddhivihārikānaññeva dātukāmo hoti, tādisassa tuyhaṃ	2631	
PA_tika-vin07_t:2631_5	puggalikameva katvā jaggāti na sabbaṃ tassa dātabbanti adhippāyo. Tattha pana kattabbavidhiṃ	2631	
PA_tika-vin07_t:2631_6	dassento āha “kamma”ntiādi. Evañhītiādimhi vayānurūpaṃ tatiyabhāge vā upaḍḍhabhāge	2631	
PA_tika-vin07_t:2631_7	vā gahite taṃ bhāgaṃ dātuṃ labhatīti attho.	2631	
PA_tika-vin07_t:2632_0	Yenāti tesu dvīsu bhikkhūsu yena. So sāmīti tassā bhūmiyā vihārakaraṇe sova sāmī,	2632	
PA_tika-vin07_t:2632_1	taṃ paṭibāhitvā itarena na kātabbanti adhippāyo. So hi paṭhamaṃ gahito. Akataṭṭhāneti	2632	
PA_tika-vin07_t:2632_2	cayādīnaṃ akatapubbaṭṭhāne. Cayaṃ vā pamukhaṃ vāti saṅghikasenāsanaṃ nissāya tato	2632	
PA_tika-vin07_t:2632_3	bahi cayaṃ bandhitvā, ekaṃ senāsanaṃ vā. Bahikuṭṭeti kuṭṭato bahi, attano kataṭṭhāneti attho.	2632	
PA_tika-vin07_t:2633	Navakammadānakathāvaṇṇanā niṭṭhitā.	263	
PA_tika-vin07_t:2634	Aññatraparibhogapaṭikkhepādikathāvaṇṇanā	263	
PA_tika-vin07_t:2635	324. Vaḍḍhikammatthāyāti yathā tammūlagghato na parihāyati, evaṃ kattabbassa evaṃ nipphādetabbassa mañcapīṭhādino atthāya.	263	
PA_tika-vin07_t:2636	Cakkalikanti pādapuñchanatthaṃ cakkākārena kataṃ. Paribhaṇḍakatabhūmi vāti kāḷavaṇṇādikatasaṇhabhūmi vā. Senāsanaṃ vāti mañcapīṭhādi vā.	263	
PA_tika-vin07_t:2637	“Tatheva vaḷañjetuṃ vaṭṭatī”ti iminā nevāsikehi dhotapādādīhi vaḷañjanaṭṭhāne sañcicca adhotapādādīhi vaḷañjantasseva āpatti paññattāti dasseti.	263	
PA_tika-vin07_t:2638	“Dvārampī”tiādinā sāmaññato vuttattā dvāravātapānādayo aparikammakatāpi na apassayitabbā. Ajānitvā apassayantassapi idha lomagaṇanāya āpatti.	263	
PA_tika-vin07_t:2639	Aññatraparibhogapaṭikkhepādikathāvaṇṇanā niṭṭhitā.	263	
PA_tika-vin07_t:2640	Saṅghabhattādianujānanakathāvaṇṇanā	264	
PA_tika-vin07_t:2641	325. Uddesabhattaṃ nimantananti imaṃ vohāraṃ pattānīti ettha iti-saddo ādiattho, uddesabhattaṃ nimantanantiādivohāraṃ pattānīti attho. Tampīti saṅghabhattampi.	264	
PA_tika-vin07_t:2642	Saṅghabhattādianujānanakathāvaṇṇanā niṭṭhitā.	264	
PA_tika-vin07_t:2643	Uddesabhattakathāvaṇṇanā	264	
PA_tika-vin07_t:2644	Bhojanasālāyāti bhattuddesaṭṭhānaṃ sandhāya vuttaṃ. Ekavaḷañjanti ekadvārena vaḷañjitabbaṃ. Nānānivesanesūti nānākulassa nānūpacāresu nivesanesu.	264	
PA_tika-vin07_t:2645	Nisinnassapi niddāyantassapīti anādare sāmivacanaṃ, vuḍḍhatare niddāyante navakassa gāhitaṃ suggahitanti attho.	264	
PA_tika-vin07_t:2646	Vissaṭṭhadūtoti yathāruci vattuṃ labhanato nirāsaṅkadūto. Pucchāsabhāgenāti pucchāvacanapaṭibhāgena. “Ekā kūṭaṭṭhitikā nāmā”ti vuttamevatthaṃ vibhāvetuṃ “rañño vā hī”tiādi vuttaṃ.	264	
PA_tika-vin07_t:2647	Sabbaṃ pattassāmikassa hotīti cīvarādikampi sabbaṃ pattassāmikasseva hoti, mayā bhattameva sandhāya vuttaṃ, na cīvarādinti vatvā gahetuṃ na vaṭṭatīti attho.	264	
PA_tika-vin07_t:2648	Akatabhāgonāmāti āgantukabhāgo nāma, adinnapubbabhāgoti attho.	264	
PA_tika-vin07_t:2649	Kiṃ āharīyatīti avatvāti “katarabhattaṃ vā tayā āharīyatī”ti dāyakaṃ apucchitvā. Pakatiṭṭhitikāyāti uddesabhattaṭṭhitikāya.	264	
PA_tika-vin07_t:2650	Uddesabhattakathāvaṇṇanā niṭṭhitā.	265	
PA_tika-vin07_t:2651	Nimantanabhattakathāvaṇṇanā	265	
PA_tika-vin07_t:2652	Vicchinditvāti “bhattaṃ gaṇhathā”ti padaṃ avatvā. Tenevāha “bhattanti avadantenā”ti.	265	
PA_tika-vin07_t:2653	Ālopasaṅkhepenāti ekekapiṇḍavasena, evañca bhājanaṃ uddesabhatte na vaṭṭati. Tattha hi ekassa pahonakappamāṇeneva bhājetabbaṃ.	265	
PA_tika-vin07_t:2654_0	Āruḷhāyeva mātikaṃ, saṅghato aṭṭha bhikkhūti ettha ye mātikaṃ āruḷhā, te aṭṭha bhikkhūti	2654	
PA_tika-vin07_t:2654_1	yojetabbaṃ. Uddesabhattanimantanabhattādisaṅghikabhattamātikāsu nimantanabhattamātikāya	2654	
PA_tika-vin07_t:2654_2	ṭhitivasena āruḷhe bhattuddesakena vā sayaṃ vā saṅghato uddisāpetvā gahetvā gantabbaṃ,	2654	
PA_tika-vin07_t:2654_3	na attano rucite gahetvāti adhippāyo. Mātikaṃ āropetvāti “saṅghato gaṇhāmī”tiādinā	2654	
PA_tika-vin07_t:2654_4	vuttamātikābhedaṃ dāyakassa viññāpetvāti attho.	2654	
PA_tika-vin07_t:2655	Paṭibaddhakālato pana paṭṭhāyāti tattheva vāsassa nibaddhakālato paṭṭhāya.	265	
PA_tika-vin07_t:2656	Nimantanabhattakathāvaṇṇanā niṭṭhitā.	265	
PA_tika-vin07_t:2657	Salākabhattakathāvaṇṇanā	265	
PA_tika-vin07_t:2658	Upanibandhitvāti likhitvā. Gāmavasenapīti yebhuyyena samalābhagāmavasenapi. Bahūni salākabhattānīti tiṃsaṃ vā cattārīsaṃ vā bhattāni. “Sace hontī”ti ajjhāharitvā yojetabbaṃ.	265	
PA_tika-vin07_t:2659_0	Sallakkhetvāti tāni bhattāni pamāṇavasena sallakkhetvā. Niggahena datvāti dūraṃ gantuṃ	2659	
PA_tika-vin07_t:2659_1	anicchantassa niggahena sampaṭicchāpetvā datvā. Puna vihāraṃ āgantvāti ettha vihāraṃ	2659	
PA_tika-vin07_t:2659_2	anāgantvā bhattaṃ gahetvā pacchā vihāre attano pāpetvā bhuñjitumpi vaṭṭati.	2659	
PA_tika-vin07_t:2660	Ekagehavasenāti vīthiyampi ekapasse gharapāḷiyā vasena. Uddisitvāpīti asukakule salākabhattāni tuyhaṃ pāpuṇantīti vatvā.	266	
PA_tika-vin07_t:2661_0	Vāragāmeti atidūrattā vārena gantabbagāme. Saṭṭhito vā paṇṇāsato vāti daṇḍakammatthāya	2661	
PA_tika-vin07_t:2661_1	udakaghaṭaṃ sandhāya vuttaṃ. Vihāravāroti sabbabhikkhūsu bhikkhatthāya gatesu vihārarakkhaṇavāro.	2661	
PA_tika-vin07_t:2662	Tesanti vihāravārikānaṃ. Phātikammamevāti vihārarakkhaṇakiccassa pahonakapaṭipādanameva. Ekasseva pāpuṇantīti divase divase ekekasseva pāpitānīti attho.	266	
PA_tika-vin07_t:2663_0	Rasasalākanti ucchurasasalākaṃ. “Salākavasena gāhitattā pana na sāditabbā”ti idaṃ	2663	
PA_tika-vin07_t:2663_1	asāruppavasena vuttaṃ, na dhutaṅgabhedavasena. “Saṅghato nirāmisasalākā…pe… vaṭṭatiyevā”ti	2663	
PA_tika-vin07_t:2663_2	hi visuddhimagge vuttaṃ. Aggabhikkhāmattanti ekakaṭacchubhikkhāmattaṃ. Laddhā vā	2663	
PA_tika-vin07_t:2663_3	aladdhā vā svepi gaṇheyyāsīti laddhepi appamattatāya vuttaṃ. Tenāha “yāvadatthaṃ	2663	
PA_tika-vin07_t:2663_4	labhati…pe… alabhitvā ‘sve gaṇheyyāsī’ti vattabbo”ti.	2663	
PA_tika-vin07_t:2664_0	Tatthāti tasmiṃ disābhāge. Taṃ gahetvāti taṃ vāragāme salākaṃ attano gahetvā. Tenāti	2664	
PA_tika-vin07_t:2664_1	disaṃgamikato aññena tasmiṃ disaṃgamike. Devasikaṃ pāpetabbāti upacārasīmāya ṭhitassa	2664	
PA_tika-vin07_t:2664_2	yassa kassaci vassaggena pāpetabbā. Evaṃ etesu agatesu āsannavihāre bhikkhūnaṃ bhuñjituṃ	2664	
PA_tika-vin07_t:2664_3	vaṭṭati itarathā saṅghikato.	2664	
PA_tika-vin07_t:2665_0	Amhākaṃ gocaragāmevāti salākabhattadāyakānaṃ gāmaṃ sandhāya vuttaṃ. Vihāre therassa	2665	
PA_tika-vin07_t:2665_1	pattasalākabhattanti vihāre ekekasseva ohīnattherassa sabbasalākānaṃ attano pāpanavasena pattasalākabhattaṃ.	2665	
PA_tika-vin07_t:2666	Salākabhattakathāvaṇṇanā niṭṭhitā.	266	
PA_tika-vin07_t:2667	Pakkhikabhattādikathāvaṇṇanā	266	
PA_tika-vin07_t:2668_0	“Sve pakkho”ti ajja pakkhikaṃ na gāhetabbanti aṭṭhamiyā bhuñjitabbaṃ sattamiyā bhuñjanatthāya	2668	
PA_tika-vin07_t:2668_1	na gāhetabbaṃ, dāyakehi niyamitadivaseneva gāhetabbanti attho. Tenāha “sace panā”tiādi.	2668	
PA_tika-vin07_t:2668_2	Sve lūkhanti ajja āvāhamaṅgalādikaraṇato atipaṇītabhojanaṃ karīyati, sve tathā na	2668	
PA_tika-vin07_t:2668_3	bhavissati, ajjeva bhikkhū bhojessāmīti adhippāyo.	2668	
PA_tika-vin07_t:2669	Pakkhikabhattato uposathikassa bhedaṃ dassento āha “uposathaṅgāni samādiyitvā”tiādi. Nibandhāpitanti “asukavihāre āgantukā bhuñjantū”ti niyamitaṃ.	266	
PA_tika-vin07_t:2670_0	Gamiko āgantukabhattampīti gāmantarato āgantvā avūpasantena gamikacittena vasitvā	2670	
PA_tika-vin07_t:2670_1	puna aññattha gacchantaṃ sandhāya vuttaṃ. Āvāsikassa pana gantukāmassa gamikabhattameva	2670	
PA_tika-vin07_t:2670_2	labbhati. “Lesaṃ oḍḍetvā”ti vuttattā lesābhāve yāva gamanaparibandho vigacchati,	2670	
PA_tika-vin07_t:2670_3	tāva bhuñjituṃ vaṭṭatīti ñāpitanti daṭṭhabbaṃ.	2670	
PA_tika-vin07_t:2671	Taṇḍulādīni pesenti…pe… vaṭṭatīti abhihaṭabhikkhattā vaṭṭati. Tathā paṭiggahitattāti bhikkhānāmena paṭiggahitattā.	267	
PA_tika-vin07_t:2672	Avibhattaṃ saṅghikaṃ bhaṇḍanti kukkuccuppattiākāradassanaṃ. Evaṃ kukkuccaṃ katvā pucchitabbakiccaṃ natthi, apucchitvā dātabbanti adhippāyo.	267	
PA_tika-vin07_t:2673	Pakkhikabhattādikathāvaṇṇanā niṭṭhitā.	267	
PA_tika-vin07_t:2674	Senāsanakkhandhakavaṇṇanānayo niṭṭhito.	267	
PA_tika-vin07_t:2675	7. Saṅghabhedakakkhandhako	267	
PA_tika-vin07_t:2676	Chasakyapabbajjākathādivaṇṇanā	267	
PA_tika-vin07_t:2677_0	330. Saṅghabhedakakkhandhake pāḷiyaṃ anupiyaṃ nāmāti anupiyā nāma. Heṭṭhā pāsādāti	2677	
PA_tika-vin07_t:2677_1	pāsādato heṭṭhā heṭṭhimatalaṃ, “heṭṭhāpāsāda”ntipi pāṭho. Abhinetabbanti vapitakhettesu	2677	
PA_tika-vin07_t:2677_2	pavesetabbaṃ. Ninnetabbanti tato nīharitabbaṃ. Niddhāpetabbanti sassadūsakatiṇādīni	2677	
PA_tika-vin07_t:2677_3	uddharitabbaṃ. Ujuṃ kārāpetabbanti puñjaṃ kārāpetabbaṃ, ayameva vā pāṭho.	2677	
PA_tika-vin07_t:2678	332. Paradattoti parehi dinnapaccayehi pavattamāno. Migabhūtena cetasāti katthaci alaggatāya migassa viya jātena cittena.	267	
PA_tika-vin07_t:2679_0	333. Manomayaṃ kāyanti jhānamanena nibbattaṃ brahmakāyaṃ, “kiṃ nu kho ahaṃ pasādeyyaṃ,	2679	
PA_tika-vin07_t:2679_1	yasmiṃ me pasanne bahulābhasakkāro uppajjeyyā”ti paṭhamaṃ uppannaparivitakkassa mandapariyuṭṭhānatāya	2679	
PA_tika-vin07_t:2679_2	devadattassa tasmiṃ khaṇe jhānaparihāni nāhosi, pacchā eva ahosīti daṭṭhabbaṃ. Tenāha	2679	
PA_tika-vin07_t:2679_3	“saha cittuppādā”tiādi. Dve vā tīṇi vā māgadhakāni gāmakhettānīti ettha magadharaṭṭhe	2679	
PA_tika-vin07_t:2679_4	khuddakaṃ gāmakhettaṃ gāvutamattaṃ, majjhimaṃ pana diyaḍḍhagāvutamattaṃ, mahantaṃ	2679	
PA_tika-vin07_t:2679_5	anekayojanampi hoti. Tesu majjhimena gāmakhettena dve vā khuddakena tīṇi vā gāmakhettāni,	2679	
PA_tika-vin07_t:2679_6	tassa sarīraṃ tigāvutappamāṇo attabhāvoti vuttaṃ hoti.	2679	
PA_tika-vin07_t:2680_0	334. Satthāroti gaṇasatthāro. Nāssassāti na etassa bhaveyya. Tanti satthāraṃ. Tenāti	2680	
PA_tika-vin07_t:2680_1	amanāpena. Sammannatīti cīvarādinā amhākaṃ sammānaṃ karoti, parehi vā ayaṃ satthā	2680	
PA_tika-vin07_t:2680_2	sammānīyatīti attho.	2680	
PA_tika-vin07_t:2681_0	335. Nāsāya pittaṃ bhindeyyunti acchapittaṃ vā macchapittaṃ vā nāsāpuṭe pakkhipeyyuṃ.	2681	
PA_tika-vin07_t:2681_1	Assatarīti vaḷavāya kucchismiṃ gadrabhassa jātā. Tassā hi gahitagabbhāya vijāyitumasakkontiyā	2681	
PA_tika-vin07_t:2681_2	udaraṃ phāletvā potakaṃ nīharanti. Tenāha “attavadhāya gabbhaṃ gaṇhātī”ti.	2681	
PA_tika-vin07_t:2682	339. Potthanikanti churikaṃ, “khara”ntipi vuccati.	268	
PA_tika-vin07_t:2683_0	342. Mā kuñjara nāgamāsadoti he kuñjara buddhanāgaṃ vadhakacittena mā upagaccha.	2683	
PA_tika-vin07_t:2683_1	Dukkhanti dukkhakāraṇattā dukkhaṃ. Itoti ito jātito. Yatoti yasmā, yantassa vā, gacchantassāti	2683	
PA_tika-vin07_t:2683_2	attho. Mā ca madoti mado tayā na kātabboti attho.	2683	
PA_tika-vin07_t:2684_0	343. Tikabhojananti tīhi bhuñjitabbaṃ bhojanaṃ, tato adhikehi ekato paṭiggahetvā	2684	
PA_tika-vin07_t:2684_1	bhuñjituṃ na vaṭṭanakaṃ gaṇabhojanapaṭipakkhaṃ bhojananti attho. Kokālikotiādīni	2684	
PA_tika-vin07_t:2684_2	devadattaparisāya gaṇapāmokkhānaṃ nāmāni. Kappanti mahāniraye āyukappaṃ, taṃ antarakappanti	2684	
PA_tika-vin07_t:2684_3	keci. Keci pana “asaṅkhyeyyakappa”nti.	2684	
PA_tika-vin07_t:2685	Chasakyapabbajjākathādivaṇṇanā niṭṭhitā.	268	
PA_tika-vin07_t:2686	Saṅghabhedakakathāvaṇṇanā	268	
PA_tika-vin07_t:2687_0	345. Parassa cittaṃ ñatvā kathanaṃ ādesanāpāṭihāriyaṃ. Kevalaṃ dhammadesanā anusāsanīpāṭihāriyaṃ.	2687	
PA_tika-vin07_t:2687_1	Tadubhayampi dhammī kathā nāma. Tāya thero ovadi. Iddhividhaṃ iddhipāṭihāriyaṃ nāma.	2687	
PA_tika-vin07_t:2687_2	Tena sahitā anusāsanī eva dhammī kathā. Tāya thero ovadi.	2687	
PA_tika-vin07_t:2688_0	“Thullaccayaṃ desāpehī”ti idaṃ bhedapurekkhārassa uposathādikaraṇe thullaccayassa	2688	
PA_tika-vin07_t:2688_1	uposathakkhandhakādīsu paṭhamameva paññattattā vuttaṃ, itarathā etesaṃ ādikammikattā anāpattiyeva siyā.	2688	
PA_tika-vin07_t:2689	346. Sarasīti saro. Mahiṃ vikrubbatoti mahiṃ dantehi vilikhantassa. Idañca hatthīnaṃ sabhāvadassanaṃ. Nadīsūti saresu. Bhisaṃ ghasamānassāti yojanā. Jaggatoti yūthaṃ pālentassa.	268	
PA_tika-vin07_t:2690_0	347. Dūteyyaṃ gantunti dūtakammaṃ pattuṃ, dūtakammaṃ kātunti attho. Sahitāsahitassāti	2690	
PA_tika-vin07_t:2690_1	yuttāyuttassa, yaṃ vattuṃ, kātuñca yuttaṃ, tattha kusalo. Atha vā adhippetānādhippetassa	2690	
PA_tika-vin07_t:2690_2	vacanassa kusalo, byañjanamatte na tiṭṭhati, adhippetatthameva ārocetīti attho.	2690	
PA_tika-vin07_t:2691_0	350. Gāthāsu jātūti ekaṃsena. Mā udapajjatha mā hotūti attho. Pāpicchānaṃ yathāgatīti	2691	
PA_tika-vin07_t:2691_1	pāpicchānaṃ puggalānaṃ yādisī gati abhisamparāyo. Taṃ atthajātaṃ. Imināpi kāraṇena	2691	
PA_tika-vin07_t:2691_2	jānāthāti devadattassa “paṇḍito”tiādinā upari vakkhamānākāraṃ dasseti.	2691	
PA_tika-vin07_t:2692	Pamādaṃ anuciṇṇoti pamādaṃ āpanno. Āsīsāyanti avassaṃbhāvīatthasiddhiyaṃ. Sā hi idha āsīsāti adhippetā, na patthanā. Īdise anāgatatthe atītavacanaṃ saddavidū icchanti.	269	
PA_tika-vin07_t:2693_0	Dubbheti dubbheyya. Visakumbhenāti ekena visapuṇṇakumbhena. Soti so puggalo. Na padūseyya	2693	
PA_tika-vin07_t:2693_1	visamissaṃ kātuṃ na sakkotīti attho. Bhayānakoti vipulagambhīrabhāvena bhayānako.	2693	
PA_tika-vin07_t:2693_2	Tenāpi dūsetuṃ na sakkuṇeyyataṃ dasseti. Vādenāti dosakathanena. Upahiṃsatīti bādhati.	2693	
PA_tika-vin07_t:2694	Saṅghabhedakakathāvaṇṇanā niṭṭhitā.	269	
PA_tika-vin07_t:2695	Upālipañhākathāvaṇṇanā	269	
PA_tika-vin07_t:2696_0	351. Na pana ettāvatā saṅgho bhinno hotīti salākaggāhāpanamattena saṅghabhedānibbattito	2696	
PA_tika-vin07_t:2696_1	vuttaṃ. Uposathādisaṅghakamme kate eva hi saṅgho bhinno hoti. Tattha ca uposathapavāraṇāsu	2696	
PA_tika-vin07_t:2696_2	ñattiniṭṭhānena, sesakammesu apalokanādikammapariyosānena saṅghabhedo samatthoti daṭṭhabbo.	2696	
PA_tika-vin07_t:2697_0	“Abhabbatā na vuttā”ti idaṃ “bhikkhave, devadattena paṭhamaṃ ānantariyakammaṃ upacita”ntiādinā	2697	
PA_tika-vin07_t:2697_1	ānantariyattaṃ vadatā bhagavatā tassa abhabbatāsaṅkhātā pārājikatā na paññattā. Etena	2697	
PA_tika-vin07_t:2697_2	āpatti viya abhabbatāpi paññattianantarameva hoti, na tato pureti dasseti. Idha pana	2697	
PA_tika-vin07_t:2697_3	ādikammikassapi anāpattiyā avuttattā devadattādayopi na muttāti daṭṭhabbaṃ.	2697	
PA_tika-vin07_t:2698_0	Tayo satipaṭṭhānātiādīsu tayo eva satipaṭṭhānā, na tato paranti ekassa satipaṭṭhānassa	2698	
PA_tika-vin07_t:2698_1	paṭikkhepova idha adhammo, na pana tiṇṇaṃ satipaṭṭhānattavidhānaṃ tassa dhammattā.	2698	
PA_tika-vin07_t:2698_2	Evaṃ sesesupi hāpanakoṭṭhāsesu. Vaḍḍhanesu pana cha indriyānīti anindriyassapi ekassa	2698	
PA_tika-vin07_t:2698_3	indriyattavidhānameva adhammo. Evaṃ sesesupi. Na kevalañca eteva, “cattāro khandhā,	2698	
PA_tika-vin07_t:2698_4	terasāyatanānī”tiādinā yattha katthaci viparītato pakāsanaṃ sabbaṃ adhammo. Yāthāvato	2698	
PA_tika-vin07_t:2698_5	pakāsanañca sabbaṃ dhammoti daṭṭhabbaṃ. Pakāsananti cettha tathā tathā kāyavacīpayogasamuṭṭhāpikā	2698	
PA_tika-vin07_t:2698_6	arūpakkhandhāva adhippetā, evamettha dasakusalakammapathādīsu anavajjaṭṭhena sarūpato	2698	
PA_tika-vin07_t:2698_7	dhammesu, akusalakammapathādīsu sāvajjaṭṭhena sarūpato adhammesu ca tadaññesu ca	2698	
PA_tika-vin07_t:2698_8	abyākatesu yassa kassaci koṭṭhāsassa bhagavatā paññattakkameneva pakāsanaṃ “dhammo”ti	2698	
PA_tika-vin07_t:2698_9	ca viparītato pakāsanaṃ “adhammo”ti ca dassitanti daṭṭhabbaṃ. Kāmañcettha vinayādayopi	2698	
PA_tika-vin07_t:2698_10	yathābhūtato, ayathābhūtato ca pakāsanavasena dhammādhammesu eva pavisanti, vinayādināmena	26981	
PA_tika-vin07_t:2698_11	pana visesetvā visuṃ gahitattā tadavasesameva dhammādhammakoṭṭhāse pavisatīti daṭṭhabbaṃ.	26981	
PA_tika-vin07_t:2699_0	Imaṃ adhammaṃ dhammoti karissāmātiādi dhammañca adhammañca yāthāvato ñatvāva pāpicchaṃ	2699	
PA_tika-vin07_t:2699_1	nissāya viparītato pakāsentasseva saṅghabhedo hoti, na pana tathāsaññāya pakāsentassāti	2699	
PA_tika-vin07_t:2699_2	dassanatthaṃ vuttaṃ. Esa nayo “avinayaṃ vinayoti dīpentī”tiādīsupi. Tattha niyyānikanti	2699	
PA_tika-vin07_t:2699_3	ukkaṭṭhanti attho. “Tathevā”ti iminā “evaṃ amhākaṃ ācariyakula”ntiādinā vuttamatthaṃ ākaḍḍhati.	2699	
PA_tika-vin07_t:2700_0	Saṃvaro pahānaṃ paṭisaṅkhāti saṃvaravinayo, pahānavinayo, paṭisaṅkhāvinayo ca vutto.	2700	
PA_tika-vin07_t:2700_1	Tenāha “ayaṃ vinayo”ti. “Paññattaṃ apaññatta”nti dukaṃ “bhāsitaṃ abhāsita”nti dukena	2700	
PA_tika-vin07_t:2700_2	atthato samānameva, tathā duṭṭhulladukaṃ garukadukena. Teneva tesaṃ “cattāro satipaṭṭhānā…pe…	2700	
PA_tika-vin07_t:2700_3	idaṃ apaññattaṃ nāmā”tiādinā sadisaniddeso kato. Sāvasesāpattinti avasesasīlehi sahitāpattiṃ.	2700	
PA_tika-vin07_t:2700_4	Natthi etissaṃ āpannāyaṃ sīlāvasesāti anavasesāpatti.	2700	
PA_tika-vin07_t:2701	354. Pāḷiyaṃ samaggānañca anuggahoti yathā samaggānaṃ sāmaggī na bhijjati, evaṃ anuggahaṇaṃ anubalappadānaṃ.	270	
PA_tika-vin07_t:2702_0	355. Siyā nu khoti sambhaveyya nu kho. Tasmiṃ adhammadiṭṭhīti attano “adhammaṃ dhammo”ti	2702	
PA_tika-vin07_t:2702_1	etasmiṃ dīpane ayuttadiṭṭhi. Bhede adhammadiṭṭhīti “adhammaṃ dhammo”ti dīpetvā anussāvanasalākaggāhāpanādinā	2702	
PA_tika-vin07_t:2702_2	attānaṃ muñcitvā catuvaggādikaṃ saṅghaṃ ekasīmāyameva ṭhitato catuvaggādisaṅghato	2702	
PA_tika-vin07_t:2702_3	viyojetvā ekakammādinipphādanavasena saṅghabhedakaraṇe adhammadiṭṭhiko hutvāti attho.	2702	
PA_tika-vin07_t:2702_4	Vinidhāya diṭṭhinti yā tasmiṃ “adhammaṃ dhammo”ti dīpane attano adhammadiṭṭhi uppajjati,	2702	
PA_tika-vin07_t:2702_5	taṃ vinidhāya paṭicchādetvā “dhammo evāya”nti viparītato pakāsetvāti attho. Evaṃ	2702	
PA_tika-vin07_t:2702_6	sabbattha attho veditabbo.	2702	
PA_tika-vin07_t:2703_0	Bhede dhammadiṭṭhīti yathāvuttanayena saṅghabhedane doso natthīti laddhiko. Ayaṃ	2703	
PA_tika-vin07_t:2703_1	pana “adhammaṃ dhammo”ti dīpane adhammadiṭṭhiko hutvāpi taṃ diṭṭhiṃ vinidhāya karaṇena	2703	
PA_tika-vin07_t:2703_2	saṅghabhedako atekiccho jāto. Evaṃ bhede vematikoti imassa pana bhede vematikadiṭṭhiyā	2703	
PA_tika-vin07_t:2703_3	vinidhānampi atthi. Sesaṃ samameva. Tasmiṃ dhammadiṭṭhibhede adhammadiṭṭhīti ayaṃ	2703	
PA_tika-vin07_t:2703_4	pana bhede adhammadiṭṭhiṃ vinidhāya katattā saṅghabhedako atekiccho jāto. Sukkapakkhe	2703	
PA_tika-vin07_t:2703_5	pana sabbattha “adhammaṃ dhammo”tiādidīpane vā bhede vā dhammadiṭṭhitāya diṭṭhiṃ	2703	
PA_tika-vin07_t:2703_6	avinidhāyeva katattā saṅghabhedakopi satekiccho jāto. Tasmā “adhammaṃ dhammo”tiādidīpane	2703	
PA_tika-vin07_t:2703_7	vā saṅghabhede vā ubhosupi vā adhammadiṭṭhi vā vematiko vā hutvā taṃ diṭṭhiṃ, vimatiñca	2703	
PA_tika-vin07_t:2703_8	vinidhāya “dhammo”ti pakāsetvā vuttanayena saṅghabhedaṃ karontasseva ānantariyaṃ hotīti veditabbaṃ.	2703	
PA_tika-vin07_t:2704	Upālipañhākathāvaṇṇanā niṭṭhitā.	270	
PA_tika-vin07_t:2705	Saṅghabhedakakkhandhakavaṇṇanānayo niṭṭhito.	270	
PA_tika-vin07_t:2706	8. Vattakkhandhako	270	
PA_tika-vin07_t:2707	Āgantukavattakathāvaṇṇanā	270	
PA_tika-vin07_t:2708	357. Vattakkhandhake pattharitabbanti ātape pattharitabbaṃ. Pāḷiyaṃ abhivādāpetabboti vandanatthāya vassaṃ pucchanena navako sayameva vandatīti vuttaṃ. Nilloketabboti oloketabbo.	270	
PA_tika-vin07_t:2709	Āgantukavattakathāvaṇṇanā niṭṭhitā.	270	
PA_tika-vin07_t:2710	Āvāsikavattakathāvaṇṇanā	271	
PA_tika-vin07_t:2711_0	359. “Yathābhāga”nti ṭhapitaṭṭhānaṃ anatikkamitvā mañcapīṭhādiṃ papphoṭetvā pattharitvā	2711	
PA_tika-vin07_t:2711_1	upari paccattharaṇaṃ datvā dānampi senāsanapaññāpanamevāti dassento āha “papphoṭetvā	2711	
PA_tika-vin07_t:2711_2	hi pattharituṃ pana vaṭṭatiyevā”ti.	2711	
PA_tika-vin07_t:2712	Āvāsikavattakathāvaṇṇanā niṭṭhitā.	271	
PA_tika-vin07_t:2713	Anumodanavattakathāvaṇṇanā	271	
PA_tika-vin07_t:2714_0	362. Pañcame nisinneti anumodanatthāya nisinne. Na mahātherassa bhāro hotīti anumodakaṃ	2714	
PA_tika-vin07_t:2714_1	āgametuṃ na bhāro. Ajjhiṭṭhova āgametabboti attanā ajjhiṭṭhehi bhikkhūhi anumodanteyeva	2714	
PA_tika-vin07_t:2714_2	nisīditabbanti attho.	2714	
PA_tika-vin07_t:2715	Anumodanavattakathāvaṇṇanā niṭṭhitā.	271	
PA_tika-vin07_t:2716	Bhattaggavattakathāvaṇṇanā	271	
PA_tika-vin07_t:2717_0	364. Manussānaṃ parivisanaṭṭhānanti yattha antovihārepi manussā saputtadārā āvasitvā	2717	
PA_tika-vin07_t:2717_1	bhikkhū netvā bhojenti. Āsanesu satīti nisīdanaṭṭhānesu santesu. Idaṃ, bhante, āsanaṃ	2717	
PA_tika-vin07_t:2717_2	uccanti āsanne samabhūmibhāge paññattaṃ therāsanena samakaṃ āsanaṃ sandhāya vuttaṃ,	2717	
PA_tika-vin07_t:2717_3	therāsanato pana uccatare āpucchitvāpi nisīdituṃ na vaṭṭati. Yadi taṃ āsannampi nīcataraṃ	2717	
PA_tika-vin07_t:2717_4	hoti, anāpucchāpi nisīdituṃ vaṭṭati. Mahātherasseva āpattīti āsanena paṭibāhanāpattiyā	2717	
PA_tika-vin07_t:2717_5	āpatti. Avattharitvāti pārutasaṅghāṭiṃ avattharitvā, anukkhipitvāti attho.	2717	
PA_tika-vin07_t:2718_0	Pāḷiyaṃ “ubhohi hatthehi…pe… odano paṭiggahetabbo”ti idaṃ hatthatale vā pacchipiṭṭhiādidussaṇṭhitādhāre	2718	
PA_tika-vin07_t:2718_1	vā pattaṃ ṭhapetvā odanassa gahaṇakāle pattassa apatanatthāya vuttaṃ, susajjite pana	2718	
PA_tika-vin07_t:2718_2	ādhāre pattaṃ ṭhapetvā ekena hatthena taṃ parāmasitvāpi odanaṃ paṭiggahetuṃ vaṭṭati	2718	
PA_tika-vin07_t:2718_3	eva. Ubhohi hatthehi…pe… udakaṃ paṭiggahetabbanti etthāpi eseva nayo.	2718	
PA_tika-vin07_t:2719_0	Hatthadhovanaudakanti bhojanāvasāne udakaṃ. Tenāha “pānīyaṃ pivitvā hatthā dhovitabbā”ti.	2719	
PA_tika-vin07_t:2719_1	Tena pariyosāne dhovanameva paṭikkhittaṃ, bhojanantare pana pānīyapivanādinā nayena	2719	
PA_tika-vin07_t:2719_2	hatthaṃ dhovitvā puna bhuñjituṃ vaṭṭatīti dasseti. Potthakesu pana “pānīyaṃ pivitvā	2719	
PA_tika-vin07_t:2719_3	hatthā na dhovitabbā”ti likhanti, taṃ purimavacanena na sameti pariyosāne udakasseva	2719	
PA_tika-vin07_t:2719_4	“hatthadhovanaudaka”nti vuttattā. Sace manussā dhovatha, bhantetiādi niṭṭhitabhattaṃ	2719	
PA_tika-vin07_t:2719_5	nisinnaṃ theraṃ sandhāya vuttaṃ. Dhure dvārasamīpe.	2719	
PA_tika-vin07_t:2720	Bhattaggavattakathāvaṇṇanā niṭṭhitā.	272	
PA_tika-vin07_t:2721	Piṇḍacārikavattakathādivaṇṇanā	272	
PA_tika-vin07_t:2722	366. Pāḷiyaṃ ṭhāpeti vāti tiṭṭha bhanteti vadanti.	272	
PA_tika-vin07_t:2723_0	367. Atthi, bhante, nakkhattapadānīti nakkhattapadavisayāni ñātāni atthi, assayujādinakkhattaṃ	2723	
PA_tika-vin07_t:2723_1	jānāthāti adhippāyo. Tenāha “na jānāma, āvuso”ti. Atthi, bhante, disābhāganti etthāpi	2723	
PA_tika-vin07_t:2723_2	eseva nayo. Kenajja, bhante, yuttanti kena nakkhattena cando yuttoti attho.	2723	
PA_tika-vin07_t:2724	369. Aṅgaṇeti abbhokāse. Evameva paṭipajjitabbanti uddesadānādi āpucchitabbanti dasseti.	272	
PA_tika-vin07_t:2725	374. Nibaddhagamanatthāyāti attanova nirantaragamanatthāya. Ūhaditāti ettha hada-dhātussa vaccavissajjanatthatāyāha “bahi vaccamakkhitā”ti.	272	
PA_tika-vin07_t:2726	Piṇḍacārikavattakathādivaṇṇanā niṭṭhitā.	272	
PA_tika-vin07_t:2727	Vattakkhandhakavaṇṇanānayo niṭṭhito.	272	
PA_tika-vin07_t:2728	9. Pātimokkhaṭṭhapanakkhandhako	272	
PA_tika-vin07_t:2729	Pātimokkhuddesayācanakathāvaṇṇanā	272	
PA_tika-vin07_t:2730_0	383. Pātimokkhaṭṭhapanakkhandhake pāḷiyaṃ nandimukhiyāti odātadisāmukhatāya tuṭṭhamukhiyā.	2730	
PA_tika-vin07_t:2730_1	“Uddhastaṃ aruṇa”nti vatvāpi “uddisatu, bhante, bhagavā”ti pātimokkhuddesayācanaṃ	2730	
PA_tika-vin07_t:2730_2	anuposathe uposathakaraṇapaṭikkhepassa sikkhāpadassa apaññattattā therena katanti	2730	
PA_tika-vin07_t:2730_3	daṭṭhabbaṃ. Kasmā pana bhagavā evaṃ tuṇhībhūtova tiyāmarattiṃ vītināmesīti? Aparisuddhāya	2730	
PA_tika-vin07_t:2730_4	parisāya uposathādisaṃvāsakaraṇassa sāvajjataṃ bhikkhusaṅghe pākaṭaṃ kātuṃ, tañca	2730	
PA_tika-vin07_t:2730_5	āyatiṃ bhikkhūnaṃ tathāpaṭipajjanatthaṃ sikkhāpadaṃ ñāpetuṃ. Keci panettha “aparisuddhampi	2730	
PA_tika-vin07_t:2730_6	puggalaṃ tassa sammukhā ‘aparisuddho’ti vattuṃ mahākaruṇāya avisahanto bhagavā tathā	2730	
PA_tika-vin07_t:2730_7	nisīdī”ti kāraṇaṃ vadanti. Taṃ akāraṇaṃ pacchāpi avattabbato, mahāmoggallānattherenāpi	2730	
PA_tika-vin07_t:2730_8	taṃ bāhāyaṃ gahetvā bahi nīharaṇassa akattabbatāpasaṅgato. Tasmā yathāvuttamevettha	2730	
PA_tika-vin07_t:2730_9	kāraṇanti. Teneva “aṭṭhānametaṃ, bhikkhave, anavakāso, yaṃ tathāgato aparisuddhāya	2730	
PA_tika-vin07_t:2730_10	parisāya uposathaṃ kareyya, pātimokkhaṃ uddiseyyā”ti vatvā “na ca, bhikkhave, sāpattikena	27301	
PA_tika-vin07_t:2730_11	pātimokkhaṃ sotabba”ntiādinā sāpattikaparisāya kattabbavidhi dassito.	27301	
PA_tika-vin07_t:2731_0	Saṅkassarasamācāranti kiñcideva asāruppaṃ disvā “idaṃ iminā kataṃ bhavissatī”ti parehi	2731	
PA_tika-vin07_t:2731_1	saṅkāya saritabbasamācāraṃ, attanā vā “mama anācāraṃ ete jānantī”ti saṅkāya saritabbasamācāraṃ.	2731	
PA_tika-vin07_t:2731_2	Samaṇavesadhāraṇena, saṅghikapaccayabhāgagahaṇādinā ca jīvikaṃ kappento “ahaṃ samaṇo”ti	2731	
PA_tika-vin07_t:2731_3	paṭiññaṃ adentopi atthato dento viya hotīti “samaṇapaṭiññaṃ brahmacāripaṭiñña”nti	2731	
PA_tika-vin07_t:2731_4	vuttaṃ. Avassutanti kilesāvassanena tintaṃ. Sañjātadussilyakacavarattā kasambujātaṃ,	2731	
PA_tika-vin07_t:2731_5	asāratāya vā kasambu viya jātaṃ. Bahidvārakoṭṭhakā nikkhāmetvāti dvārasālato bahi nikkhamāpetvā.	2731	
PA_tika-vin07_t:2732_0	384. Mahāsamudde abhiramantīti bahuso dassanapavisanādinā mahāsamudde abhiratiṃ vindanti.	2732	
PA_tika-vin07_t:2732_1	Na āyatakeneva papātoti chinnataṭamahāsobbho viya na āditova ninnoti attho. Ṭhitadhammoti	2732	
PA_tika-vin07_t:2732_2	avaṭṭhitasabhāvo. Pūrattanti puṇṇattaṃ. Nāgāti sappajātikā.	2732	
PA_tika-vin07_t:2733	Pātimokkhuddesayācanakathāvaṇṇanā niṭṭhitā.	273	
PA_tika-vin07_t:2734	Pātimokkhasavanārahakathādivaṇṇanā	273	
PA_tika-vin07_t:2735	386. Udāharitabbanti pāḷiyā avatvā tamatthaṃ yāya kāyaci bhāsāya udāhaṭampi udāhaṭamevāti daṭṭhabbaṃ.	273	
PA_tika-vin07_t:2736	Pure vā pacchā vāti ñattiārambhato pubbe vā ñattiniṭṭhānato pacchā vā.	273	
PA_tika-vin07_t:2737_0	387. Katañca akatañca ubhayaṃ gahetvāti yassa katāpi atthi akatāpi. Tassa tadubhayaṃ	2737	
PA_tika-vin07_t:2737_1	gahetvā. Dhammikaṃ sāmagginti dhammikaṃ samaggakammaṃ. Paccādiyatīti ukkoṭanādhippāyena puna kātuṃ ādiyati.	2737	
PA_tika-vin07_t:2738	388. Ākārādisaññā veditabbāti ākāraliṅganimittanāmāni vuttānīti veditabbāni.	273	
PA_tika-vin07_t:2739	Pātimokkhasavanārahakathādivaṇṇanā niṭṭhitā.	273	
PA_tika-vin07_t:2740	Attādānaaṅgakathādivaṇṇanā	274	
PA_tika-vin07_t:2741_0	398. Puna codetuṃ attanā ādātabbaṃ gahetabbaṃ adhikaraṇaṃ attādānanti āha “sāsanaṃ	2741	
PA_tika-vin07_t:2741_1	sodhetukāmo”tiādi. Vassārattoti vassakālo. Sopi hi dubbhikkhādikālo viya adhikaraṇavūpasamatthaṃ	2741	
PA_tika-vin07_t:2741_2	lajjiparisāya dūrato ānayanassa, āgatānañca piṇḍāya caraṇādisamācārassa dukkarattā akālo eva.	2741	
PA_tika-vin07_t:2742_0	Samanussaraṇakaraṇanti anussaritānussaritakkhaṇe pītipāmojjajananato anussaraṇuppādakaṃ.	2742	
PA_tika-vin07_t:2742_1	Vigatūpakkilesa…pe… saṃvattatīti ettha yathā abbhahimādiupakkilesavirahitānaṃ candimasūriyānaṃ	2742	
PA_tika-vin07_t:2742_2	sassirīkatā hoti, evamassāpi codakassa pāpapuggalūpakkilesavigamena sassirīkatā hotīti adhippāyo.	2742	
PA_tika-vin07_t:2743	399. Adhigataṃ mettacittanti appanāppattaṃ mettajhānaṃ.	274	
PA_tika-vin07_t:2744	400-1. “Dosantaro”ti ettha antara-saddo cittapariyāyoti āha “na duṭṭhacitto hutvā”ti.	274	
PA_tika-vin07_t:2745	Kāruññaṃ nāma karuṇā evāti āha “kāruññatāti karuṇābhāvo”ti. Karuṇanti appanāppattaṃ vadati. Tathā mettanti.	274	
PA_tika-vin07_t:2746	Attādānaaṅgakathādivaṇṇanā niṭṭhitā.	274	
PA_tika-vin07_t:2747	Pātimokkhaṭṭhapanakkhandhakavaṇṇanānayo niṭṭhito.	274	
PA_tika-vin07_t:2748	10. Bhikkhunikkhandhako	274	
PA_tika-vin07_t:2749	Mahāpajāpatigotamīvatthukathāvaṇṇanā	274	
PA_tika-vin07_t:2750_0	403. Bhikkhunikkhandhake “mātugāmassa pabbajitattā”ti idaṃ pañcavassasatato uddhaṃ	2750	
PA_tika-vin07_t:2750_1	saddhammassa appavattanakāraṇadassanaṃ. Sukkhavipassakakhīṇāsavavasena vassasahassantiādi	2750	
PA_tika-vin07_t:2750_2	khandhakabhāṇakānaṃ mataṃ gahetvā vuttaṃ. Dīghanikāyaṭṭhakathāyaṃ pana “paṭisambhidāppattehi	2750	
PA_tika-vin07_t:2750_3	vassasahassaṃ aṭṭhāsi, chaḷabhiññehi vassasahassaṃ, tevijjehi vassasahassaṃ, sukkhavipassakehi	2750	
PA_tika-vin07_t:2750_4	vassasahassaṃ, pātimokkhehi vassasahassaṃ aṭṭhāsī”ti vuttaṃ. Aṅguttara -saṃyuttaṭṭhakathāsupi	2750	
PA_tika-vin07_t:2750_5	aññathāva vuttaṃ, taṃ sabbaṃ aññamaññaviruddhampi taṃtaṃbhāṇakānaṃ matena likhitasīhaḷaṭṭhakathāsu	2750	
PA_tika-vin07_t:2750_6	āgatanayameva gahetvā ācariyena likhitaṃ īdise kathāvirodhe sāsanaparihāniyā abhāvato,	2750	
PA_tika-vin07_t:2750_7	sodhanupāyābhāvā ca. Paramatthavirodho eva hi suttādinayena sodhanīyo, na kathāmaggavirodhoti.	2750	
PA_tika-vin07_t:2751	Mahāpajāpatigotamīvatthukathāvaṇṇanā niṭṭhitā.	275	
PA_tika-vin07_t:2752	Bhikkhunīupasampadānujānanakathāvaṇṇanā	275	
PA_tika-vin07_t:2753	404-8. Pāḷiyaṃ yadaggenāti yasmiṃ divase. Tadāti tasmiṃyeva divase. Vimānetvāti avamānaṃ katvā.	275	
PA_tika-vin07_t:2754	410-1. Āpattigāminiyoti āpattiṃ āpannāyo. Kammavibhaṅgeti parivāre kammavibhaṅge.	275	
PA_tika-vin07_t:2755	413-5. Pāḷiyaṃ dve tisso bhikkhuniyoti dvīhi tīhi bhikkhunīhi. Na ārocentīti pātimokkhuddesakassa na ārocenti.	275	
PA_tika-vin07_t:2756	416. Dussaveṇiyāti anekadussapaṭṭe ekato katvā kataveṇiyā.	275	
PA_tika-vin07_t:2757	417. Visesakanti pattalekhādivaṇṇavisesaṃ. Pakiṇantīti vikkiṇanti. Namanakanti pāsukaṭṭhinamanakabandhanaṃ.	275	
PA_tika-vin07_t:2758	422-5. Saṃvelliyanti kacchaṃ bandhitvā nivāsanaṃ. Tayo nissayeti rukkhamūlasenāsanassa tāsaṃ alabbhanato vuttaṃ.	275	
PA_tika-vin07_t:2759_0	426-8. Aṭṭheva bhikkhuniyo yathāvuḍḍhaṃ paṭibāhantīti aṭṭha bhikkhuniyo vuḍḍhapaṭipāṭiyāva	2759	
PA_tika-vin07_t:2759_1	gaṇhantiyo āgatapaṭipāṭiṃ paṭibāhanti, nāññāti attho. Anuvādaṃ paṭṭhapentīti issariyaṃ	2759	
PA_tika-vin07_t:2759_2	pavattentīti atthaṃ vadanti.	2759	
PA_tika-vin07_t:2760	430. Bhikkhudūtenāti bhikkhunā dūtabhūtena. Sikkhamānadūtenāti sikkhamānāya dūtāya.	276	
PA_tika-vin07_t:2761	431. Na sammatīti nappahoti. Navakammanti “navakammaṃ katvā vasatū”ti apaloketvā saṅghikabhūmiyā okāsadānaṃ.	276	
PA_tika-vin07_t:2762	432-6. Sannisinnagabbhāti duviññeyyagabbhā. Mahilātittheti itthīnaṃ sādhāraṇatitthe.	276	
PA_tika-vin07_t:2763	Bhikkhunīupasampadānujānanakathāvaṇṇanā niṭṭhitā.	276	
PA_tika-vin07_t:2764	Bhikkhunikkhandhakavaṇṇanānayo niṭṭhito.	276	
PA_tika-vin07_t:2765	11. Pañcasatikakkhandhako	276	
PA_tika-vin07_t:2766	Khuddānukhuddakasikkhāpadakathāvaṇṇanā	276	
PA_tika-vin07_t:2767_0	437. Pañcasatikakkhandhake pāḷiyaṃ “apāvuso, amhākaṃ satthāraṃ jānāsī”ti idaṃ thero	2767	
PA_tika-vin07_t:2767_1	sayaṃ bhagavato parinibbutabhāvaṃ jānantopi attanā sahagatabhikkhuparisāya ñāpanatthameva,	2767	
PA_tika-vin07_t:2767_2	subhaddassa vuḍḍhapabbajitassa sāsanassa paṭipakkhavacanaṃ bhikkhūnaṃ viññāpanatthañca	2767	
PA_tika-vin07_t:2767_3	evaṃ pucchi. Subhaddo hi kusinārāyaṃ bhagavati abhippasannāya khattiyādigahaṭṭhaparisāya	2767	
PA_tika-vin07_t:2767_4	majjhe bhagavato parinibbānaṃ sutvā haṭṭhapahaṭṭhopi bhayena pahaṭṭhākāraṃ vācāya	2767	
PA_tika-vin07_t:2767_5	pakāsetuṃ na sakkhissati, idheva pana vijanapadese sutvā yathājjhāsayaṃ attano pāpaladdhiṃ	2767	
PA_tika-vin07_t:2767_6	pakāsessati, tato tameva paccayaṃ dassetvā bhikkhū samussāhetvā dhammavinayasaṅgahaṃ	2767	
PA_tika-vin07_t:2767_7	kāretvā etassa pāpabhikkhussa, aññesañca īdisānaṃ manorathavighātaṃ, sāsanaṭṭhitiñca	2767	
PA_tika-vin07_t:2767_8	karissāmīti jānantova taṃ pucchīti veditabbaṃ. Teneva thero “ekamidāhaṃ, āvuso, samaya”ntiādinā	2767	
PA_tika-vin07_t:2767_9	subhaddavacanameva dassetvā dhammavinayaṃ saṅgāyāpesi. Nānābhāvoti sarīrena nānādesabhāvo,	2767	
PA_tika-vin07_t:2767_10	vippavāsoti attho. Vinābhāvoti maraṇena viyujjanaṃ. Aññathābhāvoti bhavantarūpagamanena aññākārappatti.	27671	
PA_tika-vin07_t:2768_0	441. “Ākaṅkhamāno…pe… samūhaneyyā”ti idaṃ bhagavā mayā “ākaṅkhamāno”ti vuttattā ekasikkhāpadampi	2768	
PA_tika-vin07_t:2768_1	samūhanitabbaṃ apassantā, samūhane ca dosaṃ disvā dhammasaṅgahakā bhikkhū “apaññattaṃ	2768	
PA_tika-vin07_t:2768_2	na paññāpessāma, paññattaṃ na samucchindissāmā”tiādinā puna “paññattisadisāya akuppāya	2768	
PA_tika-vin07_t:2768_3	kammavācāya sāvetvā samādāya vattissanti, tato yāva sāsanantaradhānā appaṭibāhiyāni	2768	
PA_tika-vin07_t:2768_4	sikkhāpadāni bhavissantī”ti iminā adhippāyena avocāti daṭṭhabbaṃ. Teneva mahātherāpi	2768	
PA_tika-vin07_t:2768_5	tatheva paṭipajjiṃsu.	2768	
PA_tika-vin07_t:2769	Gihigatānīti gihīsu gatāni. Khattiyamahāsārādigihīhi ñātānīti attho. Citakadhūmakālo attano pavattipariyosānabhūto etassāti dhūmakālikaṃ.	276	
PA_tika-vin07_t:2770_0	443. Oḷārike nimitte kariyamānepīti “ākaṅkhamāno, ānanda, tathāgato kappaṃ vā tiṭṭheyya	2770	
PA_tika-vin07_t:2770_1	kappāvasesaṃ vā”ti evaṃ thūlatare “tiṭṭhatu, bhagavā, kappa”nti yācanahetubhūte okāsanimitte	2770	
PA_tika-vin07_t:2770_2	kamme kariyamāne. Mārena pariyuṭṭhitacittoti mārena āviṭṭhacitto.	2770	
PA_tika-vin07_t:2771	445. Ujjavanikāyāti paṭisotagāminiyā. Kucchito lavo chedo vināso kulavo, niratthakaviniyogo. Taṃ na gacchantīti na kulavaṃ gamenti.	277	
PA_tika-vin07_t:2772	Khuddānukhuddakasikkhāpadakathāvaṇṇanā niṭṭhitā.	277	
PA_tika-vin07_t:2773	Pañcasatikakkhandhakavaṇṇanānayo niṭṭhito.	277	
PA_tika-vin07_t:2774	12. Sattasatikakkhandhako	277	
PA_tika-vin07_t:2775	Dasavatthukathāvaṇṇanā	277	
PA_tika-vin07_t:2776	446. Sattasatikakkhandhake bhikkhaggenāti bhikkhugaṇanāya. Mahīti himaṃ.	277	
PA_tika-vin07_t:2777_0	447. Avijjānivutāti avijjānīvaraṇena nivutā paṭicchannā. Aviddasūti aññāṇino. Upakkilesā	2777	
PA_tika-vin07_t:2777_1	vuttāti tesaṃ samaṇabrāhmaṇānaṃ ete surāpānādayo upakkilesāti vuttā. Nettiyā taṇhāya sahitā sanettikā.	2777	
PA_tika-vin07_t:2778_0	450-1. Ahogaṅgoti tassa pabbatassa nāmaṃ. Paṭikacceva gaccheyyanti yattha naṃ adhikaraṇaṃ	2778	
PA_tika-vin07_t:2778_1	vūpasamituṃ bhikkhū sannipatissanti, tatthāhaṃ paṭhamameva gaccheyyaṃ. Sambhāvesunti sampāpuṇiṃsu.	2778	
PA_tika-vin07_t:2779	452. Aloṇikanti loṇarahitaṃ bhattaṃ, byañjanaṃ vā. Āsutāti sabbasambhārasajjitā, “asuttā”ti vā pāṭho.	277	
PA_tika-vin07_t:2780	453. Ujjaviṃsūti nāvāya paṭisotaṃ gacchiṃsu. Pācīnakāti puratthimadisāya jātattā vajjiputtake sandhāya vuttaṃ. Pāveyyakāti pāveyyadesavāsino.	278	
PA_tika-vin07_t:2781_0	454. Nanu tvaṃ, āvuso, vuḍḍhoti nanu tvaṃ thero nissayamutto, kasmā taṃ thero paṇāmesīti	2781	
PA_tika-vin07_t:2781_1	bhedavacanaṃ vadanti. Garunissayaṃ gaṇhāmāti nissayamuttāpi mayaṃ ekaṃ sambhāvanīyagaruṃ	2781	
PA_tika-vin07_t:2781_2	nissayabhūtaṃ gahetvāva vasissāmāti adhippāyo.	2781	
PA_tika-vin07_t:2782_0	455. Mūlādāyakāti paṭhamaṃ dasavatthūnaṃ dāyakā, āvāsikāti attho. Pathabyā saṅghattheroti	2782	
PA_tika-vin07_t:2782_1	loke sabbabhikkhūnaṃ tadā upasampadāya vuḍḍho. Suññatāvihārenāti suññatāmukhena adhigataphalasamāpattiṃ sandhāya vadati.	2782	
PA_tika-vin07_t:2783_0	457. Suttavibhaṅgeti padabhājanīye. Idañca “yo pana bhikkhu sannidhikārakaṃ khādanīyaṃ	2783	
PA_tika-vin07_t:2783_1	vā bhojanīyaṃ vā”ti sutte yāvakālikasseva parāmaṭṭhattā siṅgīloṇassa yāvajīvikassa	2783	
PA_tika-vin07_t:2783_2	sannidhikatassa āmisena saddhiṃ paribhoge pācittiyaṃ vibhaṅganayeneva sijjhatīti	2783	
PA_tika-vin07_t:2783_3	vuttaṃ, taṃ pana pācittiyaṃ vibhaṅge āgatabhāvaṃ sādhetuṃ “kathaṃ suttavibhaṅge”tiādi	2783	
PA_tika-vin07_t:2783_4	vuttaṃ. Tattha hi loṇamettha sannidhikataṃ, na khādanīyaṃ bhojanīyanti loṇamissabhojane	2783	
PA_tika-vin07_t:2783_5	vajjiputtakā anavajjasaññino ahesuṃ. Tathāsaññīnampi nesaṃ āpattidassanatthaṃ “sannidhikāre	2783	
PA_tika-vin07_t:2783_6	asannidhikārasaññī”ti idaṃ suttavibhaṅgaṃ uddhaṭanti veditabbaṃ.	2783	
PA_tika-vin07_t:2784_0	Tena saddhinti purepaṭiggahitaloṇena saddhiṃ. Dukkaṭenettha bhavitabbanti “yāvakālikena,	2784	
PA_tika-vin07_t:2784_1	bhikkhave, yāvajīvikaṃ paṭiggahita”nti avatvā “tadahupaṭiggahita”nti vacanasāmatthiyato	2784	
PA_tika-vin07_t:2784_2	purepaṭiggahitaṃ yāvajīvikaṃ yāvakālikena saddhiṃ sambhinnarasaṃ kālepi na kappatīti	2784	
PA_tika-vin07_t:2784_3	sijjhati, tattha dukkaṭena bhavitabbanti adhippāyo. Dukkaṭenapi na bhavitabbanti	2784	
PA_tika-vin07_t:2784_4	yadi hi sannidhikārapaccayā dukkaṭaṃ maññatha, yāvajīvikassa loṇassa sannidhidosābhāvā	2784	
PA_tika-vin07_t:2784_5	dukkaṭena na bhavitabbaṃ, atha āmisena sambhinnarasassa tassa āmisagatikattā dukkaṭaṃ	2784	
PA_tika-vin07_t:2784_6	mā maññatha. Tadā ca hi pācittiyeneva bhavitabbaṃ āmisattupagamanatoti adhippāyo.	2784	
PA_tika-vin07_t:2784_7	Na hi ettha yāvajīvikantiādināpi dukkaṭābhāvaṃ samattheti.	2784	
PA_tika-vin07_t:2785_0	Pāḷiyaṃ rājagahe suttavibhaṅgetiādīsu sabbattha sutte ca vibhaṅge cāti attho gahetabbo.	2785	
PA_tika-vin07_t:2785_1	Tassa tassa vikālabhojanādino suttepi paṭikkhittattā vinayassa atisaraṇaṃ atikkamo	2785	
PA_tika-vin07_t:2785_2	vinayātisāro. “Nisīdanaṃ nāma sadasaṃ vuccatīti āgata”nti idaṃ vibhaṅge ca āgatadassanatthaṃ	2785	
PA_tika-vin07_t:2785_3	vuttaṃ. Taṃ pamāṇaṃ karontassāti sugatavidatthiyā vidatthittayappamāṇaṃ karontassa,	2785	
PA_tika-vin07_t:2785_4	dasāya pana vidatthidvayappamāṇaṃ kataṃ. Adasakampi nisīdanaṃ vaṭṭati evāti adhippāyo.	2785	
PA_tika-vin07_t:2785_5	Sesamidha heṭṭhā sabbattha suviññeyyameva.	2785	
PA_tika-vin07_t:2786	Dasavatthukathāvaṇṇanā niṭṭhitā.	278	
PA_tika-vin07_t:2787	Sattasatikakkhandhakavaṇṇanānayo niṭṭhito.	278	
PA_tika-vin07_t:2788	Iti samantapāsādikāya vinayaṭṭhakathāya vimativinodaniyaṃ	278	
PA_tika-vin07_t:2789	Cūḷavaggavaṇṇanānayo niṭṭhito.	278	
PA_tika-vin07_t:2790	Namo tassa bhagavato arahato sammāsambuddhassa	279	
PA_tika-vin07_t:2791	Parivāravaṇṇanā	279	
PA_tika-vin07_t:2792	Mahāvaggo	279	
PA_tika-vin07_t:2793	Paññattivāravaṇṇanā	279	
PA_tika-vin07_t:2794_0	1. Visuddhaparivārassa sīlakkhandhādidhammakkhandhasarīrassa bhagavato vinayapariyattisāsane	2794	
PA_tika-vin07_t:2794_1	khandhakānaṃ anantaraṃ parivāroti yo vinayo saṅgahaṃ samāruḷho, tassa dāni anuttānatthavaṇṇanaṃ karissāmīti yojanā.	2794	
PA_tika-vin07_t:2795_0	Samantacakkhunāti sabbaññutaññāṇena. Ativisuddhena maṃsacakkhunāti rattindivaṃ samantā	2795	
PA_tika-vin07_t:2795_1	yojanappamāṇe atisukhumānipi rūpāni passanato ativiya parisuddhena pasādacakkhunā.	2795	
PA_tika-vin07_t:2795_2	“Atthi tattha paññattī”tiādīsu atthi nu kho tattha paññattītiādinā attho gahetabboti	2795	
PA_tika-vin07_t:2795_3	āha “tattha paññatti…pe… kenābhatanti pucchā”ti.	2795	
PA_tika-vin07_t:2796	2. Pucchāvissajjaneti pucchāya vissajjane. Vinītakathāti vinītavatthukathā, ayameva vā pāṭho.	279	
PA_tika-vin07_t:2797_0	Dvaṅgikena ekena samuṭṭhānenāti aṅgadvayasamudāyabhūtena ekena. Aṅgadvayavimuttassa	2797	
PA_tika-vin07_t:2797_1	samuṭṭhānassa abhāvepi tesu ekenaṅgena vinā ayaṃ āpatti na hotīti dassanatthameva	2797	
PA_tika-vin07_t:2797_2	“ekena samuṭṭhānenā”ti vuttaṃ. Idāni tesu dvīsu aṅgesu padhānaṅgaṃ dassetumāha “ettha	2797	
PA_tika-vin07_t:2797_3	hi cittaṃ aṅgaṃ hotī”tiādi. Yasmā pana maggenamaggappaṭipattisaṅkhātāya kāyaviññattiyā	2797	
PA_tika-vin07_t:2797_4	sevanacitteneva sambhave sati ayaṃ taṃ aṅgadvayaṃ upādāya bhagavatā paññattā āpattisammuti	2797	
PA_tika-vin07_t:2797_5	hoti, nāsati. Tasmā taṃ cittaṃ kāyaviññattisaṅkhātassa kāyassa aṅgaṃ kāraṇaṃ hoti,	2797	
PA_tika-vin07_t:2797_6	na āpattiyā. Tassa pana taṃsamuṭṭhitakāyo eva aṅgaṃ abyavahitakāraṇaṃ, cittaṃ pana	2797	
PA_tika-vin07_t:2797_7	kāraṇakāraṇanti adhippāyo. Evaṃ uparipi sabbattha cittaṅgayuttasamuṭṭhānesu adhippāyo	2797	
PA_tika-vin07_t:2797_8	veditabbo. “Ekena samuṭṭhānena samuṭṭhātī”tiādiparivāravacaneneva āpattiyā akusalādiparamatthasabhāvatā	2797	
PA_tika-vin07_t:2797_9	pāḷiaṭṭhakathāsu pariyāyatova vuttā, sammutisabhāvā eva āpattīti sijjhati samuṭṭhānasamuṭṭhitānaṃ	2797	
PA_tika-vin07_t:2797_10	bhedasiddhitoti gahetabbaṃ. Imamatthaṃ sandhāyāti āpannāya pārājikāpattiyā kehicipi	27971	
PA_tika-vin07_t:2797_11	samathehi anāpattibhāvāpādanassa asakkuṇeyyattasaṅkhātamatthaṃ sandhāya.	27971	
PA_tika-vin07_t:2798	3. Porāṇakehi mahātherehīti saṅgītittayato pacchā potthakasaṅgītikārakehi chaḷabhiññāpaasambhidādiguṇasamujjalehi mahātherehi. Catutthasaṅgītisadisā hi potthakārohasaṅgīti.	279	
PA_tika-vin07_t:2799	188. Mahāvibhaṅgeti bhikkhuvibhaṅge. Soḷasa vārā dassitāti yehi vārehi ādibhūtehi upalakkhitattā ayaṃ sakalopi parivāro soḷasaparivāroti voharīyati, te sandhāya vadati.	279	
PA_tika-vin07_t:2800	Paññattivāravaṇṇanā niṭṭhitā.	280	
PA_tika-vin07_t:2801	Samuṭṭhānasīsavaṇṇanā	280	
PA_tika-vin07_t:2802_0	257. Pāḷiyaṃ nibbānañceva paññattīti ettha yasmā saṅkhatadhamme upādāya paññattā	2802	
PA_tika-vin07_t:2802_1	sammutisaccabhūtā puggalādipaññatti paramatthato avijjamānattā uppattivināsayuttavatthudhammaniyatena	2802	
PA_tika-vin07_t:2802_2	aniccadukkhalakkhaṇadvayena yuttāti vattuṃ ayuttā, kārakavedakādirūpena pana parikappitena	2802	
PA_tika-vin07_t:2802_3	attasabhāvena virahitattā “anattā”ti vattuṃ yuttā. Tasmā ayaṃ paññattipi asaṅkhatattasāmaññato	2802	
PA_tika-vin07_t:2802_4	vatthubhūtena nibbānena saha “anattā iti nicchayā”ti vuttā. Avijjamānāpi hi sammuti	2802	
PA_tika-vin07_t:2802_5	kenaci paccayena akatattā asaṅkhatā evāti.	2802	
PA_tika-vin07_t:2803_0	Karuṇāsītalattaṃ, paññāpabhāsitattañca bhagavato dassetuṃ “buddhacande, buddhādicce”ti	2803	
PA_tika-vin07_t:2803_1	etaṃ ubhayaṃ vuttaṃ. Hāyati etenāti hāni, dukkhassa hāni dukkhahāni, sabbadukkhāpanūdanakāraṇanti	2803	
PA_tika-vin07_t:2803_2	attho. Piṭake tīṇi desayīti yasmā aññepi mahāvīrā sammāsambuddhā saddhammaṃ desayanti,	2803	
PA_tika-vin07_t:2803_3	tasmā aṅgīraso piṭakāni tīṇi desayīti yojanā. Mahāguṇanti mahānisaṃsaṃ. Evaṃ nīyati	2803	
PA_tika-vin07_t:2803_4	saddhammoti yadi vinayapariyatti aparihīnā tiṭṭhati, evaṃ sati paṭipattipaṭivedhasaddhammopi	2803	
PA_tika-vin07_t:2803_5	nīyati pavattīyati, na parihāyatīti attho.	2803	
PA_tika-vin07_t:2804_0	Vinayapariyatti pana kathaṃ tiṭṭhatīti āha “ubhato cā”tiādi. Parivārena ganthitā	2804	
PA_tika-vin07_t:2804_1	tiṭṭhatīti yojetabbaṃ. Tasseva parivārassāti tasmiṃ eva parivāre. Samuṭṭhānaṃ niyato	2804	
PA_tika-vin07_t:2804_2	katanti ekaccaṃ samuṭṭhānena niyataṃ kataṃ. Tasmiṃ parivāre kiñci sikkhāpadaṃ niyatasamuṭṭhānaṃ	2804	
PA_tika-vin07_t:2804_3	aññehi asādhāraṇaṃ, taṃ pakāsitanti attho.	2804	
PA_tika-vin07_t:2805_0	Sambhedaṃ nidānañcaññanti sambhedo sikkhāpadānaṃ aññamaññasamuṭṭhānena saṃkiṇṇatā,	2805	
PA_tika-vin07_t:2805_1	nidānañca paññattiṭṭhānaṃ, aññaṃ puggalādivatthādi ca. Sutte dissanti uparīti heṭṭhā	2805	
PA_tika-vin07_t:2805_2	vutte, upari vakkhamāne ca parivārasutte eva dissanti. Yasmā ca evaṃ, tasmā sakalasāsanādhārassa	2805	
PA_tika-vin07_t:2805_3	vinayassa ṭhitihetubhūtaṃ parivāraṃ sikkheti, evamettha yojanā daṭṭhabbā.	2805	
PA_tika-vin07_t:2806_0	Sambhinnasamuṭṭhānānīti aññehi sādhāraṇasamuṭṭhānāni. Ādimhi tāva purimanayeti sabbapaṭhame	2806	
PA_tika-vin07_t:2806_1	paññattivāre āgatanayaṃ sandhāya vadati, tattha pana paññattivāre “paṭhamaṃ pārājikaṃ	2806	
PA_tika-vin07_t:2806_2	kattha paññattanti, vesāliyaṃ paññatta”ntiādinā nidānampi dissati eva. Paratoti āgatabhāvaṃ	2806	
PA_tika-vin07_t:2806_3	pana sandhāya parato āgate sutte dissatīti veditabbanti vuttaṃ. Tassāti ubhatovibhaṅgapariyāpannassa sikkhāpadassa.	2806	
PA_tika-vin07_t:2807_0	258. Aniyatā paṭhamikāti āpattiṃ apekkhitvāva itthiliṅgaṃ kataṃ, paṭhamāniyataṃ sikkhāpadanti	2807	
PA_tika-vin07_t:2807_1	attho. Pāḷiyaṃ nānubandhe pavattininti vuṭṭhāpitaṃ pavattiniṃ ananubandhanasikkhāpadaṃ.	2807	
PA_tika-vin07_t:2808_0	260. Eḷakalomasikkhāpadavatthusmiṃ “bhikkhuniyo eḷakalomāni dhovantiyo rajantiyo	2808	
PA_tika-vin07_t:2808_1	vijaṭentiyo riñcanti uddesaṃ paripuccha”nti āgatattā imaṃ riñcanti-padaṃ gahetvā	2808	
PA_tika-vin07_t:2808_2	sikkhāpadaṃ upalakkhitanti dassento “vibhaṅge ‘riñcanti uddesa’nti āgataṃ eḷakalomadhovāpanasikkhāpada”nti āha.	2808	
PA_tika-vin07_t:2809	Vassikasāṭikasikkhāpadanti asamaye vassikasāṭikapariyesanasikkhāpadaṃ. Ratanasikkhāpadanti ratanaṃ vā ratanasammataṃ vā paṭisāmanasikkhāpadaṃ.	280	
PA_tika-vin07_t:2810	265. Pāḷiyaṃ buddhañāṇenāti paṭividdhasabbaññutaññāṇena.	281	
PA_tika-vin07_t:2811	267. “Na desenti tathāgatā”ti etena chattapāṇissa dhammadesanāpaṭikkhepaṃ dasseti.	281	
PA_tika-vin07_t:2812	269. Akatanti aññehi amissīkataṃ, niyatasamuṭṭhānanti attho. Akatanti vā pubbe anāgataṃ, abhinavanti attho.	281	
PA_tika-vin07_t:2813_0	270. Samuṭṭhānañhi saṅkhepanti ettha saṅkhipanti saṅgayhanti sadisasamuṭṭhānāni etthāti	2813	
PA_tika-vin07_t:2813_1	saṅkhepo, samuṭṭhānasīsaṃ. Neti vineti kāyavacīduccaritanti netti, vinayapāḷi, sā	2813	
PA_tika-vin07_t:2813_2	eva dhammoti nettidhammoti āha “vinayapāḷidhammassā”ti.	2813	
PA_tika-vin07_t:2814	Samuṭṭhānasīsavaṇṇanā niṭṭhitā.	281	
PA_tika-vin07_t:2815	Antarapeyyālaṃ	281	
PA_tika-vin07_t:2816	Katipucchāvāravaṇṇanā	281	
PA_tika-vin07_t:2817_0	271. Kati āpattiyoti pārājikādīsu pañcasu āpattīsu methunādinnādānādiantogadhabhedaṃ	2817	
PA_tika-vin07_t:2817_1	apekkhitvā jātivasena ekattaṃ āropetvā pucchā katā. Kati āpattikkhandhāti antogadhabhedaṃ	2817	
PA_tika-vin07_t:2817_2	apekkhitvā paccekaṃ rāsaṭṭhenāti ettakamevettha bhedo. Vinītāniyeva vinītavatthūnīti	2817	
PA_tika-vin07_t:2817_3	āpattito viramaṇāni eva avippaṭisārapāmojjādidhammānaṃ kāraṇattā vatthūnīti vinītavatthūni,	2817	
PA_tika-vin07_t:2817_4	tāni ettha atthato viratiādianavajjadhammā eva. Veraṃ maṇatīti verahetuttā “vera”nti	2817	
PA_tika-vin07_t:2817_5	laddhanāmaṃ rāgādiakusalapakkhaṃ vināseti.	2817	
PA_tika-vin07_t:2818_0	Dhammassavanaggaṃ bhinditvā gacchatīti bahūsu ekato nisīditvā dhammaṃ suṇantesu taṃ	2818	
PA_tika-vin07_t:2818_1	dhammassavanasamāgamaṃ kopetvā uṭṭhāya gacchati. Anādarovāti tussitabbaṭṭhāne tuṭṭhiṃ,	2818	
PA_tika-vin07_t:2818_2	saṃvijitabbaṭṭhāne saṃvegañca apavedento eva. Kāyapāgabbhiyanti unnativasena pavattanakāyānācāraṃ.	2818	
PA_tika-vin07_t:2819	274. Mettāya sambhūtaṃ mettaṃ, kāyakammaṃ. Ubhayehipīti navakehi, therehi ca. Piyaṃ karotīti taṃ puggalaṃ pemaṭṭhānaṃ karoti, kesanti āha “sabrahmacārīna”nti.	281	
PA_tika-vin07_t:2820	Puggalaṃ paṭivibhajitvā bhuñjatīti pakatena sambandho. Tameva puggalapaṭivibhāgaṃ dassetuṃ “asukassā”tiādi vuttaṃ.	282	
PA_tika-vin07_t:2821	Bhujissabhāvakaraṇatoti taṇhādāsabyato mocetvā samathavipassanāsu serivihāritākaraṇatoti attho. Niyyātīti pavattati. Sammādukkhakkhayāya saṃvattatīti attho.	282	
PA_tika-vin07_t:2822	Katipucchāvāravaṇṇanā niṭṭhitā.	282	
PA_tika-vin07_t:2823	Chaāpattisamuṭṭhānavāravaṇṇanā	282	
PA_tika-vin07_t:2824_0	276. Paṭhamena āpattisamuṭṭhānenāti kevalaṃ kāyena. Pārājikāpattiyā ekantasacittakasamuṭṭhānattā	2824	
PA_tika-vin07_t:2824_1	“na hīti vattabba”nti vuttaṃ. Saṅghādisesādīnaṃ dukkaṭapariyosānānaṃ pañcannaṃ acittakānampi	2824	
PA_tika-vin07_t:2824_2	sambhavato “siyā”ti vuttaṃ, āpajjanaṃ siyā bhaveyyāti attho. Hīnukkaṭṭhehi jātiādīhi	2824	
PA_tika-vin07_t:2824_3	omasane eva dubbhāsitassa paññattattā sā ekantavācācittasamuṭṭhānā evāti.	2824	
PA_tika-vin07_t:2825	Dutiyasamuṭṭhānanaye vācāya eva samāpajjitabbapāṭidesanīyassa abhāvā “na hī”ti vuttaṃ.	282	
PA_tika-vin07_t:2826	Tatiye pana vosāsamānarūpaṃ bhikkhuniṃ kāyavācāhi anapasādanapaccayā pāṭidesanīyasambhavato “siyā”ti vuttaṃ.	282	
PA_tika-vin07_t:2827_0	Omasane pācittiyassa adinnādānasamuṭṭhānattepi tappaccayā paññattassa dubbhāsitassa	2827	
PA_tika-vin07_t:2827_1	pañcameneva samuppattīti dassetuṃ catutthavāre “dubbhāsitaṃ āpajjeyyāti na hīti vattabba”nti	2827	
PA_tika-vin07_t:2827_2	vatvā pañcamavāre “siyāti vattabba”nti vuttaṃ. Kāyavikāreneva omasantassa panettha	2827	
PA_tika-vin07_t:2827_3	dubbhāsitabhāvepi kāyakīḷābhāvābhāvato dukkaṭamevāti daṭṭhabbaṃ.	2827	
PA_tika-vin07_t:2828_0	Chaṭṭhavāre pana vijjamānopi kāyo dubbhāsitassa aṅgaṃ na hoti, pañcamasamuṭṭhāne	2828	
PA_tika-vin07_t:2828_1	eva chaṭṭhampi pavisatīti dassetuṃ “na hī”ti paṭikkhittaṃ, na pana tattha sabbathā	2828	
PA_tika-vin07_t:2828_2	dubbhāsitena anāpattīti dassetuṃ. Na hi davakamyatāya kāyavācāhi omasantassa dubbhāsitāpatti	2828	
PA_tika-vin07_t:2828_3	na sambhavati. Yañhi pañcameneva samāpajjati, taṃ chaṭṭhenapi samāpajjati eva dhammadesanāpatti	2828	
PA_tika-vin07_t:2828_4	viyāti gahetabbaṃ. Sesaṃ samuṭṭhānavāre suviññeyyameva.	2828	
PA_tika-vin07_t:2829	Chaāpattisamuṭṭhānavāravaṇṇanā niṭṭhitā.	282	
PA_tika-vin07_t:2830	Katāpattivāravaṇṇanā	283	
PA_tika-vin07_t:2831_0	277. Dutiye pana kativāre paṭhamasamuṭṭhānena āpajjitabbānaṃ āpattīnaṃ lahudassanasukhatthaṃ	2831	
PA_tika-vin07_t:2831_1	kuṭikārādīni eva samuddhaṭāni, na aññesaṃ abhāvā, sañcarittādīnampi vijjamānattā.	2831	
PA_tika-vin07_t:2831_2	Evaṃ dutiyasamuṭṭhānādīsupi. “Kappiyasaññī”ti iminā acittakattaṃ dasseti. “Kuṭiṃ	2831	
PA_tika-vin07_t:2831_3	karotī”ti iminā vacīpayogābhāvaṃ. Ubhayenāpi kevalaṃ kāyeneva dukkaṭādīnaṃ sambhavaṃ	2831	
PA_tika-vin07_t:2831_4	dasseti. Evaṃ uparipi yathānurūpaṃ kātabbaṃ.	2831	
PA_tika-vin07_t:2832_0	“Ekena samuṭṭhānena samuṭṭhahantī”ti idaṃ idha visesetvā dassitānaṃ kāyatova samuṭṭhitānaṃ	2832	
PA_tika-vin07_t:2832_1	vasena vuttaṃ, avisesato pana tā āpattiyo itarasamuṭṭhānehipi yathārahaṃ samuṭṭhahanti eva. Evaṃ uparipi.	2832	
PA_tika-vin07_t:2833	“Tiṇavatthārakena cā”ti idaṃ saṅghādisesavajjitānaṃ catunnaṃ āpattīnaṃ vasena vuttaṃ.	283	
PA_tika-vin07_t:2834	279. Saṃvidahitvā kuṭiṃ karotīti vācāya saṃvidahati, sayañca kāyena karotīti attho.	283	
PA_tika-vin07_t:2835	Katāpattivāravaṇṇanā niṭṭhitā.	283	
PA_tika-vin07_t:2836	Āpattisamuṭṭhānagāthāvaṇṇanā	283	
PA_tika-vin07_t:2837_0	283. Tatiyo pana gāthāvāro dutiyavārena vuttamevatthaṃ saṅgahetvā dassetuṃ vutto.	2837	
PA_tika-vin07_t:2837_1	Tattha kāyova kāyikoti vattabbe vacanavipallāsena “kāyikā”ti vuttaṃ. Tenāha “tena	2837	
PA_tika-vin07_t:2837_2	samuṭṭhitā”ti, kāyo samuṭṭhānaṃ akkhātoti attho.	2837	
PA_tika-vin07_t:2838_0	Vivekadassināti sabbasaṅkhatavivittattā, tato vivittahetuttā ca nīvaraṇavivekañca	2838	
PA_tika-vin07_t:2838_1	nibbānañca dassanasīlena. Vibhaṅgakovidāti ubhatovibhaṅgakusalāti ālapanaṃ. Idha	2838	
PA_tika-vin07_t:2838_2	panevaṃ añño pucchanto nāma natthi, upālitthero sayameva atthaṃ pākaṭaṃ kātuṃ pucchāvisajjanañca	2838	
PA_tika-vin07_t:2838_3	akāsīti iminā nayena sabbattha attho veditabbo.	2838	
PA_tika-vin07_t:2839	Āpattisamuṭṭhānagāthāvaṇṇanā niṭṭhitā.	283	
PA_tika-vin07_t:2840	Vipattipaccayavāravaṇṇanā	284	
PA_tika-vin07_t:2841	284. Catutthe pana vipattipaccayavāre sīlavipattipaccayāti sīlavipattipaacchādanapaccayā.	284	
PA_tika-vin07_t:2842	286. Diṭṭhivipattipaccayāti diṭṭhivipattiyā appaṭinissajjanapaccayā.	284	
PA_tika-vin07_t:2843_0	287. Ājīvavipattipaccayāti ettha āgamma jīvanti etenāti ājīvo, catupaccayo, sova	2843	
PA_tika-vin07_t:2843_1	micchāpattiyā vipannattā vipattīti ājīvavipatti, tassā ājīvavipattiyā hetu, taduppādanataparibhoganimittanti attho.	2843	
PA_tika-vin07_t:2844	Vipattipaccayavāravaṇṇanā niṭṭhitā.	284	
PA_tika-vin07_t:2845	Adhikaraṇapaccayavāravaṇṇanā	284	
PA_tika-vin07_t:2846_0	291. Pañcame adhikaraṇapaccayavāre kiccādhikaraṇapaccayāti apalokanavacanañattikammavācāsaṅkhatakammavācāpaccayā.	2846	
PA_tika-vin07_t:2846_1	Pañcāti ettha adhammikakatikādiṃ apaloketvā karontānaṃ animittanti attho. Pañcame	2846	
PA_tika-vin07_t:2846_2	adhikaraṇapaccayavāre kiccādhikaraṇapaccayā apalokanāvasāne dukkaṭaṃ, adhippāyādinā	2846	
PA_tika-vin07_t:2846_3	ñattikammādiṃ karontānaṃ thullaccayādi ca saṅgayhatīti daṭṭhabbaṃ. Avasesā āpattiyoti	2846	
PA_tika-vin07_t:2846_4	sotāpattiphalasamāpattiādayo. “Natthaññā āpattiyo”ti idaṃ vipattiādibhāginiyo sāvajjāpattiyo sandhāya vuttaṃ.	2846	
PA_tika-vin07_t:2847	Adhikaraṇapaccayavāravaṇṇanā niṭṭhitā.	284	
PA_tika-vin07_t:2848	Samathabhedaṃ	284	
PA_tika-vin07_t:2849	Adhikaraṇapariyāyavāravaṇṇanā	284	
PA_tika-vin07_t:2850_0	293. Chaṭṭhe pariyāyavāre alobho pubbaṅgamotiādi sāsanaṭṭhitiyā aviparītato dhammavādissa	2850	
PA_tika-vin07_t:2850_1	vivādaṃ sandhāya vuttaṃ. Aṭṭhārasa bhedakaravatthūni ṭhānānīti dhammādīsu adhammotiādinā	2850	
PA_tika-vin07_t:2850_2	gahetvā dīpanāni idheva bhedakaravatthūni, tāni eva kāyakalahādivivādassa kāraṇattā	2850	
PA_tika-vin07_t:2850_3	ṭhānāni, okāsattā vatthūni, ādhārattā bhūmiyoti ca vuttāni. Abyākatahetūti asekkhānaṃ	2850	
PA_tika-vin07_t:2850_4	vivādaṃ sandhāya vuttaṃ. Dvādasa mūlānīti kodho upanāho, makkho palāso, issā macchariyaṃ,	2850	
PA_tika-vin07_t:2850_5	māyā sāṭheyyaṃ, pāpicchatā mahicchatā, sandiṭṭhiparāmāsitā ādhānaggāhīduppaṭinissajjitānīti	2850	
PA_tika-vin07_t:2850_6	imesaṃ channaṃ yugaḷānaṃ vasena cha dhammā ceva lobhādayo cha hetū cāti dvādasa dhammā	2850	
PA_tika-vin07_t:2850_7	vivādādhikaraṇassa mūlāni.	2850	
PA_tika-vin07_t:2851	294. Cuddasa mūlānīti tāneva dvādasa kāyavācāhi saddhiṃ cuddasa anuvādādhikaraṇassa mūlāni.	285	
PA_tika-vin07_t:2852_0	295. Pathavīkhaṇanādīsu paṇṇattivajjesu kusalābyākatacittamūlikā āpatti hotīti dassetuṃ	2852	
PA_tika-vin07_t:2852_1	“alobho pubbaṅgamo”tiādi vuttaṃ. Satta āpattikkhandhā ṭhānānītiādi sattannaṃ āpattikkhandhānaṃ	2852	
PA_tika-vin07_t:2852_2	paṭicchādanapaccayā āpattisambhavato vuttaṃ. “Āpattādhikaraṇapaccayā catasso āpattiyo	2852	
PA_tika-vin07_t:2852_3	āpajjatī”ti hi vuttaṃ. “Cha hetū”ti idaṃ kusalānaṃ āpattihetuvohārassa ayuttatāya	2852	
PA_tika-vin07_t:2852_4	vuttaṃ, na pana kusalahetūnaṃ abhāvato. “Alobho pubbaṅgamo”ti hi ādi vuttaṃ. Āpattihetavo	2852	
PA_tika-vin07_t:2852_5	eva hi pubbaṅgamanāmena vuttā.	2852	
PA_tika-vin07_t:2853_0	296. Cattāri kammāni ṭhānānītiādīsu apalokanavācā, ñattiādivācāyo ca kammānīti vuttaṃ.	2853	
PA_tika-vin07_t:2853_1	Tā eva hi ekasīmāyaṃ sāmaggimupagatānaṃ kammappattānaṃ anumatiyā sāvanakiriyānipphattisaṅkhātassa	2853	
PA_tika-vin07_t:2853_2	saṅghagaṇakiccasabhāvassa kiccādhikaraṇassa adhiṭṭhānābhāvena “ṭhānavatthubhūmiyo”ti	2853	
PA_tika-vin07_t:2853_3	vuccanti. Ekaṃ mūlaṃ saṅghoti yebhuyyavasena vuttaṃ. Gaṇañattiapalokanānañhi gaṇopi	2853	
PA_tika-vin07_t:2853_4	mūlanti. Ñattito vāti ñattiñattidutiyañatticatutthakammavācānaṃ ñattirūpattā, ñattipubbakattā	2853	
PA_tika-vin07_t:2853_5	ca vuttaṃ. Kammañattikammavācāñattivasena hi duvidhāsu ñattīsu anussāvanāpi kammamūlakantveva	2853	
PA_tika-vin07_t:2853_6	saṅgayhanti. Ñattivibhāgo cāyaṃ upari āvi bhavissati.	2853	
PA_tika-vin07_t:2854_0	“Ime satta samathā…pe… pariyāyenā”ti idaṃ pucchāvacanaṃ. “Siyā”ti idaṃ visajjanaṃ.	2854	
PA_tika-vin07_t:2854_1	“Kathañca siyā”ti idaṃ puna pucchā. Vivādādhikaraṇassa dve samathātiādi puna visajjanaṃ.	2854	
PA_tika-vin07_t:2854_2	Tattha “vatthuvasenā”ti idaṃ “satta samathā dasa samathā hontī”ti imassa kāraṇavacanaṃ.	2854	
PA_tika-vin07_t:2854_3	“Pariyāyenā”ti idaṃ “dasa samathā satta samathā hontī”ti imassa kāraṇavacanaṃ. Catubbidhādhikaraṇasaṅkhātavatthuvasena	2854	
PA_tika-vin07_t:2854_4	ca desanākkamasaṅkhātapariyāyavasena cāti attho.	2854	
PA_tika-vin07_t:2855	Adhikaraṇapariyāyavāravaṇṇanā niṭṭhitā.	285	
PA_tika-vin07_t:2856	Sādhāraṇavārādivaṇṇanā	285	
PA_tika-vin07_t:2857	297. Sattame sādhāraṇavāre sādhāraṇāti vivādādhikaraṇassa vūpasamanakiccasādhāraṇā. Evaṃ sabbattha.	285	
PA_tika-vin07_t:2858	298. Aṭṭhame tabbhāgiyavāre tabbhāgiyāti vivādādhikaraṇassa vūpasamanato tappakkhikā.	285	
PA_tika-vin07_t:2859	Sādhāraṇavārādivaṇṇanā niṭṭhitā.	285	
PA_tika-vin07_t:2860	Samathāsamathassasādhāraṇavāravaṇṇanā	286	
PA_tika-vin07_t:2861_0	299. Navame samathāsamathasādhāraṇavāre “sabbe samathā ekatova adhikaraṇaṃ samenti	2861	
PA_tika-vin07_t:2861_1	udāhu nānā”ti pucchantena “samathā samathassa sādhāraṇā, samathā samathassa asādhāraṇā”ti	2861	
PA_tika-vin07_t:2861_2	vuttaṃ. Vivādādiadhikaraṇakkamena tabbūpasamahetubhūte samathe uddharanto “yebhuyyasikā”tiādimāha.	2861	
PA_tika-vin07_t:2861_3	Sammukhāvinayaṃ vinā kassaci samathassa asambhavā sesā chapi samathā sammukhāvinayassa	2861	
PA_tika-vin07_t:2861_4	sādhāraṇā vuttā, tesaṃ pana channaṃ aññamaññāpekkhābhāvato te aññamaññaṃ asādhāraṇā	2861	
PA_tika-vin07_t:2861_5	vuttā. Tabbhāgiyavārepi eseva nayo.	2861	
PA_tika-vin07_t:2862	Samathāsamathassasādhāraṇavāravaṇṇanā niṭṭhitā.	286	
PA_tika-vin07_t:2863	Samathasammukhāvinayavārādivaṇṇanā	286	
PA_tika-vin07_t:2864	301-3. Ekādasamavārepi sammukhāvinayotiādi pucchā. Yebhuyyasikā sativinayotiādi visajjanaṃ. Evaṃ vinayavāre kusala-vāre tato paresupi pucchāvisajjanaparicchedo veditabbo.	286	
PA_tika-vin07_t:2865_0	Tattha sammukhāvinayo siyā kusalotiādīsu tasmiṃ tasmiṃ vinayakamme, vivādādimhi ca	2865	
PA_tika-vin07_t:2865_1	niyuttapuggalānaṃ samuppajjanakakusalādīnaṃ vasena sammukhāvinayādīnaṃ, vivādādīnañca	2865	
PA_tika-vin07_t:2865_2	kusalādibhāvo tena tena upacārena vutto. Yasmā panetassa sammukhāvinayo nāma saṅghasammukhatādayo	2865	
PA_tika-vin07_t:2865_3	honti, tesañca anavajjasabhāvattā akusale vijjamānepi akusalattūpacāro na yutto āpattādhikaraṇassa	2865	
PA_tika-vin07_t:2865_4	akusalattūpacāro viya, tasmā natthi sammukhāvinayo akusaloti attho.	2865	
PA_tika-vin07_t:2866_0	304. Tato paresu yattha yebhuyyasikā labbhati, tattha sammukhāvinayo labbhatītiādi	2866	
PA_tika-vin07_t:2866_1	sammukhāvinayassa itarehi samathehi niyamena saṃsaṭṭhataṃ, itaresaṃ pana channaṃ	2866	
PA_tika-vin07_t:2866_2	aññamaññaṃ saṃsaggābhāvañca dassetuṃ vuttaṃ.	2866	
PA_tika-vin07_t:2867	Samathasammukhāvinayavārādivaṇṇanā niṭṭhitā.	286	
PA_tika-vin07_t:2868	Saṃsaṭṭhavārādivaṇṇanā	286	
PA_tika-vin07_t:2869_0	306. Adhikaraṇanti vā samathāti vā ime dhammā saṃsaṭṭhātiādi samathānaṃ adhikaraṇesu	2869	
PA_tika-vin07_t:2869_1	eva yathārahaṃ pavattiṃ, adhikaraṇāni vinā tesaṃ visuṃ aṭṭhānañca dassetuṃ vuttaṃ.	2869	
PA_tika-vin07_t:2869_2	Vinibbhujitvā nānākaraṇaṃ paññāpetunti adhikaraṇato samathehi viyojetvā asaṃsaṭṭhe	2869	
PA_tika-vin07_t:2869_3	katvā nānākaraṇaṃ aññamaññaṃ asaṃsaṭṭhatāya ṭhitabhāvasaṅkhātaṃ nānattaṃ paññāpetuṃ	2869	
PA_tika-vin07_t:2869_4	adhikaraṇavūpasamakkhaṇe eva tesaṃ asaṃsaggaṃ paññāpetuṃ kiṃ sakkāti pucchati.	2869	
PA_tika-vin07_t:2870_0	Adhikaraṇantiādi gārayhavādadassanaṃ. So mā hevanti yo evaṃ vadati, so “mā evaṃ vadā”ti	2870	
PA_tika-vin07_t:2870_1	vacanīyo assa, na ca labbhati samathānaṃ aññatra adhikaraṇā vūpasamalakkhaṇanti pahānāvatthānasaṅkhātaṃ	2870	
PA_tika-vin07_t:2870_2	nānākaraṇaṃ paṭikkhipati. Lakkhaṇato pana adhikaraṇehi samathānaṃ nānākaraṇaṃ atthevāti	2870	
PA_tika-vin07_t:2870_3	daṭṭhabbaṃ. Samathā adhikaraṇehi sammantīti apalokanādīhi catūhi kiccādhikaraṇehi	2870	
PA_tika-vin07_t:2870_4	sabbepi samathā niṭṭhānaṃ gacchanti, nāññehīti imamatthaṃ sandhāya vuttaṃ. Teneva	2870	
PA_tika-vin07_t:2870_5	vakkhati “sammukhāvinayo vivādādhikaraṇena na sammati. Anuvāda…pe… āpattādhikaraṇena	2870	
PA_tika-vin07_t:2870_6	na sammati, kiccādhikaraṇena sammatī”tiādi.	2870	
PA_tika-vin07_t:2871_0	307-313. Vivādādhikaraṇaṃ katihi samathehi sammatītiādiko sammativāro. Tadanantaro	2871	
PA_tika-vin07_t:2871_1	sammatinasammativāro ca adhikaraṇehi samathānaṃ saṃsaṭṭhataṃ, visaṃsaṭṭhatañca dassetuṃ	2871	
PA_tika-vin07_t:2871_2	vutto. Samathā samathehi sammantītiādiko samathādhikaraṇavāro samathānaṃ aññamaññaṃ,	2871	
PA_tika-vin07_t:2871_3	adhikaraṇehi ca adhikaraṇānañca aññamaññaṃ, samathehi ca vūpasamāvūpasamaṃ dassetuṃ vutto.	2871	
PA_tika-vin07_t:2872_0	314. Samuṭṭhāpetivāro pana adhikaraṇehi adhikaraṇānaṃ uppattippakāradassanatthaṃ	2872	
PA_tika-vin07_t:2872_1	vutto. Na katamaṃ adhikaraṇanti attano sambhavamattena ekampi adhikaraṇaṃ na samuṭṭhāpetīti	2872	
PA_tika-vin07_t:2872_2	attho. Kathañcarahi samuṭṭhāpetīti āha “api cā”tiādi. Tattha jāyantīti anantarameva	2872	
PA_tika-vin07_t:2872_3	anuppajjitvā paramparapaccayā jāyantīti adhippāyo. “Dhammo adhammo”tiādinā ubhinnaṃ	2872	
PA_tika-vin07_t:2872_4	puggalānaṃ vivādapaccayā aññamaññakhemabhaṅgā honti, tappaccayā tesaṃ pakkhaṃ pariyesanena	2872	
PA_tika-vin07_t:2872_5	kalahaṃ vaḍḍhantānaṃ vivādo kañci mahāparisaṃ saṅghapariṇāyakaṃ lajjiṃ āgamma vūpasamaṃ	2872	
PA_tika-vin07_t:2872_6	gacchati. Tathā avūpasamante pana vivādo kamena vaḍḍhitvā sakalepi saṅghe vivādaṃ	2872	
PA_tika-vin07_t:2872_7	samuṭṭhāpeti, tato anuvādādīnīti evaṃ paramparakkamena vūpasamakāraṇābhāve cattāri	2872	
PA_tika-vin07_t:2872_8	adhikaraṇāni jāyanti. Taṃ sandhāyāha “saṅgho vivadati vivādādhikaraṇa”nti. Saṅghassa	2872	
PA_tika-vin07_t:2872_9	vivadato yo vivādo, taṃ vivādādhikaraṇaṃ hotīti attho. Esa nayo sesesupi.	2872	
PA_tika-vin07_t:2873	Saṃsaṭṭhavārādivaṇṇanā niṭṭhitā.	287	
PA_tika-vin07_t:2874	Bhajativāravaṇṇanā	287	
PA_tika-vin07_t:2875_0	318. Tadanantaravāre pana vivādādhikaraṇaṃ catunnaṃ adhikaraṇānantiādi adhikaraṇānaṃ	2875	
PA_tika-vin07_t:2875_1	vuttanayena aññamaññapaccayattepi saṃsaggabhāvadassanatthaṃ vuttaṃ. Vivādādhikaraṇaṃ	2875	
PA_tika-vin07_t:2875_2	catunnaṃ adhikaraṇānaṃ vivādādhikaraṇaṃ bhajatītiādīsu vivādādhikaraṇaṃ catūsu adhikaraṇesu	2875	
PA_tika-vin07_t:2875_3	vivādādhikaraṇabhāvameva bhajati, nāññādhikaraṇabhāvaṃ, catūsu adhikaraṇesu vivādādhikaraṇattameva	2875	
PA_tika-vin07_t:2875_4	nissitaṃ vivādādhikaraṇameva pariyāpannaṃ vivādādhikaraṇabhāveneva saṅgahitanti evamattho gahetabbo.	2875	
PA_tika-vin07_t:2876_0	319. Vivādādhikaraṇaṃ sattannaṃ samathānaṃ kati samathe bhajatītiādi pana catunnaṃ	2876	
PA_tika-vin07_t:2876_1	adhikaraṇānaṃ vūpasamane sati niyatasamathe dassetuṃ vuttaṃ. Tattha kati samathe	2876	
PA_tika-vin07_t:2876_2	bhajatīti attano upasamatthāya kittake samathe upagacchati, kittake samathe āgamma	2876	
PA_tika-vin07_t:2876_3	vūpasamaṃ gacchatīti attho. Kati samathapariyāpannanti attānaṃ vūpasametuṃ katisu	2876	
PA_tika-vin07_t:2876_4	samathesu tehi samānavasena paviṭṭhaṃ. Katihi samathehi saṅgahitanti vūpasamaṃ karontehi	2876	
PA_tika-vin07_t:2876_5	katihi samathehi vūpasamakaraṇatthaṃ saṅgahitaṃ.	2876	
PA_tika-vin07_t:2877	Bhajativāravaṇṇanā niṭṭhitā.	287	
PA_tika-vin07_t:2878	Khandhakapucchāvāro	287	
PA_tika-vin07_t:2879	Pucchāvissajjanāvaṇṇanā	287	
PA_tika-vin07_t:2880_0	320. Upasampadakkhandhakanti pabbajjākhandhakaṃ. Saha niddesenāti saniddesaṃ. “Sanniddesa”nti	2880	
PA_tika-vin07_t:2880_1	vā pāṭho, so evattho. Nidānena ca niddesena ca saddhinti ettha paññattiṭṭhānapuggalādippakāsakaṃ	2880	
PA_tika-vin07_t:2880_2	nidānavacanaṃ nidānaṃ nāma, tannidānaṃ paṭicca niddiṭṭhasikkhāpadāni niddeso nāma,	2880	
PA_tika-vin07_t:2880_3	tehi avayavabhūtehi sahitaṃ taṃsamudāyabhūtaṃ khandhakaṃ pucchāmīti attho. Uttamāni	2880	
PA_tika-vin07_t:2880_4	padānīti āpattipaññāpakāni vacanāni adhippetāni. Tesaṃ…pe… kati āpattiyo hontīti	2880	
PA_tika-vin07_t:2880_5	tehi vacanehi paññattā kati āpattikkhandhā hontīti attho. Nanu āpattiyo nāma puggalānaññeva	2880	
PA_tika-vin07_t:2880_6	honti, na padānaṃ, kasmā pana “samukkaṭṭhapadānaṃ kati āpattiyo”ti sāmivasena niddeso	2880	
PA_tika-vin07_t:2880_7	katoti āha “yena yena hi padenā”tiādi. Pāḷiyaṃ uposathantiādi uposathakkhandhakādīnaññeva gahaṇaṃ.	2880	
PA_tika-vin07_t:2881	Pucchāvissajjanāvaṇṇanā niṭṭhitā.	288	
PA_tika-vin07_t:2882	Ekuttarikanayaṃ	288	
PA_tika-vin07_t:2883	Ekakavāravaṇṇanā	288	
PA_tika-vin07_t:2884_0	321. Ekuttarikanaye pana ajānantena vītikkantāti paṇṇattiṃ vā vatthuṃ vā ajānantena	2884	
PA_tika-vin07_t:2884_1	vītikkantā pathavīkhaṇanasahaseyyādikā, sāpi pacchā āpannabhāvaṃ ñatvā paṭikammaṃ	2884	
PA_tika-vin07_t:2884_2	akarontassa antarāyikāva hoti.	2884	
PA_tika-vin07_t:2885_0	Pārivāsikādīhi pacchā āpannāti vattabhedesu dukkaṭāni sandhāya vuttaṃ. Tasmiṃ khaṇe	2885	
PA_tika-vin07_t:2885_1	āpajjitabbaantarāpattiyo sandhāyāti keci vadanti, tassa pubbāpattīnaṃantarāpatti-padeneva	2885	
PA_tika-vin07_t:2885_2	vakkhamānattā purimameva yuttataraṃ. Mūlavisuddhiyā antarāpattīti mūlāyapaṭikassanādīni	2885	
PA_tika-vin07_t:2885_3	akatvā sabbapaṭhamaṃ dinnaparivāsamānattavisuddhiyā caraṇakāle āpannaantarāpattisaṅkhātasaṅghādiseso.	2885	
PA_tika-vin07_t:2885_4	Agghavisuddhiyāti antarāpattiṃ āpannassa mūlāya paṭikassitvā odhānasamodhānavasena	2885	
PA_tika-vin07_t:2885_5	odhunitvā purimāpattiyā samodhāya tadagghavasena puna dinnaparivāsādisuddhiyā caraṇakāle	2885	
PA_tika-vin07_t:2885_6	puna āpannā antarāpatti.	2885	
PA_tika-vin07_t:2886_0	Saussāhenevāti punapi taṃ āpattiṃ āpajjitukāmatācittena, evaṃ desitāpi āpatti na	2886	
PA_tika-vin07_t:2886_1	vuṭṭhātīti adhippāyo. Dhuranikkhepaṃ akatvā āpajjane sikhāppattadosaṃ dassento āha	2886	
PA_tika-vin07_t:2886_2	“aṭṭhame vatthusmiṃ bhikkhuniyā pārājikamevā”ti. Na kevalañca bhikkhuniyā eva, bhikkhūnampi	2886	
PA_tika-vin07_t:2886_3	dhuranikkhepaṃ akatvā thokaṃ thokaṃ sappiādikaṃ theyyāya gaṇhantānaṃ pādagghanake	2886	
PA_tika-vin07_t:2886_4	puṇṇe pārājikameva. Keci pana “aṭṭhame vatthusmiṃ bhikkhuniyā pārājikameva hotīti	2886	
PA_tika-vin07_t:2886_5	vuttattā aṭṭhavatthukamevetaṃ sandhāya vutta”nti vadanti.	2886	
PA_tika-vin07_t:2887_0	Dhammikassa paṭissavassāti “idha vassaṃ vasissāmī”tiādinā gihīnaṃ sammukhā katassa	2887	
PA_tika-vin07_t:2887_1	dhammikassa paṭissavassa, adhammikassa pana “asukaṃ paharissāmī”tiādikassa paṭissavassa	2887	
PA_tika-vin07_t:2887_2	asaccāpanena āpatti natthi.	2887	
PA_tika-vin07_t:2888_0	Tathā coditoti adhammena codito, sayaṃ sacce, akuppe ca aṭṭhatvā paṭicchādentopi	2888	
PA_tika-vin07_t:2888_1	adhammacuditako eva. Pañcānantariyaniyatamicchādiṭṭhiyeva micchattaniyatā nāma. Cattāro	2888	
PA_tika-vin07_t:2888_2	maggā sammattaniyatā nāma.	2888	
PA_tika-vin07_t:2889	Ekakavāravaṇṇanā niṭṭhitā.	288	
PA_tika-vin07_t:2890	Dukavāravaṇṇanā	289	
PA_tika-vin07_t:2891	322. Dukesu sayameva sapuggaloti āha “mudupiṭṭhikassā”tiādi. Ādi-saddena aṅgajātacchedaattaghātādiāpattiyo saṅgahitā.	289	
PA_tika-vin07_t:2892_0	Bhaṇḍāgārikacittakammāni vāti gahaṭṭhānaṃ bhaṇḍapaṭisāmanaṃ, itthipurisādipaṭibhānacittakammāni	2892	
PA_tika-vin07_t:2892_1	vā. “Cīvarādīni adento āpajjatī”ti idaṃ “upajjhāyena, bhikkhave, saddhivihāriko saṅgahetabbo	2892	
PA_tika-vin07_t:2892_2	anuggahetabbo…pe… patto dātabbo”tiādi vacanato anādariyena āmisasaṅgahaṃ akarontassa	2892	
PA_tika-vin07_t:2892_3	dukkaṭaṃ, bhikkhuniyā pācittiyañca sandhāya vuttaṃ. Nissaṭṭhacīvarādīnaṃ adānaāpattipi ettheva saṅgahitā.	2892	
PA_tika-vin07_t:2893_0	Pāḷiyaṃ desentoti sabhāgāpattiṃ, adesanāgāminiādiñca desento. Nidānuddese āpattiṃ	2893	
PA_tika-vin07_t:2893_1	anāvikaronto, na desento ca āpajjati nāma. Ovādaṃ agaṇhantoti bhikkhūhi bhikkhuniovādatthāya	2893	
PA_tika-vin07_t:2893_2	vuttaṃ vacanaṃ agaṇhanto bālagilānagamiyavivajjito. Attano paribhogatthaṃ dinnaṃ	2893	
PA_tika-vin07_t:2893_3	aññassa dāne, saṅghāṭiṃ apārupitvā santaruttarena gāmappavesanādīsu ca āpattiyopi	2893	
PA_tika-vin07_t:2893_4	aparibhogena āpajjitabbāpattiyova. Pamāṇanti saṅghabhedānantariyanipphattiyā lakkhaṇaṃ.	2893	
PA_tika-vin07_t:2893_5	Bālassāti nissayaggahaṇavidhiṃ ajānantassa lajjibālasseva. Lajjissāti byattassa nissayadāyakasabhāgataṃ	2893	
PA_tika-vin07_t:2893_6	parivīmaṃsantassa. Vinaye āgatā atthā venayikāti āha “dve atthā vinayasiddhā”ti.	2893	
PA_tika-vin07_t:2894_0	Pāḷiyaṃ appatto nissāraṇanti ettha pabbājanīyakammaṃ vihārato nissāraṇattā nissāraṇanti	2894	
PA_tika-vin07_t:2894_1	adhippetaṃ, tañca yasmā kuladūsakaṃ akaronto puggalo āpattibahulopi āveṇikalakkhaṇena	2894	
PA_tika-vin07_t:2894_2	appatto nāma hoti, tasmā appatto nissāraṇaṃ. Yasmā pana āpattādibahulassāpi “ākaṅkhamāno	2894	
PA_tika-vin07_t:2894_3	saṅgho pabbājanīyakammaṃ kareyyā”ti vuttaṃ, tasmā sunissārito, sabbathā pana suddho	2894	
PA_tika-vin07_t:2894_4	nirāpattiko dunnissāritoti daṭṭhabbo.	2894	
PA_tika-vin07_t:2895	Appatto osāraṇantiādīsu upasampadākammaṃ ettha osāraṇaṃ adhippetaṃ, tañca hatthacchinnādiko ekacco paṭikkhittattā appattopi sosārito, paṇḍakādiko dosāritoti attho.	289	
PA_tika-vin07_t:2896	Dukavāravaṇṇanā niṭṭhitā.	289	
PA_tika-vin07_t:2897	Tikavāravaṇṇanā	289	
PA_tika-vin07_t:2898_0	323. Tikesu lohituppādāpattinti pārājikāpattiṃ. Āvusovādenāti “āvuso”ti ālapanena.	2898	
PA_tika-vin07_t:2898_1	Āpattinti dukkaṭāpattiṃ. Sesā rattiñceva divā cāti ettha aruṇuggamane āpajjitabbā	2898	
PA_tika-vin07_t:2898_2	paṭhamakathinādī sabbā āpattiyopi rattindivānaṃ vemajjheyeva āpajjitabbattā tatiyakoṭṭhāsaññeva	2898	
PA_tika-vin07_t:2898_3	paviṭṭhāti daṭṭhabbā. Atha vā uddhaste aruṇe āpajjitabbattā divā āpajjitabbesu eva	2898	
PA_tika-vin07_t:2898_4	paviṭṭhāti daṭṭhabbā, atthaṅgate sūriye bhikkhuniyo ovādanāpattiyo, pana rattandhakāre	2898	
PA_tika-vin07_t:2898_5	purisena saddhiṃ santiṭṭhanāpatti ca rattiyaññeva āpajjitabbā.	2898	
PA_tika-vin07_t:2899_0	Purebhattaṃ kulāni upasaṅkamanaanatirittabhojanādīni divā eva āpajjitabbāni. Keci	2899	
PA_tika-vin07_t:2899_1	pana “bhojanapaṭisaṃyuttāni sekhiyāni, gaṇabhojanādīni ca divā eva āpajjitabbānī”ti	2899	
PA_tika-vin07_t:2899_2	vadanti. Tasmā īdisā āpattiyo muñcitvā sesāva tatiyakoṭṭhāsaṃ bhajantīti veditabbaṃ.	2899	
PA_tika-vin07_t:2900_0	Na ūnadasavassoti dasavassassa bālasseva paññattasikkhāpadattā vuttaṃ. Saddhivihārikaantevāsikesu	2900	
PA_tika-vin07_t:2900_1	asammāvattanāpattiṃ, alajjīnaṃ nissayadānādimpi dasavassova āpajjati, vuṭṭhāpiniṃ	2900	
PA_tika-vin07_t:2900_2	dve vassāni ananubandhādimpi ūnadasavassā āpajjanti. Abyākatacittoti supantassa bhavaṅgacittaṃ sandhāya vuttaṃ.	2900	
PA_tika-vin07_t:2901_0	Appavārentoti anādariyena appavārento kenaci paccayena appavāretvā kāḷapakkhacātuddase	2901	
PA_tika-vin07_t:2901_1	saṅghe pavārente tattha anādariyena appavārento tameva āpattiṃ kāḷepi āpajjatīti	2901	
PA_tika-vin07_t:2901_2	juṇhe evāti niyamo na dissati, pacchimavassaṃvuttho pana pacchimakattikapuṇṇamiyameva	2901	
PA_tika-vin07_t:2901_3	pavāretuṃ labbhatīti tattha appavāraṇāpaccayā āpattiṃ āpajjamāno eva juṇhe āpajjatīti	2901	
PA_tika-vin07_t:2901_4	niyametabboti daṭṭhabbaṃ. Juṇhe kappatīti etthāpi eseva nayo.	2901	
PA_tika-vin07_t:2902_0	“Apaccuddharitvā hemante āpajjatī”ti iminā “vassānaṃ cātumāsaṃ adhiṭṭhātu”nti niyamavacaneneva	2902	
PA_tika-vin07_t:2902_1	apaccuddharantassa dukkaṭanti dasseti. Vassānupagamanaakaraṇīyena pakkamādayopi vasse	2902	
PA_tika-vin07_t:2902_2	eva āpajjati. Vatthikammādimpi gilāno eva. Adhotapādehi akkamanādīnipi anto eva āpajjati.	2902	
PA_tika-vin07_t:2902_3	Bhikkhuniyā anāpucchā ārāmappavesanādi ca antosīmāyameva. Nissayapaṭipannassa anāpucchādisāpakkamanādi	2902	
PA_tika-vin07_t:2902_4	ca bahisīmāyameva. Pātimokkhuddese santiyā āpattiyā anāvikaraṇāpattisamanubhāsanaūnavīsativassūpasampādanādisabbaadhammakammāpattiyopi	2902	
PA_tika-vin07_t:2902_5	saṅghe eva. Adhammena gaṇuposathādīsupi gaṇādimajjhe eva. Alajjissa santike nissayaggahaṇādipi	2902	
PA_tika-vin07_t:2902_6	puggalassa santike eva āpajjati.	2902	
PA_tika-vin07_t:2903_0	Tīṇi adhammikāni amūḷhavinayassa dānānīti yo ummattakopi vītikkamakāle, anummatto	2903	
PA_tika-vin07_t:2903_1	sañcicceva āpattiṃ āpajjitvā bhikkhūhi pacchā codito saramāno eva “na sarāmī”ti vadati,	2903	
PA_tika-vin07_t:2903_2	yo ca “supinaṃ viya sarāmī”ti vā musā vadati, yo ca ummattakakāle kataṃ sabbampi	2903	
PA_tika-vin07_t:2903_3	sabbesaṃ vaṭṭatīti vadati, imesaṃ tiṇṇaṃ dinnāni tīṇi amūḷhavinayassa dānāni adhammikāni.	2903	
PA_tika-vin07_t:2904_0	Apakatattoti vinaye apakataññū. Tenāha “āpattānāpattiṃ na jānātī”ti. “Diṭṭhiñca anissajjantānaṃyeva	2904	
PA_tika-vin07_t:2904_1	kammaṃ kātabba”nti idaṃ bhikkhūhi ovadiyamānassa diṭṭhiyā anissajjanapaccayā dukkaṭaṃ,	2904	
PA_tika-vin07_t:2904_2	pācittiyampi vā avassameva sambhavatīti vuttaṃ.	2904	
PA_tika-vin07_t:2905	Mukhālambarakaraṇādibhedoti mukhabherīvādanādippabhedo. Upaghātetīti vināseti. Bījaniggāhādiketi cittaṃ bījaniṃ gāhetvā anumodanādikaraṇeti attho.	290	
PA_tika-vin07_t:2906	Tikavāravaṇṇanā niṭṭhitā.	290	
PA_tika-vin07_t:2907	Catukkavāravaṇṇanā	290	
PA_tika-vin07_t:2908_0	324. Catukkesu soti gihiparikkhāro. Avāpuraṇaṃ dātunti gabbhaṃ vivaritvā anto parikkhāraṭṭhapanatthāya	2908	
PA_tika-vin07_t:2908_1	vivaraṇakuñcikaṃ dātuṃ. Saṅghatthāya upanītaṃ sayameva anto paṭisāmitumpi vaṭṭati.	2908	
PA_tika-vin07_t:2908_2	Tenāha “anto ṭhapāpetuñca vaṭṭatī”ti.	2908	
PA_tika-vin07_t:2909_0	Ādikammikesu paṭhamaṃ purisaliṅgaṃ uppajjatīti āha “paṭhamaṃ uppannavasenā”ti. Pāḷiyaṃ	2909	
PA_tika-vin07_t:2909_1	anāpatti vassacchedassāti vassacchedasambandhiniyā anāpattiyā evamattho. Mantabhāsāti	2909	
PA_tika-vin07_t:2909_2	mantāya paññāya kathanaṃ. “Navamabhikkhunito paṭṭhāyā”ti idaṃ “anujānāmi, bhikkhave,	2909	
PA_tika-vin07_t:2909_3	aṭṭhannaṃ bhikkhunīnaṃ yathāvuḍḍhaṃ avasesānaṃ yathākatika”nti vacanato ādito aṭṭhannaṃ	2909	
PA_tika-vin07_t:2909_4	bhikkhunīnaṃ paccuṭṭhātabbattā vuttaṃ.	2909	
PA_tika-vin07_t:2910	“Idha na kappantīti vadantopi paccantimesu āpajjatī”tiādinā sañcicca kappiyaṃ akappiyanti vā akappiyaṃ kappiyanti vā kathentassa sabbattha dukkaṭanti dasseti.	291	
PA_tika-vin07_t:2911	Pubbakaraṇanti vuccatīti aṭṭhakathāsu vuttaṃ, tāni idha parivāre uddhaṭānīti adhippāyo. Idhādhippetāni pana dassento “chandapārisuddhī”tiādimāha.	291	
PA_tika-vin07_t:2912	Catukkavāravaṇṇanā niṭṭhitā.	291	
PA_tika-vin07_t:2913	Pañcakavāravaṇṇanā	291	
PA_tika-vin07_t:2914_0	325. Pañcakesu āpucchitvā cārassa abhāvoti piṇḍapātikassa “nimantito sabhatto”ti	2914	
PA_tika-vin07_t:2914_1	imassa aṅgassa abhāvā tena sikkhāpadena tassa sabbathā anāpattīti adhippāyo. Susānaṃ	2914	
PA_tika-vin07_t:2914_2	netvā puna ānītakanti susāne petakiccaṃ katvā nikkhantehi nhatvā chaḍḍitāni nivatthapārutavatthāni evaṃ vuccanti.	2914	
PA_tika-vin07_t:2915_0	Pāḷiyaṃ pañcahākārehīti pañcahi avahāraṅgehi. Vatthuto pana garukalahukabhedena pārājikathullaccayadukkaṭāni	2915	
PA_tika-vin07_t:2915_1	vuttāni. Itthipurisasaṃyogādikaṃ kilesasamudācārahetukaṃ paṭibhānacittakammaṃ nāma.	2915	
PA_tika-vin07_t:2915_2	Pañhāsahassaṃ pucchīti samathavipassanākammaṭṭhānesu pañhāsahassaṃ sammajjitvā ṭhitaṃ	2915	
PA_tika-vin07_t:2915_3	daharaṃ pucchi. Itaropi daharo attano gatamaggattā sabbaṃ vissajjesi, tena thero	2915	
PA_tika-vin07_t:2915_4	pasīdi. Vattaṃ paricchindīti vattaṃ niṭṭhāpesi. Kiṃ tvaṃ āvusotiādikaṃ thero khīṇāsavo	2915	
PA_tika-vin07_t:2915_5	sammajjanānisaṃsaṃ sabbesaṃ pākaṭaṃ kātuṃ avocāti daṭṭhabbaṃ.	2915	
PA_tika-vin07_t:2916	“Jaṇṇukehi patiṭṭhāya padacetiya”nti pāṭhaseso. Codanaṃ kāressāmīti bhagavatā attānaṃ codāpessāmi, attānaṃ niggaṇhāpessāmīti attho.	291	
PA_tika-vin07_t:2917_0	Ettakaṃ gayhūpaganti ettakaṃ adhikaraṇavūpasamatthāya gahetabbavacananti yathā sutvā	2917	
PA_tika-vin07_t:2917_1	viññātuṃ sakkoti, evaṃ anuggaṇhantoti yojanā. Ettha ca “attano bhāsapariyantaṃ anuggahetvā	2917	
PA_tika-vin07_t:2917_2	parassa bhāsapariyantaṃ anuggahetvā”ti ekaṃ, “adhammena karotī”ti ekaṃ, “appaṭiññāyā”ti	2917	
PA_tika-vin07_t:2917_3	ekañca katvā purimehi dvīhi pañcaṅgāni veditabbāni. Vatthunti methunādivītikkamaṃ.	2917	
PA_tika-vin07_t:2917_4	Kathānusandhivinicchayānulomasandhivasena vatthuṃ na jānātīti codakena vā cuditakena	2917	
PA_tika-vin07_t:2917_5	vā vuttakathānusandhinā tesaṃ vacanapaṭivacanānurūpena vadanto kathānusandhinā vatthuṃ	2917	
PA_tika-vin07_t:2917_6	na jānāti nāma, tañca suttavibhaṅge vinītavatthusaṅkhātena vinicchayānulomeneva vadanto	2917	
PA_tika-vin07_t:2917_7	vinicchayānulomasandhivasena vatthuṃ na jānāti nāma. Ñattikammaṃ nāma hotīti ñattikammaṃ	2917	
PA_tika-vin07_t:2917_8	niṭṭhitaṃ nāma hotīti na jānātīti sambandho. Ñattiyā kammappattoti ñattiyā niṭṭhitāyapi	2917	
PA_tika-vin07_t:2917_9	kammappatto eva hoti. Anussāvanaṭṭhāne eva kammaṃ niṭṭhitaṃ hotīti ñattikammaṃ niṭṭhitaṃ	2917	
PA_tika-vin07_t:2917_10	nāma hoti, taṃ ñattiyā kāraṇaṃ na jānātīti attho.	29171	
PA_tika-vin07_t:2918	Pāḷiyaṃ pañca visuddhiyoti āpattito visuddhihetuttā, visuddhehi kattabbato ca pātimokkhuddesā vuttā.	291	
PA_tika-vin07_t:2919	Pañcakavāravaṇṇanā niṭṭhitā.	291	
PA_tika-vin07_t:2920	Chakkavārādivaṇṇanā	292	
PA_tika-vin07_t:2921_0	326. Chakkādīsu pāḷiyaṃ cha agāravāti buddhadhammasaṅghasikkhāsu, appamāde, paṭisanthāre	2921	
PA_tika-vin07_t:2921_1	ca cha agāravā, tesu eva ca cha gāravā veditabbā. “Chabbassaparamatā dhāretabba”nti	2921	
PA_tika-vin07_t:2921_2	idaṃ vibhaṅge āgatassa paramassa dassanaṃ.	2921	
PA_tika-vin07_t:2922	328. Pāḷiyaṃ āgatehi sattahīti “pubbevassa hoti musā bhaṇissa”ntiādinā musāvādasikkhāpade āgatehi sattahi.	292	
PA_tika-vin07_t:2923	329. Taṃ kutettha labbhāti taṃ anatthassa acaraṇaṃ ettha etasmiṃ puggale, lokasannivāse vā kuto kena kāraṇena sakkā laddhunti āghātaṃ paṭivineti.	292	
PA_tika-vin07_t:2924_0	330. Sassato lokotiādinā vasenāti “sassato loko, asassato loko. Antavā loko, anantavā	2924	
PA_tika-vin07_t:2924_1	loko. Taṃ jīvaṃ taṃ sarīranti vā, aññaṃ jīvaṃ aññaṃ sarīranti vā. Hoti tathāgato	2924	
PA_tika-vin07_t:2924_2	parammaraṇā, na hoti tathāgato parammaraṇā. Hoti ca na hoti ca tathāgato parammaraṇā,	2924	
PA_tika-vin07_t:2924_3	neva hoti na na hoti tathāgato parammaraṇā”ti evaṃ āgatā dasa antaggāhikā diṭṭhiyo	2924	
PA_tika-vin07_t:2924_4	sandhāya vuttaṃ. Micchādiṭṭhiādayoti micchādiṭṭhimicchāsaṅkappādayo aṭṭhamicchāñāṇamicchāvimuttīhi	2924	
PA_tika-vin07_t:2924_5	saddhiṃ dasa micchattā. Tattha micchāñāṇanti micchādiṭṭhisampayutto moho. Avimuttasseva	2924	
PA_tika-vin07_t:2924_6	vimuttasaññitā micchāvimutti nāma.	2924	
PA_tika-vin07_t:2925	Viparītāti sammādiṭṭhiādayo sammāñāṇasammāvimuttipariyosānā dasa. Tattha sammāvimutti arahattaphalaṃ, taṃsampayuttaṃ pana ñāṇaṃ vā paccavekkhaṇañāṇaṃ vā sammāñāṇanti veditabbaṃ.	292	
PA_tika-vin07_t:2926	Ekuttarikanayo niṭṭhito.	292	
PA_tika-vin07_t:2927	Uposathādipucchāvissajjanāvaṇṇanā	292	
PA_tika-vin07_t:2928	332. Uposathādipucchāsu pavāraṇagāthāti diṭṭhādīhi tīhi ṭhānehi pavāraṇāvācā eva. Evaṃ vuttānaṃ pana chandovicitilakkhaṇena vuttajātibhedā gāthā.	292	
PA_tika-vin07_t:2929	Chakkavārādivaṇṇanā niṭṭhitā.	292	
PA_tika-vin07_t:2930	Mahāvaggavaṇṇanānayo niṭṭhito.	293	
PA_tika-vin07_t:2931	Paññattivaggo	293	
PA_tika-vin07_t:2932	Paṭhamagāthāsaṅgaṇikaṃ	293	
PA_tika-vin07_t:2933	Sattanagaresu paññattasikkhāpadavaṇṇanā	293	
PA_tika-vin07_t:2934	335. Aḍḍhuḍḍhasatānīti paññāsādhikāni tīṇi satāni. Viggahapadena manussaviggahaṃ vuttaṃ.	293	
PA_tika-vin07_t:2935	Atirekanti paṭhamakathinaṃ. Kāḷakanti suddhakāḷakaṃ. Bhūtanti bhūtārocanaṃ. Bhikkhunīsu ca akkosoti “yā pana bhikkhunī bhikkhuṃ akkoseyyā”ti vuttaṃ sikkhāpadaṃ.	293	
PA_tika-vin07_t:2936_0	Dvepi ca bhedāti dve saṅghabhedasikkhāpadāni. Antaravāsakanāmena aññātikāya bhikkhuniyā	2936	
PA_tika-vin07_t:2936_1	hatthato cīvarapaṭiggahaṇaṃ vuttaṃ. Suttanti suttaṃ viññāpetvā vāyāpanaṃ. Vikāleti	2936	
PA_tika-vin07_t:2936_2	vikālabhojanaṃ. Cārittanti purebhattaṃ pacchābhattaṃ cārittaṃ. Nahānanti orenaddhamāsanahānaṃ.	2936	
PA_tika-vin07_t:2937_0	Cīvaraṃ datvāti samaggena saṅghena cīvaraṃ datvā khiyyanaṃ. Giragganti naccagītaṃ.	2937	
PA_tika-vin07_t:2937_1	Cariyāti antovassaṃ cārikacaraṇaṃ. Tatthevāti vassaṃvutthāya cārikaṃ apakkamitvā	2937	
PA_tika-vin07_t:2937_2	tattheva nivāsanaṃ paṭicca paññattasikkhāpadaṃ. Chandadānenāti pārivāsikena chandadānena.	2937	
PA_tika-vin07_t:2938	Pārājikāni cattārīti bhikkhunīnaṃ asādhāraṇāni. Soḷasāti ādito pañca sikkhāpadāni, kuladūsanañcāti cha, bhikkhunīnaṃ asādhāraṇāni dasa nissaggiyāni.	293	
PA_tika-vin07_t:2939_0	Catuttiṃsāti paṭhamakathinasuddhakāḷakacīvarapaṭiggahaṇarūpiyacīvaravāyāpanakoseyyamissakaeḷakalomadhovāpanadutiyapattavajjitāni	2939	
PA_tika-vin07_t:2939_1	bhikkhuvibhaṅge dvāvīsati, bhikkhunīnaṃ asādhāraṇāni dvādasa cāti catuttiṃsa. Chapaññāsasatanti	2939	
PA_tika-vin07_t:2939_2	vesāliyādīsu paññattāni dvattiṃsasikkhāpadāni ṭhapetvā sesā chapaññāsasataṃ.	2939	
PA_tika-vin07_t:2940_0	Dasa gārayhāti vosāsaappaṭisaṃ viditasikkhāpadadvayañca ṭhapetvā sesāni dasa pāṭidesanīyāni.	2940	
PA_tika-vin07_t:2940_1	Dve sattati sekhiyāni surusurukārakasāmisenahatthenapānīyathālakapaṭiggahaṇasasitthakapattadhovanāni	2940	
PA_tika-vin07_t:2940_2	tīṇi ṭhapetvā sesāni sekhiyāni.	2940	
PA_tika-vin07_t:2941_0	Seyyāti anupasampannena sahaseyyasikkhāpadaṃ. Khaṇaneti pathavīkhaṇanaṃ. Gaccha devateti	2941	
PA_tika-vin07_t:2941_1	bhūtagāmasikkhāpadaṃ vuttaṃ. Sappāṇakaṃ siñcanti sappāṇodakasiñcanaṃ. Mahāvihāroti mahallakavihāro.	2941	
PA_tika-vin07_t:2942	Aññanti aññavādakaṃ. Dvāranti yāva dvārakosā aggaḷaṭṭhapanaṃ. Sahadhammoti sahadhammikaṃ vuccamāno. Payopānanti surusurukārakasikkhāpadaṃ.	294	
PA_tika-vin07_t:2943_0	Eḷakalomoti eḷakalomadhovāpanaṃ. Patto cāti dutiyapatto. Ovādoti bhikkhunupassayaṃ	2943	
PA_tika-vin07_t:2943_1	upasaṅkamitvā ovādo. Bhesajjanti catumāsapaccayapavāraṇāsikkhāpadaṃ. Āraññikoti catutthapāṭidesanīyaṃ.	2943	
PA_tika-vin07_t:2943_2	Ovādoti ovādāya vā saṃvāsāya vā agamanaṃ.	2943	
PA_tika-vin07_t:2944_0	337. “Ye ca yāvatatiyakā”ti pañhassa “ime kho yāvatatiyakā”ti vissajjanaṃ vatvā tadanantaraṃ	2944	
PA_tika-vin07_t:2944_1	“sādhāraṇaṃ asādhāraṇa”ntiādipañhānaṃ vissajjane vattabbe yasmā taṃ avatvā “kati	2944	
PA_tika-vin07_t:2944_2	chedanakānī”tiādike aṭṭha pañhe antarā vissajjetvā tesaṃ anantarā “vīsaṃ dve satāni	2944	
PA_tika-vin07_t:2944_3	bhikkhūnaṃ…pe… chacattārīsā bhikkhūnaṃ, bhikkhunīhi asādhāraṇā”tiādinā ukkameneva	2944	
PA_tika-vin07_t:2944_4	sādhāraṇādipañhā vissajjitā, tasmā taṃ ukkamavissajjanakāraṇaṃ dassetuṃ “yasmā pana	2944	
PA_tika-vin07_t:2944_5	ye ca yāvatatiyakāti ayaṃ pañho”tiādimāha.	2944	
PA_tika-vin07_t:2945_0	338. Dhovanañca paṭiggahotiādigāthā aṭṭhakathācariyānaṃ gāthāva. Chabbassāni nisīdananti	2945	
PA_tika-vin07_t:2945_1	dve sikkhāpadāni. Dve lomāti tiyojanātikkamadhovāpanavasena dve eḷakalomasikkhāpadāni.	2945	
PA_tika-vin07_t:2945_2	Vassikā āraññakena cāti vassikasāṭikā pariyesanaaraññakesu senāsanesu viharaṇasikkhāpadena saha.	2945	
PA_tika-vin07_t:2946_0	Paṇītanti paṇītabhojanaviññāpanaṃ. Ūnanti ūnavīsativassūpasampādanaṃ. Mātugāmena	2946	
PA_tika-vin07_t:2946_1	saddhinti saṃvidhāya gamanaṃ vuttaṃ. Yā sikkhāti yaṃ sikkhāpadaṃ. Nisīdane ca yā	2946	
PA_tika-vin07_t:2946_2	sikkhāti pamāṇātikkantanisīdanakārāpane yaṃ sikkhāpadaṃ. Tathā vassikā yā ca sāṭikāti etthāpi.	2946	
PA_tika-vin07_t:2947_0	Pāḷiyaṃ sataṃ sattati chaccevime honti ubhinnaṃ asādhāraṇāti bhikkhūnaṃ bhikkhunīhi	2947	
PA_tika-vin07_t:2947_1	asādhāraṇā chacattārīsa, bhikkhunīnaṃ bhikkhūhi asādhāraṇā tiṃsādhikaṃ satañcāti	2947	
PA_tika-vin07_t:2947_2	evaṃ ubhinnaṃ asādhāraṇā ca chasattatiadhikaṃ sataṃ sikkhāpadānīti attho. Sataṃ sattati	2947	
PA_tika-vin07_t:2947_3	cattārīti ubhinnaṃ sādhāraṇasikkhānaṃ gaṇanā catusattatiadhikaṃ sataṃ sikkhāpadānīti attho.	2947	
PA_tika-vin07_t:2948_0	Vibhattiyoti āpattikkhandhā ceva uposathapavāraṇādayo ca adhippetā. Te hi pārājikādibhedena,	2948	
PA_tika-vin07_t:2948_1	bhikkhuuposathādibhedena ca vibhajīyanti. Tenāha “vibhattiyo”tiādi. Tesanti aṭṭhannaṃ	2948	
PA_tika-vin07_t:2948_2	pārājikādīnaṃ. Dvīhītiādi vivādādhikaraṇādīnaṃ samathehi vūpasamadassanaṃ.	2948	
PA_tika-vin07_t:2949	Sattanagaresu paññattasikkhāpadavaṇṇanā niṭṭhitā.	294	
PA_tika-vin07_t:2950	Pārājikādiāpattivaṇṇanā	295	
PA_tika-vin07_t:2951_0	339. Idanti “pārājikanti yaṃ vutta”ntiādinā vuttaṃ vacanaṃ sandhāya vadati. Idañhi	2951	
PA_tika-vin07_t:2951_1	heṭṭhā “garuka lahuka”ntiādinā uddhaṭapañhesu anāgatampi “sabbānipetāni viyākarohi,	2951	
PA_tika-vin07_t:2951_2	handa vākyaṃ suṇoma te”ti ettha yathāvuttāni aññānipi “sabbānipetāni viyākarohi,	2951	
PA_tika-vin07_t:2951_3	handa vākyaṃ suṇomā”ti evaṃ gahitamevāti dassento “iminā pana āyācanavacanena saṅgahitassā”tiādi vuttaṃ.	2951	
PA_tika-vin07_t:2952_0	Ativassatīti ovassati, vassodakaṃ pavisatīti attho. Dhammānanti yathā catupaccaye	2952	
PA_tika-vin07_t:2952_1	dhārayatīti dhammo, tesaṃ. Tenāha “saṅkhatadhammāna”nti. Gāthāsaṅgaṇikanti gāthāsaṅgaho,	2952	
PA_tika-vin07_t:2952_2	te te atthā gāthāhi saṅgahetvā gaṇīyanti kathīyanti etthāti hi gāthāsaṅgaṇikaṃ.	2952	
PA_tika-vin07_t:2953	Pārājikādiāpattivaṇṇanā niṭṭhitā.	295	
PA_tika-vin07_t:2954	Paṭhamagāthāsaṅgaṇikavaṇṇanānayo niṭṭhito.	295	
PA_tika-vin07_t:2955	Adhikaraṇabhedaṃ	295	
PA_tika-vin07_t:2956	Ukkoṭanabhedādikathāvaṇṇanā	295	
PA_tika-vin07_t:2957_0	341. “Alaṃ āvuso”ti attapaccatthike saññāpetvāti pattacīvarādiatthāya alaṃ bhaṇḍanādikaraṇanti	2957	
PA_tika-vin07_t:2957_1	vivādādīsu dosadassanamattena saññāpetvā aññamaññaṃ khamāpetvā vūpasamenti, na pana	2957	
PA_tika-vin07_t:2957_2	aññamaññaṃ āpattānāpattidassanavasenāti adhippāyo. Tenāha “pāḷimuttakavinicchayenevā”ti.	2957	
PA_tika-vin07_t:2958	Visamāni kāyakammādīni nissito bhikkhu visamanissito nāma, micchādiṭṭhinissito gahananissito, balavante purise nissito balavanissito nāmāti dassento “eko visamānī”tiādimāha.	295	
PA_tika-vin07_t:2959	Ukkoṭanabhedādikathāvaṇṇanā niṭṭhitā.	295	
PA_tika-vin07_t:2960	Adhikaraṇanidānādivaṇṇanā	296	
PA_tika-vin07_t:2961_0	342. Āpattiṃ nissāya uppajjanakaāpattivasenāti paresaṃ, attano ca āpattiṃ paṭicchādentānaṃ	2961	
PA_tika-vin07_t:2961_1	vajjapaṭicchādīnaṃ pārājikādiāpattimeva sandhāya vuttaṃ, na sabbāpattiyo. Kiccaṃ	2961	
PA_tika-vin07_t:2961_2	nissāya uppajjanakakiccānanti ukkhepanīyādikammaṃ nissāya uppajjanakānaṃ tadanuvattikāya	2961	
PA_tika-vin07_t:2961_3	bhikkhuniyā yāvatatiyānussāvanānaṃ kiccānaṃ vasena, na sabbesaṃ kiccānaṃ vasenāti.	2961	
PA_tika-vin07_t:2962_0	344. Pāḷiyaṃ “katihi adhikaraṇehī”ti pucchāya “ekena adhikaraṇena kiccādhikaraṇenā”ti	2962	
PA_tika-vin07_t:2962_1	vuttaṃ. “Katisu ṭhānesū”ti pucchāya “tīsu ṭhānesu saṅghamajjhe, gaṇamajjhe, puggalassa	2962	
PA_tika-vin07_t:2962_2	santike”ti vuttaṃ. “Katihi samathehī”ti pucchāya “tīhi samathehī”ti vuttaṃ. Tīhipi	2962	
PA_tika-vin07_t:2962_3	etehi eko vūpasamanappakārova pucchito, vissajjito cāti veditabbo.	2962	
PA_tika-vin07_t:2963_0	348. Vivādādhikaraṇaṃ hoti anuvādādhikaraṇantiādīsu vivādādhikaraṇameva anuvādādhikaraṇādipi	2963	
PA_tika-vin07_t:2963_1	hotīti pucchāya vivādādhikaraṇaṃ vivādādhikaraṇameva hoti, anuvādādayo na hotīti vissajjanaṃ.	2963	
PA_tika-vin07_t:2964	Adhikaraṇanidānādivaṇṇanā niṭṭhitā.	296	
PA_tika-vin07_t:2965	Sattasamathanānātthādivaṇṇanā	296	
PA_tika-vin07_t:2966	354. Adhikaraṇapucchāvissajjane pāḷiyaṃ vipaccayatāya vohāroti virūpavipākāya aññamaññaṃ dukkhuppādanāya kāyavacīvohāro. Medhaganti vuddhippatto kalaho.	296	
PA_tika-vin07_t:2967	Anusampavaṅkatāti vipatticodanāya anu anu saṃyujjanavasena ninnatā.	296	
PA_tika-vin07_t:2968_0	Abbhussahanatāti ativiya sañjātussāhatā. Anubalappadānanti codakānampi upatthambhakaraṇaṃ.	2968	
PA_tika-vin07_t:2968_1	Kammasaṅgahābhāvenāti saṅghasammukhatādimattassa sammukhāvinayassa saṅghādīhi kattabbakiccesu saṅgahābhāvā.	2968	
PA_tika-vin07_t:2969	Sattasamathanānātthādivaṇṇanā niṭṭhitā.	296	
PA_tika-vin07_t:2970	Adhikaraṇabhedavaṇṇanānayo niṭṭhito.	297	
PA_tika-vin07_t:2971	Dutiyagāthāsaṅgaṇikaṃ	297	
PA_tika-vin07_t:2972	Codanādipucchāvissajjanāvaṇṇanā	297	
PA_tika-vin07_t:2973_0	359. Dutiyagāthāsaṅgaṇikāya “codanā kimatthāyā”tiādikā pucchā upālittherena katā.	2973	
PA_tika-vin07_t:2973_1	“Codanā sāraṇatthāyā”tiādivissajjanaṃ bhagavatā vuttaṃ. Upālitthero sayameva pucchitvā	2973	
PA_tika-vin07_t:2973_2	vissajjanaṃ akāsītipi vadanti.	2973	
PA_tika-vin07_t:2974_0	Mantaggahaṇanti tesaṃ vicāraṇāgahaṇaṃ, suttantikattherānaṃ, vinayadharattherānañca	2974	
PA_tika-vin07_t:2974_1	adhippāyagahaṇanti attho. Pāṭekkaṃ vinicchayasanniṭṭhāpanatthanti tesaṃ paccekaṃ	2974	
PA_tika-vin07_t:2974_2	adhippāyaṃ ñatvā tehi samuṭṭhāpitanayampi gahetvā vinicchayapariyosāpanatthanti adhippāyo.	2974	
PA_tika-vin07_t:2975	“Mā kho turito abhaṇī”tiādinā abhimukhe ṭhitaṃ kañci anuvijjakaṃ ovadantena viya therena anuvijjakavattaṃ kathitaṃ.	297	
PA_tika-vin07_t:2976_0	Anuyuñjanavattanti anuyujjanakkamaṃ, taṃ pana yasmā sabbasikkhāpadavītikkamavisayepi	2976	
PA_tika-vin07_t:2976_1	taṃtaṃsikkhāpadānulomena kattabbaṃ, tasmā “sikkhāpadānulomika”nti vuttaṃ. Attano	2976	
PA_tika-vin07_t:2976_2	gatiṃ nāsetīti attano sugatigamanaṃ vināseti.	2976	
PA_tika-vin07_t:2977_0	Anusandhita-saddo bhāvasādhanoti āha “anusandhitanti kathānusandhī”ti. Vattānusandhitenāti	2977	
PA_tika-vin07_t:2977_1	etthāpi eseva nayo. Vattānusandhitenāti ācārānusandhinā, ācārena saddhiṃ samentiyā	2977	
PA_tika-vin07_t:2977_2	paṭiññāyāti attho. Tenāha “yā assa vattenā”tiādi.	2977	
PA_tika-vin07_t:2978_0	Pāḷiyaṃ sañcicca āpattintiādi alajjilajjilakkhaṇaṃ bhikkhubhikkhunīnaṃ vasena vuttaṃ	2978	
PA_tika-vin07_t:2978_1	tesaññeva sabbappakārato sikkhāpadādhikārattā. Sāmaṇerādīnampi sādhāraṇavasena pana	2978	
PA_tika-vin07_t:2978_2	sañcicca yathāsakaṃ sikkhāpadavītikkamanādikaṃ alajjilajjilakkhaṇaṃ veditabbaṃ.	2978	
PA_tika-vin07_t:2979_0	Kathānusandhivacananti cuditakaanuvijjakānaṃ kathāya anusandhiyuttaṃ vacanaṃ na jānāti,	2979	
PA_tika-vin07_t:2979_1	tehi ekasmiṃ kāraṇe vutte sayaṃ taṃ asallakkhetvā attano abhirucitameva asambandhitatthanti	2979	
PA_tika-vin07_t:2979_2	attho. Vinicchayānusandhivacanañcāti anuvijjakena katassa āpattānāpattivinicchayassa	2979	
PA_tika-vin07_t:2979_3	anuguṇaṃ, sambandhavacanañca.	2979	
PA_tika-vin07_t:2980	Codanādipucchāvissajjanāvaṇṇanā niṭṭhitā.	298	
PA_tika-vin07_t:2981	Codanākaṇḍaṃ	298	
PA_tika-vin07_t:2982	Anuvijjakakiccavaṇṇanā	298	
PA_tika-vin07_t:2983	360. Pāḷiyaṃ yaṃ kho tvantiādīsu tvaṃ, āvuso, yaṃ imaṃ bhikkhuṃ codesi, taṃ kimhi dose codesi, katarāya vipattiyā codesīti attho. Evaṃ sabbattha.	298	
PA_tika-vin07_t:2984	361. Asuddhaparisaṅkitoti asuddhāya aṭṭhāne uppannāya parisaṅkāya parisaṅkito. Tenāha “amūlakaparisaṅkito”ti.	298	
PA_tika-vin07_t:2985_0	364. Pāḷiyaṃ uposatho sāmaggatthāyāti visuddhānaṃ bhikkhūnaṃ aññoññanirapekkho ahutvā	2985	
PA_tika-vin07_t:2985_1	uposatho uposathaṭṭhānaṃ sannipatitvā “pārisuddhiṃ āyasmanto ārocetha, parisuddhetthāyasmanto,	2985	
PA_tika-vin07_t:2985_2	parisuddho ahaṃ āvuso”tiādinā aññamaññaṃ parisuddhivīmaṃsanārocanavasena ayutte vivajjetvā	2985	
PA_tika-vin07_t:2985_3	yutteheva kāyacittasāmaggīkaraṇatthāya.	2985	
PA_tika-vin07_t:2986	Visuddhāya pavāraṇāti diṭṭhasutādīhi aññamaññaṃ kathāpetvā visuddhisampādanatthāyāti attho. Ubho eteti āmisapuggalanissayane ete ubho.	298	
PA_tika-vin07_t:2987	Anuvijjakakiccavaṇṇanā niṭṭhitā.	298	
PA_tika-vin07_t:2988	Cūḷasaṅgāmaṃ	298	
PA_tika-vin07_t:2989	Anuvijjakassa paṭipattivaṇṇanā	298	
PA_tika-vin07_t:2990_0	365. Tatra hīti tasmiṃ sannipāte. Attapaccatthikāti lajjipesalassa codakapāpagarahīpuggalassa	2990	
PA_tika-vin07_t:2990_1	anatthakāmā verīpuggalā. Sāsanapaccatthikāti attano anācārānuguṇaṃ buddhavacanaṃ	2990	
PA_tika-vin07_t:2990_2	pakāsento taṇhāgatikā, diṭṭhigatikā ca. Ajjhogāhetvāti alajjiabhibhavanavasena saṅghamajjhaṃ	2990	
PA_tika-vin07_t:2990_3	pavisitvā. So saṅgāmāvacaroti so codako saṅgāmāvacaro nāma. Diṭṭhasutamutampi rājakathādikanti	2990	
PA_tika-vin07_t:2990_4	diṭṭhasutavaseneva rājacorādikathaṃ, mutavasenapi annādikathañca akathentenāti yojetabbaṃ.	2990	
PA_tika-vin07_t:2990_5	Kappiyākappiyanissitā vātiādīsu rūpārūpapaṭicchedapadena sakalaabhidhammatthapiṭakattaṃ	2990	
PA_tika-vin07_t:2990_6	dasseti. Samathācārādīhi paṭisaṃyuttanti sakalasuttantapiṭakattaṃ. Tattha samathācāro	2990	
PA_tika-vin07_t:2990_7	nāma samathabhāvanākkamo. Tathā vipassanācāro. Ṭhānanisajjavattādinissitāti saṅghamajjhādīsu	2990	
PA_tika-vin07_t:2990_8	garucittīkāraṃ paccupaṭṭhapetvā ṭhānādikkamanissitā ceva cuddasamahāvattādivattanissitā	2990	
PA_tika-vin07_t:2990_9	ca, ādi-saddena appicchatādinissitā cāti attho. Pañhe uppanneti kenaci uppanne pañhe	2990	
PA_tika-vin07_t:2990_10	pucchite. Idañca upalakkhaṇamattaṃ, yaṃ kiñci upaṭṭhitaṃ dhammaṃ bhāsassūti adhippāyo.	29901	
PA_tika-vin07_t:2991_0	Kulapadeso nāma khattiyādijātiyampi kāsikarājakulādikulaviseso. Etamevāha “kulapadeso	2991	
PA_tika-vin07_t:2991_1	khattiyakulādivaseneva veditabbo”ti. Sannipātamaṇḍaleti attano anuvijjamānappakāraṃ	2991	
PA_tika-vin07_t:2991_2	saṅghassa ñāpanatthaṃ uṭṭhāya saṅghasannipātamajjhe ito cito ca paresaṃ mukhaṃ olokentena	2991	
PA_tika-vin07_t:2991_3	na caritabbaṃ. Yathānisinneneva dhammavinayānuguṇaṃ vinicchayaṃ yathā sabbe suṇanti,	2991	
PA_tika-vin07_t:2991_4	tathā vattabbanti attho.	2991	
PA_tika-vin07_t:2992_0	Pāḷiyaṃ acaṇḍikatenāti akatacaṇḍabhāvena, apharusenāti attho. “Hitānukampinā”ti etena	2992	
PA_tika-vin07_t:2992_1	mettāpubbabhāgo vutto. “Kāruṇikena bhavitabba”nti iminā appanāppattakaruṇā vuttā.	2992	
PA_tika-vin07_t:2992_2	“Hitaparisakkinā”ti iminā karuṇāpubbabhāgo. Tenāha “karuṇā ca karuṇāpubbabhāgo ca	2992	
PA_tika-vin07_t:2992_3	upaṭṭhāpetabboti ayaṃ padadvayepi adhippāyo”ti. Lajjiyāti lajjinī.	2992	
PA_tika-vin07_t:2993_0	Anuyogavattaṃ kathāpetvāti “kālena vakkhāmī”tiādinā vuttavattaṃ. Anuyuñjanācārakkameneva	2993	
PA_tika-vin07_t:2993_1	anuyuñjanaṃ anuyogavattaṃ nāma, taṃ kathāpetvā teneva kamena anuyuñjāpetvāti attho.	2993	
PA_tika-vin07_t:2993_2	Ujumaddavenāti ettha ajjhāharitabbapadaṃ dasseti “upacaritabbo”ti. “Dhammesu ca puggalesu	2993	
PA_tika-vin07_t:2993_3	cā”ti idaṃ “majjhattena bhavitabba”nti pakatena sambandhitabbanti āha “dhammesu ca	2993	
PA_tika-vin07_t:2993_4	puggalesu ca…pe… majjhattoti veditabbo”ti. Yañhi yattha katthaci kattabbaṃ, taṃ tattha	2993	
PA_tika-vin07_t:2993_5	atikkamanto majjhatto nāma na hoti, dhammesu ca gāravo kattabbo. Puggalesu pana mettābhāvena	2993	
PA_tika-vin07_t:2993_6	pakkhapātagāravo. Tasmā imaṃ vidhiṃ anatikkantova tesu majjhattoti veditabbo.	2993	
PA_tika-vin07_t:2994_0	366. Saṃsandanatthanti āpatti vā anāpatti vāti saṃsaye jāte saṃsanditvā nicchayakaraṇatthaṃ	2994	
PA_tika-vin07_t:2994_1	vuttanti adhippāyo. Atthadassanāyāti sādhetabbassa āpattādiupameyyatthassa codakacuditake	2994	
PA_tika-vin07_t:2994_2	attano paṭiññāya eva sarūpavibhāvanatthaṃ. Attho jānāpanatthāyāti evaṃ vibhāvito	2994	
PA_tika-vin07_t:2994_3	attho codakacuditakasaṅghānaṃ ñāpanatthāya nijjhāpanatthāya, sampaṭicchāpanatthāyāti	2994	
PA_tika-vin07_t:2994_4	attho. Puggalassa ṭhapanatthāyāti codakacuditake attano paṭiññāya eva āpattiyaṃ,	2994	
PA_tika-vin07_t:2994_5	anāpattiyaṃ vā patiṭṭhāpanatthāya. Sāraṇatthāyāti pamuṭṭhasarāpanatthāya. Savacanīyakaraṇatthāyāti	2994	
PA_tika-vin07_t:2994_6	dose sāritepi sampaṭicchitvā paṭikammaṃ akarontassa savacanīyakaraṇatthāya. “Na te	2994	
PA_tika-vin07_t:2994_7	apasādetabbā”ti idaṃ adhippetatthadassanaṃ. Tattha avisaṃvādakaṭṭhāne ṭhitā eva na	2994	
PA_tika-vin07_t:2994_8	apasādetabbā, na itareti daṭṭhabbaṃ.	2994	
PA_tika-vin07_t:2995_0	Appaccayaparinibbānatthāyāti āyatiṃ paṭisandhiyā akāraṇabhūtaparinibbānatthāya. Parinibbānañhi	2995	
PA_tika-vin07_t:2995_1	nāma khīṇāsavānaṃ sabbapacchimā cuticittakammajarūpasaṅkhātā khandhā, te ca sabbākārato	2995	
PA_tika-vin07_t:2995_2	samucchinnānusayatāya punabbhavāya anantarādipaccayā na honti aññehi ca taṇhādipaccayehi	2995	
PA_tika-vin07_t:2995_3	virahitattā. Tasmā “appaccayaparinibbāna”nti vuccati. Tanti vimuttiñāṇadassanaṃ.	2995	
PA_tika-vin07_t:2995_4	Tenevāha “tasmi”nti. Vinayamantanāti vinayavinicchayo. Sotāvadhānanti sotassa odahanaṃ,	2995	
PA_tika-vin07_t:2995_5	savananti attho. Tenāha “yaṃ uppajjati ñāṇa”nti. Yathāvuttāya vinayasaṃvarādikāraṇaparamparāya	2995	
PA_tika-vin07_t:2995_6	vimuttiyā eva padhānattā sā puna cittassa vimokkhoti uddhaṭoti āha “arahattaphalasaṅkhāto	2995	
PA_tika-vin07_t:2995_7	vimokkho”ti. Atha vā yo yaṃ kiñci dhammaṃ anupādiyitvā parinibbānavasena cittassa	2995	
PA_tika-vin07_t:2995_8	cittasantatiyā, tappaṭibaddhakammajarūpasantatiyā ca vimokkho vimuccanaṃ apunappavattivasena	2995	
PA_tika-vin07_t:2995_9	vigamo, etadatthāya etassa vigamassatthāya evāti evaṃ nigamanavasenapettha attho veditabbo.	2995	
PA_tika-vin07_t:2996_0	367. Anuyogavattagāthāsu kusalena buddhimatāti sammāsambuddhena. Katanti nibbattitaṃ,	2996	
PA_tika-vin07_t:2996_1	pakāsitanti attho. Tenevātiādīsu teneva katākatassa ajānaneva pubbāparaṃ ajānanassa,	2996	
PA_tika-vin07_t:2996_2	aññassapi bhikkhuno yaṃ katākataṃ hoti, tampi na jānātīti attho. Attano sadisāyāti	2996	
PA_tika-vin07_t:2996_3	yathāvuttehi dosehi yuttatāya attanā sadisāya.	2996	
PA_tika-vin07_t:2997	Anuvijjakassa paṭipattivaṇṇanā niṭṭhitā.	299	
PA_tika-vin07_t:2998	Mahāsaṅgāmaṃ	299	
PA_tika-vin07_t:2999	Voharantena jānitabbādivaṇṇanā	299	
PA_tika-vin07_t:3000_0	368-374. Mahāsaṅgāme pāḷiyaṃ saṅgāmāvacarenāti anuvijjakaṃ sandhāya vuttaṃ. Vatthūti	3000	
PA_tika-vin07_t:3000_1	methunādivītikkamo. Nidānanti vesāliādipaññattiṭṭhānaṃ. Puggalo akārako jānitabboti	3000	
PA_tika-vin07_t:3000_2	ettha saṅghe vā gaṇe vā pariṇāyakabhūto puggaloti daṭṭhabbaṃ.	3000	
PA_tika-vin07_t:3001_0	375. Vissaṭṭhisikkhāpadanti nīlādidasannaṃ sukkānaṃ mocanavasena vuttaṃ sukkavissaṭṭhisikkhāpadaṃ.	3001	
PA_tika-vin07_t:3001_1	Tañhi telādimandavaṇṇānaṃ nīlādipacuravaṇṇānaṃ vasena “vaṇṇāvaṇṇā”ti vuttaṃ. Pacuratthe	3001	
PA_tika-vin07_t:3001_2	hi idha avaṇṇoti a-kāro.	3001	
PA_tika-vin07_t:3002	379. Yāva akaniṭṭhabrahmāno dvidhā hontīti ettha avihādisuddhāvāsikā aññabhūmīsu ariyā dhammavādīpakkhaṃ eva bhajanti, itare duvidhampīti daṭṭhabbaṃ.	300	
PA_tika-vin07_t:3003	Voharantena jānitabbādivaṇṇanā niṭṭhitā.	300	
PA_tika-vin07_t:3004	Kathinabhedaṃ	300	
PA_tika-vin07_t:3005	Kathinaatthatādivaṇṇanā	300	
PA_tika-vin07_t:3006_0	404. Kathine anāgatavasenāti udakāharaṇādipayoge uppanne pacchā dhovanādipubbakaraṇassa	3006	
PA_tika-vin07_t:3006_1	uppattito tappayogassa anāgatavaseneva anantarapaccayo. Paccayattañcassa kāriyabhūtassa	3006	
PA_tika-vin07_t:3006_2	yasmā nipphādetabbataṃ nissāya paccayā pavattā, na vinā tena, tasmā tena pariyāyena	3006	
PA_tika-vin07_t:3006_3	vuttaṃ, na sabhāvato sabbattha. Tenāha “payogassa hī”tiādi. Tattha payogassa sattavidhampi	3006	
PA_tika-vin07_t:3006_4	pubbakaraṇaṃ paccayo hotīti sambandho. Kāraṇamāha “yasmā”tiādi. Pubbakaraṇassatthāyāti	3006	
PA_tika-vin07_t:3006_5	pubbakaraṇassa nipphādanatthāya. Purejātapaccayeti purejātapaccayassa visaye. Esāti	3006	
PA_tika-vin07_t:3006_6	payogo. Dhovanādidhammesu ekampi attano purejātapaccayabhūtaṃ dhammaṃ na labhati,	3006	
PA_tika-vin07_t:3006_7	attano uppattito purejātassa pubbakaraṇassa abhāvāti attho. Labhatīti pacchājātapaccayaṃ	3006	
PA_tika-vin07_t:3006_8	pubbakaraṇaṃ labhati, pacchājātapaccayo hotīti attho.	3006	
PA_tika-vin07_t:3007_0	Pāḷiyaṃ pannarasa dhammā sahajātapaccayena paccayoti ettha pubbakaraṇassāti vā payogassāti	3007	
PA_tika-vin07_t:3007_1	vā aññassa kassaci paccayuppannassa aparāmaṭṭhattā pannarasa dhammā sayaṃ aññamaññasahajātapaccayena	3007	
PA_tika-vin07_t:3007_2	paccayoti evamattho gahetabbo, tehi saha uppajjanakassa aññassa abhāvā. Evaṃ upari	3007	
PA_tika-vin07_t:3007_3	sabbattha. Tenāha “sahajātapaccayaṃ panā”tiādi. Mātikā ca palibodhā cāti ettha ca-saddena	3007	
PA_tika-vin07_t:3007_4	pañcānisaṃsāni gahitānīti daṭṭhabbaṃ. Evaṃ mātikānañca palibodhānañcāti etthāpi.	3007	
PA_tika-vin07_t:3007_5	Tehipi attho anantarameva mātikādīhi saha jāyanti. Teneva “pannarasa dhammā sahajātapaccayena	3007	
PA_tika-vin07_t:3007_6	paccayo”ti vuttā. Āsāti cīvarāsā. Vatthūti āsāya nimittabhūtaṃ anuppannacīvaraṃ.	3007	
PA_tika-vin07_t:3007_7	“Dassāma karissāmā”ti hi dāyakehi paṭiññātacīvaraṃ nissāya anantaraṃ uppajjamānā	3007	
PA_tika-vin07_t:3007_8	cīvarāsā anantarapaccayādibhāvena vuttā. Āsānañca anāsānañcāti labbhamānakacīvare	3007	
PA_tika-vin07_t:3007_9	uppajjanakacīvarāsānañceva alabbhamāne cīvare uppajjanakaanāsānañca, āsānaṃ, tabbigamānañcāti	3007	
PA_tika-vin07_t:3007_10	attho. Khaṇe khaṇe uppattibhedaṃ sandhāya “āsāna”nti bahuvacanaṃ kataṃ, āsāya, anāsāya	30071	
PA_tika-vin07_t:3007_11	cāti attho. Tenāha “āsā ca anāsā cā”ti.	30071	
PA_tika-vin07_t:3008	Kathinaatthatādivaṇṇanā niṭṭhitā.	300	
PA_tika-vin07_t:3009	Pubbakaraṇanidānādivibhāgavaṇṇanā	300	
PA_tika-vin07_t:3010_0	406-7. Cha cīvarānīti khomādīsu chasu aññataraṃ sandhāya vuttaṃ. Sabbasaṅgāhikavasena	3010	
PA_tika-vin07_t:3010_1	pana “cīvarānī”ti bahuvacanaṃ kataṃ. Pāḷiyaṃ panettha vatthu, āsā ca anāsā cātiādīsu	3010	
PA_tika-vin07_t:3010_2	atthate kathine ānisaṃsavasena uppajjanakapaccāsācīvaraṃ “vatthū”ti vuttaṃ. Kathinacīvaraṃ	3010	
PA_tika-vin07_t:3010_3	hetupaccaya-saddehi vuttanti veditabbaṃ.	3010	
PA_tika-vin07_t:3011_0	408. Paccuddhāro tīhi dhammehītiādi kathinatthāratthāya ticīvarato aññaṃ vassikasāṭikādiṃ	3011	
PA_tika-vin07_t:3011_1	paccuddharituṃ, adhiṭṭhahitvā attharituñca na vaṭṭatīti dassanatthaṃ vuttaṃ. “Vacībhedenā”ti	3011	
PA_tika-vin07_t:3011_2	etena kevalaṃ kāyena kathinatthāro na ruhatīti dasseti.	3011	
PA_tika-vin07_t:3012	Pubbakaraṇanidānādivibhāgavaṇṇanā niṭṭhitā.	301	
PA_tika-vin07_t:3013	Kathinādijānitabbavibhāgavaṇṇanā	301	
PA_tika-vin07_t:3014_0	412. Yesu rūpādidhammesūti “purimavassaṃvutthā bhikkhū, pañcahi anūno saṅgho, cīvaramāso,	3014	
PA_tika-vin07_t:3014_1	dhammena samena samuppannaṃ cīvara”nti evamādīsu yesu rūpārūpadhammesu. Satīti santesu.	3014	
PA_tika-vin07_t:3014_2	Missībhāvoti saṃsaggatā samūhapaññattimattaṃ. Tenāha “na paramatthato eko dhammo atthī”ti.	3014	
PA_tika-vin07_t:3015_0	416. Ekato uppajjantīti kathinuddhārena saha uppajjamānārahā hontīti attho. Kathinatthārato	3015	
PA_tika-vin07_t:3015_1	hi pabhuti sabbe kathinuddhārā taṃ taṃ kāraṇantaramāgamma uppajjanti, tasmā sabbe	3015	
PA_tika-vin07_t:3015_2	ekuppādā nāma jātā. Tesu antarubbhārasahubbhārā dve eva taṃ vihāraṃ anatthatakathinavihārasadisaṃ	3015	
PA_tika-vin07_t:3015_3	karontā sayaṃ sakalena kathinatthārena saha nirujjhanti uddhārabhāvaṃ pāpuṇanti.	3015	
PA_tika-vin07_t:3015_4	Avasesā pana taṃ taṃ pāṭipuggalikameva kathinatthāraṃ dvinnaṃ palibodhānaṃ upacchindanavasena	3015	
PA_tika-vin07_t:3015_5	nirodhentā sayaṃ uddhārabhāvaṃ pāpuṇanti, na sakalaṃ kathinatthāraṃ. Kathinuddhārānañca	3015	
PA_tika-vin07_t:3015_6	nirodho nāma taṃ taṃ kāraṇamāgamma uddhārabhāvappatti, evañca uppatti nāma kathinuddhāro	3015	
PA_tika-vin07_t:3015_7	eva. Tenāha “sabbepi atthārena saddhiṃ ekato uppajjantī”tiādi. Tattha purimā dveti	3015	
PA_tika-vin07_t:3015_8	“ekuppādā ekanirodhā”ti pāḷiyaṃ paṭhamaṃ vuttā antarubbhārasahubbhārā dve. Tesūti	3015	
PA_tika-vin07_t:3015_9	pakkamanantikādīsu. Uddhārabhāvaṃ pattesūti uddhārabhāvappattisaṅkhātanirodhaṃ pattesūti	3015	
PA_tika-vin07_t:3015_10	attho. Atthāro tiṭṭhatīti katacīvaraṃ ādāya pakkantādipuggalaṃ ṭhapetvā tadavasesānaṃ	30151	
PA_tika-vin07_t:3015_11	palibodhasabbhāvato kathinatthāro tiṭṭhati.	30151	
PA_tika-vin07_t:3016	Kathinādijānitabbavibhāgavaṇṇanā niṭṭhitā.	301	
PA_tika-vin07_t:3017	Paññattivaggavaṇṇanānayo niṭṭhito.	301	
PA_tika-vin07_t:3018	Saṅgahavaggo	301	
PA_tika-vin07_t:3019	Upālipañcakaṃ	301	
PA_tika-vin07_t:3020	Nappaṭippassambhanavaggavaṇṇanā	302	
PA_tika-vin07_t:3021_0	421. Samaggehi karaṇīyānīti vivādādhikaraṇehi pubbe asamaggā hutvā pacchā sāmaggiṃ	3021	
PA_tika-vin07_t:3021_1	upagatehi kattabbāni. Kiṃ pana asaññatamissaparisāya saddhiṃ lajjino sāmaggiṃ karontīti	3021	
PA_tika-vin07_t:3021_2	āha “uposathapavāraṇādīsu hī”tiādi. Tattha ṭhitāsūti uposathapavāraṇāsu appavattīsu.	3021	
PA_tika-vin07_t:3021_3	Upatthambho na dātabboti uparūpari appavattanatthāya mayampi uposathaṃ na karissāmātiādinā	3021	
PA_tika-vin07_t:3021_4	kalahassa upatthambho na dātabbo, dhammena vinayena sāmaggiṃ katvā samaggeheva asaññatā	3021	
PA_tika-vin07_t:3021_5	bhikkhū vinetabbāti adhippāyo. Tenāha “sace saṅgho accayaṃ desāpetvā”tiādi. Bhikkhuno	3021	
PA_tika-vin07_t:3021_6	nakkhamatīti kesuci puggalesu appamattakadosadassanena na ruccati. Diṭṭhāvikammampi	3021	
PA_tika-vin07_t:3021_7	katvāti “na metaṃ khamatī”ti sabhāgassa bhikkhuno attano diṭṭhiṃ āvikatvā. Upetabbāti	3021	
PA_tika-vin07_t:3021_8	sāsanahāniyā abhāvā sāmaggiṃ akopetvā kāyasāmaggī dātabbā, īdise ṭhāne alajjiparibhogo	3021	
PA_tika-vin07_t:3021_9	āpattikaro na hoti, vaṭṭatiyeva. Ye pana sāsanavināsāya paṭipannā, tehi saha na vattati,	3021	
PA_tika-vin07_t:3021_10	āpatti eva hoti sāsanavināso ca. Tenāha “yatra pana uddhamma”ntiādi. “Diṭṭhāvikammaṃ	30211	
PA_tika-vin07_t:3021_11	na vaṭṭatī”ti iminā diṭṭhiyā āvikatāyapi āpattiṃ dasseti.	30211	
PA_tika-vin07_t:3022_0	422. Kaṇhavācoti rāgadosādīhi kiliṭṭhavacano. Anatthakavacanassa dīpanaṃ pakāsanaṃ	3022	
PA_tika-vin07_t:3022_1	assāti anatthakadīpano. Mānaṃ nissāyāti vinicchayakaraṇaṃ tava bhāroti saṅghena bhāre	3022	
PA_tika-vin07_t:3022_2	akatepi “ahamevettha voharituṃ araharūpo”ti mānaṃ nissāya. Yathādiṭṭhiyāti anurūpaladdhiyā.	3022	
PA_tika-vin07_t:3022_3	Yassa hi atthassa yādisī diṭṭhi anurūpā, taṃ gahetvā na byākatāti attho.Assa attanoti	3022	
PA_tika-vin07_t:3022_4	adhammādiatthaṃ sandhāya vadati, na puggalaṃ, assa adhammādiatthasaṅkhātassa attano	3022	
PA_tika-vin07_t:3022_5	sarūpassa yā anurūpā diṭṭhīti attho. Laddhiṃ nikkhipitvāti anurūpaladdhiṃ chaḍḍetvā,	3022	
PA_tika-vin07_t:3022_6	aggahetvāti attho. Tenāha “adhammādīsu dhammādiladdhiko hutvā”ti. Atha vā attano	3022	
PA_tika-vin07_t:3022_7	laddhiṃ nigūhitvā puggalānuguṇaṃ tathā byākaronto na yathādiṭṭhiyā byākatā nāma.	3022	
PA_tika-vin07_t:3022_8	Imasmiṃ pakkhe adhammādīsu dhammādiladdhiko hutvāti ettha adhammādīsu dhammādiladdhiko	3022	
PA_tika-vin07_t:3022_9	viya hutvāti attho gahetabbo.	3022	
PA_tika-vin07_t:3023	Nappaṭippassambhanavaggavaṇṇanā niṭṭhitā.	302	
PA_tika-vin07_t:3024	Vohāravaggādivaṇṇanā	302	
PA_tika-vin07_t:3025_0	424. Kammañattīti kammabhūtā ñatti. Anussāvananirapekkhā ñattikammabhūtā ñattīti	3025	
PA_tika-vin07_t:3025_1	attho. Kammapādañatti nāma ñattidutiyakammādīsu anussāvanakammassa pādabhūtā adhiṭṭhānabhūtā	3025	
PA_tika-vin07_t:3025_2	ñatti. Navasu ṭhānesūti osāraṇādīsu navasu ṭhānesu. Dvīsu ṭhānesūti ñattidutiyañatticatutthakammesu.	3025	
PA_tika-vin07_t:3026_0	Suttānulomanti ubhatovibhaṅge suttānulomabhūte mahāpadese sandhāya vuttaṃ. Vinayānulomanti	3026	
PA_tika-vin07_t:3026_1	khandhakaparivārānulomabhūte mahāpadese. Suttantike cattāro mahāpadeseti suttābhidhammapiṭakesu	3026	
PA_tika-vin07_t:3026_2	anuññātapaṭikkhittasuttānulomavasena nayato gahetabbe cattāro atthe.	3026	
PA_tika-vin07_t:3027	425. Diṭṭhīnaṃ āvikammānīti āpattiladdhīnaṃ pakāsanāni, āpattidesanākammānīti attho.	302	
PA_tika-vin07_t:3028_0	Yathā catūhi pañcahi diṭṭhi āvikatā hotīti yathā āvikate catūhi pañcahi ekībhūtehi	3028	
PA_tika-vin07_t:3028_1	ekassa puggalassa santike āpatti desitā nāma hoti, evaṃ desetīti attho. Evaṃ desento	3028	
PA_tika-vin07_t:3028_2	ca attanā saddhiṃ tayo vā cattāro vā bhikkhū gahetvā ekassa santike deseti. Evaṃ	3028	
PA_tika-vin07_t:3028_3	desetuṃ na vaṭṭati. Desitā ca āpatti na vuṭṭhāti, desanāpaccayā dukkaṭañca hoti.	3028	
PA_tika-vin07_t:3028_4	Dvinnaṃ tiṇṇaṃ pana ekato desetuṃ vaṭṭati.	3028	
PA_tika-vin07_t:3029_0	444. Adassanenāti imassa akappiyaṃ parivajjentānaṃ vinayadharānaṃ paṭipattiyā adassanena,	3029	
PA_tika-vin07_t:3029_1	tesaṃ diṭṭhānugatiṃ anāpajjanenātipi attho gahetabbo. Akappiye kappiyasaañatāyāti	3029	
PA_tika-vin07_t:3029_2	rajatādiakappiye tipuādisaññitāya. Pucchitvā vā aññesaṃ vā vuccamānaṃ asuṇanto āpajjatīti	3029	
PA_tika-vin07_t:3029_3	ettha pucchitvā asuṇanto vā pucchiyamānaṃ asuṇanto vāti paccekaṃ yojetabbaṃ. Ekarattātikkamādivasenāti	3029	
PA_tika-vin07_t:3029_4	adhiṭṭhitacīvarena vippavasitvā ekarattātikkamena pācittiyaṃ āpajjati. Ādi-saddena	3029	
PA_tika-vin07_t:3029_5	charattātikkamādīnaṃ saṅgaho.	3029	
PA_tika-vin07_t:3030	450. Anatthaṃ kalisāsananti anatthāvahaṃ kodhavacanaṃ āropento dosaṃ āropento upaddavāya parisakkatīti attho.	303	
PA_tika-vin07_t:3031	454. Vohāraniruttiyanti tassa tassa atthassa vācakasadde pabhedagatañāṇappatto na hotīti attho.	303	
PA_tika-vin07_t:3032	455. Parimaṇḍalabyañjanāropane kusalo na hotīti parimaṇḍalena padabyañjanena vatthuṃ, parehi vuttaṃ jānituñca asamatthoti attho.	303	
PA_tika-vin07_t:3033_0	458. Anussāvanenāti anu anu kathanena. Tenāha “nanu tumhe”tiādi, yaṃ avocumha, svāyaṃ	3033	
PA_tika-vin07_t:3033_1	pakāsitoti sambandho. Tattha yanti idaṃ yasmā vacanāpekkhaṃ na hoti, vacanatthāpekkhameva,	3033	
PA_tika-vin07_t:3033_2	tasmā tena vacanena nānākaraṇābhāvaṃ pakāsayissāmāti yamatthaṃ avocumhāti attho gahetabbo.	3033	
PA_tika-vin07_t:3033_3	Teneva “svāya”nti pulliṅgavasena paṭiniddeso kato, tassa so ayaṃ nānākaraṇābhāvoti attho.	3033	
PA_tika-vin07_t:3034_0	467. Mañcapadādīsupi naḷāṭaṃ paṭihaññeyyāti andhakāre cammakhaṇḍaṃ paññapetvā vandituṃ	3034	
PA_tika-vin07_t:3034_1	onamantassa naḷāṭaṃ vā akkhi vā mañcādīsu paṭihaññati. Etena vandatopi āpattiabhāvaṃ	3034	
PA_tika-vin07_t:3034_2	vatvā vandanāya sabbathā paṭikkhepābhāvañca dīpeti. Evaṃ sabbattha suttantarehi appaṭikkhittesu.	3034	
PA_tika-vin07_t:3034_3	Naggādīsu pana vandituṃ na vaṭṭatīti. Ekato āvaṭṭoti ekasmiṃ dosāgatipakkhe parivatto	3034	
PA_tika-vin07_t:3034_4	paviṭṭhoti attho. Tenāha “sapattapakkhe ṭhito”ti. Vandiyamānoti onamitvā vandiyamāno.	3034	
PA_tika-vin07_t:3034_5	Vanditabbesu uddesācariyo, nissayācariyo ca yasmā navakāpi honti, tasmā te vuḍḍhā	3034	
PA_tika-vin07_t:3034_6	eva vandiyāti veditabbā.	3034	
PA_tika-vin07_t:3035	470. Pubbe vuttamevāti sahaseyyādipaṇṇattivajjaṃ. Itaranti sacittakaṃ.	303	
PA_tika-vin07_t:3036	Vohāravaggādivaṇṇanā niṭṭhitā.	303	
PA_tika-vin07_t:3037	Aparadutiyagāthāsaṅgaṇikaṃ	303	
PA_tika-vin07_t:3038	Kāyikādiāpattivaṇṇanā	303	
PA_tika-vin07_t:3039_0	474. “Kati āpattiyo”tiādinā upālittherena vinayassa pāṭavatthaṃ sayameva pucchitvā	3039	
PA_tika-vin07_t:3039_1	vissajjanaṃ kataṃ. Bhikkhunīnaṃyeva…pe… aṭṭhavatthukā nāmāti bhikkhunīnaṃ paññattā	3039	
PA_tika-vin07_t:3039_2	ekā eva āpatti aṭṭhavatthukā nāmāti attho.	3039	
PA_tika-vin07_t:3040_0	475. Kammañca kammapādakā cāti ettha yasmā ñattikammesu ñatti sayameva kammaṃ hoti,	3040	
PA_tika-vin07_t:3040_1	ñattidutiyañatticatutthesu kammesu anussāvanasaṅkhātassa kammassa ñattipādakabhāvena	3040	
PA_tika-vin07_t:3040_2	tiṭṭhati, tasmā imāni dve “ñattikiccānī”ti vuttāni.	3040	
PA_tika-vin07_t:3041_0	Pācittiyena saddhiṃ dukkaṭā katāti dasasupi sikkhāpadesu ekatoupasampannāya vasena	3041	
PA_tika-vin07_t:3041_1	vuttadukkaṭaṃ sandhāya vuttaṃ. Paṭhamasikkhāpadamhīti bhikkhunovādavaggassa paṭhamasikkhāpadavibhaṅge.	3041	
PA_tika-vin07_t:3041_2	Adhammakammeti bhikkhunovādakasammutikamme adhammakamme jāte āpajjitabbā dve āpattinavakā,	3041	
PA_tika-vin07_t:3041_3	dhammakamme dve āpattinavakāti cattāro navakā vuttā. Āmakadhaññaṃ viññāpetvā bhuñjantiyā	3041	
PA_tika-vin07_t:3041_4	viññāpanādipubbapayoge dukkaṭaṃ, ajjhohāre pācittiyaṃ. Pācittiyena saddhiṃ dukkaṭā katāyevāti vuttaṃ.	3041	
PA_tika-vin07_t:3042_0	Vijahantī tiṭṭhatītiādīsu yadā bhikkhuniyā ekena pādena hatthapāsaṃ vijahitvā ṭhatvā	3042	
PA_tika-vin07_t:3042_1	kiñci kammaṃ katvā tato aparena pādena vijahitvā ṭhātukāmatā uppajjati, tadā sā yathākkamaṃ	3042	
PA_tika-vin07_t:3042_2	“vijahantī tiṭṭhati, vijahitvā tiṭṭhatī”ti imaṃ vohāraṃ labhati. Aññathā hissā gāmūpacāramokkantiyā	3042	
PA_tika-vin07_t:3042_3	viseso na siyā hatthapāsavijahanassāpi gamanattā. Nisīdati vā nipajjati vāti etthāpi	3042	
PA_tika-vin07_t:3042_4	yathāvuttādhippāyena addhāsanena hatthapāsaṃ vijahantī nisīdati, sakalena vā āsanena	3042	
PA_tika-vin07_t:3042_5	vijahitvā nisīdati, addhasarīrena vijahantī nipajjati, sakalena sarīrena vijahitvā	3042	
PA_tika-vin07_t:3042_6	nipajjatīti yojetabbaṃ.	3042	
PA_tika-vin07_t:3043	Kāyikādiāpattivaṇṇanā niṭṭhitā.	304	
PA_tika-vin07_t:3044	Pācittiyavaṇṇanā	304	
PA_tika-vin07_t:3045_0	476. Sabbāni nānāvatthukānīti sappinavanītādīnaṃ pañcannaṃ vatthūnaṃ bhedena pācittiyāni	3045	
PA_tika-vin07_t:3045_1	pañca nānāvatthukāni. Esa nayo paṇītabhojanavisaye nava pācittiyānītiādīsupi. Etena	3045	
PA_tika-vin07_t:3045_2	bhesajjapaṇītabhojanasikkhāpadāni ekekasikkhāpadavasena paññattānipi vatthubhedena	3045	
PA_tika-vin07_t:3045_3	paccekaṃ pañcasikkhāpadanavasikkhāpadasadisāni bhikkhunīnaṃ pāṭidesanīyāpattiyo viyāti	3045	
PA_tika-vin07_t:3045_4	dasseti. Teneva “nānāvatthukānī”ti vuttaṃ. Sappiṃ eva paṭiggahetvā anekabhājanesu	3045	
PA_tika-vin07_t:3045_5	ṭhapetvā sattāhaṃ atikkāmentassa bhājanagaṇanāya sambhavantiyo bahukāpi āpattiyo	3045	
PA_tika-vin07_t:3045_6	ekavatthukā eva honti, evaṃ sappibhojanameva bahūsu ṭhānesu viññāpetvā ekato vā visuṃ	3045	
PA_tika-vin07_t:3045_7	visumeva vā bhuñjantassa āpattiyo ekavatthukā evāti daṭṭhabbā.	3045	
PA_tika-vin07_t:3046	Pāḷiyaṃ ekavācāya deseyya, vuttā ādiccabandhunāti ettha “deseyyāti vuttā”ti iti-saddaṃ ajjhāharitvā yojetabbaṃ. Evaṃ sesesupi.	304	
PA_tika-vin07_t:3047_0	Bhedānuvattakānanti ettha ādi-saddo luttaniddiṭṭho. Yāvatatiyakā ca sabbe ubhatovibhaṅge	3047	
PA_tika-vin07_t:3047_1	āgatā, saṅghādisesasāmaññena ekaṃ, pācittiyasāmaññena ca ekaṃ katvā “yāvatatiyake	3047	
PA_tika-vin07_t:3047_2	tisso”ti vuttanti daṭṭhabbaṃ. Ettha ca ñattiyā dukkaṭaṃ, dvīhi kammavācāhi thullaccayāpi	3047	
PA_tika-vin07_t:3047_3	santi eva. Tāni mātikāya na āgatāni. Mātikāgatavasena hettha “tisso”ti vuttaṃ.	3047	
PA_tika-vin07_t:3048_0	Saṅghādīhīti saṅghagaṇapuggalehi kāraṇabhūtehi. Abbhuṇhasīloti parisuddhabhāvūpagamanena	3048	
PA_tika-vin07_t:3048_1	abhinavuppannasīlo. Abhinavuppannañhi “abbhuṇha”nti vuccati, parisuddhasīloti attho.	3048	
PA_tika-vin07_t:3048_2	Tenāha “pākatiko”ti.	3048	
PA_tika-vin07_t:3049_0	“Kosambakakkhandhake vuttānisaṃse”ti idaṃ kosambakakkhandhake “sace maṃ ime bhikkhū	3049	
PA_tika-vin07_t:3049_1	āpattiyā adassane ukkhipissanti, na mayā saddhiṃ uposathaṃ karissantī”tiādinā āpattiyā	3049	
PA_tika-vin07_t:3049_2	adassane ādīnavaṃ dassetvā paresampi saddhāya āpattidesanāvidhānamukhena sāmatthiyato	3049	
PA_tika-vin07_t:3049_3	pakāsito. Ekato uposathakaraṇa, pavāraṇākaraṇa, saṅghakammakaraṇa, āsanenisīdana,	3049	
PA_tika-vin07_t:3049_4	yāgupānenisīdana, bhattaggenisīdana, ekacchannesayana, yathāvuḍḍhaabhivādanādikaraṇasaṅkhāte	3049	
PA_tika-vin07_t:3049_5	aṭṭhānisaṃse sandhāya vuttaṃ.	3049	
PA_tika-vin07_t:3050_0	Catunnanti vinayapiṭake āgatānaṃ vasena vuttaṃ. Katamā pana sāti sā catubbidhā accayadesanā	3050	
PA_tika-vin07_t:3050_1	katamāti attho. Abhimārānanti māraṇatthāya payojitadhanuggahānaṃ. Upaṭṭhāyikāyāti	3050	
PA_tika-vin07_t:3050_2	sahaseyyasikkhāpadavatthusmiṃ āgatāya.	3050	
PA_tika-vin07_t:3051_0	Aṭṭhannaṃ bhikkhunīnanti therāsanato paṭṭhāya aṭṭhahi bhikkhunīhi itarāya āgatāya	3051	
PA_tika-vin07_t:3051_1	vuḍḍhāya bhikkhuniyā āsanaṃ dātabbaṃ. Aṭṭhannaṃ pana bhikkhunīnaṃ navakāya āgatāya	3051	
PA_tika-vin07_t:3051_2	adātumpi vaṭṭati. Tāya pana saṅghanavakāsane laddhokāse nisīditabbaṃ. Atha vā aṭṭhannaṃ	3051	
PA_tika-vin07_t:3051_3	vuḍḍhānaṃ bhikkhunīnaṃ itarāya navakatarāya āsanaṃ dātabbaṃ. Kammāni navāti osāraṇādīni nava eva.	3051	
PA_tika-vin07_t:3052	Pācittiyavaṇṇanā niṭṭhitā.	305	
PA_tika-vin07_t:3053	Avandanīyapuggalādivaṇṇanā	305	
PA_tika-vin07_t:3054	477. Dasa janāti “dasa ime, bhikkhave, avandiyā”tiādinā vuttā navakaanupasampannanānāsaṃvāsakamātugāmapaṇḍakā pañca, pārivāsikādayo ca pañcāti dasa janā.	305	
PA_tika-vin07_t:3055	Dvādasa kammadosāti dosayuttakammāni dvādasāti attho. Kammasampattiyoti sampannakammāni, visuddhakammānīti attho. Etadevāti dhammena samaggameva.	305	
PA_tika-vin07_t:3056	Anantaṃ nibbānaṃ ajini jinitvā paṭilabhatīti anantajinoti āha “pariyanta”iccādi. Svevāti so eva bhagavā.	305	
PA_tika-vin07_t:3057_0	“Vinayaṃ paṭijānantassa, vinayāni suṇoma te”tiādinā upālitthereneva ekaṃ vinayadharaṃ	3057	
PA_tika-vin07_t:3057_1	sammukhe ṭhitaṃ pucchantena viya pucchitvā tena vissajjitaṃ viya vissajjanaṃ kataṃ.	3057	
PA_tika-vin07_t:3057_2	Tattha vinayaṃ paṭijānantassāti vinayaṃ jānāmīti paṭijānantassa. Vinayānīti vinaye	3057	
PA_tika-vin07_t:3057_3	tayā vuccamāne suṇoma.	3057	
PA_tika-vin07_t:3058	478. Pāḷiyaṃ pārājikātiādi ubhatovibhaṅgesu āgatesu aggahitaggahaṇavasena vuttaṃ.	305	
PA_tika-vin07_t:3059	Avandanīyapuggalādivaṇṇanā niṭṭhitā.	305	
PA_tika-vin07_t:3060	Sedamocanagāthā	306	
PA_tika-vin07_t:3061	Avippavāsapañhāvaṇṇanā	306	
PA_tika-vin07_t:3062_0	479. Sedamocanagāthāsu akappiyasambhogoti anupasampannehi saddhiṃ kātuṃ paṭikkhitto	3062	
PA_tika-vin07_t:3062_1	uposathādisaṃvāso eva vutto. Pañhā mesāti ettha ma-kāro padasandhikaro. Esāti ca	3062	
PA_tika-vin07_t:3062_2	liṅgavipallāsavasena vuttaṃ, pañho esoti attho. Pañha-saddo vā dviliṅgo daṭṭhabbo.	3062	
PA_tika-vin07_t:3062_3	Tenāha “esā pañhā”tiādi.	3062	
PA_tika-vin07_t:3063_0	Garubhaṇḍaṃ sandhāyāti garubhaṇḍena garubhaṇḍaparivattanaṃ sandhāya. Dasāti dasa	3063	
PA_tika-vin07_t:3063_1	avandiyapuggale. Ekādaseti abhabbapuggale. Sikkhāya asādhāraṇoti khurabhaṇḍaṃ dhāretuṃ	3063	
PA_tika-vin07_t:3063_2	anuññātasikkhāpadena bhikkhūhi asādhāraṇasikkhāpadoti attho.	3063	
PA_tika-vin07_t:3064_0	Ubbhakkhake na vadāmīti akkhato uddhaṃ sīse ṭhitamukhamaggepi pārājikaṃ sandhāya	3064	
PA_tika-vin07_t:3064_1	na vadāmi. Adhonābhinti nābhito heṭṭhā ṭhitavaccapassāvamaggepi vivajjiya aññasmiṃ	3064	
PA_tika-vin07_t:3064_2	sarīrappadese methunadhammapaccayā kathaṃ pārājiko siyāti attho.	3064	
PA_tika-vin07_t:3065	Chejjavatthunti pārājikaṃ.	306	
PA_tika-vin07_t:3066	Avippavāsapañhāvaṇṇanā niṭṭhitā.	306	
PA_tika-vin07_t:3067	Pārājikādipañhāvaṇṇanā	306	
PA_tika-vin07_t:3068_0	480. Dussakuṭiādīnīti ādi-saddena acchataratipupaṭṭādīhi, tiṇapaṇṇādīhi ca paṭicchannakuṭiyo	3068	
PA_tika-vin07_t:3068_1	saṅgaṇhāti. Tādisāya hi kuṭiyā bahi ṭhatvā anto ṭhitāya itthiyā magge dussādinā santhataṃ	3068	
PA_tika-vin07_t:3068_2	katvā pavesentopi pārājiko siyā. Liṅgaparivattaṃ sandhāya vuttāti liṅge parivatte	3068	
PA_tika-vin07_t:3068_3	paṭiggahaṇassa vijahanato puna appaṭiggahetvā paribhuñjanāpattiṃ sandhāya vuttaṃ.	3068	
PA_tika-vin07_t:3069	Pāḷiyaṃ bhikkhū siyā vīsatiyā samāgatāti vīsatiyā saṅkhātāya bhikkhū samāgatā, etena sabbakammārahataṃ saṅghassa dasseti.	306	
PA_tika-vin07_t:3070_0	Nivatthoti gāthāya antaravāsakena nivattho uttarāsaṅgena diguṇaṃ katvā pārutasaṅghāṭiyo.	3070	
PA_tika-vin07_t:3070_1	Iti tāni tīṇipi cīvarāni kāye gatāneva bhikkhuniyā bindumattaṃ kāḷakaṃ udakena dhovitamatte	3070	
PA_tika-vin07_t:3070_2	nissaggiyāni hontīti attho.	3070	
PA_tika-vin07_t:3071_0	Itthiṃ haneti gāthāya na mātubhūtaṃ itthiṃ haneyya, na pitubhūtaṃ purisaṃ haneyya.	3071	
PA_tika-vin07_t:3071_1	Anariyanti tañca anarahantameva haneyya, etena arahantaghātakopi na hotīti dasseti.	3071	
PA_tika-vin07_t:3071_2	Anantaraṃ phuseti ānantariyaṃ phusatīti attho.	3071	
PA_tika-vin07_t:3072	481. Suppatiṭṭhita-nigrodhasadisanti yojanavitthataṃ rukkhaṃ sandhāya vuttaṃ.	307	
PA_tika-vin07_t:3073	Sattarasakesūti bhikkhunīnaṃ paññattasattarasasaṅghādisesesu.	307	
PA_tika-vin07_t:3074	Pārājikādipañhāvaṇṇanā niṭṭhitā.	307	
PA_tika-vin07_t:3075	Pañcavaggo	307	
PA_tika-vin07_t:3076	Kammavaggavaṇṇanā	307	
PA_tika-vin07_t:3077_0	483. Kammavagge ṭhapitauposathapavāraṇānaṃ kattikamāse sāmaggiyā katāya sāmaggīpavāraṇaṃ	3077	
PA_tika-vin07_t:3077_1	muñcitvā uposathaṃ kātuṃ na vaṭṭatīti āha “ṭhapetvā kattikamāsa”nti. Sace pana tesaṃ	3077	
PA_tika-vin07_t:3077_2	nānāsīmāsu mahāpavāraṇāya visuṃ pavāritānaṃ kattikamāsabbhantare sāmaggī hoti, sāmaggīuposatho	3077	
PA_tika-vin07_t:3077_3	eva tehi kattabbo, na pavāraṇā. Ekasmiṃ vasse katapavāraṇānaṃ puna pavāraṇāya avihitattā.	3077	
PA_tika-vin07_t:3077_4	Sāmaggīdivasoti anuposathadivase sāmaggīkaraṇaṃ sandhāya vuttaṃ. Sace pana cātuddasiyaṃ,	3077	
PA_tika-vin07_t:3077_5	pannarasiyaṃ vā saṅgho sāmaggiṃ karoti, tadā sāmaggīuposathadivaso na hoti, cātuddasīpannarasīuposathova	3077	
PA_tika-vin07_t:3077_6	hoti. Upari pavāraṇāyapi eseva nayo.	3077	
PA_tika-vin07_t:3078_0	Paccukkaḍḍhitvā ṭhapitadivasoti bhaṇḍanakārakehi upaddutā vā kenacideva karaṇīyena	3078	
PA_tika-vin07_t:3078_1	pavāraṇāsaṅgahaṃ vā katvā ṭhapito kāḷapakkhacātuddasīdivasova. Dve ca puṇṇamāsiyoti	3078	
PA_tika-vin07_t:3078_2	pubba-kattikapuṇṇamā, pacchimakattikapuṇṇamā cāti dve puṇṇamāsiyo. Evaṃ catubbidhampīti	3078	
PA_tika-vin07_t:3078_3	puṇṇamāsīdvayena saddhiṃ sāmaggīpavāraṇaṃ, cātuddasīpavāraṇañca sampiṇḍetvā vuttaṃ.	3078	
PA_tika-vin07_t:3078_4	Idañca pakaticārittavasena vuttaṃ. Tathārūpapaccaye pana sati ubhinnaṃ puṇṇamāsīnaṃ	3078	
PA_tika-vin07_t:3078_5	purimā dve cātuddasiyopi kāḷapakkhacātuddasiyā anantarā pannarasīpīti imepi tayo	3078	
PA_tika-vin07_t:3078_6	divasā pavāraṇādivasā evāti imaṃ sattavidhampi pavāraṇādivasaṃ ṭhapetvā aññasmiṃ	3078	
PA_tika-vin07_t:3078_7	divase pavāretuṃ na vaṭṭati.	3078	
PA_tika-vin07_t:3079	484. Anussāvanakammaṃ katvāti paṭhamaṃ anussāvanaṃ sāvetvā “esā ñattī”ti anussāvanānantarameva sakalaṃ ñattiṃ vatvā, pariyosāne “esā ñattī”ti vatvāti adhippāyo.	307	
PA_tika-vin07_t:3080_0	485. Yvāyanti byañjanappabhedo adhippeto. Dasadhā byañjanabuddhiyā pabhedoti ettha	3080	
PA_tika-vin07_t:3080_1	dasadhā dasavidhena byañjanānaṃ pabhedoti yojetabbaṃ. Kenāyaṃ pabhedoti āha “byañjanabuddhiyā”ti.	3080	
PA_tika-vin07_t:3080_2	Yathādhippetatthabyañjanato byañjanasaṅkhātānaṃ akkharānaṃ janikā buddhi byañjanabuddhi,	3080	
PA_tika-vin07_t:3080_3	tāya byañjanabuddhiyā, akkharasamuṭṭhāpakacittabhedenevāti attho. Yaṃ vā saṃyogaparaṃ	3080	
PA_tika-vin07_t:3080_4	katvā vuccati, idampi garukanti yojanā.	3080	
PA_tika-vin07_t:3081_0	Tattha āyasmatotiādīsu yāni anantaritāni sa-kārama-kārādibyañjanāni “saṃyogo”ti vuccanti,	3081	
PA_tika-vin07_t:3081_1	so saṃyogo paro yassa a-kārādino, so saṃyogaparo nāma. Rassanti akārādibyañjanarahitaṃ	3081	
PA_tika-vin07_t:3081_2	saraṃ. Asaṃyogaparanti “yassa nakkhamatī”tiādīsu ya-kāra na-kārādibyañjanasahitasaraṃ	3081	
PA_tika-vin07_t:3081_3	sandhāya vuttaṃ. Ta-kārassa tha-kāraṃ akatvā vaggantare sithilameva katvā “suṇāṭu	3081	
PA_tika-vin07_t:3081_4	me”tiādiṃ vadantopi duruttaṃ karotiyeva ṭhapetvā anurūpaṃ ādesaṃ. Yañhi “saccikatthaparamatthenā”ti	3081	
PA_tika-vin07_t:3081_5	vattabbe “saccikaṭṭhaparamaṭṭhenā”ti ca “atthakathā”ti vattabbe “aṭṭhakathā”ti ca	3081	
PA_tika-vin07_t:3081_6	tattha tattha vuccati, tādisaṃ pāḷiaṭṭhakathāsu diṭṭhapayogaṃ, tadanurūpañca vattuṃ	3081	
PA_tika-vin07_t:3081_7	vaṭṭati, tato aññaṃ na vaṭṭati. Tenāha “anukkamāgataṃ paveṇiṃ avināsentenā”tiādi.	3081	
PA_tika-vin07_t:3082_0	Dīghe vattabbe rassantiādīsu “bhikkhūna”nti vattabbe “bhikkhuna”nti vā “bahūsū”ti	3082	
PA_tika-vin07_t:3082_1	vattabbe “bahusū”ti vā “nakkhamatī”ti vattabbe “na khamatī”ti vā “upasampadāpekkho”ti	3082	
PA_tika-vin07_t:3082_2	vattabbe “upasampadāpekho”ti vā evaṃ anurūpaṭṭhānesu eva dīgharassādi rassadīghādivasena	3082	
PA_tika-vin07_t:3082_3	parivattetuṃ vaṭṭati, na pana “nāgo”ti vattabbe “nago”ti vā “saṅgho”ti vattabbe “sagho”ti	3082	
PA_tika-vin07_t:3082_4	vā “tisso”ti vattabbe “tiso”ti vā “yācatī”ti vattabbe “yācantī”ti vā evaṃ ananurūpaṭṭhānesu	3082	
PA_tika-vin07_t:3082_5	vattuṃ. Sambandhaṃ, pana vavatthānañca sabbathāpi vaṭṭatīti gahetabbaṃ.	3082	
PA_tika-vin07_t:3083	486. Sesasīmāsupīti atimahatīādīsu dasasupi.	308	
PA_tika-vin07_t:3084_0	488. Catuvaggakaraṇeti catuvaggena saṅghena kattabbe. Anissāritāti uposathaṭṭhapanādinā	3084	
PA_tika-vin07_t:3084_1	vā laddhinānāsaṃvāsakabhāvena vā na bahikatā. Aṭṭhakathāyañhi “apakatattassāti ukkhittakassa	3084	
PA_tika-vin07_t:3084_2	vā, yassa vā uposathapavāraṇā ṭhapitā hontī”ti vuttattā ṭhapitauposathapavāraṇo bhikkhu	3084	
PA_tika-vin07_t:3084_3	apakatatto evāti gahetabbaṃ. Parisuddhasīlāti pārājikaṃ anāpannā adhippetā. Parivāsādikammesu	3084	
PA_tika-vin07_t:3084_4	pana garukaṭṭhāpi apakatattā evāti gahetabbaṃ. Avasesā…pe… chandārahāva hontīti saṅghato	3084	
PA_tika-vin07_t:3084_5	hatthapāsaṃ vijahitvā ṭhite sandhāya vuttaṃ. Avijahitvā ṭhitā pana chandārahā na	3084	
PA_tika-vin07_t:3084_6	honti, tepi catuvaggādito adhikā hatthapāsaṃ vijahitvāva chandārahā honti. Tasmā	3084	
PA_tika-vin07_t:3084_7	saṅghato hatthapāsaṃ vijahitvā ṭhiteneva chando vā pārisuddhi vā dātabbā.	3084	
PA_tika-vin07_t:3085	Kammavaggavaṇṇanā niṭṭhitā.	308	
PA_tika-vin07_t:3086	Apalokanakammakathāvaṇṇanā	308	
PA_tika-vin07_t:3087_0	496. Etarahi sacepi sāmaṇerotiādīsu buddhādīnaṃ avaṇṇabhāsanampi akappiyādiṃ kappiyādibhāvena	3087	
PA_tika-vin07_t:3087_1	dīpanampi diṭṭhivipattiyaññeva pavisati. Teneva vakkhati “taṃ laddhiṃ nissajjāpetabbo”ti.	3087	
PA_tika-vin07_t:3087_2	Bhikkhūnampi eseva nayo. Micchādiṭṭhikoti buddhavacanādhippāyaṃ viparītato gaṇhanto,	3087	
PA_tika-vin07_t:3087_3	so eva antaggāhikāya diṭṭhiyā samannāgatoti ca vutto. Keci pana “sassatucchedānaṃ	3087	
PA_tika-vin07_t:3087_4	aññataradiṭṭhiyā samannāgato”ti vadanti, taṃ na yuttaṃ, sassatucchedaggāhassa sāmaṇerānaṃ	3087	
PA_tika-vin07_t:3087_5	liṅganāsanāya kāraṇattena heṭṭhā aṭṭhakathāyameva vuttattā, idha ca daṇḍakammanāsanāya eva adhippetattā.	3087	
PA_tika-vin07_t:3088_0	Tassāpi dātabboti vijjamānaṃ mukharādibhāvaṃ nissāya appaṭipucchitvāpi paṭiññaṃ aggahetvāpi	3088	
PA_tika-vin07_t:3088_1	āpattiṃ anāropetvāpi desitāyapi āpattiyā khuṃsanādito anoramantassa dātabbova. Oramantassa	3088	
PA_tika-vin07_t:3088_2	pana khamāpentassa na dātabbo.	3088	
PA_tika-vin07_t:3089_0	Brahmadaṇḍassa dānanti kharadaṇḍassa ukkaṭṭhadaṇḍassa dānaṃ. Tajjanīyādikamme hi	3089	
PA_tika-vin07_t:3089_1	kate ovādānusāsanippadānapaṭikkhepo natthi. Dinnabrahmadaṇḍe pana tasmiṃ saddhiṃ	3089	
PA_tika-vin07_t:3089_2	tajjanīyādikammakatehi paṭikkhittampi kātuṃ na vaṭṭati, “neva vattabbo”tiādinā ālāpasallāpādimattassāpi	3089	
PA_tika-vin07_t:3089_3	nakārena paṭikkhittattā. Tañhi disvā bhikkhū gīvaṃ parivattetvā olokanamattampi na	3089	
PA_tika-vin07_t:3089_4	karonti, evaṃ vivajjetabbaṃ nimmadanakaraṇatthameva tassa daṇḍassa anuññātattā. Teneva	3089	
PA_tika-vin07_t:3089_5	channattheropi ukkhepanīyādikammakatopi abhāyitvā brahmadaṇḍe dinne “saṅghenāhaṃ	3089	
PA_tika-vin07_t:3089_6	sabbathā vivajjito”ti mucchito papati. Yo pana brahmadaṇḍakatena saddhiṃ ñatvā saṃsaṭṭho	3089	
PA_tika-vin07_t:3089_7	avivajjetvā viharati, tassa dukkaṭamevāti gahetabbaṃ aññathā brahmadaṇḍavidhānassa	3089	
PA_tika-vin07_t:3089_8	niratthakatāpasaṅgato. Tenāti brahmadaṇḍakatena. Yathā tajjanīyādikammakatehi, evameva	3089	
PA_tika-vin07_t:3089_9	tato adhikampi saṅghaṃārādhentena sammāvattitabbaṃ. Tañca “sorato nivātavuttī”tiādinā	3089	
PA_tika-vin07_t:3089_10	sarūpato dassitameva. Tenāha “sammāvattitvā khamāpentassa brahmadaṇḍo paṭippassambhetabbo”ti.	30891	
PA_tika-vin07_t:3090_0	Yaṃ taṃ bhagavatā avandiyakammaṃ anuññātanti sambandho. “Tassa bhikkhuno daṇḍakammaṃ	3090	
PA_tika-vin07_t:3090_1	kātu”nti sāmaññato anuññātappakāraṃ dassetvā puna visesato anuññātappakāraṃ dassetuṃ	3090	
PA_tika-vin07_t:3090_2	“atha kho”tiādipāḷi uddhaṭāti veditabbaṃ. Imassa apalokanakammassa ṭhānaṃ hotīti	3090	
PA_tika-vin07_t:3090_3	apalokanakammassa sāmaññassa pavattiṭṭhānaṃ hotīti. Visesabyatirekena avijjamānampi	3090	
PA_tika-vin07_t:3090_4	tadaññattha appavattiṃ dassetuṃ visesanissitaṃ viya voharīyati. “Kammaññeva lakkhaṇa”nti	3090	
PA_tika-vin07_t:3090_5	iminā osāraṇādivasena gahitāvasesānaṃ sabbesaṃ apalokanakammassa sāmaññalakkhaṇavasena	3090	
PA_tika-vin07_t:3090_6	gahitattā kammaññeva lakkhaṇamassāti kammalakkhaṇanti nibbacanaṃ dasseti. Idañca	3090	
PA_tika-vin07_t:3090_7	vuttāvasesānaṃ kammānaṃ niṭṭhānaṭṭhānaṃ, saṅkhārakkhandhadhammāyatanāni viya vuttāvasesakhandhāyatanānanti	3090	
PA_tika-vin07_t:3090_8	daṭṭhabbaṃ. Teneva vakkhati “ayaṃ panettha pāḷimuttakopi kammalakkhaṇavinicchayo”tiādi.	3090	
PA_tika-vin07_t:3090_9	Yathā cettha, evaṃ upari ñattikammādīsupi kammalakkhaṇaṃ vuttanti veditabbaṃ. Tassa	3090	
PA_tika-vin07_t:3090_10	karaṇanti avandiyakammassa karaṇavidhānaṃ.	30901	
PA_tika-vin07_t:3091	“Na vanditabbo”ti iminā vandantiyā dukkaṭanti dassetīti daṭṭhabbaṃ. Saṅghena kataṃ katikaṃ ñatvā maddanaṃ viya hi saṅghasammutiṃ anādarena atikkamantassa āpatti eva hoti.	309	
PA_tika-vin07_t:3092	Bhikkhusaṅghassāpi panetaṃ labbhatiyevāti avandiyakammassa upalakkhaṇamattena gahitattā bhikkhusaṅghassāpi kammalakkhaṇaṃ labbhati eva.	309	
PA_tika-vin07_t:3093_0	Salākadānaṭṭhānaṃ salākaggaṃ nāma. Yāgubhattānaṃ bhājanaṭṭhānāni yāgaggabhattaggāni	3093	
PA_tika-vin07_t:3093_1	nāma. Etesupi hi ṭhānesu sabbo saṅgho uposathe viya sannipatito, kammañca vaggakammaṃ	3093	
PA_tika-vin07_t:3093_2	na hoti, “mayametaṃ na jānimhā”ti pacchā khiyyantāpi na honti. Khaṇḍasīmāya pana	3093	
PA_tika-vin07_t:3093_3	kate khiyyanti. Saṅghikapaccayañhi acchinnacīvarādīnaṃ dātuṃ apalokentehi upacārasīmaṭṭhānaṃ	3093	
PA_tika-vin07_t:3093_4	sabbesaṃ anumatiṃ gahetvāva kātabbaṃ. Yo pana visabhāgapuggalo dhammikaṃ apalokanaṃ	3093	
PA_tika-vin07_t:3093_5	paṭibāhati, taṃ upāyena bahiupacārasīmāgataṃ vā katvā khaṇḍasīmaṃ vā pavisitvā kātuṃ vaṭṭati.	3093	
PA_tika-vin07_t:3094_0	Yaṃ sandhāya “apalokanakammaṃ karotī”ti sāmaññato dasseti, taṃ apalokanakammaṃ sarūpato	3094	
PA_tika-vin07_t:3094_1	dassetumāha “acchinnacīvaraṃ”iccādi. Yadi apaloketvāva cīvaraṃ dātabbaṃ, kiṃ pana	3094	
PA_tika-vin07_t:3094_2	appamattakavissajjakasammutiyāti āha “appamattakavissajjanakena panā”tiādi. Nāḷi	3094	
PA_tika-vin07_t:3094_3	vā upaḍḍhanāḷi vāti divase divase apaloketvā dātabbassa pamāṇadassanaṃ. Tena yāpanamattameva	3094	
PA_tika-vin07_t:3094_4	apaloketabbaṃ, na adhikanti dasseti. Ekadivasaṃyeva vātiādi dasavīsatidivasānaṃ ekasmiṃ	3094	
PA_tika-vin07_t:3094_5	divaseyeva dātabbaparicchedadassanaṃ, tena yāva jīvanti vā yāva rogā vuṭṭhahatīti	3094	
PA_tika-vin07_t:3094_6	vā evaṃ apaloketuṃ na vaṭṭatīti dasseti. Iṇapalibodhanti iṇavatthuṃ dātuṃ vaṭṭatīti	3094	
PA_tika-vin07_t:3094_7	sambandho. Tañca iṇāyikehi palibuddhassa lajjipesalassa sāsanupakārakassa pamāṇayuttameva	3094	
PA_tika-vin07_t:3094_8	kappiyabhaṇḍaṃ niyametvā apaloketvā dātabbaṃ, na pana sahassaṃ vā satasahassaṃ vā	3094	
PA_tika-vin07_t:3094_9	mahāiṇaṃ. Tādisañhi bhikkhācariyavattena sabbehi bhikkhūhi tādisassa bhikkhuno pariyesitvā dātabbaṃ.	3094	
PA_tika-vin07_t:3095_0	Upanikkhepatoti cetiyapaṭijagganatthāya vaḍḍhiyā payojetvā kappiyakārakehi ṭhapitavatthuto.	3095	
PA_tika-vin07_t:3095_1	Saṅghikenapīti na kevalañca tatruppādato paccayadāyakehi catupaccayatthāya saṅghassa	3095	
PA_tika-vin07_t:3095_2	dinnavatthunāpīti attho.	3095	
PA_tika-vin07_t:3096	Saṅghabhattaṃ kātuṃ na vaṭṭatīti mahādānaṃ dentehipi kariyamānaṃ saṅghabhattaṃ viya kāretuṃ na vaṭṭatīti adhippāyo.	309	
PA_tika-vin07_t:3097_0	“Yathāsukhaṃ paribhuñjituṃ ruccatī”ti vuttattā attano paribhogappahonakaṃ appaṃ vā	3097	
PA_tika-vin07_t:3097_1	bahuṃ vā gahetabbaṃ, adhikaṃ pana gahetuṃ na labhati. Uposathadivaseti nidassanamattaṃ,	3097	
PA_tika-vin07_t:3097_2	yasmiṃ kismiñci divasepi kataṃ sukatameva hoti. Karontena “yaṃ imasmiṃ vihāre antosīmāya	3097	
PA_tika-vin07_t:3097_3	saṅghasantakaṃ…pe… yathāsukhaṃ paribhuñjituṃ mayhaṃ ruccatī”ti evaṃ katikā kātabbā,	3097	
PA_tika-vin07_t:3097_4	tathā dvīhi tīhipi “āyasmantānaṃ ruccatī”ti vacanameva hettha viseso. Tesampīti rukkhānaṃ.	3097	
PA_tika-vin07_t:3097_5	Sā eva katikāti visuṃ katikā na kātabbāti attho.	3097	
PA_tika-vin07_t:3098_0	Tesanti rukkhānaṃ. Saṅgho sāmīti sambandho. Purimavihāreti purime yathāsukhaṃ paribhogatthāya	3098	
PA_tika-vin07_t:3098_1	katakatike vihāre. Pariveṇāni katvā jaggantīti yattha arakkhiyamāne phalāphalāni,	3098	
PA_tika-vin07_t:3098_2	rukkhā ca vinassanti, tādisaṃ ṭhānaṃ sandhāya vuttaṃ, tattha saṅghassa katikā na	3098	
PA_tika-vin07_t:3098_3	pavattīti adhippāyo. Ye pana rukkhā bījāni ropetvā ādito paṭṭhāya paṭijaggitā, tepi	3098	
PA_tika-vin07_t:3098_4	dasamabhāgaṃ datvā ropakeheva paribhuñjitabbā. Tehīti jaggakehi.	3098	
PA_tika-vin07_t:3099_0	Tatthāti tasmiṃ vihāre. Mūleti ādikāle, pubbeti attho. Dīghā katikāti aparicchinnakālā	3099	
PA_tika-vin07_t:3099_1	yathāsukhaṃ paribhogatthāya katikā. Nikkukkuccenāti “abhājitamida”nti kukkuccaṃ akatvāti	3099	
PA_tika-vin07_t:3099_2	attho. Khiyyanamattamevetanti tena khiyyanena bahuṃ khādantānaṃ doso natthi attano	3099	
PA_tika-vin07_t:3099_3	paribhogappamāṇasseva gahitattā, khiyyantepi attano pahonakaṃ gahetvā khāditabbanti adhippāyo.	3099	
PA_tika-vin07_t:3100_0	Gaṇhathāti na vattabbāti tathāvutte teneva bhikkhunā dinnaṃ viya maññeyyuṃ, taṃ nissāya	3100	
PA_tika-vin07_t:3100_1	micchājīvasambhavo hotīti vuttaṃ. Tenāha “anuvicaritvā”tiādi. Upaḍḍhabhāgoti ekabhikkhuno	3100	
PA_tika-vin07_t:3100_2	paṭivīsato upaḍḍhabhāgo. Dentena ca “ettakaṃ dātuṃ saṅgho anuññāsī”ti evaṃ attānaṃ	3100	
PA_tika-vin07_t:3100_3	parimocetvā yathā te saṅghe eva pasīdanti, evaṃ vatvā dātabbaṃ.	3100	
PA_tika-vin07_t:3101_0	Apaccāsīsantenāti gilānagamikissarādīnaṃ anuññātapuggalānampi attano santakaṃ dentena	3101	
PA_tika-vin07_t:3101_1	apaccāsīsanteneva dātabbaṃ, ananuññātapuggalānaṃ pana apaccāsīsantenāpi dātuṃ na	3101	
PA_tika-vin07_t:3101_2	vaṭṭatīti. Saṅghikameva yathākatitāya dāpetabbaṃ. Attano santakampi paccayadāyakādī	3101	
PA_tika-vin07_t:3101_3	sayameva vissāsena gaṇhanti, na vāretabbā, laddhakappiyanti tuṇhī bhavitabbaṃ. Pubbe	3101	
PA_tika-vin07_t:3101_4	vuttamevāti “kuddho hi so rukkhepi chindeyyā”tiādinā tuṇhībhāve kāraṇaṃ pubbe vuttameva.	3101	
PA_tika-vin07_t:3101_5	Tehi kataanatthābhāvepi kāruññena tuṇhī bhavituṃ vaṭṭati, “gaṇhathā”tiādi pana vattuṃ na vaṭṭati.	3101	
PA_tika-vin07_t:3102_0	Garubhaṇḍattā…pe… na dātabbanti jīvarukkhānaṃ ārāmaṭṭhānīyattā, dārūnañca gehasambhārānupagatattā	3102	
PA_tika-vin07_t:3102_1	“sabbaṃ tvameva gaṇhā”ti dātuṃ na vaṭṭatīti vuttaṃ. Akatāvāsaṃ vā katvāti pubbe avijjamānaṃ	3102	
PA_tika-vin07_t:3102_2	senāsanaṃ katvā jaggitakāle phalavāre sampatte.	3102	
PA_tika-vin07_t:3103	Apalokanakammakathāvaṇṇanā niṭṭhitā.	310	
PA_tika-vin07_t:3104	Atthavasavaggādivaṇṇanā	310	
PA_tika-vin07_t:3105_0	498. Vipākadukkhasaṅkhātānaṃ samparāyikaverānanti ettha pāṇātipātādiverena nibbattattā,	3105	
PA_tika-vin07_t:3105_1	verappattiyā hetuttā ca “vipākadukkhavedanā”ti vuttā. Pāṇātipātādipañcaveravinimuttānampi	3105	
PA_tika-vin07_t:3105_2	akusalānaṃ verehi saha ekato saṅgaṇhanatthaṃ “dasaakusalakammapathappabhedāna”nti puna vuttaṃ.	3105	
PA_tika-vin07_t:3106_0	499-500. Taṃ kammanti tajjanīyādikammameva, sattā āpattikkhandhā paññattaṃ nāmāti	3106	
PA_tika-vin07_t:3106_1	sambandho. Antarā kenaci apaññatte sikkhāpadeti imasmiṃ kappe ādito paṭṭhāya yāva	3106	
PA_tika-vin07_t:3106_2	amhākaṃ bhagavato abhisambodhi, tāva antarākāle kakusandhādiṃ ṭhapetvā kenaci apaññatte	3106	
PA_tika-vin07_t:3106_3	sikkhāpadeti attho. Vinītakathā sikkhāpadanti vinītavatthūni eva. Tāni hi taṃtaṃsikkhākoṭṭhāsānaṃ	3106	
PA_tika-vin07_t:3106_4	pakāsanato “sikkhāpada”nti ca āpattianāpattīnaṃ anupaññāpanato “anupaññatta”nti ca vuccanti.	3106	
PA_tika-vin07_t:3107	Atthavasavaggādivaṇṇanā niṭṭhitā.	310	
PA_tika-vin07_t:3108	Saṅgahavaggavaṇṇanānayo niṭṭhito.	310	
PA_tika-vin07_t:3109	Iti mahāvaggo, paññattivaggo, saṅgahavaggoti tīhi mahāvaggehi paṭimaṇḍito parivāroti veditabbo.	310	
PA_tika-vin07_t:3110	Iti samantapāsādikāya vinayaṭṭhakathāya vimativinodaniyaṃ	311	
PA_tika-vin07_t:3111	Parivāravaṇṇanānayo niṭṭhito.	311	
PA_tika-vin07_t:3112	Nigamanakathāvaṇṇanā	311	
PA_tika-vin07_t:3113_0	Avasānagāthāsu ubhatovibhaṅga-khandhaka-parivārehi vibhattattā vibhāgapaṭidesanā	3113	
PA_tika-vin07_t:3113_1	yasmiṃ vinayapiṭake. So ubhatovibhaṅga-khandhaka-parivāravibhattadesano āhāti yojanā.	3113	
PA_tika-vin07_t:3113_2	Tassāti vinayapiṭakassa.	3113	
PA_tika-vin07_t:3114_0	Satthu mahābodhīti dakkhiṇasākhaṃ sandhāya vadati. Yaṃ padhānagharaṃ nāma pariveṇaṃ,	3114	
PA_tika-vin07_t:3114_1	tattha cārupākārena sañcitaṃ parikkhittaṃ yaṃ pāsādaṃ kārayi, tatra tasmiṃ mahānigamasāmino	3114	
PA_tika-vin07_t:3114_2	pāsāde vasatāti yojetabbā.	3114	
PA_tika-vin07_t:3115	Buddhasiriṃ uddisitvā nissāya, tassa vā ajjhesanampi paṭicca yā iddhā paripuṇṇavinicchayatāya samiddhā vinayasaṃvaṇṇanā āraddhāti yojanā.	311	
PA_tika-vin07_t:3116_0	Sirinivāsassāti siriyā nivāsanaṭṭhānabhūtassa siripālanāmakassa rañño. Jayasaṃvacchareti	3116	
PA_tika-vin07_t:3116_1	vijayayutte saṃvacchare. Āraddhakāladassanatthaṃ puna “jayasaṃvacchare ayaṃ āraddhā”ti vuttaṃ.	3116	
PA_tika-vin07_t:3117	Kāle vassanti yuttakāle vassanasīlo. Devoti megho.	311	
PA_tika-vin07_t:3118	Nigamanakathāvaṇṇanā niṭṭhitā.	311	
PA_tika-vin07_t:3119	Nigamanakathā	311	
PA_tika-vin07_t:3120	Ettāvatā ca āraddhā, vinayaṭṭhakathāya yā;	312	
PA_tika-vin07_t:3121	Vaṇṇanā nātivitthiṇṇā, paripuṇṇavinicchayā.	312	
PA_tika-vin07_t:3122	Paññāsabhāṇavārāya, tantiyā parimāṇato;	312	
PA_tika-vin07_t:3123	Samijjhaniṭṭhiparamā, yā vimativinodanī.	312	
PA_tika-vin07_t:3124	Anantarāyena katā, ayaṃ niṭṭhamupāgatā;	312	
PA_tika-vin07_t:3125	Yaṃ taṃ niṭṭhaṃ tathā sabbe, pāṇino samanorathā.	312	
PA_tika-vin07_t:3126	Therehi vinayaññūhi, sucisallekhavuttihi;	312	
PA_tika-vin07_t:3127	Avissatthātivitthiṇṇa-ganthabhīrū hipatthitaṃ.	312	
PA_tika-vin07_t:3128	Karontena mayā evaṃ, vinayaatthavaṇṇanaṃ;	312	
PA_tika-vin07_t:3129	Yaṃ pattaṃ kusalaṃ tena, patvā sambodhimuttamaṃ.	312	
PA_tika-vin07_t:3130	Vinayatthaṃ pakāsetvā, yo sopāyena lakkhaṇaṃ;	313	
PA_tika-vin07_t:3131	Sopāyaṃ vimaticcheda-ñāṇacakkhupadāyakaṃ.	313	
PA_tika-vin07_t:3132	Viraddhatthavipallāsa-ganthavitthārahāniyā;	313	
PA_tika-vin07_t:3133	Visuddhiṃ pāpayissāmi, satte saṃsāradukkhato.	313	
PA_tika-vin07_t:3134	Lokiyehi ca bhogehi, guṇehi nikhilā pajā;	313	
PA_tika-vin07_t:3135	Sabbehi sahitā hontu, ratā sambuddhasāsaneti.	313	
PA_tika-vin07_t:3136	Vimativinodanīṭīkā niṭṭhitā.	313	
