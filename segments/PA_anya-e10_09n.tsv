segmentnr	original	folio	analyzed
PA_anya-e10_09n:0	Namo tassa bhagavato arahato sammāsambuddhassa	0	
PA_anya-e10_09n:1	Naradakkhadīpanī	0	
PA_anya-e10_09n:2	Pālito yeva saddhammo,	0	
PA_anya-e10_09n:3	Pālitena varena ca;	0	
PA_anya-e10_09n:4	Pālite suṭṭhu yaṃ sīlaṃ,	0	
PA_anya-e10_09n:5	Pālitaṃ dhamma-sundaraṃ.	0	
PA_anya-e10_09n:6	Sammā āraddhaṃ sabba-sampattīnaṃ,	0	
PA_anya-e10_09n:7	Mūlaṃ hotīti daṭṭhabbaṃ.	0	
PA_anya-e10_09n:8	Vīriyārabbho bhikkhave,	0	
PA_anya-e10_09n:9	Mahato atthāya saṃvattatīti.	0	
PA_anya-e10_09n:10	Tasmā vīriyameva kattabbaṃ,	1	
PA_anya-e10_09n:11	Vīriyavato hi acintitaṃpi hoti.	1	
PA_anya-e10_09n:12	Yathā hi tacchakānaṃ suttaṃ,	1	
PA_anya-e10_09n:13	Pamāṇaṃ hoti;	1	
PA_anya-e10_09n:14	Eva metampi viññūnaṃ.	1	
PA_anya-e10_09n:15	Suvijāno bhavaṃ hoti,	1	
PA_anya-e10_09n:16	Dubbijāno parābhavo;	1	
PA_anya-e10_09n:17	Dhammakāmo bhavaṃ hoti,	1	
PA_anya-e10_09n:18	Dhammadessī parābhavo.	1	
PA_anya-e10_09n:19	Ayaṃ dhammatāti ayaṃ sabhāvo,	1	
PA_anya-e10_09n:20	Ayaṃ niyāmoti vuttaṃ hoti.	2	
PA_anya-e10_09n:21	Ye dhammā hetupabhavā,	2	
PA_anya-e10_09n:22	Tesaṃ hetuṃ tathāgato.	2	
PA_anya-e10_09n:23	Ratanattayaṃ, santataṃ, ahaṃ vandāmi;	2	
PA_anya-e10_09n:24	Ācariyaṃ, so ahaṃ, niccaṃ namāmi;	2	
PA_anya-e10_09n:25	“Hotu sabbaṃ, maṅgalaṃ, mamaṃ sabbadhi”.	2	
PA_anya-e10_09n:26	Naradakkhadīpanī	2	
PA_anya-e10_09n:27	Namo tassa bhagavato arahato sammāsambuddhassa	2	
PA_anya-e10_09n:28	Paṇāma	2	
PA_anya-e10_09n:29	Naradakkhadīpakassa,	2	
PA_anya-e10_09n:30	Namo samantacakkhuno;	3	
PA_anya-e10_09n:31	Saṃsārā vippamuttassa,	3	
PA_anya-e10_09n:32	Saṃsārā vippamuttassa,	3	
PA_anya-e10_09n:33	Sa-saddhammassa saṅghino.	3	
PA_anya-e10_09n:34	Matthanā	3	
PA_anya-e10_09n:36	Pālitehi varuttamaṃ,	3	
PA_anya-e10_09n:37	Pālitaṃ sīla-pāramiṃ;	3	
PA_anya-e10_09n:38	Pāletu varasambuddho,	3	
PA_anya-e10_09n:39	Pālitaṃ gantha-kāraṇaṃ.	3	
PA_anya-e10_09n:40	Āsīsa	4	
PA_anya-e10_09n:42	Bahussuto ca medhāvī,	4	
PA_anya-e10_09n:43	Sīlesuca samāhito;	4	
PA_anya-e10_09n:44	Cetosamathānuyutto,	4	
PA_anya-e10_09n:45	Api muddhani tiṭṭhatu.	4	
PA_anya-e10_09n:46	Abhiyācaka	4	
PA_anya-e10_09n:48	Dhamma-saṅghaṃ vanditvāna,	4	
PA_anya-e10_09n:49	Sabba-lokassa nāyakaṃ;	4	
PA_anya-e10_09n:50	Yācito tikakrapa-therena,	5	
PA_anya-e10_09n:51	Māṇavena ca dhīmatā.	5	
PA_anya-e10_09n:53	Uttānameva saṅkhepaṃ,	5	
PA_anya-e10_09n:54	Nānā-sattha-sudhāritaṃ;	5	
PA_anya-e10_09n:55	Nara-dakkhaṃ likhissami,	5	
PA_anya-e10_09n:56	Passantu dhīra-māmakā.	5	
PA_anya-e10_09n:58	Kosajjaṃ bhayato disvā,	5	
PA_anya-e10_09n:59	Vīriyañjāpi khemato;	5	
PA_anya-e10_09n:60	Āraddhavīriyā hotha;	6	
PA_anya-e10_09n:61	Esā buddhānusāsanī.	6	
PA_anya-e10_09n:63	Vīriyavā kho bhikkhave ariyasāvako,	6	
PA_anya-e10_09n:64	Akusalaṃ pajahati, kusalaṃ bhāveti;	6	
PA_anya-e10_09n:65	Sāvajjaṃ pajahati, anavajjaṃ bhāveti,	6	
PA_anya-e10_09n:66	Suddhamattānaṃ pariharatīti.	6	
PA_anya-e10_09n:67	Vīriyavato kiṃ nāma kammaṃ na sijjhati;	6	
PA_anya-e10_09n:68	Purisakāro nāma na nassati,	6	
PA_anya-e10_09n:69	Sukhe patiṭṭhāpetīti jānāmi.	6	
PA_anya-e10_09n:71	Yathā khittaṃ nabhe leḍḍu,	7	
PA_anya-e10_09n:72	Dhuvaṃ patati bhūmiyaṃ;	7	
PA_anya-e10_09n:73	Tatheva buddha-seṭṭhānaṃ,	7	
PA_anya-e10_09n:74	Vacanaṃ dhuva-sassataṃ.	7	
PA_anya-e10_09n:76	A-dvejjhavacanā buddhā,	7	
PA_anya-e10_09n:77	A-moghavacanā jinā.	7	
PA_anya-e10_09n:79	Sussusā labhate paññaṃ,	7	
PA_anya-e10_09n:80	Uṭṭhātā vindate dhanaṃ;	8	
PA_anya-e10_09n:81	Tasmā pāḷiṃ guruṃ katvā,	8	
PA_anya-e10_09n:82	Imaṃ passāhi sobhaṇaṃ.	8	
PA_anya-e10_09n:84	Sussusā suta-buddhinī,	8	
PA_anya-e10_09n:85	Sutaṃ paññāya vaḍḍhanaṃ;	8	
PA_anya-e10_09n:86	Paññāya atthaṃ jānāti,	8	
PA_anya-e10_09n:87	Ñāto attho sukhāvaho.	8	
PA_anya-e10_09n:89	Satataṃjjhāyanaṃ vāda,	8	
PA_anya-e10_09n:90	Para-tantavalokanaṃ;	9	
PA_anya-e10_09n:91	Sabbijjācera-sevāca,	9	
PA_anya-e10_09n:92	Buddhi-mati-karo guṇo.	9	
PA_anya-e10_09n:94	Ati-dīghova nīgho hi,	9	
PA_anya-e10_09n:95	Kusīto hīna-vīriyo;	9	
PA_anya-e10_09n:96	Tasmā vīriyaṃ katvāna,	9	
PA_anya-e10_09n:97	Vijjaṃ esantu sādhavo.	9	
PA_anya-e10_09n:99	Suporiso tāva sippaṃ,	9	
PA_anya-e10_09n:100	Uggaṇheyya paraṃ dhanaṃ;	10	
PA_anya-e10_09n:101	Gaveseyya tato mantaṃ,	10	
PA_anya-e10_09n:102	Katheyya sacca-bhāsitaṃ.	10	
PA_anya-e10_09n:104	Pathamaṃ na parājaye sippaṃ,	10	
PA_anya-e10_09n:105	Dutīyaṃ na parājaye dhanaṃ;	10	
PA_anya-e10_09n:106	Tatīyaṃ na parājaye dhanaṃ,	10	
PA_anya-e10_09n:107	Catutthamatthaṃ kiṃ karissati.	10	
PA_anya-e10_09n:109	Sobhanti a-milātāni,	10	
PA_anya-e10_09n:110	Pupphāniva pilandhituṃ;	11	
PA_anya-e10_09n:111	Tathā sobhanti dārakā,	11	
PA_anya-e10_09n:112	Yobbaneyeva sikkhituṃ.	11	
PA_anya-e10_09n:114	Tasmā have guṇādhāraṃ,	11	
PA_anya-e10_09n:115	Paññā-vaḍḍhanamuttamaṃ;	11	
PA_anya-e10_09n:116	Sikkheyya matimā poso,	11	
PA_anya-e10_09n:117	Patthento hitamattano.	11	
PA_anya-e10_09n:119	Alaṃ vāyamituṃ sippe,	11	
PA_anya-e10_09n:120	Attha-kāmena jantunā;	12	
PA_anya-e10_09n:121	Kataṃ vijaññā vijjādi,	12	
PA_anya-e10_09n:122	Vayo te mā upajjhagā.	12	
PA_anya-e10_09n:124	Vijjaṃ sikkhe, care sīlaṃ,	12	
PA_anya-e10_09n:125	Dhīrena saha saṃvase;	12	
PA_anya-e10_09n:126	Dhanācaye, kare kammaṃ,	12	
PA_anya-e10_09n:127	Piyaṃ vācañca saṃvade.	12	
PA_anya-e10_09n:129	Na tveva supituṃ hoti,	12	
PA_anya-e10_09n:130	Ratti nakkhatta-mālinī;	13	
PA_anya-e10_09n:131	Paṭijaggitumevesā,	13	
PA_anya-e10_09n:132	Ratti hoti vijānataṃ.	13	
PA_anya-e10_09n:134	Uṭṭhāhatha nisīdatha,	13	
PA_anya-e10_09n:135	Ko attho supitena vo;	13	
PA_anya-e10_09n:136	Sādhu kho sippa-vijjāhvā,	13	
PA_anya-e10_09n:137	Vijjaṃ sikkhatha santataṃ.	13	
PA_anya-e10_09n:139	Ārabbhatha sadā puttā,	13	
PA_anya-e10_09n:140	Bahussutaṃ gavesituṃ;	14	
PA_anya-e10_09n:141	Yasmā loke sippavantā,	14	
PA_anya-e10_09n:142	Sabbā-disāsu pākaṭā.	14	
PA_anya-e10_09n:144	Sakyarūpaṃ pure santaṃ,	14	
PA_anya-e10_09n:145	Mayā sippaṃ na sikkhitaṃ;	14	
PA_anya-e10_09n:146	Kicchā vutti a-sippassa,	14	
PA_anya-e10_09n:147	Iti pacchā nutappati.	14	
PA_anya-e10_09n:149	Lokatthaṃ loka-kammantaṃ,	14	
PA_anya-e10_09n:150	Icchanto pariyesituṃ;	15	
PA_anya-e10_09n:151	Niccameva vīriyañca,	15	
PA_anya-e10_09n:152	Atthaṃ mantañja cintaye.	15	
PA_anya-e10_09n:154	Dhanavā guṇavā loke,	15	
PA_anya-e10_09n:155	Sabbā-disāya pākaṭo;	15	
PA_anya-e10_09n:156	Sīlavā paññavā macco,	15	
PA_anya-e10_09n:157	Sabba-lokehi pūjito.	15	
PA_anya-e10_09n:159	Sajīvati yaso yassa,	15	
PA_anya-e10_09n:160	Kitti yassa sajīvati;	16	
PA_anya-e10_09n:161	Yasa-kitti vihīnassa,	16	
PA_anya-e10_09n:162	Jīvantopi matopamā.	16	
PA_anya-e10_09n:164	Saddhīdha vittaṃ purisassa seṭṭhaṃ,	16	
PA_anya-e10_09n:165	Dhammo suciṇṇo sukhamāvahāti;	16	
PA_anya-e10_09n:166	Saccaṃ have sādutaraṃ rasānaṃ,	16	
PA_anya-e10_09n:167	Paññājīviṃ jīvitamāhu seṭṭhanti.	16	
PA_anya-e10_09n:169	Satimato sadā bhaddaṃ,	16	
PA_anya-e10_09n:170	Satimā sukhamedhati;	17	
PA_anya-e10_09n:171	Satimato suve seyyo,	17	
PA_anya-e10_09n:172	Verā ca parimuccati.	17	
PA_anya-e10_09n:174	Mā vo khaṇaṃ virādhetha,	17	
PA_anya-e10_09n:175	Khaṇātītā hi socare;	17	
PA_anya-e10_09n:176	Sadatthe vāyameyyātha,	17	
PA_anya-e10_09n:177	Khaṇo vo paṭipādito.	17	
PA_anya-e10_09n:179	Yathicchitaṃ na pappoti,	17	
PA_anya-e10_09n:180	A-phiyo nāvikoṇṇave;	18	
PA_anya-e10_09n:181	Tathevāvīriyopettha,	18	
PA_anya-e10_09n:182	Tasmārabheyya sāsanaṃ.	18	
PA_anya-e10_09n:184	Vāyametheva puriso,	18	
PA_anya-e10_09n:185	Yāva atthassa nipphadā;	18	
PA_anya-e10_09n:186	Nipphannasobhaṇo attho,	18	
PA_anya-e10_09n:187	Khantā bhiyyo na vijjati.	18	
PA_anya-e10_09n:189	Sameva ñāṇa-vāyāme,	18	
PA_anya-e10_09n:190	Sukhāvaho su-maṅgalo;	19	
PA_anya-e10_09n:191	Ñunedhike tathā no hi,	19	
PA_anya-e10_09n:192	Dvayena sādhu sampadā.	19	
PA_anya-e10_09n:194	Kāya-kammāni sijjhanti,	19	
PA_anya-e10_09n:195	Vacī-kammāni vīriyaṃ;	19	
PA_anya-e10_09n:196	Na hi kiccāni cintāhi,	19	
PA_anya-e10_09n:197	Kareyyāthīdha vāyamaṃ.	19	
PA_anya-e10_09n:199	Paṭikacceva kareyya,	19	
PA_anya-e10_09n:200	Taṃ jaññā hitamattano;	20	
PA_anya-e10_09n:201	Na sākaṭikacintāya,	20	
PA_anya-e10_09n:202	Mandā dhīro parakkame.	20	
PA_anya-e10_09n:204	Thirena saka-kammena,	20	
PA_anya-e10_09n:205	Vaḍḍhatiyeva saṃ phalaṃ;	20	
PA_anya-e10_09n:206	A-thirena alasena,	20	
PA_anya-e10_09n:207	Kara-kammaṃ phalañca no.	20	
PA_anya-e10_09n:209	Āsīsetheva puriso,	20	
PA_anya-e10_09n:210	Na nibbindeyya paṇḍito;	21	
PA_anya-e10_09n:211	Passāmi vohaṃ attānaṃ,	21	
PA_anya-e10_09n:212	Yathā icchiṃ tathā ahu.	21	
PA_anya-e10_09n:214	Aṇaṇo ñātīnaṃ hoti,	21	
PA_anya-e10_09n:215	Devānaṃ pitunañca so;	21	
PA_anya-e10_09n:216	Karaṃ purisa-kiccāni,	21	
PA_anya-e10_09n:217	Na ca pacchānutappati.	21	
PA_anya-e10_09n:219	Hiyyoti hiyyati poso,	21	
PA_anya-e10_09n:220	Karissāmi pareti yo;	22	
PA_anya-e10_09n:221	Ajja kattabba kammaṃ sve,	22	
PA_anya-e10_09n:222	So tato parihāyati.	22	
PA_anya-e10_09n:224	So a-ppamatto a-kuddho,	22	
PA_anya-e10_09n:225	Tāta kiccāni kāraya;	22	
PA_anya-e10_09n:226	Vāyāmassu sa-kiccesu,	22	
PA_anya-e10_09n:227	Nālaso vindate sukhaṃ.	22	
PA_anya-e10_09n:229	Hīna-jaccopi ce hoti,	22	
PA_anya-e10_09n:230	Uṭṭhātā dhitimā naro;	23	
PA_anya-e10_09n:231	Ācāra-sīla-sampanno,	23	
PA_anya-e10_09n:232	Nise aggīva bhāsati.	23	
PA_anya-e10_09n:234	Yo pubbe karaṇīyāni,	23	
PA_anya-e10_09n:235	Pacchā so kātumicchati;	23	
PA_anya-e10_09n:236	Varuṇakaṭṭhabhañjova,	23	
PA_anya-e10_09n:237	Sa pacchā anutappati.	23	
PA_anya-e10_09n:239	Uṭṭhānakālamhi anuṭṭhahāno,	23	
PA_anya-e10_09n:240	Yuvā balī ālasiyaṃ upeto;	24	
PA_anya-e10_09n:241	A-puṇṇasaṅkappamano kusīto,	24	
PA_anya-e10_09n:242	Paññāya maggaṃ alaso na vindati.	24	
PA_anya-e10_09n:244	Dummedho puriso loke,	24	
PA_anya-e10_09n:245	Kusīto hīna-vīriyo;	24	
PA_anya-e10_09n:246	Appassuto anācāro,	24	
PA_anya-e10_09n:247	Parihāyati vuḍḍhiyā.	24	
PA_anya-e10_09n:249	Appassutāyaṃ puriso,	24	
PA_anya-e10_09n:250	Balībaddova jīrati;	25	
PA_anya-e10_09n:251	Maṃsāni tassa vaḍḍhanti,	25	
PA_anya-e10_09n:252	Paññā tassa na vaḍḍhati.	25	
PA_anya-e10_09n:254	Yassa manussa-bhūtassa,	25	
PA_anya-e10_09n:255	Natthi bhogā ca sippakaṃ;	25	
PA_anya-e10_09n:256	Kiṃphalaṃ tassa mānussaṃ,	25	
PA_anya-e10_09n:257	Dvipādaṭṭho hi so migo.	25	
PA_anya-e10_09n:259	Yo ca vassasataṃ jīve,	25	
PA_anya-e10_09n:260	Kusīto hīna-vīriyo;	26	
PA_anya-e10_09n:261	Ekāhaṃ jīvitaṃ seyyo,	26	
PA_anya-e10_09n:262	Vīriyārabbhato daḷaṃ.	26	
PA_anya-e10_09n:264	Yo ca dhamma-vibhaṅgaññū,	26	
PA_anya-e10_09n:265	Kāluṭṭhāyī a-tandito;	26	
PA_anya-e10_09n:266	Anuṭṭhahati kālena,	26	
PA_anya-e10_09n:267	Phalaṃ tassa samijjhati.	26	
PA_anya-e10_09n:269	A-caritvā brahmacariyaṃ,	26	
PA_anya-e10_09n:270	A-laddhā yobbane dhanaṃ;	27	
PA_anya-e10_09n:271	Jiṇṇakoñcāva jhāyanti,	27	
PA_anya-e10_09n:272	Khīṇamaccheva pallale.	27	
PA_anya-e10_09n:274	A-caritvā brahmacariyaṃ,	27	
PA_anya-e10_09n:275	A-laddhā yobbane dhanaṃ;	27	
PA_anya-e10_09n:276	Sentti cāpātikhīṇāva,	27	
PA_anya-e10_09n:277	Purāṇāni anutthunaṃ.	27	
PA_anya-e10_09n:279	Appakenāpi medhāvī,	27	
PA_anya-e10_09n:280	Pābhatena vicakkhaṇo;	28	
PA_anya-e10_09n:281	Samuṭṭhāpeti attānaṃ,	28	
PA_anya-e10_09n:282	Aṇuṃ aggiṃva sandhamaṃ.	28	
PA_anya-e10_09n:284	Vāyāmetheva puriso,	28	
PA_anya-e10_09n:285	Na nibbindeyya paṇḍito;	28	
PA_anya-e10_09n:286	Vāyāmassa phalaṃ passa,	28	
PA_anya-e10_09n:287	Bhuttā ambā anītihaṃ.	28	
PA_anya-e10_09n:289	Anuṭṭhahaṃ a-vāyāmaṃ,	28	
PA_anya-e10_09n:290	Sukhaṃ yatrādhi gacchati;	29	
PA_anya-e10_09n:291	Suvira tattha gacchāhi,	29	
PA_anya-e10_09n:292	Mañca tattheva pāpaya.	29	
PA_anya-e10_09n:294	Yatthālaso anuṭṭhātā,	29	
PA_anya-e10_09n:295	Accantaṃ sukhamedhati;	29	
PA_anya-e10_09n:296	Suvira tattha gacchāhi,	29	
PA_anya-e10_09n:297	Mañca ttattheva pāpaya.	29	
PA_anya-e10_09n:299	Adhippāya-phalaṃ loke,	29	
PA_anya-e10_09n:300	Dhītimanttassa sijjhati;	30	
PA_anya-e10_09n:301	Vīriyameva kattabbaṃ,	30	
PA_anya-e10_09n:302	Etaṃ buddhehi vaṇṇitaṃ.	30	
PA_anya-e10_09n:303	Paññā-niddesa	30	
PA_anya-e10_09n:305	Paññaṃ pathamamesehi,	30	
PA_anya-e10_09n:306	Paññā-balaṃ bahuttamaṃ;	30	
PA_anya-e10_09n:307	Kula-putta balaṃ paññā,	30	
PA_anya-e10_09n:308	Kiṃhināma na sādhyati.	30	
PA_anya-e10_09n:310	Aneka-saṃsayucchedi,	31	
PA_anya-e10_09n:311	Parokkhatthassa dassakaṃ;	31	
PA_anya-e10_09n:312	Sabbassa locanaṃ satthaṃ,	31	
PA_anya-e10_09n:313	Yassa natthyandhameva so.	31	
PA_anya-e10_09n:315	Paññā sutaṃ vinicchindi,	31	
PA_anya-e10_09n:316	Kitti-siloka-vaḍḍhanī;	31	
PA_anya-e10_09n:317	Paññāsahito naro idha,	31	
PA_anya-e10_09n:318	Api sukhānivindati.	31	
PA_anya-e10_09n:320	Sabbaññubuddha-pacceka,	32	
PA_anya-e10_09n:321	Catusacca-sutā iti;	32	
PA_anya-e10_09n:322	Catu-buddhesu ekova,	32	
PA_anya-e10_09n:323	Bahussuto naro bhave.	32	
PA_anya-e10_09n:325	Lekhacheko vācacheko,	32	
PA_anya-e10_09n:326	Ganthacheko suvācako;	32	
PA_anya-e10_09n:327	Vidhāyakacheko sūro,	32	
PA_anya-e10_09n:328	Niddukkhova sakammani.	32	
PA_anya-e10_09n:330	Paññā hi seṭṭhā kusalā vadanti,	33	
PA_anya-e10_09n:331	Nakkhatta-rājāriva tārakānaṃ;	33	
PA_anya-e10_09n:332	Sīlaṃ sirīcāpi satañca dhammo,	33	
PA_anya-e10_09n:333	Anvāyikā paññāvato bhavanti.	33	
PA_anya-e10_09n:335	Sevetha buddhe nipuṇe bahussutte,	33	
PA_anya-e10_09n:336	Uggāhako ca paripucchako;	33	
PA_anya-e10_09n:337	Suṇeyya sakkaccaṃ subhāsitāni,	33	
PA_anya-e10_09n:338	Evaṃ karo paññavā hoti macco.	33	
PA_anya-e10_09n:340	Vayena yasa-pucchāhi,	34	
PA_anya-e10_09n:341	Tiṭṭha-vāsena yoniso;	34	
PA_anya-e10_09n:342	Sākacchā snehasaṃsevā,	34	
PA_anya-e10_09n:343	Patirūpa-vāsenaca.	34	
PA_anya-e10_09n:345	Etāni aṭṭhaṭhānāni,	34	
PA_anya-e10_09n:346	Buddhi-visada-kāraṇā;	34	
PA_anya-e10_09n:347	Yesaṃ etāni sambhonti,	34	
PA_anya-e10_09n:348	Tesaṃ buddhi pabhijjati.	34	
PA_anya-e10_09n:349_0	64. Cattārome bhikkhave dhammā paññāvuddhiyā saṃvattanti. Katame cattāro. Sappurisasaṃsevo	349	
PA_anya-e10_09n:349_1	saddhammasavanaṃ yoniso manasikāro dhammānudhamma-paṭipatti. Ime kho bhikkhave cattāro	349	
PA_anya-e10_09n:349_2	dhammā paññā-vuddhiyā saṃvattantītti.	349	
PA_anya-e10_09n:351	Cakkhupasāda-sampanno,	35	
PA_anya-e10_09n:352	Acchimantañca passati;	35	
PA_anya-e10_09n:353	Andhaṃ kāṇaṃ su-passantaṃ,	35	
PA_anya-e10_09n:354	Andho sabbaṃ na passati.	35	
PA_anya-e10_09n:356	Passatti passo passantaṃ,	35	
PA_anya-e10_09n:357	A-passantañca passati;	35	
PA_anya-e10_09n:358	A-passanto a-passantaṃ,	35	
PA_anya-e10_09n:359	Passantañca na passati.	35	
PA_anya-e10_09n:361	Pākaṭaṃ a-paṭicchannaṃ,	36	
PA_anya-e10_09n:362	Rūpaṃ pasāda-cakkhunā;	36	
PA_anya-e10_09n:363	Nāññaṃ passatti sabbaṃpi,	36	
PA_anya-e10_09n:364	Tathato ñāṇa-cakkhunā.	36	
PA_anya-e10_09n:366	Sujanāsujanā sabbe,	36	
PA_anya-e10_09n:367	Guṇenāpi vivekino;	36	
PA_anya-e10_09n:368	Vivekaṃ na samāyanti,	36	
PA_anya-e10_09n:369	A-vivekījanantike.	36	
PA_anya-e10_09n:371	Yo ca uppatitaṃ atthaṃ,	37	
PA_anya-e10_09n:372	Na khippamanubujjhati;	37	
PA_anya-e10_09n:373	A-mittavasamanveti,	37	
PA_anya-e10_09n:374	Pacchā ca anutappati.	37	
PA_anya-e10_09n:376	Evaṃ mahiddhikā paññā,	37	
PA_anya-e10_09n:377	Nipuṇā sādhucintinī;	37	
PA_anya-e10_09n:378	Diṭṭhadhamma-hitatthāya,	37	
PA_anya-e10_09n:379	Samparāya-sukhāya vā.	37	
PA_anya-e10_09n:381	Taṃ balānaṃ balaṃ seṭṭha,	38	
PA_anya-e10_09n:382	Agga paññābalaṃ balaṃ;	38	
PA_anya-e10_09n:383	Paññābalenupatthaddho,	38	
PA_anya-e10_09n:384	Etthaṃ vindati paṇḍitto.	38	
PA_anya-e10_09n:386	Yena ñāṇena bujjhanti,	38	
PA_anya-e10_09n:387	Ariyā kata-kiccataṃ;	38	
PA_anya-e10_09n:388	Taṃ ñāṇa-ratanaṃ laddhaṃ,	38	
PA_anya-e10_09n:389	Vāyāmetha jinorasā.	38	
PA_anya-e10_09n:391	Paññāratanamālassa,	39	
PA_anya-e10_09n:392	Na ciraṃ vattate bhavo;	39	
PA_anya-e10_09n:393	Khippaṃ dasseti amataṃ,	39	
PA_anya-e10_09n:394	Na ca so rocate bhave.	39	
PA_anya-e10_09n:396	Pamādamanuyuñjanti,	39	
PA_anya-e10_09n:397	Bālā dummedhino janā;	39	
PA_anya-e10_09n:398	Appamādañca medhāvī,	39	
PA_anya-e10_09n:399	Dhanaṃ seṭṭhaṃva rakkhati.	39	
PA_anya-e10_09n:401	Dhana-puñña-dhī-lābhena,	40	
PA_anya-e10_09n:402	Kālaṃ khiyyati paṇḍito;	40	
PA_anya-e10_09n:403	Kīḷanena ca dummedho,	40	
PA_anya-e10_09n:404	Niddāya kalahena vā.	40	
PA_anya-e10_09n:406	Pamādaṃ appamādena,	40	
PA_anya-e10_09n:407	Yadā nūdati paṇḍito;	40	
PA_anya-e10_09n:408	Paññāpāsāda-māruyha,	40	
PA_anya-e10_09n:409	A-soko sokiniṃ pajaṃ,	40	
PA_anya-e10_09n:410	Pabbataṭṭhova bhūmaṭṭhe,	41	
PA_anya-e10_09n:411	Dhīro bāle avekkhati.	41	
PA_anya-e10_09n:413	Natti attasamaṃ pemaṃ,	41	
PA_anya-e10_09n:414	Natthi dhaññasamaṃ dhanaṃ;	41	
PA_anya-e10_09n:415	Natthi paññāsamā ābhā,	41	
PA_anya-e10_09n:416	Vuṭṭhi ve paramā sarā.	41	
PA_anya-e10_09n:418	Diṭṭhe dhamme ca yo attho,	41	
PA_anya-e10_09n:419	Yo cattho samparāyiko;	41	
PA_anya-e10_09n:420	Atthābhisamayā dhīro,	42	
PA_anya-e10_09n:421	Paṇḍitoti pavuccati.	42	
PA_anya-e10_09n:423	Na tena paṇḍito hoti,	42	
PA_anya-e10_09n:424	Yāvatā bahu bhāsati;	42	
PA_anya-e10_09n:425	Khemī a-verī a-bhayo,	42	
PA_anya-e10_09n:426	Paṇḍitotti pavuccati.	42	
PA_anya-e10_09n:428	Yamhi saccañca dhammo ca,	42	
PA_anya-e10_09n:429	A-hiṃsā saṃyamo damo;	42	
PA_anya-e10_09n:430	Sa ve vantamalo dhīro,	43	
PA_anya-e10_09n:431	Thero iti pavuccatti.	43	
PA_anya-e10_09n:433	Saka-guṇaṃ saka-dosaṃ,	43	
PA_anya-e10_09n:434	Yo jānāti sapaṇḍito;	43	
PA_anya-e10_09n:435	Para-guṇaṃ para-dosaṃ,	43	
PA_anya-e10_09n:436	Yo jānāti sapaṇḍito.	43	
PA_anya-e10_09n:438	Sati-vīriya-paññāya,	43	
PA_anya-e10_09n:439	Yo karoti iriyāpathe;	43	
PA_anya-e10_09n:440	So paṇḍito have bhave,	44	
PA_anya-e10_09n:441	Ubhayattha-pariggaho.	44	
PA_anya-e10_09n:443	Kataññū vijjā-sampanno,	44	
PA_anya-e10_09n:444	Jātimā dhanavā have;	44	
PA_anya-e10_09n:445	So vicāraṇa-sīlo ca,	44	
PA_anya-e10_09n:446	Niddukkho paṇḍito bhave.	44	
PA_anya-e10_09n:447	Sabbe kammassakā sattā,	44	
PA_anya-e10_09n:448	Kammaṃ satte vibhajjati.	44	
PA_anya-e10_09n:450	Yo passati paccakkhatthaṃ,	45	
PA_anya-e10_09n:451	Yo ca saṃsāratthaṃ tesu;	45	
PA_anya-e10_09n:452	Pacchimova pūjanīyo,	45	
PA_anya-e10_09n:453	Ubhayattha-sudiṭṭhattā.	45	
PA_anya-e10_09n:455	Appena anavajjena,	45	
PA_anya-e10_09n:456	Santuṭṭho sulabhena ca;	45	
PA_anya-e10_09n:457	Mattaññū subharo hutvā,	45	
PA_anya-e10_09n:458	Careyya paṇḍito naro.	45	
PA_anya-e10_09n:460	Attānameva pathamaṃ,	46	
PA_anya-e10_09n:461	Patirūpe nivesaye;	46	
PA_anya-e10_09n:462	Athaññamanusāseyya,	46	
PA_anya-e10_09n:463	Na kilisseyya paṇḍito.	46	
PA_anya-e10_09n:465	Uttama-parisāya ve,	46	
PA_anya-e10_09n:466	Utttamaṃ vācamuttamo;	46	
PA_anya-e10_09n:467	Bhaṇeyyākhepa-vitthāraṃ,	46	
PA_anya-e10_09n:468	Sā anagghyā lokattaye.	46	
PA_anya-e10_09n:470	Paṇḍitassa subhāsittaṃ,	47	
PA_anya-e10_09n:471	Paṇḍitova sujāniyā;	47	
PA_anya-e10_09n:472	Dummedho taṃ na jānāti,	47	
PA_anya-e10_09n:473	Dhīro dhīraṃ mamāyati.	47	
PA_anya-e10_09n:475	Yena kenaci vaṇṇena,	47	
PA_anya-e10_09n:476	Paro labhati rūppanaṃ;	47	
PA_anya-e10_09n:477	Attho vācāya ce hoti,	47	
PA_anya-e10_09n:478	Taṃ na bhāseyya paṇḍito.	47	
PA_anya-e10_09n:480	Bhuñjanatthaṃ kathanatthaṃ,	48	
PA_anya-e10_09n:481	Mukhaṃ hotītti no vade;	48	
PA_anya-e10_09n:482	Yaṃvā taṃvā mukhāruḷhaṃ,	48	
PA_anya-e10_09n:483	Vacanaṃ paṇḍito naro.	48	
PA_anya-e10_09n:485	Para-sattitto sa-sattiṃ,	48	
PA_anya-e10_09n:486	Dujjāno hi naro mite;	48	
PA_anya-e10_09n:487	Ce jāne saka-sattiṃca,	48	
PA_anya-e10_09n:488	Kā kathā para-sattiyā.	48	
PA_anya-e10_09n:490	Katta-guṇaṃ paresaṃ yo,	49	
PA_anya-e10_09n:491	Paṭikaroti paṇḍito;	49	
PA_anya-e10_09n:492	Jānāti so ācikkhati,	49	
PA_anya-e10_09n:493	Na bālo guṇa-māmako.	49	
PA_anya-e10_09n:495	Pabhūtaṃ neva kātabbaṃ,	49	
PA_anya-e10_09n:496	Bhavissaṃ neva cintaye;	49	
PA_anya-e10_09n:497	Vattamānena kālena,	49	
PA_anya-e10_09n:498	Vicaranti vicakkhaṇā.	49	
PA_anya-e10_09n:500	Dhammesu sati icchitā,	50	
PA_anya-e10_09n:501	Rasesu loṇamicchitaṃ;	50	
PA_anya-e10_09n:502	Rāja-kiccesu amaccaṃ,	50	
PA_anya-e10_09n:503	Sabba-ṭhānesu paṇḍitaṃ.	50	
PA_anya-e10_09n:505	Khattiyo seṭṭho jane tasmiṃ,	50	
PA_anya-e10_09n:506	Ye gottapaṭisārino;	50	
PA_anya-e10_09n:507	Vijjā-caraṇa-sampanno,	50	
PA_anya-e10_09n:508	So seṭṭho deva-mānuse.	50	
PA_anya-e10_09n:510	Sambuddho dvipadaṃ seṭṭho,	51	
PA_anya-e10_09n:511	Ājānīyo catuppadaṃ;	51	
PA_anya-e10_09n:512	Sussusā seṭṭhā bhariyānaṃ,	51	
PA_anya-e10_09n:513	Yo ca puttānamassavo.	51	
PA_anya-e10_09n:515	Sātthako ca a-sammoho,	51	
PA_anya-e10_09n:516	Sappāyo gocaro tathā;	51	
PA_anya-e10_09n:517	Cattārimāni sikkheyyuṃ,	51	
PA_anya-e10_09n:518	Sampajaññābhivaḍḍhakā.	51	
PA_anya-e10_09n:520	Paññañca kho a-sussusaṃ,	52	
PA_anya-e10_09n:521	Na koci adhigacchati;	52	
PA_anya-e10_09n:522	Bahussutaṃ anāgamma,	52	
PA_anya-e10_09n:523	Dhammaṭṭhaṃ a-vinibbhajaṃ.	52	
PA_anya-e10_09n:525	Adhippāyo sudubbodho,	52	
PA_anya-e10_09n:526	Yasmā vijjati pāḷiyaṃ;	52	
PA_anya-e10_09n:527	Tasmā upaṭṭhahaṃ gaṇhe,	52	
PA_anya-e10_09n:528	Garuṃ garumataṃ vidū.	52	
PA_anya-e10_09n:529	Cāritta-niddesa	52	
PA_anya-e10_09n:531	Attā hi attano nātho,	53	
PA_anya-e10_09n:532	Ko hi nātho paro siyā;	53	
PA_anya-e10_09n:533	Attanā hi sudantena,	53	
PA_anya-e10_09n:534	Nāthaṃ labhati dullabhaṃ.	53	
PA_anya-e10_09n:536	Attānañce piyaṃ jaññā,	53	
PA_anya-e10_09n:537	Rakkheyya naṃ surakkhitaṃ;	53	
PA_anya-e10_09n:538	Tiṇṇamaññataraṃ yāmaṃ,	53	
PA_anya-e10_09n:539	Paṭijaggeyya paṇḍito.	53	
PA_anya-e10_09n:541	Attanā kurute lakkhiṃ,	54	
PA_anya-e10_09n:542	A-lakkhiṃ kurutettanā;	54	
PA_anya-e10_09n:543	Na hi lakkhiṃ a-lakkhiṃ vā,	54	
PA_anya-e10_09n:544	Añño aññassa kārako.	54	
PA_anya-e10_09n:546	Na pīḷitā atta-dukkhena dhīrā,	54	
PA_anya-e10_09n:547	Sukhapphalaṃ kammaṃ pariccajanti;	54	
PA_anya-e10_09n:548	Sammohitāvāpi sukhena mattā,	54	
PA_anya-e10_09n:549	Na pāpa-kammañca samācaranti.	54	
PA_anya-e10_09n:551	Yo neva nindaṃ nappasaṃsaṃ,	55	
PA_anya-e10_09n:552	Ādiyati garahaṃ nopi pūjaṃ;	55	
PA_anya-e10_09n:553	Sirīca lakkhīca apeti tamhā,	55	
PA_anya-e10_09n:554	Āpo suvuṭṭhīva yathā thalamhā.	55	
PA_anya-e10_09n:556	Sādhu dhammaruci rājā,	55	
PA_anya-e10_09n:557	Sādhu paññāṇavā naro;	55	
PA_anya-e10_09n:558	Sādhu mittānama-ddubbho,	55	
PA_anya-e10_09n:559	Pāpassa a-karaṃ sukhaṃ.	55	
PA_anya-e10_09n:561	Kalyāṇakārī kalyāṇaṃ,	56	
PA_anya-e10_09n:562	Pāpakārī ca pāpakaṃ;	56	
PA_anya-e10_09n:563	Yādisaṃ vapatte bījaṃ,	56	
PA_anya-e10_09n:564	Tādisaṃ vahate phalaṃ.	56	
PA_anya-e10_09n:566	Jīvaṃ paññāya rakkheyya,	56	
PA_anya-e10_09n:567	Dhanaṃ kammena rakkhaye;	56	
PA_anya-e10_09n:568	Evaṃ hyarogo sukhito,	56	
PA_anya-e10_09n:569	Porāṇaka-vaco idaṃ.	56	
PA_anya-e10_09n:571	Anupubbena medhāvī,	57	
PA_anya-e10_09n:572	Thokaṃ thokaṃ khaṇe khaṇe;	57	
PA_anya-e10_09n:573	Kammāro rajatasseva,	57	
PA_anya-e10_09n:574	Niddame malamattano.	57	
PA_anya-e10_09n:576	Vācānurakkhī manasā susaṃvuto,	57	
PA_anya-e10_09n:577	Kāyena ca nākusalaṃ kayirā;	57	
PA_anya-e10_09n:578	Etetayo kammapathevisodhaye,	57	
PA_anya-e10_09n:579	Ārādhaye maggamisi-ppaveditaṃ.	57	
PA_anya-e10_09n:581	A-sante nopaseveyya,	58	
PA_anya-e10_09n:582	Sante seveyya paṇḍito;	58	
PA_anya-e10_09n:583	A-santo nirayaṃ yanti,	58	
PA_anya-e10_09n:584	Santo pāpenti suggatiṃ.	58	
PA_anya-e10_09n:586	A-karontopi ce pāpaṃ,	58	
PA_anya-e10_09n:587	Karontaṃ mupasevati;	58	
PA_anya-e10_09n:588	Saṅkiyo hoti pāpasmiṃ,	58	
PA_anya-e10_09n:589	A-vaṇṇo cassa rūhati.	58	
PA_anya-e10_09n:591	Saṅghāgato aniṭṭhehi,	59	
PA_anya-e10_09n:592	Ambopi madhurapphalo;	59	
PA_anya-e10_09n:593	Tittapubbova pā eva,	59	
PA_anya-e10_09n:594	Manusso tu sa-jīvako.	59	
PA_anya-e10_09n:596	Nihīna-sevito poso,	59	
PA_anya-e10_09n:597	Nihīyati ca sabbadā;	59	
PA_anya-e10_09n:598	Kadāci na ca hāyetha,	59	
PA_anya-e10_09n:599	Tulyasevīpi attanā.	59	
PA_anya-e10_09n:601	Vaṇṇa-gandha-rasopeto,	60	
PA_anya-e10_09n:602	Amboyaṃ ahuvā pure;	60	
PA_anya-e10_09n:603	Tameva pūjaṃ labhamāno;	60	
PA_anya-e10_09n:604	Kenambo kaṭukapphalo.	60	
PA_anya-e10_09n:606	Pucimanda-parivāro,	60	
PA_anya-e10_09n:607	Ambo te dadhivāhana;	60	
PA_anya-e10_09n:608	Mūlaṃ mūlena saṃsaṭṭhaṃ,	60	
PA_anya-e10_09n:609	Sākhā sākhaṃ nisevare;	60	
PA_anya-e10_09n:610	Asātta-sannivāsena,	61	
PA_anya-e10_09n:611	Tenambo kaṭukapphalo.	61	
PA_anya-e10_09n:613	Pāmokkha-bhajanaṃ khippaṃ,	61	
PA_anya-e10_09n:614	Attha-kāmo su-vuḍḍhiyaṃ;	61	
PA_anya-e10_09n:615	Bhaje uttari attanā,	61	
PA_anya-e10_09n:616	Tasmā udeti paṇḍito.	61	
PA_anya-e10_09n:618	Kāco kañcana-saṃsaggā,	61	
PA_anya-e10_09n:619	Dhatte māra-katiṃ jutiṃ;	61	
PA_anya-e10_09n:620	Tathā saṃsannidhānena,	62	
PA_anya-e10_09n:621	Mūḷho yāti pavīṇataṃ.	62	
PA_anya-e10_09n:623	Kīṭopi sumano-saṅgā,	62	
PA_anya-e10_09n:624	Ārohati sataṃ siro;	62	
PA_anya-e10_09n:625	Asmāpi yāti devatvaṃ,	62	
PA_anya-e10_09n:626	Mahabbhi suppatiṭṭhito.	62	
PA_anya-e10_09n:628	Sabbhireva samāsetha,	62	
PA_anya-e10_09n:629	Sabbhi kubbetha sandhavaṃ;	62	
PA_anya-e10_09n:630	Sataṃ saddhammamaññāya,	63	
PA_anya-e10_09n:631	Paññaṃ labhati nāññato.	63	
PA_anya-e10_09n:633	Sabbhireva samāsetha,	63	
PA_anya-e10_09n:634	Sabbhi kubbetha sandhavaṃ;	63	
PA_anya-e10_09n:635	Sataṃ saddhammamaññāya,	63	
PA_anya-e10_09n:636	Sabba-dukkhā pamuccatti.	63	
PA_anya-e10_09n:638	Sakiṃdeva kulaputta,	63	
PA_anya-e10_09n:639	Sabbhi hoti samāgamo;	63	
PA_anya-e10_09n:640	Sā naṃ saṅgati pāleti,	64	
PA_anya-e10_09n:641	Nāsabbhi bahu saṅgamo.	64	
PA_anya-e10_09n:643	Seyyo a-mitto medhāvī,	64	
PA_anya-e10_09n:644	Yañce bālānukampako.	64	
PA_anya-e10_09n:646	Sīlavantaṃ paññavantaṃ,	64	
PA_anya-e10_09n:647	Divā nissaya-dāyakaṃ;	64	
PA_anya-e10_09n:648	Bahussutaṃ gavesanto,	64	
PA_anya-e10_09n:649	Bhajeyya attha-māmako.	64	
PA_anya-e10_09n:651	Pāpa-mitte vivajjetvā,	65	
PA_anya-e10_09n:652	Bhajeyyuttama-puggalaṃ;	65	
PA_anya-e10_09n:653	Ovāde cassa tiṭṭheyya,	65	
PA_anya-e10_09n:654	Patthento a-calaṃ sukhaṃ.	65	
PA_anya-e10_09n:656	Na bhaje pāpake mitte,	65	
PA_anya-e10_09n:657	Na bhaje purisādhame;	65	
PA_anya-e10_09n:658	Bhajetha mittte kalyāṇe,	65	
PA_anya-e10_09n:659	Bhajetha purisuttame.	65	
PA_anya-e10_09n:661	Anavajjaṃ mukhamboja,	66	
PA_anya-e10_09n:662	Manavajjā ca bhāratī;	66	
PA_anya-e10_09n:663	Alaṅkatāva sobhante,	66	
PA_anya-e10_09n:664	Kiṃsu te niralaṅkatā.	66	
PA_anya-e10_09n:666	Na hi vaṇṇena sampannā,	66	
PA_anya-e10_09n:667	Mañjukā piya-dassinā;	66	
PA_anya-e10_09n:668	Kharā vācā piyā hoti,	66	
PA_anya-e10_09n:669	Asmiṃ loke paramhi ca.	66	
PA_anya-e10_09n:671	Nanu passasimaṃ kāḷiṃ,	67	
PA_anya-e10_09n:672	Dubbaṇṇaṃ tilakāhataṃ;	67	
PA_anya-e10_09n:673	Kolilaṃ saṇha-vācena,	67	
PA_anya-e10_09n:674	Bahūnaṃ pāṇinaṃ piyaṃ.	67	
PA_anya-e10_09n:676	Tasmā sakhila-vācāya,	67	
PA_anya-e10_09n:677	Manta-bhāṇī anuddhato;	67	
PA_anya-e10_09n:678	Atthaṃ dhammañca dīpeti,	67	
PA_anya-e10_09n:679	Madhuraṃ tassa bhāsitaṃ.	67	
PA_anya-e10_09n:681	Tameva vācaṃ bhāseyya,	68	
PA_anya-e10_09n:682	Yā sattānaṃ na tāpaye;	68	
PA_anya-e10_09n:683	Pare ca na vihiṃseyya,	68	
PA_anya-e10_09n:684	Sā ve vācā subhāsitā.	68	
PA_anya-e10_09n:686	Piyaṃ vācaṃva bhāseyya,	68	
PA_anya-e10_09n:687	Yā vācā paṭinanditā;	68	
PA_anya-e10_09n:688	Yaṃ anādāya pāpāni;	68	
PA_anya-e10_09n:689	Paresaṃ bhāsate piyaṃ.	68	
PA_anya-e10_09n:691	Saccaṃ ve amatā vācā,	69	
PA_anya-e10_09n:692	Esa dhammo sanantano;	69	
PA_anya-e10_09n:693	Sacce atthe ca dhamme ca,	69	
PA_anya-e10_09n:694	Āhu santo patiṭṭhitā.	69	
PA_anya-e10_09n:696	Subhāsitañca dhammañca,	69	
PA_anya-e10_09n:697	Piyañca saccameva ca;	69	
PA_anya-e10_09n:698	Catu-aṅgehi sampannaṃ,	69	
PA_anya-e10_09n:699	Vācaṃ bhāseyya paṇḍito.	69	
PA_anya-e10_09n:701	Manāpameva bhāseyya,	70	
PA_anya-e10_09n:702	Nāmanāpaṃ kudācanaṃ;	70	
PA_anya-e10_09n:703	Manāpaṃ bhāsamānassa,	70	
PA_anya-e10_09n:704	Siddhaṃ piyosadhaṃ bhave.	70	
PA_anya-e10_09n:706	Yaṃ vadeyya taṃ kareyya,	70	
PA_anya-e10_09n:707	Yaṃ na vade na taṃ kare;	70	
PA_anya-e10_09n:708	A-karontaṃ bhāsamānaṃ,	70	
PA_anya-e10_09n:709	Parijānanti paṇḍitā.	70	
PA_anya-e10_09n:711	Rahovādaṃ na bhāseyya,	71	
PA_anya-e10_09n:712	Na sammukhā khiṇaṃ bhaṇe;	71	
PA_anya-e10_09n:713	A-taramānova bhaṇeyya,	71	
PA_anya-e10_09n:714	Taramānova no bhaṇe.	71	
PA_anya-e10_09n:716	Māvoca pharusaṃ kiñci,	71	
PA_anya-e10_09n:717	Vuttā paṭivadeyyuṃ taṃ;	71	
PA_anya-e10_09n:718	Dukkhā hi sārambhakathā,	71	
PA_anya-e10_09n:719	Paṭidaṇḍā phuseyyuṃ taṃ.	71	
PA_anya-e10_09n:721	Saka-yuttaṃ kare kammaṃ,	72	
PA_anya-e10_09n:722	Saka-yuttaṃ vaciṃ bhaṇe;	72	
PA_anya-e10_09n:723	A-yuttake dhanaṃ naṭṭhaṃ,	72	
PA_anya-e10_09n:724	A-yutte jīvitaṃ khaye.	72	
PA_anya-e10_09n:726	Ye vuḍḍhamapacāyanti,	72	
PA_anya-e10_09n:727	Narā dhammassa dhakāvidā;	72	
PA_anya-e10_09n:728	Diṭṭhe dhammeva pāsaṃsā,	72	
PA_anya-e10_09n:729	Samparāye ca suggatiṃ.	72	
PA_anya-e10_09n:731	Porī-kathaṃ-va bhāseyya,	73	
PA_anya-e10_09n:732	Yuttā kathā hi pūrino;	73	
PA_anya-e10_09n:733	Bhāti-mattañca bhātāti,	73	
PA_anya-e10_09n:734	Pitu-mattaṃ pitā iti.	73	
PA_anya-e10_09n:736	Dānañca piya-vajjañca,	73	
PA_anya-e10_09n:737	Attha-cariyā ca yā idha;	73	
PA_anya-e10_09n:738	Samānattatā dhammesa,	73	
PA_anya-e10_09n:739	Tattha tattha yathārahaṃ.	73	
PA_anya-e10_09n:741	Sakiṃ vadanti rājāno,	74	
PA_anya-e10_09n:742	Sakiṃṃ samaṇa-brāhmaṇā;	74	
PA_anya-e10_09n:743	Sakiṃva purisā loke,	74	
PA_anya-e10_09n:744	Esadhammo sanantano.	74	
PA_anya-e10_09n:746	Eka-vācaṃva dvevācaṃ,	74	
PA_anya-e10_09n:747	Bhaṇeyya anukampako;	74	
PA_anya-e10_09n:748	Taduttari na bhāseyya,	74	
PA_anya-e10_09n:749	Dāsovayyassa santike.	74	
PA_anya-e10_09n:751	Tasseva tena pāpiyo,	75	
PA_anya-e10_09n:752	Yo kuddhaṃ paṭikujjhatti;	75	
PA_anya-e10_09n:753	Kuddhaṃ a-paṭikujjhanto,	75	
PA_anya-e10_09n:754	Saṅgāmaṃ jeti dujjayaṃ.	75	
PA_anya-e10_09n:756	Ubhinnamatthaṃ carati,	75	
PA_anya-e10_09n:757	Attano ca parassa ca;	75	
PA_anya-e10_09n:758	Paraṃ saṃkupitaṃ ñatvā,	75	
PA_anya-e10_09n:759	Yo sato upasammati.	75	
PA_anya-e10_09n:760	Attānaṃ rakkhanto paraṃ rakkhati,	76	
PA_anya-e10_09n:761	Paraṃ rakkhanto attānaṃ rakkhati.	76	
PA_anya-e10_09n:763	Sīla-samādhi-paññānaṃ,	76	
PA_anya-e10_09n:764	Khantī padhāna-kāraṇaṃ;	76	
PA_anya-e10_09n:765	Sabbepi kusalā dhammā,	76	
PA_anya-e10_09n:766	Khantyāyattāva vaḍḍhare.	76	
PA_anya-e10_09n:768	Khamā-khagga-karetassa,	76	
PA_anya-e10_09n:769	Dujjano kiṃ karissati;	76	
PA_anya-e10_09n:770	A-tiṇe patito vahni,	77	
PA_anya-e10_09n:771	Sayamevūpasammati.	77	
PA_anya-e10_09n:773	Sussusā savaṇañceva,	77	
PA_anya-e10_09n:774	Gahaṇaṃ dhāraṇaṃ tathā;	77	
PA_anya-e10_09n:775	Uhāpohatthaviññāṇaṃ,	77	
PA_anya-e10_09n:776	Tatva-ññāṇañcadhīguṇaṃ.	77	
PA_anya-e10_09n:778	Yassete caturo dhammā,	77	
PA_anya-e10_09n:779	Atthi posesu paṇḍita;	77	
PA_anya-e10_09n:780	Saccaṃ dhammo dhīti cāgo,	78	
PA_anya-e10_09n:781	Diṭṭhaṃ so ativattati.	78	
PA_anya-e10_09n:783	Vejjo purohito mantī,	78	
PA_anya-e10_09n:784	Vedaññotra catutthako;	78	
PA_anya-e10_09n:785	Pabhāta-kāle daṭṭhabbā,	78	
PA_anya-e10_09n:786	Niccaṃ sva-sīrimicchatā.	78	
PA_anya-e10_09n:788	Mittānaṃ santikaṃ gacche,	78	
PA_anya-e10_09n:789	Kāle na rattiyaṃ kisaṃ;	78	
PA_anya-e10_09n:790	Ce bahuṃ bhijje cinitvā,	79	
PA_anya-e10_09n:791	Taṃ mittesu samākare.	79	
PA_anya-e10_09n:793	Na paresaṃ vilomāni,	79	
PA_anya-e10_09n:794	Na paresaṃ katākataṃ;	79	
PA_anya-e10_09n:795	Attanova avekkheyya,	79	
PA_anya-e10_09n:796	Katāni a-katāni ca.	79	
PA_anya-e10_09n:798	Desa-jāti-pubbe-carā,	79	
PA_anya-e10_09n:799	Anu-carā jano kare;	79	
PA_anya-e10_09n:800	Paresaṃ vedhakaṃ māyaṃ,	80	
PA_anya-e10_09n:801	Taṃ jānitvā sakhaṃ kare.	80	
PA_anya-e10_09n:803	Parittaṃ dārumāruyha,	80	
PA_anya-e10_09n:804	Yathā sīde mahaṇṇave;	80	
PA_anya-e10_09n:805	Evaṃ kusītamāgamma,	80	
PA_anya-e10_09n:806	Sādhu-jīvīpi sīdati;	80	
PA_anya-e10_09n:807	Tasmā taṃ parivajjeyya,	80	
PA_anya-e10_09n:808	Kusītaṃ hīna-vīriyaṃ.	80	
PA_anya-e10_09n:810	Alasañca pamādo ca,	81	
PA_anya-e10_09n:811	Anuṭṭhānaṃ a-saṃyamo;	81	
PA_anya-e10_09n:812	Niddā tandi ca te chidde,	81	
PA_anya-e10_09n:813	Sabbaso taṃ vivajjaye.	81	
PA_anya-e10_09n:815	Cajeyya dummittaṃ bālaṃ,	81	
PA_anya-e10_09n:816	Āsīvisaṃva māṇavo;	81	
PA_anya-e10_09n:817	Bhañjeyya pāpakaṃ kammaṃ,	81	
PA_anya-e10_09n:818	Naḷāgāraṃva kuñjaro.	81	
PA_anya-e10_09n:820	Na hi aññañña-cittānaṃ,	82	
PA_anya-e10_09n:821	Itthīnaṃ purisāna vā;	82	
PA_anya-e10_09n:822	Nānāvīkatvā saṃsaggaṃ,	82	
PA_anya-e10_09n:823	Tādisaṃ pica nāsmase.	82	
PA_anya-e10_09n:825	Nāsmase kata-pāpamhi,	82	
PA_anya-e10_09n:826	Nāsmase alika-vādine;	82	
PA_anya-e10_09n:827	Nāsmate attatthapaññamhi,	82	
PA_anya-e10_09n:828	Atta-santepi nāsmate.	82	
PA_anya-e10_09n:830	Ghatāsanaṃ kuñjaraṃ kaṇha-sappaṃ,	83	
PA_anya-e10_09n:831	Muddhā-bhisittaṃ pamadā ca sabbā;	83	
PA_anya-e10_09n:832	Ete naro niccasato bhajetha,	83	
PA_anya-e10_09n:833	Tesaṃ have dubbidū sabba-bhāvo.	83	
PA_anya-e10_09n:835	Itthīnaṃ dujjanāna-ñca,	83	
PA_anya-e10_09n:836	Vissāso no-pa pajjate;	83	
PA_anya-e10_09n:837	Vise siṅgimhi nadiyaṃ,	83	
PA_anya-e10_09n:838	Roge rāja-kulamhi ca.	83	
PA_anya-e10_09n:840	Itthi-dhutto surā-dhutto,	84	
PA_anya-e10_09n:841	Akkha-dhutto ca yo naro;	84	
PA_anya-e10_09n:842	Laddhaṃ laddhaṃ vināseti,	84	
PA_anya-e10_09n:843	Taṃ parābhavato mukhaṃ.	84	
PA_anya-e10_09n:845	Pāpa-mitto pāpa-sakho,	84	
PA_anya-e10_09n:846	Pāpa-ācāra gocaro;	84	
PA_anya-e10_09n:847	Asmā lokā paramhā ca,	84	
PA_anya-e10_09n:848	Ubhayā dhaṃsate naro.	84	
PA_anya-e10_09n:850	Maccherena yasaṃ hataṃ,	85	
PA_anya-e10_09n:851	Kuppanena guṇo hato;	85	
PA_anya-e10_09n:852	Kūṭena nassate saccaṃ,	85	
PA_anya-e10_09n:853	Khuddena dhamma-rakkhanaṃ.	85	
PA_anya-e10_09n:855	Akkha-devī dhanāni ca,	85	
PA_anya-e10_09n:856	Vināso hoti āpadā;	85	
PA_anya-e10_09n:857	Ṭhiti hatā pamādo ca,	85	
PA_anya-e10_09n:858	Dvijaṃ bhikkhuñca nassati.	85	
PA_anya-e10_09n:860	Pesuññena kulaṃ hataṃ,	86	
PA_anya-e10_09n:861	Mānena hitamattano;	86	
PA_anya-e10_09n:862	Duccaritena mānuso,	86	
PA_anya-e10_09n:863	Daliddāyādaro hato.	86	
PA_anya-e10_09n:865	A-mānanā yattha siyā,	86	
PA_anya-e10_09n:866	Santānaṃpi vimānanā;	86	
PA_anya-e10_09n:867	Hīna-sammānanāvāpi,	86	
PA_anya-e10_09n:868	Na tattha vasatiṃ vase.	86	
PA_anya-e10_09n:870	Yatthālaso ca dakkho ca,	87	
PA_anya-e10_09n:871	Sūro bhīru ca pūjiyā;	87	
PA_anya-e10_09n:872	Na tattha santo vasanti,	87	
PA_anya-e10_09n:873	A-visesa-kare nare.	87	
PA_anya-e10_09n:875	No ce assa sakā-buddhi,	87	
PA_anya-e10_09n:876	Vinayo vā su-sikkhito;	87	
PA_anya-e10_09n:877	Vane andha-mahiṃsova,	87	
PA_anya-e10_09n:878	Careyya bahuko jano.	87	
PA_anya-e10_09n:880	Phalaṃ ve kadaliṃ hanti,	88	
PA_anya-e10_09n:881	Phalaṃ veḷuṃ phalaṃ naḷaṃ;	88	
PA_anya-e10_09n:882	Sakkāro kā-purisaṃ hanti,	88	
PA_anya-e10_09n:883	Gabbho assatariṃ yathā.	88	
PA_anya-e10_09n:885	Vajjañca vajjato ñatvā,	88	
PA_anya-e10_09n:886	A-vajjañca a-vajjato;	88	
PA_anya-e10_09n:887	Sammādiṭṭhi-samādānā,	88	
PA_anya-e10_09n:888	Sattā gacchantti suggatiṃ.	88	
PA_anya-e10_09n:889	Gharāvāsa-niddesa	88	
PA_anya-e10_09n:891	Dukkhaṃ gahabbataṃ sādhu,	89	
PA_anya-e10_09n:892	Saṃvibhajjañca bhojanaṃ;	89	
PA_anya-e10_09n:893	A-hāso attha-lobhesu,	89	
PA_anya-e10_09n:894	Attha-byāpatti abyatho.	89	
PA_anya-e10_09n:896	Yodha sītañca uṇhañca,	89	
PA_anya-e10_09n:897	Tiṇā bhiyyo na maññati;	89	
PA_anya-e10_09n:898	Karaṃ purisa-kiccāni,	89	
PA_anya-e10_09n:899	So sukhā na vihāyati.	89	
PA_anya-e10_09n:901	Paṇḍito sīla-sampanno,	90	
PA_anya-e10_09n:902	Saṇhā ca paṭibhānavā;	90	
PA_anya-e10_09n:903	Nivāta-vutti atthaddho,	90	
PA_anya-e10_09n:904	Tādiso labhate yasaṃ.	90	
PA_anya-e10_09n:906	Uṭṭhānako analaso,	90	
PA_anya-e10_09n:907	Āpadāsu na vedhati;	90	
PA_anya-e10_09n:908	Acchinnavutti medhāvī,	90	
PA_anya-e10_09n:909	Tādiso labhate yasaṃ.	90	
PA_anya-e10_09n:911	Saṅgāhako mitta-karo,	91	
PA_anya-e10_09n:912	Vadaññū vītta-maccharo;	91	
PA_anya-e10_09n:913	Netā vi-netā anu-netā,	91	
PA_anya-e10_09n:914	Tādiso labhate yasaṃ.	91	
PA_anya-e10_09n:916	Uṭṭhānavako satīmato,	91	
PA_anya-e10_09n:917	Suci-kammassa nisammakārino;	91	
PA_anya-e10_09n:918	Saññatassa dhamma-jīvino,	91	
PA_anya-e10_09n:919	A-ppamattassa yasobhi-vaḍḍhati.	91	
PA_anya-e10_09n:921	Dveva tāta padākāni,	92	
PA_anya-e10_09n:922	Yattha sabbaṃ patiṭṭhitaṃ;	92	
PA_anya-e10_09n:923	A-laddhassa ca yo lābho,	92	
PA_anya-e10_09n:924	Laddhassa anurakkhaṇā.	92	
PA_anya-e10_09n:926	Catudhā vibhaje bhoge,	92	
PA_anya-e10_09n:927	Paṇḍito gharamāvasaṃ;	92	
PA_anya-e10_09n:928	Ekena bhogaṃ bhuñjeyya,	92	
PA_anya-e10_09n:929	Dvīhi kammaṃ payojaye;	92	
PA_anya-e10_09n:930	Catutthañca nidhāpeyya,	93	
PA_anya-e10_09n:931	Āpadāsu bhavissati.	93	
PA_anya-e10_09n:933	Añjanānaṃ khayaṃ disvā,	93	
PA_anya-e10_09n:934	Upacikānañca ācayaṃ;	93	
PA_anya-e10_09n:935	Madhūnañca samāhāraṃ,	93	
PA_anya-e10_09n:936	Paṇḍitto gharamāvase.	93	
PA_anya-e10_09n:938	Vibhavaṃ rakkhato laddhaṃ,	93	
PA_anya-e10_09n:939	Parihāni na vijjati;	93	
PA_anya-e10_09n:940	Ārakkhamhi a-santamhi,	94	
PA_anya-e10_09n:941	Laddhaṃ laddhaṃ vinassati.	94	
PA_anya-e10_09n:943	Paññā natthi dhanaṃ natthi,	94	
PA_anya-e10_09n:944	Yassa loke na vindati;	94	
PA_anya-e10_09n:945	Putta-dārā na pīyanti,	94	
PA_anya-e10_09n:946	Tassa mittaṃ sukhāvahaṃ.	94	
PA_anya-e10_09n:948	Cattāro ca veditabbā,	94	
PA_anya-e10_09n:949	Mittā ceva suhadā ca;	94	
PA_anya-e10_09n:950	Upakāro suhadopi,	95	
PA_anya-e10_09n:951	Samāna-sukha-dukkho ca;	95	
PA_anya-e10_09n:952	Atthakkhāyīnukampako,	95	
PA_anya-e10_09n:953	Tathā mitto veditabbo.	95	
PA_anya-e10_09n:955	Bhogā naṭṭhena jiṇṇena,	95	
PA_anya-e10_09n:956	A-mitena ca bhojane;	95	
PA_anya-e10_09n:957	Na tiṭṭhanti ciraṃ disvā,	95	
PA_anya-e10_09n:958	Taṃ paṇḍito ghare vase.	95	
PA_anya-e10_09n:960	Ati-sītaṃ ati-uṇhaṃ,	96	
PA_anya-e10_09n:961	Ati-sāyamidaṃ ahu;	96	
PA_anya-e10_09n:962	Iti vissaṭṭha-kammantte,	96	
PA_anya-e10_09n:963	Atthā accenti māṇave.	96	
PA_anya-e10_09n:965	Na divā suppa-sīlena,	96	
PA_anya-e10_09n:966	Rattinaṭṭhānadessinā;	96	
PA_anya-e10_09n:967	Niccaṃ mattena soṇḍena,	96	
PA_anya-e10_09n:968	Sakkā āvasituṃ gharaṃ.	96	
PA_anya-e10_09n:970	Hananti bhogā dummedhaṃ,	97	
PA_anya-e10_09n:971	No ce pāra-gavesino;	97	
PA_anya-e10_09n:972	Bhoga-taṇhāya dummedho,	97	
PA_anya-e10_09n:973	Hanti aññeva attanaṃ.	97	
PA_anya-e10_09n:975	Dujjīvitamajīvimhā,	97	
PA_anya-e10_09n:976	Yesaṃ no na dadāmase;	97	
PA_anya-e10_09n:977	Vijjamānesu bhogesu,	97	
PA_anya-e10_09n:978	Dīpaṃ nā kamha mattano.	97	
PA_anya-e10_09n:980	Saṭṭhi-vassa-sahassāni,	98	
PA_anya-e10_09n:981	Paripuṇṇāni sabbaso;	98	
PA_anya-e10_09n:982	Niraye paccamānānaṃ,	98	
PA_anya-e10_09n:983	Kadā anto bhavissati.	98	
PA_anya-e10_09n:985	Natthi anto kuto anto,	98	
PA_anya-e10_09n:986	Na anto patidissati;	98	
PA_anya-e10_09n:987	Tadā hi pakataṃ pāpaṃ,	98	
PA_anya-e10_09n:988	Mama tuyhañce mārisā;	98	
PA_anya-e10_09n:990	Sohaṃ nūna ito gantā,	99	
PA_anya-e10_09n:991	Yoni laddhāna mānusaṃ;	99	
PA_anya-e10_09n:992	Vadaññū sīla-sampanno,	99	
PA_anya-e10_09n:993	Kāhāmi kusalaṃ bahuṃ.	99	
PA_anya-e10_09n:995	Mā gijjhe paccaye macco,	99	
PA_anya-e10_09n:996	Bahu-dosā hi paccayā;	99	
PA_anya-e10_09n:997	Caranto paccaye ñāyā,	99	
PA_anya-e10_09n:998	Ubhayatthāpi vaḍḍhati.	99	
PA_anya-e10_09n:1000	A-laddhā vittaṃ tappati,	100	
PA_anya-e10_09n:1001	Pubbe a-samudānitaṃ;	100	
PA_anya-e10_09n:1002	Na pubbe dhanamesissaṃ,	100	
PA_anya-e10_09n:1003	Iti pacchānutappati.	100	
PA_anya-e10_09n:1005	Kūṭavedī pure āsiṃ,	100	
PA_anya-e10_09n:1006	Pisuṇo piṭṭhi-maṃsiko;	100	
PA_anya-e10_09n:1007	Caṇḍo ca pharuso cāpi,	100	
PA_anya-e10_09n:1008	Iti pacchānutappati.	100	
PA_anya-e10_09n:1010	Pāṇātipātī pure āsiṃ,	101	
PA_anya-e10_09n:1011	Luddo cāpi anariyo;	101	
PA_anya-e10_09n:1012	Bhūtānaṃ nānukampiyaṃ,	101	
PA_anya-e10_09n:1013	Iti pacchānutappati.	101	
PA_anya-e10_09n:1015	Bahūsu vata santīsu,	101	
PA_anya-e10_09n:1016	Anāpādāsu itthisu;	101	
PA_anya-e10_09n:1017	Para-dāraṃ asevissaṃ,	101	
PA_anya-e10_09n:1018	Iti pacchānutappati.	101	
PA_anya-e10_09n:1020	Bahumhi tava santamhi,	102	
PA_anya-e10_09n:1021	Anna-pāne upaṭṭhite;	102	
PA_anya-e10_09n:1022	Na pubbe adadaṃ dānaṃ,	102	
PA_anya-e10_09n:1023	Iti pacchānutappati.	102	
PA_anya-e10_09n:1025	Mātaraṃ pitarañcāpi,	102	
PA_anya-e10_09n:1026	Jiṇṇakaṃ gata-yobbanaṃ;	102	
PA_anya-e10_09n:1027	Pahu santo na posissaṃ,	102	
PA_anya-e10_09n:1028	Iti pacchānukappati.	102	
PA_anya-e10_09n:1030	Ācariyamanusatthāraṃ,	103	
PA_anya-e10_09n:1031	Sabba-kāma-rasāharaṃ;	103	
PA_anya-e10_09n:1032	Pitaraṃ atimaññissaṃ,	103	
PA_anya-e10_09n:1033	Iti pacchānutappati.	103	
PA_anya-e10_09n:1035	Samaṇe brāhmaṇe cāpi,	103	
PA_anya-e10_09n:1036	Sīlavante bahussute;	103	
PA_anya-e10_09n:1037	Na pubbe payirupāsissaṃ,	103	
PA_anya-e10_09n:1038	Iti pacchānutappati.	103	
PA_anya-e10_09n:1040	Sādhu hoti tapo ciṇṇo,	104	
PA_anya-e10_09n:1041	Santo ca payirupāsito;	104	
PA_anya-e10_09n:1042	Na pubbeva tapociṇṇo,	104	
PA_anya-e10_09n:1043	Iti pacchānutappati.	104	
PA_anya-e10_09n:1045	Yo ca etāni ṭhānāni,	104	
PA_anya-e10_09n:1046	Yoniso paṭipajjati;	104	
PA_anya-e10_09n:1047	Karaṃ purisa-kiccāni,	104	
PA_anya-e10_09n:1048	Sa pacchā nānutappati.	104	
PA_anya-e10_09n:1050	Na sādhāraṇa-dārassa,	105	
PA_anya-e10_09n:1051	Na bhuñje sādhumekako;	105	
PA_anya-e10_09n:1052	Na seve lokāyatikaṃ,	105	
PA_anya-e10_09n:1053	Netaṃ paññāya vaḍḍhanaṃ.	105	
PA_anya-e10_09n:1055	Sīlavā vatta-sampanno,	105	
PA_anya-e10_09n:1056	A-ppamatto vicakkhaṇo;	105	
PA_anya-e10_09n:1057	Nivātta-vutti atthaddho,	105	
PA_anya-e10_09n:1058	Surato sakhito mudu.	105	
PA_anya-e10_09n:1060	Saṅgahetā ca mittānaṃ,	106	
PA_anya-e10_09n:1061	Saṃvibhāgī vīdhānavā;	106	
PA_anya-e10_09n:1062	Tappeyya anna-pānena,	106	
PA_anya-e10_09n:1063	Sadā samaṇa-brāhmaṇe.	106	
PA_anya-e10_09n:1065	Dhamma-kāmo sutā-dhāro,	106	
PA_anya-e10_09n:1066	Bhaveyya paripucchako;	106	
PA_anya-e10_09n:1067	Sakkaccaṃ payirupāseyya,	106	
PA_anya-e10_09n:1068	Sīlavante bahussutte.	106	
PA_anya-e10_09n:1070	Gharamāvasamānassa,	107	
PA_anya-e10_09n:1071	Gahaṭṭhassa sakaṃ gharaṃ;	107	
PA_anya-e10_09n:1072	Khemā vutti siyā evaṃ,	107	
PA_anya-e10_09n:1073	Evaṃ nu assa saṅgaho.	107	
PA_anya-e10_09n:1075	A-byapajjo siyā evaṃ,	107	
PA_anya-e10_09n:1076	Sacca-vādī ca māṇavo;	107	
PA_anya-e10_09n:1077	Asmā lokā paraṃ lokaṃ,	107	
PA_anya-e10_09n:1078	Evaṃ pecca na socati.	107	
PA_anya-e10_09n:1080	Sukhā matteyyatā loke,	108	
PA_anya-e10_09n:1081	Atho petteyyatā sukhā;	108	
PA_anya-e10_09n:1082	Sukhā sāmaññatā loke,	108	
PA_anya-e10_09n:1083	Atho brahmaññatā sukhā.	108	
PA_anya-e10_09n:1085	Pathavī veḷukaṃ pattaṃ,	108	
PA_anya-e10_09n:1086	Cakkavāḷaṃ sucipphalaṃ;	108	
PA_anya-e10_09n:1087	Sineru vammiko khuddo,	108	
PA_anya-e10_09n:1088	Samuddo pātiko yathā.	108	
PA_anya-e10_09n:1090	Brahmāti mātā-pitaro,	109	
PA_anya-e10_09n:1091	Pubbācariyāti vuccare;	109	
PA_anya-e10_09n:1092	Āhuneyyā ca puttānaṃ,	109	
PA_anya-e10_09n:1093	Pajānamanukampakā.	109	
PA_anya-e10_09n:1095	Tasmā hi ne namaseyya,	109	
PA_anya-e10_09n:1096	Sakkareyya ca paṇḍito;	109	
PA_anya-e10_09n:1097	Annena atho pānena,	109	
PA_anya-e10_09n:1098	Vatthena sayanena ca.	109	
PA_anya-e10_09n:1099	Sādhujana-niddesa	109	
PA_anya-e10_09n:1101	Kāya-kammaṃ suci tesaṃ,	110	
PA_anya-e10_09n:1102	Vācā-kammaṃ anāvilaṃ;	110	
PA_anya-e10_09n:1103	Mano-kammaṃ suci-suddhaṃ,	110	
PA_anya-e10_09n:1104	Tādisā sujanā narā.	110	
PA_anya-e10_09n:1106	Seṭṭha-vittaṃ sutaṃ paññā,	110	
PA_anya-e10_09n:1107	Saddhanaṃ sattadhā hotti;	110	
PA_anya-e10_09n:1108	Saddhā sīlaṃ sutaṃ cāgo,	110	
PA_anya-e10_09n:1109	Paññā ceva hirottappaṃ.	110	
PA_anya-e10_09n:1111	Saddhammāpi ca satteva,	111	
PA_anya-e10_09n:1112	Saddhā hirī ca ottappaṃ;	111	
PA_anya-e10_09n:1113	Bāhussaccaṃ dhiro ceva,	111	
PA_anya-e10_09n:1114	Sati paññā ca iccevaṃ.	111	
PA_anya-e10_09n:1116	Hirī-ottappa-sampannā,	111	
PA_anya-e10_09n:1117	Suktka-dhamma-samāhitā;	111	
PA_anya-e10_09n:1118	Santo sappurisā loke,	111	
PA_anya-e10_09n:1119	Deva-dhammāti vuccare.	111	
PA_anya-e10_09n:1121	Saddho hirimā ottappī,	112	
PA_anya-e10_09n:1122	Vīro pañño sa-gāravo;	112	
PA_anya-e10_09n:1123	Bhabbo āpajjituṃ buddhiṃ,	112	
PA_anya-e10_09n:1124	Virūḷhiñca vipullataṃ.	112	
PA_anya-e10_09n:1126	Yo ve kataññū kata-vedi dhīro,	112	
PA_anya-e10_09n:1127	Kalyāṇa-mitto daḷhaa-bhatto ca hoti;	112	
PA_anya-e10_09n:1128	Dukkhittassa sakkaccaṃ karoti kiccaṃ,	112	
PA_anya-e10_09n:1129	Tathāvidhaṃ sappurisaṃ vadanti.	112	
PA_anya-e10_09n:1131	Mātā-petti-bharaṃ jantuṃ,	113	
PA_anya-e10_09n:1132	Kule jeṭṭhāpacāyinaṃ;	113	
PA_anya-e10_09n:1133	Saṇhaṃ sakhila-sambhāsaṃ,	113	
PA_anya-e10_09n:1134	Pesuṇeyappahāyinaṃ.	113	
PA_anya-e10_09n:1136	Macchera-vinaye yuttaṃ,	113	
PA_anya-e10_09n:1137	Saccaṃ kodhābhituṃ naraṃ;	113	
PA_anya-e10_09n:1138	Taṃ ve devā tāvatiṃsā,	113	
PA_anya-e10_09n:1139	Āhu sappuriso iti.	113	
PA_anya-e10_09n:1141	A-ppamādena maghavā,	114	
PA_anya-e10_09n:1142	Devānaṃ seṭṭhataṃ gato;	114	
PA_anya-e10_09n:1143	A-ppamādaṃ pasaṃsanti,	114	
PA_anya-e10_09n:1144	Pamādo garahito sadā.	114	
PA_anya-e10_09n:1146	Dānaṃ sīlaṃ pariccāgaṃ,	114	
PA_anya-e10_09n:1147	Ājjavaṃ maddavaṃ tapaṃ;	114	
PA_anya-e10_09n:1148	A-kodhaṃ a-vihiṃsañca,	114	
PA_anya-e10_09n:1149	Khantīca a-virodhanaṃ.	114	
PA_anya-e10_09n:1151	Iccete kusale dhamme,	115	
PA_anya-e10_09n:1152	Ṭhite passāmi attani;	115	
PA_anya-e10_09n:1153	Tato me jāyate pīti,	115	
PA_anya-e10_09n:1154	Somanassañcanappakaṃ.	115	
PA_anya-e10_09n:1156	Nanu teyeva santā no,	115	
PA_anya-e10_09n:1157	Sāgarā na kulācalā;	115	
PA_anya-e10_09n:1158	Manaṃpi mariyādaṃ ye,	115	
PA_anya-e10_09n:1159	Saṃvaṭṭepi jahanti no.	115	
PA_anya-e10_09n:1161	Na puppha-gandho paṭivātameti,	116	
PA_anya-e10_09n:1162	Na candanaṃ taggara mallikā vā;	116	
PA_anya-e10_09n:1163	Satañca gandho paṭivātameti,	116	
PA_anya-e10_09n:1164	Sabbā disā sappuriso pavāyati.	116	
PA_anya-e10_09n:1166	Tepi loka-hitā sattā,	116	
PA_anya-e10_09n:1167	Sūriyo candimā api;	116	
PA_anya-e10_09n:1168	Atthaṃ passa gamissanti,	116	
PA_anya-e10_09n:1169	Niyamo kena laṅghate.	116	
PA_anya-e10_09n:1171	Satthā deva-manussānaṃ,	117	
PA_anya-e10_09n:1172	Vasī sopi munissaro;	117	
PA_anya-e10_09n:1173	Gatova nibbutiṃ sabbe,	117	
PA_anya-e10_09n:1174	Saṅkhārā na hi sassatā.	117	
PA_anya-e10_09n:1176	Kareyya kusalaṃ sabbaṃ,	117	
PA_anya-e10_09n:1177	Sivaṃ nibbānamāvahaṃ;	117	
PA_anya-e10_09n:1178	Sareyyaa a-niccaṃ khandhaṃ,	117	
PA_anya-e10_09n:1179	Nibbidā-ñāṇa-gocaraṃ.	117	
PA_anya-e10_09n:1181	Yātānuyāyī ca bhavāhi māṇava,	118	
PA_anya-e10_09n:1182	Allañca pāṇiṃ parivajjayassu;	118	
PA_anya-e10_09n:1183	Mā cassu mittesu kadāci dubbhi,	118	
PA_anya-e10_09n:1184	Mā ca vasaṃ a-satīnaṃ gaccha.	118	
PA_anya-e10_09n:1186	A-sandhavaṃ nāpi ca diṭṭha-pubbaṃ,	118	
PA_anya-e10_09n:1187	Yo āsanenāpi nimantayeyya;	118	
PA_anya-e10_09n:1188	Tasseva atthaṃ puriso kareyya,	118	
PA_anya-e10_09n:1189	Yātānuyāyītitamāhupaṇḍitā.	118	
PA_anya-e10_09n:1191	Yassekarattipi ghare vaseyya,	119	
PA_anya-e10_09n:1192	Yatthanna-pānaṃ puriso labheyya;	119	
PA_anya-e10_09n:1193	Na tassa pāpaṃ manasāpi cinteyya,	119	
PA_anya-e10_09n:1194	A-dubbha-pāṇi dahate mitta-dubbho.	119	
PA_anya-e10_09n:1195	Tatīya sādhunara	119	
PA_anya-e10_09n:1197	Yassa rukkhassa chāyāya,	119	
PA_anya-e10_09n:1198	Nisīdeyya sayeyya vā;	119	
PA_anya-e10_09n:1199	Na tassa sākhaṃ bhañjeyya,	119	
PA_anya-e10_09n:1200	Mitta-dubbho hi pāpako.	120	
PA_anya-e10_09n:1201	Catuttha sādhunara	120	
PA_anya-e10_09n:1203	Puṇṇaṃpi ce maṃ pathaviṃ dhanena,	120	
PA_anya-e10_09n:1204	Dajjitthiyā puriso sammatāya;	120	
PA_anya-e10_09n:1205	Saddhā khaṇaṃ atimaññeyya taṃpi,	120	
PA_anya-e10_09n:1206	Tāsaṃ vasaṃ a-satīnaṃ na gacche.	120	
PA_anya-e10_09n:1208	Evaṃ kho yātaṃ anuyāyī hoti,	120	
PA_anya-e10_09n:1209	Allañca pāṇiṃ dahate punevaṃ;	120	
PA_anya-e10_09n:1210	A-satī ca sā so pana mittaṃ-dubbho,	121	
PA_anya-e10_09n:1211	So dhammiko hohi jahassu a-dhammaṃ.	121	
PA_anya-e10_09n:1212	Kāyakhamanīya-niddesa	121	
PA_anya-e10_09n:1214	Abhivādana-sīlissa,	121	
PA_anya-e10_09n:1215	Niccaṃ vuḍḍhāpacāyino;	121	
PA_anya-e10_09n:1216	Cattāro dhammā vaḍḍhanti,	121	
PA_anya-e10_09n:1217	Āyu vaṇṇo sukhaṃ balaṃ.	121	
PA_anya-e10_09n:1218_0	235. Pañcime bhikkhave dhammā āyussā, katame pañca. Sappāya-kārī hoti. Sappāyeca	1218	
PA_anya-e10_09n:1218_1	mattaṃ jānāti. Pariṇattabhojī ca hoti. Kāla-cārī ca, brahma-cārīca. Ime kho bhikkhave	1218	
PA_anya-e10_09n:1218_2	pañca dhammā āyussāti.	1218	
PA_anya-e10_09n:1219_0	236. Pañcime bhikkhave dhammā āyussā, katame pañca. Sappāya-kārī hoti. Sappāyeca	1219	
PA_anya-e10_09n:1219_1	mattaṃ jānāti. Pariṇatabhojīcahoti. Sīlavāca, kalyāṇa mittoca. Ime kho bhikkhave	1219	
PA_anya-e10_09n:1219_2	pañca dhammā āyussāti.	1219	
PA_anya-e10_09n:1221	Pañca-sīlaṃ samādāya,	122	
PA_anya-e10_09n:1222	Samaṃ katvā dine dine;	122	
PA_anya-e10_09n:1223	Satimā paññavā hutvā,	122	
PA_anya-e10_09n:1224	Care sabbiriyāpathe.	122	
PA_anya-e10_09n:1225_0	238. Pañcime bhikkhave caṅkame ānisaṃsā, katame pañca, addhānakkhamo hoti. Padhānakkhamo	1225	
PA_anya-e10_09n:1225_1	hoti. Appābādho hoti. Asitaṃpītaṃkhāyitaṃsāyitaṃ sammā pariṇāmaṃ gacchati. Caṅkamādhigato	1225	
PA_anya-e10_09n:1225_2	samādhi ciraṭṭhitiko hoti. Imekho bhikkhave pañca caṅkame āni saṃsāti.	1225	
PA_anya-e10_09n:1227	Parissāvana-dānañca,	122	
PA_anya-e10_09n:1228	Āvāsa-dānameva ca;	122	
PA_anya-e10_09n:1229	Gilāna-vatthu-dānañca,	122	
PA_anya-e10_09n:1230	Dātabbaṃ manujādhipa.	123	
PA_anya-e10_09n:1232	Kātabbaṃ jiṇṇakāvāsaṃ,	123	
PA_anya-e10_09n:1233	Paṭisaṅkharaṇaṃ tathā;	123	
PA_anya-e10_09n:1234	Pañca-sīla-samādānaṃ,	123	
PA_anya-e10_09n:1235	Katvā taṃ sādhu-rakkhitaṃ;	123	
PA_anya-e10_09n:1236	Uposathopavāso ca,	123	
PA_anya-e10_09n:1237	Kātabboposathe iti.	123	
PA_anya-e10_09n:1239	Ati-bhottā roga-mūlaṃ,	123	
PA_anya-e10_09n:1240	Āyukkhayaṃ karoti ve;	124	
PA_anya-e10_09n:1241	Tasmā taṃ ati-bhuttiṃva,	124	
PA_anya-e10_09n:1242	Parihareyya paṇḍito.	124	
PA_anya-e10_09n:1244	A-jiṇṇe bhojanaṃ visaṃ,	124	
PA_anya-e10_09n:1245	Dulladdhe a-vicārake;	124	
PA_anya-e10_09n:1246	Jiṇṇe su-laddhe vicāre,	124	
PA_anya-e10_09n:1247	Na vajjaṃ sabba-bhojanaṃ.	124	
PA_anya-e10_09n:1249	Cattāro pañca ālope,	124	
PA_anya-e10_09n:1250	Ābhutvā udakaṃ pive;	125	
PA_anya-e10_09n:1251	Alaṃ phāsu-vihārāya;	125	
PA_anya-e10_09n:1252	Pahitattassa bhikkhuno.	125	
PA_anya-e10_09n:1254	Manujassa sadā satimato,	125	
PA_anya-e10_09n:1255	Mattaṃ jānato laddha-bhojanaṃ;	125	
PA_anya-e10_09n:1256	Tanukassa bhavanti vedanā,	125	
PA_anya-e10_09n:1257	Sanikaṃ jīrati āyu pālayaṃ.	125	
PA_anya-e10_09n:1259	Garūnaṃ aḍḍha-sohiccaṃ,	125	
PA_anya-e10_09n:1260	Lahūnaṃ nāti-kittiyā;	126	
PA_anya-e10_09n:1261	Mattā-pamāṇaṃ niddiṭṭhaṃ,	126	
PA_anya-e10_09n:1262	Sukhaṃ jīrati tāvatā.	126	
PA_anya-e10_09n:1264	Toyābhāve pipāsattā,	126	
PA_anya-e10_09n:1265	Khaṇā pāṇehi muccate;	126	
PA_anya-e10_09n:1266	Tasmā sabbāsuvatthāsu,	126	
PA_anya-e10_09n:1267	Deyyaṃ vāriṃ pipāsaye.	126	
PA_anya-e10_09n:1269	Sītodakaṃ payo khuddaṃ,	126	
PA_anya-e10_09n:1270	Ghatamekekaso dviso;	127	
PA_anya-e10_09n:1271	Tisso samaggamatha vā,	127	
PA_anya-e10_09n:1272	Page pitaṃ yuvattadaṃ.	127	
PA_anya-e10_09n:1274	Annaṃ brahmā rase viṇhu,	127	
PA_anya-e10_09n:1275	Bhutte ceva mahesaro;	127	
PA_anya-e10_09n:1276	Evaṃ ñatvātu yo bhuñje,	127	
PA_anya-e10_09n:1277	Anna-dosaṃ na limpate.	127	
PA_anya-e10_09n:1279	Kattikassantimo bhāgo,	127	
PA_anya-e10_09n:1280	Yaṃ cādo miga-māsajo;	128	
PA_anya-e10_09n:1281	Tāvubho yama-dāṭhākhyo,	128	
PA_anya-e10_09n:1282	Laghvāhārova jīvati.	128	
PA_anya-e10_09n:1284	Satthānukula-cariyā,	128	
PA_anya-e10_09n:1285	Cittaññāvasavattinā;	128	
PA_anya-e10_09n:1286	Buddhi-rakkhilitatthena,	128	
PA_anya-e10_09n:1287	Paripuṇṇaṃ rasāyanaṃ.	128	
PA_anya-e10_09n:1289	A-jātiyā a-jātānaṃ,	128	
PA_anya-e10_09n:1290	Jātānaṃ vinivattiyā;	129	
PA_anya-e10_09n:1291	Rogānaṃ yo vidhi diṭṭho,	129	
PA_anya-e10_09n:1292	Taṃ sukhatthī samācare.	129	
PA_anya-e10_09n:1294	Ārogyaṃ paramā lābhā,	129	
PA_anya-e10_09n:1295	Santuṭṭhi paramaṃ dhanaṃ;	129	
PA_anya-e10_09n:1296	Vissāsā paramā ñāti,	129	
PA_anya-e10_09n:1297	Nibbānaṃ paramaṃ sukhaṃ.	129	
PA_anya-e10_09n:1298	Pakiṇṇaka-niddesa	129	
PA_anya-e10_09n:1300	Kumudaṃ ko pabodhayi,	130	
PA_anya-e10_09n:1301	Nātho ravindu paṇḍito;	130	
PA_anya-e10_09n:1302	Kamalaṃ ko kumudaṃ ko,	130	
PA_anya-e10_09n:1303	Narapaṃ ko pabodhayi.	130	
PA_anya-e10_09n:1305	Cittena niyyati loko,	130	
PA_anya-e10_09n:1306	Cittena parikassati;	130	
PA_anya-e10_09n:1307	Cittassa eka-dhammassa,	130	
PA_anya-e10_09n:1308	Sabbeva vasamanvagū.	130	
PA_anya-e10_09n:1310	Samaṇo rājānurājā,	131	
PA_anya-e10_09n:1311	Senāpati mahā-matto;	131	
PA_anya-e10_09n:1312	Dhammaṭṭho paṇḍito disvā,	131	
PA_anya-e10_09n:1313	Paccakkhatthaṃ na kāriyā.	131	
PA_anya-e10_09n:1315	Dīpo nava-disaṃ tejo,	131	
PA_anya-e10_09n:1316	Na heṭṭhā ca tathā sakaṃ;	131	
PA_anya-e10_09n:1317	Para-vajjaṃ vidū passe,	131	
PA_anya-e10_09n:1318	Saka-vajjaṃpi passatu.	131	
PA_anya-e10_09n:1320	Sa-phalaṃ paṇḍito loke,	132	
PA_anya-e10_09n:1321	Sa-kāraṇaṃ vacaṃ bhaṇe;	132	
PA_anya-e10_09n:1322	A-kāraṇaṃphalaṃ bālo,	132	
PA_anya-e10_09n:1323	Idaṃ ubhaya-lakkhaṇaṃ.	132	
PA_anya-e10_09n:1325	Tassa vācāya jāneyya,	132	
PA_anya-e10_09n:1326	Kuṭilaṃ bāla-paṇḍitaṃ;	132	
PA_anya-e10_09n:1327	Vācā-rūpaṃ mittaṃ kare,	132	
PA_anya-e10_09n:1328	Vācā-rūpaṃ dhuvaṃ jahe.	132	
PA_anya-e10_09n:1330	Duccintitassa cintā ca,	133	
PA_anya-e10_09n:1331	Dubbhāsitassa bhāsanā;	133	
PA_anya-e10_09n:1332	Dukkammassa katañcāti,	133	
PA_anya-e10_09n:1333	Etaṃ bālassa lakkhaṇaṃ.	133	
PA_anya-e10_09n:1335	Su-cintitassa cintā ca,	133	
PA_anya-e10_09n:1336	Su-bhāsitassa bhāsanā;	133	
PA_anya-e10_09n:1337	Su-kammassa katañcāti,	133	
PA_anya-e10_09n:1338	Etaṃ dhīrassa lakkhaṇaṃ.	133	
PA_anya-e10_09n:1340	A-nayaṃ nayati dummedho,	134	
PA_anya-e10_09n:1341	A-dhurāyaṃ ni-yuñjati;	134	
PA_anya-e10_09n:1342	Dunnayo seyyaso hoti,	134	
PA_anya-e10_09n:1343	Sammā vutto pakuppati;	134	
PA_anya-e10_09n:1344	Vinayaṃ so na jānāti,	134	
PA_anya-e10_09n:1345	Sādhu tassa a-dassanaṃ.	134	
PA_anya-e10_09n:1347	Nayaṃ nayati medhāvī,	134	
PA_anya-e10_09n:1348	A-dhurāyaṃ na yuñjati;	134	
PA_anya-e10_09n:1349	Su-nayo seyyaso hoti,	134	
PA_anya-e10_09n:1350	Sammā vutto na kuppati;	135	
PA_anya-e10_09n:1351	Vinayaṃ so pajānāti,	135	
PA_anya-e10_09n:1352	Sādhu tena samāgamo.	135	
PA_anya-e10_09n:1354	A-nāyakā vinassanti,	135	
PA_anya-e10_09n:1355	Nassanti bahu-nāyakā;	135	
PA_anya-e10_09n:1356	Thī-nāyakā vinassanti,	135	
PA_anya-e10_09n:1357	Nassanti susu-nāyakā.	135	
PA_anya-e10_09n:1359	Jeṭṭho kammesu nīcānaṃ,	135	
PA_anya-e10_09n:1360	Jānaṃjānaṃva ācare;	136	
PA_anya-e10_09n:1361	A-jānevaṃ kare jānaṃ,	136	
PA_anya-e10_09n:1362	Nīco eti bhayaṃ piyaṃ.	136	
PA_anya-e10_09n:1364	Kammaṃ dujjana-sāruppaṃ,	136	
PA_anya-e10_09n:1365	Dudhā sujana-sāruppaṃ;	136	
PA_anya-e10_09n:1366	Dujjanaṃ tesu dukkamme,	136	
PA_anya-e10_09n:1367	Su-kamme sujanaṃ icche.	136	
PA_anya-e10_09n:1369	Paṇḍito verī bālo ca,	136	
PA_anya-e10_09n:1370	Dujjayo bāla-verito;	137	
PA_anya-e10_09n:1371	Paṇḍitaṃ-verī pamādena,	137	
PA_anya-e10_09n:1372	Na taṃ jayo hi sabbadā.	137	
PA_anya-e10_09n:1374	Guyhassa hi guyhameva sādhu,	137	
PA_anya-e10_09n:1375	Na hi guyhassa pasatthamāvi-kammaṃ;	137	
PA_anya-e10_09n:1376	A-nipphannatāya saheyya dhīro,	137	
PA_anya-e10_09n:1377	Nipphannatthova yathā-sukhaṃ bhaṇeyya.	137	
PA_anya-e10_09n:1379	Guyhamatthaṃ na vivareyya,	137	
PA_anya-e10_09n:1380	Rakkheyya naṃ yathā nidhiṃ;	138	
PA_anya-e10_09n:1381	Na hī pātukato sādhu,	138	
PA_anya-e10_09n:1382	Guyho attho pajānatā.	138	
PA_anya-e10_09n:1384	Thiyā guyhaṃ na saṃseyya,	138	
PA_anya-e10_09n:1385	A-mittassa ca paṇḍito;	138	
PA_anya-e10_09n:1386	Yo cāmisena saṃhīro,	138	
PA_anya-e10_09n:1387	Hadaya-ttheno ca yo naro.	138	
PA_anya-e10_09n:1389	Vivicca bhāseyya divā rahassaṃ,	138	
PA_anya-e10_09n:1390	Rattiṃ giraṃ nāti-velaṃ pamuñce;	139	
PA_anya-e10_09n:1391	Upassutikā hi suṇanti mantaṃ,	139	
PA_anya-e10_09n:1392	Tasmā hi manto khippamupeti bhedaṃ.	139	
PA_anya-e10_09n:1394	Na pakāsati guyhaṃ yo,	139	
PA_anya-e10_09n:1395	So guyhaṃ paṭiguyhati;	139	
PA_anya-e10_09n:1396	Bhayesu na jahe kicce,	139	
PA_anya-e10_09n:1397	Su-mittonucaro bhave.	139	
PA_anya-e10_09n:1399	Karoti dukkaraṃ sādhuṃ,	139	
PA_anya-e10_09n:1400	Ujuṃ khamati dukkhamaṃ;	140	
PA_anya-e10_09n:1401	Duddadaṃ sāmaṃ dadāti,	140	
PA_anya-e10_09n:1402	Yo su-mitto have bhave.	140	
PA_anya-e10_09n:1404	Piya-vācā sadā mitto,	140	
PA_anya-e10_09n:1405	Piya-vatthuṃ na yācanā;	140	
PA_anya-e10_09n:1406	Icchāgatena dānena,	140	
PA_anya-e10_09n:1407	Su-daḷho su-ppiyo have;	140	
PA_anya-e10_09n:1408	Tadaṅgato ca hīnena,	140	
PA_anya-e10_09n:1409	A-ppiyo bhijjano bhave.	140	
PA_anya-e10_09n:1411	Dehīti yācane hirī,	141	
PA_anya-e10_09n:1412	Sirī ca kāya-devatā;	141	
PA_anya-e10_09n:1413	Palāyanti siricchito,	141	
PA_anya-e10_09n:1414	Na yāce para-santakaṃ.	141	
PA_anya-e10_09n:1416	Svāno laddhāna nimmaṃsaṃ,	141	
PA_anya-e10_09n:1417	Aṭṭhiṃ tuṭṭho pamodati;	141	
PA_anya-e10_09n:1418	Sakantikaṃ migaṃ sīho,	141	
PA_anya-e10_09n:1419	Hitvā hatthiṃnudhāvati.	141	
PA_anya-e10_09n:1421	Evaṃ chandānurūpena,	142	
PA_anya-e10_09n:1422	Jano āsīsate phalaṃ;	142	
PA_anya-e10_09n:1423	Mahā chandā mahantaṃva,	142	
PA_anya-e10_09n:1424	Hīnaṃva hīna-chandakā.	142	
PA_anya-e10_09n:1426	Nānā-chandā mahārāja,	142	
PA_anya-e10_09n:1427	Ekāgāre vasāmase;	142	
PA_anya-e10_09n:1428	Ahaṃ gāma-varaṃ icche,	142	
PA_anya-e10_09n:1429	Brāhmaṇī ca gavaṃ sataṃ.	142	
PA_anya-e10_09n:1431	Putto ca ājañña-rathaṃ,	143	
PA_anya-e10_09n:1432	Kaññā ca maṇi-kuṇḍalaṃ;	143	
PA_anya-e10_09n:1433	Yā cesā puṇṇakā jammī,	143	
PA_anya-e10_09n:1434	Ujukkhalaṃbhi-kaṅkhati.	143	
PA_anya-e10_09n:1436	Ṭhānaṃ mitte dhane kamme,	143	
PA_anya-e10_09n:1437	Satussāhe su-labbhitaṃ;	143	
PA_anya-e10_09n:1438	Taṃ daḷhaṃ dukkaraṃ kare,	143	
PA_anya-e10_09n:1439	Paññā-sati-samādhinā.	143	
PA_anya-e10_09n:1441	Bhesajje vihite suddha,	144	
PA_anya-e10_09n:1442	Buddhādi-ratanattaye;	144	
PA_anya-e10_09n:1443	Pasādamācare niccaṃ,	144	
PA_anya-e10_09n:1444	Sajjane sa-guṇepi ca.	144	
PA_anya-e10_09n:1446	Rājā raṭṭhena dhātuso,	144	
PA_anya-e10_09n:1447	Bālo pāpehi dummano,	144	
PA_anya-e10_09n:1448	Alaṅkārena itthīpi,	144	
PA_anya-e10_09n:1449	Kāmehi ca na tappati.	144	
PA_anya-e10_09n:1451	Appiccho ca dhutaṅgena,	145	
PA_anya-e10_09n:1452	Āraddho vīriyena hi;	145	
PA_anya-e10_09n:1453	Visārado parisāya,	145	
PA_anya-e10_09n:1454	Pariccāgena dāyako;	145	
PA_anya-e10_09n:1455	Savanena su-dhammaṃpi,	145	
PA_anya-e10_09n:1456	Na tappativa paṇḍito.	145	
PA_anya-e10_09n:1458	Jeṭṭhassa sitaṃ hasitaṃ,	145	
PA_anya-e10_09n:1459	Majjhassa madhurassaraṃ;	145	
PA_anya-e10_09n:1460	Loke aṃsa-siro-kampaṃ,	146	
PA_anya-e10_09n:1461	Jammassa apa-hassitaṃ;	146	
PA_anya-e10_09n:1462	Etesaṃ ati-hassitaṃ,	146	
PA_anya-e10_09n:1463	Hāso hoti yathākkamaṃ.	146	
PA_anya-e10_09n:1465	Natthi duṭṭhe nayo atthi,	146	
PA_anya-e10_09n:1466	Na dhammo na su-bhāsitaṃ;	146	
PA_anya-e10_09n:1467	Nikkamaṃ duṭṭhe yuñjeyya,	146	
PA_anya-e10_09n:1468	So hi sabbhiṃ na rañjati.	146	
PA_anya-e10_09n:1470	Dullabhaṃ pakatiṃ vācaṃ,	147	
PA_anya-e10_09n:1471	Dullabho khemako suto;	147	
PA_anya-e10_09n:1472	Dullabhā sadisī jāyā,	147	
PA_anya-e10_09n:1473	Dullabho sa-jano piyo.	147	
PA_anya-e10_09n:1475	Dhajo rathassa paññāṇaṃ,	147	
PA_anya-e10_09n:1476	Dhūmo paññāṇamaggino;	147	
PA_anya-e10_09n:1477	Rājā raṭṭhassa paññāṇaṃ,	147	
PA_anya-e10_09n:1478	Bhattā paññāṇamitthiyā.	147	
PA_anya-e10_09n:1480	Dunnāriyā kulaṃ suddhaṃ,	148	
PA_anya-e10_09n:1481	Putto nassati lālanā;	148	
PA_anya-e10_09n:1482	Samiddhi a-nayā bandhu,	148	
PA_anya-e10_09n:1483	Pavāsā madanā hirī.	148	
PA_anya-e10_09n:1485	Mātā pitā ca puttānaṃ,	148	
PA_anya-e10_09n:1486	Novāde bahu-sāsannaṃ;	148	
PA_anya-e10_09n:1487	Paṇḍitā mātaro appaṃ,	148	
PA_anya-e10_09n:1488	Vadeyyuṃ vajja-dīpanaṃ.	148	
PA_anya-e10_09n:1490	Lāḷaye pañcha-vassāni,	149	
PA_anya-e10_09n:1491	Dasa-vassāni tāḷaye;	149	
PA_anya-e10_09n:1492	Patte tu soḷase vasse,	149	
PA_anya-e10_09n:1493	Puttaṃ mittaṃvadācare.	149	
PA_anya-e10_09n:1495	Lālane dhītaraṃ dosā,	149	
PA_anya-e10_09n:1496	Pālane bahavo guṇā;	149	
PA_anya-e10_09n:1497	Dhītuyā kiriyaṃ niccaṃ,	149	
PA_anya-e10_09n:1498	Passantu suṭṭhu mātaro.	149	
PA_anya-e10_09n:1499	Iti pakiṇṇaka-niddeso nāma	149	
PA_anya-e10_09n:1500	Sattamā paricchedo.	150	
PA_anya-e10_09n:1501	Sīla-niddesa	150	
PA_anya-e10_09n:1503	Pamādaṃ bhayato disvā,	150	
PA_anya-e10_09n:1504	A-ppamādañca khemato;	150	
PA_anya-e10_09n:1505	Bhāvetha aṭṭhaṅgikaṃ maggaṃ,	150	
PA_anya-e10_09n:1506	Esā buddhānusāsanī.	150	
PA_anya-e10_09n:1508	Hīnena brahma-cariyena,	150	
PA_anya-e10_09n:1509	Khattiye upapajjati;	150	
PA_anya-e10_09n:1510	Majjhimena ca devattaṃ,	151	
PA_anya-e10_09n:1511	Uttamena vi-sujjhati.	151	
PA_anya-e10_09n:1512	Ka.	151	
PA_anya-e10_09n:1513	Nagare bandhumatiyā,	151	
PA_anya-e10_09n:1514	Bandhumā nāma khattiyo;	151	
PA_anya-e10_09n:1515	Divase puṇṇamāya so,	151	
PA_anya-e10_09n:1516	Upagacchi uposathaṃ.	151	
PA_anya-e10_09n:1517	Kha.	151	
PA_anya-e10_09n:1518	Ahaṃ tena samayena,	151	
PA_anya-e10_09n:1519	Gumbha-dāsī ahaṃ tahiṃ;	151	
PA_anya-e10_09n:1520	Disvā sa-rājakaṃ senaṃ,	152	
PA_anya-e10_09n:1521	Evāhaṃ cintayiṃ tadā.	152	
PA_anya-e10_09n:1522	Ga.	152	
PA_anya-e10_09n:1523	Rājāpi rajjaṃ chaṭṭetvā,	152	
PA_anya-e10_09n:1524	Upagacchi uposathaṃ;	152	
PA_anya-e10_09n:1525	Sa-phalaṃ nūna taṃ kammaṃ,	152	
PA_anya-e10_09n:1526	Jana-kāyo pamodito.	152	
PA_anya-e10_09n:1527	Gha.	152	
PA_anya-e10_09n:1528	Yoniso paccavekkhitvā,	152	
PA_anya-e10_09n:1529	Duggaccañca daliddataṃ;	152	
PA_anya-e10_09n:1530	Mānasaṃ sampahaṃsitvā,	153	
PA_anya-e10_09n:1531	Upagacchimu posathaṃ.	153	
PA_anya-e10_09n:1532	Ṅa.	153	
PA_anya-e10_09n:1533	Ahaṃ uposathaṃ katvā,	153	
PA_anya-e10_09n:1534	Sammā-sambuddhasāsane;	153	
PA_anya-e10_09n:1535	Tena kammena su-katena,	153	
PA_anya-e10_09n:1536	Tāvatiṃsaṃ agacchahaṃ.	153	
PA_anya-e10_09n:1537	Ca.	153	
PA_anya-e10_09n:1538	Tattha me su-kataṃ byamhaṃ,	153	
PA_anya-e10_09n:1539	Ubbha-yojanamuggataṃ;	153	
PA_anya-e10_09n:1540	Kūṭāgāra-varūpetaṃ,	154	
PA_anya-e10_09n:1541	Mahāsanasu-bhūsitaṃ.	154	
PA_anya-e10_09n:1542	Cha.	154	
PA_anya-e10_09n:1543	Accharā sata-sahassā,	154	
PA_anya-e10_09n:1544	Upatiṭṭhanti maṃ sadā;	154	
PA_anya-e10_09n:1545	Aññe deve atikkamma,	154	
PA_anya-e10_09n:1546	Atirocāmi sabbadā.	154	
PA_anya-e10_09n:1547	Ja.	154	
PA_anya-e10_09n:1548	Catusaṭṭhi-deva-rājūnaṃ,	154	
PA_anya-e10_09n:1549	Mahesittamakārayiṃ;	154	
PA_anya-e10_09n:1550	Tesaṭṭhi-cakkavattinaṃ,	155	
PA_anya-e10_09n:1551	Mahesittamakārayiṃ.	155	
PA_anya-e10_09n:1552	Jha.	155	
PA_anya-e10_09n:1553	Suvaṇṇa-vaṇā hutvāna,	155	
PA_anya-e10_09n:1554	Bhavesu saṃsarāmahaṃ;	155	
PA_anya-e10_09n:1555	Sabbattha pavarā homi,	155	
PA_anya-e10_09n:1556	Uposathassidaṃ phalaṃ.	155	
PA_anya-e10_09n:1557	Ña.	155	
PA_anya-e10_09n:1558	Hatthi-yānaṃ assa-yānaṃ,	155	
PA_anya-e10_09n:1559	Ratha-yānañca sivikaṃ;	155	
PA_anya-e10_09n:1560	Labhāmi sabbametampi,	156	
PA_anya-e10_09n:1561	Uposathassidaṃ phalaṃ.	156	
PA_anya-e10_09n:1562	Ṭa.	156	
PA_anya-e10_09n:1563	Soṇṇa-mayaṃ rūpi-mayaṃ,	156	
PA_anya-e10_09n:1564	Athopi phalikā-mayaṃ;	156	
PA_anya-e10_09n:1565	Lohitaṅga-mayañceva,	156	
PA_anya-e10_09n:1566	Sabbaṃ paṭilabhāmahaṃ.	156	
PA_anya-e10_09n:1567	Ṭha.	156	
PA_anya-e10_09n:1568	Koseyya-kambaliyāni,	156	
PA_anya-e10_09n:1569	Khoma-kappāsikāni ca;	156	
PA_anya-e10_09n:1570	Mahagghāni ca vatthāni,	157	
PA_anya-e10_09n:1571	Sabbaṃ paṭilabhāmahaṃ.	157	
PA_anya-e10_09n:1572	Ḍa.	157	
PA_anya-e10_09n:1573	Annaṃ pānaṃ khādanīyaṃ,	157	
PA_anya-e10_09n:1574	Vatthaṃ senāsanāni ca;	157	
PA_anya-e10_09n:1575	Sabbametaṃ paṭilabhe,	157	
PA_anya-e10_09n:1576	Uposathassidaṃ phalaṃ.	157	
PA_anya-e10_09n:1577	Ḍha.	157	
PA_anya-e10_09n:1578	Vara-gandhañca mālañca,	157	
PA_anya-e10_09n:1579	Cuṇṇakañcha vilepanaṃ;	157	
PA_anya-e10_09n:1580	Sabbametaṃ paṭilabhe,	158	
PA_anya-e10_09n:1581	Uposathassidaṃ phalaṃ.	158	
PA_anya-e10_09n:1582	Ṇa.	158	
PA_anya-e10_09n:1583	Kūṭāgārañca pāsādaṃ,	158	
PA_anya-e10_09n:1584	Maṇḍapaṃ hammiyaṃ guhaṃ;	158	
PA_anya-e10_09n:1585	Sabbametaṃ paṭilabhe,	158	
PA_anya-e10_09n:1586	Uposathassidaṃ phalaṃ.	158	
PA_anya-e10_09n:1587	Ta.	158	
PA_anya-e10_09n:1588	Jātiyā satta-vassāhaṃ,	158	
PA_anya-e10_09n:1589	Pabbajiṃ ana-gāriyaṃ;	158	
PA_anya-e10_09n:1590	Aḍḍha-māse a-sappatte,	159	
PA_anya-e10_09n:1591	Ara hattaṃ apāpuṇiṃ.	159	
PA_anya-e10_09n:1592	Tha.	159	
PA_anya-e10_09n:1593	Kilesā jhāpitā mayhaṃ,	159	
PA_anya-e10_09n:1594	Bhavā sabbe samūhatā;	159	
PA_anya-e10_09n:1595	Sabbāsava-parikkhīṇā,	159	
PA_anya-e10_09n:1596	Natthi dāni puna-bbhavo.	159	
PA_anya-e10_09n:1597	Da.	159	
PA_anya-e10_09n:1598	Eka-navutito kappe,	159	
PA_anya-e10_09n:1599	Yaṃ kammamakariṃ tadā;	159	
PA_anya-e10_09n:1600	Duggatiṃ nābhijānāmi,	160	
PA_anya-e10_09n:1601	Uposathassidaṃ phalaṃ.	160	
PA_anya-e10_09n:1602	Dha.	160	
PA_anya-e10_09n:1603	Svāgataṃ vata me āsi,	160	
PA_anya-e10_09n:1604	Mama buddhassa santike;	160	
PA_anya-e10_09n:1605	Tisso vijjā anu-pattā,	160	
PA_anya-e10_09n:1606	Kataṃ buddhassa sāsanaṃ.	160	
PA_anya-e10_09n:1607	Na.	160	
PA_anya-e10_09n:1608	Paṭisambhidā catasso,	160	
PA_anya-e10_09n:1609	Vimokāpi ca aṭṭhime;	160	
PA_anya-e10_09n:1610	Chaḷābhiññā sacchikatā,	161	
PA_anya-e10_09n:1611	Kataṃ buddhassa sāsanaṃ.	161	
PA_anya-e10_09n:1613	Ñātīnañca piyo hoti,	161	
PA_anya-e10_09n:1614	Mittesu ca virocati;	161	
PA_anya-e10_09n:1615	Kāyassa bhedā su-gatiṃ,	161	
PA_anya-e10_09n:1616	Upapajjati sīlavā.	161	
PA_anya-e10_09n:1618	Nibbānaṃ patthayantena samādinnaṃ,	161	
PA_anya-e10_09n:1619	Pañca-sīlampi adhi-sīlaṃ;	161	
PA_anya-e10_09n:1620	Dasa-sīlampi adhi-sīlameva.	162	
PA_anya-e10_09n:1621	Ka.	162	
PA_anya-e10_09n:1622	Nagare candavatiyā,	162	
PA_anya-e10_09n:1623	Bhaṭako āsahaṃ tadā;	162	
PA_anya-e10_09n:1624	Para-kammāyane yutto,	162	
PA_anya-e10_09n:1625	Pabbajjaṃ na labhāmahaṃ.	162	
PA_anya-e10_09n:1626	Kha.	162	
PA_anya-e10_09n:1627	Mahandhakāra-pihitā,	162	
PA_anya-e10_09n:1628	Tividhaggīhi ḍayhare;	162	
PA_anya-e10_09n:1629	Kena nukho upāyena,	162	
PA_anya-e10_09n:1630	Vi-saṃyutto bhave ahaṃ.	163	
PA_anya-e10_09n:1631	Ga.	163	
PA_anya-e10_09n:1632	Deyyadhammo ca me natthi,	163	
PA_anya-e10_09n:1633	Bhaṭako dukkhito ahaṃ;	163	
PA_anya-e10_09n:1634	Yaṃ nūnāhaṃ pañca-sīlaṃ,	163	
PA_anya-e10_09n:1635	Rakkheyyaṃ paripūrayaṃ.	163	
PA_anya-e10_09n:1636	Gha.	163	
PA_anya-e10_09n:1637	Anomadassissa munino,	163	
PA_anya-e10_09n:1638	Nisabho nāma sāvako;	163	
PA_anya-e10_09n:1639	Tamahaṃ upasaṅkamma,	163	
PA_anya-e10_09n:1640	Pañca-sikkhāpadaggahiṃ.	164	
PA_anya-e10_09n:1641	Ṅa.	164	
PA_anya-e10_09n:1642	Vassa-sata-sahassāni,	164	
PA_anya-e10_09n:1643	Āyu vijjati tāvade;	164	
PA_anya-e10_09n:1644	Tāvatā pañca-sīlāni,	164	
PA_anya-e10_09n:1645	Paripuṇṇāni gopayiṃ.	164	
PA_anya-e10_09n:1646	Ca.	164	
PA_anya-e10_09n:1647	Maccu-kālamhi sampatte,	164	
PA_anya-e10_09n:1648	Devā assāsayanti maṃ;	164	
PA_anya-e10_09n:1649	Ratho sahassa-yutto te,	164	
PA_anya-e10_09n:1650	Mārisassa upaṭṭhito.	165	
PA_anya-e10_09n:1651	Cha.	165	
PA_anya-e10_09n:1652	Vattante carime citte,	165	
PA_anya-e10_09n:1653	Mama sīlaṃ anussariṃ;	165	
PA_anya-e10_09n:1654	Tena kammena su-katena,	165	
PA_anya-e10_09n:1655	Tāvatiṃsaṃ agacchahaṃ.	165	
PA_anya-e10_09n:1656	Ja.	165	
PA_anya-e10_09n:1657	Tiṃsakhattuñca devindo,	165	
PA_anya-e10_09n:1658	Deva-rajjamakārayiṃ;	165	
PA_anya-e10_09n:1659	Dibba-sukhaṃ anubhaviṃ,	165	
PA_anya-e10_09n:1660	Accharāhi purakkhatto.	166	
PA_anya-e10_09n:1661	Jha.	166	
PA_anya-e10_09n:1662	Pañca-sattatikhatttu-ñca,	166	
PA_anya-e10_09n:1663	Cakkavattī ahosahaṃ;	166	
PA_anya-e10_09n:1664	Padesa-rajjaṃ vipulaṃ,	166	
PA_anya-e10_09n:1665	Gaṇanāto a-saṅkhayaṃ.	166	
PA_anya-e10_09n:1666	Ña.	166	
PA_anya-e10_09n:1667	Deva-lokā cavitvāna,	166	
PA_anya-e10_09n:1668	Sukka-mūlena codito;	166	
PA_anya-e10_09n:1669	Pure vesāliyaṃ jāto,	166	
PA_anya-e10_09n:1670	Mahā-kule su-aḍḍhake.	167	
PA_anya-e10_09n:1671	Ṭa.	167	
PA_anya-e10_09n:1672	Vassūpanāyike kāle,	167	
PA_anya-e10_09n:1673	Dibbante jina-sāsane;	167	
PA_anya-e10_09n:1674	Mātā ca me pitā ceva,	167	
PA_anya-e10_09n:1675	Pañca-sikkhāpadaggahuṃ.	167	
PA_anya-e10_09n:1676	Ṭha.	167	
PA_anya-e10_09n:1677	Saha sutvānahaṃ sīlaṃ,	167	
PA_anya-e10_09n:1678	Mama sīlaṃ anussariṃ;	167	
PA_anya-e10_09n:1679	Ekāsane nisīditvā,	167	
PA_anya-e10_09n:1680	Arahattamapāpuṇiṃ.	168	
PA_anya-e10_09n:1681	Ḍa.	168	
PA_anya-e10_09n:1682	Jātiyā pañca-vassena,	168	
PA_anya-e10_09n:1683	Arahattamapāpuṇiṃ;	168	
PA_anya-e10_09n:1684	Upasampādayi buddho,	168	
PA_anya-e10_09n:1685	Guṇamaññāya cakkhumā.	168	
PA_anya-e10_09n:1686	Ḍha.	168	
PA_anya-e10_09n:1687	Paripuṇṇāni gopetvā,	168	
PA_anya-e10_09n:1688	Pañca-sikkhāpadānahaṃ;	168	
PA_anya-e10_09n:1689	A-parimeyyito kappe,	168	
PA_anya-e10_09n:1690	Vinipātaṃ na gacchahaṃ.	169	
PA_anya-e10_09n:1691	Ṇa.	169	
PA_anya-e10_09n:1692	Svāhaṃ yasamanubhaviṃ,	169	
PA_anya-e10_09n:1693	Tesaṃ sīlāna vāhasā;	169	
PA_anya-e10_09n:1694	Kappa-koṭipi kittento,	169	
PA_anya-e10_09n:1695	Kittaye eka-desakaṃ.	169	
PA_anya-e10_09n:1696	Ta.	169	
PA_anya-e10_09n:1697	Pañca-sīlāni gopetvā,	169	
PA_anya-e10_09n:1698	Tayo hetū labhāmahaṃ;	169	
PA_anya-e10_09n:1699	Dīghāyuko mahā-bhogo,	169	
PA_anya-e10_09n:1700	Tikkha-pañño bhavāmahaṃ.	170	
PA_anya-e10_09n:1701	Tha.	170	
PA_anya-e10_09n:1702	Saṃkittento ca sabbesaṃ,	170	
PA_anya-e10_09n:1703	Adhi-mattañca porisaṃ;	170	
PA_anya-e10_09n:1704	Bhavābhave saṃsaritvā,	170	
PA_anya-e10_09n:1705	Ete ṭhāne labhamahaṃ.	170	
PA_anya-e10_09n:1706	Da.	170	
PA_anya-e10_09n:1707	A-parimeyya-sīlesu,	170	
PA_anya-e10_09n:1708	Vattantā jina-sāvakā;	170	
PA_anya-e10_09n:1709	Bhavesu yadi rajjeyyuṃ,	170	
PA_anya-e10_09n:1710	Vipāko kīdiso bhave.	171	
PA_anya-e10_09n:1711	Dha.	171	
PA_anya-e10_09n:1712	Su-ciṇṇaṃ me pañca-sīlaṃ,	171	
PA_anya-e10_09n:1713	Bhaṭakena tapassinā;	171	
PA_anya-e10_09n:1714	Tena sīlenahaṃ ajja,	171	
PA_anya-e10_09n:1715	Mocayiṃ sabba-bandhanā.	171	
PA_anya-e10_09n:1716	Na.	171	
PA_anya-e10_09n:1717	A-parimeyyito kappe,	171	
PA_anya-e10_09n:1718	Pañca-sīlāni gopayiṃ;	171	
PA_anya-e10_09n:1719	Duggatiṃ nābhijānāmi,	171	
PA_anya-e10_09n:1720	Pañca-sīlānidaṃ phalaṃ.	172	
PA_anya-e10_09n:1721	Pa.	172	
PA_anya-e10_09n:1722	Paṭisambhidā catasso,	172	
PA_anya-e10_09n:1723	Vimokkhāpi ca aṭṭhime;	172	
PA_anya-e10_09n:1724	Chaḷābhiññā sacchikatā,	172	
PA_anya-e10_09n:1725	Kataṃ buddhassa sāsanaṃ.	172	
PA_anya-e10_09n:1726	Ka.	172	
PA_anya-e10_09n:1727	Taṃ namassanti te vijjā,	172	
PA_anya-e10_09n:1728	Sabbe bhūmā ca khattiyā;	172	
PA_anya-e10_09n:1729	Cattāro ca mahā-rājā,	172	
PA_anya-e10_09n:1730	Tidasā ca yasassino;	173	
PA_anya-e10_09n:1731	Atha ko nāma so yakkho,	173	
PA_anya-e10_09n:1732	Yaṃ tvaṃ sakka namassasi.	173	
PA_anya-e10_09n:1733	Kha.	173	
PA_anya-e10_09n:1734	Maṃ namassanti te-vijjā,	173	
PA_anya-e10_09n:1735	Sabbe bhūmā ca khattiyā;	173	
PA_anya-e10_09n:1736	Cattāro ca mahā-rājā,	173	
PA_anya-e10_09n:1737	Tidasā ca yasassino.	173	
PA_anya-e10_09n:1738	Ga.	173	
PA_anya-e10_09n:1739	Ahañca sīla-sampanne,	173	
PA_anya-e10_09n:1740	Ciraratta-samāhite;	174	
PA_anya-e10_09n:1741	Sammā pabbajite vande,	174	
PA_anya-e10_09n:1742	Brahma-cariya parāyane.	174	
PA_anya-e10_09n:1743	Gha.	174	
PA_anya-e10_09n:1744	Ye gahaṭṭhā puñña-karā,	174	
PA_anya-e10_09n:1745	Sīlavanto upāsakā;	174	
PA_anya-e10_09n:1746	Dhammena dāraṃ posenti,	174	
PA_anya-e10_09n:1747	Te namassāmi mātali.	174	
PA_anya-e10_09n:1748	Ṅa.	174	
PA_anya-e10_09n:1749	Seṭṭhā hi kira lokasmiṃ,	174	
PA_anya-e10_09n:1750	Ye tvaṃ sakka namassasi;	175	
PA_anya-e10_09n:1751	Ahampi te namassāmi,	175	
PA_anya-e10_09n:1752	Ye namassasi vāsava.	175	
PA_anya-e10_09n:1754	Pālitattheranāgena,	175	
PA_anya-e10_09n:1755	Visuddhārāmavāsinā;	175	
PA_anya-e10_09n:1756	Suticchitānamatthāya,	175	
PA_anya-e10_09n:1757	Katā naradakkhadīpanī.	175	
PA_anya-e10_09n:1759	Pubbācariya-sīhānaṃ,	175	
PA_anya-e10_09n:1760	Ālambitvāna nissayaṃ;	176	
PA_anya-e10_09n:1761	Pālito nāma yo thero,	176	
PA_anya-e10_09n:1762	Imaṃ gantha su-lekhanī;	176	
PA_anya-e10_09n:1763	Sundarameva passituṃ,	176	
PA_anya-e10_09n:1764	Yuñjeyyāthīdha sādhave.	176	
PA_anya-e10_09n:1765	“Chappadikā”.	176	
PA_anya-e10_09n:1767	Imaṃ ganthaṃ vācuggato,	176	
PA_anya-e10_09n:1768	Sace bhavasi māṇava;	176	
PA_anya-e10_09n:1769	Puṇnamāyaṃ yathā cando,	176	
PA_anya-e10_09n:1770	Ati-suddho virocati;	177	
PA_anya-e10_09n:1771	Tatheva tvaṃ puṇṇa-mano,	177	
PA_anya-e10_09n:1772	Viroca siriyā dhuvaṃ.	177	
PA_anya-e10_09n:1774	Su-niṭṭhito ayaṃ gantho,	177	
PA_anya-e10_09n:1775	Sakkarāje dajhamphiye;	177	
PA_anya-e10_09n:1776	Poṭṭhapādamhi sūramhi,	177	
PA_anya-e10_09n:1777	Kālapakkhe catuddasiṃ.	177	
PA_anya-e10_09n:1779	Sañcitetaṃ mayā puññaṃ,	177	
PA_anya-e10_09n:1780	Taṃ-kammena varena ca;	178	
PA_anya-e10_09n:1781	Ciraṃ tiṭṭhatu saddhammo,	178	
PA_anya-e10_09n:1782	A-verā hontu pāṇino.	178	
PA_anya-e10_09n:1784	Imaṃ ganthaṃ passitvāna,	178	
PA_anya-e10_09n:1785	Hontu sabbepi jantuno;	178	
PA_anya-e10_09n:1786	Sukhitā dhammikā ñāṇī,	178	
PA_anya-e10_09n:1787	Dhammaṃ pāletu patthivo.	178	
PA_anya-e10_09n:1789	Nibbānaṃ patthayantena,	178	
PA_anya-e10_09n:1790	Sīlaṃ rakkhantu sajjanā;	179	
PA_anya-e10_09n:1791	Ñatvā dhammaṃ sukhāvahaṃ,	179	
PA_anya-e10_09n:1792	Pāpuṇantu anāsavaṃ.	179	
PA_anya-e10_09n:1794	Aṭṭha-kaṇḍa-maṇḍitāya,	179	
PA_anya-e10_09n:1795	Dakkhaya attha-dīpako;	179	
PA_anya-e10_09n:1796	Nara-sāro ayaṃ gantho,	179	
PA_anya-e10_09n:1797	Cira-kālaṃ patiṭṭhatu.	179	
PA_anya-e10_09n:1799	Yāvatā canda-sūriyā,	179	
PA_anya-e10_09n:1800	Nāgaccheyyuṃ mahī-tale;	180	
PA_anya-e10_09n:1801	Pamoditā imaṃ ganthaṃ,	180	
PA_anya-e10_09n:1802	Dissantu naya-kovidā.	180	
PA_anya-e10_09n:1804	Sammā chandenimaṃ gantha,	180	
PA_anya-e10_09n:1805	Vācentā pariyāpuṇā;	180	
PA_anya-e10_09n:1806	Pasannenānāyāsena,	180	
PA_anya-e10_09n:1807	Patvā sukhena kovidaṃ.	180	
PA_anya-e10_09n:1809	Candādiccāva ākāse,	180	
PA_anya-e10_09n:1810	Bahussutehi sampadā;	181	
PA_anya-e10_09n:1811	Visesa-puggalā hutvā,	181	
PA_anya-e10_09n:1812	Pappontu amataṃ padaṃ.	181	
PA_anya-e10_09n:1814	Ukkaṭṭha-dhamma-dānena,	181	
PA_anya-e10_09n:1815	Pāpuṇeyyamanuttaraṃ;	181	
PA_anya-e10_09n:1816	Liṅga-sampatti-medhāvī,	181	
PA_anya-e10_09n:1817	Takkī-paññā su-pesalī.	181	
PA_anya-e10_09n:1818	Naradakkha thomanā āsīsa	181	
PA_anya-e10_09n:1819	3. Gāthā	181	
PA_anya-e10_09n:1821	Pālito pāḷiyā cheko,	182	
PA_anya-e10_09n:1822	Tvaṃsi gambhīra-ñāṇavā;	182	
PA_anya-e10_09n:1823	Pāliyāva pālitassa,	182	
PA_anya-e10_09n:1824	Dadāmidāni bho ahaṃ.	182	
PA_anya-e10_09n:1826	Dakkhāvādesu kusalo,	182	
PA_anya-e10_09n:1827	Pālito sāsanandharī;	182	
PA_anya-e10_09n:1828	Piṭakesu ajjhogāyha,	182	
PA_anya-e10_09n:1829	Naradakkhaṃbhisaṅkharī.	182	
PA_anya-e10_09n:1831	Suta-dharena racitaṃ,	183	
PA_anya-e10_09n:1832	Etaṃ sāra-gavesino;	183	
PA_anya-e10_09n:1833	Atandikā su-dakkhantu,	183	
PA_anya-e10_09n:1834	Aggagga-sāsane ratā.	183	
PA_anya-e10_09n:1835	Naradakkha thomanā āsīsa	183	
PA_anya-e10_09n:1836	2. Gāthā	183	
PA_anya-e10_09n:1838	Ñuṃ pālitodha jāto yo,	183	
PA_anya-e10_09n:1839	Thero so abbhutova ñuṃ;	183	
PA_anya-e10_09n:1840	Ñuṃ mahā-pālito santo,	184	
PA_anya-e10_09n:1841	Nikāya-pālito ca ñuṃ.	184	
PA_anya-e10_09n:1843	Ñuṃ nara-dakkha-ganthaṃ yaṃ,	184	
PA_anya-e10_09n:1844	Sovakā nara-dakkha-daṃ;	184	
PA_anya-e10_09n:1845	Narā dakkhantu sammā ca,	184	
PA_anya-e10_09n:1846	Dakkhattaṃ pāpuṇantu ñuṃ.	184	
