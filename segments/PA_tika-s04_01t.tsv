segmentnr	original	folio	analyzed
PA_tika-s04_01t:0	Namo tassa bhagavato arahato sammāsambuddhassa	0	
PA_tika-s04_01t:1	Aṅguttaranikāye	0	
PA_tika-s04_01t:2	Ekakanipāta-ṭīkā	0	
PA_tika-s04_01t:3	Ganthārambhakathā	0	
PA_tika-s04_01t:4	Anantañāṇaṃ karuṇāniketaṃ,	0	
PA_tika-s04_01t:5	Namāmi nāthaṃ jitapañcamāraṃ;	0	
PA_tika-s04_01t:6	Dhammaṃ visuddhaṃ bhavanāsahetuṃ,	0	
PA_tika-s04_01t:7	Saṅghañca seṭṭhaṃ hatasabbapāpaṃ.	0	
PA_tika-s04_01t:8	Kassapaṃ taṃ mahātheraṃ, saṅghassa pariṇāyakaṃ;	0	
PA_tika-s04_01t:9	Dīpasmiṃ tambapaṇṇimhi, sāsanodayakārakaṃ.	0	
PA_tika-s04_01t:10	Paṭipattiparādhīnaṃ, sadāraññanivāsinaṃ;	1	
PA_tika-s04_01t:11	Pākaṭaṃ gagane canda-maṇḍalaṃ viya sāsane.	1	
PA_tika-s04_01t:12	Saṅghassa pitaraṃ vande, vinaye suvisāradaṃ;	1	
PA_tika-s04_01t:13	Yaṃ nissāya vasantohaṃ, vuḍḍhippattosmi sāsane.	1	
PA_tika-s04_01t:14	Anutheraṃ mahāpaññaṃ, sumedhaṃ sutivissutaṃ;	1	
PA_tika-s04_01t:15	Avikhaṇḍitasīlādi-parisuddhaguṇodayaṃ.	1	
PA_tika-s04_01t:16	Bahussutaṃ satimantaṃ, dantaṃ santaṃ samāhitaṃ;	1	
PA_tika-s04_01t:17	Namāmi sirasā dhīraṃ, garuṃ me gaṇavācakaṃ.	1	
PA_tika-s04_01t:18	Āgatāgamatakkesu, saddasatthanayaññusu;	1	
PA_tika-s04_01t:19	Yassantevāsibhikkhūsu, sāsanaṃ suppatiṭṭhitaṃ.	1	
PA_tika-s04_01t:20	Yo sīhaḷindo dhitimā yasassī,	2	
PA_tika-s04_01t:21	Uḷārapañño nipuṇo kalāsu;	2	
PA_tika-s04_01t:22	Jāto visuddhe ravisomavaṃse,	2	
PA_tika-s04_01t:23	Mahabbalo abbhutavuttitejo.	2	
PA_tika-s04_01t:24	Jitvārivaggaṃ atiduppasayhaṃ,	2	
PA_tika-s04_01t:25	Anaññasādhāraṇavikkamena;	2	
PA_tika-s04_01t:26	Pattābhiseko jinadhammasevī,	2	
PA_tika-s04_01t:27	Abhippasanno ratanattayamhi.	2	
PA_tika-s04_01t:28	Ciraṃ vibhinne jinasāsanasmiṃ,	2	
PA_tika-s04_01t:29	Paccatthike suṭṭhu viniggahetvā;	2	
PA_tika-s04_01t:30	Sudhaṃva sāmaggirasaṃ pasatthaṃ,	3	
PA_tika-s04_01t:31	Pāyesi bhikkhū parisuddhasīle.	3	
PA_tika-s04_01t:32	Katvā vihāre vipule ca ramme,	3	
PA_tika-s04_01t:33	Tatrappitenekasahassasaṅkhe;	3	
PA_tika-s04_01t:34	Bhikkhū asese catupaccayehi,	3	
PA_tika-s04_01t:35	Santappayanto suciraṃ akhaṇḍaṃ.	3	
PA_tika-s04_01t:36	Saddhammavuddhiṃ abhikaṅkhamāno,	3	
PA_tika-s04_01t:37	Sayampi bhikkhū anusāsayitvā;	3	
PA_tika-s04_01t:38	Niyojayaṃ ganthavipassanāsu,	3	
PA_tika-s04_01t:39	Akāsi vuddhiṃ jinasāsanassa.	3	
PA_tika-s04_01t:40	Tenāhamaccantamanuggahīto,	4	
PA_tika-s04_01t:41	Anaññasādhāraṇasaṅgahena;	4	
PA_tika-s04_01t:42	Yasmā parakkantabhujavhayena,	4	
PA_tika-s04_01t:43	Ajjhesito bhikkhugaṇassa majjhe.	4	
PA_tika-s04_01t:44	Tasmā anuttānapadānamatthaṃ,	4	
PA_tika-s04_01t:45	Seṭṭhāya aṅguttaravaṇṇanāya;	4	
PA_tika-s04_01t:46	Sandassayissaṃ sakalaṃ suboddhuṃ,	4	
PA_tika-s04_01t:47	Nissāya pubbācariyappabhāvaṃ.	4	
PA_tika-s04_01t:48	Ganthārambhakathāvaṇṇanā	4	
PA_tika-s04_01t:49_0	1. Saṃvaṇṇanārambhe ratanattayaṃ namassitukāmo tassa visiṭṭhaguṇayogasandassanatthaṃ	49	
PA_tika-s04_01t:49_1	“karuṇāsītalahadaya”ntiādimāha. Visiṭṭhaguṇayogena hi vandanārahabhāvo, vandanārahe	49	
PA_tika-s04_01t:49_2	ca katā vandanā yathādhippetamatthaṃ sādheti. Ettha ca saṃvaṇṇanārambhe ratanattayappaṇāmakaraṇappayojanaṃ	49	
PA_tika-s04_01t:49_3	tattha tattha bahudhā papañcenti ācariyā, mayaṃ pana idhādhippetameva payojanaṃ dassayissāma,	49	
PA_tika-s04_01t:49_4	tasmā saṃvaṇṇanārambhe ratanattayappaṇāmakaraṇaṃ yathāpaṭiññātasaṃvaṇṇanāya anantarāyena	49	
PA_tika-s04_01t:49_5	parisamāpanatthanti veditabbaṃ. Idameva hi payojanaṃ ācariyena idhādhippetaṃ. Tathā hi vakkhati –	49	
PA_tika-s04_01t:50	“Iti me pasannamatino, ratanattayavandanāmayaṃ puññaṃ;	5	
PA_tika-s04_01t:51	Yaṃ suvihatantarāyo, hutvā tassānubhāvenā”ti.	5	
PA_tika-s04_01t:52	Ratanattayappaṇāmakaraṇena cettha yathāpaṭiññātasaṃvaṇṇanāya anantarāyena parisamāpanaṃ ratanattayapūjāya paññāpāṭavato, tāya paññāpāṭavañca rāgādimalavidhamanato. Vuttañhetaṃ –	5	
PA_tika-s04_01t:53_0	“Yasmiṃ, mahānāma, samaye ariyasāvako tathāgataṃ anussarati, nevassa tasmiṃ samaye	53	
PA_tika-s04_01t:53_1	rāgapariyuṭṭhitaṃ cittaṃ hoti, na dosapariyuṭṭhitaṃ cittaṃ hoti, na mohapariyuṭṭhitaṃ	53	
PA_tika-s04_01t:53_2	cittaṃ hoti, ujugatamevassa tasmiṃ samaye cittaṃ hotī”tiādi.	53	
PA_tika-s04_01t:54	Tasmā ratanattayapūjanena vikkhālitamalāya paññāya pāṭavasiddhi.	5	
PA_tika-s04_01t:55	Atha vā ratanattayapūjanassa paññāpadaṭṭhānasamādhihetuttā paññāpāṭavaṃ. Vuttañhi tassa samādhihetuttaṃ –	5	
PA_tika-s04_01t:56_0	“Ujugatacitto kho pana, mahānāma, ariyasāvako labhati atthavedaṃ, labhati dhammavedaṃ,	56	
PA_tika-s04_01t:56_1	labhati dhammūpasaṃhitaṃ pāmojjaṃ, pamuditassa pīti jāyati, pītimanassa kāyo passambhati,	56	
PA_tika-s04_01t:56_2	passaddhakāyo sukhaṃ vediyati, sukhino cittaṃ samādhiyatī”ti.	56	
PA_tika-s04_01t:57_0	Samādhissa ca paññāya padaṭṭhānabhāvo vuttoyeva – “samāhito yathābhūtaṃ pajānātī”ti.	57	
PA_tika-s04_01t:57_1	Tato evaṃ paṭubhūtāya paññāya paṭiññāmahattakataṃ khedamabhibhuyya anantarāyena saṃvaṇṇanaṃ samāpayissati.	57	
PA_tika-s04_01t:58	Atha vā ratanattayapūjāya āyuvaṇṇasukhabalavaḍḍhanato anantarāyena parisamāpanaṃ veditabbaṃ. Ratanattayappaṇāmena hi āyuvaṇṇasukhabalāni vaḍḍhanti. Vuttañhetaṃ –	5	
PA_tika-s04_01t:59	“Abhivādanasīlissa, niccaṃ vuḍḍhāpacāyino;	5	
PA_tika-s04_01t:60	Cattāro dhammā vaḍḍhanti, āyu vaṇṇo sukhaṃ bala”nti. –	6	
PA_tika-s04_01t:61	Tato āyuvaṇṇasukhabalavuddhiyā hoteva kāriyaniṭṭhānaṃ.	6	
PA_tika-s04_01t:62	Atha vā ratanattayagāravassa paṭibhānāparihānāvahattā. Aparihānāvahañhi tīsupi ratanesu gāravaṃ. Vuttañhetaṃ –	6	
PA_tika-s04_01t:63	“Sattime, bhikkhave, aparihānīyā dhammā. Katame satta? Satthugāravatā, dhammagāravatā, saṅghagāravatā, sikkhāgāravatā, samādhigāravatā, sovacassatā, kalyāṇamittatā”ti.	6	
PA_tika-s04_01t:64	Hoteva ca tato paṭibhānāparihānena yathāpaṭiññātaparisamāpanaṃ.	6	
PA_tika-s04_01t:65	Atha vā pasādavatthūsu pūjāya puññātisayabhāvato. Vuttañhi tassā puññātisayattaṃ –	6	
PA_tika-s04_01t:66	“Pūjārahe pūjayato, buddhe yadi va sāvake;	6	
PA_tika-s04_01t:67	Papañcasamatikkante, tiṇṇasokapariddave.	6	
PA_tika-s04_01t:68	Te tādise pūjayato, nibbute akutobhaye;	6	
PA_tika-s04_01t:69	Na sakkā puññaṃ saṅkhātuṃ, imettamapi kenacī”ti. ;	6	
PA_tika-s04_01t:70	Puññātisayo ca yathādhippetaparisamāpanūpāyo. Yathāha –	7	
PA_tika-s04_01t:71	“Esa devamanussānaṃ, sabbakāmadado nidhi;	7	
PA_tika-s04_01t:72	Yaṃ yadevābhipatthenti, sabbametena labbhatī”ti. ;	7	
PA_tika-s04_01t:73_0	Upāyesu ca paṭipannassa hoteva kāriyaniṭṭhānaṃ. Ratanattayapūjā hi niratisayapuññakkhettasambuddhiyā	73	
PA_tika-s04_01t:73_1	aparimeyyappabhāvo puññātisayoti bahuvidhantarāyepi lokasannivāse antarāyanibandhanasakalasaṃkilesaviddhaṃsanāya	73	
PA_tika-s04_01t:73_2	pahoti, bhayādiupaddavañca nivāreti. Tasmā vuttaṃ – “saṃvaṇṇanārambhe ratanattayappaṇāmakaraṇaṃ	73	
PA_tika-s04_01t:73_3	yathāpaṭiññātasaṃvaṇṇanāya anantarāyena parisamāpanattha”nti.	73	
PA_tika-s04_01t:74_0	Evañca sappayojanaṃ ratanattayavandanaṃ kattukāmo paṭhamaṃ tāva bhagavato vandanaṃ	74	
PA_tika-s04_01t:74_1	kātuṃ tammūlakattā sesaratanānaṃ “karuṇāsītalahadayaṃ…pe… gativimutta”nti āha. Tattha	74	
PA_tika-s04_01t:74_2	yassā desanāya saṃvaṇṇanaṃ kattukāmo, sā na vinayadesanā viya karuṇāpadhānā, nāpi	74	
PA_tika-s04_01t:74_3	abhidhammadesanā viya paññāpadhānā, atha kho karuṇāpaññāpadhānāti tadubhayappadhānameva	74	
PA_tika-s04_01t:74_4	tāva sammāsambuddhassa thomanaṃ kātuṃ “karuṇāsītalahadayaṃ, paññāpajjotavihatamohatama”nti	74	
PA_tika-s04_01t:74_5	vuttaṃ. Tattha kiratīti karuṇā, paradukkhaṃ vikkhipati apanetīti attho. Atha vā kiṇātīti	74	
PA_tika-s04_01t:74_6	karuṇā, paradukkhe sati kāruṇikaṃ hiṃsati vibādhatīti attho. Paradukkhe sati sādhūnaṃ	74	
PA_tika-s04_01t:74_7	kampanaṃ hadayakhedaṃ karotīti vā karuṇā. Atha vā kamiti sukhaṃ, taṃ rundhatīti karuṇā.	74	
PA_tika-s04_01t:74_8	Esā hi paradukkhāpanayanakāmatālakkhaṇā attasukhanirapekkhatāya kāruṇikānaṃ sukhaṃ	74	
PA_tika-s04_01t:74_9	rundhati vibandhatīti attho. Karuṇāya sītalaṃ karuṇāsītalaṃ, karuṇāsītalaṃ hadayaṃ	74	
PA_tika-s04_01t:74_10	assāti karuṇāsītalahadayo, taṃ karuṇāsītalahadayaṃ.	741	
PA_tika-s04_01t:75_0	Tattha kiñcāpi paresaṃ hitopasaṃhārasukhādiaparihānicchanasabhāvatāya, byāpādāratīnaṃ	75	
PA_tika-s04_01t:75_1	ujuvipaccanīkatāya ca sattasantānagatasantāpavicchedanākārappavattiyā mettāmuditānampi	75	
PA_tika-s04_01t:75_2	cittasītalabhāvakāraṇatā upalabbhati, tathāpi dukkhāpanayanākārappavattiyā parūpatāpāsahanarasā	75	
PA_tika-s04_01t:75_3	avihiṃsabhūtā karuṇā visesena bhagavato cittassa cittappassaddhi viya sītibhāvanimittanti	75	
PA_tika-s04_01t:75_4	vuttaṃ – “karuṇāsītalahadaya”nti. Karuṇāmukhena vā mettāmuditānampi hadayasītalabhāvakāraṇatā	75	
PA_tika-s04_01t:75_5	vuttāti daṭṭhabbaṃ. Atha vā asādhāraṇañāṇavisesanibandhanabhūtā sātisayaṃ niravasesañca	75	
PA_tika-s04_01t:75_6	sabbaññutaññāṇaṃ viya savisayabyāpitāya mahākaruṇābhāvaṃ upagatā karuṇāva bhagavato	75	
PA_tika-s04_01t:75_7	atisayena hadayasītalabhāvahetūti āha – “karuṇāsītalahadaya”nti. Atha vā satipi mettāmuditānaṃ	75	
PA_tika-s04_01t:75_8	sātisaye hadayasītibhāvanibandhanatte sakalabuddhaguṇavisesakāraṇatāya tāsampi kāraṇanti	75	
PA_tika-s04_01t:75_9	karuṇāva bhagavato “hadayasītalabhāvakāraṇa”nti vuttā. Karuṇānidānā hi sabbepi buddhaguṇā.	75	
PA_tika-s04_01t:75_10	Karuṇānubhāvanibbāpiyamānasaṃsāradukkhasantāpassa hi bhagavato paradukkhāpanayanakāmatāya	751	
PA_tika-s04_01t:75_11	anekānipi asaṅkhyeyyāni kappānaṃ akilantarūpasseva niravasesabuddhakaradhammasambharaṇaniratassa	751	
PA_tika-s04_01t:75_12	samadhigatadhammādhipateyyassa ca sannihitesupi sattasaṅkhārasamupanītahadayūpatāpanimittesu	751	
PA_tika-s04_01t:75_13	na īsakampi cittasītibhāvassa aññathattamahosīti. Etasmiñca atthavikappe tīsupi avatthāsu	751	
PA_tika-s04_01t:75_14	bhagavato karuṇā saṅgahitāti daṭṭhabbaṃ.	751	
PA_tika-s04_01t:76_0	Pajānātīti paññā, yathāsabhāvaṃ pakārehi paṭivijjhatīti attho. Paññāva ñeyyāvaraṇappahānato	76	
PA_tika-s04_01t:76_1	pakārehi dhammasabhāvāvajotanaṭṭhena pajjototi paññāpajjoto. Savāsanappahānato visesena	76	
PA_tika-s04_01t:76_2	hataṃ samugghātitaṃ vihataṃ. Paññāpajjotena vihataṃ paññāpajjotavihataṃ, muyhanti	76	
PA_tika-s04_01t:76_3	tena, sayaṃ vā muyhati, mohanamattameva vā tanti moho, avijjā. Sveva visayasabhāvappaṭicchādanato	76	
PA_tika-s04_01t:76_4	andhakārasarikkhatāya tamo viyāti mohatamo, paññāpajjotavihato mohatamo etassāti	76	
PA_tika-s04_01t:76_5	paññāpajjotavihatamohatamo, taṃ paññāpajjotavihatamohatamaṃ. Sabbesampi hi khīṇāsavānaṃ	76	
PA_tika-s04_01t:76_6	satipi paññāpajjotena avijjandhakārassa vihatabhāve saddhādhimuttehi viya diṭṭhippattānaṃ	76	
PA_tika-s04_01t:76_7	sāvakehi paccekasambuddhehi ca savāsanappahānena sammāsambuddhānaṃ kilesappahānassa	76	
PA_tika-s04_01t:76_8	viseso vijjatīti sātisayena avijjāpahānena bhagavantaṃ thomento āha – “paññāpajjotavihatamohatama”nti.	76	
PA_tika-s04_01t:77_0	Atha vā antarena paropadesaṃ attano santāne accantaṃ avijjandhakāravigamassa nibbattitattā,	77	
PA_tika-s04_01t:77_1	tattha ca sabbaññutāya balesu ca vasībhāvassa samadhigatattā, parasantatiyañca dhammadesanātisayānubhāvena	77	
PA_tika-s04_01t:77_2	sammadeva tassa pavattitattā bhagavāva visesato mohatamavigamena thometabboti āha	77	
PA_tika-s04_01t:77_3	– “paññāpajjotavihatamohatama”nti. Imasmiñca atthavikappe “paññāpajjoto”ti padena	77	
PA_tika-s04_01t:77_4	bhagavato paṭivedhapaññā viya desanāpaññāpi sāmaññaniddesena, ekasesanayena vā saṅgahitāti daṭṭhabbaṃ.	77	
PA_tika-s04_01t:78_0	Atha vā bhagavato ñāṇassa ñeyyapariyantikattā sakalañeyyadhammasabhāvāvabodhanasamatthena	78	
PA_tika-s04_01t:78_1	anāvaraṇañāṇasaṅkhātena paññāpajjotena sabbañeyyadhammasabhāvacchādakassa mohandhakārassa	78	
PA_tika-s04_01t:78_2	vidhamitattā anaññasādhāraṇo bhagavato mohatamavināsoti katvā vuttaṃ – “paññāpajjotavihatamohatama”nti.	78	
PA_tika-s04_01t:78_3	Ettha ca mohatamavidhamanante adhigatattā anāvaraṇañāṇaṃ kāraṇopacārena sasantānamohatamavidhamanaṃ	78	
PA_tika-s04_01t:78_4	daṭṭhabbaṃ. Abhinīhārasampattiyā savāsanappahānameva hi kilesānaṃ ñeyyāvaraṇappahānanti,	78	
PA_tika-s04_01t:78_5	parasantāne pana mohatamavidhamanassa kāraṇabhāvato anāvaraṇañāṇaṃ “mohatamavidhamana”nti vuccatīti.	78	
PA_tika-s04_01t:79_0	Kiṃ pana kāraṇaṃ avijjāsamugghātoyeveko pahānasampattivasena bhagavato thomanānimittaṃ	79	
PA_tika-s04_01t:79_1	gayhati, na pana sātisayaniravasesakilesappahānanti? Tappahānavacaneneva tadekaṭṭhatāya	79	
PA_tika-s04_01t:79_2	sakalasaṃkilesagaṇasamugghātassa vuttattā. Na hi so tādiso kileso atthi, yo niravasesaavijjāpahānena na pahīyatīti.	79	
PA_tika-s04_01t:80_0	Atha vā vijjā viya sakalakusaladhammasamuppattiyā, niravasesākusaladhammanibbattiyā	80	
PA_tika-s04_01t:80_1	saṃsārappavattiyā ca avijjā padhānakāraṇanti tabbighātavacanena sakalasaṃkilesagaṇasamugghāto	80	
PA_tika-s04_01t:80_2	vutto eva hotīti vuttaṃ – “paññāpajjotavihatamohatama”nti.	80	
PA_tika-s04_01t:81_0	Narā ca amarā ca narāmarā, saha narāmarehīti sanarāmaro, sanarāmaro ca so loko cāti	81	
PA_tika-s04_01t:81_1	sanarāmaraloko, tassa garūti sanarāmaralokagaru, taṃ sanarāmaralokagaruṃ. Etena devamanussānaṃ	81	
PA_tika-s04_01t:81_2	viya tadavasiṭṭhasattānampi yathārahaṃ guṇavisesāvahatāya bhagavato upakārataṃ dasseti.	81	
PA_tika-s04_01t:81_3	Na cettha padhānappadhānabhāvo codetabbo. Añño hi saddakkamo, añño atthakkamo. Īdisesu	81	
PA_tika-s04_01t:81_4	hi samāsapadesu padhānampi appadhānaṃ viya niddisīyati yathā “sarājikāya parisāyā”ti.	81	
PA_tika-s04_01t:81_5	Kāmañcettha sattasaṅkhārabhājanavasena tividho loko, garubhāvassa pana adhippetattā	81	
PA_tika-s04_01t:81_6	garukaraṇasamatthasseva yujjanato sattalokassa vasena attho gahetabbo. So hi lokīyanti	81	
PA_tika-s04_01t:81_7	ettha puññapāpāni tabbipāko cāti “loko”ti vuccati. Amaraggahaṇena cettha upapattidevā adhippetā.	81	
PA_tika-s04_01t:82_0	Atha vā samūhattho lokasaddo samudāyavasena lokīyati paññāpīyatīti. Saha narehīti	82	
PA_tika-s04_01t:82_1	sanarā, sanarā ca te amarā cāti sanarāmarā, tesaṃ lokoti sanarāmaralokoti purimanayeneva	82	
PA_tika-s04_01t:82_2	yojetabbaṃ. Amarasaddena cettha visuddhidevāpi saṅgayhanti. Tepi hi maraṇābhāvato	82	
PA_tika-s04_01t:82_3	paramatthato amarā. Narāmarānaṃyeva ca gahaṇaṃ ukkaṭṭhaniddesavasena yathā “satthā	82	
PA_tika-s04_01t:82_4	devamanussāna”nti. Tathā hi sabbānatthapariharaṇapubbaṅgamāya niravasesahitasukhavidhānatapparāya	82	
PA_tika-s04_01t:82_5	niratisayāya payogasampattiyā sadevamanussāya pajāya accantūpakāritāya aparimitanirupamappabhāvaguṇavisesasamaṅgitāya	82	
PA_tika-s04_01t:82_6	ca sabbasattuttamo bhagavā aparimāṇāsu lokadhātūsu aparimāṇānaṃ sattānaṃ uttamagāravaṭṭhānaṃ.	82	
PA_tika-s04_01t:82_7	Tena vuttaṃ – “sanarāmaralokagaru”nti.	82	
PA_tika-s04_01t:83_0	Sobhanaṃ gataṃ gamanaṃ etassāti sugato. Bhagavato hi veneyyajanūpasaṅkamanaṃ ekantena	83	
PA_tika-s04_01t:83_1	tesaṃ hitasukhanipphādanato sobhanaṃ, tathā lakkhaṇānubyañjanappaṭimaṇḍitarūpakāyatāya	83	
PA_tika-s04_01t:83_2	dutavilambitakhalitānukaḍḍhananippīḷanukkuṭikakuṭilākuṭilatādi- dosarahitamavahasitarājahaṃsavasabhavāraṇamigarājagamanaṃ	83	
PA_tika-s04_01t:83_3	kāyagamanaṃ ñāṇagamanañca vipulanimmalakaruṇāsativīriyādiguṇavisesasahitamabhinīhārato	83	
PA_tika-s04_01t:83_4	yāva mahābodhi anavajjatāya sobhanamevāti. Atha vā sayambhuñāṇena sakalampi lokaṃ	83	
PA_tika-s04_01t:83_5	pariññābhisamayavasena parijānanto ñāṇena sammā gato avagatoti sugato, tathā lokasamudayaṃ	83	
PA_tika-s04_01t:83_6	pahānābhisamayavasena pajahanto anuppattidhammataṃ āpādento sammā gato atītoti sugato,	83	
PA_tika-s04_01t:83_7	lokanirodhaṃ nibbānaṃ sacchikiriyābhisamayavasena sammā gato adhigatoti sugato, lokanirodhagāminipaṭipadaṃ	83	
PA_tika-s04_01t:83_8	bhāvanābhisamayavasena sammā gato paṭipannoti sugato. “Sotāpattimaggena ye kilesā	83	
PA_tika-s04_01t:83_9	pahīnā, te kilese na puneti na pacceti na paccāgacchatīti sugato”tiādinā nayena ayamattho	83	
PA_tika-s04_01t:83_10	vibhāvetabbo. Atha vā sundaraṃ ṭhānaṃ sammāsambodhiṃ, nibbānameva vā gato adhigatoti	831	
PA_tika-s04_01t:83_11	sugato, yasmā vā bhūtaṃ tacchaṃ atthasaṃhitaṃ veneyyānaṃ yathārahaṃ kālayuttameva	831	
PA_tika-s04_01t:83_12	ca dhammaṃ bhāsati, tasmā sammā gadatīti sugato, da-kārassa ta-kāraṃ katvā. Iti sobhanagamanatādīhi	831	
PA_tika-s04_01t:83_13	sugato, taṃ sugataṃ.	831	
PA_tika-s04_01t:84_0	Puññapāpakammehi upapajjanavasena gantabbato gatiyo, upapattibhavavisesā. Tā pana	84	
PA_tika-s04_01t:84_1	nirayādivasena pañcavidhā. Tāhi sakalassapi bhavagāmikammassa ariyamaggādhigamena	84	
PA_tika-s04_01t:84_2	avipākārahabhāvakaraṇena nivattitattā bhagavā pañcahipi gatīhi suṭṭhu mutto visaṃyuttoti	84	
PA_tika-s04_01t:84_3	āha – “gativimutta”nti. Etena bhagavato katthacipi gatiyā apariyāpannataṃ dasseti,	84	
PA_tika-s04_01t:84_4	yato bhagavā “devātidevo”ti vuccati. Tenevāha –	84	
PA_tika-s04_01t:85	“Yena devūpapatyassa, gandhabbo vā vihaṅgamo;	8	
PA_tika-s04_01t:86	Yakkhattaṃ yena gaccheyyaṃ, manussattañca abbaje;	8	
PA_tika-s04_01t:87	Te mayhaṃ āsavā khīṇā, viddhastā vinaḷīkatā”ti. ;	8	
PA_tika-s04_01t:88_0	Taṃtaṃgatisaṃvattanikānañhi kammakilesānaṃ aggamaggena bodhimūleyeva suppahīnattā	88	
PA_tika-s04_01t:88_1	natthi bhagavato gatipariyāpannatāti accantameva bhagavā sabbabhavayonigativiññāṇaṭṭhitisattāvāsasattanikāyehi	88	
PA_tika-s04_01t:88_2	suparimutto, taṃ gativimuttaṃ. Vandeti namāmi, thomemīti vā attho.	88	
PA_tika-s04_01t:89_0	Atha vā gativimuttanti anupādisesanibbānadhātuppattiyā bhagavantaṃ thometi. Ettha	89	
PA_tika-s04_01t:89_1	hi dvīhi ākārehi bhagavato thomanā veditabbā attahitasampattito parahitappaṭipattito	89	
PA_tika-s04_01t:89_2	ca. Tesu attahitasampatti anāvaraṇañāṇādhigamato savāsanānaṃ sabbesaṃ kilesānaṃ accantappahānato	89	
PA_tika-s04_01t:89_3	anupādisesanibbānappattito ca veditabbā, parahitappaṭipatti lābhasakkārādinirapekkhacittassa	89	
PA_tika-s04_01t:89_4	sabbadukkhaniyyānikadhammadesanato viruddhesupi niccaṃ hitajjhāsayato ñāṇaparipākakālāgamanato	89	
PA_tika-s04_01t:89_5	ca. Sā panettha āsayato payogato ca duvidhā, parahitappaṭipatti tividhā ca, attahitasampatti	89	
PA_tika-s04_01t:89_6	pakāsitā hoti. Kathaṃ? “Karuṇāsītalahadaya”nti etena āsayato parahitappaṭipatti,	89	
PA_tika-s04_01t:89_7	sammāgadanatthena sugatasaddena payogato parahitappaṭipatti, “paññāpajjotavihatamohatamaṃ	89	
PA_tika-s04_01t:89_8	gativimutta”nti etehi catusaccasampaṭivedhanatthena ca sugatasaddena tividhāpi attahitasampatti,	89	
PA_tika-s04_01t:89_9	avasiṭṭhena “paññāpajjotavihatamohatama”nti etena cāpi attahitasampatti parahitappaṭipatti pakāsitā hotīti.	89	
PA_tika-s04_01t:90_0	Atha vā tīhi ākārehi bhagavato thomanā veditabbā hetuto, phalato, upakārato ca. Tattha	90	
PA_tika-s04_01t:90_1	hetu mahākaruṇā, sā paṭhamapadena dassitā. Phalaṃ catubbidhaṃ ñāṇasampadā, pahānasampadā,	90	
PA_tika-s04_01t:90_2	ānubhāvasampadā, rūpakāyasampadā cāti. Tāsu ñāṇappahānasampadā dutiyapadena saccappaṭivedhanatthena	90	
PA_tika-s04_01t:90_3	ca sugatasaddena pakāsitā honti, ānubhāvasampadā tatiyapadena, rūpakāyasampadā yathāvuttakāyagamanasobhanatthena	90	
PA_tika-s04_01t:90_4	sugatasaddena lakkhaṇānubyañjanapāripūriyā vinā tadabhāvato. Upakāro anantaraṃ abāhiraṃ	90	
PA_tika-s04_01t:90_5	karitvā tividhayānamukhena vimuttidhammadesanā. So sammāgadanatthena sugatasaddena	90	
PA_tika-s04_01t:90_6	pakāsito hotīti veditabbaṃ.	90	
PA_tika-s04_01t:91_0	Tattha “karuṇāsītalahadaya”nti etena sammāsambodhiyā mūlaṃ dasseti. Mahākaruṇāsañcoditamānaso	91	
PA_tika-s04_01t:91_1	hi bhagavā saṃsārapaṅkato sattānaṃ samuddharaṇatthaṃ katābhinīhāro anupubbena pāramiyo	91	
PA_tika-s04_01t:91_2	pūretvā anuttaraṃ sammāsambodhiṃ adhigatoti karuṇā sammāsambodhiyā mūlaṃ. “Paññāpajjotavihatamohatama”nti	91	
PA_tika-s04_01t:91_3	etena sammāsambodhiṃ dasseti. Anāvaraṇañāṇapadaṭṭhānañhi maggañāṇaṃ, maggañāṇapadaṭṭhānañca	91	
PA_tika-s04_01t:91_4	anāvaraṇañāṇaṃ “sammāsambodhī”ti vuccatīti. Sammāgamanatthena sugatasaddena sammāsambodhiyā	91	
PA_tika-s04_01t:91_5	paṭipattiṃ dasseti līnuddhaccapatiṭṭhānāyūhanakāmasukhallikattakilamathānuyogasassatucchedābhinivesādiantadvayarahitāya	91	
PA_tika-s04_01t:91_6	karuṇāpaññāpariggahitāya majjhimāya paṭipattiyā pakāsanato sugatasaddassa. Itarehi	91	
PA_tika-s04_01t:91_7	sammāsambodhiyā padhānappadhānabhedaṃ payojanaṃ dasseti. Saṃsāramahoghato sattasantāraṇañhettha	91	
PA_tika-s04_01t:91_8	padhānaṃ payojanaṃ, tadaññamappadhānaṃ. Tesu padhānena parahitappaṭipattiṃ dasseti,	91	
PA_tika-s04_01t:91_9	itarena attahitasampattiṃ. Tadubhayena attahitāya paṭipannādīsu catūsu puggalesu	91	
PA_tika-s04_01t:91_10	bhagavato catutthapuggalabhāvaṃ dasseti. Tena ca anuttaradakkhiṇeyyabhāvaṃ uttamavandaneyyabhāvaṃ	911	
PA_tika-s04_01t:91_11	attano ca vandanakiriyāya khettaṅgatabhāvaṃ dasseti.	911	
PA_tika-s04_01t:92_0	Ettha ca karuṇāgahaṇena lokiyesu mahaggatabhāvappattāsādhāraṇaguṇadīpanato bhagavato	92	
PA_tika-s04_01t:92_1	sabbalokiyaguṇasampatti dassitā hoti, paññāgahaṇena sabbaññutaññāṇapadaṭṭhānamaggañāṇadīpanato	92	
PA_tika-s04_01t:92_2	sabbalokuttaraguṇasampatti. Tadubhayaggahaṇasiddho hi attho “sanarāmaralokagaru”ntiādinā	92	
PA_tika-s04_01t:92_3	papañcīyatīti. Karuṇāgahaṇena ca upagamanaṃ nirupakkilesaṃ dasseti, paññāgahaṇena	92	
PA_tika-s04_01t:92_4	apagamanaṃ. Tathā karuṇāgahaṇena lokasamaññānurūpaṃ bhagavato pavattiṃ dasseti lokavohāravisayattā	92	
PA_tika-s04_01t:92_5	karuṇāya, paññāgahaṇena samaññāya anatidhāvanaṃ. Sabhāvānavabodhena hi dhammānaṃ	92	
PA_tika-s04_01t:92_6	samaññaṃ atidhāvitvā sattādiparāmasanaṃ hotīti. Tathā karuṇāgahaṇena mahākaruṇāsamāpattivihāraṃ	92	
PA_tika-s04_01t:92_7	dasseti, paññāgahaṇena tīsu kālesu appaṭihatañāṇaṃ catusaccañāṇaṃ, catupaṭisambhidāñāṇaṃ,	92	
PA_tika-s04_01t:92_8	catuvesārajjañāṇaṃ. Karuṇāgahaṇena mahākaruṇāsamāpattiñāṇassa gahitattā sesāsādhāraṇañāṇāni,	92	
PA_tika-s04_01t:92_9	cha abhiññā, aṭṭhasu parisāsu akampanañāṇāni, dasa balāni, cuddasa buddhañāṇāni,	92	
PA_tika-s04_01t:92_10	soḷasa ñāṇacariyā, aṭṭhārasa buddhadhammā, catucattālīsa ñāṇavatthūni, sattasattati	921	
PA_tika-s04_01t:92_11	ñāṇavatthūnīti evamādīnaṃ anekesaṃ paññāpabhedānaṃ vasena ñāṇacāraṃ dasseti. Tathā	921	
PA_tika-s04_01t:92_12	karuṇāgahaṇena caraṇasampattiṃ, paññāgahaṇena vijjāsampattiṃ. Karuṇāgahaṇena attādhipatitā,	921	
PA_tika-s04_01t:92_13	paññāgahaṇena dhammādhipatitā. Karuṇāgahaṇena lokanāthabhāvo, paññāgahaṇena attanāthabhāvo.	921	
PA_tika-s04_01t:92_14	Tathā karuṇāgahaṇena pubbakāribhāvo, paññāgahaṇena kataññutā. Tathā karuṇāgahaṇena	921	
PA_tika-s04_01t:92_15	aparantapatā, paññāgahaṇena anattantapatā. Karuṇāgahaṇena vā buddhakaradhammasiddhi,	921	
PA_tika-s04_01t:92_16	paññāgahaṇena buddhabhāvasiddhi. Tathā karuṇāgahaṇena paresaṃ tāraṇaṃ, paññāgahaṇena	921	
PA_tika-s04_01t:92_17	sayaṃtaraṇaṃ. Tathā karuṇāgahaṇena sabbasattesu anuggahacittatā, paññāgahaṇena sabbadhammesu	921	
PA_tika-s04_01t:92_18	virattacittatā dassitā hoti.	921	
PA_tika-s04_01t:93_0	Sabbesañca buddhaguṇānaṃ karuṇā ādi tannidānabhāvato, paññā pariyosānaṃ tato uttarikaraṇīyābhāvato.	93	
PA_tika-s04_01t:93_1	Iti ādipariyosānadassanena sabbe buddhaguṇā dassitā honti. Tathā karuṇāgahaṇena sīlakkhandhapubbaṅgamo	93	
PA_tika-s04_01t:93_2	samādhikkhandho dassito hoti. Karuṇānidānañhi sīlaṃ tato pāṇātipātādiviratippavattito,	93	
PA_tika-s04_01t:93_3	sā ca jhānattayasampayoginīti. Paññāvacanena paññākkhandho. Sīlañca sabbesaṃ buddhaguṇānaṃ	93	
PA_tika-s04_01t:93_4	ādi, samādhi majjhe, paññā pariyosānanti evampi ādimajjhapariyosānakalyāṇā sabbe	93	
PA_tika-s04_01t:93_5	buddhaguṇā dassitā honti nayato dassitattā. Eso eva hi niravasesato buddhaguṇānaṃ	93	
PA_tika-s04_01t:93_6	dassanupāyo, yadidaṃ nayaggahaṇaṃ, aññathā ko nāma samattho bhagavato guṇe anupadaṃ	93	
PA_tika-s04_01t:93_7	niravasesato dassetuṃ? Tenevāha –	93	
PA_tika-s04_01t:94	“Buddhopi buddhassa bhaṇeyya vaṇṇaṃ,	9	
PA_tika-s04_01t:95	Kappampi ce aññamabhāsamāno;	9	
PA_tika-s04_01t:96	Khīyetha kappo ciradīghamantare,	9	
PA_tika-s04_01t:97	Vaṇṇo na khīyetha tathāgatassā”ti. ;	9	
PA_tika-s04_01t:98	Teneva ca āyasmatā sāriputtattherenapi buddhaguṇaparicchedanaṃ pati anuyuttena “no hetaṃ, bhante”ti paṭikkhipitvā “apica me, bhante, dhammanvayo vidito”ti vuttaṃ.	9	
PA_tika-s04_01t:99_0	2. Evaṃ saṅkhepena sakalasabbaññuguṇehi bhagavantaṃ abhitthavitvā idāni saddhammaṃ	99	
PA_tika-s04_01t:99_1	thometuṃ “buddhopī”tiādimāha. Tattha buddhoti kattuniddeso. Buddhabhāvanti kammaniddeso.	99	
PA_tika-s04_01t:99_2	Bhāvetvā sacchikatvāti ca pubbakālakiriyāniddeso. Yanti aniyamato kammaniddeso. Upagatoti	99	
PA_tika-s04_01t:99_3	aparakālakiriyāniddeso. Vandeti kiriyāniddeso. Tanti niyamanaṃ. Dhammanti vandanakiriyāya	99	
PA_tika-s04_01t:99_4	kammaniddeso. Gatamalaṃ anuttaranti ca tabbisesanaṃ.	99	
PA_tika-s04_01t:100_0	Tattha buddhasaddassa tāva “bujjhitā saccānīti buddho, bodhetā pajāyāti buddho”tiādinā	100	
PA_tika-s04_01t:100_1	niddesanayena attho veditabbo. Atha vā savāsanāya aññāṇaniddāya accantavigamato,	100	
PA_tika-s04_01t:100_2	buddhiyā vā vikasitabhāvato buddhavāti buddho jāgaraṇavikasanatthavasena. Atha vā	100	
PA_tika-s04_01t:100_3	kassacipi ñeyyadhammassa anavabuddhassa abhāvena ñeyyavisesassa kammabhāvena aggahaṇato	100	
PA_tika-s04_01t:100_4	kammavacanicchāya abhāvena avagamanatthavaseneva kattuniddeso labbhatīti buddhavāti	100	
PA_tika-s04_01t:100_5	buddho yathā “dikkhito na dadātī”ti. Atthato pana pāramitāparibhāvito sayambhuñāṇena	100	
PA_tika-s04_01t:100_6	saha vāsanāya vihataviddhaṃsitaniravasesakileso mahākaruṇāsabbaññutaññāṇādiaparimeyyaguṇagaṇādhāro	100	
PA_tika-s04_01t:100_7	khandhasantāno buddho. Yathāha –	100	
PA_tika-s04_01t:101	“Buddhoti yo so bhagavā sayambhū anācariyako pubbe ananussutesu dhammesu sāmaṃ saccāni abhisambujjhi, tattha ca sabbaññutaṃ patto balesu ca vasībhāva”nti.	10	
PA_tika-s04_01t:102_0	Api-saddo sambhāvane. Tena “evaṃ guṇavisesayutto sopi nāma bhagavā”ti vakkhamānaguṇadhamme	102	
PA_tika-s04_01t:102_1	sambhāvanaṃ dīpeti. Buddhabhāvanti sammāsambodhiṃ. Bhāvetvāti uppādetvā vaḍḍhetvā	102	
PA_tika-s04_01t:102_2	ca. Sacchikatvāti paccakkhaṃ katvā. Upagatoti patto, adhigatoti attho. Etassa buddhabhāvanti	102	
PA_tika-s04_01t:102_3	etena sambandho. Gatamalanti vigatamalaṃ, niddosanti attho. Vandeti paṇamāmi, thomemi	102	
PA_tika-s04_01t:102_4	vā. Anuttaranti uttararahitaṃ, lokuttaranti attho. Dhammanti yathānusiṭṭhaṃ paṭipajjamāne	102	
PA_tika-s04_01t:102_5	apāyato ca saṃsārato ca apatamāne katvā dhāretīti dhammo. Ayañhettha saṅkhepattho	102	
PA_tika-s04_01t:102_6	– evaṃ vividhaguṇagaṇasamannāgato buddhopi bhagavā yaṃ ariyamaggasaṅkhātaṃ dhammaṃ	102	
PA_tika-s04_01t:102_7	bhāvetvā, phalanibbānaṃ pana sacchikatvā anuttaraṃ sammāsambodhiṃ adhigato, tamevaṃ	102	
PA_tika-s04_01t:102_8	buddhānampi buddhabhāvahetubhūtaṃ sabbadosamalarahitaṃ attano uttaritarābhāvena anuttaraṃ	102	
PA_tika-s04_01t:102_9	paṭivedhasaddhammaṃ namāmīti. Pariyattisaddhammassapi tappakāsanattā idha saṅgaho daṭṭhabbo.	102	
PA_tika-s04_01t:103_0	Atha vā “abhidhammanayasamuddaṃ adhigañchi, tīṇi piṭakāni sammasī”ti ca aṭṭhakathāyaṃ	103	
PA_tika-s04_01t:103_1	vuttattā pariyattidhammassapi sacchikiriyāsammasanapariyāyo labbhatīti sopi idha	103	
PA_tika-s04_01t:103_2	vutto evāti daṭṭhabbaṃ. Tathā “yaṃ dhammaṃ bhāvetvā sacchikatvā”ti ca vuttattā buddhakaradhammabhūtāhi	103	
PA_tika-s04_01t:103_3	pāramitāhi saha pubbabhāge adhisīlasikkhādayopi idha dhammasaddena saṅgahitāti veditabbā.	103	
PA_tika-s04_01t:103_4	Tāpi hi vigatappaṭipakkhatāya gatamalā, anaññasādhāraṇatāya anuttarā cāti. Tathā	103	
PA_tika-s04_01t:103_5	hi sattānaṃ sakalavaṭṭadukkhanissaraṇāya katamahābhinīhāro mahākaruṇādhivāsanapesalajjhāsayo	103	
PA_tika-s04_01t:103_6	paññāvisesapariyodātanimmalānaṃ dānadamasaññamādīnaṃ uttamadhammānaṃ satasahassādhikāni	103	
PA_tika-s04_01t:103_7	kappānaṃ cattāri asaṅkhyeyyāni sakkaccaṃ nirantaraṃ niravasesānaṃ bhāvanāpaccakkhakaraṇehi	103	
PA_tika-s04_01t:103_8	kammādīsu adhigatavasībhāvo acchariyācinteyyamahānubhāvo adhisīlaadhicittānaṃ paramukkaṃsapāramippatto	103	
PA_tika-s04_01t:103_9	bhagavā paccayākāre catuvīsatikoṭisatasahassamukhena mahāvajirañāṇaṃ pesetvā anuttaraṃ	103	
PA_tika-s04_01t:103_10	sammāsambodhiṃ abhisambuddhoti.	1031	
PA_tika-s04_01t:104_0	Ettha ca “bhāvetvā”ti etena vijjāsampadāya dhammaṃ thometi, “sacchikatvā”ti etena	104	
PA_tika-s04_01t:104_1	vimuttisampadāya. Tathā paṭhamena jhānasampadāya, dutiyena vimokkhasampadāya. Paṭhamena	104	
PA_tika-s04_01t:104_2	vā samādhisampadāya, dutiyena samāpattisampadāya. Atha vā paṭhamena khayañāṇabhāvena,	104	
PA_tika-s04_01t:104_3	dutiyena anuppādañāṇabhāvena. Paṭhamena vā vijjūpamatāya, dutiyena vajirūpamatāya.	104	
PA_tika-s04_01t:104_4	Purimena vā virāgasampattiyā, dutiyena nirodhasampattiyā. Tathā paṭhamena niyyānabhāvena,	104	
PA_tika-s04_01t:104_5	dutiyena nissaraṇabhāvena. Paṭhamena vā hetubhāvena, dutiyena asaṅkhatabhāvena. Paṭhamena	104	
PA_tika-s04_01t:104_6	vā dassanabhāvena, dutiyena vivekabhāvena. Paṭhamena vā adhipatibhāvena, dutiyena	104	
PA_tika-s04_01t:104_7	amatabhāvena dhammaṃ thometi. Atha vā “yaṃ dhammaṃ bhāvetvā buddhabhāvaṃ upagato”ti	104	
PA_tika-s04_01t:104_8	etena svākkhātatāya dhammaṃ thometi, “sacchikatvā”ti etena sandiṭṭhikatāya. Tathā	104	
PA_tika-s04_01t:104_9	purimena akālikatāya, pacchimena ehipassikatāya. Purimena vā opaneyyikatāya, pacchimena	104	
PA_tika-s04_01t:104_10	paccattaṃ veditabbatāya dhammaṃ thometi. “Gatamala”nti iminā saṃkilesābhāvadīpanena	1041	
PA_tika-s04_01t:104_11	dhammassa parisuddhataṃ dasseti, “anuttara”nti etena aññassa visiṭṭhassa abhāvadīpanena	1041	
PA_tika-s04_01t:104_12	vipulaparipuṇṇataṃ. Paṭhamena vā pahānasampadaṃ dhammassa dasseti, dutiyena pabhavasampadaṃ.	1041	
PA_tika-s04_01t:104_13	Bhāvetabbatāya vā dhammassa gatamalabhāvo yojetabbo. Bhāvanāguṇena hi so dosānaṃ	1041	
PA_tika-s04_01t:104_14	samugghātako hotīti. Sacchikātabbabhāvena anuttarabhāvo yojetabbo. Sacchikiriyānibbattito	1041	
PA_tika-s04_01t:104_15	hi taduttarikaraṇīyābhāvato anaññasādhāraṇatāya anuttaroti. Tathā “bhāvetvā”ti etena	1041	
PA_tika-s04_01t:104_16	saha pubbabhāgasīlādīhi sekkhā sīlasamādhipaññākkhandhā dassitā honti. “Sacchikatvā”ti	1041	
PA_tika-s04_01t:104_17	etena saha asaṅkhatāya dhātuyā asekkhā sīlasamādhipaññākkhandhā dassitā hontīti.	1041	
PA_tika-s04_01t:105_0	3. Evaṃ saṅkhepeneva sabbadhammaguṇehi saddhammaṃ abhitthavitvā idāni ariyasaṅghaṃ	105	
PA_tika-s04_01t:105_1	thometuṃ “sugatassā”tiādimāha. Tattha sugatassāti sambandhaniddeso. “Tassa puttāna”nti	105	
PA_tika-s04_01t:105_2	etena sambandho. Orasānanti puttavisesanaṃ. Mārasenamathanānanti orasaputtabhāve	105	
PA_tika-s04_01t:105_3	kāraṇaniddeso tena kilesappahānameva bhagavato orasaputtabhāve kāraṇaṃ anujānātīti	105	
PA_tika-s04_01t:105_4	dasseti. Aṭṭhannanti gaṇanaparicchedaniddeso. Tena ca satipi tesaṃ sattavisesabhāvena	105	
PA_tika-s04_01t:105_5	anekasatasahassabhāve imaṃ gaṇanaparicchedaṃ nātivattantīti dasseti maggaṭṭhaphalaṭṭhabhāvānativattanato.	105	
PA_tika-s04_01t:105_6	Samūhanti samudāyaniddeso. Ariyasaṅghanti guṇavisiṭṭhasaṃhatabhāvaniddeso. Tena asatipi	105	
PA_tika-s04_01t:105_7	ariyapuggalānaṃ kāyasāmaggiyaṃ ariyasaṅghabhāvaṃ dasseti diṭṭhisīlasāmaññena saṃhatabhāvato.	105	
PA_tika-s04_01t:106_0	Tattha urasi bhavā jātā saṃbaddhā ca orasā. Yathā hi sattānaṃ orasaputtā attajatāya	106	
PA_tika-s04_01t:106_1	pitu santakassa dāyajjassa visesena bhāgino honti, evametepi ariyapuggalā sammāsambuddhassa	106	
PA_tika-s04_01t:106_2	savanante ariyāya jātiyā jātatāya bhagavato santakassa vimuttisukhassa ariyadhammaratanassa	106	
PA_tika-s04_01t:106_3	ekantena bhāginoti orasā viya orasā. Atha vā bhagavato dhammadesanānubhāvena ariyabhūmiṃ	106	
PA_tika-s04_01t:106_4	okkamamānā okkantā ca ariyasāvakā bhagavato ure vāyāmajanitābhijātitāya nippariyāyena	106	
PA_tika-s04_01t:106_5	orasaputtāti vattabbataṃ arahanti. Sāvakehi pavattiyamānāpi hi dhammadesanā “bhagavato	106	
PA_tika-s04_01t:106_6	dhammadesanā”icceva vuccati taṃmūlakattā lakkhaṇādivisesābhāvato ca.	106	
PA_tika-s04_01t:107_0	Yadipi ariyasāvakānaṃ ariyamaggādhigamasamaye bhagavato viya tadantarāyakaraṇatthaṃ	107	
PA_tika-s04_01t:107_1	devaputtamāro, māravāhinī vā na ekantena apasādeti, tehi pana apasādetabbatāya kāraṇe	107	
PA_tika-s04_01t:107_2	vimathite tepi vimathitā eva nāma hontīti āha – “mārasenamathanāna”nti. Imasmiṃ panatthe	107	
PA_tika-s04_01t:107_3	“māramārasenamathanāna”nti vattabbe “mārasenamathanāna”nti ekadesasarūpekaseso katoti	107	
PA_tika-s04_01t:107_4	daṭṭhabbaṃ. Atha vā khandhābhisaṅkhāramārānaṃ viya devaputtamārassapi guṇamāraṇe	107	
PA_tika-s04_01t:107_5	sahāyabhāvūpagamanato kilesabalakāyo “senā”ti vuccati. Yathāha – “kāmā te paṭhamā	107	
PA_tika-s04_01t:107_6	senā”tiādi. Sā ca tehi diyaḍḍhasahassabhedā, anantabhedā vā kilesavāhinī satidhammavicayavīriyasamathādiguṇappaharaṇehi	107	
PA_tika-s04_01t:107_7	odhiso vimathitā vihatā viddhastā cāti mārasenamathanā, ariyasāvakā. Etena tesaṃ	107	
PA_tika-s04_01t:107_8	bhagavato anujātaputtataṃ dasseti.	107	
PA_tika-s04_01t:108_0	Ārakattā kilesehi, anaye na iriyanato, aye ca iriyanato ariyā niruttinayena. Atha	108	
PA_tika-s04_01t:108_1	vā sadevakena lokena saraṇanti araṇīyato upagantabbato, upagatānañca tadatthasiddhito	108	
PA_tika-s04_01t:108_2	ariyā, ariyānaṃ saṅghoti ariyasaṅgho, ariyo ca so saṅgho cāti vā ariyasaṅgho, taṃ	108	
PA_tika-s04_01t:108_3	ariyasaṅghaṃ. Bhagavato aparabhāge buddhadhammaratanānampi samadhigamo saṅgharatanādhīnoti	108	
PA_tika-s04_01t:108_4	assa ariyasaṅghassa bahūpakārataṃ dassetuṃ idheva “sirasā vande”ti vuttanti daṭṭhabbaṃ.	108	
PA_tika-s04_01t:109_0	Ettha ca “sugatassa orasānaṃ puttāna”nti etena ariyasaṅghassa pabhavasampadaṃ dasseti,	109	
PA_tika-s04_01t:109_1	“mārasenamathanāna”nti etena pahānasampadaṃ sakalasaṃkilesappahānadīpanato. “Aṭṭhannampi	109	
PA_tika-s04_01t:109_2	samūha”nti etena ñāṇasampadaṃ maggaṭṭhaphalaṭṭhabhāvadīpanato. “Ariyasaṅgha”nti etena	109	
PA_tika-s04_01t:109_3	pabhavasampadaṃ dasseti sabbasaṅghānaṃ aggabhāvadīpanato. Atha vā “sugatassa orasānaṃ	109	
PA_tika-s04_01t:109_4	puttāna”nti ariyasaṅghassa visuddhanissayabhāvadīpanaṃ, “mārasenamathanāna”nti sammāujuñāyasāmīcippaṭipannabhāvadīpanaṃ,	109	
PA_tika-s04_01t:109_5	“aṭṭhannampi samūha”nti āhuneyyādibhāvadīpanaṃ, “ariyasaṅgha”nti anuttarapuññakkhettabhāvadīpanaṃ.	109	
PA_tika-s04_01t:109_6	Tathā “sugatassa orasānaṃ puttāna”nti etena ariyasaṅghassa lokuttarasaraṇagamanasabbhāvaṃ	109	
PA_tika-s04_01t:109_7	dīpeti. Lokuttarasaraṇagamanena hi te bhagavato orasaputtā jātā. “Mārasenamathanāna”nti	109	
PA_tika-s04_01t:109_8	etena abhinīhārasampadāsiddhaṃ pubbabhāge sammāpaṭipattiṃ dasseti. Katābhinīhārā	109	
PA_tika-s04_01t:109_9	hi sammāpaṭipannā māraṃ māraparisaṃ vā abhivijinanti. “Aṭṭhannampi samūha”nti etena	109	
PA_tika-s04_01t:109_10	viddhastavipakkhe sekkhāsekkhadhamme dasseti puggalādhiṭṭhānena maggaphaladhammānaṃ	1091	
PA_tika-s04_01t:109_11	pakāsitattā. “Ariyasaṅgha”nti aggadakkhiṇeyyabhāvaṃ dasseti. Saraṇagamanañca sāvakānaṃ	1091	
PA_tika-s04_01t:109_12	sabbaguṇānaṃ ādi, sapubbabhāgappaṭipadā sekkhā sīlakkhandhādayo majjhe, asekkhā sīlakkhandhādayo	1091	
PA_tika-s04_01t:109_13	pariyosānanti ādimajjhapariyosānakalyāṇā saṅkhepato sabbe ariyasaṅghaguṇā pakāsitā honti.	1091	
PA_tika-s04_01t:110_0	4. Evaṃ gāthāttayena saṅkhepato sakalaguṇasaṃkittanamukhena ratanattayassa paṇāmaṃ	110	
PA_tika-s04_01t:110_1	katvā idāni taṃnipaccakāraṃ yathādhippete payojane pariṇāmento “iti me”tiādimāha.	110	
PA_tika-s04_01t:110_2	Tattha ratijananaṭṭhena ratanaṃ, buddhadhammasaṅghā. Tesañhi “itipi so bhagavā”tiādinā	110	
PA_tika-s04_01t:110_3	yathābhūtaguṇe āvajjentassa amatādhigamahetubhūtaṃ anappakaṃ pītipāmojjaṃ uppajjati. Yathāha –	110	
PA_tika-s04_01t:111_0	“Yasmiṃ, mahānāma, samaye ariyasāvako tathāgataṃ anussarati, nevassa tasmiṃ samaye	111	
PA_tika-s04_01t:111_1	rāgapariyuṭṭhitaṃ cittaṃ hoti, na dosa…pe… na mohapariyuṭṭhitaṃ cittaṃ hoti, ujugatamevassa	111	
PA_tika-s04_01t:111_2	tasmiṃ samaye cittaṃ hoti tathāgataṃ ārabbha. Ujugatacitto kho pana, mahānāma, ariyasāvako	111	
PA_tika-s04_01t:111_3	labhati atthavedaṃ, labhati dhammavedaṃ, labhati dhammūpasaṃhitaṃ pāmojjaṃ, pamuditassa pīti jāyatī”tiādi.	111	
PA_tika-s04_01t:112	Cittīkatādibhāvo vā ratanaṭṭho. Vuttañhetaṃ –	11	
PA_tika-s04_01t:113	“Cittīkataṃ mahagghañca, atulaṃ dullabhadassanaṃ;	11	
PA_tika-s04_01t:114	Anomasattaparibhogaṃ, ratanaṃ tena vuccatī”ti. ;	11	
PA_tika-s04_01t:115	Cittīkatabhāvādayo ca anaññasādhāraṇā buddhādīsu eva labbhantīti.	11	
PA_tika-s04_01t:116_0	Vandanāva vandanāmayaṃ yathā “dānamayaṃ, sīlamaya”nti. Vandanā cettha kāyavācācittehi	116	
PA_tika-s04_01t:116_1	tiṇṇaṃ ratanānaṃ guṇaninnatā, thomanā vā. Pujjabhāvaphalanibbattanato puññaṃ, attano	116	
PA_tika-s04_01t:116_2	santānaṃ punātīti vā. Suvihatantarāyoti suṭṭhu vihatantarāyo. Etena attano pasādasampattiyā,	116	
PA_tika-s04_01t:116_3	ratanattayassa ca khettabhāvasampattiyā taṃ puññaṃ atthappakāsanassa upaghātakaupaddavānaṃ	116	
PA_tika-s04_01t:116_4	vihanane samatthanti dasseti. Hutvāti pubbakālakiriyā. Tassa “atthaṃ pakāsayissāmī”ti	116	
PA_tika-s04_01t:116_5	etena sambandho. Tassāti yaṃ ratanattayavandanāmayaṃ puññaṃ, tassa. Ānubhāvenāti balena.	116	
PA_tika-s04_01t:117_0	5. Evaṃ ratanattayassa nipaccakārakaraṇe payojanaṃ dassetvā idāni yassā dhammadesanāya	117	
PA_tika-s04_01t:117_1	atthaṃ saṃvaṇṇetukāmo, tassā tāva guṇābhitthavanavasena upaññāpanatthaṃ “ekakadukādipaṭimaṇḍitassā”tiādimāha,	117	
PA_tika-s04_01t:117_2	ekakādīni aṅgāni uparūpari vaḍḍhetvā desitehi suttantehi paṭimaṇḍitassa visiṭṭhassāti	117	
PA_tika-s04_01t:117_3	attho. Etena “aṅguttaro”ti ayaṃ imassa āgamassa atthānugatā samaññāti dasseti. Nanu	117	
PA_tika-s04_01t:117_4	ca ekakādivasena desitāni suttāniyeva āgamo. Kassa pana ekakadukādīhi paṭimaṇḍitabhāvoti?	117	
PA_tika-s04_01t:117_5	Saccametaṃ paramatthato, suttāni pana upādāya paññatto āgamo. Yatheva hi atthabyañjanasamudāye	117	
PA_tika-s04_01t:117_6	suttanti vohāro, evaṃ suttasamudāye āgamoti vohāro. Ekakādīhi aṅgehi uparūpari uttaro	117	
PA_tika-s04_01t:117_7	adhikoti aṅguttaro, āgamissanti ettha, etena, etasmā vā attatthaparatthādayoti āgamo,	117	
PA_tika-s04_01t:117_8	ādikalyāṇādiguṇasampattiyā uttamaṭṭhena taṃtaṃabhipatthitasamiddhihetutāya paṇḍitehi	117	
PA_tika-s04_01t:117_9	varitabbato varo, āgamo ca so varo ca seṭṭhaṭṭhenāti āgamavaro, āgamasammatehi vā	117	
PA_tika-s04_01t:117_10	varoti āgamavaro. Aṅguttaro ca so āgamavaro cāti aṅguttarāgamavaro, tassa.	1171	
PA_tika-s04_01t:118_0	Puṅgavā vuccanti usabhā, asantasanaparissayasahanassa paripālanādiguṇehi taṃsadisatāya	118	
PA_tika-s04_01t:118_1	dhammakathikā eva puṅgavāti dhammakathikapuṅgavā, tesaṃ. Hetūpamādippaṭimaṇḍitanānāvidhadesanānayavicittatāya	118	
PA_tika-s04_01t:118_2	vicittapaṭibhānajananassa. Sumaṅgalavilāsinīādīsu pana “buddhānubuddhasaṃvaṇṇitassā”ti	118	
PA_tika-s04_01t:118_3	vuttaṃ. Buddhānañhi saccappaṭivedhaṃ anugamma paṭividdhasaccā aggasāvakādayo ariyā	118	
PA_tika-s04_01t:118_4	buddhānubuddhā. Ayampi āgamo tehi atthasaṃvaṇṇanāvasena guṇasaṃvaṇṇanāvasena ca saṃvaṇṇito	118	
PA_tika-s04_01t:118_5	eva. Atha vā buddhā ca anubuddhā ca buddhānubuddhāti yojetabbaṃ. Sammāsambuddheneva	118	
PA_tika-s04_01t:118_6	hi tiṇṇaṃ piṭakānaṃ atthavaṇṇanākkamo bhāsito, yā “pakiṇṇakadesanā”ti vuccati. Tato	118	
PA_tika-s04_01t:118_7	saṅgāyanādivaseneva sāvakehīti ācariyā vadanti. Idha pana “dhammakathikapuṅgavānaṃ	118	
PA_tika-s04_01t:118_8	vicittapaṭibhānajananassa”icceva thomanā katā. Saṃvaṇṇanāsu cāyaṃ ācariyassa pakati,	118	
PA_tika-s04_01t:118_9	yā taṃtaṃsaṃvaṇṇanāsu ādito tassa tassa saṃvaṇṇetabbassa dhammassa visesaguṇakittanena	118	
PA_tika-s04_01t:118_10	thomanā. Tathā hi sumaṅgalavilāsinīpapañcasūdanīsāratthappakāsanīsu aṭṭhasālinīādīsu	1181	
PA_tika-s04_01t:118_11	ca yathākkamaṃ “saddhāvahaguṇassa, paravādamathanassa, ñāṇappabhedajananassa, tassa	1181	
PA_tika-s04_01t:118_12	gambhīrañāṇehi ogāḷhassa abhiṇhaso nānānayavicittassā”tiādinā thomanā katā.	1181	
PA_tika-s04_01t:119_0	6. Attho kathīyati etāyāti atthakathā, sā eva aṭṭhakathā, ttha-kārassa ṭṭha-kāraṃ	119	
PA_tika-s04_01t:119_1	katvā yathā “dukkhassa pīḷanaṭṭho”ti. Āditotiādimhi paṭhamasaṅgītiyaṃ. Chaḷabhiññatāya	119	
PA_tika-s04_01t:119_2	paramena cittavasībhāvena samannāgatattā jhānādīsu pañcavidhavasitāsabbhāvato ca	119	
PA_tika-s04_01t:119_3	vasino, therā mahākassapādayo, tesaṃ satehi pañcahi. Yāti yā aṭṭhakathā. Saṅgītāti	119	
PA_tika-s04_01t:119_4	atthaṃ pakāsetuṃ yuttaṭṭhāne “ayaṃ etassa attho, ayaṃ etassa attho”ti saṅgahetvā	119	
PA_tika-s04_01t:119_5	vuttā. Anusaṅgītā ca yasattherādīhi pacchāpi dutiyatatiyasaṅgītīsu. Iminā attano	119	
PA_tika-s04_01t:119_6	saṃvaṇṇanāya āgamanavisuddhiṃ dasseti.	119	
PA_tika-s04_01t:120_0	7. Sīhassa lānato gahaṇato sīhaḷo, sīhakumāro. Taṃvaṃsajātatāya tambapaṇṇidīpe khattiyānaṃ,	120	
PA_tika-s04_01t:120_1	tesaṃ nivāsatāya tambapaṇṇidīpassa ca sīhaḷabhāvo veditabbo. Ābhatāti jambudīpato	120	
PA_tika-s04_01t:120_2	ānītā. Athāti pacchā. Aparabhāge hi asaṅkaratthaṃ sīhaḷabhāsāya aṭṭhakathā ṭhapitāti.	120	
PA_tika-s04_01t:120_3	Tena sā mūlaṭṭhakathā sabbasādhāraṇā na hotīti idaṃ atthappakāsanaṃ ekantena karaṇīyanti	120	
PA_tika-s04_01t:120_4	dasseti. Tenevāha – “dīpavāsīnamatthāyā”ti. Tattha dīpavāsīnanti jambudīpavāsīnaṃ,	120	
PA_tika-s04_01t:120_5	dīpavāsīnanti vā sīhaḷadīpavāsīnaṃ atthāya sīhaḷabhāsāya ṭhapitāti yojanā.	120	
PA_tika-s04_01t:121_0	8. Apanetvānāti kañcukasadisaṃ sīhaḷabhāsaṃapanetvāna. Tatoti aṭṭhakathāto. Ahanti	121	
PA_tika-s04_01t:121_1	attānaṃ niddisati. Manoramaṃ bhāsanti māgadhabhāsaṃ. Sā hi sabhāvaniruttibhūtā paṇḍitānaṃ	121	
PA_tika-s04_01t:121_2	manaṃ ramayatīti. Tenevāha – “tantinayānucchavika”nti, pāḷigatiyā anulomikaṃ pāḷicchāyānuvidhāyininti	121	
PA_tika-s04_01t:121_3	attho. Vigatadosanti asabhāvaniruttibhāsantararahitaṃ.	121	
PA_tika-s04_01t:122_0	9. Samayaṃ avilomentoti siddhantaṃ avirodhento. Etena atthadosābhāvamāha. Aviruddhattā	122	
PA_tika-s04_01t:122_1	eva hi theravādāpi idha pakāsīyissanti. Theravaṃsadīpānanti thirehi sīlakkhandhādīhi	122	
PA_tika-s04_01t:122_2	samannāgatattā therā, mahākassapādayo, tehi āgatā ācariyaparamparā theravaṃso. Tappariyāpannā	122	
PA_tika-s04_01t:122_3	hutvā āgamādhigamasampannattā paññāpajjotena tassa samujjalanato theravaṃsadīpā,	122	
PA_tika-s04_01t:122_4	mahāvihāravāsino therā, tesaṃ. Vividhehi ākārehi nicchīyatīti vinicchayo, gaṇṭhiṭṭhānesu	122	
PA_tika-s04_01t:122_5	khīlamaddanākārena pavattā vimaticchedakathā. Suṭṭhu nipuṇo saṇho vinicchayo etesanti	122	
PA_tika-s04_01t:122_6	sunipuṇavinicchayā. Atha vā vinicchinotīti vinicchayo, yathāvuttatthavisayaṃ ñāṇaṃ.	122	
PA_tika-s04_01t:122_7	Suṭṭhu nipuṇo cheko vinicchayo etesanti sunipuṇavinicchayā. Etena mahākassapādittheraparamparābhato,	122	
PA_tika-s04_01t:122_8	tatoyeva ca aviparīto saṇhasukhumo mahāvihāravāsīnaṃ vinicchayoti tassa pamāṇabhūtataṃ dasseti.	122	
PA_tika-s04_01t:123_0	10. Sujanassa cāti ca-saddo sampiṇḍanattho. Tena “na kevalaṃ jambudīpavāsīnaṃyeva	123	
PA_tika-s04_01t:123_1	atthāya, atha kho sādhujanānaṃ tosanatthañcā”ti dasseti. Tena ca “tambapaṇṇidīpavāsīnampi	123	
PA_tika-s04_01t:123_2	atthāyā”ti ayamattho siddho hoti uggahaṇādisukaratāya tesampi bahūpakārattā. Ciraṭṭhitatthanti	123	
PA_tika-s04_01t:123_3	ciraṭṭhitiatthaṃ, cirakālāvaṭṭhānāyāti attho. Idañhi atthappakāsanaṃ aviparītabyañjanasunikkhepassa	123	
PA_tika-s04_01t:123_4	atthasunītassa ca upāyabhāvato saddhammassa ciraṭṭhitiyā saṃvattati. Vuttañhetaṃ bhagavatā –	123	
PA_tika-s04_01t:124	“Dveme, bhikkhave, dhammā saddhammassa ṭhitiyā asammosāya anantaradhānāya saṃvattanti. Katame dve? Sunikkhittañca padabyañjanaṃ, attho ca sunīto”ti.	12	
PA_tika-s04_01t:125_0	11-12. Yaṃ atthavaṇṇanaṃ katthukāmo, tassā mahantattaṃ pariharituṃ “sāvatthipabhūtīna”ntiādimāha.	125	
PA_tika-s04_01t:125_1	Tenāha – “na idha vitthārakathaṃ karissāmi, na taṃ idha vicārayissāmī”ti ca. Tattha	125	
PA_tika-s04_01t:125_2	dīghassāti dīghanikāyassa. Majjhimassāti majjhimanikāyassa. “Saṅgītīnaṃ dvinnaṃ yā	125	
PA_tika-s04_01t:125_3	me atthaṃ vadantenā”tipi pāṭho. Tatthapi saṅgītīnaṃ dvinnanti dīghamajjhimanikāyānanti	125	
PA_tika-s04_01t:125_4	attho gahetabbo. Meti karaṇatthe sāmivacanaṃ, mayāti attho. Sudanti nipātamattaṃ.	125	
PA_tika-s04_01t:125_5	Heṭṭhā dīghassa majjhimassa ca atthaṃ vadantena sāvatthipabhutīnaṃ nagarānaṃ yā vaṇṇanā	125	
PA_tika-s04_01t:125_6	katā, tassā vitthārakathaṃ na idha bhiyyo karissāmīti yojetabbaṃ. Yāni ca tattha	125	
PA_tika-s04_01t:125_7	vatthūni vitthāravasena vuttāni, tesampi vitthārakathaṃ na idha bhiyyo karissāmīti sambandho.	125	
PA_tika-s04_01t:126_0	13. Idāni “na idha vitthārakathaṃ karissāmī”ti sāmaññato vuttassa atthassa pavaraṃ	126	
PA_tika-s04_01t:126_1	dassetuṃ – “suttānaṃ panā”tiādi vuttaṃ. Suttānaṃ ye atthā vatthūhi vinā na pakāsantīti yojetabbaṃ.	126	
PA_tika-s04_01t:127_0	14. Yaṃ aṭṭhakathaṃ kattukāmo, tadekadesabhāvena visuddhimaggo ca gahetabboti kathikānaṃ	127	
PA_tika-s04_01t:127_1	upadesaṃ karonto tattha vicāritadhamme uddesavasena dasseti – “sīlakathā”tiādinā.	127	
PA_tika-s04_01t:127_2	Tattha sīlakathāti cārittavārittādivasena sīlassa vitthārakathā. Dhutadhammāti piṇḍapātikaṅgādayo	127	
PA_tika-s04_01t:127_3	terasa kilesadhunanakadhammā. Kammaṭṭhānāni sabbānīti pāḷiyaṃ āgatāni aṭṭhatiṃsa,	127	
PA_tika-s04_01t:127_4	aṭṭhakathāyaṃ dveti niravasesāni yogakammassa bhāvanāya pavattiṭṭhānāni. Cariyāvidhānasahitoti	127	
PA_tika-s04_01t:127_5	rāgacaritādīnaṃ sabhāvādividhānena sahito. Jhānāni cattāri rūpāvacarajjhānāni, samāpattiyo	127	
PA_tika-s04_01t:127_6	catasso āruppasamāpattiyo. Aṭṭhapi vā paṭiladdhamattāni jhānāni samāpajjanavasībhāvappattiyā	127	
PA_tika-s04_01t:127_7	samāpattiyo. Jhānāni vā rūpārūpāvacarajjhānāni, samāpattiyo phalasamāpattinirodhasamāpattiyo.	127	
PA_tika-s04_01t:128	15. Lokiyalokuttarabhedā cha abhiññāyo sabbā abhiññāyo. Ñāṇavibhaṅgādīsu āgatanayena ekavidhādinā paññāya saṃkaletvā sampiṇḍetvā nicchayo paññāsaṅkalananicchayo.	12	
PA_tika-s04_01t:129_0	16. Paccayadhammānaṃ hetuādīnaṃ paccayuppannadhammānaṃ hetupaccayādibhāvo paccayākāro,	129	
PA_tika-s04_01t:129_1	tassa desanā paccayākāradesanā, paṭiccasamuppādakathāti attho. Sā pana ghanavinibbhogassa	129	
PA_tika-s04_01t:129_2	sudukkaratāya saṇhasukhumā, nikāyantaraladdhisaṅkararahitā, ekattanayādisahitā ca	129	
PA_tika-s04_01t:129_3	tattha vicāritāti āha – “suparisuddhanipuṇanayā”ti. Paṭisambhidādīsu āgatanayaṃ avissajjetvāva	129	
PA_tika-s04_01t:129_4	vicāritattā avimuttatantimaggā.	129	
PA_tika-s04_01t:130	17. Iti pana sabbanti iti-saddo parisamāpane, pana-saddo vacanālaṅkāre, etaṃ sabbanti attho. Idhāti imissā aṭṭhakathāya na vicārayissāmi punaruttibhāvatoti adhippāyo.	13	
PA_tika-s04_01t:131_0	18. Idāni tasseva avicāraṇassa ekantakāraṇaṃ niddhārento “majjhe visuddhimaggo”tiādimāha.	131	
PA_tika-s04_01t:131_1	Tattha “majjhe ṭhatvā”ti etena majjhabhāvadīpanena visesato catunnaṃ āgamānaṃ sādhāraṇaṭṭhakathā	131	
PA_tika-s04_01t:131_2	visuddhimaggo, na sumaṅgalavilāsinīādayo viya asādhāraṇaṭṭhakathāti dasseti. “Visesato”ti	131	
PA_tika-s04_01t:131_3	ca idaṃ vinayābhidhammānampi visuddhimaggo yathārahaṃ atthavaṇṇanā hoti evāti katvā vuttaṃ.	131	
PA_tika-s04_01t:132_0	19. Iccevāti iti eva. Tampīti visuddhimaggampi. Etāyāti manorathapūraṇiyā. Ettha	132	
PA_tika-s04_01t:132_1	ca “sīhaḷadīpaṃ ābhatā”tiādinā atthappakāsanassa nimittaṃ dasseti, “dīpavāsīnamatthāya	132	
PA_tika-s04_01t:132_2	sujanassa ca tuṭṭhatthaṃ ciraṭṭhitatthañca dhammassā”ti etena payojanaṃ, apanetvāna	132	
PA_tika-s04_01t:132_3	tatohaṃ, sīhaḷabhāsa”ntiādinā. “Sāvatthipabhutīna”ntiādinā ca karaṇappakāraṃ. Heṭṭhimanikāyesu	132	
PA_tika-s04_01t:132_4	visuddhimagge ca vicāritānaṃ atthānaṃ avicāraṇampi hi idha karaṇappakāro evāti.	132	
PA_tika-s04_01t:133	Ganthārambhakathāvaṇṇanā niṭṭhitā.	13	
PA_tika-s04_01t:134	1. Rūpādivaggavaṇṇanā	13	
PA_tika-s04_01t:135	Nidānavaṇṇanā	13	
PA_tika-s04_01t:136_0	Vibhāgavantānaṃ sabhāvavibhāvanaṃ vibhāgadassanavaseneva hotīti paṭhamaṃ tāva nipātasuttavasena	136	
PA_tika-s04_01t:136_1	vibhāgaṃ dassetuṃ “tattha aṅguttarāgamo nāmā”tiādimāha. Tattha tatthāti “aṅguttarāgamassa	136	
PA_tika-s04_01t:136_2	atthaṃ pakāsayissāmī”ti yadidaṃ vuttaṃ, tasmiṃ vacane, “yassa atthaṃ pakāsayissāmī”ti	136	
PA_tika-s04_01t:136_3	paṭiññātaṃ, so aṅguttarāgamo nāma nipātasuttavasena evaṃ vibhāgoti attho. Atha vā	136	
PA_tika-s04_01t:136_4	tatthāti “aṅguttaranissitaṃ attha”nti etasmiṃ vacane yo aṅguttarāgamo vutto, so nipātasuttādivasena edisoti attho.	136	
PA_tika-s04_01t:137_0	Idāni taṃ ādito paṭṭhāya saṃvaṇṇitukāmo attano saṃvaṇṇanāya paṭhamamahāsaṅgītiyaṃ	137	
PA_tika-s04_01t:137_1	nikkhittānukkamena pavattabhāvadassanatthaṃ “tassa nipātesu…pe… vuttaṃ nidānamādī”tiādimāha.	137	
PA_tika-s04_01t:137_2	Tattha yathāpaccayaṃ tattha tattha desitattā paññattattā ca vippakiṇṇānaṃ dhammavinayānaṃ	137	
PA_tika-s04_01t:137_3	saṅgahetvā gāyanaṃ kathanaṃ saṅgīti. Etena taṃtaṃsikkhāpadānaṃ suttānañca ādipariyosānesu	137	
PA_tika-s04_01t:137_4	antarantarā ca sambandhavasena ṭhapitaṃ saṅgītikāravacanaṃ saṅgahitaṃ hoti. Saṅgīyamānassa	137	
PA_tika-s04_01t:137_5	atthassa mahantatāya pūjanīyatāya ca mahatī saṅgīti mahāsaṅgīti, paṭhamā mahāsaṅgīti	137	
PA_tika-s04_01t:137_6	paṭhamamahāsaṅgīti, tassā pavattikālo paṭhamamahāsaṅgītikālo, tasmiṃ paṭhamamahāsaṅgītikāle.	137	
PA_tika-s04_01t:137_7	Nidadāti desanaṃ desakālādivasena aviditaṃ viditaṃ katvā nidassetīti nidānaṃ. Yo	137	
PA_tika-s04_01t:137_8	lokiyehi upogghātoti vuccati, svāyamettha “evaṃ me suta”ntiādiko gantho veditabbo.	137	
PA_tika-s04_01t:137_9	Na “sanidānāhaṃ, bhikkhave, dhammaṃ desemī”tiādīsu viya ajjhāsayādidesanuppattihetu.	137	
PA_tika-s04_01t:137_10	Tenevāha – “evaṃ me sutantiādikaṃ āyasmatā ānandena paṭhamamahāsaṅgītikāle vuttaṃ nidānamādī”ti.	1371	
PA_tika-s04_01t:138_0	1. “Sā panesā”tiādinā bāhiranidāne vattabbaṃ atidisitvā idāni abbhantaranidānaṃ ādito	138	
PA_tika-s04_01t:138_1	paṭṭhāya saṃvaṇṇituṃ “yaṃ paneta”nti vuttaṃ. Tattha yasmā saṃvaṇṇanaṃ karontena saṃvaṇṇetabbe	138	
PA_tika-s04_01t:138_2	dhamme padāni padavibhāgaṃ tadatthañca dassetvā tato paraṃ piṇḍatthādinidassanavasena	138	
PA_tika-s04_01t:138_3	ca saṃvaṇṇanā kātabbā, tasmā padāni tāva dassento “evanti nipātapada”ntiādimāha.	138	
PA_tika-s04_01t:138_4	Tattha padavibhāgoti padānaṃ viseso, na padaviggaho. Atha vā padāni ca padavibhāgo	138	
PA_tika-s04_01t:138_5	ca padavibhāgo, padaviggaho ca padavibhāgo ca padavibhāgoti vā ekasesavasena padapadaviggahā	138	
PA_tika-s04_01t:138_6	padavibhāgasaddena vuttāti veditabbaṃ. Tattha padaviggaho “jetassa vanaṃ jetavana”ntiādinā	138	
PA_tika-s04_01t:138_7	samāsapadesu daṭṭhabbo.	138	
PA_tika-s04_01t:139_0	Atthatoti padatthato. Taṃ pana padatthaṃ atthuddhārakkamena paṭhamaṃ evaṃ-saddassa	139	
PA_tika-s04_01t:139_1	dassento “evaṃ-saddo tāvā”tiādimāha. Avadhāraṇādīti ettha ādi-saddena idamatthapucchāparimāṇādiatthānaṃ	139	
PA_tika-s04_01t:139_2	saṅgaho daṭṭhabbo. Tathā hi “evaṃgatāni puthusippāyatanāni, evamādīnī”tiādīsu idaṃ-saddassa	139	
PA_tika-s04_01t:139_3	atthe evaṃ-saddo. Gata-saddo hi pakārapariyāyo, tathā vidhākāra-saddā ca. Tathā hi	139	
PA_tika-s04_01t:139_4	vidhayuttagatasadde lokiyā pakāratthe vadanti. “Evaṃ su te sunhātā suvilittā kappitakesamassū	139	
PA_tika-s04_01t:139_5	āmukkamaṇikuṇḍalābharaṇā odātavatthavasanā pañcahi kāmaguṇehi samappitā samaṅgībhūtā	139	
PA_tika-s04_01t:139_6	paricārenti seyyathāpi tvaṃ etarahi sācariyakoti. No hidaṃ, bho gotamā”tiādīsu pucchāyaṃ.	139	
PA_tika-s04_01t:139_7	“Evaṃ lahuparivattaṃ, evamāyupariyanto”ti ca ādīsu parimāṇe.	139	
PA_tika-s04_01t:140_0	Nanu ca “evaṃ su te sunhātā suvilittā evamāyupariyanto”ti ettha evaṃ-saddena pucchanākāraparimāṇākārānaṃ	140	
PA_tika-s04_01t:140_1	vuttattā ākārattho eva evaṃ-saddoti? Na, visesasabbhāvato. Ākāramattavācako hi evaṃ-saddo	140	
PA_tika-s04_01t:140_2	ākāratthoti adhippeto yathā “evaṃ byākho”tiādīsu, na pana ākāravisesavācako. Evañca	140	
PA_tika-s04_01t:140_3	katvā “evaṃ jātena maccenā”tiādīni upamādiudāharaṇāni upapannāni honti. Tathā hi	140	
PA_tika-s04_01t:140_4	“yathā hi…pe… bahu”nti ettha puppharāsiṭṭhāniyato manussūpapattisappurisūpanissayasaddhammassavanayonisomanasikārabhogasampatti-	140	
PA_tika-s04_01t:140_5	ādidānādipuññakiriyāhetusamudāyato sobhāsugandhatādiguṇayogato mālāguṇasadisiyo pahūtā	140	
PA_tika-s04_01t:140_6	puññakiriyā maritabbasabhāvatāya maccena sattena kattabbāti jotitattā puppharāsimālāguṇāva	140	
PA_tika-s04_01t:140_7	upamā. Tesaṃ upamākāro yathā-saddena aniyamato vuttoti “evaṃ-saddo upamākāranigamanattho”ti	140	
PA_tika-s04_01t:140_8	vattuṃ yuttaṃ, so pana upamākāro niyamiyamāno atthato upamāva hotīti āha – “upamāyaṃ	140	
PA_tika-s04_01t:140_9	āgato”ti. Tathā “evaṃ iminā ākārena abhikkamitabba”ntiādinā upadisiyamānāya samaṇasāruppāya	140	
PA_tika-s04_01t:140_10	ākappasampattiyā yo tattha upadisanākāro, so atthato upadeso evāti vuttaṃ – “evaṃ	1401	
PA_tika-s04_01t:140_11	te…pe… upadese”ti. Tathā evametaṃ bhagavā, evametaṃ sugatāti ettha bhagavatā yathāvuttamatthaṃ	1401	
PA_tika-s04_01t:140_12	aviparītato jānantehi kataṃ tattha saṃvijjamānaguṇānaṃ pakārehi haṃsanaṃ udaggatākaraṇaṃ	1401	
PA_tika-s04_01t:140_13	sampahaṃsanaṃ, yo tattha sampahaṃsanākāroti yojetabbaṃ.	1401	
PA_tika-s04_01t:141_0	Evamevaṃ panāyanti ettha garahaṇākāroti yojetabbaṃ, so ca garahaṇākāro “vasalī”tiādikhuṃsanasaddasannidhānato	141	
PA_tika-s04_01t:141_1	idha evaṃ-saddena pakāsitoti viññāyati. Yathā cettha, evaṃ upamākārādayopi upamādivasena	141	
PA_tika-s04_01t:141_2	vuttānaṃ puppharāsiādisaddānaṃ sannidhānatoti daṭṭhabbaṃ. Evaṃ, bhanteti khotiādīsu	141	
PA_tika-s04_01t:141_3	pana dhammassa sādhukaṃ savanamanasikārena niyojitehi bhikkhūhi attano tattha ṭhitabhāvassa	141	
PA_tika-s04_01t:141_4	paṭijānanavasena vuttattā ettha evaṃ-saddo vacanasampaṭicchanattho vutto, tena “evaṃ,	141	
PA_tika-s04_01t:141_5	bhante, sādhu bhante, suṭṭhu bhante”ti vuttaṃ hoti. Evañca vadehīti “yathāhaṃ vadāmi,	141	
PA_tika-s04_01t:141_6	evaṃ samaṇaṃ ānandaṃ vadehī”ti vadanākāro idāni vattabbo evaṃ-saddena nidassīyatīti	141	
PA_tika-s04_01t:141_7	nidassanattho vutto. Evaṃ noti etthāpi tesaṃ yathāvuttadhammānaṃ ahitadukkhāvahabhāve	141	
PA_tika-s04_01t:141_8	sanniṭṭhānajananatthaṃ anumatiggahaṇavasena “no vā, kathaṃ vo ettha hotī”ti pucchāya	141	
PA_tika-s04_01t:141_9	katāya “evaṃ no ettha hotī”ti vuttattā tadākārasanniṭṭhānaṃ evaṃ-saddena vibhāvitanti	141	
PA_tika-s04_01t:141_10	viññāyati. So pana tesaṃ dhammānaṃ ahitāya dukkhāya saṃvattanākāro niyamiyamāno avadhāraṇattho	1411	
PA_tika-s04_01t:141_11	hotīti āha – “evaṃ no ettha hotītiādīsu avadhāraṇe”ti.	1411	
PA_tika-s04_01t:142_0	Nānānayanipuṇanti ekattanānattaabyāpāraevaṃdhammatāsaṅkhātā, nandiyāvaṭṭatipukkhalasīhavikkīḷitaaṅkusadisālocanasaṅkhātā	142	
PA_tika-s04_01t:142_1	vā ādhārādibhedavasena nānāvidhā nayā nānānayā. Nayā vā pāḷigatiyo, tā ca paññattiādivasena	142	
PA_tika-s04_01t:142_2	saṃkilesabhāgiyādilokiyāditadubhayavomissakatādivasena kusalādivasena khandhādivasena	142	
PA_tika-s04_01t:142_3	saṅgahādivasena samayavimuttādivasena padhānādivasena kusalamūlādivasena tikapaṭṭhānādivasena	142	
PA_tika-s04_01t:142_4	ca nānappakārāti nānānayā, tehi nipuṇaṃ saṇhaṃ sukhumanti nānānayanipuṇaṃ. Āsayova	142	
PA_tika-s04_01t:142_5	ajjhāsayo, te ca sassatādibhedena tattha ca apparajakkhatādibhedena ca aneke, attajjhāsayādayo	142	
PA_tika-s04_01t:142_6	eva vā samuṭṭhānaṃ uppattihetu etassāti anekajjhāsayasamuṭṭhānaṃ. Atthabyañjanasampannanti	142	
PA_tika-s04_01t:142_7	atthabyañjanaparipuṇṇaṃ upanetabbābhāvato. Saṅkāsanapakāsanavivaraṇavibhajanauttānīkaraṇapaññattivasena	142	
PA_tika-s04_01t:142_8	chahi atthapadehi akkharapadabyañjanākāraniruttiniddesavasena chahi byañjanapadehi	142	
PA_tika-s04_01t:142_9	ca samannāgatanti vā attho daṭṭhabbo.	142	
PA_tika-s04_01t:143_0	Vividhapāṭihāriyanti ettha pāṭihāriyapadassa vacanatthaṃ “paṭipakkhaharaṇato rāgādikilesāpanayanato	143	
PA_tika-s04_01t:143_1	ca pāṭihāriya”nti vadanti. Bhagavato pana paṭipakkhā rāgādayo na santi, ye haritabbā.	143	
PA_tika-s04_01t:143_2	Puthujjanānampi vigatūpakkilese aṭṭhaguṇasamannāgate citte hatapaṭipakkhe iddhividhaṃ	143	
PA_tika-s04_01t:143_3	pavattati, tasmā tattha pavattavohārena ca na sakkā idha “pāṭihāriya”nti vatthuṃ.	143	
PA_tika-s04_01t:143_4	Sace pana mahākāruṇikassa bhagavato veneyyagatā ca kilesā paṭipakkhā, tesaṃ haraṇato	143	
PA_tika-s04_01t:143_5	“pāṭihāriya”nti vuttaṃ, evaṃ sati yuttametaṃ. Atha vā bhagavato ca sāsanassa ca paṭipakkhā	143	
PA_tika-s04_01t:143_6	titthiyā, tesaṃ haraṇato pāṭihāriyaṃ. Te hi diṭṭhiharaṇavasena ca diṭṭhippakāsane	143	
PA_tika-s04_01t:143_7	asamatthabhāvena ca iddhiādesanānusāsanīhi haritā apanītā hontīti. “Paṭī”ti vā ayaṃ	143	
PA_tika-s04_01t:143_8	saddo “pacchā”ti etassa atthaṃ bodheti “tasmiṃ paṭipaviṭṭhamhi, añño āgañchi brāhmaṇo”tiādīsu	143	
PA_tika-s04_01t:143_9	viya, tasmā samāhite citte vigatūpakkilese katakiccena pacchā haritabbaṃ pavattetabbanti	143	
PA_tika-s04_01t:143_10	paṭihāriyaṃ, attano vā upakkilesesu catutthajjhānamaggehi haritesu pacchā haraṇaṃ	1431	
PA_tika-s04_01t:143_11	paṭihāriyaṃ, iddhiādesanānusāsaniyo ca vigatūpakkilesena katakiccena ca sattahitatthaṃ	1431	
PA_tika-s04_01t:143_12	puna pavattetabbā, haritesu ca attano upakkilesesu parasattānaṃ upakkilesaharaṇāni	1431	
PA_tika-s04_01t:143_13	hontīti paṭihāriyāni bhavanti. Paṭihāriyameva pāṭihāriyaṃ, paṭihāriye vā iddhiādesanānusāsanisamudāye	1431	
PA_tika-s04_01t:143_14	bhavaṃ ekamekaṃ pāṭihāriyanti vuccati. Paṭihāriyaṃ vā catutthajjhānaṃ maggo ca paṭipakkhaharaṇato,	1431	
PA_tika-s04_01t:143_15	tattha jātaṃ, tasmiṃ vā nimittabhūte, tato vā āgatanti pāṭihāriyaṃ. Tassa pana iddhiādibhedena	1431	
PA_tika-s04_01t:143_16	visayabhedena ca bahuvidhassa bhagavato desanāyaṃ labbhamānattā āha – “vividhapāṭihāriya”nti.	1431	
PA_tika-s04_01t:144_0	Na aññathāti bhagavato sammukhā sutākārato na aññathāti attho, na pana bhagavato	144	
PA_tika-s04_01t:144_1	desitākārato. Acinteyyānubhāvā hi bhagavato desanā. Evañca katvā “sabbappakārena	144	
PA_tika-s04_01t:144_2	ko samattho viññātu”nti idaṃ vacanaṃ samatthitaṃ bhavati, dhāraṇabaladassanañca na	144	
PA_tika-s04_01t:144_3	virujjhati sutākārāvirujjhanassa adhippetattā. Na hettha atthantaratāparihāro dvinnaṃ	144	
PA_tika-s04_01t:144_4	atthānaṃ ekavisayattā, itarathā thero bhagavato desanāya sabbathā paṭiggahaṇe samattho	144	
PA_tika-s04_01t:144_5	asamattho cāti āpajjeyyāti.	144	
PA_tika-s04_01t:145_0	“Yo paro na hoti, so attā”ti evaṃ vuttāya niyakajjhattasaṅkhātāya sasantatiyaṃ vattanato	145	
PA_tika-s04_01t:145_1	tividhopi me-saddo kiñcāpi ekasmiṃyeva atthe dissati, karaṇasampadānasāminiddesavasena	145	
PA_tika-s04_01t:145_2	pana vijjamānabhedaṃ sandhāyāha – “me-saddo tīsu atthesu dissatī”ti.	145	
PA_tika-s04_01t:146_0	Kiñcāpi upasaggo kiriyaṃ viseseti, jotakabhāvato pana satipi tasmiṃ suta-saddo eva	146	
PA_tika-s04_01t:146_1	taṃ tamatthaṃ vadatīti anupasaggassa suta-saddassa atthuddhāre saupasaggassa gahaṇaṃ	146	
PA_tika-s04_01t:146_2	na virujjhatīti dassento “saupasaggo ca anupasaggo cā”ti āha. Assāti sutasaddassa.	146	
PA_tika-s04_01t:146_3	Kammabhāvasādhanāni idha sutasadde sambhavantīti vuttaṃ – “upadhāritanti vā upadhāraṇanti	146	
PA_tika-s04_01t:146_4	vā attho”ti. Mayāti atthe satīti yadā me-saddassa kattuvasena karaṇaniddeso, tadāti	146	
PA_tika-s04_01t:146_5	attho. Mamāti atthe satīti yadā sambandhavasena sāminiddeso, tadā.	146	
PA_tika-s04_01t:147_0	Sutasaddasanniṭṭhāne payuttena evaṃ-saddena savanakiriyājotakena bhavitabbanti vuttaṃ	147	
PA_tika-s04_01t:147_1	– “evanti sotaviññāṇādiviññāṇakiccanidassana”nti. Ādi-saddena sampaṭicchanādīnaṃ	147	
PA_tika-s04_01t:147_2	sotadvārikaviññāṇānaṃ tadabhinīhaṭānañca manodvārikaviññāṇānaṃ gahaṇaṃ veditabbaṃ.	147	
PA_tika-s04_01t:147_3	Sabbesampi vākyānaṃ evakāratthasahitattā “suta”nti etassa sutamevāti ayamattho labbhatīti	147	
PA_tika-s04_01t:147_4	āha – “assavanabhāvappaṭikkhepato”ti. Etena avadhāraṇena niyāmataṃ dasseti. Yathā	147	
PA_tika-s04_01t:147_5	ca sutaṃ sutamevāti niyāmetabbaṃ, taṃ sammā sutaṃ hotīti āha – “anūnādhikāviparītaggahaṇanidassana”nti.	147	
PA_tika-s04_01t:147_6	Atha vā saddantaratthāpohanavasena saddo atthaṃ vadatīti sutanti assutaṃ na hotīti	147	
PA_tika-s04_01t:147_7	ayametassa atthoti vuttaṃ – “assavanabhāvappaṭikkhepato”ti. Iminā diṭṭhādivinivattanaṃ	147	
PA_tika-s04_01t:147_8	karoti. Idaṃ vuttaṃ hoti – na idaṃ mayā diṭṭhaṃ, na sayambhuñāṇena sacchikataṃ, atha	147	
PA_tika-s04_01t:147_9	kho sutaṃ, tañca sammadevāti. Tenevāha – “anūnādhikāviparītaggahaṇanidassana”nti.	147	
PA_tika-s04_01t:147_10	Avadhāraṇatthe vā evaṃ-sadde ayamatthayojanā – “karīyatī”ti tadapekkhassa suta-saddassa	1471	
PA_tika-s04_01t:147_11	ayamattho vutto “assavanabhāvappaṭikkhepato”ti. Tenevāha – “anūnādhikāviparītaggahaṇanidassana”nti.	1471	
PA_tika-s04_01t:147_12	Savana-saddo cettha kammattho veditabbo “suyyatī”ti.	1471	
PA_tika-s04_01t:148_0	Evaṃ savanahetusavanavisesavasena padattayassa ekena pakārena atthayojanaṃ dassetvā	148	
PA_tika-s04_01t:148_1	idāni pakārantarehi taṃ dassetuṃ – “tathā eva”ntiādi vuttaṃ. Tattha tassāti yā sā	148	
PA_tika-s04_01t:148_2	bhagavato sammukhā dhammassavanākārena pavattā manodvāraviññāṇavīthi, tassā. Sā hi	148	
PA_tika-s04_01t:148_3	nānappakārena ārammaṇe pavattituṃ samatthā. Tathā ca vuttaṃ – “sotadvārānusārenā”ti.	148	
PA_tika-s04_01t:148_4	Nānappakārenāti vakkhamānānaṃ anekavihitānaṃ byañjanatthaggahaṇānaṃ nānākārena. Etena	148	
PA_tika-s04_01t:148_5	imissā yojanāya ākārattho evaṃ-saddo gahitoti dīpeti. Pavattibhāvappakāsananti pavattiyā	148	
PA_tika-s04_01t:148_6	atthibhāvappakāsanaṃ. Sutanti dhammappakāsananti yasmiṃ ārammaṇe vuttappakārā viññāṇavīthi	148	
PA_tika-s04_01t:148_7	nānappakārena pavattā, tassa dhammattā vuttaṃ, na sutasaddassa dhammatthattā. Vuttassevatthassa	148	
PA_tika-s04_01t:148_8	pākaṭīkaraṇaṃ “ayañhetthā”tiādi. Tattha viññāṇavīthiyāti karaṇatthe karaṇavacanaṃ, mayāti kattuatthe.	148	
PA_tika-s04_01t:149_0	Evanti niddisitabbappakāsananti nidassanatthaṃ evaṃ-saddaṃ gahetvā vuttaṃ nidassetabbassa	149	
PA_tika-s04_01t:149_1	nidassitabbattābhāvābhāvato. Tena evaṃ-saddena sakalampi suttaṃ paccāmaṭṭhanti dasseti.	149	
PA_tika-s04_01t:149_2	Sutasaddassa kiriyāsaddattā savanakiriyāya ca sādhāraṇaviññāṇappabandhappaṭibaddhattā	149	
PA_tika-s04_01t:149_3	tattha ca puggalavohāroti vuttaṃ – “sutanti puggalakiccappakāsana”nti. Na hi puggalavohārarahite	149	
PA_tika-s04_01t:149_4	dhammappabandhe savanakiriyā labbhatīti.	149	
PA_tika-s04_01t:150_0	Yassa cittasantānassātiādipi ākāratthameva evaṃ-saddaṃ gahetvā purimayojanāya aññathā	150	
PA_tika-s04_01t:150_1	atthayojanaṃ dassetuṃ vuttaṃ. Tattha ākārapaññattīti upādāpaññatti eva dhammānaṃ	150	
PA_tika-s04_01t:150_2	pavattiākārupādānavasena tathā vuttā. Sutanti visayaniddesoti sotabbabhūto dhammo	150	
PA_tika-s04_01t:150_3	savanakiriyākattupuggalassa savanakiriyāvasena pavattiṭṭhānanti katvā vuttaṃ. Cittasantānavinimuttassa	150	
PA_tika-s04_01t:150_4	paramatthato kassaci kattuabhāvepi saddavohārena buddhiparikappitabhedavacanicchāya	150	
PA_tika-s04_01t:150_5	cittasantānato aññaṃ viya taṃsamaṅgiṃ katvā vuttaṃ – “cittasantānena taṃsamaṅgīno”ti.	150	
PA_tika-s04_01t:150_6	Savanakiriyāvisayopi sotabbadhammo savanakiriyāvasena pavattacittasantānassa idha	150	
PA_tika-s04_01t:150_7	paramatthato kattubhāvato, savanavasena cittapavattiyā eva vā savanakiriyābhāvato	150	
PA_tika-s04_01t:150_8	taṃkiriyākattu ca visayo hotīti katvā vuttaṃ – “taṃsamaṅgīno kattuvisaye”ti. Sutākārassa	150	
PA_tika-s04_01t:150_9	ca therassa sammānicchitabhāvato āha – “gahaṇasanniṭṭhāna”nti. Etena vā avadhāraṇatthaṃ	150	
PA_tika-s04_01t:150_10	evaṃ-saddaṃ gahetvā ayamatthayojanā katāti daṭṭhabbaṃ.	1501	
PA_tika-s04_01t:151_0	Pubbe sutānaṃ nānāvihitānaṃ suttasaṅkhātānaṃ atthabyañjanānaṃ upadhāritarūpassa ākārassa	151	
PA_tika-s04_01t:151_1	nidassanassa, avadhāraṇassa vā pakāsanasabhāvo evaṃ-saddoti tadākārādiupadhāraṇassa	151	
PA_tika-s04_01t:151_2	puggalapaññattiyā upādānabhūtadhammappabandhabyāpāratāya vuttaṃ – “evanti puggalakiccaniddeso”ti.	151	
PA_tika-s04_01t:151_3	Savanakiriyā pana puggalavādinopi viññāṇanirapekkhā natthīti visesato viññāṇabyāpāroti	151	
PA_tika-s04_01t:151_4	āha – “sutanti viññāṇakiccaniddeso”ti. Meti saddappavattiyā ekanteneva sattavisayattā	151	
PA_tika-s04_01t:151_5	viññāṇakiccassa ca tattheva samodahitabbato “meti ubhayakiccayuttapuggalaniddeso”ti	151	
PA_tika-s04_01t:151_6	vuttaṃ. Avijjamānapaññattivijjamānapaññattisabhāvā yathākkamaṃ evaṃsaddasutasaddānaṃ	151	
PA_tika-s04_01t:151_7	atthāti te tathārūpapaññattiupādānabyāpārabhāvena dassento āha – “evanti puggalakiccaniddeso,	151	
PA_tika-s04_01t:151_8	sutanti viññāṇakiccaniddeso”ti. Ettha ca karaṇakiriyākattukammavisesappakāsanavasena	151	
PA_tika-s04_01t:151_9	puggalabyāpāravisayapuggalabyāpāranidassanavasena gahaṇākāraggāhakatabbisayavisesaniddesavasena	151	
PA_tika-s04_01t:151_10	kattukaraṇabyāpārakattuniddesavasena ca dutiyādayo catasso atthayojanā dassitāti daṭṭhabbaṃ.	1511	
PA_tika-s04_01t:152_0	Sabbassapi saddādhigamanīyassa atthassa paññattimukheneva paṭipajjitabbattā sabbapaññattīnañca	152	
PA_tika-s04_01t:152_1	vijjamānādivasena chasu paññattibhedesu antogadhattā tesu “eva”ntiādīnaṃ paññattīnaṃ	152	
PA_tika-s04_01t:152_2	sarūpaṃ niddhārento āha – “evanti ca meti cā”tiādi. Tattha evanti ca meti ca vuccamānassatthassa	152	
PA_tika-s04_01t:152_3	ākārādino dhammānaṃ asallakkhaṇabhāvato avijjamānapaññattibhāvoti āha – “saccikaṭṭhaparamatthavasena	152	
PA_tika-s04_01t:152_4	avijjamānapaññattī”ti. Tattha saccikaṭṭhaparamatthavasenāti bhūtatthauttamatthavasena.	152	
PA_tika-s04_01t:152_5	Idaṃ vuttaṃ hoti – yo māyāmarīciādayo viya abhūtattho, anussavādīhi gahetabbo viya	152	
PA_tika-s04_01t:152_6	anuttamattho ca na hoti, so rūpasaddādisabhāvo, ruppanānubhavanādisabhāvo vā attho	152	
PA_tika-s04_01t:152_7	saccikaṭṭho paramattho cāti vuccati, na tathā “evaṃ me”tipadānaṃ atthoti. Etamevatthaṃ	152	
PA_tika-s04_01t:152_8	pākaṭataraṃ kātuṃ “kiñhettha ta”ntiādi vuttaṃ. Sutanti pana saddāyatanaṃ sandhāyāha	152	
PA_tika-s04_01t:152_9	– “vijjamānapaññattī”ti. Teneva hi “yañhi taṃ ettha sotena upaladdha”nti vuttaṃ.	152	
PA_tika-s04_01t:152_10	“Sotadvārānusārena upaladdha”nti pana vutte atthabyañjanādi sabbaṃ labbhati. Taṃ	1521	
PA_tika-s04_01t:152_11	taṃ upādāya vattabbatoti sotapathamāgate dhamme upādāya tesaṃ upadhāritākārādino	1521	
PA_tika-s04_01t:152_12	paccāmasanavasena evanti, sasantatipariyāpanne khandhe upādāya meti vattabbattāti	1521	
PA_tika-s04_01t:152_13	attho. Diṭṭhādisabhāvarahite saddāyatane pavattamānopi sutavohāro “dutiyaṃ tatiya”ntiādiko	1521	
PA_tika-s04_01t:152_14	viya paṭhamādīni diṭṭhamutaviññāte apekkhitvā pavattoti āha – “diṭṭhādīni upanidhāya	1521	
PA_tika-s04_01t:152_15	vattabbato”ti. Assutaṃ na hotīti hi sutanti pakāsito ayamatthoti.	1521	
PA_tika-s04_01t:153_0	Attanā paṭividdhā suttassa pakāravisesā evanti therena paccāmaṭṭhāti āha – “asammohaṃ	153	
PA_tika-s04_01t:153_1	dīpetī”ti. Nānappakārappaṭivedhasamattho hotīti etena vakkhamānassa suttassa nānappakārataṃ	153	
PA_tika-s04_01t:153_2	duppaṭivijjhatañca dasseti. Sutassa asammosaṃ dīpetīti sutākārassa yāthāvato dassiyamānattā	153	
PA_tika-s04_01t:153_3	vuttaṃ. Asammohenāti sammohābhāvena, paññāya eva vā savanakālasambhūtāya taduttarikālapaññāsiddhi.	153	
PA_tika-s04_01t:153_4	Evaṃ asammosenāti etthāpi vattabbaṃ. Byañjanānaṃ paṭivijjhitabbo ākāro nātigambhīro,	153	
PA_tika-s04_01t:153_5	yathāsutadhāraṇameva tattha karaṇīyanti satiyā byāpāro adhiko, paññā tattha guṇībhūtāti	153	
PA_tika-s04_01t:153_6	vuttaṃ – “paññāpubbaṅgamāyā”tiādi “paññāya pubbaṅgamā”ti katvā. Pubbaṅgamatā cettha	153	
PA_tika-s04_01t:153_7	padhānabhāvo “manopubbaṅgamā”tiādīsu viya, pubbaṅgamatāya vā cakkhuviññāṇādīsu āvajjanādīnaṃ	153	
PA_tika-s04_01t:153_8	viya appadhānatte paññā pubbaṅgamā etissāti ayampi attho yujjati, evaṃ satipubbaṅgamāyāti	153	
PA_tika-s04_01t:153_9	etthāpi vuttanayānusārena yathāsambhavamattho veditabbo. Atthabyañjanasampannassāti	153	
PA_tika-s04_01t:153_10	atthabyañjanaparipuṇṇassa, saṅkāsanappakāsanavivaraṇavibhajanauttānīkaraṇapaññattivasena	1531	
PA_tika-s04_01t:153_11	chahi atthapadehi akkharapadabyañjanākāraniruttiniddesavasena chahi byañjanapadehi	1531	
PA_tika-s04_01t:153_12	ca samannāgatassāti vā attho daṭṭhabbo.	1531	
PA_tika-s04_01t:154_0	Yonisomanasikāraṃ dīpeti evaṃ-saddena vuccamānānaṃ ākāranidassanāvadhāraṇatthānaṃ	154	
PA_tika-s04_01t:154_1	aviparītasaddhammavisayattāti adhippāyo. Avikkhepaṃ dīpetīti “cittapariyādānaṃ kattha	154	
PA_tika-s04_01t:154_2	bhāsita”ntiādipucchāvase pakaraṇappattassa vakkhamānassa suttassa savanaṃ samādhānamantarena	154	
PA_tika-s04_01t:154_3	na sambhavatīti katvā vuttaṃ. Vikkhittacittassātiādi tassevatthassa samatthanavasena	154	
PA_tika-s04_01t:154_4	vuttaṃ. Sabbasampattiyāti atthabyañjanadesakappayojanādisampattiyā. Aviparītasaddhammavisayehi	154	
PA_tika-s04_01t:154_5	viya ākāranidassanāvadhāraṇatthehi yonisomanasikārassa, saddhammassavanena viya ca	154	
PA_tika-s04_01t:154_6	avikkhepassa yathā yonisomanasikārena phalabhūtena attasammāpaṇidhipubbekatapuññatānaṃ	154	
PA_tika-s04_01t:154_7	siddhi vuttā tadavinābhāvato. Evaṃ avikkhepena phalabhūtena kāraṇabhūtānaṃ saddhammassavanasappurisūpanissayānaṃ	154	
PA_tika-s04_01t:154_8	siddhi dassetabbā siyā assutavato sappurisūpanissayarahitassa ca tadabhāvato. Na	154	
PA_tika-s04_01t:154_9	hi vikkhittacittotiādinā samatthanavacanena pana avikkhepena kāraṇabhūtena sappurisūpanissayena	154	
PA_tika-s04_01t:154_10	ca phalabhūtassa saddhammassavanassa siddhi dassitā. Ayaṃ panettha adhippāyo yutto	1541	
PA_tika-s04_01t:154_11	siyā, saddhammassavanasappurisūpanissayā na ekantena avikkhepassa kāraṇaṃ bāhiraṅgattā,	1541	
PA_tika-s04_01t:154_12	avikkhepo pana sappurisūpanissayo viya saddhammassavanassa ekantakāraṇanti. Evampi	1541	
PA_tika-s04_01t:154_13	avikkhepena sappurisūpanissayasiddhijotanā na samatthitāva. No na samatthitā vikkhittacittānaṃ	1541	
PA_tika-s04_01t:154_14	sappurisapayirupāsanābhāvassa atthasiddhattā. Ettha ca purimaṃ phalena kāraṇassa	1541	
PA_tika-s04_01t:154_15	siddhidassanaṃ nadīpūrena viya upari vuṭṭhisabbhāvassa, dutiyaṃ kāraṇena phalassa	1541	
PA_tika-s04_01t:154_16	siddhidassanaṃ daṭṭhabbaṃ ekantavassinā viya meghavuṭṭhānena vuṭṭhippavattiyā.	1541	
PA_tika-s04_01t:155_0	Bhagavato vacanassa atthabyañjanappabhedaparicchedavasena sakalasāsanasampattiogāhanākāro	155	
PA_tika-s04_01t:155_1	niravasesaparahitapāripūritākāraṇanti vuttaṃ – “evaṃ bhaddako ākāro”ti. Yasmā na	155	
PA_tika-s04_01t:155_2	hotīti sambandho. Pacchimacakkadvayasampattinti attasammāpaṇidhipubbekatapuññatāsaṅkhātaguṇadvayaṃ.	155	
PA_tika-s04_01t:155_3	Aparāparaṃ vuttiyā cettha cakkabhāvo, caranti etehi sattā sampattibhavesūti vā. Ye	155	
PA_tika-s04_01t:155_4	sandhāya vuttaṃ – “cattārimāni, bhikkhave, cakkāni, yehi samannāgatānaṃ devamanussānaṃ	155	
PA_tika-s04_01t:155_5	catucakkaṃ vattatī”tiādi. Purimapacchimabhāvo cettha desanākkamavasena daṭṭhabbo.	155	
PA_tika-s04_01t:155_6	Pacchimacakkadvayasiddhiyāti pacchimacakkadvayassa atthitāya. Sammāpaṇihitatto pubbe	155	
PA_tika-s04_01t:155_7	ca katapuñño suddhāsayo hoti tadasiddhihetūnaṃ kilesānaṃ dūrībhāvatoti āha – “āsayasuddhi	155	
PA_tika-s04_01t:155_8	siddhā hotī”ti. Tathā hi vuttaṃ – “sammāpaṇihitaṃ cittaṃ, seyyaso naṃ tato kare”ti,	155	
PA_tika-s04_01t:155_9	“katapuññosi tvaṃ, ānanda, padhānamanuyuñja, khippaṃ hohisi anāsavo”ti ca. Tenevāha	155	
PA_tika-s04_01t:155_10	– “āsayasuddhiyā adhigamabyattisiddhī”ti. Payogasuddhiyāti yonisomanasikārapubbaṅgamassa	1551	
PA_tika-s04_01t:155_11	dhammassavanappayogassa visadabhāvena. Tathā cāha – “āgamabyattisiddhī”ti, sabbassa	1551	
PA_tika-s04_01t:155_12	vā kāyavacīpayogassa niddosabhāvena. Parisuddhakāyavacīpayogo hi vippaṭisārābhāvato	1551	
PA_tika-s04_01t:155_13	avikkhittacitto pariyattiyaṃ visārado hotīti.	1551	
PA_tika-s04_01t:156_0	Nānappakārapaṭivedhadīpakenātiādinā atthabyañjanesu therassa evaṃ-saddasuta-saddānaṃ	156	
PA_tika-s04_01t:156_1	asammohadīpanato catuppaṭisambhidāvasena atthayojanaṃ dasseti. Tattha sotappabhedapaṭivedhadīpakenāti	156	
PA_tika-s04_01t:156_2	etena ayaṃ suta-saddo evaṃ-saddasannidhānato, vakkhamānāpekkhāya vā sāmaññeneva sotabbadhammavisesaṃ	156	
PA_tika-s04_01t:156_3	āmasatīti dasseti. Manodiṭṭhikaraṇānaṃ pariyattidhammānaṃ anupekkhanasuppaṭivedhā	156	
PA_tika-s04_01t:156_4	visesato manasikārappaṭibaddhāti te vuttanayena yonisomanasikāradīpakena evaṃ-saddena	156	
PA_tika-s04_01t:156_5	yojetvā, savanadhāraṇavacīparicayā pariyattidhammā visesena sotāvadhānappaṭibaddhāti	156	
PA_tika-s04_01t:156_6	te avikkhepadīpakena suta-saddena yojetvā dassento sāsanasampattiyā dhammassavane	156	
PA_tika-s04_01t:156_7	ussāhaṃ janeti. Tattha dhammāti pariyattidhammā. Manasā anupekkhitāti “idha sīlaṃ	156	
PA_tika-s04_01t:156_8	kathitaṃ, idha samādhi, idha paññā, ettakā ettha anusandhayo”tiādinā nayena manasā	156	
PA_tika-s04_01t:156_9	anu anu pekkhitā. Diṭṭhiyā suppaṭividdhāti nijjhānakkhanti bhūtāya, ñātapariññāsaṅkhātāya	156	
PA_tika-s04_01t:156_10	vā diṭṭhiyā tattha tattha vuttarūpārūpadhamme “iti rūpaṃ, ettakaṃ rūpa”ntiādinā suṭṭhu	1561	
PA_tika-s04_01t:156_11	vavatthapetvā paṭividdhā.	1561	
PA_tika-s04_01t:157_0	Sakalena vacanenāti pubbe tīhi padehi visuṃ visuṃ yojitattā vuttaṃ. Asappurisabhūminti	157	
PA_tika-s04_01t:157_1	akataññutaṃ, “idhekacco pāpabhikkhu tathāgatappaveditaṃ dhammavinayaṃ pariyāpuṇitvā	157	
PA_tika-s04_01t:157_2	attano dahatī”ti evaṃ vuttaṃ anariyavohārāvatthaṃ. Sā eva anariyavohārāvatthā asaddhammo.	157	
PA_tika-s04_01t:157_3	Nanu ca ānandattherassa “mamedaṃ vacana”nti adhimānassa, mahākassapattherādīnañca	157	
PA_tika-s04_01t:157_4	tadāsaṅkāya abhāvato asappurisabhūmisamatikkamādivacanaṃ niratthakanti? Nayidamevaṃ,	157	
PA_tika-s04_01t:157_5	“evaṃ me suta”nti vadantena ayampi attho vibhāvitoti dassanato. Keci pana “devatānaṃ	157	
PA_tika-s04_01t:157_6	parivitakkāpekkhaṃ tathāvacananti edisī codanā anavakāsā”ti vadanti. Tasmiṃ kira	157	
PA_tika-s04_01t:157_7	khaṇe ekaccānaṃ devatānaṃ evaṃ cetaso parivitakko udapādi “bhagavā parinibbuto, ayañca	157	
PA_tika-s04_01t:157_8	āyasmā desanākusalo idāni dhammaṃ deseti, sakyakulappasuto tathāgatassa bhātā cūḷapituputto,	157	
PA_tika-s04_01t:157_9	kiṃ nu kho sayaṃ sacchikataṃ dhammaṃ deseti, udāhu bhagavato eva vacanaṃ yathāsuta”nti,	157	
PA_tika-s04_01t:157_10	evaṃ tadāsaṅkitappakārato asappurisabhūmisamokkamādito atikkamādi vibhāvitanti. Attano	1571	
PA_tika-s04_01t:157_11	adahantoti “mameda”nti attani aṭṭhapento. Appetīti nidasseti. Diṭṭhadhammikasamparāyikaparamatthesu	1571	
PA_tika-s04_01t:157_12	yathārahaṃ satte netīti netti, dhammoyeva netti dhammanetti.	1571	
PA_tika-s04_01t:158_0	Daḷhataraniviṭṭhā vicikicchā kaṅkhā. Nātisaṃsappanaṃ matibhedamattaṃ vimati. Assaddhiyaṃ	158	
PA_tika-s04_01t:158_1	vināseti bhagavatā bhāsitattā sammukhā cassa paṭiggahitattā khalitaduruttādiggahaṇadosābhāvato	158	
PA_tika-s04_01t:158_2	ca. Ettha ca pañcamādayo tisso atthayojanā ākārādiatthesu aggahitavisesameva evaṃ-saddaṃ	158	
PA_tika-s04_01t:158_3	gahetvā dassitā, tato parā catasso ākāratthameva evaṃ-saddaṃ gahetvā vibhāvitā, pacchimā	158	
PA_tika-s04_01t:158_4	pana tisso yathākkamaṃ ākāratthaṃ nidassanatthaṃ avadhāraṇatthañca evaṃ-saddaṃ gahetvā	158	
PA_tika-s04_01t:158_5	yojitāti daṭṭhabbaṃ.	158	
PA_tika-s04_01t:159_0	Eka-saddo aññaseṭṭhaasahāyasaṅkhādīsu dissati. Tathā hesa “sassato attā ca loko ca,	159	
PA_tika-s04_01t:159_1	idameva saccaṃ moghamaññanti ittheke abhivadantī”tiādīsu aññatthe dissati, “cetaso	159	
PA_tika-s04_01t:159_2	ekodibhāva”ntiādīsu seṭṭhe, “eko vūpakaṭṭho”tiādīsu asahāye “ekova kho, bhikkhave,	159	
PA_tika-s04_01t:159_3	khaṇo ca samayo ca brahmacariyavāsāyā”tiādīsu saṅkhāyaṃ. Idhāpi saṅkhāyanti dassento	159	
PA_tika-s04_01t:159_4	āha – “ekanti gaṇanaparicchedaniddeso”ti. Kālañca samayañcāti yuttakālañca paccayasāmaggiñca.	159	
PA_tika-s04_01t:159_5	Khaṇoti okāso. Tathāgatuppādādiko hi maggabrahmacariyassa okāso tappaccayappaṭilābhahetuttā.	159	
PA_tika-s04_01t:159_6	Khaṇo eva ca samayo. Yo khaṇoti ca samayoti ca vuccati, so eko evāti hi attho. Mahāsamayoti	159	
PA_tika-s04_01t:159_7	mahāsamūho. Samayopi khoti sikkhāpadapūraṇassa hetupi. Samayappavādaketi diṭṭhippavādake.	159	
PA_tika-s04_01t:159_8	Tattha hi nisinnā titthiyā attano attano samayaṃ pavadantīti. Atthābhisamayāti hitappaṭilābhā.	159	
PA_tika-s04_01t:159_9	Abhisametabboti abhisamayo, abhisamayo attho abhisamayaṭṭhoti pīḷanādīni abhisametabbabhāvena	159	
PA_tika-s04_01t:159_10	ekībhāvaṃ upanetvā vuttāni. Abhisamayassa vā paṭivedhassa visayabhūto attho abhisamayaṭṭhoti	1591	
PA_tika-s04_01t:159_11	tāneva tathā ekattena vuttāni. Tattha pīḷanaṃ dukkhasaccassa taṃsamaṅgino hiṃsanaṃ	1591	
PA_tika-s04_01t:159_12	avipphārikatākaraṇaṃ. Santāpo dukkhadukkhatādivasena santapanaṃ paridahanaṃ.	1591	
PA_tika-s04_01t:160_0	Tattha sahakārikāraṇe sanijjhaṃ sameti samavetīti samayo, samavāyo. Sameti samāgacchati	160	
PA_tika-s04_01t:160_1	ettha maggabrahmacariyaṃ tadādhārapuggalehīti samayo, khaṇo. Sameti ettha, etena	160	
PA_tika-s04_01t:160_2	vā saṃgacchati satto, sabhāvadhammo vā sahajātādīhi, uppādādīhi vāti samayo, kālo.	160	
PA_tika-s04_01t:160_3	Dhammappavattimattatāya atthato abhūtopi hi kālo dhammappavattiyā adhikaraṇaṃ karaṇaṃ	160	
PA_tika-s04_01t:160_4	viya ca kappanāmattasiddhena rūpena voharīyatīti. Samaṃ, saha vā avayavānaṃ ayanaṃ	160	
PA_tika-s04_01t:160_5	pavatti avaṭṭhānanti samayo, samūho yathā “samudāyo”ti. Avayavasahāvaṭṭhānameva hi	160	
PA_tika-s04_01t:160_6	samūhoti. Avasesapaccayānaṃ samāgame eti phalaṃ etasmā uppajjati pavattati cāti samayo,	160	
PA_tika-s04_01t:160_7	hetu yathā “samudayo”ti. Sameti saṃyojanabhāvato sambaddho eti attano visaye pavattati,	160	
PA_tika-s04_01t:160_8	daḷhaggahaṇabhāvato vā saṃyuttā ayanti pavattanti sattā yathābhinivesaṃ etenāti samayo,	160	
PA_tika-s04_01t:160_9	diṭṭhi. Diṭṭhisaṃyojanena hi sattā ativiya bajjhantīti. Samiti saṅgati samodhānanti	160	
PA_tika-s04_01t:160_10	samayo, paṭilābho. Samassa yānaṃ, sammā vā yānaṃ apagamoti samayo, pahānaṃ. Abhimukhaṃ	1601	
PA_tika-s04_01t:160_11	ñāṇena sammā etabbo abhisametabboti abhisamayo, dhammānaṃ aviparīto sabhāvo. Abhimukhabhāvena	1601	
PA_tika-s04_01t:160_12	sammā eti gacchati bujjhatīti abhisamayo, dhammānaṃ aviparītasabhāvāvabodho. Evaṃ	1601	
PA_tika-s04_01t:160_13	tasmiṃ tasmiṃ atthe samayasaddassa pavatti veditabbā. Samayasaddassa atthuddhāre	1601	
PA_tika-s04_01t:160_14	abhisamayasaddassa udāharaṇaṃ vuttanayena veditabbaṃ. Assāti samayasaddassa. Kālo	1601	
PA_tika-s04_01t:160_15	attho samavāyādīnaṃ atthānaṃ idha asambhavato, desadesakaparisānaṃ viya suttassa	1601	
PA_tika-s04_01t:160_16	nidānabhāvena kālassa apadisitabbato ca.	1601	
PA_tika-s04_01t:161_0	Kasmā panettha aniyamitavaseneva kālo niddiṭṭho, na utusaṃvaccharādivasena niyametvāti	161	
PA_tika-s04_01t:161_1	āha – “tattha kiñcāpī”tiādi. Utusaṃvaccharādivasena niyamaṃ akatvā samayasaddassa	161	
PA_tika-s04_01t:161_2	vacane ayampi guṇo laddho hotīti dassento “ye vā ime”tiādimāha. Sāmaññajotanā hi	161	
PA_tika-s04_01t:161_3	visese avatiṭṭhatīti. Tattha diṭṭhadhammasukhavihārasamayo devasikaṃ jhānasamāpattīhi	161	
PA_tika-s04_01t:161_4	vītināmanakālo, visesato sattasattāhāni. Suppakāsāti dasasahassilokadhātuyā pakampanaobhāsapātubhāvādīhi	161	
PA_tika-s04_01t:161_5	pākaṭā. Yathāvuttabhedesu eva samayesu ekadesaṃ pakārantarehi saṅgahetvā dassetuṃ	161	
PA_tika-s04_01t:161_6	“yo cāya”ntiādimāha. Tathā hi ñāṇakiccasamayo attahitappaṭipattisamayo ca abhisambodhisamayo,	161	
PA_tika-s04_01t:161_7	ariyatuṇhībhāvasamayo diṭṭhadhammasukhavihārasamayo, karuṇākiccaparahitappaṭipattidhammikathāsamayo desanāsamayoyeva.	161	
PA_tika-s04_01t:162_0	Karaṇavacanena niddeso katoti sambandho. Tatthāti abhidhammavinayesu. Tathāti bhummakaraṇehi.	162	
PA_tika-s04_01t:162_1	Adhikaraṇattho ādhārattho. Bhāvo nāma kiriyā, kiriyāya kiriyantaralakkhaṇaṃ bhāvenabhāvalakkhaṇaṃ.	162	
PA_tika-s04_01t:162_2	Tattha yathā kālo sabhāvadhammaparicchinno sayaṃ paramatthato avijjamānopi ādhārabhāvena	162	
PA_tika-s04_01t:162_3	paññāto taṅkhaṇappavattānaṃ tato pubbe parato ca abhāvato “pubbaṇhe jāto, sāyanhe	162	
PA_tika-s04_01t:162_4	gacchatī”ti ca ādīsu, samūho ca avayavavinimutto avijjamānopi kappanāmattasiddho	162	
PA_tika-s04_01t:162_5	avayavānaṃ ādhārabhāvena paññāpīyati “rukkhe sākhā, yavarāsiyaṃ sambhūto”tiādīsu,	162	
PA_tika-s04_01t:162_6	evaṃ idhāpīti dassento āha – “adhikaraṇaṃ…pe… dhammāna”nti. Yasmiṃ kāle, dhammapuñje	162	
PA_tika-s04_01t:162_7	vā kāmāvacaraṃ kusalaṃ cittaṃ uppannaṃ hoti, tasmiṃ eva kāle, dhammapuñje ca phassādayopi	162	
PA_tika-s04_01t:162_8	hontīti ayañhi tattha attho. Yathā “gāvīsu duyhamānāsu gato, duddhāsu āgato”ti dohanakiriyāya	162	
PA_tika-s04_01t:162_9	gamanakiriyā lakkhīyati, evaṃ idhāpi “yasmiṃ samaye, tasmiṃ samaye”ti ca vutte “satī”ti	162	
PA_tika-s04_01t:162_10	ayamattho viññāyamāno eva hoti padatthassa sattāvirahābhāvatoti samayassa sattākiriyāya	1621	
PA_tika-s04_01t:162_11	cittassa uppādakiriyā, phassādīnaṃ bhavanakiriyā ca lakkhīyatīti. Yasmiṃ samayeti	1621	
PA_tika-s04_01t:162_12	yasmiṃ navame khaṇe, yasmiṃ yonisomanasikārādihetumhi, paccayasamavāye vā sati kāmāvacaraṃ	1621	
PA_tika-s04_01t:162_13	kusalaṃ cittaṃ uppannaṃ hoti, tasmiṃyeva khaṇe hetumhi paccayasamavāye ca phassādayopi	1621	
PA_tika-s04_01t:162_14	hontīti ubhayattha samayasadde bhummaniddeso kato lakkhaṇabhūtabhāvayuttoti dassento	1621	
PA_tika-s04_01t:162_15	āha – “khaṇa…pe… lakkhīyatī”ti.	1621	
PA_tika-s04_01t:163_0	Hetuattho karaṇattho ca sambhavati “annena vasati, ajjhenena vasati, pharasunā chindati,	163	
PA_tika-s04_01t:163_1	kudālena khaṇatī”tiādīsu viya. Vītikkamañhi sutvā bhikkhusaṅghaṃ sannipātāpetvā otiṇṇe	163	
PA_tika-s04_01t:163_2	vatthusmiṃ taṃ puggalaṃ paṭipucchitvā vigarahitvā ca taṃ taṃ vatthuṃ otiṇṇakālaṃ	163	
PA_tika-s04_01t:163_3	anatikkamitvā teneva kālena sikkhāpadāni paññāpento bhagavā viharati sikkhāpadapaññattihetuñca	163	
PA_tika-s04_01t:163_4	apekkhamāno tatiyapārājikādīsu viya.	163	
PA_tika-s04_01t:164_0	Accantameva ārambhato paṭṭhāya yāva desanāniṭṭhānaṃ parahitappaṭipattisaṅkhātena	164	
PA_tika-s04_01t:164_1	karuṇāvihārena. Tadatthajotanatthanti accantasaṃyogatthajotanatthaṃ. Upayogavacananiddeso	164	
PA_tika-s04_01t:164_2	kato yathā “māsaṃ ajjhetī”ti. Porāṇāti aṭṭhakathācariyā. Abhilāpamattabhedoti vacanamattena	164	
PA_tika-s04_01t:164_3	viseso. Tena suttavinayesu vibhattibyattayo katoti dasseti.	164	
PA_tika-s04_01t:165_0	Idāni “bhagavā”ti imassa atthaṃ dassento āha – “bhagavāti garū”tiādi. Bhagavāti vacanaṃ	165	
PA_tika-s04_01t:165_1	seṭṭhanti seṭṭhavācakaṃ vacanaṃ, seṭṭhaguṇasahacaraṇaṃ seṭṭhanti vuttaṃ. Atha vā	165	
PA_tika-s04_01t:165_2	vuccatīti vacanaṃ, attho. Yasmā yo “bhagavā”ti vacanena vacanīyo attho, so seṭṭhoti	165	
PA_tika-s04_01t:165_3	attho. Bhagavāti vacanamuttamanti etthāpi eseva nayo. Gāravayuttoti garubhāvayutto	165	
PA_tika-s04_01t:165_4	garuguṇayogato. Garukaraṇaṃ vā sātisayaṃ arahatīti gāravayutto, gāravārahoti attho.	165	
PA_tika-s04_01t:165_5	Sippādisikkhāpakā garū honti, na ca gāravayuttā, ayaṃ pana tādiso na hoti, tasmā	165	
PA_tika-s04_01t:165_6	garūti vatvā gāravayuttoti vuttanti keci. Vuttoyeva, na idha vattabbo visuddhimaggassa	165	
PA_tika-s04_01t:165_7	imissā aṭṭhakathāya ekadesabhāvatoti adhippāyo.	165	
PA_tika-s04_01t:166_0	Dhammasarīraṃ paccakkhaṃ karotīti “yo vo, ānanda, mayā dhammo ca vinayo ca desito	166	
PA_tika-s04_01t:166_1	paññatto, so vo mamaccayena satthā”ti vacanato dhammassa satthubhāvapariyāyo vijjatīti	166	
PA_tika-s04_01t:166_2	katvā vuttaṃ. Vajirasaṅghātasamānakāyo parehi abhejjasarīrattā. Na hi bhagavato rūpakāye	166	
PA_tika-s04_01t:166_3	kenaci sakkā antarāyo kātunti. Desanāsampattiṃ niddisati vakkhamānassa sakalasuttassa	166	
PA_tika-s04_01t:166_4	evanti niddisanato. Sāvakasampattiṃ niddisati paṭisambhidāpattena pañcasu ṭhānesu	166	
PA_tika-s04_01t:166_5	bhagavatā etadagge ṭhapitena mayā mahāsāvakena sutaṃ, tañca kho mayā sutaṃ, na anussutikaṃ,	166	
PA_tika-s04_01t:166_6	na paramparābhatanti imassa atthassa dīpanato. Kālasampattiṃ niddisati “bhagavā”ti	166	
PA_tika-s04_01t:166_7	padassa sannidhāne payuttassa samayasaddassa kālassa buddhuppādappaṭimaṇḍitabhāvadīpanato.	166	
PA_tika-s04_01t:166_8	Buddhuppādaparamā hi kālasampadā. Tenetaṃ vuccati –	166	
PA_tika-s04_01t:167	“Kappakasāye kaliyuge, buddhuppādo aho mahacchariyaṃ;	16	
PA_tika-s04_01t:168	Hutāvahamajjhe jātaṃ, samuditamakarandamaravinda”nti. ;	16	
PA_tika-s04_01t:169	Bhagavāti desakasampattiṃ niddisati guṇavisiṭṭhasattuttamagarugāravādhivacanabhāvato.	16	
PA_tika-s04_01t:170_0	Evaṃnāmake nagareti kathaṃ panetaṃ nagaraṃ evaṃnāmakaṃ jātanti? Vuccate, yathā kākandassa	170	
PA_tika-s04_01t:170_1	isino nivāsaṭṭhāne māpitā nagarī kākandī, mākandassa nivāsaṭṭhāne māpitā mākandī,	170	
PA_tika-s04_01t:170_2	kusambassa nivāsaṭṭhāne māpitā kosambīti vuccati, evaṃ savatthassa isino nivāsaṭṭhāne	170	
PA_tika-s04_01t:170_3	māpitā nagarī sāvatthīti vuccati. Evaṃ tāva akkharacintakā vadanti. Aṭṭhakathācariyā	170	
PA_tika-s04_01t:170_4	pana bhaṇanti – “yaṃ kiñci manussānaṃ upabhogaparibhogaṃ, sabbamettha atthī”ti sāvatthi.	170	
PA_tika-s04_01t:170_5	Satthasamāyoge ca ‘kiṃ bhaṇḍamatthī’ti pucchite ‘sabbamatthī’ti vacanamupādāya sāvatthi.	170	
PA_tika-s04_01t:171	“Sabbadā sabbūpakaraṇaṃ, sāvatthiyaṃ samohitaṃ;	17	
PA_tika-s04_01t:172	Tasmā sabbamupādāya, sāvatthīti pavuccati. ;	17	
PA_tika-s04_01t:173	“Kosalānaṃ puraṃ rammaṃ, dassaneyyaṃ manoramaṃ;	17	
PA_tika-s04_01t:174	Dasahi saddehi avivittaṃ, annapānasamāyutaṃ.	17	
PA_tika-s04_01t:175	“Vuddhiṃ vepullataṃ pattaṃ, iddhaṃ phītaṃ manoramaṃ;	17	
PA_tika-s04_01t:176	Āḷakamandāva devānaṃ, sāvatthipuramuttama”nti. ;	17	
PA_tika-s04_01t:177_0	Avisesenāti na visesena, vihārabhāvasāmaññenāti attho. Iriyāpathavihāro…pe… vihāresūti	177	
PA_tika-s04_01t:177_1	iriyāpathavihāro dibbavihāro brahmavihāro ariyavihāroti etesu catūsu vihāresu. Samaṅgiparidīpananti	177	
PA_tika-s04_01t:177_2	samaṅgibhāvaparidīpanaṃ. Etanti viharatīti etaṃ padaṃ. Tathā hi taṃ “idhekacco gihisaṃsaṭṭho	177	
PA_tika-s04_01t:177_3	viharati sahanandī sahasokī”tiādīsu iriyāpathavihāre āgataṃ, “yasmiṃ samaye, bhikkhave,	177	
PA_tika-s04_01t:177_4	bhikkhu vivicceva kāmehi … paṭhamaṃ jhānaṃ upasampajja viharatī”tiādīsu dibbavihāre,	177	
PA_tika-s04_01t:177_5	“so mettāsahagatena cetasā ekaṃ disaṃ pharitvā viharatī”tiādīsu brahmavihāre, “so	177	
PA_tika-s04_01t:177_6	khohaṃ, aggivessana, tassāyeva kathāya pariyosāne tasmiṃyeva purimasmiṃ samādhinimitte	177	
PA_tika-s04_01t:177_7	ajjhattameva cittaṃ saṇṭhapemi sannisādemi ekodiṃ karomi, samādahāmi, yena sudaṃ	177	
PA_tika-s04_01t:177_8	niccakappaṃ viharāmī”tiādīsu ariyavihāre.	177	
PA_tika-s04_01t:178_0	Tattha iriyanaṃ pavattanaṃ iriyā, kāyappayogo. Tassā pavattanūpāyabhāvato ṭhānādi	178	
PA_tika-s04_01t:178_1	iriyāpatho. Ṭhānasamaṅgī vā hi kāyena kiñci kareyya gamanādīsu aññatarasamaṅgī vā.	178	
PA_tika-s04_01t:178_2	Atha vā iriyati pavattati etena attabhāvo, kāyakiccaṃ vāti iriyā, tassā pavattiyā	178	
PA_tika-s04_01t:178_3	upāyabhāvato pathoti iriyāpatho, ṭhānādi eva. So ca atthato gatinivattiādiākārena	178	
PA_tika-s04_01t:178_4	pavatto catusantatirūpappabandho eva. Viharaṇaṃ, viharati etenāti vā vihāro. Divi	178	
PA_tika-s04_01t:178_5	bhavo dibbo, tattha bahulappavattiyā brahmapārisajjādidevaloke bhavoti attho. Tattha	178	
PA_tika-s04_01t:178_6	yo dibbānubhāvo, tadatthāya saṃvattatīti vā dibbo, abhiññābhinīhāravasena mahāgatikattā	178	
PA_tika-s04_01t:178_7	vā dibbo, dibbo ca so vihāro cāti dibbavihāro, catasso rūpāvacarasamāpattiyo. Arūpasamāpattiyopi	178	
PA_tika-s04_01t:178_8	ettheva saṅgahaṃ gacchanti. Brahmānaṃ, brahmāno vā vihārā brahmavihārā, catasso appamaññāyo.	178	
PA_tika-s04_01t:178_9	Ariyo, ariyānaṃ vā vihāro ariyavihāro, cattāri sāmaññaphalāni. So hi ekaṃ iriyāpathabādhanantiādi	178	
PA_tika-s04_01t:178_10	yadipi bhagavā ekenapi iriyāpathena cirataraṃ kālaṃ attabhāvaṃ pavattetuṃ sakkoti,	1781	
PA_tika-s04_01t:178_11	tathāpi upādinnakasarīrassa ayaṃ sabhāvoti dassetuṃ vuttaṃ. Yasmā vā bhagavā yattha	1781	
PA_tika-s04_01t:178_12	katthaci vasanto veneyyānaṃ dhammaṃ desento nānāsamāpattīhi ca kālaṃ vītināmento	1781	
PA_tika-s04_01t:178_13	vasatīti sattānaṃ attano ca vividhahitasukhaṃ harati upaneti uppādeti, tasmā vividhaṃ	1781	
PA_tika-s04_01t:178_14	haratīti viharatīti evamettha attho veditabbo.	1781	
PA_tika-s04_01t:179_0	Jetassa rājakumārassāti ettha attano paccatthikajanaṃ jinātīti jeto. Sotasaddo viya	179	
PA_tika-s04_01t:179_1	hi kattusādhano jetasaddo. Atha vā raññā pasenadikosalena attano paccatthikajane	179	
PA_tika-s04_01t:179_2	jite jātoti jeto. Rañño hi jayaṃ āropetvā kumāro jitavāti jetoti vutto. Maṅgalakāmatāya	179	
PA_tika-s04_01t:179_3	vā tassa evaṃnāmameva katanti jeto. Maṅgalakāmatāya hi jeyyoti etasmiṃ atthe jetoti	179	
PA_tika-s04_01t:179_4	vuttaṃ. Vitthāro panātiādinā “anāthapiṇḍikassa ārāme”ti ettha sudatto nāma so, gahapati,	179	
PA_tika-s04_01t:179_5	mātāpitūhi katanāmavasena, sabbakāmasamiddhatāya pana vigatamaccheratāya karuṇādiguṇasamaṅgitāya	179	
PA_tika-s04_01t:179_6	ca niccakālaṃ anāthānaṃ piṇḍamadāsi. Tena anāthapiṇḍikoti saṅkhaṃ gato. Āramanti	179	
PA_tika-s04_01t:179_7	ettha pāṇino, visesena vā pabbajitāti ārāmo, tassa pupphaphalādisobhāya nātidūranaccāsannatādipañcavidhasenāsanaṅgasampattiyā	179	
PA_tika-s04_01t:179_8	ca tato tato āgamma ramanti abhiramanti, anukkaṇṭhitā hutvā nivasantīti attho. Vuttappakārāya	179	
PA_tika-s04_01t:179_9	vā sampattiyā tattha tattha gatepi attano abbhantaraṃyeva ānetvā rametīti ārāmo.	179	
PA_tika-s04_01t:179_10	So hi anāthapiṇḍikena gahapatinā jetassa rājakumārassa hatthato aṭṭhārasahiraññakoṭīhi	1791	
PA_tika-s04_01t:179_11	santhārena kiṇitvā aṭṭhārasahiraññakoṭīhi senāsanāni kārāpetvā aṭṭhārasahiraññakoṭīhi	1791	
PA_tika-s04_01t:179_12	vihāramahaṃ niṭṭhāpetvā evaṃ catupaññāsahiraññakoṭipariccāgena buddhappamukhassa	1791	
PA_tika-s04_01t:179_13	bhikkhusaṅghassa niyyātito, tasmā “anāthapiṇḍikassa ārāmo”ti vuccatīti imamatthaṃ nidasseti.	1791	
PA_tika-s04_01t:180_0	Tatthāti “ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme”ti	180	
PA_tika-s04_01t:180_1	yaṃ vuttaṃ vākyaṃ, tattha. Siyāti kassaci evaṃ parivitakko siyā, vakkhamānākārena	180	
PA_tika-s04_01t:180_2	kadāci codeyya vāti attho. Atha tattha viharatīti yadi jetavane anāthapiṇḍikassa	180	
PA_tika-s04_01t:180_3	ārāme viharati. Na vattabbanti nānāṭhānabhūtattā sāvatthijetavanānaṃ, “ekaṃ samaya”nti	180	
PA_tika-s04_01t:180_4	ca vuttattāti adhippāyo. Idāni codako tameva attano adhippāyaṃ “na hi sakkā”tiādinā	180	
PA_tika-s04_01t:180_5	vivarati. Itaro sabbametaṃ aviparītaṃ atthaṃ ajānantena tayā vuttanti dassento “na	180	
PA_tika-s04_01t:180_6	kho panetaṃ evaṃ daṭṭhabba”ntiādimāha. Tattha etanti “sāvatthiyaṃ viharati jetavane	180	
PA_tika-s04_01t:180_7	anāthapiṇḍikassa ārāme”ti etaṃ vacanaṃ. Evanti “yadi tāva bhagavā”tiādinā yaṃ taṃ	180	
PA_tika-s04_01t:180_8	bhavatā coditaṃ, taṃ atthato evaṃ na kho pana daṭṭhabbaṃ, na ubhayattha apubbaṃ acarimaṃ	180	
PA_tika-s04_01t:180_9	vihāradassanatthanti attho. Idāni attanā yathādhippetaṃ aviparītamatthaṃ, tassa ca	180	
PA_tika-s04_01t:180_10	paṭikacceva vuttabhāvaṃ, tena ca appaṭividdhataṃ pakāsento “nanu avocumha…pe… jetavane”ti	1801	
PA_tika-s04_01t:180_11	āha. Evampi “jetavane anāthapiṇḍikassa ārāme viharati”cceva vattabbaṃ, na “sāvatthiya”nti	1801	
PA_tika-s04_01t:180_12	codanaṃ manasi katvā vuttaṃ – “gocaragāmanidassanattha”ntiādi.	1801	
PA_tika-s04_01t:181_0	Avassañcettha gocaragāmakittanaṃ kattabbaṃ. Tathā hi taṃ yathā jetavanādikittanaṃ	181	
PA_tika-s04_01t:181_1	pabbajitānuggahakaraṇādianekappayojanaṃ, evaṃ gocaragāmakittanampi gahaṭṭhānuggahakaraṇādivividhapayojananti	181	
PA_tika-s04_01t:181_2	dassento “sāvatthivacanenā”tiādimāha. Tattha paccayaggahaṇena upasaṅkamapayirupāsanānaṃ	181	
PA_tika-s04_01t:181_3	okāsadānena dhammadesanāya saraṇesu sīlesu ca patiṭṭhāpanena yathūpanissayaṃ uparivisesādhigamāvahanena	181	
PA_tika-s04_01t:181_4	ca gahaṭṭhānuggahakaraṇaṃ, uggahaparipucchānaṃ kammaṭṭhānānuyogassa ca anurūpavasanaṭṭhānapariggahenettha	181	
PA_tika-s04_01t:181_5	pabbajitānuggahakaraṇaṃ veditabbaṃ. Karuṇāya upagamanaṃ, na lābhādinimittaṃ. Paññāya	181	
PA_tika-s04_01t:181_6	apagamanaṃ, na virodhādinimittanti upagamanāpagamanānaṃ nirupakkilesataṃ vibhāveti.	181	
PA_tika-s04_01t:181_7	Dhammikasukhaṃ nāma anavajjasukhaṃ. Devatānaṃ upakārabahulatā janavivittatāya. Pacurajanavivittañhi	181	
PA_tika-s04_01t:181_8	ṭhānaṃ devā upasaṅkamitabbaṃ maññanti. Tadatthaparinipphādananti lokatthanipphādanaṃ,	181	
PA_tika-s04_01t:181_9	buddhakiccasampādananti attho. Evamādināti ādi-saddena sāvatthikittanena rūpakāyassa	181	
PA_tika-s04_01t:181_10	anuggaṇhanaṃ dasseti, jetavanādikittanena dhammakāyassa. Tathā purimena parādhīnakiriyākaraṇaṃ,	1811	
PA_tika-s04_01t:181_11	dutiyena attādhīnakiriyākaraṇaṃ. Purimena vā karuṇākiccaṃ, itarena paññākiccaṃ. Purimena	1811	
PA_tika-s04_01t:181_12	cassa paramāya anukampāya samannāgamaṃ, pacchimena paramāya upekkhāya samannāgamaṃ	1811	
PA_tika-s04_01t:181_13	dīpeti. Bhagavā hi sabbasatte paramāya anukampāya anukampati, na ca tattha sinehadosānupatito	1811	
PA_tika-s04_01t:181_14	paramupekkhakabhāvato. Upekkhako ca na parahitasukhakaraṇe appossukko mahākāruṇikabhāvato.	1811	
PA_tika-s04_01t:181_15	Tassa mahākāruṇikatāya lokanāthatā, upekkhakatāya attanāthatā.	1811	
PA_tika-s04_01t:182_0	Tathā hesa bodhisattabhūto mahākaruṇāya sañcoditamānaso sakalalokahitāya ussukkamāpanno	182	
PA_tika-s04_01t:182_1	mahābhinīhārato paṭṭhāya tadatthanipphādanatthaṃ puññañāṇasambhāre sampādento aparimitaṃ	182	
PA_tika-s04_01t:182_2	kālaṃ anappakaṃ dukkhamanubhosi, upekkhakatāya sammā patitehi dukkhehi na vikampitatā.	182	
PA_tika-s04_01t:182_3	Mahākāruṇikatāya saṃsārābhimukhatā, upekkhakatāya tato nibbindanā. Tathā upekkhakatāya	182	
PA_tika-s04_01t:182_4	nibbānābhimukhatā, mahākāruṇikatāya tadadhigamo. Tathā mahākāruṇikatāya paresaṃ ahiṃsāpanaṃ,	182	
PA_tika-s04_01t:182_5	upekkhakatāya sayaṃ parehi abhāyanaṃ. Mahākāruṇikatāya paraṃ rakkhato attano rakkhaṇaṃ,	182	
PA_tika-s04_01t:182_6	upekkhakatāya attānaṃ rakkhato paresaṃ rakkhaṇaṃ. Tenassa attahitāya paṭipannādīsu	182	
PA_tika-s04_01t:182_7	catutthapuggalabhāvo siddho hoti. Tathā mahākāruṇikatāya saccādhiṭṭhānassa ca cāgādhiṭṭhānassa	182	
PA_tika-s04_01t:182_8	ca pāripūrī, upekkhakatāya upasamādhiṭṭhānassa ca paññādhiṭṭhānassa ca pāripūrī.	182	
PA_tika-s04_01t:182_9	Evaṃ purisuddhāsayappayogassa mahākāruṇikatāya lokahitatthameva rajjasampadādibhavasampattiyā	182	
PA_tika-s04_01t:182_10	upagamanaṃ, upekkhakatāya tiṇāyapi amaññamānassa tato apagamanaṃ. Iti suvisuddhaupagamāpagamassa	1821	
PA_tika-s04_01t:182_11	mahākāruṇikatāya lokahitatthameva dānavasena sampattīnaṃ pariccajanā, upekkhakatāya	1821	
PA_tika-s04_01t:182_12	cassa phalassa attano apaccāsīsanā. Evaṃ samudāgamanato paṭṭhāya acchariyabbhutaguṇasamannāgatassa	1821	
PA_tika-s04_01t:182_13	mahākāruṇikatāya paresaṃ hitasukhatthaṃ atidukkarakāritā, upekkhakatāya kāyampi analaṅkāritā.	1821	
PA_tika-s04_01t:183_0	Tathā mahākāruṇikatāya carimattabhāve jiṇṇāturamatadassanena sañjātasaṃvego, upekkhakatāya	183	
PA_tika-s04_01t:183_1	uḷāresu devabhogasadisesu bhogesu nirapekkho mahābhinikkhamanaṃ nikkhami. Tathā mahākāruṇikatāya	183	
PA_tika-s04_01t:183_2	“kicchaṃ vatāyaṃ loko āpanno”tiādinā karuṇāmukheneva vipassanārambho, upekkhakatāya	183	
PA_tika-s04_01t:183_3	buddhabhūtassa satta sattāhāni vivekasukheneva vītināmanaṃ. Mahākāruṇikatāya dhammagambhīrataṃ	183	
PA_tika-s04_01t:183_4	paccavekkhitvā dhammadesanāya appossukkanaṃ āpajjitvāpi mahābrahmuno ajjhesanāpadesena	183	
PA_tika-s04_01t:183_5	okāsakaraṇaṃ, upekkhakatāya pañcavaggiyādiveneyyānaṃ ananurūpasamudācārepi anaññathābhāvo.	183	
PA_tika-s04_01t:183_6	Mahākāruṇikatāya katthaci paṭighātābhāvenassa sabbattha amittasaññābhāvo, upekkhakatāya	183	
PA_tika-s04_01t:183_7	katthacipi anurodhābhāvena sabbattha sinehasanthavābhāvo. Mahākāruṇikatāya paresaṃ	183	
PA_tika-s04_01t:183_8	pasādanā, upekkhakatāya pasannākārehi na vikampanā. Mahākāruṇikatāya dhammānurāgābhāvena	183	
PA_tika-s04_01t:183_9	tattha ācariyamuṭṭhiabhāvo, upekkhakatāya sāvakānurāgābhāvena parivāraparikammatābhāvo.	183	
PA_tika-s04_01t:183_10	Mahākāruṇikatāya dhammaṃ desetuṃ parehi saṃsaggamupagacchatopi upekkhakatāya na tattha	1831	
PA_tika-s04_01t:183_11	abhirati. Mahākāruṇikatāya gāmādīnaṃ āsannaṭṭhāne vasatopi upekkhakatāya araññaṭṭhāne	1831	
PA_tika-s04_01t:183_12	eva viharaṇaṃ. Tena vuttaṃ – “purimenassa paramāya anukampāya samannāgamaṃ dīpetī”ti.	1831	
PA_tika-s04_01t:184_0	Tanti tatrāti padaṃ. “Desakālaparidīpana”nti ye desakālā idha viharaṇakiriyāvisesanabhāvena	184	
PA_tika-s04_01t:184_1	vuttā, tesaṃ paridīpananti dassento “yaṃ samayaṃ…pe… dīpetī”ti āha. Taṃ-saddo hi	184	
PA_tika-s04_01t:184_2	vuttassa atthassa paṭiniddeso, tasmā idha kālassa desassa vā paṭiniddeso bhavitumarahati,	184	
PA_tika-s04_01t:184_3	na aññassa. Ayaṃ tāva tatra-saddassa paṭiniddesabhāve atthavibhāvanā. Yasmā pana	184	
PA_tika-s04_01t:184_4	īdisesu ṭhānesu tatra-saddo dhammadesanāvisiṭṭhaṃ desakālañca vibhāveti, tasmā vuttaṃ	184	
PA_tika-s04_01t:184_5	– “bhāsitabbayutte vā desakāle dīpetī”ti. Tena tatrāti yatra bhagavā dhammadesanatthaṃ	184	
PA_tika-s04_01t:184_6	bhikkhū ālapati bhāsati, tādise dese, kāle vāti attho. Na hītiādinā tamevatthaṃ samattheti.	184	
PA_tika-s04_01t:184_7	Nanu ca yattha ṭhito bhagavā “akālo kho tāvā”tiādinā bāhiyassa dhammadesanaṃ paṭikkhipi,	184	
PA_tika-s04_01t:184_8	tattheva antaravīthiyaṃ ṭhito tassa dhammaṃ desesīti? Saccametaṃ, adesetabbakāle	184	
PA_tika-s04_01t:184_9	adesanāya idaṃ udāharaṇaṃ. Tenevāha – “akālo kho tāvā”ti.	184	
PA_tika-s04_01t:185_0	Yaṃ pana tattha vuttaṃ – “antaragharaṃ paviṭṭhamhā”ti, tampi tassa akālabhāvasseva	185	
PA_tika-s04_01t:185_1	pariyāyena dassanatthaṃ vuttaṃ. Tassa hi tadā addhānaparissamena rūpakāye akammaññatā	185	
PA_tika-s04_01t:185_2	ahosi, balavapītivegena nāmakāye. Tadubhayassa vūpasamaṃ āgamento papañcaparihāratthaṃ	185	
PA_tika-s04_01t:185_3	bhagavā “akālo kho”ti pariyāyena paṭikkhipi. Adesetabbadese adesanāya pana udāharaṇaṃ	185	
PA_tika-s04_01t:185_4	“atha kho bhagavā maggā okkamma aññatarasmiṃ rukkhamūle nisīdi, vihārapacchāyāyaṃ	185	
PA_tika-s04_01t:185_5	paññatte āsane nisīdī”ti ca evamādikaṃ idha ādisaddena saṅgahitaṃ. “Atha kho so,	185	
PA_tika-s04_01t:185_6	bhikkhave, bālo idha pubbe nesādo idha pāpāni kammāni karitvā”tiādīsu padapūraṇamatte	185	
PA_tika-s04_01t:185_7	kho-saddo, “dukkhaṃ kho agāravo viharati appatisso”tiādīsu avadhāraṇe, “kittāvatā	185	
PA_tika-s04_01t:185_8	nu kho, āvuso, satthu pavivittassa viharato sāvakā vivekaṃ nānusikkhantī”tiādīsu	185	
PA_tika-s04_01t:185_9	ādikālatthe, vākyārambheti attho. Tattha padapūraṇena vacanālaṅkāramattaṃ kataṃ hoti,	185	
PA_tika-s04_01t:185_10	ādikālatthena vākyassa upaññāsamattaṃ. Avadhāraṇatthena pana niyamadassanaṃ, tasmā	1851	
PA_tika-s04_01t:185_11	āmantesi evāti āmantane niyamo dassito hoti.	1851	
PA_tika-s04_01t:186_0	Bhagavāti lokagarudīpananti kasmā vuttaṃ, nanu pubbepi bhagavāsaddassa attho vuttoti?	186	
PA_tika-s04_01t:186_1	Yadipi vutto, taṃ panassa yathāvutte ṭhāne viharaṇakiriyāya kattu visesadassanatthaṃ	186	
PA_tika-s04_01t:186_2	kataṃ, na āmantanakiriyāya, idha pana āmantanakiriyāya, tasmā tadatthaṃ puna “bhagavā”ti	186	
PA_tika-s04_01t:186_3	pāḷiyaṃ vuttanti tassatthaṃ dassetuṃ “bhagavāti lokagarudīpana”nti āha. Tena lokagarubhāvato	186	
PA_tika-s04_01t:186_4	tadanurūpaṃ paṭipattiṃ patthento attano santikaṃ upagatānaṃ bhikkhūnaṃ ajjhāsayānurūpaṃ	186	
PA_tika-s04_01t:186_5	dhammaṃ desetuṃ te āmantesīti dasseti. Kathāsavanayuttapuggalavacananti vakkhamānāya	186	
PA_tika-s04_01t:186_6	cittapariyādānadesanāya savanayoggapuggalavacanaṃ. Catūsupi parisāsu bhikkhū eva	186	
PA_tika-s04_01t:186_7	edisānaṃ desanānaṃ visesena bhājanabhūtāti sātisayaṃ sāsanasampaṭiggāhakabhāvadassanatthaṃ	186	
PA_tika-s04_01t:186_8	idha bhikkhuggahaṇanti dassetvā idāni saddatthaṃ dassetuṃ “apicā”tiādimāha. Tattha	186	
PA_tika-s04_01t:186_9	bhikkhakoti bhikkhūti bhikkhanadhammatāya bhikkhūti attho. Bhikkhācariyaṃ ajjhupagatoti	186	
PA_tika-s04_01t:186_10	buddhādīhi ajjhupagataṃ bhikkhācariyaṃ, uñchācariyaṃ, ajjhupagatattā anuṭṭhitattā	1861	
PA_tika-s04_01t:186_11	bhikkhu. Yo hi appaṃ vā mahantaṃ vā bhogakkhandhaṃ pahāya agārasmā anagāriyaṃ pabbajito,	1861	
PA_tika-s04_01t:186_12	so kasigorakkhādijīvikākappanaṃ hitvā liṅgasampaṭicchaneneva bhikkhācariyaṃ ajjhupagatattā	1861	
PA_tika-s04_01t:186_13	bhikkhu, parappaṭibaddhajīvikattā vā vihāramajjhe kājabhattaṃ bhuñjamānopi bhikkhācariyaṃ	1861	
PA_tika-s04_01t:186_14	ajjhupagatoti bhikkhu, piṇḍiyālopabhojanaṃ nissāya pabbajjāya ussāhajātattā vā bhikkhācariyaṃ	1861	
PA_tika-s04_01t:186_15	ajjhupagatoti bhikkhūti evamettha attho daṭṭhabbo. Ādinā nayenāti “chinnabhinnapaṭadharoti	1861	
PA_tika-s04_01t:186_16	bhikkhu, bhindati pāpake akusale dhammeti bhikkhu, bhinnattā pāpakānaṃ akusalānaṃ	1861	
PA_tika-s04_01t:186_17	dhammānaṃ bhikkhū”tiādinā vibhaṅge āgatanayena. Ñāpaneti avabodhane, paṭivedaneti attho.	1861	
PA_tika-s04_01t:187_0	Bhikkhanasīlatāti bhikkhanena jīvanasīlatā, na kasivāṇijjādinā jīvanasīlatā. Bhikkhanadhammatāti	187	
PA_tika-s04_01t:187_1	“uddissa ariyā tiṭṭhantī”ti evaṃ vuttā bhikkhanasabhāvatā, na yācanakohaññasabhāvatā.	187	
PA_tika-s04_01t:187_2	Bhikkhane sādhukāritāti “uttiṭṭhe nappamajjeyyā”ti vacanaṃ anussaritvā tattha appamajjanā.	187	
PA_tika-s04_01t:187_3	Atha vā sīlaṃ nāma pakatisabhāvo, idha pana tadadhiṭṭhānaṃ. Dhammoti vataṃ. Sādhukāritāti	187	
PA_tika-s04_01t:187_4	sakkaccakāritā ādarakiriyā. Hīnādhikajanasevitanti ye bhikkhubhāve ṭhitāpi jātimadādivasena	187	
PA_tika-s04_01t:187_5	uddhatā unnaḷā, ye ca gihibhāve paresaṃ adhikabhāvampi anupagatattā bhikkhācariyaṃ	187	
PA_tika-s04_01t:187_6	paramakāruññataṃ maññanti, tesaṃ ubhayesampi yathākkamaṃ “bhikkhavo”ti vacanena hīnajanehi	187	
PA_tika-s04_01t:187_7	daliddehi paramakāruññataṃ pattehi parakulesu bhikkhācariyāya jīvikaṃ kappentehi	187	
PA_tika-s04_01t:187_8	sevitaṃ vuttiṃ pakāsento uddhatabhāvaniggahaṃ karoti. Adhikajanehi uḷārabhogakhattiyakulādito	187	
PA_tika-s04_01t:187_9	pabbajitehi buddhādīhi ājīvavisodhanatthaṃ sevitaṃ vuttiṃ pakāsento dīnabhāvaniggahaṃ	187	
PA_tika-s04_01t:187_10	karotīti yojetabbaṃ. Yasmā “bhikkhavo”ti vacanaṃ āmantanabhāvato abhimukhīkaraṇaṃ,	1871	
PA_tika-s04_01t:187_11	pakaraṇato sāmatthiyato ca sussusājananaṃ sakkaccasavanamanasikāraniyojanañca hoti,	1871	
PA_tika-s04_01t:187_12	tasmā tamatthaṃ dassento “bhikkhavoti iminā”tiādimāha. Tattha sādhukaṃ savanamanasikāreti	1871	
PA_tika-s04_01t:187_13	sādhukasavane sādhukamanasikāre ca. Kathaṃ pana pavattitā savanādayo sādhukaṃ pavattitā	1871	
PA_tika-s04_01t:187_14	hontīti? “Addhā imāya sammāpaṭipattiyā sakalasāsanasampatti hatthagatā bhavissatī”ti	1871	
PA_tika-s04_01t:187_15	ādaragāravayogena kathādīsu aparibhavādinā ca. Vuttañhi “pañcahi, bhikkhave, dhammehi	1871	
PA_tika-s04_01t:187_16	samannāgato suṇanto saddhammaṃ bhabbo niyāmaṃ okkamituṃ kusalesu dhammesu sammattaṃ.	1871	
PA_tika-s04_01t:187_17	Katamehi pañcahi? Kathaṃ na paribhoti, kathitaṃ na paribhoti, na attānaṃ paribhoti,	1871	
PA_tika-s04_01t:187_18	avikkhittacitto dhammaṃ suṇāti ekaggacitto, yoniso ca manasikaroti. Imehi kho, bhikkhave,	1871	
PA_tika-s04_01t:187_19	pañcahi dhammehi samannāgato suṇanto saddhammaṃ bhabbo niyāmaṃ okkamituṃ kusalesu	1871	
PA_tika-s04_01t:187_20	dhammesu sammatta”nti. Tenevāha – “sādhukaṃ savanamanasikārāyattā hi sāsanasampattī”ti.	1872	
PA_tika-s04_01t:188_0	Pubbe sabbaparisāsādhāraṇattepi bhagavato dhammadesanāya “jeṭṭhaseṭṭhā”tiādinā bhikkhūnaṃ	188	
PA_tika-s04_01t:188_1	eva āmantane kāraṇaṃ dassetvā idāni bhikkhū āmantetvāva dhammadesanāya payojanaṃ	188	
PA_tika-s04_01t:188_2	dassetuṃ “kimatthaṃ pana bhagavā”ti codanaṃ samuṭṭhāpeti. Tattha aññaṃ cintentāti	188	
PA_tika-s04_01t:188_3	aññavihitā. Vikkhittacittāti asamāhitacittā. Dhammaṃ paccavekkhantāti hiyyo tato	188	
PA_tika-s04_01t:188_4	paraṃ divasesu vā sutadhammaṃ pati pati manasā avekkhantā. Bhikkhū āmantetvā dhamme	188	
PA_tika-s04_01t:188_5	desiyamāne ādito paṭṭhāya desanaṃ sallakkhetuṃ sakkontīti imamatthaṃ byatirekamukhena	188	
PA_tika-s04_01t:188_6	dassetuṃ “te anāmantetvā”tiādi vuttaṃ.	188	
PA_tika-s04_01t:189_0	Bhikkhavoti cettha sandhivasena i-kāralopo daṭṭhabbo. Bhikkhavo itīti ayaṃ iti-saddo	189	
PA_tika-s04_01t:189_1	hetuparisamāpanādiatthapadatthavipariyāyapakārāvadhāraṇanidassanādianekatthappabhedo.	189	
PA_tika-s04_01t:189_2	Tathā hesa “ruppatīti kho, bhikkhave, tasmā rūpanti vuccatī”tiādīsu hetvatthe dissati.	189	
PA_tika-s04_01t:189_3	“Tasmātiha me, bhikkhave, dhammadāyādā bhavatha, mā āmisadāyādā. Atthi me tumhesu	189	
PA_tika-s04_01t:189_4	anukampā. Kinti me sāvakā dhammadāyādā bhaveyyuṃ, no āmisadāyādā”tiādīsu parisamāpane.	189	
PA_tika-s04_01t:189_5	“Iti vā iti evarūpā naccagītavāditavisūkadassanā paṭivirato”tiādīsu ādiatthe. “Māgaṇḍiyoti	189	
PA_tika-s04_01t:189_6	tassa brāhmaṇassa saṅkhā samaññā paññatti vohāro nāmaṃ nāmakammaṃ nāmadheyyaṃ nirutti	189	
PA_tika-s04_01t:189_7	byañjanamabhilāpo”tiādīsu padatthavipariyāye. “Iti kho, bhikkhave, sappaṭibhayo bālo,	189	
PA_tika-s04_01t:189_8	appaṭibhayo paṇḍito, saupaddavo bālo, anupaddavo paṇḍito, saupasaggo bālo, anupasaggo	189	
PA_tika-s04_01t:189_9	paṇḍito”tiādīsu pakāre. “Atthi idappaccayā jarāmaraṇanti puṭṭhena satā, ‘ānanda,	189	
PA_tika-s04_01t:189_10	atthī’tissa vacanīyaṃ. ‘Kiṃ paccayā jarāmaraṇa’nti iti ce vadeyya. Jātipaccayā jarāmaraṇaṃ	1891	
PA_tika-s04_01t:189_11	iccassa vacanīya”ntiādīsu avadhāraṇe. “Atthīti kho, kaccāna, ayameko anto, natthīti	1891	
PA_tika-s04_01t:189_12	kho, kaccāna, ayaṃ dutiyo anto”tiādīsu nidassane. Idhāpi nidassane eva daṭṭhabbo.	1891	
PA_tika-s04_01t:189_13	Bhikkhavoti hi āmantanākāro. Tamesa iti-saddo nidasseti “bhikkhavoti āmantesī”ti.	1891	
PA_tika-s04_01t:189_14	Iminā nayena “bhaddante”tiādīsupi yathārahaṃ iti-saddassa attho veditabbo. Pubbe	1891	
PA_tika-s04_01t:189_15	“bhagavā āmantesī”ti vuttattā “bhagavato paccassosu”nti idha “bhagavato”ti sāmivacanaṃ	1891	
PA_tika-s04_01t:189_16	āmantanameva sambandhiantaraṃ apekkhatīti iminā adhippāyena “bhagavato āmantanaṃ	1891	
PA_tika-s04_01t:189_17	paṭiassosu”nti vuttaṃ. “Bhagavato”ti pana idaṃ paṭissavasambandhena sampadānavacanaṃ	1891	
PA_tika-s04_01t:189_18	yathā “devadattāya paṭissuṇotī”ti. Yaṃ nidānaṃ bhāsitanti sambandho. Imassa suttassa	1891	
PA_tika-s04_01t:189_19	sukhāvagāhaṇatthanti kamalakuvalayujjalavimalasādurasasalilāya pokkharaṇiyā sukhāvataraṇatthaṃ	1891	
PA_tika-s04_01t:189_20	nimmalasilātalaracanāvilāsasobhitaratanasopānaṃ vippakiṇṇamuttātalasadisavālukācuṇṇapaṇḍarabhūmibhāgaṃ	1892	
PA_tika-s04_01t:189_21	titthaṃ viya suvibhattabhittivicitravedikāparikkhittassa nakkhattapathaṃ phusitukāmatāya	1892	
PA_tika-s04_01t:189_22	viya paṭivijambhitasamussayassa pāsādavarassa sukhārohanatthaṃ dantamayasaṇhamuduphalakañcanalatāvinaddhamaṇigaṇappabhāsamudayujjalasobhaṃ	1892	
PA_tika-s04_01t:189_23	sopānaṃ viya suvaṇṇavalayanūpurādisaṅghaṭṭanasaddasammissitassa kathitahasitamadhurassaragehajanavijambhitavicaritassa	1892	
PA_tika-s04_01t:189_24	uḷāraissariyavibhavasobhitassa mahāgharassa sukhappavesanatthaṃ suvaṇṇarajatamaṇimuttāpavāḷādijutivissaravijjotitasuppatiṭṭhitavisāladvārabāhaṃ	1892	
PA_tika-s04_01t:189_25	mahādvāraṃ viya ca atthabyañjanasampannassa buddhānaṃ desanāñāṇagambhīrabhāvasaṃsūcakassa	1892	
PA_tika-s04_01t:189_26	imassa suttassa sukhāvagāhatthaṃ.	1892	
PA_tika-s04_01t:190_0	Etthāha – “kimatthaṃ pana dhammavinayasaṅgahe kayiramāne nidānavacanaṃ, nanu bhagavatā	190	
PA_tika-s04_01t:190_1	bhāsitavacanasseva saṅgaho kātabbo”ti? Vuccate, desanāya ṭhitiasammosasaddheyyabhāvasampādanatthaṃ.	190	
PA_tika-s04_01t:190_2	Kāladesadesakanimittaparisāpadesehi upanibandhitvā ṭhapitā hi desanā ciraṭṭhitikā	190	
PA_tika-s04_01t:190_3	hoti asammosadhammā saddheyyā ca. Desakālakattuhetunimittehi upanibaddho viya vohāravinicchayo.	190	
PA_tika-s04_01t:190_4	Teneva ca āyasmatā mahākassapena “cittapariyādānasuttaṃ, āvuso ānanda, kattha bhāsita”ntiādinā	190	
PA_tika-s04_01t:190_5	desādipucchāsu katāsu tāsaṃ vissajjanaṃ karontena dhammabhaṇḍāgārikena “evaṃ me suta”ntiādinā	190	
PA_tika-s04_01t:190_6	imassa suttassa nidānaṃ bhāsitaṃ. Apica satthusampattippakāsanatthaṃ nidānavacanaṃ.	190	
PA_tika-s04_01t:190_7	Tathāgatassa hi bhagavato pubbacaraṇānumānāgamatakkābhāvato sammāsambuddhabhāvasiddhi.	190	
PA_tika-s04_01t:190_8	Na hi sammāsambussa pubbacaraṇādīhi attho atthi sabbattha appaṭihatañāṇacāratāya	190	
PA_tika-s04_01t:190_9	ekappamāṇattā ca ñeyyadhammesu. Tathā ācariyamuṭṭhidhammamacchariyasāsanasāvakānānurāgābhāvato	190	
PA_tika-s04_01t:190_10	khīṇāsavabhāvasiddhi. Na hi sabbaso khīṇāsavassa te sambhavantīti suvisuddhassa parānuggahappavatti.	1901	
PA_tika-s04_01t:190_11	Evaṃ desakasaṃkilesabhūtānaṃ diṭṭhisīlasampadādūsakānaṃ avijjātaṇhānaṃ accantābhāvasaṃsūcakehi	1901	
PA_tika-s04_01t:190_12	ñāṇappahānasampadābhibyañjanakehi ca sambuddhavisuddhabhāvehi purimavesārajjadvayasiddhi,	1901	
PA_tika-s04_01t:190_13	tato ca antarāyikaniyyānikadhammesu sammohābhāvasiddhito pacchimavesārajjadvayasiddhīti	1901	
PA_tika-s04_01t:190_14	bhagavato catuvesārajjasamannāgamo attahitaparahitappaṭipatti ca nidānavacanena pakāsitā	1901	
PA_tika-s04_01t:190_15	hoti. Tattha tattha sampattaparisāya ajjhāsayānurūpaṃ ṭhānuppattikappaṭibhānena dhammadesanādīpanato,	1901	
PA_tika-s04_01t:190_16	idha pana rūpagarukānaṃ puggalānaṃ ajjhāsayānurūpaṃ ṭhānuppattikappaṭibhānena dhammadesanādīpanatoti	1901	
PA_tika-s04_01t:190_17	yojetabbaṃ. Tena vuttaṃ – “satthusampattippakāsanatthaṃ nidānavacana”nti.	1901	
PA_tika-s04_01t:191_0	Tathā sāsanasampattippakāsanatthaṃ nidānavacanaṃ. Ñāṇakaruṇāpariggahitasabbakiriyassa	191	
PA_tika-s04_01t:191_1	hi bhagavato natthi niratthakā paṭipatti, attahitatthā vā. Tasmā paresaṃ eva atthāya	191	
PA_tika-s04_01t:191_2	pavattasabbakiriyassa sammāsambuddhassa sakalampi kāyavacīmanokammaṃ yathāpavattaṃ	191	
PA_tika-s04_01t:191_3	vuccamānaṃ diṭṭhadhammikasamparāyikaparamatthehi yathārahaṃ sattānaṃ anusāsanaṭṭhena	191	
PA_tika-s04_01t:191_4	sāsanaṃ, na kapparacanā. Tayidaṃ satthucaritaṃ kāladesadesakaparisāpadesehi saddhiṃ	191	
PA_tika-s04_01t:191_5	tattha tattha nidānavacanehi yathārahaṃ pakāsīyati. “Idha pana rūpagarukānaṃ puggalāna”ntiādi	191	
PA_tika-s04_01t:191_6	sabbaṃ purimasadisameva. Tena vuttaṃ – “sāsanasampattippakāsanatthaṃ nidānavacana”nti.	191	
PA_tika-s04_01t:191_7	Apica satthuno pamāṇabhāvappakāsanena vacanena sāsanassa pamāṇabhāvadassanatthaṃ	191	
PA_tika-s04_01t:191_8	nidānavacanaṃ, tañca desakappamāṇabhāvadassanaṃ heṭṭhā vuttanayānusārena “bhagavā”ti	191	
PA_tika-s04_01t:191_9	ca iminā padena vibhāvitanti veditabbaṃ. Bhagavāti hi tathāgatassa rāgadosamohādisabbakilesamaladuccaritadosappahānadīpanena	191	
PA_tika-s04_01t:191_10	vacanena anaññasādhāraṇasuparisuddhañāṇakaruṇādiguṇavisesayogaparidīpanena tato eva	1911	
PA_tika-s04_01t:191_11	sabbasattuttamabhāvadīpanena ayamattho sabbathā pakāsito hotīti. Idamettha nidānavacanappayojanassa	1911	
PA_tika-s04_01t:191_12	mukhamattanidassanaṃ.	1911	
PA_tika-s04_01t:192_0	Nikkhittassāti desitassa. Desanā hi desetabbassa sīlādiatthassa veneyyasantānesu	192	
PA_tika-s04_01t:192_1	nikkhipanato “nikkhepo”ti vuccati. Suttanikkhepaṃ vicāretvāva vuccamānā pākaṭā hotīti	192	
PA_tika-s04_01t:192_2	sāmaññato bhagavato desanāya samuṭṭhānassa vibhāgaṃ dassetvā “etthāyaṃ desanā evaṃsamuṭṭhānā”ti	192	
PA_tika-s04_01t:192_3	desanāya samuṭṭhāne dassite suttassa sammadeva nidānaparijānanena vaṇṇanāya suviññeyyattā	192	
PA_tika-s04_01t:192_4	vuttaṃ. Tattha yathā anekasataanekasahassabhedānipi suttantāni saṃkilesabhāgiyādipaṭṭhānanayavasena	192	
PA_tika-s04_01t:192_5	soḷasavidhataṃ nātivattanti, evaṃ attajjhāsayādisuttanikkhepavasena catubbidhabhāvanti	192	
PA_tika-s04_01t:192_6	āha – “cattāro hi suttanikkhepā”ti. Ettha ca yathā attajjhāsayassa aṭṭhuppattiyā	192	
PA_tika-s04_01t:192_7	ca parajjhāsayapucchāhi saddhiṃ saṃsaggabhedo sambhavati “attajjhāsayo ca parajjhāsayo	192	
PA_tika-s04_01t:192_8	ca, attajjhāsayo ca pucchāvasiko ca, aṭṭhuppattiko ca parajjhāsayo ca, aṭṭhuppattiko	192	
PA_tika-s04_01t:192_9	ca pucchāvasiko cā”ti ajjhāsayapucchānusandhisabbhāvato, evaṃ yadipi aṭṭhuppattiyā	192	
PA_tika-s04_01t:192_10	attajjhāsayenapi saṃsaggabhedo sambhavati, attajjhāsayādīhi pana purato ṭhitehi aṭṭhuppattiyā	1921	
PA_tika-s04_01t:192_11	saṃsaggo natthīti na idha niravaseso vitthāranayo sambhavatīti “cattāro suttanikkhepā”ti	1921	
PA_tika-s04_01t:192_12	vuttaṃ. Tadantogadhattā vā sesanikkhepānaṃ mūlanikkhepavasena cattārova dassitā.	1921	
PA_tika-s04_01t:192_13	Yathādassanañhettha ayaṃ saṃsaggabhedo gahetabboti.	1921	
PA_tika-s04_01t:193_0	Tatrāyaṃ vacanattho – nikkhipīyatīti nikkhepo, suttaṃ eva nikkhepo suttanikkhepo.	193	
PA_tika-s04_01t:193_1	Atha vā nikkhipanaṃ nikkhepo, suttassa nikkhepo suttanikkhepo, suttadesanāti attho.	193	
PA_tika-s04_01t:193_2	Attano ajjhāsayo attajjhāsayo, so assa atthi kāraṇabhūtoti attajjhāsayo. Attano ajjhāsayo	193	
PA_tika-s04_01t:193_3	etassāti vā attajjhāsayo. Parajjhāsayepi eseva nayo. Pucchāya vaso pucchāvaso, so	193	
PA_tika-s04_01t:193_4	etassa atthīti pucchāvasiko. Suttadesanāvatthubhūtassa atthassa uppatti atthuppatti,	193	
PA_tika-s04_01t:193_5	atthuppattiyeva aṭṭhuppatti ttha-kārassa ṭṭha-kāraṃ katvā. Sā etassa atthīti aṭṭhuppattiko.	193	
PA_tika-s04_01t:193_6	Atha vā nikkhipīyati suttaṃ etenāti suttanikkhepo, attajjhāsayādi eva. Etasmiṃ atthavikappe	193	
PA_tika-s04_01t:193_7	attano ajjhāsayo attajjhāsayo. Paresaṃ ajjhāsayo parajjhāsayo. Pucchīyatīti pucchā,	193	
PA_tika-s04_01t:193_8	pucchitabbo attho. Pucchāvasena pavattaṃ dhammappaṭiggāhakānaṃ vacanaṃ pucchāvasikaṃ,	193	
PA_tika-s04_01t:193_9	tadeva nikkhepasaddāpekkhāya pulliṅgavasena vuttaṃ – “pucchāvasiko”ti. Tathā aṭṭhuppatti	193	
PA_tika-s04_01t:193_10	eva aṭṭhuppattikoti evamettha attho veditabbo.	1931	
PA_tika-s04_01t:194_0	Apicettha paresaṃ indriyaparipākādikāraṇanirapekkhattā attajjhāsayassa visuṃ suttanikkhepabhāvo	194	
PA_tika-s04_01t:194_1	yutto kevalaṃ attano ajjhāsayeneva dhammatantiṭṭhapanatthaṃ pavattitadesanattā. Parajjhāsayapucchāvasikānaṃ	194	
PA_tika-s04_01t:194_2	pana paresaṃ ajjhāsayapucchānaṃ desanāpavattihetubhūtānaṃ uppattiyaṃ pavattitānaṃ	194	
PA_tika-s04_01t:194_3	kathamaṭṭhuppattiyā anavarodho, pucchāvasikaaṭṭhuppattikānaṃ vā parajjhāsayānurodhena	194	
PA_tika-s04_01t:194_4	pavattitānaṃ kathaṃ parajjhāsaye anavarodhoti? Na codetabbametaṃ. Paresañhi abhinīhāraparipucchādivinimuttasseva	194	
PA_tika-s04_01t:194_5	suttadesanākāraṇuppādassa aṭṭhuppattibhāvena gahitattā parajjhāsayapucchāvasikānaṃ	194	
PA_tika-s04_01t:194_6	visuṃ gahaṇaṃ. Tathā hi brahmajāladhammadāyādasuttādīnaṃ vaṇṇāvaṇṇaāmisuppādādidesanānimittaṃ	194	
PA_tika-s04_01t:194_7	“aṭṭhuppattī”ti vuccati. Paresaṃ pucchaṃ vinā ajjhāsayaṃ eva nimittaṃ katvā desito	194	
PA_tika-s04_01t:194_8	parajjhāsayo, pucchāvasena desito pucchāvasikoti pākaṭoyamatthoti. Attano ajjhāsayeneva	194	
PA_tika-s04_01t:194_9	kathesīti dhammatantiṭṭhapanatthaṃ kathesi. Vimuttiparipācanīyā dhammā saddhindriyādayo.	194	
PA_tika-s04_01t:194_10	Ajjhāsayanti adhimuttiṃ. Khantinti diṭṭhinijjhānakkhantiṃ. Mananti paññatticittaṃ.	1941	
PA_tika-s04_01t:194_11	Abhinīhāranti paṇidhānaṃ. Bujjhanabhāvanti bujjhanasabhāvaṃ, paṭivijjhanākāraṃ vā.	1941	
PA_tika-s04_01t:194_12	Rūpagarukānanti pañcasu ārammaṇesu rūpārammaṇagarukā rūpagarukā. Cittena rūpaninnā	1941	
PA_tika-s04_01t:194_13	rūpapoṇā rūpapabbhārā rūpadassanappasutā rūpena ākaḍḍhitahadayā, tesaṃ rūpagarukānaṃ.	1941	
PA_tika-s04_01t:195_0	Paṭisedhatthoti paṭikkhepattho. Kassa pana paṭikkhepatthoti? Kiriyāpadhānañhi vākyaṃ,	195	
PA_tika-s04_01t:195_1	tasmā “na samanupassāmī”ti samanupassanākiriyāpaṭisedhattho. Tenāha – “imassa pana	195	
PA_tika-s04_01t:195_2	padassā”tiādi. Yo paro na hoti, so attāti lokasamaññāmattasiddhaṃ sattasantānaṃ sandhāya	195	
PA_tika-s04_01t:195_3	– “aha”nti satthā vadati, na bāhirakaparikappitaṃ ahaṃkāravisayaṃ ahaṃkārassa bodhimūleyeva	195	
PA_tika-s04_01t:195_4	samucchinnattā. Lokasamaññānatikkamantā eva hi buddhānaṃ lokiye visaye desanāpavatti.	195	
PA_tika-s04_01t:195_5	Bhikkhaveti ālapane kāraṇaṃ heṭṭhā vuttameva. Aññanti apekkhāsiddhattā aññatthassa	195	
PA_tika-s04_01t:195_6	“idāni vattabbaitthirūpato añña”nti āha. Ekampi rūpanti ekaṃ vaṇṇāyatanaṃ. Samaṃ	195	
PA_tika-s04_01t:195_7	visamaṃ sammā yāthāvato anu anu passatīti samanupassanā, ñāṇaṃ. Saṃkilissanavasena	195	
PA_tika-s04_01t:195_8	anu anu passatīti samanupassanā, diṭṭhi. No niccatoti ettha iti-saddo ādiattho, evamādikoti	195	
PA_tika-s04_01t:195_9	attho. Tena “dukkhato samanupassatī”ti evamādīni saṅgaṇhāti. Olokentopīti devamanussavimānakapparukkhamaṇikanakādigatāni	195	
PA_tika-s04_01t:195_10	rūpāni anavasesaṃ sabbaññutaññāṇena olokentopi. Sāmaññavacanopi yaṃ-saddo “ekarūpampī”ti	1951	
PA_tika-s04_01t:195_11	rūpassa adhigatattā rūpavisayo icchitoti “yaṃ rūpa”nti vuttaṃ. Tathā purisasaddo	1951	
PA_tika-s04_01t:195_12	pariyādiyitabbacittapuggalavisayoti rūpagarukassāti visesitaṃ. Gahaṇaṃ “khepana”nti	1951	
PA_tika-s04_01t:195_13	ca adhippetaṃ, pariyādānañca uppattinivāraṇanti āha – “catubhūmakakusalacitta”nti.	1951	
PA_tika-s04_01t:195_14	Tañhi rūpaṃ tādisassa parittakusalassapi uppattiṃ nivāreti, kimaṅgaṃ pana mahaggatānuttaracittassāti	1951	
PA_tika-s04_01t:195_15	lokuttarakusalacittassapi uppattiyā nivāraṇaṃ hotuṃ samatthaṃ, lokiyakusaluppattiyā	1951	
PA_tika-s04_01t:195_16	nivārakatte vattabbameva natthīti “catubhūmakakusalacittaṃ pariyādiyitvā”ti vuttaṃ.	1951	
PA_tika-s04_01t:195_17	Na hi kāmaguṇassādappasutassa purisassa dānādivasena savipphārikā kusaluppatti sambhavati.	1951	
PA_tika-s04_01t:195_18	Gaṇhitvā khepetvāti attānaṃ assādetvā pavattamānassa akusalacittassa paccayo hontaṃ	1951	
PA_tika-s04_01t:195_19	pavattinivāraṇena muṭṭhigataṃ viya gahetvā anuppādanirodhena khepetvā viya tiṭṭhati.	1951	
PA_tika-s04_01t:195_20	Tāva mahati lokasannivāse tassa pariyādiyaṭṭhānaṃ avicchedato labbhatīti āha – “tiṭṭhatī”ti	1952	
PA_tika-s04_01t:195_21	yathā “pabbatā tiṭṭhanti, najjo sandantī”ti. Tenāha – “idha ubhayampi vaṭṭatī”tiādi.	1952	
PA_tika-s04_01t:196_0	Yathayidanti sandhivasena ākārassa rassattaṃ yakārāgamo cāti āha – “yathā ida”nti.	196	
PA_tika-s04_01t:196_1	Itthiyā rūpanti itthisarīragataṃ tappaṭibaddhañca rūpāyatanaṃ. Paramatthassa niruḷho,	196	
PA_tika-s04_01t:196_2	paṭhamaṃ sādhāraṇato saddasatthalakkhaṇāni vibhāvetabbāni, pacchā asādhāraṇatoti	196	
PA_tika-s04_01t:196_3	tāni pāḷivasena vibhāvetuṃ – “ruppatīti kho…pe… veditabba”nti āha. Tattha ruppatīti	196	
PA_tika-s04_01t:196_4	sītādivirodhipaccayehi vikāraṃ āpādīyati, āpajjatīti vā attho. Vikāruppatti ca virodhipaccayasannipāte	196	
PA_tika-s04_01t:196_5	visadisuppatti vibhūtatarā, kuto panāyaṃ visesoti ce? “Sītenā”tiādivacanato. Evañca	196	
PA_tika-s04_01t:196_6	katvā vedanādīsu anavasesarūpasamaññā sāmaññalakkhaṇanti sabbarūpadhammasādhāraṇaṃ	196	
PA_tika-s04_01t:196_7	rūppanaṃ. Idāni atthuddhāranayena rūpasaddaṃ saṃvaṇṇento “ayaṃ panā”tiādimāha. Rūpakkhandhe	196	
PA_tika-s04_01t:196_8	vattatīti “oḷārikaṃ vā sukhumaṃ vā”tiādivacanato. Rūpūpapattiyāti ettha rūpabhavo	196	
PA_tika-s04_01t:196_9	rūpaṃ uttarapadalopena. Rūpabhavūpapattiyāti ayañhettha attho. Kasiṇanimitteti pathavīkasiṇādisaññite	196	
PA_tika-s04_01t:196_10	paṭibhāganimitte. Rūppati attano phalassa sabhāvaṃ karotīti rūpaṃ, sabhāvahetūti	1961	
PA_tika-s04_01t:196_11	āha – “sarūpā…pe… ettha paccaye”ti. Karacaraṇādiavayavasaṅghātabhāvena rūpīyati nirūpīyatīti	1961	
PA_tika-s04_01t:196_12	rūpaṃ, rūpakāyoti āha – “ākāso…pe… ettha sarīre”ti.	1961	
PA_tika-s04_01t:197_0	Rūpayati vaṇṇavikāraṃ āpajjamānaṃ hadayaṅgatabhāvaṃ pakāsetīti rūpaṃ, vaṇṇāyatanaṃ.	197	
PA_tika-s04_01t:197_1	Ārohapariṇāhādibhedarūpagataṃ saṇṭhānasampattiṃ nissāya pasādaṃ āpajjamāno rūpappamāṇoti	197	
PA_tika-s04_01t:197_2	vuttoti āha – “ettha saṇṭhāne”ti. Piyarūpantiādīsu sabhāvattho rūpasaddo. Ādisaddena	197	
PA_tika-s04_01t:197_3	rūpajjhānādīnaṃ saṅgaho. “Rūpī rūpāni passatī”ti ettha ajjhattaṃ kesādīsu parikammasaññāvasena	197	
PA_tika-s04_01t:197_4	paṭiladdharūpajjhānaṃ rūpaṃ, taṃ assa atthīti rūpīti vutto. Itthiyā catusamuṭṭhāne	197	
PA_tika-s04_01t:197_5	vaṇṇeti itthisarīrapariyāpannameva rūpaṃ gahitaṃ, tappaṭibaddhavatthālaṅkārādirūpampi	197	
PA_tika-s04_01t:197_6	pana purisacittassa pariyādāyakaṃ hotīti dassetuṃ – “apicā”tiādi vuttaṃ. Gandhavaṇṇaggahaṇena	197	
PA_tika-s04_01t:197_7	vilepanaṃ vuttaṃ. Kāmaṃ “asukāya itthiyā pasādhana”nti sallakkhitassa akāyappaṭibaddhassapi	197	
PA_tika-s04_01t:197_8	vaṇṇo paṭibaddhacittassa purisassa cittaṃ pariyādāya tiṭṭheyya, taṃ pana na ekantikanti	197	
PA_tika-s04_01t:197_9	ekantikaṃ dassento “kāyappaṭibaddho”tiāha. Upakappatīti cittassa pariyādānāya upakappati.	197	
PA_tika-s04_01t:197_10	Purimassevāti pubbe vuttaatthasseva daḷhīkaraṇatthaṃ vuttaṃ yathā “dvikkhattuṃ bandhaṃ	1971	
PA_tika-s04_01t:197_11	subandha”nti. Nigamanavasena vā etaṃ vuttanti daṭṭhabbaṃ. Opammavasena vuttanti “yaṃ	1971	
PA_tika-s04_01t:197_12	evaṃ purisassa cittaṃ pariyādāya tiṭṭhatī”ti sakalamevidaṃ purimavacanaṃ upamāvasena	1971	
PA_tika-s04_01t:197_13	vuttaṃ, tattha pana upamābhūtaṃ atthaṃ dassetuṃ – “yathayidaṃ…pe… itthirūpa”nti vuttaṃ.	1971	
PA_tika-s04_01t:197_14	Pariyādāne ānubhāvo sambhavo pariyādānānubhāvo, tassa dassanavasena vuttaṃ.	1971	
PA_tika-s04_01t:198_0	Idaṃ pana “itthirūpa”ntiādivacanaṃ pariyādānānubhāve sādhetabbe dīpetabbe vatthu	198	
PA_tika-s04_01t:198_1	kāraṇaṃ. Nāgo nāma so rājā, dīghadāṭhikattā pana “mahādāṭhikanāgarājā”ti vutto. Asaṃvaraniyāmenāti	198	
PA_tika-s04_01t:198_2	cakkhudvārikena asaṃvaranīhārena. Nimittaṃ gahetvāti rāguppattihetubhūtaṃ rūpaṃ subhanimittaṃ	198	
PA_tika-s04_01t:198_3	gahetvā. Visikādassanaṃ gantvāti sivathikadassanaṃ gantvā. Tattha hi ādīnavānupassanā	198	
PA_tika-s04_01t:198_4	ijjhati. Vatthulobhena kuto tādisāya maraṇanti asaddahanto “mukhaṃ tumhākaṃ dhūmavaṇṇa”nti	198	
PA_tika-s04_01t:198_5	te daharasāmaṇere uppaṇḍento vadati.	198	
PA_tika-s04_01t:199_0	Ratanattaye suppasannattā kākavaṇṇatissādīhi visesanatthañca so tissamahārājā saddhāsaddena	199	
PA_tika-s04_01t:199_1	visesetvā vuccati. Daharassa cittaṃ pariyādāya tiṭṭhatīti adhikāravasena vuttaṃ.	199	
PA_tika-s04_01t:199_2	Niṭṭhituddesakiccoti gāme asappāyarūpadassanaṃ imassa anatthāya siyāti ācariyena	199	
PA_tika-s04_01t:199_3	nivāritagāmappaveso pacchā niṭṭhituddesakicco hutvā ṭhito. Tena vuttaṃ – “atthakāmānaṃ	199	
PA_tika-s04_01t:199_4	vacanaṃ aggahetvā”ti. Nivatthavatthaṃ sañjānitvāti attanā diṭṭhadivase nivatthavatthaṃ	199	
PA_tika-s04_01t:199_5	tassā matadivase sivathikadassanatthaṃ gatena laddhaṃ sañjānitvā. Evampīti evaṃ maraṇasampāpanavasenapi.	199	
PA_tika-s04_01t:199_6	Ayaṃ tāvettha aṭṭhakathāya anuttānatthadīpanā.	199	
PA_tika-s04_01t:200	Nettinayavaṇṇanā	20	
PA_tika-s04_01t:201_0	Idāni pakaraṇanayena pāḷiyā atthavaṇṇanaṃ karissāma. Sā pana atthasaṃvaṇṇanā yasmā	201	
PA_tika-s04_01t:201_1	desanāya samuṭṭhānappayojanabhājanesu piṇḍatthesu ca niddhāritesu sukarā hoti suviññeyyā	201	
PA_tika-s04_01t:201_2	ca, tasmā suttadesanāya samuṭṭhānādīni paṭhamaṃ niddhārayissāma. Tattha samuṭṭhānaṃ	201	
PA_tika-s04_01t:201_3	nāma desanānidānaṃ, taṃ sādhāraṇamasādhāraṇanti duvidhaṃ. Tattha sādhāraṇampi ajjhattikabāhirabhedato	201	
PA_tika-s04_01t:201_4	duvidhaṃ. Tattha sādhāraṇaṃ ajjhattikasamuṭṭhānaṃ nāma lokanāthassa mahākaruṇā. Tāya	201	
PA_tika-s04_01t:201_5	hi samussāhitassa bhagavato veneyyānaṃ dhammadesanāya cittaṃ udapādi, yaṃ sandhāya	201	
PA_tika-s04_01t:201_6	vuttaṃ – “sattesu ca kāruññataṃ paṭicca buddhacakkhunā lokaṃ volokesī”tiādi. Ettha	201	
PA_tika-s04_01t:201_7	ca hetāvatthāyapi mahākaruṇāya saṅgaho daṭṭhabbo yāvadeva saṃsāramahoghato saddhammadesanāhatthadānehi	201	
PA_tika-s04_01t:201_8	sattasantāraṇatthaṃ taduppattito. Yathā ca mahākaruṇā, evaṃ sabbaññutaññāṇaṃ dasabalañāṇādayo	201	
PA_tika-s04_01t:201_9	ca desanāya abbhantarasamuṭṭhānabhāvena vattabbā. Sabbañhi ñeyyadhammaṃ tesaṃ desetabbākāraṃ	201	
PA_tika-s04_01t:201_10	sattānañca āsayānusayādiṃ yāthāvato jānanto bhagavā ṭhānāṭṭhānādīsu kosallena veneyyajjhāsayānurūpaṃ	2011	
PA_tika-s04_01t:201_11	vicittanayadesanaṃ pavattesīti. Bāhiraṃ pana sādhāraṇaṃ samuṭṭhānaṃ dasasahassamahābrahmaparivārassa	2011	
PA_tika-s04_01t:201_12	sahampatibrahmuno ajjhesanaṃ. Tadajjhesanuttarakālañhi dhammagambhīratāpaccavekkhaṇājanitaṃ	2011	
PA_tika-s04_01t:201_13	appossukkataṃ paṭippassambhetvā dhammassāmī dhammadesanāya ussāhajāto ahosi. Asādhāraṇampi	2011	
PA_tika-s04_01t:201_14	abbhantarabāhirabhedato duvidhameva. Tattha abbhantaraṃ yāya mahākaruṇāya yena ca	2011	
PA_tika-s04_01t:201_15	desanāñāṇena idaṃ suttaṃ pavattitaṃ, tadubhayaṃ veditabbaṃ. Bāhiraṃ pana rūpagarukānaṃ	2011	
PA_tika-s04_01t:201_16	puggalānaṃ ajjhāsayo. Svāyamattho aṭṭhakathāyaṃ vutto eva.	2011	
PA_tika-s04_01t:202_0	Payojanampi sādhāraṇāsādhāraṇato duvidhaṃ. Tattha sādhāraṇaṃ yāva anupādāparinibbānaṃ	202	
PA_tika-s04_01t:202_1	vimuttirasattā bhagavato desanāya. Tenevāha – “etadatthā kathā, etadatthā mantanā”tiādi.	202	
PA_tika-s04_01t:202_2	Asādhāraṇaṃ pana tesaṃ rūpagarukānaṃ puggalānaṃ rūpe chandarāgassa jahāpanaṃ, ubhayampetaṃ	202	
PA_tika-s04_01t:202_3	bāhirameva. Sace pana veneyyasantānagatampi desanābalasiddhisaṅkhātaṃ payojanaṃ adhippāyasamijjhanabhāvato	202	
PA_tika-s04_01t:202_4	yathādhippetatthasiddhiyā mahākāruṇikassa bhagavatopi payojanamevāti gaṇheyya, iminā	202	
PA_tika-s04_01t:202_5	pariyāyenassa abbhantaratāpi siyā.	202	
PA_tika-s04_01t:203_0	Apica tesaṃ rūpagarukānaṃ puggalānaṃ rūpasmiṃ vijjamānassa ādīnavassa yāthāvato anavabodho	203	
PA_tika-s04_01t:203_1	imissā desanāya samuṭṭhānaṃ, tadavabodho payojanaṃ. So hi imāya desanāya bhagavantaṃ	203	
PA_tika-s04_01t:203_2	payojeti tannipphādanaparāyaṃ desanāti katvā. Yañhi desanāya sādhetabbaṃ phalaṃ,	203	
PA_tika-s04_01t:203_3	taṃ ākaṅkhitabbattā desakaṃ desanāya payojetīti payojananti vuccati. Tathā tesaṃ	203	
PA_tika-s04_01t:203_4	puggalānaṃ tadaññesañca veneyyānaṃ rūpamukhena pañcasu upādānakkhandhesu ādīnavadassanañcettha	203	
PA_tika-s04_01t:203_5	payojanaṃ. Tathā saṃsāracakkanivattisaddhammacakkappavattisassatādimicchāvādanirākaraṇaṃ	203	
PA_tika-s04_01t:203_6	sammāvādapurekkhāro akusalamūlasamūhananaṃ kusalamūlasamāropanaṃ apāyadvārapidahanaṃ	203	
PA_tika-s04_01t:203_7	saggamaggadvāravivaraṇaṃ pariyuṭṭhānavūpasamanaṃ anusayasamugghātanaṃ “mutto mocessāmī”ti	203	
PA_tika-s04_01t:203_8	purimapaṭiññāvisaṃvādanaṃ tappaṭipakkhamāramanorathavisaṃvādanaṃ titthiyadhammanimmathanaṃ	203	
PA_tika-s04_01t:203_9	buddhadhammapatiṭṭhāpananti evamādīnipi payojanāni idha veditabbāni.	203	
PA_tika-s04_01t:204_0	Yathā te puggalā rūpagarukā, evaṃ tadaññe ca sakkāyagarukā sakkāyasmiṃ allīnā saṅkhatadhammānaṃ	204	
PA_tika-s04_01t:204_1	sammāsambuddhassa ca paṭipattiṃ ajānantā asaddhammassavanasādhāraṇaparicariyamanasikāraparā	204	
PA_tika-s04_01t:204_2	saddhammassavanadhāraṇaparicayappaṭivedhavimukhā ca bhavavippamokkhesino veneyyā	204	
PA_tika-s04_01t:204_3	imissā desanāya bhājanaṃ.	204	
PA_tika-s04_01t:205_0	Piṇḍattā cettha rūpaggahaṇena rūpadhāturūpāyatanarūpakkhandhapariggaṇhanaṃ rūpamukhena	205	
PA_tika-s04_01t:205_1	catudhammānaṃ vaṭṭattayavicchedanūpāyo āsavoghādivivecanaṃ abhinandananivāraṇasaṅgatikkamo	205	
PA_tika-s04_01t:205_2	vivādamūlapariccāgo sikkhattayānuyogo pahānattayadīpanā samathavipassanānuṭṭhānaṃ	205	
PA_tika-s04_01t:205_3	bhāvanāsacchikiriyāsiddhīti evamādayo veditabbā.	205	
PA_tika-s04_01t:206_0	Ito paraṃ pana soḷasa hārā dassetabbā. Tattha “rūpa”nti sahajātā tassa nissayabhūtā	206	
PA_tika-s04_01t:206_1	tappaṭibaddhā ca sabbe rūpārūpadhammā taṇhāvajjā dukkhasaccaṃ. Taṃsamuṭṭhāpikā tadārammaṇā	206	
PA_tika-s04_01t:206_2	ca taṇhā samudayasaccaṃ. Tadubhayesaṃ appavatti nirodhasaccaṃ. Nirodhappajānanā paṭipadā	206	
PA_tika-s04_01t:206_3	maggasaccaṃ. Tattha samudayena assādo, dukkhena ādīnavo, magganirodhehi nissaraṇaṃ,	206	
PA_tika-s04_01t:206_4	rūpārammaṇassa akusalacittassa kusalacittassa ca pariyādānaṃ phalaṃ. Yañhi desanāya	206	
PA_tika-s04_01t:206_5	sādhetabbaṃ payojanaṃ, taṃ phalanti vuttovāyamattho. Tadatthaṃ hidaṃ suttaṃ bhagavatā	206	
PA_tika-s04_01t:206_6	desitanti. Yathā taṃ kusalacittaṃ na pariyādiyati, evaṃ paṭisaṅkhānabhāvanābalapariggahitā	206	
PA_tika-s04_01t:206_7	indriyesu guttadvāratā upāyo. Purisassa kusalacittapariyādānenassa rūpassa aññarūpāsādhāraṇatādassanāpadesena	206	
PA_tika-s04_01t:206_8	atthakāmehi tato cittaṃ sādhukaṃ rakkhitabbaṃ. Ayamettha bhagavato āṇattīti ayaṃ	206	
PA_tika-s04_01t:206_9	desanāhāro. Assādādisandassanavibhāvanalakkhaṇo hi desanāhāro. Vuttañhetaṃ nettippakaraṇe –	206	
PA_tika-s04_01t:207	“Assādādīnavatā, nissaraṇampi ca phalaṃ upāyo ca;	20	
PA_tika-s04_01t:208	Āṇattī ca bhagavato, yogīnaṃ desanāhāro”ti. ;	20	
PA_tika-s04_01t:209_0	Desīyati saṃvaṇṇīyati etāya suttatthoti desanā, desanāya sahacaraṇato vā desanā.	209	
PA_tika-s04_01t:209_1	Nanu ca aññepi hārā desanāsaṅkhātassa suttassa atthasaṃvaṇṇanāto desanāya sahacārino	209	
PA_tika-s04_01t:209_2	vāti? Saccametaṃ, ayaṃ pana hāro yebhuyyena yathārutavaseneva viññāyamāno desanāya	209	
PA_tika-s04_01t:209_3	saha caratīti vattabbataṃ arahati, na tathāpare. Na hi assādādīnavanissaraṇādisandassanarahitā	209	
PA_tika-s04_01t:209_4	suttadesanā atthi. Kiṃ pana tesaṃ assādādīnaṃ anavasesānaṃ vacanaṃ desanāhāro, udāhu	209	
PA_tika-s04_01t:209_5	ekaccānanti? Niravasesānaṃyeva. Yasmiñhi sutte assādādīnavanissaraṇāni sarūpato āgatāni,	209	
PA_tika-s04_01t:209_6	tattha vattabbameva natthi. Yattha pana ekadesena āgatāni, na ca sarūpena, tattha	209	
PA_tika-s04_01t:209_7	anāgataṃ atthavasena niddhāretvā hāro yojetabbo.	209	
PA_tika-s04_01t:210_0	Sayaṃ samantacakkhubhāvato taṃdassanena sabhāvato ca “aha”nti vuttaṃ. Bhikkhanasīlatādiguṇayogato	210	
PA_tika-s04_01t:210_1	abhimukhīkaraṇatthañca, “bhikkhave”ti vuttaṃ. Attābhāvato aparatādassanatthañca “añña”nti	210	
PA_tika-s04_01t:210_2	vuttaṃ. Ekassa anupalabbhadassanatthaṃ anekabhāvappaṭisedhanatthañca “ekarūpampī”ti	210	
PA_tika-s04_01t:210_3	vuttaṃ. Tādisassa rūpassa abhāvato adassanato ca “na samanupassāmī”ti vuttaṃ. Tassa	210	
PA_tika-s04_01t:210_4	paccāmasanato aniyamato ca “ya”nti vuttaṃ. Idāni vuccamānākāraparāmasanato tadaññākāranisedhanato	210	
PA_tika-s04_01t:210_5	ca “eva”nti vuttaṃ. Visabhāgindriyavatthuto sabhāgavatthusmiṃ tadabhāvato ca “purisassā”ti	210	
PA_tika-s04_01t:210_6	vuttaṃ. Nimittaggāhassa vatthubhāvato tathā parikappitattā ca “cittaṃ pariyādāya	210	
PA_tika-s04_01t:210_7	tiṭṭhatī”ti vuttaṃ. Evanti vuttākāraparāmasanatthañceva nidassanatthañca “yathā”ti	210	
PA_tika-s04_01t:210_8	vuttaṃ. Attano paccakkhabhāvato bhikkhūnaṃ paccakkhakaraṇatthañca “ida”nti vuttaṃ.	210	
PA_tika-s04_01t:210_9	Itthisantānapariyāpannato tappaṭibaddhabhāvato ca “itthirūpa”nti vuttanti evaṃ anupadavicayato	210	
PA_tika-s04_01t:210_10	vicayo hāro. Vicīyanti etena, ettha vā padapañhādayoti vicayo, viciti eva vā tesanti	2101	
PA_tika-s04_01t:210_11	vicayo. Padapucchāvissajjanapubbāparānuggahanaṃ assādādīnañca visesaniddhāraṇavasena	2101	
PA_tika-s04_01t:210_12	pavicayalakkhaṇo hi vicayo hāro. Vuttampi cetaṃ –	2101	
PA_tika-s04_01t:211	“Yaṃ pucchitañca vissajjitañca, suttassa yā ca anugīti;	21	
PA_tika-s04_01t:212	Suttassa yo pavicayo, hāro vicayoti niddiṭṭho”ti. ;	21	
PA_tika-s04_01t:213_0	Anādimati saṃsāre itthipurisānaṃ aññamaññarūpābhirāmatāya “itthirūpaṃ purisassa cittaṃ	213	
PA_tika-s04_01t:213_1	pariyādāya tiṭṭhatī”ti yujjatīti ayaṃ yuttihāro. Byañjanatthānaṃ yuttāyuttavibhāgavibhāvanalakkhaṇo	213	
PA_tika-s04_01t:213_2	hi yuttihāro. Vuttampi cetaṃ –	213	
PA_tika-s04_01t:214	“Sabbesaṃ hārānaṃ, yā bhūmī yo ca gocaro tesaṃ;	21	
PA_tika-s04_01t:215	Yuttāyuttiparikkhā, hāro yuttīti niddiṭṭho”ti. ;	21	
PA_tika-s04_01t:216	Yuttīti ca upapatti sādhanayutti, idha pana yuttivicāraṇā yutti uttarapadalopena “rūpabhavo rūpa”nti yathā. Yuttisahacaraṇato vā yutti.	21	
PA_tika-s04_01t:217_0	Itthirūpaṃ ayoniso olokiyamānaṃ indriyesu aguttadvāratāya padaṭṭhānaṃ, sā kusalānaṃ	217	
PA_tika-s04_01t:217_1	dhammānaṃ abhāvanāya padaṭṭhānaṃ, sā sabbassapi saṃkilesapakkhassa parivuddhiyā padaṭṭhānaṃ.	217	
PA_tika-s04_01t:217_2	Byatirekato pana itthirūpaṃ yoniso olokiyamānaṃ satipaṭṭhānabhāvanāya padaṭṭhānaṃ,	217	
PA_tika-s04_01t:217_3	sā bojjhaṅgānaṃ bhāvanāpāripūriyā padaṭṭhānaṃ, sā vijjāvimuttīnaṃ pāripūriyā padaṭṭhānaṃ,	217	
PA_tika-s04_01t:217_4	kusalassa cittassa pariyādānaṃ sammohābhinivesassa padaṭṭhānaṃ, so saṅkhārānaṃ padaṭṭhānaṃ,	217	
PA_tika-s04_01t:217_5	saṅkhārā viññāṇassāti sabbaṃ āvattati bhavacakkaṃ. Byatirekato pana kusalassa cittassa	217	
PA_tika-s04_01t:217_6	apariyādānaṃ tesaṃ tesaṃ kusalānaṃ dhammānaṃ uppādāya pāripūriyā padaṭṭhānanti ayaṃ	217	
PA_tika-s04_01t:217_7	tāva avisesato nayo. Visesato pana sīlassa apariyādānaṃ avippaṭisārassa padaṭṭhānaṃ,	217	
PA_tika-s04_01t:217_8	avippaṭisāro pāmojjassātiādinā yāva anupādāparinibbānaṃ netabbaṃ. Ayaṃ padaṭṭhāno	217	
PA_tika-s04_01t:217_9	hāro. Sutte āgatadhammānaṃ padaṭṭhānabhūte dhamme tesañca padaṭṭhānabhūteti sambhavato	217	
PA_tika-s04_01t:217_10	padaṭṭhānabhūtadhammaniddhāraṇalakkhaṇo hi padaṭṭhāno hāro. Vuttañcetaṃ –	2171	
PA_tika-s04_01t:218	“Dhammaṃ deseti jino, tassa ca dhammassa yaṃ padaṭṭhānaṃ;	21	
PA_tika-s04_01t:219	Iti yāva sabbadhammā, eso hāro padaṭṭhāno”ti. ;	21	
PA_tika-s04_01t:220	Padaṭṭhānanti āsannakāraṇaṃ. Idha pana padaṭṭhānavicāraṇā padaṭṭhānotiādi yuttihāre vuttanayeneva veditabbaṃ.	22	
PA_tika-s04_01t:221_0	Ekarūpanti ca rūpāyatanaggahaṇena channampi bāhirānaṃ āyatanānaṃ gahaṇaṃ bāhirāyatanabhāvena	221	
PA_tika-s04_01t:221_1	ekalakkhaṇattā. Cittanti manāyatanaggahaṇena channampi ajjhattikānaṃ āyatanānaṃ gahaṇaṃ	221	
PA_tika-s04_01t:221_2	ajjhattikāyatanabhāvena ekalakkhaṇattā. Evaṃ khandhadhātādivasenapi ekalakkhaṇatā	221	
PA_tika-s04_01t:221_3	vattabbā. Ayaṃ lakkhaṇo hāro. Lakkhīyanti etena, ettha vā ekalakkhaṇadhammā avuttāpi	221	
PA_tika-s04_01t:221_4	ekaccavacanenāti lakkhaṇo. Sutte anāgatepi dhamme vuttappakāre āgate viya niddhāretvā	221	
PA_tika-s04_01t:221_5	yā saṃvaṇṇanā, so lakkhaṇo hāro. Vuttampi cetaṃ –	221	
PA_tika-s04_01t:222	“Vuttamhi ekadhamme, ye dhammā ekalakkhaṇā keci;	22	
PA_tika-s04_01t:223	Vuttā bhavanti sabbe, so hāro lakkhaṇo nāmā”ti. ;	22	
PA_tika-s04_01t:224_0	Nidāne imissā desanāya rūpagarukānaṃ puggalānaṃ rūpasmiṃ anādīnavadassitā vuttā,	224	
PA_tika-s04_01t:224_1	“kathaṃ nu kho ime imaṃ desanaṃ sutvā rūpe ādīnavadassanamukhena sabbasmimpi khandhapañcake	224	
PA_tika-s04_01t:224_2	sabbaso chandarāgaṃ pahāya sakalavaṭṭadukkhato mucceyyuṃ, pare ca tattha patiṭṭhāpeyyu”nti	224	
PA_tika-s04_01t:224_3	ayamettha bhagavato adhippāyo. Padanibbacanaṃ niruttaṃ, taṃ “eva”ntiādinidānapadānaṃ	224	
PA_tika-s04_01t:224_4	“nāha”ntiādipāḷipadānañca aṭṭhakathāyaṃ tassā līnatthavaṇṇanāya ca vuttanayānusārena	224	
PA_tika-s04_01t:224_5	sukarattā na vitthārayimha.	224	
PA_tika-s04_01t:225_0	Padapadatthadesanādesanānikkhepasuttasandhivasena pañcavidhā sandhi. Tattha padassa	225	
PA_tika-s04_01t:225_1	padantarena sambandho padasandhi. Padatthassa padatthantarena sambandho padatthasandhi,	225	
PA_tika-s04_01t:225_2	yo “kiriyākārakasambandho”ti vuccati. Nānānusandhikassa suttassa taṃtaṃanusandhīhi	225	
PA_tika-s04_01t:225_3	sambandho, ekānusandhikassa ca pubbāparasambandho desanāsandhi, yā aṭṭhakathāyaṃ	225	
PA_tika-s04_01t:225_4	“pucchānusandhi, ajjhāsayānusandhi, yathānusandhī”ti tidhā vibhattā. Ajjhāsayo cettha	225	
PA_tika-s04_01t:225_5	attajjhāsayo parajjhāsayoti dvidhā veditabbo. Desanānikkhepasandhi catunnaṃ suttanikkhepānaṃ	225	
PA_tika-s04_01t:225_6	vasena veditabbā. Suttasandhi idha paṭhamanikkhepavaseneva veditabbā. “Kasmā panettha	225	
PA_tika-s04_01t:225_7	idameva cittapariyādānasuttaṃ paṭhamaṃ nikkhitta”nti nāyamanuyogo katthaci na pavattati.	225	
PA_tika-s04_01t:225_8	Apica ime sattā anādimati saṃsāre paribbhamantā itthipurisā aññamaññesaṃ pañcakāmaguṇasaṅkhātarūpābhirāmā,	225	
PA_tika-s04_01t:225_9	tattha itthī purisassa rūpe sattā giddhā gadhitā laggā laggitā āsattā, sā cassā tattha	225	
PA_tika-s04_01t:225_10	āsatti dubbivecanīyā. Tathā puriso itthiyā rūpe, tattha ca dassanasaṃsaggo garutaro	2251	
PA_tika-s04_01t:225_11	itaresañca mūlabhūto. Teneva hi bhagavā “kathaṃ nu kho mātugāme paṭipajjitabba”nti	2251	
PA_tika-s04_01t:225_12	puṭṭho “adassanamevā”ti avoca. Tasmā bhagavā pañcasu kāmaguṇesu rūpe chandarāgahāpanatthaṃ	2251	
PA_tika-s04_01t:225_13	idameva suttaṃ paṭhamaṃ desesi. Nibbānādhigamāya paṭipattiyā ādi resā paṭipattīti.	2251	
PA_tika-s04_01t:225_14	Yaṃ pana ekissā desanāya desanantarena saṃsandanaṃ, ayampi desanāsandhi. Sā idha	2251	
PA_tika-s04_01t:225_15	evaṃ veditabbā. “Nāhaṃ, bhikkhave…pe… tiṭṭhatī”ti ayaṃ desanā. “Ye kho, bhikkhave,	2251	
PA_tika-s04_01t:225_16	cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, tañce bhikkhu	2251	
PA_tika-s04_01t:225_17	abhinandati abhivadati ajjhosāya tiṭṭhati, tassa taṃ abhinandato abhivadato ajjhosāya	2251	
PA_tika-s04_01t:225_18	tiṭṭhato uppajjanti aneke pāpakā akusalā dhammā”ti imāya desanāya saṃsandati. Tathā	2251	
PA_tika-s04_01t:225_19	“rūpe maññati, rūpesu maññati, rūpato maññati, rūpaṃ ‘me’ti maññati. Rūpaṃ, bhikkhave,	2251	
PA_tika-s04_01t:225_20	anabhijānaṃ aparijānaṃ avirājayaṃ appajahaṃ abhabbo dukkhakkhayāyā”ti evamādīhi desanāhi	2252	
PA_tika-s04_01t:225_21	saṃsandatīti ayaṃ catubyūho hāro. Viyūhīyanti vibhāgena piṇḍīyanti etena, ettha vāti	2252	
PA_tika-s04_01t:225_22	byūho, nibbacanādīnaṃ catunnaṃ byūhoti catubyūho, catunnaṃ vā byūho etthāti catubyūho.	2252	
PA_tika-s04_01t:225_23	Nibbacanādhippāyādīnaṃ catunnaṃ vibhāgalakkhaṇo hi catubyūho hāro. Vuttañhetaṃ –	2252	
PA_tika-s04_01t:226	“Neruttamadhippāyo, byañjanamatha desanānidānañca;	22	
PA_tika-s04_01t:227	Pubbāparānusandhī, eso hāro catubyūho”ti. ;	22	
PA_tika-s04_01t:228_0	“Nāhaṃ, bhikkhave, aññaṃ…pe… itthirūpa”nti etena ayonisomanasikāro dīpito. Yaṃ tattha	228	
PA_tika-s04_01t:228_1	cittaṃ pariyādiyati, tena yonisomanasikāro. Tattha ayonisomanasikaroto taṇhāvijjā	228	
PA_tika-s04_01t:228_2	parivaḍḍhanti, tāsu taṇhāgahaṇena nava taṇhāmūlakā dhammā āvaṭṭanti, avijjāgahaṇena	228	
PA_tika-s04_01t:228_3	avijjāmūlakaṃ sabbaṃ bhavacakkaṃ āvaṭṭati, yonisomanasikāraggahaṇena ca yonisomanasikāramūlakā	228	
PA_tika-s04_01t:228_4	dhammā āvaṭṭanti, catubbidhañca sampatticakkanti. Ayaṃ āvaṭṭo hāro. Āvaṭṭayanti etena,	228	
PA_tika-s04_01t:228_5	ettha vā sabhāgavisabhāgā ca dhammā, tesaṃ vā āvaṭṭananti āvaṭṭo. Desanāya gahitadhammānaṃ	228	
PA_tika-s04_01t:228_6	sabhāgāsabhāgadhammavasena āvaṭṭanalakkhaṇo hi āvaṭṭo hāro. Vuttampi cetaṃ –	228	
PA_tika-s04_01t:229	“Ekamhi padaṭṭhāne, pariyesati sesakaṃ padaṭṭhānaṃ;	22	
PA_tika-s04_01t:230	Āvaṭṭati paṭipakkhe, āvaṭṭo nāma so hāro”ti. ;	23	
PA_tika-s04_01t:231_0	Rūpaṃ catubbidhaṃ kammasamuṭṭhānaṃ, cittasamuṭṭhānaṃ, utusamuṭṭhānaṃ, āhārasamuṭṭhānaṃ,	231	
PA_tika-s04_01t:231_1	tathā iṭṭhaṃ iṭṭhamajjhattaṃ aniṭṭhaṃ aniṭṭhamajjhattanti. Idha pana iṭṭhaṃ adhippetaṃ.	231	
PA_tika-s04_01t:231_2	Cittaṃ kusalacittamettha veditabbaṃ. Taṃ kāmāvacaraṃ, rūpāvacaraṃ, arūpāvacaraṃ,	231	
PA_tika-s04_01t:231_3	lokuttaranti catubbidhaṃ. Vedanādisampayuttadhammabhedato anekavidhanti ayaṃ vibhattihāro.	231	
PA_tika-s04_01t:231_4	Vibhajīyanti etena, ettha vā sādhāraṇāsādhāraṇānaṃ saṃkilesavodānadhammānaṃ bhūmiyoti	231	
PA_tika-s04_01t:231_5	vibhatti. Vibhajanaṃ vā etesaṃ bhūmiyoti vibhatti. Saṃkilesadhamme vodānadhamme ca	231	
PA_tika-s04_01t:231_6	sādhāraṇāsādhāraṇato padaṭṭhānato bhūmito vibhajanalakkhaṇo hi vibhattihāro. Vuttampi cetaṃ –	231	
PA_tika-s04_01t:232	“Dhammañca padaṭṭhānaṃ, bhūmiñca vibhajjate ayaṃ hāro;	23	
PA_tika-s04_01t:233	Sādhāraṇe asādhāraṇe ca neyyo vibhattī”ti. ;	23	
PA_tika-s04_01t:234_0	Itthirūpaṃ purisassa cittaṃ pariyādāya tiṭṭhati ayoniso manasikaroto, yoniso manasikaroto	234	
PA_tika-s04_01t:234_1	na pariyādiyati susaṃvutindriyattā sīlesu samāhitassāti ayaṃ parivatto hāro. Paṭipakkhavasena	234	
PA_tika-s04_01t:234_2	parivattīyanti iminā, ettha vā sutte vuttadhammā, parivattanaṃ vā tesanti parivatto.	234	
PA_tika-s04_01t:234_3	Niddiṭṭhānaṃ dhammānaṃ paṭipakkhato parivattanalakkhaṇo hi parivatto hāro. Vuttañhetaṃ –	234	
PA_tika-s04_01t:235	“Kusalākusale dhamme, niddiṭṭhe bhāvite pahīne ca;	23	
PA_tika-s04_01t:236	Parivattati paṭipakkhe, hāro parivattano nāmā”ti. ;	23	
PA_tika-s04_01t:237_0	Bhikkhave, samaṇā pabbajitāti pariyāyavacanaṃ. Aññaṃ paraṃ kiñcīti pariyāyavacanaṃ.	237	
PA_tika-s04_01t:237_1	Rūpaṃ vaṇṇaṃ cakkhuviññeyyanti pariyāyavacanaṃ. Samanupassāmi olokessāmi jānāmīti	237	
PA_tika-s04_01t:237_2	pariyāyavacanaṃ. Evaṃ itthaṃ imaṃ pakāranti pariyāyavacanaṃ. Purisassa puggalassāti	237	
PA_tika-s04_01t:237_3	pariyāyavacanaṃ. Cittaṃ viññāṇaṃ manoti pariyāyavacanaṃ. Pariyādāya gahetvā khepetvāti	237	
PA_tika-s04_01t:237_4	pariyāyavacanaṃ. Tiṭṭhati dharati ṭhātīti pariyāyavacanaṃ. Yathā yena pakārena yenākārenāti	237	
PA_tika-s04_01t:237_5	pariyāyavacanaṃ. Itthī nārī mātugāmoti pariyāyavacananti ayaṃ vevacano hāro. Vividhaṃ	237	
PA_tika-s04_01t:237_6	vacanaṃ ekassevatthassa vācakametthāti vivacanaṃ, vivacanameva vevacanaṃ. Vividhaṃ	237	
PA_tika-s04_01t:237_7	vuccati etena atthoti vā vivacanaṃ, vivacanameva vevacanaṃ. Ekasmiṃ atthe anekapariyāyasaddappayojanalakkhaṇo	237	
PA_tika-s04_01t:237_8	hi vevacano hāro. Vuttañhetaṃ –	237	
PA_tika-s04_01t:238	“Vevacanāni bahūni tu, sutte vuttāni ekadhammassa;	23	
PA_tika-s04_01t:239	Yo jānāti suttavidū, vevacano nāma so hāro”ti. ;	23	
PA_tika-s04_01t:240_0	Rūpaṃ kāḷasāmādivasena anekadhā paññattaṃ. Puriso khattiyādivasena anekadhā paññatto.	240	
PA_tika-s04_01t:240_1	Cittaṃ parittamahaggatādivasena anekadhā paññattaṃ. “Pariyādāyā”ti ettha pariyādānaṃ	240	
PA_tika-s04_01t:240_2	pariyādāyakānaṃ pāpadhammānaṃ vasena vītikkamapariyuṭṭhānādinā ca anekadhā paññattaṃ.	240	
PA_tika-s04_01t:240_3	Ayaṃ paññattihāro. Pakārehi, pabhedato vā ñāpīyanti iminā, ettha vā atthāti paññatti.	240	
PA_tika-s04_01t:240_4	Ekekassa dhammassa anekāhi paññattīhi paññāpetabbākāravibhāvanalakkhaṇo hi paññattihāro. Vuttañhetaṃ –	240	
PA_tika-s04_01t:241	“Ekaṃ bhagavā dhammaṃ, paññattīhi vividhāhi deseti;	24	
PA_tika-s04_01t:242	So ākāro ñeyyo, paññattī nāma so hāro”ti. ;	24	
PA_tika-s04_01t:243_0	Virodhipaccayasamavāye visadisuppattiruppanavaṇṇavikārāpattiyā taṃsamaṅgino hadayaṅgatabhāvappakāsanaṃ	243	
PA_tika-s04_01t:243_1	rūpaṭṭhoti aniccatāmukhena otaraṇaṃ, aniccassa pana dukkhattā dukkhatāmukhena, dukkhassa	243	
PA_tika-s04_01t:243_2	ca anattakattā suññatāmukhena otaraṇaṃ. Cittaṃ manoviññāṇadhātu, tassā pariyādāyikā	243	
PA_tika-s04_01t:243_3	taṇhā tadekaṭṭhā ca pāpadhammā dhammadhātūti dhātumukhena otaraṇaṃ. Evaṃ khandhāyatanādimukhehipi	243	
PA_tika-s04_01t:243_4	otaraṇaṃ vattabbanti ayaṃ otaraṇo hāro. Otārīyanti anuppavesīyanti etena, ettha vā	243	
PA_tika-s04_01t:243_5	suttāgatā dhammā paṭiccasamuppādādīsūti otaraṇo. Paṭiccasamuppādādimukhena suttatthassa	243	
PA_tika-s04_01t:243_6	otaraṇalakkhaṇo hi otaraṇo hāro. Vuttañhetaṃ –	243	
PA_tika-s04_01t:244	“Yo ca paṭiccuppādo, indriyakhandhā ca dhātuāyatanā;	24	
PA_tika-s04_01t:245	Etehi otarati yo, otaraṇo nāma so hāro”ti. ;	24	
PA_tika-s04_01t:246_0	Nāhaṃ, bhikkhave…pe… samanupassāmīti ārambho. Evaṃ purisassa cittaṃ pariyādāya tiṭṭhatīti	246	
PA_tika-s04_01t:246_1	padasuddhi, na pana ārambhasuddhi. Yathayidantiādi padasuddhi ceva ārambhasuddhi	246	
PA_tika-s04_01t:246_2	cāti ayaṃ sodhano hāro. Sodhīyanti samādhīyanti etena, ettha vā sutte padapadatthapañhārambhāti	246	
PA_tika-s04_01t:246_3	sodhano. Sutte padapadatthapañhārambhānaṃ sodhanalakkhaṇo hi sodhano hāro. Vuttañhetaṃ –	246	
PA_tika-s04_01t:247	“Vissajjitamhi pañhe, gāthāyaṃ pucchitāyamārabbha;	24	
PA_tika-s04_01t:248	Suddhāsuddhaparikkhā, hāro so sodhano nāmā”ti. ;	24	
PA_tika-s04_01t:249_0	Aññanti sāmaññato adhiṭṭhānaṃ kassaci visesassa anāmaṭṭhattā. Ekarūpampīti taṃ avikappetvā	249	
PA_tika-s04_01t:249_1	visesavacanaṃ. Yathayidanti sāmaññato adhiṭṭhānaṃ aniyamavacanabhāvato. Itthirūpanti	249	
PA_tika-s04_01t:249_2	taṃ avikappetvā visesavacananti ayaṃ adhiṭṭhāno hāro. Adhiṭṭhīyanti anuppavattīyanti	249	
PA_tika-s04_01t:249_3	etena, ettha vā sāmaññavisesabhūtā dhammā vinā vikappenāti adhiṭṭhāno. Suttāgatānaṃ	249	
PA_tika-s04_01t:249_4	dhammānaṃ avikappanavaseneva sāmaññavisesaniddhāraṇalakkhaṇo hi adhiṭṭhāno hāro. Vuttampi cetaṃ –	249	
PA_tika-s04_01t:250	“Ekattatāya dhammā, yepi ca vemattatāya niddiṭṭhā;	25	
PA_tika-s04_01t:251	Tena vikappayitabbā, eso hāro adhiṭṭhāno”ti. ;	25	
PA_tika-s04_01t:252_0	Rūpassa kammāvijjādayo kammacittādayo ca hetu. Samanupassanāya āvajjanādayo. Kusalassa	252	
PA_tika-s04_01t:252_1	cittassa yoniso manasikārādayo. Pariyādāyāti ettha pariyādānassa ayonisomanasikārādayoti	252	
PA_tika-s04_01t:252_2	ayaṃ parikkhāro hāro. Parikaroti abhisaṅkharoti phalanti parikkhāro, hetu paccayo	252	
PA_tika-s04_01t:252_3	ca. Parikkhāraṃ ācikkhatīti parikkhāro, hāro. Parikkhāravisayattā, parikkhārasahacaraṇato	252	
PA_tika-s04_01t:252_4	vā parikkhāro. Sutte āgatadhammānaṃ parikkhārasaṅkhātahetupaccaye niddhāretvā saṃvaṇṇanālakkhaṇo	252	
PA_tika-s04_01t:252_5	hi parikkhāro hāro. Vuttañhetaṃ –	252	
PA_tika-s04_01t:253	“Ye dhammā yaṃ dhammaṃ, janayantippaccayā paramparato;	25	
PA_tika-s04_01t:254	Hetumavakaḍḍhayitvā, eso hāro parikkhāro”ti. ;	25	
PA_tika-s04_01t:255_0	Purisassa cittaṃ pariyādāya tiṭṭhatīti ettha pariyādāyikā visesato taṇhāvijjā veditabbā	255	
PA_tika-s04_01t:255_1	tāsaṃ vasena pariyādānasambhavato. Tāsu taṇhāya rūpamadhiṭṭhānaṃ, avijjāya arūpaṃ.	255	
PA_tika-s04_01t:255_2	Visesato taṇhāya samatho paṭipakkho, avijjāya vipassanā. Samathassa cetovimutti,	255	
PA_tika-s04_01t:255_3	phalavipassanāya paññāvimutti. Tathā hi tā rāgavirāgā avijjāvirāgāti visesetvā vuccantīti	255	
PA_tika-s04_01t:255_4	ayaṃ samāropano hāro. Samāropīyanti etena, ettha vā padaṭṭhānādimukhena dhammāti	255	
PA_tika-s04_01t:255_5	samāropano. Sutte āgatadhammānaṃ padaṭṭhānavevacanabhāvanāpahānasamāropanavicāraṇalakkhaṇo	255	
PA_tika-s04_01t:255_6	hi samāropano hāro. Vuttañhetaṃ –	255	
PA_tika-s04_01t:256	“Ye dhammā yaṃ mūlā, ye cekatthā pakāsitā muninā;	25	
PA_tika-s04_01t:257	Te samāropayitabbā, esa samāropano hāro”ti. ;	25	
PA_tika-s04_01t:258	Ettāvatā ca –	25	
PA_tika-s04_01t:259	“Desanā vicayo yutti, padaṭṭhāno ca lakkhaṇo;	25	
PA_tika-s04_01t:260	Catubyūho ca āvaṭṭo, vibhatti parivattano.	26	
PA_tika-s04_01t:261	Vevacano ca paññatti, otaraṇo ca sodhano;	26	
PA_tika-s04_01t:262	Adhiṭṭhāno parikkhāro, samāropano soḷaso”ti. –	26	
PA_tika-s04_01t:263_0	Evaṃ vuttā soḷasa hārā dassitāti veditabbā. Harīyanti etehi, ettha vā suttageyyādivisayā	263	
PA_tika-s04_01t:263_1	aññāṇasaṃsayavipallāsāti hārā. Haranti vā sayaṃ tāni, haraṇamattameva vāti hārā phalūpacārena.	263	
PA_tika-s04_01t:263_2	Atha vā harīyanti voharīyanti dhammasaṃvaṇṇakadhammappaṭiggāhakehi dhammassa dānaggahaṇavasenāti	263	
PA_tika-s04_01t:263_3	hārā. Atha vā hārā viyāti hārā. Yathā hi anekaratanāvalisamūho hārasaṅkhāto attano	263	
PA_tika-s04_01t:263_4	avayavabhūtaratanasamphassehi samupajaniyamānahilādasukho hutvā tadupabhogijanasarīrasantāpaṃ	263	
PA_tika-s04_01t:263_5	nidāghapariḷāhūpajanitaṃ vūpasameti, evameva tepi nānāvidhaparamattharatanappabandhā	263	
PA_tika-s04_01t:263_6	saṃvaṇṇanāvisesā attano avayavabhūtaparamattharatanādhigamena samuppādiyamānanibbutisukhā	263	
PA_tika-s04_01t:263_7	dhammappaṭiggāhakajanahadayaparitāpaṃ kāmarāgādikilesahetukaṃ vūpasamentīti. Atha	263	
PA_tika-s04_01t:263_8	vā hārayanti aññāṇādinīhāraṃ apagamaṃ karonti ācikkhantīti vā hārā. Atha vā sotujanacittassa	263	
PA_tika-s04_01t:263_9	haraṇato ramaṇato ca hārā niruttinayena yathā “bhavesu vantagamano bhagavā”ti.	263	
PA_tika-s04_01t:264_0	Ito paraṃ pana nandiyāvaṭṭādipañcavidhanayā veditabbā – tattha taṇhāvijjā samudayasaccaṃ,	264	
PA_tika-s04_01t:264_1	tāsaṃ adhiṭṭhānādibhūtā rūpadhammā dukkhasaccaṃ, tesaṃ appavatti nirodhasaccaṃ, nirodhappajānanā	264	
PA_tika-s04_01t:264_2	paṭipadā maggasaccaṃ. Taṇhāgahaṇena cettha māyāsāṭheyyamānātimānamadappamādapāpicchatāpāpamittatāahirikaanottappādivasena	264	
PA_tika-s04_01t:264_3	akusalapakkho netabbo. Avijjāgahaṇena viparītamanasikārakodhūpanāhamakkhapaḷāsaissāmacchariya-	264	
PA_tika-s04_01t:264_4	sārambhadovacassatābhavadiṭṭhivibhavadiṭṭhiādivasena akusalapakkho netabbo. Vuttavipariyāyato	264	
PA_tika-s04_01t:264_5	kusalapakkho netabbo. Kathaṃ? Amāyāasāṭheyyādivasena aviparītamanasikārādivasena	264	
PA_tika-s04_01t:264_6	ca. Tathā samathapakkhiyānaṃ saddhindriyādīnaṃ, vipassanāpakkhiyānaṃ aniccasaññādīnañca	264	
PA_tika-s04_01t:264_7	vasena vodānapakkho netabboti ayaṃ nandiyāvaṭṭassa nayassa bhūmi. Yo hi taṇhāavijjāhi	264	
PA_tika-s04_01t:264_8	saṃkilesapakkhassa suttatthassa samathavipassanāhi vodānapakkhassa ca catusaccayojanamukhena	264	
PA_tika-s04_01t:264_9	nayanalakkhaṇo saṃvaṇṇanāviseso, ayaṃ nandiyāvaṭṭanayo nāma. Vuttañhetaṃ –	264	
PA_tika-s04_01t:265	“Taṇhañca avijjampi ca, samathena vipassanāya yo neti;	26	
PA_tika-s04_01t:266	Saccehi yojayitvā, ayaṃ nayo nandiyāvaṭṭo”ti. ;	26	
PA_tika-s04_01t:267_0	Nandiyāvaṭṭassa viya āvaṭṭo etassāti nandiyāvaṭṭo. Yathā hi nandiyāvaṭṭo anto ṭhitena	267	
PA_tika-s04_01t:267_1	padhānāvayavena bahiddhā āvaṭṭati, evamayampi nayoti attho. Atha vā nandiyā taṇhāya	267	
PA_tika-s04_01t:267_2	pamodassa vā āvaṭṭo etthāti nandiyāvaṭṭo.	267	
PA_tika-s04_01t:268_0	Heṭṭhā vuttanayena gahitesu taṇhāvijjātappakkhiyadhammesu taṇhā lobho, avijjā moho,	268	
PA_tika-s04_01t:268_1	avijjāya sampayutto lohite sati pubbo viya taṇhāya sati sijjhamāno āghāto doso iti	268	
PA_tika-s04_01t:268_2	tīhi akusalamūlehi gahitehi, tappaṭipakkhato kusalacittaggahaṇena ca tīṇi kusalamūlāni	268	
PA_tika-s04_01t:268_3	gahitāni eva honti. Idhāpi lobho sabbāni vā sāsavakusalamūlāni samudayasaccaṃ, tannibbattā	268	
PA_tika-s04_01t:268_4	tesaṃ adhiṭṭhānagocarabhūtā upādānakkhandhā dukkhasaccantiādinā saccayojanā veditabbā.	268	
PA_tika-s04_01t:268_5	Phalaṃ panettha vimokkhattayavasena niddhāretabbaṃ, tīhi akusalamūlehi tividhaduccaritasaṃkilesamalavisamaakusalasaññāvitakkādivasena	268	
PA_tika-s04_01t:268_6	akusalapakkho netabbo, tathā tīhi kusalamūlehi tividhasucaritasamakusalasaññāvitakkasaddhammasamādhivimokkhamukhādivasena	268	
PA_tika-s04_01t:268_7	vodānapakkho netabboti ayaṃ tipukkhalassa nayassa bhūmi. Yo hi akusalamūlehi saṃkilesapakkhassa	268	
PA_tika-s04_01t:268_8	kusalamūlehi vodānapakkhassa suttatthassa ca catusaccayojanāmukhena nayanalakkhaṇo	268	
PA_tika-s04_01t:268_9	saṃvaṇṇanāviseso, ayaṃ tipukkhalanayo nāma. Tīhi avayavehi lobhādīhi saṃkilesapakkhe,	268	
PA_tika-s04_01t:268_10	alobhādīhi ca vodānapakkhe pukkhalo sobhanoti tipukkhalo. Vuttañhetaṃ –	2681	
PA_tika-s04_01t:269	“Yo akusale samūlehi,	26	
PA_tika-s04_01t:270	Neti kusale ca kusalamūlehi;	27	
PA_tika-s04_01t:271	Bhūtaṃ tathaṃ avitathaṃ,	27	
PA_tika-s04_01t:272	Tipukkhalaṃ taṃ nayaṃ āhū”ti. ;	27	
PA_tika-s04_01t:273_0	Vuttanayena gahitesu taṇhāvijjātappakkhiyadhammesu visesato taṇhādiṭṭhīnaṃ vasena	273	
PA_tika-s04_01t:273_1	asubhe “subha”nti, dukkhe “sukha”nti ca vipallāsā, avijjādiṭṭhīnaṃ vasena anicce	273	
PA_tika-s04_01t:273_2	“nicca”nti, anattani “attā”ti vipallāsā veditabbā. Tesaṃ paṭipakkhato kusalacittaggahaṇena	273	
PA_tika-s04_01t:273_3	siddhehi sativīriyasamādhipaññindriyehi cattāri satipaṭṭhānāni siddhāniyeva honti.	273	
PA_tika-s04_01t:274_0	Tattha catūhi indriyehi cattāro puggalā niddisitabbā. Kathaṃ? Duvidho hi taṇhācarito	274	
PA_tika-s04_01t:274_1	mudindriyo tikkhindriyoti, tathā diṭṭhicarito. Tesu paṭhamo asubhe “subha”nti vipariyesaggāhī	274	
PA_tika-s04_01t:274_2	satibalena yathābhūtaṃ kāyasabhāvaṃ sallakkhento bhāvanābalena taṃ vipallāsaṃ samugghātetvā	274	
PA_tika-s04_01t:274_3	sammattaniyāmaṃ okkamati. Dutiyo asukhe “sukha”nti vipariyesaggāhī “uppannaṃ kāmavitakkaṃ	274	
PA_tika-s04_01t:274_4	nādhivāsetī”tiādinā vuttena vīriyasaṃvarabhūtena vīriyabalena paṭipakkhaṃ vinodento	274	
PA_tika-s04_01t:274_5	bhāvanābalena taṃ vipallāsaṃ vidhametvā sammattaniyāmaṃ okkamati. Tatiyo anicce “nicca”nti	274	
PA_tika-s04_01t:274_6	vipallāsaggāhī samathabalena samāhitacitto saṅkhārānaṃ khaṇikabhāvaṃ sallakkhento	274	
PA_tika-s04_01t:274_7	bhāvanābalena taṃ vipallāsaṃ samugghātetvā sammattaniyāmaṃ okkamati. Catuttho santatisamūhakiccārammaṇaghanavañcitatāya	274	
PA_tika-s04_01t:274_8	phassādidhammapuñjamatte anattani “attā”ti micchābhinivesī catukoṭikasuññatāmanasikārena	274	
PA_tika-s04_01t:274_9	taṃ micchābhinivesaṃ viddhaṃsento sāmaññaphalaṃ sacchikaroti. Subhasaññādīhi catūhipi	274	
PA_tika-s04_01t:274_10	vā vipallāsehi samudayasaccaṃ, tesamadhiṭṭhānārammaṇabhūtā pañcupādānakkhandhā dukkhasaccantiādinā	2741	
PA_tika-s04_01t:274_11	saccayojanā veditabbā. Phalaṃ panettha cattāri sāmaññaphalāni, catūhi cettha vipallāsehi	2741	
PA_tika-s04_01t:274_12	caturāsavoghayogaganthaagatitaṇhupādānasallaviññāṇaṭṭhitiapariññādivasena akusalapakkho	2741	
PA_tika-s04_01t:274_13	netabbo, tathā catūhi satipaṭṭhānehi catubbidhajjhānavihārādhiṭṭhānasukhabhāgiyadhammaappamaññāsammappadhānaiddhipādādivasena	2741	
PA_tika-s04_01t:274_14	vodānapakkho netabboti ayaṃ sīhavikkīḷitassa nayassa bhūmi. Yo hi subhasaññādīhi	2741	
PA_tika-s04_01t:274_15	vipallāsehi sakalassa saṃkilesapakkhassa saddhindriyādīhi ca vodānapakkhassa catusaccayojanāvasena	2741	
PA_tika-s04_01t:274_16	nayanalakkhaṇo saṃvaṇṇanāviseso, ayaṃ sīhavikkīḷito nāma. Vuttañhetaṃ –	2741	
PA_tika-s04_01t:275	“Yo neti vipallāsehi,	27	
PA_tika-s04_01t:276	Kilese indriyehi saddhamme;	27	
PA_tika-s04_01t:277	Etaṃ nayaṃ nayavidū,	27	
PA_tika-s04_01t:278	Sīhavikkīḷitaṃ āhū”ti. ;	27	
PA_tika-s04_01t:279_0	Asantāsanajavaparakkamādivisesayogena sīho bhagavā, tassa vikkīḷitaṃ desanā vacīkammabhūto	279	
PA_tika-s04_01t:279_1	vihāroti katvā vipallāsatappaṭipakkhaparidīpanato sīhassa vikkīḷitaṃ etthāti sīhavikkīḷito,	279	
PA_tika-s04_01t:279_2	nayo. Balavisesayogadīpanato vā sīhavikkīḷitasadisattā nayo sīhavikkīḷito. Balaviseso	279	
PA_tika-s04_01t:279_3	cettha saddhādibalaṃ, dasabalāni eva vā.	279	
PA_tika-s04_01t:280	Imesaṃ pana tiṇṇaṃ atthanayānaṃ siddhiyā vohāranayadvayaṃ siddhameva hoti. Tathā hi atthanayattayadisābhāvena kusalādidhammānaṃ ālocanaṃ disālocanaṃ. Vuttañhetaṃ –	28	
PA_tika-s04_01t:281	“Veyyākaraṇesu hi ye,	28	
PA_tika-s04_01t:282	Kusalākusalā tahiṃ tahiṃ vuttā;	28	
PA_tika-s04_01t:283	Manasā olokayate,	28	
PA_tika-s04_01t:284	Taṃ khu disālocanaṃ āhū”ti. ;	28	
PA_tika-s04_01t:285	Tathā ālocitānaṃ tesaṃ dhammānaṃ atthanayattayayojane samānayanato aṅkuso viya aṅkuso. Vuttañhetaṃ –	28	
PA_tika-s04_01t:286	“Oloketvā disalocanena, ukkhipiya yaṃ samāneti;	28	
PA_tika-s04_01t:287	Sabbe kusalākusale, ayaṃ nayo aṅkuso nāmā”ti. ;	28	
PA_tika-s04_01t:288	Tasmā manasāva atthanayānaṃ disābhūtadhammānaṃ locanaṃ disālocanaṃ, tesaṃ samānayanaṃ aṅkusoti pañcapi nayāni yuttāni honti.	28	
PA_tika-s04_01t:289	Ettāvatā ca –	28	
PA_tika-s04_01t:290	“Paṭhamo nandiyāvaṭṭo, dutiyo ca tipukkhalo;	29	
PA_tika-s04_01t:291	Sīhavikkīḷito nāma, tatiyo nayalañjako.	29	
PA_tika-s04_01t:292	Disālocanamāhaṃsu, catutthaṃ nayamuttamaṃ;	29	
PA_tika-s04_01t:293	Pañcamo aṅkuso nāma, sabbe pañca nayā gatā”ti. –	29	
PA_tika-s04_01t:294_0	Evaṃ vuttapañcanayāpi ettha dassitāti veditabbā. Nayati saṃkilesaṃ vodānañca vibhāgato	294	
PA_tika-s04_01t:294_1	ñāpetīti nayo, lañjeti pakāseti suttatthanti lañjako, nayo ca so lañjako cāti nayalañjako.	294	
PA_tika-s04_01t:294_2	Idañca suttaṃ soḷasavidhe suttantapaṭṭhāne saṃkilesabhāgiyaṃ byatirekamukhena nibbedhāsekkhabhāgiyanti	294	
PA_tika-s04_01t:294_3	daṭṭhabbaṃ. Aṭṭhavīsatividhe pana suttantapaṭṭhāne lokiyalokuttaraṃ sattadhammādhiṭṭhānaṃ	294	
PA_tika-s04_01t:294_4	ñāṇaññeyyaṃ dassanabhāvanaṃ sakavacanaṃ vissajjanīyaṃ kusalākusalaṃ anuññātaṃ paṭikkhittañcāti veditabbaṃ.	294	
PA_tika-s04_01t:295_0	Tattha soḷasavidhasuttantaṃ paṭṭhānaṃ nāma “saṃkilesabhāgiyaṃ suttaṃ, vāsanābhāgiyaṃ	295	
PA_tika-s04_01t:295_1	suttaṃ, nibbedhabhāgiyaṃ suttaṃ, asekkhabhāgiyaṃ suttaṃ, saṃkilesabhāgiyañca vāsanābhāgiyañca	295	
PA_tika-s04_01t:295_2	suttaṃ, saṃkilesabhāgiyañca nibbedhabhāgiyañca suttaṃ, saṃkilesabhāgiyañca asekkhabhāgiyañca	295	
PA_tika-s04_01t:295_3	suttaṃ, vāsanābhāgiyañca nibbedhabhāgiyañca suttaṃ, vāsanābhāgiyañca asekkhabhāgiyañca	295	
PA_tika-s04_01t:295_4	suttaṃ, nibbedhabhāgiyañca asekkhabhāgiyañca suttaṃ, saṃkilesabhāgiyañca vāsanābhāgiyañca	295	
PA_tika-s04_01t:295_5	nibbedhabhāgiyañca suttaṃ, saṃkilesabhāgiyañca vāsanābhāgiyañca asekkhabhāgiyañca	295	
PA_tika-s04_01t:295_6	suttaṃ, saṃkilesabhāgiyañca nibbedhabhāgiyañca asekkhabhāgiyañca suttaṃ, vāsanābhāgiyañca	295	
PA_tika-s04_01t:295_7	nibbedhabhāgiyañca asekkhabhāgiyañca suttaṃ, saṃkilesabhāgiyañca vāsanābhāgiyañca	295	
PA_tika-s04_01t:295_8	nibbedhabhāgiyañca asekkhabhāgiyañca suttaṃ, neva saṃkilesabhāgiyaṃ na vāsanābhāgiyaṃ	295	
PA_tika-s04_01t:295_9	na nibbedhabhāgiyaṃ na asekkhabhāgiyaṃ sutta”nti evaṃ vuttasoḷasasāsanapaṭṭhānāni.	295	
PA_tika-s04_01t:296_0	Tattha saṃkilissanti etenāti saṃkileso, saṃkilesabhāge saṃkilesakoṭṭhāse pavattaṃ	296	
PA_tika-s04_01t:296_1	saṃkilesabhāgiyaṃ. Vāsanā puññabhāvanā, vāsanābhāge pavattaṃ vāsanābhāgiyaṃ, vāsanaṃ	296	
PA_tika-s04_01t:296_2	bhajāpetīti vā vāsanābhāgiyaṃ. Nibbijjhanaṃ lobhakkhandhādīnaṃ padālanaṃ nibbedho,	296	
PA_tika-s04_01t:296_3	nibbedhabhāge pavattaṃ, nibbedhaṃ bhajāpetīti vā nibbedhabhāgiyaṃ. Pariniṭṭhitasikkhā	296	
PA_tika-s04_01t:296_4	dhammā asekkhā, asekkhabhāge pavattaṃ, asekkhe bhajāpetīti vā asekkhabhāgiyaṃ. Tesu	296	
PA_tika-s04_01t:296_5	yattha taṇhādisaṃkileso vibhatto, idaṃ saṃkilesabhāgiyaṃ. Yattha dānādipuññakiriyavatthu	296	
PA_tika-s04_01t:296_6	vibhattaṃ, idaṃ vāsanābhāgiyaṃ. Yattha sekkhā sīlakkhandhādayo vibhattā, idaṃ nibbedhabhāgiyaṃ.	296	
PA_tika-s04_01t:296_7	Yattha pana asekkhā sīlakkhandhādayo vibhattā, idaṃ asekkhabhāgiyaṃ. Itarāni tesaṃ	296	
PA_tika-s04_01t:296_8	vomissakanayavasena vuttāni. Sabbāsavasaṃvarapariyāyādīnaṃ vasena sabbabhāgiyaṃ veditabbaṃ.	296	
PA_tika-s04_01t:296_9	Tattha hi saṃkilesadhammā lokiyasucaritadhammā sekkhā dhammā asekkhā dhammā ca vibhattā.	296	
PA_tika-s04_01t:296_10	Sabbabhāgiyaṃ pana “passaṃ na passatī”tiādikaṃ udakādianuvādavacanaṃ veditabbaṃ.	2961	
PA_tika-s04_01t:297_0	Aṭṭhavīsatividhaṃ suttantapaṭṭhānaṃ pana “lokiyaṃ, lokuttaraṃ, lokiyañca lokuttarañca,	297	
PA_tika-s04_01t:297_1	sattādhiṭṭhānaṃ, dhammādhiṭṭhānaṃ, sattādhiṭṭhānañca dhammādhiṭṭhānañca, ñāṇaṃ, ñeyyaṃ,	297	
PA_tika-s04_01t:297_2	ñāṇañca ñeyyañca, dassanaṃ, bhāvanā, dassanañca bhāvanā ca, sakavacanaṃ, paravacanaṃ,	297	
PA_tika-s04_01t:297_3	sakavacanañca paravacanañca, vissajjanīyaṃ, avissajjanīyaṃ, vissajjanīyañca avissajjanīyañca,	297	
PA_tika-s04_01t:297_4	kammaṃ, vipāko, kammañca vipāko ca kusalaṃ, akusalaṃ, kusalañca akusalañca anuññātaṃ,	297	
PA_tika-s04_01t:297_5	paṭikkhittaṃ, anuññātañca paṭikkhittañca, thavo”ti evamāgatāni aṭṭhavīsati sāsanapaṭṭhānāni.	297	
PA_tika-s04_01t:297_6	Tattha lokiyanti loke niyutto, loke vā vidito lokiyo. Idha pana lokiyo attho yasmiṃ	297	
PA_tika-s04_01t:297_7	sutte vutto, taṃ suttaṃ lokiyaṃ. Tathā lokuttaraṃ. Yasmiṃ pana sutte padesena lokiyaṃ,	297	
PA_tika-s04_01t:297_8	padesena lokuttaraṃ vuttaṃ, taṃ lokiyañca lokuttarañca. Sattaadhippāyasattapaññattimukhena	297	
PA_tika-s04_01t:297_9	desitaṃ sattādhiṭṭhānaṃ. Dhammavasena desitaṃ dhammādhiṭṭhānaṃ. Ubhayavasena desitaṃ	297	
PA_tika-s04_01t:297_10	sattādhiṭṭhānañca dhammādhiṭṭhānañca. Iminā nayena sabbapadesu attho veditabbo. Buddhādīnaṃ	2971	
PA_tika-s04_01t:297_11	pana guṇābhitthavanavasena pavattaṃ suttaṃ thavo nāma –	2971	
PA_tika-s04_01t:298	“Maggānaṭṭhaṅgiko seṭṭho, saccānaṃ caturo padā;	29	
PA_tika-s04_01t:299	Virāgo seṭṭho dhammānaṃ, dvipadānañca cakkhumā”ti. ādikaṃ viya –	29	
PA_tika-s04_01t:300	Nettinayavaṇṇanā niṭṭhitā.	30	
PA_tika-s04_01t:301_0	2. Saddagarukādīnanti ādisaddena gandharasaphoṭṭhabbagaruke saṅgaṇhāti. Āsayavasenāti	301	
PA_tika-s04_01t:301_1	ajjhāsayavasena. Utusamuṭṭhānopi itthisantānagato saddo labbhati, so idha nādhippetoti	301	
PA_tika-s04_01t:301_2	“cittasamuṭṭhāno”ti vuttaṃ. Kathitasaddo ālāpādisaddo. Gītasaddo sarena gāyanasaddo.	301	
PA_tika-s04_01t:301_3	Itthiyā hasanasaddopettha saṅgahetabbo tassapi purisena assādetabbato. Tenāha – “apica	301	
PA_tika-s04_01t:301_4	kho mātugāmassa saddaṃ suṇāti tirokuṭṭā vā tiropākārā vā hasantiyā vā bhaṇantiyā	301	
PA_tika-s04_01t:301_5	vā gāyantiyā vā, so tadassādetī”tiādi. Nivatthanivāsanassāti khalitthaddhassa nivāsanassa.	301	
PA_tika-s04_01t:301_6	Alaṅkārassāti nūpurādikassa alaṅkārassa. Itthisaddotveva veditabboti itthipaṭibaddhabhāvato	301	
PA_tika-s04_01t:301_7	vuttaṃ. Tenāha – “sabbopī”tiādi. Avidūraṭṭhāneti tassa hatthikulassa vasanaṭṭhānato	301	
PA_tika-s04_01t:301_8	avidūraṭṭhāne. Kāyūpapannoti sampannakāyo thirakathinamahākāyo. Mahāhatthīti mahānubhāvo	301	
PA_tika-s04_01t:301_9	hatthī. Jeṭṭhakaṃ katvāti yūthapatiṃ katvā.	301	
PA_tika-s04_01t:302_0	Kathinatikkhabhāvena siṅgasadisattā aḷasaṅkhātāni siṅgāni etassa atthīti siṅgī, suvaṇṇavaṇṇatāya	302	
PA_tika-s04_01t:302_1	mahābalatāya ca sīhahatthiādimigasadisattā migo viyāti migo. Tattha tattha kiccaṃ	302	
PA_tika-s04_01t:302_2	netubhāvena cakkhuyeva nettaṃ, taṃ uggataṭṭhena āyataṃ etassāti āyatacakkhunetto.	302	
PA_tika-s04_01t:302_3	Aṭṭhi eva taco etassāti aṭṭhittaco. Tenābhibhūtoti tena migena abhibhūto ajjhotthaṭo	302	
PA_tika-s04_01t:302_4	niccalaggahito hutvā. Karuṇaṃ rudāmīti kāruññapatto hutvā rodāmi viravāmi. Paccatthikabhayato	302	
PA_tika-s04_01t:302_5	mutti nāma yathā tathā sahāyavato hoti, na ekākinoti āha – “mā heva maṃ pāṇasamaṃ	302	
PA_tika-s04_01t:302_6	jaheyyā”ti. Tattha mā heva manti maṃ evarūpaṃ byasanaṃ pattaṃ attano pāṇasamaṃ piyasāmikaṃ tvaṃ māheva jahi.	302	
PA_tika-s04_01t:303_0	Kuñce girikūṭe ramati abhiramati, tattha vā vicarati, koñjanādaṃ nadanto vā vicarati,	303	
PA_tika-s04_01t:303_1	ku vā pathavī, tadabhighātena jīratīti kuñjaro. Saṭṭhihāyananti jātiyā saṭṭhivassakālasmiṃ	303	
PA_tika-s04_01t:303_2	kuñjarā thāmena parihāyanti, taṃ sandhāya evamāha. Pathabyā cāturantāyāti catūsu	303	
PA_tika-s04_01t:303_3	disāsu samuddaṃ patvā ṭhitāya cāturantāya pathaviyā. Suppiyoti suṭṭhu piyo. Tesaṃ	303	
PA_tika-s04_01t:303_4	tvaṃ vārijo seṭṭhoti ye samudde vā gaṅgāya vā yamunāya vā nammadānadiyā vā kuḷīrā,	303	
PA_tika-s04_01t:303_5	tesaṃ sabbesaṃ vaṇṇasampattiyā mahantattena ca vārimhi jātattā vārijo tvameva seṭṭho	303	
PA_tika-s04_01t:303_6	pasatthataro. Muñca rodantiyā patinti sabbesaṃ seṭṭhattā tameva yācāmi, rodamānāya	303	
PA_tika-s04_01t:303_7	mayhaṃ sāmikaṃ muñca. Athāti gahaṇassa sithilakaraṇasamanantarameva. Etassāti paṭisattumaddanassa.	303	
PA_tika-s04_01t:304_0	Pabbatagahanaṃ nissāyāti tisso pabbatarājiyo atikkamitvā catutthāya pabbatarājiyaṃ	304	
PA_tika-s04_01t:304_1	pabbatagahanaṃ upanissāya. Evaṃ vadatīti “udetayaṃ cakkhumā”tiādinā imaṃ buddhamantaṃ mantento vadati.	304	
PA_tika-s04_01t:305_0	Tattha udetīti pācīnalokadhātuto uggacchati. Cakkhumāti sakalacakkavāḷavāsīnaṃ andhakāraṃ	305	
PA_tika-s04_01t:305_1	vidhamitvā cakkhuppaṭilābhakaraṇena yantena tesaṃ dinnaṃ cakkhu, tena cakkhunā cakkhumā.	305	
PA_tika-s04_01t:305_2	Ekarājāti sakalacakkavāḷe ālokakarānaṃ antare seṭṭhaṭṭhena rañjanaṭṭhena ca ekarājā.	305	
PA_tika-s04_01t:305_3	Harissavaṇṇoti harisamānavaṇṇo, suvaṇṇavaṇṇoti attho. Pathaviṃ pabhāsetīti pathavippabhāso.	305	
PA_tika-s04_01t:305_4	Taṃ taṃ namassāmīti tasmā taṃ evarūpaṃ bhavantaṃ namassāmi vandāmi. Tayājja guttā	305	
PA_tika-s04_01t:305_5	viharemha divasanti tayā ajja rakkhitā hutvā imaṃ divasaṃ catuiriyāpathavihārena sukhaṃ vihareyyāma.	305	
PA_tika-s04_01t:306_0	Evaṃ bodhisatto imāya gāthāya sūriyaṃ namassitvā dutiyagāthāya atīte parinibbute	306	
PA_tika-s04_01t:306_1	buddhe ceva buddhaguṇe ca namassati “ye brāhmaṇā”tiādinā. Tattha ye brāhmaṇāti ye	306	
PA_tika-s04_01t:306_2	bāhitapāpā parisuddhā brāhmaṇā. Vedagūti vedānaṃ pāraṃ gatā, vedehi pāraṃ gatāti	306	
PA_tika-s04_01t:306_3	vā vedagū. Idha pana sabbe saṅkhatadhamme vidite pākaṭe katvā katāti vedagū. Tenevāha	306	
PA_tika-s04_01t:306_4	– “sabbadhamme”ti. Sabbe khandhāyatanadhātudhamme salakkhaṇasāmaññalakkhaṇavasena	306	
PA_tika-s04_01t:306_5	attano ñāṇassa vidite pākaṭe katvā tiṇṇaṃ mārānaṃ matthakaṃ madditvā sammāsambodhiṃ	306	
PA_tika-s04_01t:306_6	pattā, saṃsāraṃ vā atikkantāti attho. Te me namoti te mama imaṃ namakkāraṃ paṭicchantu.	306	
PA_tika-s04_01t:306_7	Te ca maṃ pālayantūti evaṃ mayā namassitā ca te bhagavanto maṃ pālayantu rakkhantu.	306	
PA_tika-s04_01t:306_8	Namattu buddhānaṃ…pe… vimuttiyāti ayaṃ mama namakkāro atītānaṃ parinibbutānaṃ buddhānaṃ	306	
PA_tika-s04_01t:306_9	atthu, tesaṃyeva catūsu phalesu ñāṇasaṅkhātāya bodhiyā atthu, tathā tesaññeva arahattaphalavimuttiyā	306	
PA_tika-s04_01t:306_10	vimuttānaṃ atthu, yā ca nesaṃ tadaṅgavikkhambhanasamucchedappaṭippassaddhinissaraṇasaṅkhātā	3061	
PA_tika-s04_01t:306_11	pañcavidhā vimutti, tāya vimuttiyāpi ayaṃ mayhaṃ namakkāro atthūti attho. Imaṃ so	3061	
PA_tika-s04_01t:306_12	parittaṃ katvā, moro carati esanāti idaṃ pana padadvayaṃ satthā abhisambuddho hutvā	3061	
PA_tika-s04_01t:306_13	āha. Tassattho – bhikkhave, so moro imaṃ parittaṃ imaṃ rakkhaṃ katvā attano gocarabhūmiyaṃ	3061	
PA_tika-s04_01t:306_14	pupphaphalādīnaṃ atthāya nānappakārāya esanāya caratīti.	3061	
PA_tika-s04_01t:307_0	Evaṃ divasaṃ caritvā sāyaṃ pabbatamatthake nisīditvā atthaṃ gacchantaṃ sūriyaṃ olokento	307	
PA_tika-s04_01t:307_1	buddhaguṇe āvajjetvā nivāsaṭṭhāne rakkhāvaraṇatthāya puna brahmamantaṃ vadanto “apetaya”ntiādimāha.	307	
PA_tika-s04_01t:307_2	Tenevāha – “divasaṃ gocaraṃ gahetvā”tiādi. Tattha apetīti apayāti atthaṃ gacchati.	307	
PA_tika-s04_01t:307_3	Imaṃ so parittaṃ katvā moro vāsamakappayīti idampi abhisambuddho hutvā āha. Tassattho	307	
PA_tika-s04_01t:307_4	– bhikkhave, so moro imaṃ parittaṃ imaṃ rakkhaṃ katvā attano nivāsaṭṭhāne vāsaṃ saṃkappayitthāti.	307	
PA_tika-s04_01t:307_5	Parittakammato puretaramevāti parittakammakaraṇato puretarameva. Morakukkuṭikāyāti	307	
PA_tika-s04_01t:307_6	kukkuṭikāsadisāya moracchāpikāya.	307	
PA_tika-s04_01t:308_0	3. Tatiye rūpāyatanassa viya gandhāyatanassapi samuṭṭhāpakapaccayavasena viseso natthīti	308	
PA_tika-s04_01t:308_1	āha – “catusamuṭṭhānika”nti. Itthiyā sarīragandhassa kāyāruḷhaanulepanādigandhassa	308	
PA_tika-s04_01t:308_2	ca tappaṭibaddhabhāvato avisesena gahaṇappasaṅge idhādhippetagandhaṃ niddhārento	308	
PA_tika-s04_01t:308_3	“svāya”ntiādimāha. Tattha itthiyāti pākatikāya itthiyā. Duggandhoti pākatikāya itthiyā	308	
PA_tika-s04_01t:308_4	sarīragandhabhāvato duggandho hoti. Idhādhippetoti iṭṭhabhāvato assādetabbattā vuttaṃ.	308	
PA_tika-s04_01t:308_5	Kathaṃ pana itthiyā sarīragandhassa duggandhabhāvoti āha – “ekaccā hī”tiādi. Tattha	308	
PA_tika-s04_01t:308_6	assassa viya gandho assā atthīti assagandhinī. Meṇḍakassa viya gandho assā atthīti	308	
PA_tika-s04_01t:308_7	meṇḍakagandhinī. Sedassa viya gandho assā atthīti sedagandhinī. Soṇitassa viya gandho	308	
PA_tika-s04_01t:308_8	assā atthīti soṇitagandhinī. Rajjatevāti anādimati saṃsāre avijjādikilesavāsanāya	308	
PA_tika-s04_01t:308_9	parikaḍḍhitahadayattā phoṭṭhabbassādagadhitacittatāya ca andhabālo evarūpāyapi duggandhasarīrāya	308	
PA_tika-s04_01t:308_10	itthiyā rajjatiyeva. Pākatikāya itthiyā sarīragandhassa duggandhabhāvaṃ dassetvā	3081	
PA_tika-s04_01t:308_11	idāni visiṭṭhāya ekaccāya itthiyā tadabhāvaṃ dassetuṃ – “cakkavattino panā”tiādimāha.	3081	
PA_tika-s04_01t:308_12	Yadi evaṃ īdisāya itthiyā sarīragandhopi idha kasmā nādhippetoti āha – “ayaṃ na sabbāsaṃ	3081	
PA_tika-s04_01t:308_13	hotī”tiādi. Tiracchānagatāya itthiyā ekaccāya ca manussitthiyā sarīragandhassa ativiya	3081	
PA_tika-s04_01t:308_14	assādetabbabhāvadassanato puna tampi avisesena anujānanto “itthikāye gandho vā hotū”tiādimāha.	3081	
PA_tika-s04_01t:308_15	Itthigandhotveva veditabboti tappaṭibaddhabhāvato vuttaṃ.	3081	
PA_tika-s04_01t:309_0	4. Catutthādīsu kiṃ tenāti jivhāviññeyyarase idhādhippete kiṃ tena avayavarasādinā	309	
PA_tika-s04_01t:309_1	vuttena payojanaṃ. Oṭṭhamaṃsaṃ sammakkhetīti oṭṭhamaṃsasammakkhano, kheḷādīni. Ādisaddena	309	
PA_tika-s04_01t:309_2	oṭṭhamaṃsamakkhano tambulamukhavāsādiraso gayhati. Sabbo so itthirasoti itthiyāvassa gahetabbattā.	309	
PA_tika-s04_01t:310_0	5. Itthiphoṭṭhabboti etthāpi eseva nayo. Yadi panettha itthigatāni rūpārammaṇādīni	310	
PA_tika-s04_01t:310_1	avisesato purisassa cittaṃ pariyādāya tiṭṭhanti, atha kasmā bhagavatā tāni visuṃ	310	
PA_tika-s04_01t:310_2	visuṃ gahetvā desitānīti āha – “iti satthā”tiādi. Yathā hītiādinā tamevatthaṃ samattheti.	310	
PA_tika-s04_01t:310_3	Gametīti vikkhepaṃ gameti, ayameva vā pāṭho. Gametīti ca saṅgameti. Na tathā sesā	310	
PA_tika-s04_01t:310_4	saddādayo, na tathā rūpādīni ārammaṇānīti etena sattesu rūpādigarukatā asaṃkiṇṇā	310	
PA_tika-s04_01t:310_5	viya dassitā, na kho panetaṃ evaṃ daṭṭhabbaṃ anekavidhattā sattānaṃ ajjhāsayassāti	310	
PA_tika-s04_01t:310_6	dassetuṃ – “ekaccassa cā”tiādi vuttaṃ. Pañcagarukavasenāti pañcārammaṇagarukavasena.	310	
PA_tika-s04_01t:310_7	Ekaccassa hi purisassa yathāvuttesu pañcasupi ārammaṇesu garukatā hoti, ekaccassa	310	
PA_tika-s04_01t:310_8	tattha katipayesu, ekasmiṃ eva vā, te sabbepi pañcagarukātveva veditabbā yathā “sattisayo	310	
PA_tika-s04_01t:310_9	aṭṭhavimokkhā”ti. Na pañcagarukajātakavasena ekekārammaṇe garukasseva nādhippetattā.	310	
PA_tika-s04_01t:310_10	Ekekārammaṇagarukānañhi pañcannaṃ puggalānaṃ tattha āgatattā taṃ jātakaṃ “pañcagarukajātaka”nti	3101	
PA_tika-s04_01t:310_11	vuttaṃ. Yadi evaṃ tena idha payojanaṃ natthīti āha – “sakkhibhāvatthāyā”ti. Āharitvā	3101	
PA_tika-s04_01t:310_12	kathetabbanti rūpādigarukatāya ete anayabyasanaṃ pattāti dassetuṃ kathetabbaṃ.	3101	
PA_tika-s04_01t:311_0	6-8. Tesanti suttānaṃ. Uppaṇḍetvā gaṇhituṃ na icchīti tassa thokaṃ virūpadhātukattā	311	
PA_tika-s04_01t:311_1	na icchi. Anatikkamantoti saṃsandento. Dve hatthaṃ pattānīti dve uppalāni hatthaṃ	311	
PA_tika-s04_01t:311_2	gatāni. Pahaṭṭhākāraṃ dassetvāti aparāhi itthīhi ekekaṃ laddhaṃ, mayā dve laddhānīti	311	
PA_tika-s04_01t:311_3	santuṭṭhākāraṃ dassetvā. Parodīti tassā pubbasāmikassa mukhagandhaṃ saritvā. Tassa	311	
PA_tika-s04_01t:311_4	hi mukhato uppalagandho vāyati. Hāretvāti tasmā ṭhānā apanetvā, “harāpetvā”ti vā pāṭho, ayamevattho.	311	
PA_tika-s04_01t:312_0	Sādhu sādhūti bhāsatoti dhammakathāya anumodanavasena “sādhu sādhū”ti bhāsato. Uppalaṃva	312	
PA_tika-s04_01t:312_1	yathodaketi yathā uppalaṃ uppalagandho mukhato nibbattoti. Vaṭṭameva kathitanti yathārutavasena	312	
PA_tika-s04_01t:312_2	vuttaṃ. Yadipi evaṃ vuttaṃ, tathāpi yathārutamatthe avatvā vivaṭṭaṃ nīharitvā kathetabbaṃ	312	
PA_tika-s04_01t:312_3	vimuttirasattā bhagavato desanāya.	312	
PA_tika-s04_01t:313	Rūpādivaggavaṇṇanā niṭṭhitā.	31	
PA_tika-s04_01t:314	Iti manorathapūraṇiyā aṅguttaranikāya-aṭṭhakathāya	31	
PA_tika-s04_01t:315	Paṭhamavaggavaṇṇanāya anuttānatthadīpanā niṭṭhitā.	31	
PA_tika-s04_01t:316	2. Nīvaraṇappahānavaggavaṇṇanā	31	
PA_tika-s04_01t:317_0	11. Dutiyassāti dutiyavaggassa. Ekadhammampīti ettha “ekasabhāvampī”ti iminā sabhāvatthoyaṃ	317	
PA_tika-s04_01t:317_1	dhammasaddo “kusalā dhammā”tiādīsu viyāti dassitaṃ hoti. Yadaggena ca sabhāvattho,	317	
PA_tika-s04_01t:317_2	tadaggena nissattattho siddho evāti “nissattaṭṭhena dhammo veditabbo”ti vuttaṃ. Subhanimittanti	317	
PA_tika-s04_01t:317_3	dhammapariyāyena vuttaṃ. Tañhi atthato kāmacchando vā siyā. So hi attano gahaṇākārena	317	
PA_tika-s04_01t:317_4	subhanti, tenākārena pavattanakassa aññassa kāmacchandassa nimittattā “subhanimitta”nti	317	
PA_tika-s04_01t:317_5	ca vuccati. Tassa ārammaṇaṃ vā subhanimittaṃ. Iṭṭhañhi iṭṭhākārena vā gayhamānaṃ	317	
PA_tika-s04_01t:317_6	rūpādiārammaṇaṃ “subhanimitta”nti vuccati. Ārammaṇameva cettha nimittaṃ. Tathā hi	317	
PA_tika-s04_01t:317_7	vakkhati – “subhanimittanti rāgaṭṭhāniyaṃ ārammaṇa”nti. Samuccayattho vā-saddo anekatthattā	317	
PA_tika-s04_01t:317_8	nipātānaṃ. Bhiyyobhāvāyāti punappunaṃ bhāvāya. Vepullāyāti vipulabhāvāya, vaḍḍhiyāti	317	
PA_tika-s04_01t:317_9	attho. Ajāto nijjāto. Sesapadāni tasseva vevacanāni. Kāmesūti pañcasu kāmaguṇesu.	317	
PA_tika-s04_01t:317_10	Kāmacchandoti kāmasaṅkhāto chando, na kattukamyatāchando na dhammacchando. Kāmanavasena	3171	
PA_tika-s04_01t:317_11	rajjanavasena ca kāmo eva rāgo kāmarāgo. Kāmanavasena nandanavasena ca kāmo eva nandīti	3171	
PA_tika-s04_01t:317_12	kāmanandī. Kāmanavasena taṇhāyanavasena ca kāmataṇhā. Ādisaddena “kāmasneho kāmapariḷāho	3171	
PA_tika-s04_01t:317_13	kāmamucchā kāmajjhosāna”nti etesaṃ padānaṃ saṅgaho daṭṭhabbo. Tattha vuttanayeneva	3171	
PA_tika-s04_01t:317_14	kāmatthaṃ viditvā sinehanaṭṭhena kāmasneho, pariḷāhanaṭṭhena kāmapariḷāho, mucchanaṭṭhena	3171	
PA_tika-s04_01t:317_15	kāmamucchā, gilitvā pariniṭṭhāpanaṭṭhena kāmajjhosānaṃ veditabbaṃ. Kāmacchando eva	3171	
PA_tika-s04_01t:317_16	kusalappavattito cittassa nīvaraṇaṭṭhena kāmacchandanīvaraṇaṃ, soti kāmacchando.	3171	
PA_tika-s04_01t:317_17	Asamudācāravasenāti asamudācārabhāvena. Ananubhūtārammaṇavasenāti “idaṃ nāmeta”nti	3171	
PA_tika-s04_01t:317_18	vatthuvasena utvā tasmiṃ attabhāve ananubhūtassa ārammaṇassa vasena. Rūpasaddādibhedaṃ	3171	
PA_tika-s04_01t:317_19	pana ārammaṇaṃ ekasmimpi attabhāve ananubhūtaṃ nāma nattheva, kimaṅgaṃ pana anādimati saṃsāre.	3171	
PA_tika-s04_01t:318_0	Yaṃ vuttaṃ – “asamudācāravasena cā”tiādi, taṃ atisaṃkhittanti vitthārato dassetuṃ	318	
PA_tika-s04_01t:318_1	– “tatthā”tiādimāha. Tattha bhavaggahaṇena mahaggatabhavo gahito. So hi oḷārikakilesasamudācārarahito.	318	
PA_tika-s04_01t:318_2	Tajjanīyakammakatādikāle pārivāsikakāle ca caritabbāni dveasīti khuddakavattāni nāma.	318	
PA_tika-s04_01t:318_3	Na hi tāni sabbāsu avatthāsu caritabbāni, tasmā tāni na mahāvattesu antogadhānīti	318	
PA_tika-s04_01t:318_4	“cuddasa mahāvattānī”ti vuttaṃ. Tathā āgantukavattaāvāsikagamika-anumodanabhattagga-	318	
PA_tika-s04_01t:318_5	piṇḍacārikaāraññakasenāsanajantāgharavaccakuṭiupajjhāya- saddhivihārikaācariya-antevāsikavattānīti	318	
PA_tika-s04_01t:318_6	etāni cuddasa mahāvattāni nāmāti vuttaṃ. Itarāni pana “pārivāsikānaṃ bhikkhūnaṃ vattaṃ	318	
PA_tika-s04_01t:318_7	paññāpessāmī”ti ārabhitvā “na upasampādetabbaṃ, na chamāyaṃ caṅkamante caṅkame caṅkamitabba”nti	318	
PA_tika-s04_01t:318_8	vuttāni pakatatte caritabbavattāni chasaṭṭhi, tato paraṃ “na, bhikkhave, pārivāsikena	318	
PA_tika-s04_01t:318_9	bhikkhunā pārivāsikavuḍḍhatarena bhikkhunā saddhiṃ, mūlāyapaṭikassanārahena, mānattārahena,	318	
PA_tika-s04_01t:318_10	mānattacārikena, abbhānārahena bhikkhunā saddiṃ ekacchanne āvāse vatthabba”ntiādīni	3181	
PA_tika-s04_01t:318_11	pakatatte caritabbehi anaññattā visuṃ visuṃ agaṇetvā pārivāsikavuḍḍhatarādīsu puggalantaresu	3181	
PA_tika-s04_01t:318_12	caritabbattā tesaṃ vasena sampiṇḍetvā ekekaṃ katvā gaṇitāni pañcāti ekasattativattāni.	3181	
PA_tika-s04_01t:318_13	Ukkhepanīyakammakatavattesu vattapaññāpanavasena vuttaṃ – “na pakatattassa bhikkhuno	3181	
PA_tika-s04_01t:318_14	abhivādanaṃ paccuṭṭhānaṃ…pe… piṭṭhiparikammaṃ sāditabba”nti idaṃ abhivādanādīnaṃ	3181	
PA_tika-s04_01t:318_15	assādiyanaṃ ekaṃ, “na pakatatto bhikkhu sīlavipattiyā anuddhaṃsetabbo”tiādīni ca	3181	
PA_tika-s04_01t:318_16	dasāti evaṃ dvāsīti honti. Etesveva pana kānici tajjanīyakammakatādivattāni kānici	3181	
PA_tika-s04_01t:318_17	pārivāsikādivattānīti aggahitaggahaṇena dvāvīsativattanti veditabbaṃ. “Cuddasa mahāvattānī”ti	3181	
PA_tika-s04_01t:318_18	vatvāpi “āgantukagamikavattāni cā”ti imesaṃ visuṃ gahaṇaṃ imāni abhiṇhaṃ sambhavantīti	3181	
PA_tika-s04_01t:318_19	katvā. Kileso okāsaṃ na labhati sabbadā vattappaṭipattiyaṃyeva byāvaṭacittatāya.	3181	
PA_tika-s04_01t:318_20	Ayonisomanasikāranti aniccādīsu “nicca”ntiādinā pavattaṃ anupāyamanasikāraṃ. Sativossagganti	3182	
PA_tika-s04_01t:318_21	satiyā vissajjanaṃ, sativirahanti attho. Evampīti vakkhamānāpekkhāya avuttasampiṇḍanattho pi-saddo.	3182	
PA_tika-s04_01t:319_0	Anusandhivasenāti pucchānusandhiādianusandhivasena. Pubbāparavasenāti pubbāparaganthasallakkhaṇavasena.	319	
PA_tika-s04_01t:319_1	Gaṇhantassāti ācariyamukhato gaṇhantassa. Sajjhāyantassāti ācariyamukhato uggahitaganthaṃ	319	
PA_tika-s04_01t:319_2	sajjhāyantassa. Vācentassāti pāḷiṃ tadatthañca uggaṇhāpanavasena paresaṃ vācentassa.	319	
PA_tika-s04_01t:319_3	Desentassāti desanāvasena paresaṃ dhammaṃ desentassa. Pakāsentassāti attano attano	319	
PA_tika-s04_01t:319_4	saṃsayaṭṭhāne pucchantānaṃ yāthāvato atthaṃ pakāsentassa. Kileso okāsaṃ na labhati	319	
PA_tika-s04_01t:319_5	rattindivaṃ ganthakammesuyeva byāvaṭacittatāya. Evampīti vuttasampiṇḍanattho pi-saddo. Evaṃ sesesupi.	319	
PA_tika-s04_01t:320_0	Dhutaṅgadharo hotīti vuttamevatthaṃ pakāseti “terasa dhutaṅgaguṇe samādāya vattatī”ti.	320	
PA_tika-s04_01t:320_1	Bāhullāyāti cīvarādipaccayabāhullāya. Yathā cīvarādayo paccayā bahulaṃ uppajjanti,	320	
PA_tika-s04_01t:320_2	tathā āvattassa pavattassāti attho. Parihīnajjhānassāti jhānantarāyakarena visabhāgarūpadassanādinā	320	
PA_tika-s04_01t:320_3	kenaci nimittena parihīnajjhānassa. Vissaṭṭhajjhānassāti asamāpajjanavasena pariccattajjhānassa.	320	
PA_tika-s04_01t:320_4	Bhassādīsūti ādi-saddena gaṇasaṅgaṇikaniddānavakammādiṃ saṅgaṇhāti. Sattasu vā anupassanāsūti	320	
PA_tika-s04_01t:320_5	ettha satta anupassanā nāma aniccānupassanā dukkhānupassanā anattānupassanā nibbidānupassanā	320	
PA_tika-s04_01t:320_6	virāgānupassanā nirodhānupassanā paṭinissaggānupassanā khayānupassanā vayānupassanā	320	
PA_tika-s04_01t:320_7	vipariṇāmānupassanā animittānupassanā appaṇihitānupassanā suññatānupassanā adhipaññādhammavipassanā	320	
PA_tika-s04_01t:320_8	yathābhūtañāṇadassanaṃ ādīnavānupassanā paṭisaṅkhānupassanā vivaṭṭānupassanāti imāsu	320	
PA_tika-s04_01t:320_9	aṭṭhārasasu mahāvipassanāsu ādito vuttā aniccānupassanādi-paṭinissaggānupassanāpariyantā	320	
PA_tika-s04_01t:320_10	satta. Ettha yaṃ vattabbaṃ, taṃ visuddhimaggasaṃvaṇṇanāto gahetabbaṃ.	3201	
PA_tika-s04_01t:321_0	Anāsevanatāyāti purimattabhāve jhānena vikkhambhitakilesassa kāmacchandādiāsevanāya	321	
PA_tika-s04_01t:321_1	abhāvato. Ananubhūtapubbanti tasmiṃ attabhāve ananubhūtapubbaṃ. Jātoti etasseva vevacanaṃ	321	
PA_tika-s04_01t:321_2	sañjātotiādi. Nanu ca khaṇikattā sabbadhammānaṃ uppannassa kāmacchandassa taṅkhaṇaṃyeva	321	
PA_tika-s04_01t:321_3	avassaṃ nirodhasambhavato niruddhe ca tasmiṃ puna aññasseva uppajjanato ca kathaṃ	321	
PA_tika-s04_01t:321_4	tassa punappunabhāvo rāsibhāvo cāti āha – “tattha sakiṃ uppanno kāmacchando”tiādi.	321	
PA_tika-s04_01t:321_5	Aṭṭhānametanti akāraṇametaṃ. Yena kāraṇena uppanno kāmacchando na nirujjhati, niruddho	321	
PA_tika-s04_01t:321_6	ca sveva puna uppajjissati, tādisaṃ kāraṇaṃ natthīti attho.	321	
PA_tika-s04_01t:322_0	Rāgaṭṭhāniyanti rāgajanakaṃ. Aniccādīsu niccādivasena viparītamanasikāro, idha ayonisomanasikāroti	322	
PA_tika-s04_01t:322_1	āha – “anicce nicca”ntiādi. Ayonisomanasikāroti anupāyamanasikāro, kusaladhammappavattiyā	322	
PA_tika-s04_01t:322_2	akāraṇabhūto manasikāroti attho. Uppathamanasikāroti kusaladhammappavattiyā amaggabhūto	322	
PA_tika-s04_01t:322_3	manasikāro. Saccavippaṭikūlenāti saccābhisamayassa anunulomavasena. Āvajjanātiādinā	322	
PA_tika-s04_01t:322_4	āvajjanāya paccayabhūtā tato purimuppannā manodvārikā akusalajavanappavatti phalavohārena	322	
PA_tika-s04_01t:322_5	tathā vuttā. Tassa hi vasena sā akusalappavattiyā upanissayo hoti. Āvajjanāti bhavaṅgacittaṃ	322	
PA_tika-s04_01t:322_6	āvajjayatīti āvajjanā. Anu anu āvajjetīti anvāvajjanā. Bhavaṅgārammaṇato aññaṃ ābhujatīti	322	
PA_tika-s04_01t:322_7	ābhogo. Samannāharatīti samannāhāro. Tadevārammaṇaṃ attānaṃ anubandhitvā uppajjamāno	322	
PA_tika-s04_01t:322_8	manasi karoti ṭhapetīti manasikāro. Ayaṃ vuccati ayonisomanasikāroti ayaṃ anupāyauppathamanasikāralakkhaṇo	322	
PA_tika-s04_01t:322_9	ayonisomanasikāro nāma vuccati.	322	
PA_tika-s04_01t:323_0	12. Dutiye bhattabyāpatti viyāti bhattassa pūtibhāvena vippakārappatti viya, cittassa	323	
PA_tika-s04_01t:323_1	byāpajjananti cittassa vikārabhāvāpādanaṃ. Tenevāha – “pakativijahanabhāvo”ti. Byāpajjati	323	
PA_tika-s04_01t:323_2	tena cittaṃ pūtikummāsādayo viya purimapakatiṃ jahatīti byāpādo. Paṭighoyeva uparūpari	323	
PA_tika-s04_01t:323_3	uppajjamānassa paṭighassa nimittabhāvato paṭighanimittaṃ, paṭighassa ca kāraṇabhūtaṃ	323	
PA_tika-s04_01t:323_4	ārammaṇaṃ paṭighanimittanti āha – “paṭighassapi paṭighārammaṇassapi etaṃ adhivacana”nti.	323	
PA_tika-s04_01t:323_5	Aṭṭhakathāyanti mahāaṭṭhakathāyaṃ.	323	
PA_tika-s04_01t:324_0	13. Tatiye thinatā thinaṃ, sappipiṇḍo viya avipphārikatāya cittassa ghanabhāvo baddhatāti	324	
PA_tika-s04_01t:324_1	attho. Medhatīti middhaṃ, akammaññabhāvena hiṃsatīti attho. “Yā tasmiṃ samaye cittassa	324	
PA_tika-s04_01t:324_2	akalyatā”tiādinā thinassa, “yā tasmiṃ samaye kāyassa akalyatā”tiādinā ca middhassa	324	
PA_tika-s04_01t:324_3	abhidhamme niddiṭṭhattā vuttaṃ – “cittassa akammaññatā thinaṃ, tiṇṇaṃ khandhānaṃ	324	
PA_tika-s04_01t:324_4	akammaññatā middha”nti. Satipi aññamaññāvippayoge cittakāyalahutādīnaṃ viya cittacetasikānaṃ	324	
PA_tika-s04_01t:324_5	yathākkamaṃ taṃtaṃviseso siyā, yā tesaṃ akalyatādīnaṃ visesapaccayatā, ayametesaṃ	324	
PA_tika-s04_01t:324_6	sabhāvoti daṭṭhabbaṃ. Kapimiddhassāti vuttamevatthaṃ vibhāveti “pacalāyikabhāvassā”ti.	324	
PA_tika-s04_01t:324_7	Akkhidalānaṃ pacalabhāvaṃ karotīti pacalāyiko, pacalāyikassa bhāvo pacalāyikabhāvo,	324	
PA_tika-s04_01t:324_8	pacalāyikattanti vuttaṃ hoti. Ubhinnanti thinamiddhānaṃ. “Vitthāro veditabbo”ti iminā	324	
PA_tika-s04_01t:324_9	sambandho veditabbo. Cittassa akalyatāti cittassa gilānabhāvo. Gilāno hi akalyakoti	324	
PA_tika-s04_01t:324_10	vuccati. Vinayepi vuttaṃ – “nāhaṃ, bhante, akalyako”ti. Kālaṃ khamatīti hi kalyaṃ,	3241	
PA_tika-s04_01t:324_11	arogatā, tassaṃ niyutto kalyako, na kalyako akalyako. Akammaññatāti cittagelaññasaṅkhātova	3241	
PA_tika-s04_01t:324_12	akammaññatākāro. Olīyanāti olīyanākāro. Iriyāpathūpatthambhitañhi cittaṃ iriyāpathaṃ	3241	
PA_tika-s04_01t:324_13	sandhāretuṃ asakkontaṃ rukkhe vagguli viya khīle laggitaphāṇitavārako viya ca olīyati	3241	
PA_tika-s04_01t:324_14	lambati, tassa taṃ ākāraṃ sandhāya – “olīyanā”ti vuttaṃ. Dutiyapadaṃ upasaggena vaḍḍhitaṃ.	3241	
PA_tika-s04_01t:324_15	Kāyassāti vedanādikkhandhattayasaṅkhātassa nāmakāyassa. Akalyatā akammaññatāti heṭṭhā	3241	
PA_tika-s04_01t:324_16	vuttanayameva. Megho viya ākāsaṃ onayhatīti onāho. Onayhatīti ca chādeti avattharati	3241	
PA_tika-s04_01t:324_17	vāti attho. Sabbatobhāgena onāhoti pariyonāho. Aratiādīnaṃ attho vibhaṅge vuttanayeneva	3241	
PA_tika-s04_01t:324_18	veditabboti tattha vuttapāḷiyā dassetuṃ – “vuttaṃ heta”ntiādimāha.	3241	
PA_tika-s04_01t:325_0	Tattha pantesūti dūresu, vivittesu vā. Adhikusalesūti samathavipassanādhammesu. Aratīti	325	
PA_tika-s04_01t:325_1	ratippaṭikkhepo. Aratitāti aramanākāro. Anabhiratīti anabhiratabhāvo. Anabhiramanāti	325	
PA_tika-s04_01t:325_2	anabhiramanākāro. Ukkaṇṭhitāti ukkaṇṭhanākāro. Paritassitāti ukkaṇṭhanavaseneva paritassanā,	325	
PA_tika-s04_01t:325_3	ukkaṇṭhitasseva tattha tattha taṇhāyanāti vuttaṃ hoti. Paritassitāti vā kampanā.	325	
PA_tika-s04_01t:325_4	Tandīti jātiālasiyaṃ, pakatiālasiyanti attho. Tathā hi kusalakaraṇe kāyassa avipphārikatā	325	
PA_tika-s04_01t:325_5	līnatā jātiālasiyaṃ tandī nāma, na rogautujādīhi kāyagelaññaṃ. Tandiyanāti tandiyanākāro.	325	
PA_tika-s04_01t:325_6	Tandimanatāti tandiyā abhibhūtacittatā. Alasassa bhāvo ālasyaṃ, ālasyāyanākāro ālasyāyanā.	325	
PA_tika-s04_01t:325_7	Ālasyāyitassa bhāvo ālasyāyitattaṃ. Iti sabbehipi imehi padehi kilesavasena kāyālasiyaṃ	325	
PA_tika-s04_01t:325_8	kathitaṃ. Thinamiddhakāraṇānañhi rāgādikilesānaṃ vasena nāmakāyassa ālasiyaṃ, tadeva	325	
PA_tika-s04_01t:325_9	rūpakāyassāpīti daṭṭhabbaṃ. Jambhanāti phandanā. Punappunaṃ jambhanā vijambhanā.	325	
PA_tika-s04_01t:325_10	Ānamanāti purato namanā. Vinamanāti pacchato namanā. Sannamanāti samantato namanā.	3251	
PA_tika-s04_01t:325_11	Paṇamanāti yathā tantato uṭṭhitapesakāro kismiñcideva gahetvā ujuṃ kāyaṃ ussāpeti,	3251	
PA_tika-s04_01t:325_12	evaṃ kāyassa uddhaṃ ṭhapanā. Byādhiyakanti uppannabyādhitā. Iti sabbehipi imehi padehi	3251	
PA_tika-s04_01t:325_13	thinamiddhakāraṇānaṃ rāgādikilesānaṃ vasena kāyabaddhanameva kathitaṃ. Bhuttāvissāti	3251	
PA_tika-s04_01t:325_14	bhuttavato. Bhattamucchāti bhattagelaññaṃ. Balavabhattena hi mucchāpatto viya hoti.	3251	
PA_tika-s04_01t:325_15	Bhattakilamathoti bhattena kilantabhāvo. Bhattapariḷāhoti bhattadaratho. Tasmiñhi	3251	
PA_tika-s04_01t:325_16	samaye pariḷāhuppattiyā upahatindriyo hoti, kāyo jīratīti. Kāyaduṭṭhullanti bhattaṃ	3251	
PA_tika-s04_01t:325_17	nissāya kāyassa akammaññataṃ. Akalyatātiādi heṭṭhā vuttanayameva. Līnanti avipphārikatāya	3251	
PA_tika-s04_01t:325_18	paṭikuṭitaṃ. Itare dve ākārabhāvaniddesā. Thinanti sappipiṇḍo viya avipphārikatāya	3251	
PA_tika-s04_01t:325_19	ghanabhāvena ṭhitaṃ. Thiyanāti ākāraniddeso. Thiyibhāvo thiyitattaṃ, avipphāravaseneva	3251	
PA_tika-s04_01t:325_20	baddhatāti attho. Imehi pana sabbehipi padehi thinamiddhakāraṇānaṃ rāgādikilesānaṃ	3252	
PA_tika-s04_01t:325_21	vasena cittassa gilānākāro kathitoti veditabbo. Purimā cattāro dhammāti arati, tandī,	3252	
PA_tika-s04_01t:325_22	vijambhitā, bhattasammadoti ete cattāro dhammā. Yadā thinamiddhaṃ uppannaṃ hoti,	3252	
PA_tika-s04_01t:325_23	tadā aratiādīnampi sambhavato “upanissayakoṭiyā pana hotī”ti vuttaṃ, upanissayakoṭiyā	3252	
PA_tika-s04_01t:325_24	paccayo hotīti attho.	3252	
PA_tika-s04_01t:326_0	14. Catutthe uddatassa bhāvo uddhaccaṃ. Yassa dhammassa vasena uddhataṃ hoti cittaṃ,	326	
PA_tika-s04_01t:326_1	taṃsampayuttā vā dhammā, so dhammo uddaccaṃ. Kucchitaṃ kataṃ kukataṃ, duccaritaṃ	326	
PA_tika-s04_01t:326_2	sucaritañca. Akatampi hi kukatameva. Evañhi vattāro honti “yaṃ mayā na kataṃ, taṃ	326	
PA_tika-s04_01t:326_3	kukata”nti. Evaṃ katākataṃ duccaritaṃ sucaritañca kukataṃ, taṃ ārabbha vippaṭisāravasena	326	
PA_tika-s04_01t:326_4	pavattaṃ pana cittaṃ idha kukatanti veditabbaṃ. Tassa bhāvo kukkuccaṃ. Cittassa uddhatākāroti	326	
PA_tika-s04_01t:326_5	cittassa avūpasamākārova vutto. Avūpasamalakkhaṇañhi uddhaccaṃ. Yathāpavattassa katākatākāravisiṭṭhassa	326	
PA_tika-s04_01t:326_6	duccaritasucaritassa anusocanavasena virūpaṃ paṭisaraṇaṃ vippaṭisāro. Kukkuccassapi	326	
PA_tika-s04_01t:326_7	katākatānusocanavasena cittavikkhepabhāvato avūpasamākāro sambhavatīti āha – “cetaso	326	
PA_tika-s04_01t:326_8	avūpasamoti uddhaccakukkuccassevataṃ nāma”nti. Sveva ca cetaso avūpasamoti uddhaccakukkuccameva	326	
PA_tika-s04_01t:326_9	niddiṭṭhaṃ. Tañca attanova attanā sahajātaṃ na hotīti āha – “ayaṃ pana upanissayakoṭiyā	326	
PA_tika-s04_01t:326_10	paccayo hotī”ti. Upanissayapaccayatā ca purimuppannavasena veditabbā.	3261	
PA_tika-s04_01t:327	15. Pañcame vigatā cikicchā assāti vicikicchā. Sabhāvaṃ vicinanto tāya kicchatīti vā vicikicchā.	32	
PA_tika-s04_01t:328_0	16. Chaṭṭhe hetuṃ vā paccayaṃ vā na labhatīti ettha hetuggahaṇena janakaṃ kāraṇamāha,	328	
PA_tika-s04_01t:328_1	paccayaggahaṇena anupālanakaṃ kāraṇaṃ. Hetunti vā upādānakāraṇaṃ. Paccayanti sahakāraṇaṃ	328	
PA_tika-s04_01t:328_2	vuttaṃ. Tanti kilesaṃ. Vivaṭṭetvā arahattaṃ gaṇhātīti vivaṭṭābhimukhaṃ cittaṃ pesetvā	328	
PA_tika-s04_01t:328_3	vipassanaṃ vaḍḍhento arahattaphalaṃ gaṇhāti. Bhikkhāya caranti etthāti bhikkhācāro,	328	
PA_tika-s04_01t:328_4	gocaragāmassetaṃ adhivacanaṃ, tasmiṃ bhikkhācāre. Vayaṃ āgammāti dārabharaṇānurūpaṃ	328	
PA_tika-s04_01t:328_5	vayaṃ āgamma. Āyūhantoti upacinanto. Aṅgārapakkanti vītaccikaṅgāresu pakkaṃ. Kiṃ	328	
PA_tika-s04_01t:328_6	nāmetanti bhikkhū garahanto āha. Jīvamānapetakasattoti jīvamāno hutvā “teneva attabhāvena	328	
PA_tika-s04_01t:328_7	petabhāvaṃ pattasatto bhavissatī”ti parikappavasena vuttaṃ. Kuṭanti pānīyaghaṭaṃ.	328	
PA_tika-s04_01t:328_8	Yāva dāruṇanti ativiya dāruṇaṃ. Vipāko kīdiso bhavissatīti tayā katakammassa āyatiṃ	328	
PA_tika-s04_01t:328_9	anubhavitabbavipāko kīdiso bhavissati.	328	
PA_tika-s04_01t:329_0	Visaṅkharitvāti chedanabhedanādīhi vināsetvā. Dīpakamigapakkhinoti attano nisinnabhāvassa	329	
PA_tika-s04_01t:329_1	dīpanato evaṃladdhanāmā migapakkhino, yena araññaṃ netvā nesādo tesaṃ saddena āgatāgate	329	
PA_tika-s04_01t:329_2	migapakkhino vadhitvā gaṇhāti. Theranti cūḷapiṇḍapātikatissattheraṃ. Iddhiyā abhisaṅkharitvāti	329	
PA_tika-s04_01t:329_3	adhiṭṭhānādivasena iddhiṃ abhisaṅkharitvā. Upayogatthe cetaṃ karaṇavacanaṃ. Aggipapaṭikanti	329	
PA_tika-s04_01t:329_4	accikaraṇaṃ, vipphuliṅganti attho. Passantassevāti anādare sāmivacanaṃ. Tassa therassāti	329	
PA_tika-s04_01t:329_5	tassa milakkhatissattherassa. Tassāti tassā aggipapaṭikāya. Paṭibalassāti uggahaṇasajjhāyādīsu	329	
PA_tika-s04_01t:329_6	paṭibalassa. Dukkhaṃ upanisā kāraṇametissāti dukkhūpanisā, dukkhanibandhanā dukkhahetukā	329	
PA_tika-s04_01t:329_7	saddhāti vuttaṃ hoti. Vattamukhena kammaṭṭhānassa kathitattā “vattasīse ṭhatvā”ti	329	
PA_tika-s04_01t:329_8	vuttaṃ. Palālavaraṇakanti palālapuñjaṃ.	329	
PA_tika-s04_01t:330_0	Ārambhathāti samathavipassanādīsu vīriyaṃ karotha. Nikkamathāti kosajjato nikkhamatha,	330	
PA_tika-s04_01t:330_1	kāmānaṃ vā panūdanāya nikkhamatha, ubhayenapi vīriyameva vuttaṃ. Vīriyañhi ārambhanakavasena	330	
PA_tika-s04_01t:330_2	ārambho, kosajjato nikkhamanavasena “nikkamo”ti vuccati. Yuñjatha buddhasāsaneti	330	
PA_tika-s04_01t:330_3	buddhassa bhagavato pariyattipaṭipattipaṭivedhasaṅkhāte tividhasāsane yuñjatha yogaṃ	330	
PA_tika-s04_01t:330_4	karotha. Evamanuyuñjantā maccuno senaṃ dhunātha viddhaṃsetha. Tattha maccuno senanti –	330	
PA_tika-s04_01t:331	“Kāmā te paṭhamā senā, dutiyā arati vuccati;	33	
PA_tika-s04_01t:332	Tatiyā khuppipāsā te, catutthī taṇhā pavuccati.	33	
PA_tika-s04_01t:333	“Pañcamaṃ thinamiddhaṃ te, chaṭṭhā bhīrū pavuccati;	33	
PA_tika-s04_01t:334	Sattamī vicikicchā te, makkho thambho te aṭṭhamo.	33	
PA_tika-s04_01t:335	“Lābho siloko sakkāro,	33	
PA_tika-s04_01t:336	Micchāladdho ca yo yaso;	33	
PA_tika-s04_01t:337	Yo cattānaṃ samukkaṃse,	33	
PA_tika-s04_01t:338	Pare ca avajānāti.	33	
PA_tika-s04_01t:339	“Esā namuci te senā, kaṇhassābhippahārinī;	33	
PA_tika-s04_01t:340	Na naṃ asūro jināti, jetvā ca labhate sukha”nti. –	34	
PA_tika-s04_01t:341_0	Evamāgataṃ kāmādibhedaṃ maccuno senaṃ. Ettha ca yasmā āditova agāriyabhūte satte	341	
PA_tika-s04_01t:341_1	vatthukāmesu kilesakāmā mosayanti, te abhibhuyya anagāriyabhāvaṃ upagatānaṃ pantesu	341	
PA_tika-s04_01t:341_2	senāsanesu aññataraññataresu vā adhikusalesu dhammesu arati uppajjati. Vuttañhetaṃ	341	
PA_tika-s04_01t:341_3	– “pabbajitena kho, āvuso, abhirati dukkarā”ti. Tato te parappaṭibaddhajīvikattā	341	
PA_tika-s04_01t:341_4	khuppipāsā bādhati, tāya bādhitānaṃ pariyesanataṇhā cittaṃ kilamayati. Atha nesaṃ	341	
PA_tika-s04_01t:341_5	kilantacittānaṃ thinamiddhaṃ okkamati, tato visesamanadhigacchantānaṃ durabhisambhavesu	341	
PA_tika-s04_01t:341_6	araññavanapatthesu pantesu senāsanesu viharataṃ utrāsasaññitā bhīru jāyati. Tesaṃ	341	
PA_tika-s04_01t:341_7	ussaṅkitaparisaṅkitānaṃ dīgharattaṃ vivekarasamanassādayamānānaṃ viharataṃ “na siyā	341	
PA_tika-s04_01t:341_8	nu kho esa maggo”ti paṭipattiyaṃ vicikicchā uppajjati. Taṃ vinodetvā viharataṃ appamattakena	341	
PA_tika-s04_01t:341_9	visesādhigamena mānamakkhathambhā jāyanti. Tepi vinodetvā viharataṃ tato adhikataraṃ	341	
PA_tika-s04_01t:341_10	visesādhigamanaṃ nissāya lābhasakkārasilokā uppajjanti. Lābhādīhi mucchitvā dhammappatirūpakāni	3411	
PA_tika-s04_01t:341_11	pakāsento micchāyasaṃ adhigantvā tattha ṭhitā jātiādīhi attānaṃ ukkaṃsenti, paraṃ	3411	
PA_tika-s04_01t:341_12	vambhenti, tasmā kāmādīnaṃ paṭhamasenādibhāvo veditabbo. Naḷāgāranti naḷehi vinaddhatiṇacchannagehaṃ.	3411	
PA_tika-s04_01t:342_0	Vihassatīti uggahaṇasajjhāyanamanasikārādīhi viharissati. Jātisaṃsāranti punappunaṃ	342	
PA_tika-s04_01t:342_1	jātisaṅkhātasaṃsāravaṭṭaṃ. Dukkhassantaṃ karissatīti dukkhassa antasaṅkhātaṃ nibbānaṃ	342	
PA_tika-s04_01t:342_2	sacchikarissati. Palālapuñjāhanti palālapuñjaṃ ahanti padacchedo. Tatiyaṃ ṭhānanti	342	
PA_tika-s04_01t:342_3	anāgāmiphalaṃ sandhāya vadati.	342	
PA_tika-s04_01t:343_0	Tivassabhikkhukāleti upasampadato tīṇi vassāni assāti tivasso, tivasso ca so bhikkhu	343	
PA_tika-s04_01t:343_1	cāti tivassabhikkhu, tassa, tena vā upalakkhito kālo tivassabhikkhukālo, tasmiṃ.	343	
PA_tika-s04_01t:343_2	Yadā so tivasso bhikkhu nāma hoti, tadāti vuttaṃ hoti. Kammaṃ karotīti bhāvanākammaṃ	343	
PA_tika-s04_01t:343_3	karoti. Ganthakammanti ganthavisayaṃ uggahaṇādikammaṃ. Piṇḍāpacitiṃ katvāti antovasse	343	
PA_tika-s04_01t:343_4	temāsaṃ dinnapiṇḍassa kilesakkhayakaraṇena apacitiṃ pūjaṃ katvā. Piṇḍāpacitiṃ karonto	343	
PA_tika-s04_01t:343_5	hi bhikkhu yehi attano yo piṇḍapāto dinno, tesaṃ tassa mahapphalabhāvaṃ icchanto	343	
PA_tika-s04_01t:343_6	attano santānameva kilesakkhayakaraṇena visodhetvā arahattaṃ gaṇhāti.	343	
PA_tika-s04_01t:344_0	Mahābhūtīti ettha pūjāvacano mahantasaddo, bhūtīti ca nāmekadesena tissabhūtittheraṃ	344	
PA_tika-s04_01t:344_1	ālapati. Bhavati hi nāmekadesenapi vohāro yathā “devadatto datto”ti. Mahābhūtīti	344	
PA_tika-s04_01t:344_2	vā piyasamudāhāro, so mahati bhūti vibhūti puññañāṇādisampadā assāti mahābhūti. Channaṃ	344	
PA_tika-s04_01t:344_3	sepaṇṇigacchamūlanti sākhāpalāsādīhi channaṃ ghanacchāyaṃ sepaṇṇigacchamūlaṃ. Asubhakammaṭṭhānaṃ	344	
PA_tika-s04_01t:344_4	pādakaṃ katvāti kesādiasubhakoṭṭhāsabhāvanāya paṭiladdhaṃ upacārasamādhiṃ appanāsamādhiṃ	344	
PA_tika-s04_01t:344_5	vā pādakaṃ katvā. Asubhavisayaṃ upacārajjhānādikammamevettha upari pavattetabbabhāvanākammassa	344	
PA_tika-s04_01t:344_6	kāraṇabhāvato ṭhānanti kammaṭṭhānaṃ.	344	
PA_tika-s04_01t:345_0	Sahassadvisahassasaṅkhāmattattā “mahāgaṇe”ti vuttaṃ. Attano vasanaṭṭhānato therassa	345	
PA_tika-s04_01t:345_1	santikaṃ gantvāti attano vasanaṭṭhānato ākāsena gantvā vihārasamīpe otaritvā divāṭṭhāne	345	
PA_tika-s04_01t:345_2	nisinnattherassa santikaṃ gantvā. Kiṃ āgatosīti kiṃkāraṇā āgatosi. Sabbesu rattidivasabhāgesu	345	
PA_tika-s04_01t:345_3	okāsaṃ alabhantoti so kira thero “tuyhaṃ okāso na bhavissati, āvuso”ti vuttepi “vitakkamāḷake	345	
PA_tika-s04_01t:345_4	ṭhitakāle pucchissāmi, bhante”ti vatvā “tasmiṃ ṭhāne aññe pucchissantī”ti vutte “bhikkhācāramagge,	345	
PA_tika-s04_01t:345_5	bhante”ti vatvā “tatrāpi aññe pucchantī”ti vutte dupaṭṭanivāsanaṭṭhāne, saṅghāṭipārupanaṭṭhāne,	345	
PA_tika-s04_01t:345_6	pattanīharaṇaṭṭhāne, gāme caritvā āsanasālāya yāgupītakāle, bhanteti. Tatthāpi therā	345	
PA_tika-s04_01t:345_7	attano kaṅkhaṃ vinodenti, āvusoti. Antogāmato nikkhamanakāle pucchissāmi, bhanteti.	345	
PA_tika-s04_01t:345_8	Tatrāpi aññe pucchanti, āvusoti. Antarāmagge, bhanteti. Bhojanasālāya bhattakiccapariyosāne,	345	
PA_tika-s04_01t:345_9	bhante. Divāṭṭhāne pādadhovanakāle, bhanteti. Tato paṭṭhāya yāva aruṇā apare pucchanti,	345	
PA_tika-s04_01t:345_10	āvusoti. Dantakaṭṭhaṃ gahetvā mukhadhovanatthaṃ gamanakāle, bhanteti. Tadāpi aññe	3451	
PA_tika-s04_01t:345_11	pucchantīti. Mukhaṃ dhovitvā āgamanakāle, bhanteti. Tatrāpi aññe pucchissantīti.	3451	
PA_tika-s04_01t:345_12	Senāsanaṃ pavisitvā nisinnakāle, bhanteti. Tatrāpi aññe pucchanti, āvusoti. Evaṃ	3451	
PA_tika-s04_01t:345_13	sabbesu rattidivasabhāgesu yācamāno okāsaṃ na labhi, taṃ sandhāyetaṃ vuttaṃ – “evaṃ	3451	
PA_tika-s04_01t:345_14	okāse asati maraṇassa kathaṃ okāsaṃ labhissathā”ti. Bhante, nanu mukhaṃ dhovitvā	3451	
PA_tika-s04_01t:345_15	senāsanaṃ pavisitvā tayo cattāro pallaṅke uṇhāpetvā yonisomanasikārakammaṃ karontānaṃ	3451	
PA_tika-s04_01t:345_16	okāsalābhena bhavitabbaṃ siyāti adhippāyena vadati. Maṇivaṇṇeti indanīlamaṇivaṇṇe.	3451	
PA_tika-s04_01t:346_0	Ghaṭentassevāti vāyāmantasseva. Visuddhipavāraṇanti “parisuddho aha”nti evaṃ pavattaṃ	346	
PA_tika-s04_01t:346_1	visuddhipavāraṇaṃ. Arahantānameva hesā pavāraṇā. Kāḷakaṃ vāti mahantaṃ kāḷakaṃ sandhāya	346	
PA_tika-s04_01t:346_2	vadati, tilako vāti khuddakaṃ sandhāya. Ubhayenapi sīlassa parisuddhabhāvameva vibhāveti.	346	
PA_tika-s04_01t:347_0	Padhānakammikāti padhānakamme niyuttā. Laddhamagganti laddhūpāyaṃ, paṭhamameva laddhūpadesanti	347	
PA_tika-s04_01t:347_1	vuttaṃ hoti. Apattānīti chaḍḍitāni. Alābūneva sāradeti saradakāle vātātapahatāni	347	
PA_tika-s04_01t:347_2	tattha tattha vippakiṇṇaalābūni viya. Kāpotakānīti kapotakavaṇṇāni. Tāni disvāna	347	
PA_tika-s04_01t:347_3	kā ratīti tāni evarūpāni aṭṭhīni disvā tumhākaṃ kā nāma rati, nanu appamattakāpi	347	
PA_tika-s04_01t:347_4	rati kātuṃ na vaṭṭatiyevāti attho. Dutiyakathaṃ akathitapubboti attano vuḍḍhatarena	347	
PA_tika-s04_01t:347_5	saddhiṃ vuttavacanassa paccanīkaṃ dutiyakathaṃ akathitapubbo.	347	
PA_tika-s04_01t:348_0	Tadaṅgena, tadaṅgassa pahānaṃ tadaṅgappahānaṃ. Yañhi rattibhāge samujjalitena dīpena	348	
PA_tika-s04_01t:348_1	andhakārassa viya tena tena vipassanāya avayavabhūtena ñāṇaṅgena paṭipakkhavaseneva	348	
PA_tika-s04_01t:348_2	tassa tassa pahātabbadhammassa pahānamidaṃ tadaṅgappahānaṃ nāma. Yathā kāmacchandādayo	348	
PA_tika-s04_01t:348_3	na cittaṃ pariyuṭṭhāya tiṭṭhanti, evaṃ pariyuṭṭhānassa nisedhanaṃ appavattikaraṇaṃ	348	
PA_tika-s04_01t:348_4	vikkhambhanaṃ vikkhambhanappahānaṃ. Yañhi sasevāle udake pakkhittena ghaṭena sevālassa	348	
PA_tika-s04_01t:348_5	viya tena tena lokiyasamādhinā nīvaraṇādīnaṃ paccanīkadhammānaṃ vikkhambhanamidaṃ	348	
PA_tika-s04_01t:348_6	vikkhambhanappahānaṃ nāma. Sammā upacchijjanti etena kilesāti samucchedo, pahīyanti	348	
PA_tika-s04_01t:348_7	etena kilesāti pahānaṃ, samucchedasaṅkhātaṃ pahānaṃ niravasesappahānanti samucchedappahānaṃ.	348	
PA_tika-s04_01t:348_8	Yañhi asanivicakkābhihatassa rukkhassa viya ariyamaggañāṇena saṃyojanādīnaṃ dhammānaṃ	348	
PA_tika-s04_01t:348_9	yathā na puna vattanti, evaṃ pahānamidaṃ samucchedappahānaṃ nāma. Paṭippassambhati	348	
PA_tika-s04_01t:348_10	vūpasammati kilesadaratho etāyāti paṭippassaddhi, phalaṃ, sāyeva pahānanti paṭippassaddhippahānaṃ.	3481	
PA_tika-s04_01t:348_11	Sabbe kilesā sabbasaṅkhatā vā nissaranti apagacchanti etenāti nissaraṇaṃ, nibbānaṃ,	3481	
PA_tika-s04_01t:348_12	tadeva pahānanti nissaraṇappahānaṃ. Paṭippassambhayamānanti paṭippassambhaṃ kilesavūpasamaṃ	3481	
PA_tika-s04_01t:348_13	kurumānaṃ. Lokiyalokuttarehīti tadaṅgavikkhambhanappahānānaṃ lokiyattā, itaresaṃ	3481	
PA_tika-s04_01t:348_14	lokuttarattā vuttaṃ.	3481	
PA_tika-s04_01t:349_0	Nimīyati phalaṃ etena uppajjanaṭṭhāne pakkhipamānaṃ viya hotīti nimittaṃ, kāraṇassetaṃ	349	
PA_tika-s04_01t:349_1	adhivacanaṃ. Asubhassa nimittaṃ, asubhameva vā nimittanti asubhanimittaṃ. Asubhanissitampi	349	
PA_tika-s04_01t:349_2	hi jhānaṃ nissite nissayavohārena asubhanti voharīyati yathā “mañcā ukkuṭṭhiṃ karontī”ti.	349	
PA_tika-s04_01t:349_3	Tenevāha – “dasasu asubhesu uppannaṃ sārammaṇaṃ paṭhamajjhāna”nti. Anicce aniccantiādinā	349	
PA_tika-s04_01t:349_4	nayena vuttassāti iminā catubbidhaṃ yonisomanasikāraṃ dasseti. Heṭṭhā cettha idha	349	
PA_tika-s04_01t:349_5	ca catubbidhassa ayonisomanasikārassa yonisomanasikārassa ca gahaṇaṃ niravasesadassanatthaṃ	349	
PA_tika-s04_01t:349_6	katanti daṭṭhabbaṃ. Tesu pana asubhe “asubha”nti manasikāro idhādhippeto, tadanukūlattā	349	
PA_tika-s04_01t:349_7	vā itaresampi gahaṇaṃ daṭṭhabbaṃ.	349	
PA_tika-s04_01t:350_0	Ekādasasu asubhesu paṭikūlākārassa uggaṇhanaṃ, yathā vā tattha uggahanimittaṃ uppajjati,	350	
PA_tika-s04_01t:350_1	tathā paṭipatti asubhanimittassa uggaho. Upacārappanāvahāya asubhabhāvanāya anuyuñjanaṃ	350	
PA_tika-s04_01t:350_2	asubhabhāvanānuyogo. Bhojane mattaññuno thinamiddhābhibhavābhāvā otāraṃ alabhamāno	350	
PA_tika-s04_01t:350_3	kāmacchando pahīyatīti vadanti. Bhojananissitaṃ pana āhāre paṭikūlasaññaṃ, tabbipariṇāmassa	350	
PA_tika-s04_01t:350_4	tadādhārassa tassa ca udariyabhūtassa asubhatādassanaṃ, kāyassa ca āhāraṭṭhitikatādassanaṃ	350	
PA_tika-s04_01t:350_5	yo uppādeti, so visesato bhojane pamāṇaññū nāma, tassa ca kāmacchando pahīyateva.	350	
PA_tika-s04_01t:350_6	Dasavidhañhi asubhanimittanti pākaṭavasena vuttaṃ. Kāyagatāsatiṃ pana gahetvā ekādasavidhampi	350	
PA_tika-s04_01t:350_7	asubhanimittaṃ veditabbaṃ.	350	
PA_tika-s04_01t:351_0	Abhutvā udakaṃ piveti pānīyassa okāsadānatthaṃ cattāro pañca ālope abhutvā pānīyaṃ	351	
PA_tika-s04_01t:351_1	piveyyāti attho. Tena vuttaṃ – “catunnaṃ pañcannaṃ ālopānaṃ okāse satī”ti. Abhidhammaṭīkākārena	351	
PA_tika-s04_01t:351_2	panettha “cattāro pañca ālope, bhutvāna udakaṃ pive”ti pāṭhaṃ parikappetvā aññathā	351	
PA_tika-s04_01t:351_3	attho vaṇṇito, so aṭṭhakathāya na sameti. Asubhakammikatissatthero dantaṭṭhidassāvī.	351	
PA_tika-s04_01t:352_0	17. Sattame mijjati hitapharaṇavasena siniyhatīti mitto, hitesī puggalo, tasmiṃ mitte	352	
PA_tika-s04_01t:352_1	bhavā, mittassa vā esāti mettā, hitesitā. Tattha “mettā”ti vutte appanāpi upacāropi	352	
PA_tika-s04_01t:352_2	vaṭṭati sādhāraṇavacanabhāvatoti āha – “mettāti ettāvatā pubbabhāgopi vaṭṭatī”ti.	352	
PA_tika-s04_01t:352_3	Api-saddo appanaṃ sampiṇḍeti. Appanaṃ appattāya mettāya suṭṭhu muccanassa abhāvato	352	
PA_tika-s04_01t:352_4	cetovimuttīti “appanāva adhippetā”ti vuttaṃ.	352	
PA_tika-s04_01t:353_0	Sattesu mettāyanassa hitūpasaṃhārassa uppādanaṃ pavattanaṃ mettānimittassa uggaho.	353	
PA_tika-s04_01t:353_1	Paṭhamuppanno mettāmanasikāro parato uppajjanakassa kāraṇabhāvato mettāmanasikārova	353	
PA_tika-s04_01t:353_2	mettānimittaṃ. Kammaṃyeva sakaṃ etesanti kammassakā, sattā, tabbhāvo kammassakatā,	353	
PA_tika-s04_01t:353_3	kammadāyādatā. Dosamettāsu yāthāvato ādīnavānisaṃsānaṃ paṭisaṅkhānavīmaṃsā idha paṭisaṅkhānaṃ.	353	
PA_tika-s04_01t:353_4	Mettāvihārīkalyāṇamittavantatā idha kalyāṇamittatā. Odissakaanodissakadisāpharaṇānanti	353	
PA_tika-s04_01t:353_5	attaatipiyamajjhattaverivasena odissakatā, sīmāsambhede kate anodissakatā, ekādidisāpharaṇavasena	353	
PA_tika-s04_01t:353_6	disāpharaṇatā mettāya uggahaṇe veditabbā. Vihāraracchagāmādivasena vā odissakadisāpharaṇaṃ.	353	
PA_tika-s04_01t:353_7	Vihārādiuddesarahitaṃ puratthimādidisāvasena anodissakadisāpharaṇaṃ. Evaṃ vā dvidhā	353	
PA_tika-s04_01t:353_8	uggahaṇaṃ sandhāya – “odissakaanodissakadisāpharaṇa”nti vuttaṃ. Uggaho ca yāva upacārā	353	
PA_tika-s04_01t:353_9	daṭṭhabbo. Uggahitāya āsevanā bhāvanā. Tattha sabbe sattā, pāṇā, bhūtā, puggalā,	353	
PA_tika-s04_01t:353_10	attabhāvapariyāpannāti etesaṃ vasena pañcavidhā. Ekekasmiṃ averā hontu, abyāpajjhā,	3531	
PA_tika-s04_01t:353_11	anīghā, sukhī attānaṃ pariharantūti catudhā pavattito vīsatividhā anodhisopharaṇā	3531	
PA_tika-s04_01t:353_12	mettā. Sabbā itthiyo, purisā, ariyā, anariyā, devā, manussā, vinipātikāti sattādhikaraṇavasena	3531	
PA_tika-s04_01t:353_13	pavattā sattavidhā aṭṭhavīsatividhā vā, dasahi disāhi disādhikaraṇavasena pavattā	3531	
PA_tika-s04_01t:353_14	dasavidhā ca, ekekāya vā disāya sattādiitthādiaverādibhedena asītādhikacatusatappabhedā	3531	
PA_tika-s04_01t:353_15	ca odhisopharaṇā veditabbā. Mettaṃ bhāventassāti mettājhānaṃ bhāventassa. Tvaṃ etassa	3531	
PA_tika-s04_01t:353_16	kuddhotiādi paccavekkhaṇāvidhidassanaṃ. Appaṭicchitapaheṇakaṃ viyāti asampaṭicchitapaṇṇākāraṃ	3531	
PA_tika-s04_01t:353_17	viya. Paṭisaṅkhāneti vīmaṃsāyaṃ. Vattaniaṭaviyaṃ attaguttattherasadise.	3531	
PA_tika-s04_01t:354_0	18. Aṭṭhame kusaladhammasampaṭipattiyā paṭṭhapanasabhāvatāya tappaṭipakkhānaṃ visosanasabhāvatāya	354	
PA_tika-s04_01t:354_1	ca ārambhadhātuādito pavattavīriyanti āha – “paṭhamārambhavīriya”nti. Yasmā paṭhamārambhamattassa	354	
PA_tika-s04_01t:354_2	kosajjavidhamanaṃ thāmagamanañca natthi, tasmā vuttaṃ – “kosajjato nikkhantattā tato	354	
PA_tika-s04_01t:354_3	balavatara”nti. Yasmā pana aparāparuppattiyā laddhāsevanaṃ uparūpari visesaṃ āvahantaṃ	354	
PA_tika-s04_01t:354_4	ativiya thāmagatameva hoti, tasmā vuttaṃ – “paraṃ paraṃ ṭhānaṃ akkamanato tatopi	354	
PA_tika-s04_01t:354_5	balavatara”nti. Panūdanāyāti nīharaṇāya. Yathā mahato palighassa ugghāṭakajanassa	354	
PA_tika-s04_01t:354_6	mahanto ussāho icchitabbo, evamidhāpīti “nikkamo cetaso palighugghāṭanāyā”ti vuttaṃ.	354	
PA_tika-s04_01t:354_7	Mahāparakkamo eva parena kataṃ bandhanaṃ chindeyya, evamidhāpīti vuttaṃ – “parakkamo	354	
PA_tika-s04_01t:354_8	cetaso bandhanacchedanāyā”ti.	354	
PA_tika-s04_01t:355_0	Āraddhaṃ saṃsādhitaṃ paripūritaṃ vīriyaṃ etassāti āraddhavīriyo, nipphannavīriyo,	355	
PA_tika-s04_01t:355_1	āraddhaṃ paṭṭhapitaṃ vīriyaṃ etassāti āraddhavīriyo. Vīriyārambhappasutoti āha –	355	
PA_tika-s04_01t:355_2	“āraddhavīriyassāti paripuṇṇavīriyassaceva paggahitavīriyassa cā”ti. Catudosāpagatanti	355	
PA_tika-s04_01t:355_3	atilīnatādīhi catūhi dosehi apagataṃ. Catudosāpagatattameva vibhāveti “na ca atilīna”ntiādinā.	355	
PA_tika-s04_01t:355_4	Atilīnañhi bhāvanācittaṃ kosajjapakkhikaṃ siyā, atipaggahitañca uddhaccapakkhikaṃ.	355	
PA_tika-s04_01t:355_5	Bhāvanāvīthiṃ anajjhogāhetvā saṅkocāpatti atilīnatā. Ajjhogāhetvā antosaṅkoco ajjhattaṃ	355	
PA_tika-s04_01t:355_6	saṃkhittatā. Atipaggahitatā accāraddhavīriyatā. Bahiddhā vikkhittatā bahivisaṭavitakkānudhāvanā.	355	
PA_tika-s04_01t:355_7	Tadetaṃ vīriyaṃ caṅkamādikāyikappayogāvahaṃ kāyikaṃ, tadaññaṃ cetasikaṃ. Rattidivassa	355	
PA_tika-s04_01t:355_8	pañca koṭṭhāseti pubbaṇhasāyanhapaṭhamamajjhimapacchimayāmasaṅkhāte pañca koṭṭhāse.	355	
PA_tika-s04_01t:355_9	Tadubhayampīti kāyikaṃ cetasikañca vīriyaṃ. Milakkhatissattherassa mahāsīvattherassa	355	
PA_tika-s04_01t:355_10	ca vatthu heṭṭhā dassitameva.	3551	
PA_tika-s04_01t:356_0	Pītimallakattherassa vatthu pana evaṃ veditabbaṃ. So kira gihikāle mallayuddhāya	356	
PA_tika-s04_01t:356_1	āhiṇḍanto tīsu rajjesu paṭākaṃ gahetvā tambapaṇṇidīpaṃ āgamma rājānaṃ disvā raññā	356	
PA_tika-s04_01t:356_2	katānuggaho ekadivasaṃ kilañcakāsanasālādvārena gacchanto “rūpaṃ, bhikkhave, na tumhākaṃ,	356	
PA_tika-s04_01t:356_3	taṃ pajahatha, taṃ vo pahīnaṃ dīgharattaṃ hitāya sukhāya bhavissatī”ti natumhākavaggaṃ	356	
PA_tika-s04_01t:356_4	sutvā cintesi – “neva kira rūpaṃ attano, na vedanā”ti. So taṃyeva aṅkusaṃ katvā nikkhamitvā	356	
PA_tika-s04_01t:356_5	mahāvihāraṃ gantvā pabbajjaṃ yācitvā pabbajito upasampanno dvemātikā paguṇaṃ katvā	356	
PA_tika-s04_01t:356_6	tiṃsa bhikkhū gahetvā avaravāliyaaṅgaṇaṃ gantvā samaṇadhammaṃ akāsi. Pādesu avahantesu	356	
PA_tika-s04_01t:356_7	jaṇṇukehi caṅkamati. Tamenaṃ rattiṃ eko migaluddako “migo”ti maññamāno pahari, satti	356	
PA_tika-s04_01t:356_8	vinivijjhitvā gatā. So taṃ sattiṃ harāpetvā pahāramukhāni tiṇavaṭṭiyā pūrāpetvā pāsāṇapiṭṭhiyaṃ	356	
PA_tika-s04_01t:356_9	attānaṃ nisīdāpetvā okāsaṃ kāretvā vipassanaṃ vaḍḍhetvā saha paṭisambhidāhi arahattaṃ	356	
PA_tika-s04_01t:356_10	patvā ukkāsitasaddena āgatānaṃ bhikkhūnaṃ byākaritvā imaṃ udānaṃ udānesi –	3561	
PA_tika-s04_01t:357	“Bhāsitaṃ buddhaseṭṭhassa, sabbalokaggavādino;	35	
PA_tika-s04_01t:358	Na tumhākaṃ idaṃ rūpaṃ, taṃ jaheyyātha bhikkhavo. ;	35	
PA_tika-s04_01t:359	“Aniccā vata saṅkhārā, uppādavayadhammino;	35	
PA_tika-s04_01t:360	Uppajjitvā nirujjhanti, tesaṃ vūpasamo sukho”ti. ;	36	
PA_tika-s04_01t:361_0	Kuṭumbiyaputtatissattherassapi vatthu evaṃ veditabbaṃ. Sāvatthiyaṃ kira tisso nāma	361	
PA_tika-s04_01t:361_1	kuṭumbiyaputto cattālīsa hiraññakoṭiyo pahāya pabbajitvā agāmake araññe viharati,	361	
PA_tika-s04_01t:361_2	tassa kaniṭṭhabhātubhariyā “gacchatha, naṃ jīvitā voropethā”ti pañcasate core pesesi,	361	
PA_tika-s04_01t:361_3	te gantvā theraṃ parivāretvā nisīdiṃsu. Thero āha – “kasmā āgatattha upāsakā”ti?	361	
PA_tika-s04_01t:361_4	Taṃ jīvitā voropessāmāti. Pāṭibhogaṃ me upāsakā gahetvā ajjekarattiṃ jīvitaṃ dethāti.	361	
PA_tika-s04_01t:361_5	Ko te, samaṇa, imasmiṃ ṭhāne pāṭibhogo bhavissatīti? Thero mahantaṃ pāsāṇaṃ gahetvā	361	
PA_tika-s04_01t:361_6	ūruṭṭhīni bhinditvā “vaṭṭati upāsakā pāṭibhogo”ti āha. Te apakkamitvā caṅkamanasīse	361	
PA_tika-s04_01t:361_7	aggiṃ katvā nipajjiṃsu. Therassa vedanaṃ vikkhambhetvā sīlaṃ paccavekkhato parisuddhasīlaṃ	361	
PA_tika-s04_01t:361_8	nissāya pītipāmojjaṃ uppajji. Tato anukkamena vipassanaṃ vaḍḍhento tiyāmarattiṃ samaṇadhammaṃ	361	
PA_tika-s04_01t:361_9	katvā aruṇuggamane arahattaṃ patto imaṃ udānaṃ udānesi –	361	
PA_tika-s04_01t:362	“Ubho pādāni bhinditvā, saññapessāmi vo ahaṃ;	36	
PA_tika-s04_01t:363	Aṭṭiyāmi harāyāmi, sarāgamaraṇaṃ ahaṃ.	36	
PA_tika-s04_01t:364	“Evāhaṃ cintayitvāna, yathābhūtaṃ vipassisaṃ;	36	
PA_tika-s04_01t:365	Sampatte aruṇuggamhi, arahattaṃ apāpuṇi”nti. ;	36	
PA_tika-s04_01t:366_0	Atibhojane nimittaggāhoti atibhojane thinamiddhassa nimittaggāho, “ettake bhutte	366	
PA_tika-s04_01t:366_1	taṃ bhojanaṃ thinamiddhassa kāraṇaṃ hoti, ettake na hotī”ti thinamiddhassa kāraṇākāraṇaggāho	366	
PA_tika-s04_01t:366_2	hotīti attho. Byatirekavasena cetaṃ vuttaṃ, tasmā ettake bhutte taṃ bhojanaṃ thinamiddhassa	366	
PA_tika-s04_01t:366_3	kāraṇaṃ na hotīti bhojane mattaññutāva atthato dassitāti daṭṭhabbaṃ. Tenāha – “catupañca…pe…	366	
PA_tika-s04_01t:366_4	taṃ na hotī”ti. Divā sūriyālokanti divā gahitanimittaṃ sūriyālokaṃ rattiyaṃ manasikarontassapīti	366	
PA_tika-s04_01t:366_5	evamettha attho veditabbo. Dhutaṅgānaṃ vīriyanissitattā vuttaṃ – “dhutaṅganissitasappāyakathāyapī”ti.	366	
PA_tika-s04_01t:367_0	19. Navame jhānena vā vipassanāya vā vūpasamitacittassāti jhānena vā vipassanāya	367	
PA_tika-s04_01t:367_1	vā avūpasamakarakilesavigamanena vūpasamitacittassa. Kukkuccampi katākatānusocanavasena	367	
PA_tika-s04_01t:367_2	pavattamānaṃ cetaso avūpasamāvahatāya uddhaccena samānalakkhaṇanti ubhayassa pahānakāraṇaṃ	367	
PA_tika-s04_01t:367_3	abhinnaṃ katvā vuttaṃ. Bahussutassa ganthato atthato ca suttādīni vicārentassa tabbahulavihārino	367	
PA_tika-s04_01t:367_4	atthavedādippaṭilābhasambhavato vikkhepo na hoti. Yathā vidhippaṭipattiyā yathānurūpapattikārappavattiyā	367	
PA_tika-s04_01t:367_5	ca vikkhepo ca katākatānusocanañca na hotīti “bāhusaccenapi uddhaccakukkuccaṃ pahīyatī”ti	367	
PA_tika-s04_01t:367_6	āha. Yadaggena bāhusaccena uddhaccakukkuccaṃ pahīyati, tadaggena paripucchakatāvinayappakataññutāhipi	367	
PA_tika-s04_01t:367_7	taṃ pahīyatīti daṭṭhabbaṃ. Vuddhasevitā ca vuddhasīlitaṃ āvahatīti cetaso vūpasamakarattā	367	
PA_tika-s04_01t:367_8	“uddhaccakukkuccappahānakārī”ti vuttaṃ, vuddhataṃ pana anapekkhitvā kukkuccavinodakā	367	
PA_tika-s04_01t:367_9	vinayadharā kalyāṇamittāti vuttāti daṭṭhabbaṃ. Vikkhepo ca pabbajitānaṃ yebhuyyena	367	
PA_tika-s04_01t:367_10	kukkuccahetuko hotīti “kappiyākappiyaparipucchābahulassā”tiādinā vinayanayeneva paripucchakatādayo niddiṭṭhā.	3671	
PA_tika-s04_01t:368_0	20. Dasame bahussutānaṃ dhammasabhāvāvabodhasambhavato vicikicchā anavakāsā evāti	368	
PA_tika-s04_01t:368_1	āha – “bāhusaccenapi…pe… vicikicchā pahīyatī”ti. Kāmaṃ bāhusaccaparipucchakatāhi	368	
PA_tika-s04_01t:368_2	sabbāpi aṭṭhavatthukā vicikicchā pahīyati, tathāpi ratanattayavicikicchāmūlikā sesavicikicchāti	368	
PA_tika-s04_01t:368_3	āha – “tīṇi ratanāni ārabbha paripucchābahulassapī”ti. Ratanattayaguṇāvabodhehi “satthari	368	
PA_tika-s04_01t:368_4	kaṅkhatī”tiādivicikicchāya asambhavoti. Vinaye pakataññutā “sikkhāya kaṅkhatī”ti	368	
PA_tika-s04_01t:368_5	vuttāya vicikicchāya pahānaṃ karotīti āha – “vinaye ciṇṇavasībhāvassapī”ti. Okappaniyasaddhāsaṅkhātaadhimokkhabahulassāti	368	
PA_tika-s04_01t:368_6	saddheyyavatthuno anuppavisanasaddhāsaṅkhātaadhimokkhena adhimuccanabahulassa. Adhimuccanañca	368	
PA_tika-s04_01t:368_7	adhimokkhuppādanamevāti daṭṭhabbaṃ. Saddhāya vā taṃninnapoṇatā adhimutti adhimokkho.	368	
PA_tika-s04_01t:368_8	Nīvaraṇānaṃ paccayassa ceva paccayaghātassa ca vibhāvitattā vuttaṃ – “vaṭṭavivaṭṭaṃ kathita”nti.	368	
PA_tika-s04_01t:369	Nīvaraṇappahānavaggavaṇṇanā niṭṭhitā.	36	
PA_tika-s04_01t:370	3. Akammaniyavaggavaṇṇanā	37	
PA_tika-s04_01t:371_0	21. Tatiyassa paṭhame abhāvitanti samathavipassanābhāvanāvasena na bhāvitaṃ tathā	371	
PA_tika-s04_01t:371_1	abhāvitattā. Tañhi “avaḍḍhita”nti vuccati paṭipakkhābhibhavena paribrūhanābhāvato.	371	
PA_tika-s04_01t:371_2	Tenāha bhagavā – “akammaniyaṃ hotī”ti.	371	
PA_tika-s04_01t:372_0	22. Dutiye vuttavipariyāyena attho veditabbo. Paṭhameti tatiyavaggassa paṭhamasutte.	372	
PA_tika-s04_01t:372_1	Vaṭṭavasenāti vipākavaṭṭavasena. Tebhūmakavaṭṭanti tebhūmakavipākavaṭṭaṃ. Vaṭṭapaṭilābhāya	372	
PA_tika-s04_01t:372_2	kammanti vipākavaṭṭassa paṭilābhāya upanissayabhūtaṃ kammaṃ, tassa sahāyabhūtaṃ kilesavaṭṭampi	372	
PA_tika-s04_01t:372_3	kammaggahaṇeneva saṅgahitanti daṭṭhabbaṃ. Vivaṭṭapaṭilābhāya kammanti vivaṭṭādhigamassa	372	
PA_tika-s04_01t:372_4	upanissayabhūtaṃ kammaṃ. Yaṃ pana carimabhavanibbattakaṃ kammaṃ, taṃ vivaṭṭappaṭilābhāya	372	
PA_tika-s04_01t:372_5	kammaṃ hoti, na hotīti? Na hoti vaṭṭapādakabhāvato. Carimabhavapaṭisandhi viya pana	372	
PA_tika-s04_01t:372_6	vivaṭṭūpanissayoti sakkā viññātuṃ. Na hi kadāci tihetukapaṭisandhiyā vinā visesādhigamo	372	
PA_tika-s04_01t:372_7	sambhavati. Imesu suttesūti imesu pana paṭhamadutiyasuttesu yathākkamaṃ vaṭṭavivaṭṭameva kathitaṃ.	372	
PA_tika-s04_01t:373	23. Tatiye abhāvitanti ettha bhāvanā nāma samādhibhāvanā. Sā yattha āsaṅkitabbā, taṃ kāmāvacarapaṭhamamahākusalacittādiabhāvitanti adhippetanti āha – “devamanussasampattiyo”tiādi.	37	
PA_tika-s04_01t:374	24. Catutthe yasmā cittanti vivaṭṭavaseneva uppannacittaṃ adhippetaṃ, tasmā jātijarābyādhimaraṇasokādidukkhassa anibbattanato mahato atthāya saṃvattatīti yojanā veditabbā.	37	
PA_tika-s04_01t:375_0	25-26. Pañcamachaṭṭhesu uppannanti avigatuppādādikhaṇattayampi abhāvitaṃ bhāvanārahitaṃ	375	
PA_tika-s04_01t:375_1	apātubhūtameva paṇḍitasammatassa uppannakiccassa asādhanato yathā “aputto”ti. So	375	
PA_tika-s04_01t:375_2	hi samattho hutvā pitu puttakiccaṃ asādhento aputtoti loke vuccati, evaṃ sampadamidaṃ.	375	
PA_tika-s04_01t:375_3	Tenāha – “kasmā”tiādi. Tesu dhammesūti lokuttarapādakajjhānādīsu. Thero pana matthakappattameva	375	
PA_tika-s04_01t:375_4	bhāvitaṃ cittaṃ dassento “maggacittamevā”ti āha.	375	
PA_tika-s04_01t:376	27-28. Sattamaṭṭhamesu punappunaṃ akatanti bhāvanābahulīkāravasena punappunaṃ na kataṃ. Imānipi dveti imesu dvīsu suttesu āgatāni imānipi dve cittāni.	37	
PA_tika-s04_01t:377_0	29-30. Navame adhivahatīti āneti. Dukkhenāti kicchena. Duppesanatoti dukkhena pesetabbato.	377	
PA_tika-s04_01t:377_1	Matthakappattaṃ vipassanāsukhaṃ pākatikajjhānasukhato santatarapaṇītataramevāti āha	377	
PA_tika-s04_01t:377_2	– “jhānasukhato vipassanāsukha”nti. Tenāha bhagavā –	377	
PA_tika-s04_01t:378	“Suññāgāraṃ paviṭṭhassa, santacittassa bhikkhuno;	37	
PA_tika-s04_01t:379	Amānusī rati hoti, sammā dhammaṃ vipassato.	37	
PA_tika-s04_01t:380	“Yato yato sammasati, khandhānaṃ udayabbayaṃ;	38	
PA_tika-s04_01t:381	Labhatī pītipāmojjaṃ, amataṃ taṃ vijānata”nti. ;	38	
PA_tika-s04_01t:382	Tañhi cittaṃ vissaṭṭhaindavajirasadisaṃ amoghabhāvato.	38	
PA_tika-s04_01t:383	Akammaniyavaggavaṇṇanā niṭṭhitā.	38	
PA_tika-s04_01t:384	4. Adantavaggavaṇṇanā	38	
PA_tika-s04_01t:385_0	31-36. Catutthassa paṭhame adantanti cittabhāvanāya vinā na dantaṃ. Tenāha – “satisaṃvararahita”nti.	385	
PA_tika-s04_01t:385_1	Catutthe tatiye vuttavipariyāyena attho veditabbo. Pañcamachaṭṭhesu purimasadisoyevāti	385	
PA_tika-s04_01t:385_2	tatiyacatutthasadiso eva.	385	
PA_tika-s04_01t:386	37-38. Sattamaṭṭhamesu upamā panetthāti yathā paṭhamādīsu adantahatthiassādayo upamābhāvena gahitā, evamettha satthamaṭṭhamesu “asaṃvutagharadvārādivasena veditabbā”ti vuttaṃ.	38	
PA_tika-s04_01t:387	39-40. Navamadasamesu catūhipi padehīti adantādīhi catūhi padehi yojetvā navamadasamāni suttāni vuttānīti yojanā.	38	
PA_tika-s04_01t:388	Adantavaggavaṇṇanā niṭṭhitā.	38	
PA_tika-s04_01t:389	5. Paṇihitaacchavaggavaṇṇanā	38	
PA_tika-s04_01t:390_0	41. Pañcamassa paṭhame upamāva opammaṃ, so eva attho, tasmiṃ opammatthe bodhetabbe	390	
PA_tika-s04_01t:390_1	nipāto. Seyyathāpīti yathāti attho. Ettha ca tatra bhagavā katthaci atthena upamaṃ	390	
PA_tika-s04_01t:390_2	parivāretvā dasseti vatthasutte viya, pāricchattakopama aggikkhandhopamādi suttesu	390	
PA_tika-s04_01t:390_3	viya ca. Katthaci upamāya atthaṃ parivāretvā dasseti loṇambilasutte viya, suvaṇṇakārasattasūriyopamādisuttesu	390	
PA_tika-s04_01t:390_4	viya ca. Imasmiṃ pana sālisūkopame upamāya atthaṃ parivāretvā dassento “seyyathāpi,	390	
PA_tika-s04_01t:390_5	bhikkhave”tiādimāhāti potthakesu likhanti, taṃ majjhimaṭṭhakathāya vatthasuttavaṇṇanāya	390	
PA_tika-s04_01t:390_6	na sameti. Tattha hi idaṃ vuttaṃ –	390	
PA_tika-s04_01t:391_0	Seyyathāpi, bhikkhave, vatthanti upamāvacanamevetaṃ. Upamaṃ karonto ca bhagavā katthaci	391	
PA_tika-s04_01t:391_1	paṭhamaṃyeva upamaṃ dassetvā pacchā atthaṃ dasseti, katthaci paṭhamaṃ atthaṃ dassetvā	391	
PA_tika-s04_01t:391_2	pacchā upamaṃ, katthaci upamāya atthaṃ parivāretvā dasseti, katthaci atthena upamaṃ.	391	
PA_tika-s04_01t:391_3	Tathā hesa “seyyathāpissu, bhikkhave, dve agārā sadvārā, tattha cakkhumā puriso majjhe	391	
PA_tika-s04_01t:391_4	ṭhito passeyyā”ti sakalampi devadūtasuttaṃ upamaṃ paṭhamaṃ dassetvā pacchā atthaṃ	391	
PA_tika-s04_01t:391_5	dassento āha. “Tirokuṭṭaṃ tiropākāraṃ tiropabbataṃ asajjamāno gacchati, seyyathāpi,	391	
PA_tika-s04_01t:391_6	ākāse”tiādinā pana nayena sakalampi iddhividhaṃ atthaṃ paṭhamaṃ dassetvā pacchā upamaṃ	391	
PA_tika-s04_01t:391_7	dassento āha. “Seyyathāpi, brāhmaṇapuriso sāratthiko sāragavesī”tiādinā nayena sakalampi	391	
PA_tika-s04_01t:391_8	cūḷasāropamasuttaṃ upamāya atthaṃ parivāretvā dassento āha. “Idha pana, bhikkhave,	391	
PA_tika-s04_01t:391_9	ekacce kulaputtā dhammaṃ pariyāpuṇanti suttaṃ…pe… seyyathāpi, bhikkhave, puriso alagaddatthiko”tiādinā	391	
PA_tika-s04_01t:391_10	nayena sakalampi alagaddasuttaṃ mahāsāropamasuttanti evamādīni suttāni atthena upamaṃ	3911	
PA_tika-s04_01t:391_11	parivāretvā dassento āha. Svāyaṃ idha paṭhamaṃ upamaṃ dassetvā pacchā atthaṃ dassetīti.	3911	
PA_tika-s04_01t:392_0	Ettha hi cūḷasāropamādīsu paṭhamaṃ upamaṃ vatvā tadanantaraṃ upameyyatthaṃ vatvā	392	
PA_tika-s04_01t:392_1	puna upamaṃ vadanto upamāya atthaṃ parivāretvā dassetīti vutto. Alagaddūpamasuttādīsu	392	
PA_tika-s04_01t:392_2	pana atthaṃ paṭhamaṃ vatvā tadanantaraṃ upamaṃ vatvā puna atthaṃ vadanto atthena	392	
PA_tika-s04_01t:392_3	upamaṃ parivāretvā dassetīti vutto. Tenevettha līnatthappakāsiniyaṃ vuttaṃ – “upameyyatthaṃ	392	
PA_tika-s04_01t:392_4	paṭhamaṃ vatvā tadanantaraṃ atthaṃ vatvā puna upamaṃ vadanto upamāya atthaṃ parivāretvā	392	
PA_tika-s04_01t:392_5	dassetī”ti vutto. Atthena upamaṃ parivāretvāti etthāpi eseva nayoti. Idha pana katthaci	392	
PA_tika-s04_01t:392_6	atthena upamaṃ parivāretvā dasseti. “Vatthasutte viya pāricchattakopamaaggikkhandhopamādisuttesu	392	
PA_tika-s04_01t:392_7	viya cā”ti vuttaṃ. Tattha vatthasutte tāva “seyyathāpi, bhikkhave, vatthaṃ saṃkiliṭṭhaṃ	392	
PA_tika-s04_01t:392_8	malaggahitaṃ, tamenaṃ rajako yasmiṃ yasmiṃ raṅgajāte upasaṃhareyya. Yadi nīlakāya,	392	
PA_tika-s04_01t:392_9	yadi pītakāya, yadi lohitakāya, yadi mañjiṭṭhakāya, durattavaṇṇamevassa aparisuddhavaṇṇamevassa.	392	
PA_tika-s04_01t:392_10	Taṃ kissa hetu? Aparisuddhattā, bhikkhave, vatthassa. Evameva kho, bhikkhave, citte	3921	
PA_tika-s04_01t:392_11	saṃkiliṭṭhe duggati pāṭikaṅkhā”tiādinā paṭhamaṃ upamaṃ dassetvā pacchā upameyyattho	3921	
PA_tika-s04_01t:392_12	vutto, na pana paṭhamaṃ atthaṃ vatvā tadanantaraṃ upamaṃ dassetvā puna attho vutto.	3921	
PA_tika-s04_01t:392_13	Yena katthaci atthena upamaṃ parivāretvā dasseti. Vatthasutte viyāti vadeyya.	3921	
PA_tika-s04_01t:393_0	Tathā pāricchattakopamepi “yasmiṃ, bhikkhave, samaye devānaṃ tāvatiṃsānaṃ pāricchattako	393	
PA_tika-s04_01t:393_1	koviḷāro paṇḍupalāso hoti, attamanā, bhikkhave, devā tāvatiṃsā, tasmiṃ samaye honti	393	
PA_tika-s04_01t:393_2	paṇḍupalāso dāni pāricchattako koviḷāro, na cirasseva dāni pannapalāso bhavissati…pe…	393	
PA_tika-s04_01t:393_3	evameva kho, bhikkhave, yasmiṃ samaye ariyasāvako agārasmā anagāriyaṃ pabbajjāya	393	
PA_tika-s04_01t:393_4	ceteti. Paṇḍupalāso, bhikkhave, ariyasāvako tasmiṃ samaye hotī”tiādinā paṭhamaṃ upamaṃ	393	
PA_tika-s04_01t:393_5	dassetvā pacchā attho vutto. Aggikkhandhopame “passatha no tumhe, bhikkhave, amuṃ	393	
PA_tika-s04_01t:393_6	mahantaṃ aggikkhandhaṃ ādittaṃ sampajjalitaṃ sajotibhūtanti. Evaṃ, bhanteti. Taṃ	393	
PA_tika-s04_01t:393_7	kiṃ maññatha, bhikkhave, katamaṃ nu kho varaṃ yaṃ amuṃ mahantaṃ aggikkhandhaṃ ādittaṃ	393	
PA_tika-s04_01t:393_8	sampajjalitaṃ sajotibhūtaṃ āliṅgetvā upanisīdeyya vā upanipajjeyya vā, yaṃ khattiyakaññaṃ	393	
PA_tika-s04_01t:393_9	vā brāhmaṇakaññaṃ vā gahapatikaññaṃ vā mudutalunahatthapādaṃ āliṅgetvā upanisīdeyya	393	
PA_tika-s04_01t:393_10	vā upanipajjeyya vā”tiādinā paṭhamaṃ upamaṃyeva dassetvā pacchā attho vutto, na pana	3931	
PA_tika-s04_01t:393_11	paṭhamaṃ atthaṃ vatvā tadanantaraṃ upamaṃ dassetvā puna attho vutto, tasmā “katthaci	3931	
PA_tika-s04_01t:393_12	atthena upamaṃ parivāretvā dasseti vatthasutte viya pāricchattakopamaaggikkhandhopamādisuttesu	3931	
PA_tika-s04_01t:393_13	viya cā”ti na vattabbaṃ.	3931	
PA_tika-s04_01t:394_0	Keci panettha evaṃ vaṇṇayanti “atthaṃ paṭhamaṃ vatvā pacchā ca upamaṃ dassento atthena	394	
PA_tika-s04_01t:394_1	upamaṃ parivāretvā dasseti nāma, upamaṃ pana paṭhamaṃ vatvā pacchā atthaṃ dassento	394	
PA_tika-s04_01t:394_2	upamāya atthaṃ parivāretvā dasseti nāma, tadubhayassapi āgataṭṭhānaṃ nidassento ‘vatthasutte	394	
PA_tika-s04_01t:394_3	viyā’tiādimāhā”ti. Tampi “katthaci atthena upamaṃ parivāretvā dasseti vatthasutte	394	
PA_tika-s04_01t:394_4	viya pāricchattakopamaaggikkhandhopamādisuttesu viya cā”ti vattabbaṃ, evañca vuccamāne	394	
PA_tika-s04_01t:394_5	“katthaci upamāya atthaṃ parivāretvā dasseti loṇambilasutte viyā”ti visuṃ na vattabbaṃ	394	
PA_tika-s04_01t:394_6	“aggikkhandhopamādisutte viyā”ti ettha ādisaddeneva saṅgahitattā. Loṇambilasuttepi hi –	394	
PA_tika-s04_01t:395_0	“Seyyathāpi, bhikkhave, paṇḍito byatto kusalo sūdo rājānaṃ vā rājamahāmattaṃ vā nānaccayehi	395	
PA_tika-s04_01t:395_1	sūpehi paccupaṭṭhito assa ambilaggehipi tittakaggehipi kaṭukaggehipi madhuraggehipi	395	
PA_tika-s04_01t:395_2	khārikehipi akhārikehipi loṇikehipi aloṇikehipi.	395	
PA_tika-s04_01t:396_0	“Sa kho so, bhikkhave, paṇḍito byatto kusalo sūdo sakassa bhattassa nimittaṃ uggaṇhāti	396	
PA_tika-s04_01t:396_1	‘idaṃ vā me ajja bhattasūpeyyaṃ ruccati, imassa vā abhiharati, imassa vā bahuṃ gaṇhāti,	396	
PA_tika-s04_01t:396_2	imassa vā vaṇṇaṃ bhāsati. Ambilaggaṃ vā me ajja bhattasūpeyyaṃ ruccati, ambilaggassa	396	
PA_tika-s04_01t:396_3	vā abhiharati, ambilaggassa vā bahuṃ gaṇhāti, ambilaggassa vā vaṇṇaṃ bhāsati…pe…	396	
PA_tika-s04_01t:396_4	aloṇikassa vā vaṇṇaṃ bhāsatī’ti. Sa kho so, bhikkhave, paṇḍito byatto kusalo sūdo	396	
PA_tika-s04_01t:396_5	lābhī ceva hoti acchādanassa, lābhī vetanassa, lābhī abhihārānaṃ. Taṃ kissa hetu?	396	
PA_tika-s04_01t:396_6	Tathā hi so, bhikkhave, paṇḍito byatto kusalo sūdo sakassa bhattanimittaṃ uggaṇhāti.	396	
PA_tika-s04_01t:396_7	Evameva kho, bhikkhave, idhekacco paṇḍito byatto kusalo bhikkhu kāye kāyānupassī	396	
PA_tika-s04_01t:396_8	viharati…pe… vedanāsu…pe… citte…pe… dhammesu dhammānupassī viharati ātāpī sampajāno	396	
PA_tika-s04_01t:396_9	satimā vineyya loke abhijjhādomanassaṃ. Tassa dhammesu dhammānupassino viharato cittaṃ	396	
PA_tika-s04_01t:396_10	samādhiyati, upakkilesā pahīyanti, so taṃ nimittaṃ uggaṇhāti.	3961	
PA_tika-s04_01t:397_0	“Sa kho, bhikkhave, paṇḍito byatto kusalo bhikkhu lābhī ceva hoti diṭṭheva dhamme	397	
PA_tika-s04_01t:397_1	sukhavihārānaṃ, lābhī hoti satisampajaññassa. Taṃ kissa hetu? Tathā hi so, bhikkhave,	397	
PA_tika-s04_01t:397_2	paṇḍito byatto kusalo bhikkhu sakassa cittassa nimittaṃ uggaṇhātī”ti –	397	
PA_tika-s04_01t:398_0	Evaṃ paṭhamaṃ upamaṃ dassetvā pacchā attho vutto. “Suvaṇṇakārasūriyopamādisuttesu	398	
PA_tika-s04_01t:398_1	viya cā”ti idañca udāharaṇamattena saṅgahaṃ gacchati suvaṇṇakārasuttādīsu paṭhamaṃ	398	
PA_tika-s04_01t:398_2	upamāya adassitattā. Etesu hi suvaṇṇakāropamasutte tāva –	398	
PA_tika-s04_01t:399_0	“Adhicittamanuyuttena, bhikkhave, bhikkhunā tīṇi nimittāni kālena kālaṃ manasi kātabbāni,	399	
PA_tika-s04_01t:399_1	kālena kālaṃ samādhinimittaṃ manasi kātabbaṃ, kālena kālaṃ paggahanimittaṃ manasi	399	
PA_tika-s04_01t:399_2	kātabbaṃ, kālena kālaṃ upekkhānimittaṃ manasi kātabbaṃ. Sace, bhikkhave, adhicittamanuyutto	399	
PA_tika-s04_01t:399_3	bhikkhu ekantaṃ samādhinimittaṃyeva manasi kareyya, ṭhānaṃ taṃ cittaṃ kosajjāya saṃvatteyya.	399	
PA_tika-s04_01t:399_4	Sace, bhikkhave, adhicittamanuyutto bhikkhu ekantaṃ paggahanimittaṃyeva manasi kareyya,	399	
PA_tika-s04_01t:399_5	ṭhānaṃ taṃ cittaṃ uddhaccāya saṃvatteyya. Sace, bhikkhave, adhicittamanuyutto bhikkhu	399	
PA_tika-s04_01t:399_6	ekantaṃ upekkhānimittaṃyeva manasi kareyya, ṭhānaṃ taṃ cittaṃ na sammā samādhiyeyya	399	
PA_tika-s04_01t:399_7	āsavānaṃ khayāya. Yato ca kho, bhikkhave, adhicittamanuyutto bhikkhu kālena kālaṃ	399	
PA_tika-s04_01t:399_8	samādhinimittaṃ…pe… paggahanimittaṃ…pe… upekkhānimittaṃ manasi karoti, taṃ hoti cittaṃ	399	
PA_tika-s04_01t:399_9	muduñca kammaniyañca pabhassarañca, na ca pabhaṅgu, sammā samādhiyati āsavānaṃ khayāya.	399	
PA_tika-s04_01t:400_0	“Seyyathāpi, bhikkhave, suvaṇṇakāro vā suvaṇṇakārantevāsī vā ukkaṃ bandheyya, ukkaṃ	400	
PA_tika-s04_01t:400_1	bandhitvā ukkāmukhaṃ ālimpeyya, ukkāmukhaṃ ālimpitvā saṇḍāsena jātarūpaṃ gahetvā	400	
PA_tika-s04_01t:400_2	ukkāmukhe pakkhipeyya, ukkāmukhe pakkhipitvā kālena kālaṃ abhidhamati, kālena kālaṃ	400	
PA_tika-s04_01t:400_3	udakena paripphoseti, kālena kālaṃ ajjhupekkhati. Sace, bhikkhave, suvaṇṇakāro vā	400	
PA_tika-s04_01t:400_4	suvaṇṇakārantevāsī vā taṃ jātarūpaṃ ekantaṃ abhidhameyya, ṭhānaṃ taṃ jātarūpaṃ daheyya.	400	
PA_tika-s04_01t:400_5	Sace, bhikkhave, suvaṇṇakāro vā suvaṇṇakārantevāsī vā taṃ jātarūpaṃ ekantaṃ udakena	400	
PA_tika-s04_01t:400_6	paripphoseyya, ṭhānaṃ taṃ jātarūpaṃ nibbāpeyya. Sace, bhikkhave, suvaṇṇakāro vā suvaṇṇakārantevāsī	400	
PA_tika-s04_01t:400_7	vā taṃ jātarūpaṃ ekantaṃ ajjhupekkheyya, ṭhānaṃ taṃ jātarūpaṃ na sammā paripākaṃ	400	
PA_tika-s04_01t:400_8	gaccheyya. Yato ca kho, bhikkhave, suvaṇṇakāro vā suvaṇṇakārantevāsī vā taṃ jātarūpaṃ	400	
PA_tika-s04_01t:400_9	kālena kālaṃ abhidhamati, kālena kālaṃ udakena paripphoseti, kālena kālaṃ ajjhupekkhati,	400	
PA_tika-s04_01t:400_10	taṃ hoti jātarūpaṃ muduñca kammaniyañca pabhassarañca, na ca pabhaṅgu, sammā upeti	4001	
PA_tika-s04_01t:400_11	kammāya. Yassā yassā ca piḷandhanavikatiyā ākaṅkhati, yadi paṭṭikāya yadi kuṇḍalāya	4001	
PA_tika-s04_01t:400_12	yadi gīveyyakena yadi suvaṇṇamālāya, tañcassa atthaṃ anubhoti.	4001	
PA_tika-s04_01t:401_0	“Evameva kho, bhikkhave, adhicittamanuyuttena bhikkhu…pe… sammā samādhiyati āsavānaṃ	401	
PA_tika-s04_01t:401_1	khayāya. Yassa yassa ca abhiññāsacchikaraṇīyassa dhammassa cittaṃ abhininnāmeti abhiññāsacchikiriyāya,	401	
PA_tika-s04_01t:401_2	tatra tatreva sakkhibhabbataṃ pāpuṇāti sati satiāyatane”ti –	401	
PA_tika-s04_01t:402	Evaṃ paṭhamaṃ atthaṃ dassetvā tadatantaraṃ upamaṃ vatvā punapi attho evaṃ paṭhamaṃ atthaṃ dassetvā tadanantaraṃ upamaṃ vatvā punapi attho vutto.	40	
PA_tika-s04_01t:403	Sattasūriyopame ca –	40	
PA_tika-s04_01t:404_0	“Aniccā, bhikkhave, saṅkhārā, adhuvā, bhikkhave, saṅkhārā, anassāsikā, bhikkhave,	404	
PA_tika-s04_01t:404_1	saṅkhārā, yāvañcidaṃ, bhikkhave, alameva sabbasaṅkhāresu nibbindituṃ alaṃ virajjituṃ	404	
PA_tika-s04_01t:404_2	alaṃ vimuccituṃ. Sineru, bhikkhave, pabbatarājā caturāsītiyojanasahassāni āyāmena,	404	
PA_tika-s04_01t:404_3	caturāsītiyojanasahassāni vitthārena, caturāsītiyojanasahassāni mahāsamudde ajjhogāḷho,	404	
PA_tika-s04_01t:404_4	caturāsītiyojanasahassāni mahāsamuddā accuggato. Hoti so kho, bhikkhave, samayo,	404	
PA_tika-s04_01t:404_5	yaṃ kadāci karahaci dīghassa addhuno accayena bahūni vassāni bahūni vassasatāni bahūni	404	
PA_tika-s04_01t:404_6	vassasahassāni bahūni vassasatasahassāni devo na vassati, deve kho pana, bhikkhave,	404	
PA_tika-s04_01t:404_7	avassante ye kecime bījagāmabhūtagāmā osadhitiṇavanappatayo, te ussussanti visussanti	404	
PA_tika-s04_01t:404_8	na bhavanti. Evaṃ aniccā, bhikkhave, saṅkhārā, evaṃ adhuvā, bhikkhave, saṅkhārā”tiādinā –	404	
PA_tika-s04_01t:405_0	Paṭhamaṃ atthaṃ dassetvā tadanantaraṃ upamaṃ vatvā punapi attho vutto. Atha vā “sūriyassa,	405	
PA_tika-s04_01t:405_1	bhikkhave, udayato etaṃ pubbaṅgamaṃ etaṃ pubbanimittaṃ, yadidaṃ aruṇuggaṃ. Evameva	405	
PA_tika-s04_01t:405_2	kho, bhikkhave, bhikkhuno ariyassa aṭṭhaṅgikassa maggassa uppādāya etaṃ pubbaṅgamaṃ	405	
PA_tika-s04_01t:405_3	etaṃ pubbanimittaṃ, yadidaṃ kalyāṇamittatā”ti yadetaṃ saṃyuttanikāye āgataṃ, taṃ	405	
PA_tika-s04_01t:405_4	idha sūriyopamasuttanti adhippetaṃ siyā. Tampi “katthaci upamāya atthaṃ parivāretvā	405	
PA_tika-s04_01t:405_5	dassetī”ti iminā na sameti paṭhamaṃ upamaṃ vatvā tadanantaraṃ atthaṃ dassetvā puna	405	
PA_tika-s04_01t:405_6	upamāya avuttattā. Paṭhamameva hi tattha upamā dassitā, “imasmiṃ pana sālisūkopame	405	
PA_tika-s04_01t:405_7	upamāya atthaṃ parivāretvā dassento seyyathāpi, bhikkhaveti ādimāhā”ti. Idampi vacanamasaṅgahitaṃ	405	
PA_tika-s04_01t:405_8	vatthasuttassa imassa ca visesābhāvato. Ubhayatthāpi hi paṭhamaṃ upamaṃ dassetvā	405	
PA_tika-s04_01t:405_9	pacchā attho vutto, tasmā evamettha pāṭhena bhavitabbaṃ “tatra bhagavā katthaci paṭhamaṃyeva	405	
PA_tika-s04_01t:405_10	upamaṃ dassetvā pacchā atthaṃ dasseti vatthasutte viya pāricchattakopama- aggikkhandhopamādisuttesu	4051	
PA_tika-s04_01t:405_11	viya ca, katthaci atthena upamaṃ parivāretvā dasseti suvaṇṇakārasattasūriyopamādisuttesu	4051	
PA_tika-s04_01t:405_12	viya, imasmiṃ pana sālisūkopame paṭhamaṃ upamaṃ dassetvā pacchā atthaṃ dassento seyyathāpi,	4051	
PA_tika-s04_01t:405_13	bhikkhaveti ādimāhā”ti. Aññathā majjhimaṭṭhakathāya virujjhati. Idhāpi ca pubbenāparaṃ	4051	
PA_tika-s04_01t:405_14	na sameti. Majjhimaṭṭhakathāya vuttanayeneva vā idhāpi pāṭho gahetabbo.	4051	
PA_tika-s04_01t:406_0	Kaṇasadiso sāliphalassa tuṇḍe uppajjanakavālo sālisūkaṃ, tathā yavasūkaṃ. Sūkassa	406	
PA_tika-s04_01t:406_1	tanukabhāvato bhedavato bhedo nātimahā hotīti āha – “bhindissati, chaviṃ chindissatīti	406	
PA_tika-s04_01t:406_2	attho”ti. Yathā micchāṭhapitasālisūkādi akkantampi hatthādiṃ na bhindati bhindituṃ	406	
PA_tika-s04_01t:406_3	ayoggabhāvena ṭhitattā, evaṃ ācayagāmicittaṃ avijjaṃ na bhindati bhindituṃ ayoggabhāvena	406	
PA_tika-s04_01t:406_4	uppannattāti imamatthaṃ dasseti “micchāṭhapitenā”tiādinā. Aṭṭhasu ṭhānesūti “dukkhe	406	
PA_tika-s04_01t:406_5	aññāṇa”ntiādinā vuttesu dukkhādīsu catūsu saccesu pubbantādīsu catūsu cāti aṭṭhasu	406	
PA_tika-s04_01t:406_6	ṭhānesu. Ghanabahalanti cirakālaparibhāvanāya ativiya bahalaṃ. Mahāvisayatāya mahāpaṭipakkhatāya	406	
PA_tika-s04_01t:406_7	bahuparivāratāya bahudukkhatāya ca mahatī avijjāti mahāavijjā. Taṃ mahāavijjaṃ. Mahāsaddo	406	
PA_tika-s04_01t:406_8	hi bahubhāvatthopi hoti “mahājano”tiādīsu viya. Taṇhāvānato nikkhantabhāvenāti tattha	406	
PA_tika-s04_01t:406_9	taṇhāya abhāvameva vadati.	406	
PA_tika-s04_01t:407_0	42. Dutiye pādeneva avamaddite akkantanti vuccamāne hatthena avamadditaṃ akkantaṃ	407	
PA_tika-s04_01t:407_1	viya akkantanti ruḷhī hesāti āha – “akkantanteva vutta”nti. Ariyavohāroti ariyadesavāsīnaṃ	407	
PA_tika-s04_01t:407_2	vohāro. Mahantaṃ aggahetvā appamattakasseva gahaṇe payojanaṃ dassetuṃ – “kasmā panā”tiādi	407	
PA_tika-s04_01t:407_3	āraddhaṃ. Tena “vivaṭṭūpanissayakusalaṃ nāma yoniso uppāditaṃ appaka”nti na cintetabbaṃ,	407	
PA_tika-s04_01t:407_4	anukkamena laddhapaccayaṃ hutvā vaḍḍhamānaṃ khuddakanadī viya pakkhandamahoghā samuddaṃ,	407	
PA_tika-s04_01t:407_5	anukkamena nibbānamahāsamuddameva purisaṃ pāpetīti dīpeti. Paccekabodhiṃ buddhabhūminti	407	
PA_tika-s04_01t:407_6	ca paccatte upayogavacanaṃ. Vaṭṭavivaṭṭaṃ kathitanti yathākkamena vuttaṃ.	407	
PA_tika-s04_01t:408_0	43. Tatiye dosena paduṭṭhacittanti sampayuttadhammānaṃ, yasmiṃ santāne uppajjati,	408	
PA_tika-s04_01t:408_1	tassa ca dūsanena visasaṃsaṭṭhapūtimuttasadisena dosena padūsitacittaṃ. Attano cittenāti	408	
PA_tika-s04_01t:408_2	attano cetopariyañāṇena sabbaññutaññāṇena vā sahitena cittena. Paricchinditvāti ñāṇena	408	
PA_tika-s04_01t:408_3	paricchinditvā. Iṭṭhākārena etīti ayo, sukhaṃ. Sabbaso apeto ayo etassa, etasmāti	408	
PA_tika-s04_01t:408_4	vā apāyo, kāyikassa cetasikassa ca dukkhassa gati pavattiṭṭhānanti duggati, kāraṇāvasena	408	
PA_tika-s04_01t:408_5	vividhaṃ vikārena ca nipātiyanti etthāti vinipāto, appakopi natthi ayo sukhaṃ etthāti	408	
PA_tika-s04_01t:408_6	nirayoti evamettha attho veditabbo.	408	
PA_tika-s04_01t:409_0	44. Catutthe saddhāpasādena pasannanti saddhāsaṅkhātena pasādena pasannaṃ, na indriyānaṃ	409	
PA_tika-s04_01t:409_1	avippasannatāya. Sukhassa gatinti sukhassa pavattiṭṭhānaṃ. Sukhamevettha gacchanti,	409	
PA_tika-s04_01t:409_2	na dukkhanti vā sugati. Manāpiyarūpāditāya saha aggehīti saggaṃ, lokaṃ.	409	
PA_tika-s04_01t:410_0	45. Pañcame pariḷāhavūpasamakaro rahado etthāti rahado, udakapuṇṇo rahado udakarahado.	410	
PA_tika-s04_01t:410_1	Udakaṃ dahati dhāretīti udakadaho. Āviloti kalalabahulatāya ākulo. Tenāha – “avippasanno”ti.	410	
PA_tika-s04_01t:410_2	Luḷitoti vātena āloḷito. Tenāha – “aparisaṇṭhito”ti. Vātābhighātena vīcitaraṅgamalasamākulatāya	410	
PA_tika-s04_01t:410_3	hi parito na saṇṭhito vā aparisaṇṭhito. Vātābhighātena udakassa ca appabhāvena kalalībhūto	410	
PA_tika-s04_01t:410_4	kaddamabhāvappattoti āha – “kaddamībhūto”ti. Sippiyo muttasippiādayo. Sambukā saṅkhasalākavisesā.	410	
PA_tika-s04_01t:410_5	Carantampi tiṭṭhantampīti yathālābhavacanametaṃ daṭṭhabbaṃ. Tameva hi yathālābhavacanataṃ	410	
PA_tika-s04_01t:410_6	dassetuṃ – “etthā”tiādi āraddhaṃ.	410	
PA_tika-s04_01t:411_0	Pariyonaddhenāti paṭicchāditena. Tayidaṃ kāraṇena āvilabhāvassa dassanaṃ. Diṭṭhadhamme	411	
PA_tika-s04_01t:411_1	imasmiṃ attabhāve bhavo diṭṭhadhammiko, so pana lokiyopi hoti lokuttaropīti āha –	411	
PA_tika-s04_01t:411_2	“lokiyalokuttaramissako”ti. Pecca samparetabbato samparāyo, paraloko. Tenāha – “so	411	
PA_tika-s04_01t:411_3	hi parattha atthoti parattho”ti. Iti dvidhāpi sakasantatipariyāpanno eva gahitoti	411	
PA_tika-s04_01t:411_4	itarampi saṅgahetvā dassetuṃ – “apicā”tiādimāha. Ayanti kusalakammapathasaṅkhāto	411	
PA_tika-s04_01t:411_5	dasavidho dhammo. Satthantarakappāvasāneti idaṃ tassa āsannabhāvaṃ sandhāya vuttaṃ.	411	
PA_tika-s04_01t:411_6	Yassa kassaci antarakappassāvasāneti veditabbaṃ. Ariyānaṃ yuttanti ariyānaṃ ariyabhāvāya	411	
PA_tika-s04_01t:411_7	yuttaṃ, tato eva ariyabhāvaṃ kātuṃ samatthaṃ. Ñāṇameva ñeyyassa paccakkhakaraṇaṭṭhena	411	
PA_tika-s04_01t:411_8	dassananti āha – “ñāṇameva hī”tiādi. Kiṃ pana tanti āha – “dibbacakkhū”tiādi.	411	
PA_tika-s04_01t:412_0	46. Chaṭṭhe acchoti tanuko. Tanubhāvameva hi sandhāya “abahalo”ti vuttaṃ. Yasmā pasanno	412	
PA_tika-s04_01t:412_1	nāma accho na bahalo, tasmā “pasannotipi vaṭṭatī”ti vuttaṃ. Vippasannoti visesena	412	
PA_tika-s04_01t:412_2	pasanno. So pana sammā pasanno nāma hotīti āha – “suṭṭhu pasanno”ti. Anāviloti akaluso.	412	
PA_tika-s04_01t:412_3	Tenāha – “parisuddho”tiādi. Saṅkhanti khuddakasevālaṃ, yaṃ “tilabījaka”nti vuccati.	412	
PA_tika-s04_01t:412_4	Sevālanti kaṇṇikasevālaṃ. Paṇakanti udakamalaṃ. Cittassa āvilabhāvo nīvaraṇahetukoti	412	
PA_tika-s04_01t:412_5	āha – “anāvilenāti pañcanīvaraṇavimuttenā”ti.	412	
PA_tika-s04_01t:413_0	47. Sattame rukkhajātānīti ettha jātasaddena padavaḍḍhanameva kataṃ yathā “kosajāta”nti	413	
PA_tika-s04_01t:413_1	āha – “rukkhānamevetaṃ adhivacana”nti. Koci hi rukkho vaṇṇena aggo hoti yathā taṃ	413	
PA_tika-s04_01t:413_2	rattacandanādi. Koci gandhena yathā taṃ gosītacandanaṃ. Koci rasena khadirādi. Koci	413	
PA_tika-s04_01t:413_3	thaddhatāya campakādi. Maggaphalāvahatāya vipassanāvasena bhāvitampi gahitaṃ. “Tattha	413	
PA_tika-s04_01t:413_4	tattheva sakkhibhabbataṃ pāpuṇātī”ti vacanato “abhiññāpādakacatutthajjhānacittameva,	413	
PA_tika-s04_01t:413_5	āvuso”ti phussamittatthero vadati.	413	
PA_tika-s04_01t:414_0	48. Aṭṭhame cittassa parivattanaṃ uppādanirodhā evāti āha – “evaṃ lahuṃ uppajjitvā	414	
PA_tika-s04_01t:414_1	lahuṃ nirujjhanaka”nti. Adhimattapamāṇattheti atikkantapamāṇatthe, pamāṇātītatāyanti	414	
PA_tika-s04_01t:414_2	attho. Tenāha – “ativiya na sukarā”ti. Cakkhuviññāṇampi adhippetamevāti sabbassapi	414	
PA_tika-s04_01t:414_3	cittassa samānakhaṇattā vuttaṃ. Cittassa ativiya lahuparivattibhāvaṃ theravādena	414	
PA_tika-s04_01t:414_4	dīpetuṃ – “imasmiṃ panatthe”tiādi vuttaṃ. Cittasaṅkhārāti sasampayuttaṃ cittaṃ vadati.	414	
PA_tika-s04_01t:414_5	Vāhasatānaṃ kho, mahārāja, vīhīnanti potthakesu likhanti, “vāhasataṃ kho, mahārāja,	414	
PA_tika-s04_01t:414_6	vīhīna”nti pana pāṭhena bhavitabbaṃ. Milindapañhepi hi katthaci ayameva pāṭho dissati.	414	
PA_tika-s04_01t:414_7	“Vāhasatāna”nti vā paccatte sāmivacanaṃ byattayena vuttanti daṭṭhabbaṃ. Aḍḍhacūḷanti	414	
PA_tika-s04_01t:414_8	thokena ūnaṃ upaḍḍhaṃ. Kassa pana upaḍḍhanti? Adhikārato vāhassāti viññāyati. “Aḍḍhacuddasa”nti	414	
PA_tika-s04_01t:414_9	keci. “Aḍḍhacatuttha”nti apare. Sādhikaṃ diyaḍḍhasataṃ vāhāti daḷhaṃ katvā vadanti,	414	
PA_tika-s04_01t:414_10	vīmaṃsitabbaṃ. Catunāḷiko tumbo. Pucchāya abhāvenāti “sakkā pana, bhante, upamaṃ	4141	
PA_tika-s04_01t:414_11	kātu”nti evaṃ pavattāya pucchāya abhāvena na katā upamā. Dhammadesanāpariyosāneti	4141	
PA_tika-s04_01t:414_12	sannipatitaparisāya yathāraddhadhammadesanāya pariyosāne.	4141	
PA_tika-s04_01t:415_0	49. Navame pabhassaranti pariyodātaṃ sabhāvaparisuddhaṭṭhena. Tenāha – “paṇḍaraṃ	415	
PA_tika-s04_01t:415_1	parisuddha”nti. Pabhassaratādayo nāma vaṇṇadhātuyaṃ labbhanakavisesāti āha – “kiṃ	415	
PA_tika-s04_01t:415_2	pana cittassa vaṇṇo nāma atthī”ti? Itaro arūpatāya “natthī”ti paṭikkhipitvā pariyāyakathā	415	
PA_tika-s04_01t:415_3	ayaṃ tādisassa cittassa parisuddhabhāvanādīpanāyāti dassento “nīlādīna”ntiādimāha.	415	
PA_tika-s04_01t:415_4	Tathā hi “so evaṃ samāhite citte parisuddhe pariyodāte”ti vuttaṃ. Tenevāha – “idampi	415	
PA_tika-s04_01t:415_5	nirupakkilesatāya parisuddhanti pabhassara”nti. Kiṃ pana bhavaṅgacittaṃ nirupakkilesanti?	415	
PA_tika-s04_01t:415_6	Āma sabhāvato nirupakkilesaṃ, āgantukaupakkilesavasena pana siyā upakkiliṭṭhaṃ. Tenāha	415	
PA_tika-s04_01t:415_7	– “tañca kho”tiādi. Tattha attano tesañca bhikkhūnaṃ paccakkhabhāvato pubbe “ida”nti	415	
PA_tika-s04_01t:415_8	vatvā idāni paccāmasanavasena “ta”nti āha. Ca-saddo atthūpanayane. Kho-saddo vacanālaṅkāre,	415	
PA_tika-s04_01t:415_9	avadhāraṇe vā. Vakkhamānassa atthassa nicchitabhāvato bhavaṅgacittena sahāvaṭṭhānābhāvato	415	
PA_tika-s04_01t:415_10	upakkilesānaṃ āgantukatāti āha – “asahajātehī”tiādi. Rāgādayo upecca cittasantānaṃ	4151	
PA_tika-s04_01t:415_11	kilissanti vibādhenti upatāpenti cāti āha – “upakkilesehīti rāgādīhī”ti. Bhavaṅgacittassa	4151	
PA_tika-s04_01t:415_12	nippariyāyato upakkilesehi upakkiliṭṭhatā nāma natthi asaṃsaṭṭhabhāvato, ekasantatipariyāpannatāya	4151	
PA_tika-s04_01t:415_13	pana siyā upakkiliṭṭhatāpariyāyoti āha – “upakkiliṭṭhaṃ nāmāti vuccatī”ti. Idāni	4151	
PA_tika-s04_01t:415_14	tamatthaṃ upamāya vibhāvetuṃ “yathā hī”tiādimāha. Tena bhinnasantānagatāyapi nāma	4151	
PA_tika-s04_01t:415_15	iriyāya loke gārayhatā dissati, pageva ekasantānagatāya iriyāyāti imaṃ visesaṃ dasseti.	4151	
PA_tika-s04_01t:415_16	Tenāha – “javanakkhaṇe…pe… upakkiliṭṭhaṃ nāma hotī”ti.	4151	
PA_tika-s04_01t:416_0	50. Dasame bhavaṅgacittameva cittanti “pabhassaramidaṃ, bhikkhave, citta”nti vuttaṃ	416	
PA_tika-s04_01t:416_1	bhavaṅgacittameva. Yadaggena bhavaṅgacittaṃ tādisapaccayasamavāye upakkiliṭṭhaṃ nāma	416	
PA_tika-s04_01t:416_2	vuccati, tadaggena tabbidhurapaccayasamavāye upakkilesato vimuttanti vuccati. Tenāha	416	
PA_tika-s04_01t:416_3	– “upakkilesehi vippamuttaṃ nāma hotī”ti. Sesamettha navamasutte vuttanayānusārena veditabbaṃ.	416	
PA_tika-s04_01t:417	Paṇihitaacchavaggavaṇṇanā niṭṭhitā.	41	
PA_tika-s04_01t:418	6. Accharāsaṅghātavaggavaṇṇanā	41	
PA_tika-s04_01t:419_0	51. Chaṭṭhassa paṭhame assutavāti ettha “sādhu paññāṇavā naro”tiādīsu atthitāmattassa	419	
PA_tika-s04_01t:419_1	bodhako vā-saddo. “Sīlavā hoti kalyāṇadhammo”tiādīsu pasaṃsāvisiṭṭhāya atthitāya.	419	
PA_tika-s04_01t:419_2	“Paññavā hoti udayatthagāminiyā paññāya samannāgato”tiādīsu atisayatthavisiṭṭhāya	419	
PA_tika-s04_01t:419_3	atthitāya, tasmā yassa pasatthaṃ atisayena vā sutaṃ atthi, so sutavā, saṃkilesaviddhaṃsanasamatthaṃ	419	
PA_tika-s04_01t:419_4	pariyattidhammassavanaṃ, taṃ sutvā tathattāya paṭipatti ca “sutavā”ti iminā padena	419	
PA_tika-s04_01t:419_5	pakāsitā. Sotabbayuttaṃ sutvā kattabbanipphattivasena suṇīti vā sutavā, tappaṭikkhepena	419	
PA_tika-s04_01t:419_6	na sutavāti assutavā.	419	
PA_tika-s04_01t:420_0	Ayañhi akāro “ahetukā dhammā, abhikkhuko āvāso”tiādīsu taṃsamāyoganivattiyaṃ diṭṭho.	420	
PA_tika-s04_01t:420_1	“Appaccayā dhammā”ti taṃsambandhibhāvanivattiyaṃ. Paccayuppannañhi paccayasambandhīti	420	
PA_tika-s04_01t:420_2	apaccayuppannattā ataṃsambandhitā ettha jotitā. “Anidassanā dhammā”ti taṃsabhāvanivattiyaṃ.	420	
PA_tika-s04_01t:420_3	Nidassanañhi ettha daṭṭhabbatā. Atha vā passatīti nidassanaṃ, cakkhuviññāṇaṃ. Taggahetabbatānivattiyaṃ,	420	
PA_tika-s04_01t:420_4	tathā “anāsavā dhammā”ti. “Appaṭighā dhammā anārammaṇā dhammā”ti taṃkiccanivattiyaṃ.	420	
PA_tika-s04_01t:420_5	“Arūpino dhammā acetasikādhammā”ti taṃsabhāvanivattiyaṃ. Tadaññatā hi idha pakāsitā.	420	
PA_tika-s04_01t:420_6	“Amanusso”ti tabbhāvamattanivattiyaṃ. Manussattamattaṃ natthi, aññaṃ taṃsadisanti.	420	
PA_tika-s04_01t:420_7	Sadisatā hi ettha sūcitā. “Assamaṇo samaṇapaṭiñño abrahmacārī brahmacāripaṭiñño”ti	420	
PA_tika-s04_01t:420_8	ca taṃsambhāvanīyaguṇanivattiyaṃ. Garahā hi idha ñāyati. “Kacci bhoto anāmayaṃ anudarā	420	
PA_tika-s04_01t:420_9	kaññā”ti ca tadanappabhāvanivattiyaṃ. “Anuppannā dhammā”ti taṃsadisabhāvanivattiyaṃ.	420	
PA_tika-s04_01t:420_10	Atītānañhi uppannapubbattā uppādidhammānañca paccayekadesasiddhiyā āraddhuppādabhāvato	4201	
PA_tika-s04_01t:420_11	kālavinimuttassa ca vijjamānattā uppannānukūlatā, pageva paccuppannānanti tabbidhuratā	4201	
PA_tika-s04_01t:420_12	hettha viññāyati. “Asekkhā dhammā”ti tadapariyosānanivattiyaṃ. Tanniṭṭhānañhettha	4201	
PA_tika-s04_01t:420_13	pakāsitanti evaṃ anekesaṃ atthānaṃ jotako. Idha pana “arūpino dhammā, acetasikā dhammā”tiādīsu	4201	
PA_tika-s04_01t:420_14	viya taṃsabhāvanivattiyaṃ daṭṭhabbo, aññattheti attho. Etenassa sutādiñāṇavirahaṃ	4201	
PA_tika-s04_01t:420_15	dasseti. Tena vuttaṃ – “āgamādhigamābhāvā ñeyyo assutavā itī”ti.	4201	
PA_tika-s04_01t:421_0	Idāni tassatthaṃ vivaranto “yo hī”tiādimāha. Tattha yasmā khandhadhātādikosallenapi	421	
PA_tika-s04_01t:421_1	upakkilesaupakkiliṭṭhānaṃ jānanahetubhūtaṃ bāhusaccaṃ hoti. Yathāha – “kittāvatā	421	
PA_tika-s04_01t:421_2	nu kho, bhante, bahussuto hoti? Yato kho, bhikkhu, khandhakusalo hoti. Dhātu…pe…	421	
PA_tika-s04_01t:421_3	āyatana…pe… paṭiccasamuppādakusalo hoti. Ettāvatā kho, bhikkhu, bahussuto hotī”ti.	421	
PA_tika-s04_01t:421_4	Tasmā “yassa ca khandhadhātuāyatanapaccayākārasatipaṭṭhānādīsū”tiādi vuttaṃ. Tattha	421	
PA_tika-s04_01t:421_5	vācuggatakaraṇaṃ uggaho. Atthaparipucchanaṃ puripucchā. Kusalehi saha codanāpariharaṇavasena	421	
PA_tika-s04_01t:421_6	vinicchayakaraṇaṃ vinicchayo. Ācariye pana payirupāsitvā atthadhammānaṃ āgamanaṃ	421	
PA_tika-s04_01t:421_7	sutamayañāṇavasena avabujjhanaṃ āgamo. Maggaphalanibbānānaṃ sacchikiriyā adhigamo.	421	
PA_tika-s04_01t:422_0	Bahūnaṃ nānappakārānaṃ sakkāyadiṭṭhādīnaṃ avihatattā tā janenti, tāhi vā janitāti	422	
PA_tika-s04_01t:422_1	puthujjanā. Avighātameva vā jana-saddo vadati. Puthu satthārānaṃ mukhullokikāti ettha	422	
PA_tika-s04_01t:422_2	puthū janā satthupaṭiññā etesanti puthujjanā. Sabbagatīhi avuṭṭhitāti ettha janetabbā,	422	
PA_tika-s04_01t:422_3	jāyanti vā ettha sattāti janā, gatiyo, tā puthū etesanti puthujjanā. Ito pare jāyanti	422	
PA_tika-s04_01t:422_4	etehīti janā, abhisaṅkhārādayo, te etesaṃ puthū vijjantīti puthujjanā. Abhisaṅkhārādiattho	422	
PA_tika-s04_01t:422_5	eva vā jana-saddo daṭṭhabbo. Oghā kāmoghādayo. Rāgaggiādayo santāpā. Te eva sabbepi	422	
PA_tika-s04_01t:422_6	vā kilesā pariḷāhā. Puthu pañcasu kāmaguṇesu rattāti ettha jāyatīti jano, rāgo gedhoti	422	
PA_tika-s04_01t:422_7	evamādiko, puthu jano etesanti puthujjanā. Puthūsu janā jātā rattāti evaṃ rāgādiattho	422	
PA_tika-s04_01t:422_8	eva vā jana-saddo daṭṭhabbo.	422	
PA_tika-s04_01t:423_0	Rattāti vatthaṃ viya raṅgajātena cittassa vipariṇāmakarena chandarāgena rattā sārattā.	423	
PA_tika-s04_01t:423_1	Giddhāti abhikaṅkhanasabhāvena abhigijjhanena giddhā gedhaṃ āpannā. Gadhitāti ganthitā	423	
PA_tika-s04_01t:423_2	viya dummocanīyabhāvena tattha paṭibaddhā. Mucchitāti kilesavasena visaññibhūtā viya	423	
PA_tika-s04_01t:423_3	anaññakiccā mohamāpannā. Ajjhopannāti anaññasādhāraṇe viya katvā gilitvā pariniṭṭhāpetvā	423	
PA_tika-s04_01t:423_4	ṭhitā. Laggāti vaṅkakaṇṭake viya āsattā, mahāpalipe yāva nāsikaggā palipannapuriso	423	
PA_tika-s04_01t:423_5	viya uddharituṃ asakkuṇeyyabhāvena nimuggā. Laggitāti makkaṭālepe ālaggabhāvena sammasito	423	
PA_tika-s04_01t:423_6	viya makkaṭo pañcannaṃ indriyānaṃ vasena ālaggitā. Palibuddhāti sambaddhā, upaddutā	423	
PA_tika-s04_01t:423_7	vā. Āvutāti āvaritā. Nivutāti nivāritā. Ovutāti paliguṇṭhitā, pariyonaddhā vā. Pihitāti	423	
PA_tika-s04_01t:423_8	pidahitā. Paṭicchannāti chāditā. Paṭikujjitāti heṭṭhāmukhajātā.	423	
PA_tika-s04_01t:424_0	“Assutavā”ti etena avijjandhatā vuttāti āha – “andhaputhujjano vutto”ti. Cittaṭṭhiti	424	
PA_tika-s04_01t:424_1	cittapariggaho natthīti yāya paṭipattiyā cittassa upakkilesaṃ tato vippamuttiñca	424	
PA_tika-s04_01t:424_2	yathāsabhāvato jāneyya, sā cittabhāvanā cittaṭṭhiti. Ekārammaṇe suṭṭhu samādhānavasena	424	
PA_tika-s04_01t:424_3	avaṭṭhitiṃ pādakaṃ katvā pavattitā sampayuttadhammehi nissayārammaṇehi ca saddhiṃ	424	
PA_tika-s04_01t:424_4	cittassa pariggahasaññitā vipassanābhāvanāpi natthi, yāya vuttamatthaṃ yathāsabhāvato jāneyya.	424	
PA_tika-s04_01t:425_0	52. Dutiye sutavāti padassa attho anantarasutte vuttoyeva. Ariyasāvakoti ettha catukkaṃ	425	
PA_tika-s04_01t:425_1	sambhavatīti taṃ dassetuṃ – “atthi ariyo”tiādi āraddhaṃ. Paccekaṃ saccāni buddhavantoti	425	
PA_tika-s04_01t:425_2	paccekabuddhā. Nanu sabbepi ariyā paccekameva saccāni paṭivijjhanti dhammassa paccattavedanīyabhāvato?	425	
PA_tika-s04_01t:425_3	Nayidamīdisaṃ paṭivedhaṃ sandhāya vuttaṃ. Yathā pana sāvakā aññesaṃ nissayena saccāni	425	
PA_tika-s04_01t:425_4	paṭivijjhanti paratoghosena vinā tesaṃ dassanamaggassa anuppajjanato. Yathā ca sammāsambuddhā	425	
PA_tika-s04_01t:425_5	aññesaṃ nissayabhāvena saccāni abhisambujjhanti, na evamete, ete pana aparaneyyā	425	
PA_tika-s04_01t:425_6	hutvā aparanāyakabhāvena saccāni paṭivijjhanti. Tena vuttaṃ – “paccekaṃ saccāni buddhavantoti paccekabuddhā”ti.	425	
PA_tika-s04_01t:426_0	Atthi sāvako na ariyoti ettha pothujjanikāya saddhāya ratanattaye abhippasanno saddhopi	426	
PA_tika-s04_01t:426_1	gahito eva. Gihī anāgataphaloti idaṃ pana nidassanamattaṃ daṭṭhabbaṃ. Yathāvuttapuggalo	426	
PA_tika-s04_01t:426_2	hi saraṇagamanato paṭṭhāya sotāpattiphalasacchikiriyāya paṭipannoicceva vattabbataṃ	426	
PA_tika-s04_01t:426_3	labhati. Svāyamattho dakkhiṇāvisuddhisuttena dīpetabbo. Sutavāti ettha vuttaattho	426	
PA_tika-s04_01t:426_4	nāma attahitaparahitappaṭipatti, tassa vasena sutasampanno. Yaṃ sandhāya vuttaṃ –	426	
PA_tika-s04_01t:426_5	“so ca hoti sutena upapanno, appampi ce sahitaṃ bhāsamāno”ti ca ādi. Ariyasāvakoti	426	
PA_tika-s04_01t:426_6	veditabboti ariyassa bhagavato dhammassavanakicce yuttappayuttabhāvato vuttaṃ. Upakkilesehi	426	
PA_tika-s04_01t:426_7	vippamutti anupakkiliṭṭhatā, tassā yathāsabhāvajānanaṃ daḷhatarāya eva cittabhāvanāya	426	
PA_tika-s04_01t:426_8	sati hoti, na aññathāti “balavavipassanā kathitā”ti vuttaṃ.	426	
PA_tika-s04_01t:427_0	53. Tatiye aggikkhandhopamasuttantaaṭṭhuppattiyanti aggikkhandhopamasutte desanāaṭṭhuppattiyaṃ.	427	
PA_tika-s04_01t:427_1	Taṃdesanāhetukañhi ekaccānaṃ bhikkhūnaṃ micchāpaṭipattiṃ nimittaṃ katvā bhagavā imaṃ	427	
PA_tika-s04_01t:427_2	suttaṃ desesi. Avijahitameva hoti sabbakālaṃ suppatiṭṭhitasatisampajaññattā. Yasmā	427	
PA_tika-s04_01t:427_3	buddhānaṃ rūpakāyo bāhirabbhantarehi malehi anupakkiliṭṭho sudhotajātimaṇisadiso,	427	
PA_tika-s04_01t:427_4	tasmā vuttaṃ – “upaṭṭhākānuggahatthaṃ sarīraphāsukatthañcā”ti. Vītināmetvāti phalasamāpattīhi	427	
PA_tika-s04_01t:427_5	vītināmetvā. Kālaparicchedavasena vivittāsane vītināmanaṃ vivekaninnatāya ceva paresaṃ	427	
PA_tika-s04_01t:427_6	diṭṭhānugatiāpajjanatthañca. Nivāsetvāti vihāranivāsanaparivattanavasena nivāsetvā.	427	
PA_tika-s04_01t:427_7	Kadāci ekakassa, kadāci bhikkhusaṅghaparivutassa, kadāci pakatiyā, kadāci pāṭihāriyehi	427	
PA_tika-s04_01t:427_8	vattamānehi ca gāmappaveso tathā tathā vinetabbapuggalavasena. Upasaṃharitvāti himavantādīsu	427	
PA_tika-s04_01t:427_9	pupphitarukkhādito ānetvā. Oṇatuṇṇatāya bhūmiyā satthu padanikkhepasamaye samabhāvāpatti,	427	
PA_tika-s04_01t:427_10	sukhasamphassavikasitapadumasampaṭicchanañca suppatiṭṭhitapādatāya nissandaphalaṃ,	4271	
PA_tika-s04_01t:427_11	na iddhinimmānaṃ. Nidassanamattañcetaṃ sakkharākaṭhalakaṇṭakasaṅkukalalādiapagamo	4271	
PA_tika-s04_01t:427_12	sucibhāvāpattīti evamādīnampi tadā labbhanato.	4271	
PA_tika-s04_01t:428_0	Indakhīlassa anto ṭhapitamatteti idaṃ yāvadeva veneyyajanavinayatthāya satthu pāṭihāriyaṃ	428	
PA_tika-s04_01t:428_1	pavattanti katvā vuttaṃ. Dakkhiṇapādeti idaṃ buddhānaṃ sabbapadakkhiṇatāya. “Chabbaṇṇarasmiyo”ti	428	
PA_tika-s04_01t:428_2	vatvāpi “suvaṇṇarasapiñjarāni viyā”ti idaṃ buddhānaṃ sarīre pītābhāya yebhuyyatāya	428	
PA_tika-s04_01t:428_3	vuttaṃ. Madhurenākārena saddaṃ karonti daṭṭhabbasārassa diṭṭhatāya. Bheriādīnaṃ pana	428	
PA_tika-s04_01t:428_4	saddāyanaṃ dhammatāva. Paṭimānentīti “sudullabhaṃ idaṃ ajja amhehi labbhati, ye mayaṃ	428	
PA_tika-s04_01t:428_5	īdisena paṇītena āhārena bhagavantaṃ upaṭṭhahāmā”ti patītamānasā mānenti pūjenti.	428	
PA_tika-s04_01t:428_6	Tesaṃ santānāni oloketvāti tesaṃ tathā upaṭṭhākānaṃ puggalānaṃ atīte etarahi ca pavattacittasantānāni	428	
PA_tika-s04_01t:428_7	oloketvā. Arahatte patiṭṭhahantīti sambandho. Tatthāti vihāre. Gandhamaṇḍalamāḷeti	428	
PA_tika-s04_01t:428_8	catujjātiyagandhena kataparibhaṇḍe maṇḍalamāḷe.	428	
PA_tika-s04_01t:429_0	Dullabhā khaṇasampattīti satipi manussattappaṭilābhe patirūpadesavāsaindriyāvekallasaddhāpaṭilābhādayo	429	
PA_tika-s04_01t:429_1	guṇā dullabhāti attho. Cātumahārājika…pe… vasavattibhavanaṃ gacchantīti idaṃ tattha	429	
PA_tika-s04_01t:429_2	suññavimānāni sandhāya vuttaṃ. Bhagavā gandhakuṭiṃ pavisitvā pacchābhattaṃ tayo bhāge	429	
PA_tika-s04_01t:429_3	katvā paṭhamabhāge sace ākaṅkhati, dakkhiṇena passena sīhaseyyaṃ kappeti. Sace ākaṅkhati,	429	
PA_tika-s04_01t:429_4	buddhāciṇṇaphalasamāpattiṃ samāpajjati. Atha yathākālaparicchedaṃ tato vuṭṭhahitvā	429	
PA_tika-s04_01t:429_5	dutiyabhāge pacchimayāme tatiyakoṭṭhāse viya lokaṃ voloketi veneyyānaṃ ñāṇaparipākaṃ	429	
PA_tika-s04_01t:429_6	passituṃ. Tenāha – “sace ākaṅkhatī”tiādi.	429	
PA_tika-s04_01t:430_0	Kālayuttanti pattakallaṃ, “imissā velāya imassa evaṃ vattabba”nti taṃkālānurūpaṃ.	430	
PA_tika-s04_01t:430_1	Samayayuttanti tasseva vevacanaṃ, aṭṭhuppattianurūpaṃ vā. Samayayuttanti vā ariyasamayasaṃyuttaṃ.	430	
PA_tika-s04_01t:430_2	Desakālānurūpameva hi buddhā bhagavanto dhammaṃ desenti, desentā ca ariyasammataṃ	430	
PA_tika-s04_01t:430_3	paṭiccasamuppādanayaṃ dīpentāva desenti. Atha vā samayayuttanti hetūdāharaṇasahitaṃ.	430	
PA_tika-s04_01t:430_4	Kālena sāpadesañhi bhagavā dhammaṃ deseti, kālaṃ viditvā parisaṃ uyyojeti, na yāva	430	
PA_tika-s04_01t:430_5	samandhakārā dhammaṃ deseti.	430	
PA_tika-s04_01t:431_0	Utuṃ gaṇhāpeti, na pana malaṃ pakkhāletīti adhippāyo. Na hi bhagavato kāye rajojallaṃ	431	
PA_tika-s04_01t:431_1	upalimpatīti. Tato tatoti attano attano divāṭṭhānādito. Okāsaṃ labhamānāti purebhattapacchābhattapurimayāmesu	431	
PA_tika-s04_01t:431_2	okāsaṃ alabhitvā idāni majjhimayāme okāsaṃ labhamānā, bhagavatā vā katokāsatāya okāsaṃ	431	
PA_tika-s04_01t:431_3	labhamānā. Pacchābhattassa tīsu bhāgesu paṭhamabhāge sīhaseyyakappanaṃ ekantikaṃ	431	
PA_tika-s04_01t:431_4	na hotīti āha – “purebhattato paṭṭhāya nisajjāpīḷitassa sarīrassā”ti. Teneva hi tattha	431	
PA_tika-s04_01t:431_5	“sace ākaṅkhatī”ti tadā sīhaseyyakappanassa anibaddhatā vibhāvitā. Kilāsubhāvo parissamo.	431	
PA_tika-s04_01t:431_6	Sīhaseyyaṃ kappeti sarīrassa kilāsubhāvamocanatthanti yojetabbaṃ. Buddhacakkhunā	431	
PA_tika-s04_01t:431_7	lokaṃ voloketīti idaṃ pacchimayāme bhagavato bahulaṃ āciṇṇavasena vuttaṃ. Appekadā	431	
PA_tika-s04_01t:431_8	avasiṭṭhabalañāṇehi sabbaññutaññāṇeneva ca bhagavā tamatthaṃ sādhetīti.	431	
PA_tika-s04_01t:432_0	Imasmiṃyeva kicceti pacchimayāmakicce. Balavatā paccanutāpena saṃvaḍḍhamānena karajakāye	432	
PA_tika-s04_01t:432_1	mahāpariḷāho uppajjatīti āha – “nāmakāye santatte karajakāyo santatto”ti. Nidhānagatanti	432	
PA_tika-s04_01t:432_2	sannicitalohitaṃ sandhāya vuttaṃ. Uṇhaṃ lohitaṃ mukhato uggañchīti lohitaṃ uṇhaṃ	432	
PA_tika-s04_01t:432_3	hutvā mukhato uggañchi. Ṭhānanti bhikkhupaṭiññaṃ. Taṃ pāpaṃ vaḍḍhamānanti bhikkhupaṭiññāya	432	
PA_tika-s04_01t:432_4	avijahitattā tathā pavaḍḍhamānapāpaṃ. Antimavatthuajjhāpannānampi upāyena pavattiyamāno	432	
PA_tika-s04_01t:432_5	yonisomanasikāro sātthako hotiyevāti dassento “jātasaṃvegā”tiādimāha. Aho sallekhitanti	432	
PA_tika-s04_01t:432_6	aho ativiya sallekhena itaṃ pavattaṃ. Kāsāvapajjototi bhikkhūnaṃ bahubhāvato ito	432	
PA_tika-s04_01t:432_7	cito ca vicarantānaṃ tesaṃ kāsāvajutiyā pajjotito. Isivātaparivātoti sīlakkhandhādīnaṃ	432	
PA_tika-s04_01t:432_8	nibbānassa ca esanato isīnaṃ bhikkhūnaṃ guṇagandhena ceva guṇagandhavāsitena sarīragandhena	432	
PA_tika-s04_01t:432_9	ca parito samantato vāyito.	432	
PA_tika-s04_01t:433_0	Dhammasaṃvego uppajji anāvajjanena pubbe tassa atthassa asaṃviditattā. Dhammasaṃvegoti	433	
PA_tika-s04_01t:433_1	ca tādise atthe dhammatāvasena uppajjanakaṃ sahottappañāṇaṃ. Assāsaṭṭhānanti cittassāsakāraṇaṃ	433	
PA_tika-s04_01t:433_2	kammaṭṭhānaṃ. Sabbesaṃ kiccānaṃ pubbabhāgo sabbapubbabhāgo. “Sabbe sattā averā hontū”tiādinā	433	
PA_tika-s04_01t:433_3	hi cittassa paṭṭhānaṃ upaṭṭhānaṃ hitapharaṇaṃ. Itaraṃ ito thokaṃ mahantanti katvā	433	
PA_tika-s04_01t:433_4	idaṃ “cūḷaccharāsaṅghātasutta”nti vuttaṃ. Accharāsaṅghāto vuccati aṅguliphoṭanakkhaṇo	433	
PA_tika-s04_01t:433_5	akkhinimisakālo, yo ekassa akkharassa uccāraṇakkhaṇo. Tenāha – “dve aṅguliyo paharitvā	433	
PA_tika-s04_01t:433_6	saddakaraṇamatta”nti. Sabbasattānaṃ hitapharaṇacittanti sabbesampi sattānaṃ sammadeva	433	
PA_tika-s04_01t:433_7	hitesitavasena pavattacittaṃ. Āvajjento āsevatīti hitesitavasena āvajjento. Āvajjanena	433	
PA_tika-s04_01t:433_8	ābhujantopi āsevati nāma ñāṇavippayuttena. Jānantoti tathā ñāṇamattaṃ uppādentopi.	433	
PA_tika-s04_01t:433_9	Passantoti tathā ñāṇacakkhunā paccakkhato viya vipassantopi. Paccavekkhantoti tamatthaṃ	433	
PA_tika-s04_01t:433_10	pati pati avekkhantopi. Saddhāya adhimuccantotiādi pañcannaṃ indriyānaṃ vasena vuttaṃ.	4331	
PA_tika-s04_01t:433_11	Abhiññeyyantiādi catusaccavasena vuttaṃ. Sabbameva cetaṃ vitthārato, sāmaññena āsevanadassanamevāti	4331	
PA_tika-s04_01t:433_12	idhādhippetameva āsevanatthaṃ dassetuṃ – “idha panā”tiādi vuttaṃ.	4331	
PA_tika-s04_01t:434_0	Arittajjhānoti avirahitajjhāno. Atucchajjhānoti jhānena atuccho. Cāgo vā vevacananti	434	
PA_tika-s04_01t:434_1	āha – “apariccattajjhāno”ti. Viharatīti padassa vibhaṅge āgatanayena atthaṃ dassento	434	
PA_tika-s04_01t:434_2	“viharatīti iriyatī”tiādimāha. Ayaṃ panettha saddattho – viharatīti ettha vi-saddo	434	
PA_tika-s04_01t:434_3	vicchedatthajotano. Haratīti neti, pavattetīti attho, vicchinditvā harati viharatīti	434	
PA_tika-s04_01t:434_4	vuttaṃ hoti. So hi ekaṃ iriyāpathabādhanaṃ aññena iriyāpathena vicchinditvā aparipatantaṃ	434	
PA_tika-s04_01t:434_5	attabhāvaṃ harati pavatteti, tasmā “viharatī”ti vuccati. Iriyatīti ṭhānanisajjādikiriyaṃ	434	
PA_tika-s04_01t:434_6	karonto pavattati. Pavattatīti ṭhānādisamaṅgī hutvā pavattati. Pāletīti ekaṃ iriyāpathabādhanaṃ	434	
PA_tika-s04_01t:434_7	iriyāpathantarehi rakkhanto pāleti. Yapeti yāpetīti tasseva vevacanaṃ. Ekañhi iriyāpathabādhanaṃ	434	
PA_tika-s04_01t:434_8	aññena iriyāpathena vicchinditvā aparipatantaṃ attabhāvaṃ pālento yapeti yāpetīti	434	
PA_tika-s04_01t:434_9	vuccati. Caratīti ṭhānanisajjādīsu aññatarasamaṅgī hutvā pavattati. Iminā padenāti	434	
PA_tika-s04_01t:434_10	“viharatī”ti iminā padena.	4341	
PA_tika-s04_01t:435_0	Iriyāpathavihāroti ettha iriyanaṃ pavattanaṃ iriyā, kāyappayogo kāyikakiriyā. Tassā	435	
PA_tika-s04_01t:435_1	pavattanūpāyabhāvato iriyāya patho iriyāpatho, ṭhānanisajjādi. Na hi ṭhānanisajjādīhi	435	
PA_tika-s04_01t:435_2	avatthāhi vinā kiñci kāyikakiriyaṃ pavattetuṃ sakkā. Ṭhānasamaṅgī vā hi kāyena kiñci	435	
PA_tika-s04_01t:435_3	kareyya, gamanādīsu aññatarasamaṅgī vā. Viharaṇaṃ, viharati etenāti vā vihāro, iriyāpathova	435	
PA_tika-s04_01t:435_4	vihāro iriyāpathavihāro, so ca atthato ṭhānanisajjādiākārappavatto catusantatirūpappabandho	435	
PA_tika-s04_01t:435_5	eva. Ovādānusāsanīnaṃ ekānekavārādivisiṭṭhoyeva bhedo, na pana paramatthato tesaṃ	435	
PA_tika-s04_01t:435_6	nānākaraṇanti dassetuṃ – “paramatthato panā”tiādimāha. Tattha ese eke ekaṭṭhetiādīsu	435	
PA_tika-s04_01t:435_7	eso eko ekatthotiādinā attho veditabbo.	435	
PA_tika-s04_01t:436_0	Raṭṭhassa, raṭṭhato vā laddho piṇḍo raṭṭhapiṇḍo. Tenāha – “ñātiparivaṭṭaṃ pahāyā”tiādi.	436	
PA_tika-s04_01t:436_1	Tattha “amhākamete”ti viññāyantīti ñātī, pitāmahapituputtādivasena parivaṭṭanaṭṭhena	436	
PA_tika-s04_01t:436_2	parivaṭṭo, ñātiyeva parivaṭṭo ñātiparivaṭṭo. Theyyaparibhogo nāma anarahassa paribhogo.	436	
PA_tika-s04_01t:436_3	Bhagavatā hi attano sāsane sīlavato paccayā anuññātā, na dussīlassa. Dāyakānampi	436	
PA_tika-s04_01t:436_4	sīlavato eva pariccāgo, na dussīlassa attano kārānaṃ mahapphalabhāvassa paccāsīsanato.	436	
PA_tika-s04_01t:436_5	Iti satthārā ananuññātattā dāyakehi ca apariccattattā saṅghamajjhepi nisīditvā paribhuñjantassa	436	
PA_tika-s04_01t:436_6	dussīlassa paribhogo theyyāya paribhogo theyyaparibhogo. Iṇavasena paribhogo iṇaparibhogo	436	
PA_tika-s04_01t:436_7	paṭiggāhakato dakkhiṇāvisuddhiyā abhāvato iṇaṃ gahetvā paribhogo viyāti attho.	436	
PA_tika-s04_01t:437_0	Dātabbaṭṭhena dāyaṃ, taṃ ādiyantīti dāyādā, puttānametaṃ adhivacanaṃ, tesaṃ bhāvo	437	
PA_tika-s04_01t:437_1	dāyajjaṃ, dāyajjavasena paribhogo dāyajjaparibhogo, puttabhāvena paribhogoti vuttaṃ	437	
PA_tika-s04_01t:437_2	hoti. Sekkhā hi bhikkhū bhagavato orasaputtā, te pitu santakānaṃ dāyādā hutvā te	437	
PA_tika-s04_01t:437_3	paccaye paribhuñjanti. Kiṃ pana te bhagavato paccaye paribhuñjanti, udāhu gihīnanti?	437	
PA_tika-s04_01t:437_4	Gihīhi dinnāpi bhagavatā anuññātattā bhagavato santakā ananuññātesu sabbena sabbaṃ	437	
PA_tika-s04_01t:437_5	paribhogābhāvato, anuññātesuyeva ca paribhogasambhavato. Dhammadāyādasuttañcettha sādhakaṃ.	437	
PA_tika-s04_01t:438_0	Vītarāgā eva taṇhāya dāsabyaṃ atītattā sāmino hutvā paribhuñjantīti āha – “khīṇāsavassa	438	
PA_tika-s04_01t:438_1	paribhogo sāmiparibhogo nāmā”ti. Avītarāgānañhi taṇhāparavasatāya paccayaparibhoge	438	
PA_tika-s04_01t:438_2	sāmibhāvo natthi, tadabhāvena vītarāgānaṃ tattha sāmibhāvo yathāruciparibhogasambhavato.	438	
PA_tika-s04_01t:438_3	Tathā hi te paṭikūlampi appaṭikūlākārena, appaṭikūlampi paṭikūlākārena, tadubhayampi	438	
PA_tika-s04_01t:438_4	vajjetvā ajjhupekkhanākārena paccaye paribhuñjanti, dāyakānañca manorathaṃ pūrenti.	438	
PA_tika-s04_01t:438_5	Yo panāyaṃ sīlavato paccavekkhitaparibhogo, so iṇaparibhogassa paccanīkattā āṇaṇyaparibhogo	438	
PA_tika-s04_01t:438_6	nāma hoti. Yathā hi iṇāyiko attano ruciyā icchitaṃ desaṃ gantuṃ na labhati, evaṃ	438	
PA_tika-s04_01t:438_7	iṇaparibhogayutto lokato nissarituṃ na labhatīti tappaṭipakkhattā sīlavato paccavekkhitaparibhogo	438	
PA_tika-s04_01t:438_8	“āṇaṇyaparibhogo”ti vuccati, tasmā nippariyāyato catuparibhogavinimutto visuṃyevāyaṃ	438	
PA_tika-s04_01t:438_9	paribhogoti veditabbo. So idha visuṃ na vutto, dāyajjaparibhogeyeva vā saṅgahaṃ gacchati.	438	
PA_tika-s04_01t:438_10	Sīlavāpi hi imāya sikkhāya samannāgatattā “sekho”tveva vuccati. Imesu paribhogesu	4381	
PA_tika-s04_01t:438_11	sāmiparibhogo dāyajjaparibhogo ca ariyānaṃ puthujjanānañca vaṭṭati, iṇaparibhogo	4381	
PA_tika-s04_01t:438_12	na vaṭṭati. Theyyaparibhoge kathāyeva natthi. Kathaṃ panettha sāmiparibhogo dāyajjaparibhogo	4381	
PA_tika-s04_01t:438_13	ca puthujjanānaṃ sambhavati? Upacāravasena. Yo hi puthujjanassapi sallekhappaṭipattiyaṃ	4381	
PA_tika-s04_01t:438_14	ṭhitassa paccayagedhaṃ pahāya tattha anupalittena cittena paribhogo, so sāmiparibhogo	4381	
PA_tika-s04_01t:438_15	viya hoti. Sīlavato pana paccavekkhitaparibhogo dāyajjaparibhogo viya hoti dāyakānaṃ	4381	
PA_tika-s04_01t:438_16	manorathassa avirādhanato. Kalyāṇaputhujjanassa paribhoge vattabbameva natthi tassa	4381	
PA_tika-s04_01t:438_17	sekkhasaṅgahato. Sekkhasuttaṃ hetassa atthassa sādhakaṃ.	4381	
PA_tika-s04_01t:439_0	Imassa bhikkhunoti accharāsaṅghātamattampi kālaṃ mettacittaṃ āsevantassa bhikkhuno.	439	
PA_tika-s04_01t:439_1	Amogho raṭṭhapiṇḍaparibhogoti “ayaṃ pabbajito samaṇo bhikkhūti āmisaṃ dentānaṃ tāya	439	
PA_tika-s04_01t:439_2	mettāsevanāya attano santāne dosamalassa vā tadekaṭṭhānañca pāpadhammānaṃ pabbājanato	439	
PA_tika-s04_01t:439_3	vūpasamanato saṃsāre ca bhayassa sammāva ikkhaṇato ajjhāsayassa avisaṃvādanenassa	439	
PA_tika-s04_01t:439_4	amogho raṭṭhapiṇḍaparibhogo. Mahaṭṭhiyanti mahatthikaṃ mahāpayojanaṃ. Mahapphalanti	439	
PA_tika-s04_01t:439_5	vipulapphalaṃ. Mahānisaṃsanti mahānissandapphalaṃ. Mahājutikanti mahānubhāvaṃ. Mahāvipphāranti	439	
PA_tika-s04_01t:439_6	mahāvitthāraṃ. Ettha ca paṭhamaṃ kāraṇaṃ mettāsevanāya tassa bhikkhuno sāmiādibhāvena	439	
PA_tika-s04_01t:439_7	raṭṭhapiṇḍaparibhogārahatā, dutiyaṃ parehi dinnassa dānassa mahaṭṭhiyabhāvakaraṇaṃ.	439	
PA_tika-s04_01t:439_8	Ko pana vādoti mettāya āsevanamattampi evaṃmahānubhāvaṃ, ko pana vādo bahulīkāre,	439	
PA_tika-s04_01t:439_9	ettha vattabbameva natthī”ti attho.	439	
PA_tika-s04_01t:440	54. Catutthe uppādeti vaḍḍhetīti ettha bhāvanāsaddassa uppādanavaḍḍhanatthatā pubbe vuttā eva.	44	
PA_tika-s04_01t:441_0	55. Pañcame imesu dvīsūti catutthapañcamesu. “Tatiye vuttanayeneva veditabba”nti	441	
PA_tika-s04_01t:441_1	vatvā tathā veditabbataṃ dassetuṃ – “yo hi āsevatī”tiādi vuttaṃ. Tena āsevanābhāvanāmanasikārānaṃ	441	
PA_tika-s04_01t:441_2	atthavisesābhāvamāha. Yadi evaṃ suttantassa desanā kathanti āha – “sammāsambuddho	441	
PA_tika-s04_01t:441_3	panā”tiādi. Yāya dhammadhātuyāti sabbaññutaññāṇamāha. Tena hi dhammānaṃ ākārabhedaṃ	441	
PA_tika-s04_01t:441_4	ñatvā tadanurūpaṃ ekampi dhammaṃ tathā vibhajitvā bhagavā dasseti. Tīhi koṭṭhāsehīti	441	
PA_tika-s04_01t:441_5	āsevanābhāvanāmanasikārabhāgehi. Mettā hi sabbavatthuno mettāyanavasena ānītā sevanā	441	
PA_tika-s04_01t:441_6	āsevanā, tassā vaḍḍhanā bhāvanā, avissajjetvā manasi ṭhapanaṃ manasikāro.	441	
PA_tika-s04_01t:442_0	56. Chaṭṭhe aniyamitavacanaṃ “ime nāmā”ti niyametvā avuttattā. Niyamitavacanaṃ “akusalā”ti	442	
PA_tika-s04_01t:442_1	sarūpeneva vuttattā. Asesato pariyādinnā honti appakassapi akusalabhāgassa aggahitassa	442	
PA_tika-s04_01t:442_2	abhāvato. Akusalaṃ bhajantīti akusalabhāgiyā. Akusalapakkhe bhavāti akusalapakkhikā.	442	
PA_tika-s04_01t:442_3	Tenāha – “akusalāyevā”tiādi. Paṭhamataraṃ gacchatīti paṭhamataraṃ pavattati, paṭhamo	442	
PA_tika-s04_01t:442_4	padhāno hutvā vattatīti attho. Ekuppādādivasena hi ekajjhaṃ pavattamānesu catūsu	442	
PA_tika-s04_01t:442_5	arūpakkhandhesu ayameva paṭhamaṃ uppajjatīti idaṃ natthi, lokuttaramaggesu viya pana	442	
PA_tika-s04_01t:442_6	paññindriyassa, lokiyadhammesu manindriyassa puretarassa bhāvo sātisayoti “sabbete	442	
PA_tika-s04_01t:442_7	manopubbaṅgamā”ti vuttaṃ. Tathā hi abhidhammepi “yasmiṃ samaye kāmāvacaraṃ kusalaṃ	442	
PA_tika-s04_01t:442_8	cittaṃ uppannaṃ hotī”ti cittaṃ pubbaṅgamaṃ jeṭṭhaṃ katvā desanā pavattā. Suttesupi	442	
PA_tika-s04_01t:442_9	vuttaṃ – “manopubbaṅgamā dhammā, chadvārādhipati rājā”ti. Tenāha – “ete hī”tiādi.	442	
PA_tika-s04_01t:442_10	Tesaṃ mano uppādakoti ca yadaggena mano sampayuttadhammānaṃ jeṭṭhako hutvā pavattati,	4421	
PA_tika-s04_01t:442_11	tadaggena te attānaṃ anuvattāpento te tathā uppādento nāma hotīti katvā vuttaṃ. Aṭṭhakathāyaṃ	4421	
PA_tika-s04_01t:442_12	pana cittassa jeṭṭhakabhāvameva sandhāya rājagamanaññāyena sahuppattipi paṭhamuppatti	4421	
PA_tika-s04_01t:442_13	viya katvā vuttāti ayamattho dassito. Anvadevāti eteneva cittassa khaṇavasena paṭhamuppattiyā	4421	
PA_tika-s04_01t:442_14	abhāvo dīpitoti daṭṭhabbo. Tenevāha – “ekatoyevāti attho”ti.	4421	
PA_tika-s04_01t:443	57. Sattame catubhūmakāpi kusalā dhammā kathitāti “ye keci kusalā dhammā”ti anavasesapariyādānato vuttaṃ.	44	
PA_tika-s04_01t:444_0	58. Aṭṭhame idanti liṅgavipallāsena niddeso, nipātapadaṃ vā etaṃ “yadida”ntiādīsu	444	
PA_tika-s04_01t:444_1	viyāti āha – “ayaṃ pamādoti attho”ti. Pamajjanākāroti pamādāpatti. Cittassa vossaggoti	444	
PA_tika-s04_01t:444_2	imesu ettakesu ṭhānesu satiyā aniggaṇhitvā cittassa vossajjanaṃ sativiraho. Vossaggānuppadānanti	444	
PA_tika-s04_01t:444_3	vossaggassa anu anu padānaṃ punappunaṃ vissajjanaṃ. Asakkaccakiriyatāti etesaṃ dānādīnaṃ	444	
PA_tika-s04_01t:444_4	kusaladhammānaṃ pavattane puggalassa vā deyyadhammassa vā asakkaccakiriyā. Satatabhāvo	444	
PA_tika-s04_01t:444_5	sātaccaṃ, sātaccena kiriyā sātaccakiriyā, sāyeva sātaccakiriyatā, na sātaccakiriyatā	444	
PA_tika-s04_01t:444_6	asātaccakiriyatā. Anaṭṭhitakiriyatāti aniṭṭhitakiriyatā nirantaraṃ na anuṭṭhitakiriyatā	444	
PA_tika-s04_01t:444_7	ca. Olīnavuttitāti nirantarakaraṇasaṅkhātassa vipphārassa abhāvena olīnavuttitā.	444	
PA_tika-s04_01t:444_8	Nikkhittachandatāti kusalakiriyāya vīriyachandassa nikkhittabhāvo. Nikkhittadhuratāti	444	
PA_tika-s04_01t:444_9	vīriyadhurassa oropanaṃ, osakkitamānasatāti attho. Anadhiṭṭhānanti kusalakaraṇe appatiṭṭhitabhāvo.	444	
PA_tika-s04_01t:444_10	Ananuyogoti ananuyuñjanaṃ. Kusaladhammesu āsevanādīnaṃ abhāvo anāsevanādayo. Pamādoti	4441	
PA_tika-s04_01t:444_11	sarūpaniddeso. Pamajjanāti ākāraniddeso. Pamajjitattanti bhāvaniddeso. Parihāyantīti	4441	
PA_tika-s04_01t:444_12	iminā pamādassa sāvajjataṃ dasseti. Tayidaṃ lokiyānaṃ vasena, na lokuttarānanti āha	4441	
PA_tika-s04_01t:444_13	– “uppannā…pe… ida”ntiādi.	4441	
PA_tika-s04_01t:445_0	59. Navame na pamajjati etenāti appamādo, pamādassa paṭipakkho satiyā avippavāso.	445	
PA_tika-s04_01t:445_1	Atthato niccaṃ upaṭṭhitāya satiyā etaṃ nāmaṃ. Pamādo pana satiyā satisampajaññassa	445	
PA_tika-s04_01t:445_2	vā paṭipakkhabhūto akusalacittuppādo daṭṭhabbo. Tenāha – “pamādassa paṭipakkhavasena	445	
PA_tika-s04_01t:445_3	vitthārato veditabbo”ti.	445	
PA_tika-s04_01t:446	60. Dasame kucchitaṃ sīdatīti kusīto da-kārassa ta-kāraṃ katvā, tassa bhāvo kosajjaṃ, ālasiyanti attho.	44	
PA_tika-s04_01t:447	Accharāsaṅghātavaggavaṇṇanā niṭṭhitā.	44	
PA_tika-s04_01t:448	7. Vīriyārambhādivaggavaṇṇanā	44	
PA_tika-s04_01t:449_0	61. Sattamassa paṭhame vīrānaṃ kammanti vīriyaṃ, vidhinā vā īrayitabbaṃ pavattetabbanti	449	
PA_tika-s04_01t:449_1	vīriyaṃ, tadeva kusalakiriyāya padhānaṭṭhena ārambho vīriyārambho. Āraddhavīriyatā	449	
PA_tika-s04_01t:449_2	paggahitavīriyatā paripuṇṇavīriyatāti paccekaṃ vīriyatāsaddo yojetabbo.	449	
PA_tika-s04_01t:450_0	62. Dutiye mahatī icchā etassāti mahiccho, tassa bhāvo mahicchatā. Mahāvisayo lobho	450	
PA_tika-s04_01t:450_1	mahālobho mahantānaṃ vatthūnaṃ bahūnañca abhigijjhanato. Itarītarātiādinā pabbajitānaṃ	450	
PA_tika-s04_01t:450_2	uppajjanamahicchatā vuttā. Pañcahi kāmaguṇehītiādi gahaṭṭhānaṃ vasena vuttaṃ. Icchāti	450	
PA_tika-s04_01t:450_3	sabhāvaniddeso. Icchāgatāti icchāpavattā. Mahicchatāti mahāicchatā. Atthato panāyaṃ	450	
PA_tika-s04_01t:450_4	rāgo evāti vuttaṃ – “rāgo sārāgo”tiādi.	450	
PA_tika-s04_01t:451_0	63. Tatiye appicchassāti ettha appa-saddo abhāvattho “appābādho hoti appātaṅko”tiādīsu	451	
PA_tika-s04_01t:451_1	viyāti āha – “anicchassā”ti. Loke pākaṭassa hi akkhirogakucchirogādibhedassa ābādhassa	451	
PA_tika-s04_01t:451_2	abhāvaṃ sandhāya “appābādho”ti vuttaṃ. Idāni vuttamevatthaṃ pākaṭataraṃ kātuṃ “ettha	451	
PA_tika-s04_01t:451_3	hī”tiādi vuttaṃ. Byañjanaṃ sāvasesaṃ viya parittakepi appasaddassa dissamānattā.	451	
PA_tika-s04_01t:451_4	Attho pana niravaseso sabbaso paccayicchāya abhāvassa adhippetattā. Tenāha – “na hī”tiādi.	451	
PA_tika-s04_01t:452_0	Icchāya abhāveneva appiccho nāma hotīti imamatthaṃ pakārantarena dīpetuṃ – “apicā”tiādi	452	
PA_tika-s04_01t:452_1	vuttaṃ. Atricchatā nāma atra atra icchā. Asantaguṇasambhāvanatāya pāpā lāmikā nihīnā	452	
PA_tika-s04_01t:452_2	icchā pāpicchatā. Yāya paccayuppādanatthaṃ attani vijjamānaguṇe sambhāveti, paccayānaṃ	452	
PA_tika-s04_01t:452_3	paṭiggahaṇe ca na mattaṃ jānāti, ayaṃ mahicchatā. Asantaguṇasambhāvanatāti attani	452	
PA_tika-s04_01t:452_4	avijjamānānaṃ guṇānaṃ vijjamānānaṃ viya paresaṃ pakāsanā. Santaguṇasambhāvanatāti	452	
PA_tika-s04_01t:452_5	icchācāre ṭhatvā attani vijjamānasīladhutadhammādiguṇavibhāvanā. Tādisassapi paṭiggahaṇe	452	
PA_tika-s04_01t:452_6	amattaññutāpi hoti, sāpi abhidhamme āgatāyevāti sambandho. Dussantappayoti duttappayo.	452	
PA_tika-s04_01t:453_0	Atilūkhabhāvanti pattacīvaravasena ativiya lūkhabhāvaṃ. Tadassa disvā manussā “ayaṃ	453	
PA_tika-s04_01t:453_1	amaṅgaladivaso, sumbhakasiniddhapattacīvaro ayyo pubbaṅgamo kātabbo”ti cintetvā,	453	
PA_tika-s04_01t:453_2	“bhante, thokaṃ bahi hothā”ti āhaṃsu. Ummujjīti manussānaṃ ajānantānaṃyeva pathaviyaṃ	453	
PA_tika-s04_01t:453_3	nimujjitvā gaṇhantoyeva ummujji. Yadi thero “khīṇāsavabhāvaṃ jānantū”ti iccheyya,	453	
PA_tika-s04_01t:453_4	na naṃ manussā “bahi hothā”ti vadeyyuṃ, khīṇāsavānaṃ pana tathācittameva na uppajjeyya.	453	
PA_tika-s04_01t:454_0	Appicchatāpadhānaṃ puggalādhiṭṭhānaṃ catubbidhaicchāpabhedaṃ dassetvā punapi puggalādhiṭṭhānena	454	
PA_tika-s04_01t:454_1	catubbidhaṃ icchābhedaṃ dassento “aparopi catubbidho appiccho”tiādimāha. Paccayaappicchoti	454	
PA_tika-s04_01t:454_2	paccayesu icchārahito. Dhutaṅgaappicchoti dhutaguṇasambhāvanāya icchārahito. Pariyattiappicchoti	454	
PA_tika-s04_01t:454_3	bahussutasambhāvanāya icchārahito. Adhigamaappicchoti “ariyo”ti sambhāvanāya icchārahito.	454	
PA_tika-s04_01t:454_4	Dāyakassa vasanti appaṃ vā yaṃ dātukāmo bahuṃ vāti dāyakassa cittassa vasaṃ, ajjhāsayanti	454	
PA_tika-s04_01t:454_5	attho. Deyyadhammassa vasanti deyyadhammassa abahubhāvaṃ. Attano thāmanti attano	454	
PA_tika-s04_01t:454_6	pamāṇaṃ. Yattakena attā yāpeti, tattakasseva gahaṇaṃ. Yadi hītiādi saṅkhepato vuttassa	454	
PA_tika-s04_01t:454_7	atthassa vivaraṇaṃ. Pamāṇenevāti yāpanappamāṇeneva.	454	
PA_tika-s04_01t:455_0	Ekabhikkhupi nāññāsīti sosānikavatte sammadeva vattitattā ekopi bhikkhu na aññāsi.	455	
PA_tika-s04_01t:455_1	Abbokiṇṇanti avicchedaṃ. Dutiyo maṃ jāneyyāti dutiyo sahāyabhūtopi yathā maṃ jānituṃ	455	
PA_tika-s04_01t:455_2	na sakkuṇeyya, tathā saṭṭhi vassāni nirantaraṃ susāne vasāmi, tasmā ahaṃ aho sosānikuttamo.	455	
PA_tika-s04_01t:455_3	Upakāro hutvāti uggahaparipucchādīhi pariyattidhammavasena upakāro hutvā. Dhammakathāya	455	
PA_tika-s04_01t:455_4	janapadaṃ khobhetvāti lomahaṃsanasādhukāradānacelukkhepādivasena sannipatitaṃ itarañca	455	
PA_tika-s04_01t:455_5	“kathaṃ nu kho appaṃ ayyassa santike dhammaṃ sossāmā”ti kolāhalavasena mahājanaṃ	455	
PA_tika-s04_01t:455_6	khobhetvā? Yadi thero bahussutabhāvaṃ jānāpetuṃ iccheyya, pubbeva janapadaṃ khobhento	455	
PA_tika-s04_01t:455_7	dhammaṃ katheyya. Gatoti “ayaṃ so, yena rattiyaṃ dhammakathā katā”ti jānanabhāvena	455	
PA_tika-s04_01t:455_8	pariyattiappicchatāya purāruṇāva gato.	455	
PA_tika-s04_01t:456_0	Tayo kulaputtā viyāti pācīnavaṃsadāye sāmaggivāsaṃvuṭṭhā anuruddho, nandiyo, kimiloti	456	
PA_tika-s04_01t:456_1	ime tayo kulaputtā viya. Etesupi hi anuruddhattherena bhagavatā “atthi pana vo anuruddhā	456	
PA_tika-s04_01t:456_2	evaṃ appamattānaṃ ātāpīnaṃ pahitattānaṃ viharantānaṃ uttarimanussadhammo alamariyañāṇadassanaviseso	456	
PA_tika-s04_01t:456_3	adhigato phāsuvihāro”ti puṭṭhena “idha pana mayaṃ, bhante, yāvadeva ākaṅkhāma, vivicceva	456	
PA_tika-s04_01t:456_4	kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ	456	
PA_tika-s04_01t:456_5	jhānaṃ upasampajja viharāmā”tiādinā anupubbavihārasamāpattīsu ārocitāsu itare therā	456	
PA_tika-s04_01t:456_6	na icchiṃsu. Tathā hi te pakkante bhagavati āyasmantaṃ anuruddhaṃ etadavocuṃ – “kinnu	456	
PA_tika-s04_01t:456_7	mayaṃ āyasmato anuruddhassa evamārocimha ‘imāsañca imāsañca vihārasamāpattīnaṃ mayaṃ	456	
PA_tika-s04_01t:456_8	lābhino’ti? Yaṃ no āyasmā anuruddho bhagavato sammukhāpi āsavānaṃ khayaṃ pakāsetī”ti?	456	
PA_tika-s04_01t:456_9	Ghaṭīkāropi attano ariyabhāve kikissa rañño bhagavatā ārocite na attamano ahosi?	456	
PA_tika-s04_01t:456_10	Tenāha – “ghaṭīkārakumbhakāro viyā”ti. Imasmiṃ panattheti “yathayidaṃ, bhikkhave,	4561	
PA_tika-s04_01t:456_11	appicchatā”ti vutte appicchatāsaṅkhāte atthe. Balavaalobhenāti daḷhatarappavattikena alobhena.	4561	
PA_tika-s04_01t:457	64. Catutthe natthi etassa santuṭṭhīti asantuṭṭhi, tassa bhāvo asantuṭṭhitā. Taṃ pana sarūpato dassento “asantuṭṭhe puggale…pe… lobho”ti āha. Sevantassātiādīni aññamaññavevacanāni.	45	
PA_tika-s04_01t:458_0	65-67. Pañcame tussanaṃ tuṭṭhi, samaṃ, sakena, santena vā tuṭṭhi etassāti santuṭṭhi,	458	
PA_tika-s04_01t:458_1	tassa bhāvo santuṭṭhitā. Yassa santosassa atthitāya bhikkhu “santuṭṭho”ti vuccati,	458	
PA_tika-s04_01t:458_2	taṃ dassento “itarītarapaccayasantosena samannāgatassā”ti āha – cīvarādike yattha	458	
PA_tika-s04_01t:458_3	katthaci kappiye paccaye santussanena samaṅgībhūtassāti attho. Atha vā itaraṃ vuccati	458	
PA_tika-s04_01t:458_4	hīnaṃ paṇītato aññattā, tathā paṇītampi itaraṃ hīnato aññattā. Apekkhāsiddhā hi itaratā.	458	
PA_tika-s04_01t:458_5	Iti yena dhammena hīnena vā paṇītena vā cīvarādipaccayena santussati, so tathā pavatto	458	
PA_tika-s04_01t:458_6	alobho itarītarapaccayasantoso, tena samannāgatassa. Yathālābhaṃ attano lābhānurūpaṃ	458	
PA_tika-s04_01t:458_7	santoso yathālābhasantoso. Sesapadadvayepi eseva nayo. Labbhatīti vā lābho, yo yo	458	
PA_tika-s04_01t:458_8	lābho yathālābho, tena santoso yathālābhasantoso. Balanti kāyabalaṃ. Sāruppanti bhikkhuno anucchavikatā.	458	
PA_tika-s04_01t:459_0	Yathāladdhato aññassa apatthanā nāma siyā appicchatāpi pavattiākāroti tato vinivecitameva	459	
PA_tika-s04_01t:459_1	santosassa sarūpaṃ dassento “labhantopi na gaṇhātī”ti āha. Taṃ parivattetvā pakatidubbalādīnaṃ	459	
PA_tika-s04_01t:459_2	garucīvaraṃ aphāsubhāvāvahaṃ sarīrakhedāvahañca hotīti payojanavasena na atricchatādivasena	459	
PA_tika-s04_01t:459_3	taṃ parivattetvā lahukacīvaraparibhogo santosavirodhi na hotīti āha – “lahukena yāpentopi	459	
PA_tika-s04_01t:459_4	santuṭṭhova hotī”ti. Mahagghacīvaraṃ bahūni vā cīvarāni labhitvā tāni vissajjetvā	459	
PA_tika-s04_01t:459_5	tadaññassa gahaṇaṃ yathāsāruppanaye ṭhitattā na santosavirodhīti āha – “tesaṃ…pe…	459	
PA_tika-s04_01t:459_6	dhārentopi santuṭṭhova hotī”ti. Evaṃ sesapaccayesupi yathāsāruppaniddese api-saddaggahaṇe	459	
PA_tika-s04_01t:459_7	adhippāyo veditabbo. Muttaharītakanti gomuttaparibhāvitaṃ, pūtibhāvena vā chaḍḍitaṃ	459	
PA_tika-s04_01t:459_8	harītakaṃ. Buddhādīhi vaṇṇitanti appicchatāsantuṭṭhīsu bhikkhū niyojetuṃ “pūtimuttabhesajjaṃ	459	
PA_tika-s04_01t:459_9	nissāya pabbajjā”tiādinā buddhādīhi pasatthaṃ. Paramasantuṭṭhova hoti paramena ukkaṃsagatena	459	
PA_tika-s04_01t:459_10	santosena samannāgatattā. Yathāsāruppasantosova aggoti tattha tattha bhikkhu sāruppaṃyeva	4591	
PA_tika-s04_01t:459_11	nissāya santussanavasena pavattanato aggo. Chaṭṭhasattamesu natthi vattabbaṃ.	4591	
PA_tika-s04_01t:460	68-69. Aṭṭhamanavamesu na sampajānātīti asampajāno, tassa bhāvo asampajaññaṃ. Vuttappaṭipakkhena sampajaññaṃ veditabbaṃ.	46	
PA_tika-s04_01t:461_0	70. Dasame pāpamittā devadattasadisā. Te hi hīnācāratāya, dukkhassa vā sampāpakatāya	461	
PA_tika-s04_01t:461_1	“pāpā”ti vuccanti. Tenākārena pavattānanti yo pāpamittassa khanti ruci adhimutti	461	
PA_tika-s04_01t:461_2	tanninnatātaṃsampavaṅkatādiākāro, tenākārena pavattānaṃ. Catunnaṃ khandhānamevetaṃ	461	
PA_tika-s04_01t:461_3	nāmanti catunnaṃ arūpakkhandhānaṃ “pāpamittatā”ti etaṃ nāmaṃ. Yasmā assaddhiyādipāpadhammasamannāgatā	461	
PA_tika-s04_01t:461_4	puggalā visesato pāpā puññadhammavimokkhatāya, te yassa mittā sahāyā, so pāpamitto,	461	
PA_tika-s04_01t:461_5	tassa bhāvo pāpamittatā. Tenāha – “ye te puggalā assaddhā”tiādi.	461	
PA_tika-s04_01t:462	Vīriyārambhādivaggavaṇṇanā niṭṭhitā.	46	
PA_tika-s04_01t:463	8. Kalyāṇamittādivaggavaṇṇanā	46	
PA_tika-s04_01t:464	71. Aṭṭhamassa paṭhame buddhā, sāriputtādayo vā kalyāṇamittā. Vuttapaṭipakkhanayenāti “pāpamittatā”ti pade vuttassa paṭipakkhanayena.	46	
PA_tika-s04_01t:465	72-73. Dutiye yogoti samaṅgībhāvo. Payogoti payuñjanaṃ paṭipatti. Ayogoti asamaṅgībhāvo. Appayogoti appayuñjanaṃ appaṭipatti. Anuyogenāti anuyogahetu.	46	
PA_tika-s04_01t:466_0	74. Catutthe bujjhanakasattassāti catunnaṃ ariyasaccānaṃ paṭivijjhanakapuggalassa.	466	
PA_tika-s04_01t:466_1	Aṅgabhūtāti tasseva paṭivedhassa kāraṇabhūtā. Ettha ca cattāri ariyasaccāni bujjhati,	466	
PA_tika-s04_01t:466_2	aññāṇaniddāya vāpi bujjhatīti bodhīti laddhanāmo ariyasāvako bujjhanakasatto, tassa	466	
PA_tika-s04_01t:466_3	bujjhanakasattassa. Bodhiyāti tassā dhammasāmaggisaṅkhātāya bodhiyā. Bujjhanaṭṭhena	466	
PA_tika-s04_01t:466_4	bodhiyo, bodhiyo eva saccasampaṭibodhassa aṅgāti vuttaṃ. “Bujjhantīti bojjhaṅgā”ti.	466	
PA_tika-s04_01t:466_5	Vipassanādīnaṃ kāraṇānaṃ bujjhitabbānañca saccānaṃ anurūpaṃ bujjhanato anubujjhantīti	466	
PA_tika-s04_01t:466_6	bojjhaṅgā, paṭimukhaṃ paccakkhabhāvena abhimukhaṃ bujjhanato paṭibujjhantīti bojjhaṅgā,	466	
PA_tika-s04_01t:466_7	sammā aviparītato bujjhanato sambujjhantīti bojjhaṅgāti evaṃ atthavisesadīpakehi	466	
PA_tika-s04_01t:466_8	upasaggehi anubujjhantītiādi vuttaṃ. Bodhisaddo sabbavisesayuttaṃ bujjhanasāmaññena	466	
PA_tika-s04_01t:466_9	saṅgaṇhāti. Bodhāya saṃvattantīti iminā tassā dhammasāmaggiyā bujjhanassa ekantakāraṇataṃ	466	
PA_tika-s04_01t:466_10	dasseti. Evaṃ panetaṃ padaṃ vibhattamevāti vuttappakārena etaṃ “bojjhaṅgā”ti padaṃ	4661	
PA_tika-s04_01t:466_11	niddese paṭisambhidāmagge vibhattameva.	4661	
PA_tika-s04_01t:467_0	75. Pañcame yāthāvasarasabhūmīti yāthāvato sakiccakaraṇabhūmi. Sāti yāthāvasarasabhūmi.	467	
PA_tika-s04_01t:467_1	Vipassanāti balavavipassanā. Keci “bhaṅgañāṇato paṭṭhāyā”ti vadanti. Vipassanāya	467	
PA_tika-s04_01t:467_2	pādakajjhāne ca satiādayo bojjhaṅgapakkhikā eva pariyāyabodhipakkhiyabhāvato. Tatthātiādi	467	
PA_tika-s04_01t:467_3	catubbidhānaṃ bojjhaṅgānaṃ bhūmivibhāgadassanaṃ.	467	
PA_tika-s04_01t:468_0	76. Chaṭṭhe tesaṃ antareti tesaṃ bhikkhūnaṃ antare. Kāmaṃ saṅgītiāruḷhavasena appakamidaṃ	468	
PA_tika-s04_01t:468_1	suttapadaṃ, bhagavā panettha sannipatitaparisāya ajjhāsayānurūpaṃ vitthārikaṃ karotīti	468	
PA_tika-s04_01t:468_2	katvā idaṃ vuttaṃ – “mahatī desanā bhavissatī”ti. Gāmanigamādikathā natthīti tassā	468	
PA_tika-s04_01t:468_3	kathāya atiracchānakathābhāvamāhu. Tathā hi sā pubbe bahuñātikaṃ ahosi bahupakkhaṃ,	468	
PA_tika-s04_01t:468_4	idāni appañātikaṃ appapakkhanti aniccatāmukhena niyyānikapakkhikā jātā. Etāyāti yathāvuttāya	468	
PA_tika-s04_01t:468_5	parihāniyā. Patikiṭṭhanti nihīnaṃ. Mama sāsaneti idaṃ kammassakatajjhānapaññānampi	468	
PA_tika-s04_01t:468_6	visesanameva. Tadubhayampi hi bāhirakānaṃ tappaññādvayato sātisayameva sabbaññubuddhānaṃ	468	
PA_tika-s04_01t:468_7	desanāya laddhavisesato vivaṭṭūpanissayato ca.	468	
PA_tika-s04_01t:469_0	77. Sattame tesaṃ cittācāraṃ ñatvāti tathā kathentānaṃ tesaṃ bhikkhūnaṃ tattha upagamanena	469	
PA_tika-s04_01t:469_1	attano desanāya bhājanabhūtaṃ cittappavattiṃ ñatvā. Kammassakatādīti ādisaddena jhānapaññādīnaṃ	469	
PA_tika-s04_01t:469_2	catunnampi paññānaṃ gahaṇaṃ.	469	
PA_tika-s04_01t:470	78-80. Aṭṭhamādīsu heṭṭhā vuttanayenevāti “yā esa mama sāsane”tiādinā heṭṭhā vuttanayeneva. Sesamettha uttānatthameva.	47	
PA_tika-s04_01t:471	Kalyāṇamittādivaggavaṇṇanā niṭṭhitā.	47	
PA_tika-s04_01t:472	81-82. Navame vagge natthi vattabbaṃ.	47	
PA_tika-s04_01t:473	10. Dutiyapamādādivaggavaṇṇanā	47	
PA_tika-s04_01t:474_0	98-115. Dasame vagge ajjhattasantāne bhavaṃ ajjhattikaṃ. Ajjhattasantānato bahiddhā	474	
PA_tika-s04_01t:474_1	bhavaṃ bāhiraṃ. Vuttapaṭipakkhanayenāti “avināsāyā”ti evamādinā attho gahetabbo.	474	
PA_tika-s04_01t:474_2	Catukkoṭiketi “anuyogo akusalānaṃ, ananuyogo kusalānaṃ, anuyogo kusalānaṃ, ananuyogo	474	
PA_tika-s04_01t:474_3	akusalāna”nti evaṃ pariyosānasutte āgatanayaṃ gahetvā “nāhaṃ, bhikkhave, aññaṃ ekadhammampi	474	
PA_tika-s04_01t:474_4	samanupassāmī”tiādinā āgatasuttānaṃ samaññā jātā.	474	
PA_tika-s04_01t:475_0	130. Suttantanaye yathācodanā saṃkilesadhammānaṃ vipariyesanaṃ, taṃtaṃdhammakoṭṭhāsānañca	475	
PA_tika-s04_01t:475_1	ūnato adhikato ca pavedanaṃ adhammaṃ dhammoti dīpanaṃ. Tesaṃyeva pana aviparītato	475	
PA_tika-s04_01t:475_2	anūnādhikato ca pavedanaṃ dhammaṃ dhammoti dīpanaṃ. Evaṃ vinayappaṭipattiyā ayathāvidhippavedanaṃ	475	
PA_tika-s04_01t:475_3	adhammaṃ dhammoti dīpanaṃ. Yathāvidhippavedanaṃ dhammaṃ dhammoti dīpanaṃ. Suttantanayena	475	
PA_tika-s04_01t:475_4	pañcavidho saṃvaravinayo pahānavinayo ca vinayo, tappaṭipakkhena avinayo. Vinayanayena	475	
PA_tika-s04_01t:475_5	vatthusampadādinā yathāvidhippaṭipatti eva vinayo, tabbipariyāyena avinayo veditabbo.	475	
PA_tika-s04_01t:475_6	Tiṃsa nissaggiyā pācittiyāti ettha iti-saddo ādyattho. Tena dvenavuti pācittiyā,	475	
PA_tika-s04_01t:475_7	cattāro pāṭidesaniyā, satta adhikaraṇasamathāti imesaṃ saṅgaho. Ekatiṃsa nissaggiyāti	475	
PA_tika-s04_01t:475_8	ettha “tenavuti pācittiyā”tiādinā vattabbaṃ. Sesamettha suviññeyyameva.	475	
PA_tika-s04_01t:476_0	Adhigantabbato adhigamo, maggaphalāni. Nibbānaṃ pana antaradhānābhāvato idha na gayhati.	476	
PA_tika-s04_01t:476_1	Paṭipajjanaṃ paṭipatti, sikkhattayasamāyogo. Paṭipajjitabbato vā paṭipatti. Pariyāpuṇitabbato	476	
PA_tika-s04_01t:476_2	pariyatti, piṭakattayaṃ. Maggaggahaṇena gahitāpi tatiyavijjāchaṭṭhābhiññā vijjābhiññāsāmaññato	476	
PA_tika-s04_01t:476_3	“tisso vijjā cha abhiññā”ti punapi gahitā. Tato paraṃ cha abhiññāti vassasahassato	476	
PA_tika-s04_01t:476_4	paraṃ cha abhiññā nibbattetuṃ sakkonti, na paṭisambhidāti adhippāyo. Tatoti abhiññākālato	476	
PA_tika-s04_01t:476_5	pacchā. Tāti abhiññāyo. Pubbabhāge jhānasinehābhāvena kevalāya vipassanāya ṭhatvā	476	
PA_tika-s04_01t:476_6	aggaphalappattā sukkhavipassakā nāma, maggakkhaṇe pana “jhānasineho natthī”ti na	476	
PA_tika-s04_01t:476_7	vattabbo “samathavipassanaṃ yuganaddhaṃ bhāvetī”ti vacanato. Pacchimakassāti sabbapacchimassa.	476	
PA_tika-s04_01t:476_8	Kiñcāpi ariyo aparihānadhammo, sotāpannassa pana uddhaṃ jīvitapariyādānā adhigatadhammo	476	
PA_tika-s04_01t:476_9	uppanno nāma natthi, paccayasāmaggiyā asati yāva uparivisesaṃ nibbattetuṃ na sakkonti,	476	
PA_tika-s04_01t:476_10	tāva adhigamassa asambhavo evāti āha – “sotāpannassa…pe… nāma hotī”ti. Tassidaṃ manussalokavasena	4761	
PA_tika-s04_01t:476_11	vuttanti daṭṭhabbaṃ.	4761	
PA_tika-s04_01t:477_0	Na codentīti aññamaññasmiṃ vijjamānaṃ dosaṃ jānantāpi na codenti na sārenti. Akukkuccakā	477	
PA_tika-s04_01t:477_1	hontīti kukkuccaṃ na uppādenti. “Asakkaccakārino hontī”ti ca paṭhanti, sāthalikatāya	477	
PA_tika-s04_01t:477_2	sikkhāsu asakkaccakārino hontīti attho. Bhikkhūnaṃ satepi sahassepi dharamāneti idaṃ	477	
PA_tika-s04_01t:477_3	bāhullavasena vuttaṃ. Antimavatthuanajjhāpannesu katipayamattesupi bhikkhūsu dharantesu,	477	
PA_tika-s04_01t:477_4	ekasmiṃ vā dharante paṭipatti anantarahitā eva nāma hoti. Tenevāha – “pacchimakassa…pe… antarahitā hotī”ti.	477	
PA_tika-s04_01t:478_0	Antevāsike gahetunti antevāsike saṅgahetuṃ. Atthavasenāti aṭṭhakathāvasena. Matthakato	478	
PA_tika-s04_01t:478_1	paṭṭhāyāti uparito paṭṭhāya. Uposathakkhandhakamattanti vinayamātikāpāḷimāha. Āḷavakapañhādīnaṃ	478	
PA_tika-s04_01t:478_2	viya devesu pariyattiyā pavatti appamāṇanti āha – “manussesū”ti.	478	
PA_tika-s04_01t:479_0	Oṭṭhaṭṭhivaṇṇanti oṭṭhānaṃ aṭṭhivaṇṇaṃ, dantakasāvaṃ ekaṃ vā dve vā vāre rajitvā	479	
PA_tika-s04_01t:479_1	dantavaṇṇaṃ katvā dhārentīti vuttaṃ hoti. Kesesu vā allīyāpentīti tena kāsāvakhaṇḍena	479	
PA_tika-s04_01t:479_2	kese bandhantā allīyāpenti. Bhikkhugottassa abhibhavanato vināsanato gotrabhuno.	479	
PA_tika-s04_01t:479_3	Atha vā gottaṃ vuccati sādhāraṇaṃ nāmaṃ, mattasaddo luttaniddiṭṭho, tasmā “samaṇā”ti	479	
PA_tika-s04_01t:479_4	gottamattaṃ anubhavanti dhārentīti gotrabhuno, nāmamattasamaṇāti attho. Kāsāvagatakaṇṭhatāya,	479	
PA_tika-s04_01t:479_5	kāsāvaggahaṇahetuuppajjanakasokatāya vā kāsāvakaṇṭhā. Saṅghagatanti saṅghaṃ uddissa	479	
PA_tika-s04_01t:479_6	dinnattā saṅghagataṃ. Taṃ sarīranti taṃ dhātusarīraṃ.	479	
PA_tika-s04_01t:480_0	Tenevāti pariyattiantaradhānamūlakattā eva itaraantaradhānassa. Sakko devarājā chātakabhaye	480	
PA_tika-s04_01t:480_1	paratīragamanāya bhikkhū ussukkamakāsīti adhippāyo. Neti ubhayepi paṃsukūlikatthere	480	
PA_tika-s04_01t:480_2	dhammakathikatthere ca. Therāti tattha ṭhitā sakkhibhūtā therā. Dhammakathikattherā	480	
PA_tika-s04_01t:480_3	“yāva tiṭṭhanti suttantā…pe… yogakkhemā na dhaṃsatī”ti idaṃ suttaṃ āharitvā “suttante	480	
PA_tika-s04_01t:480_4	rakkhite sante, paṭipatti hoti rakkhitā”ti iminā vacanena paṃsukūlikatthere appaṭibhāne	480	
PA_tika-s04_01t:480_5	akaṃsu. Idāni pariyattiyā anantaradhānameva itaresaṃ anantaradhānahetūti imamatthaṃ	480	
PA_tika-s04_01t:480_6	byatirekato anvayato ca upamāhi vibhāvetuṃ “yathā hī”tiādi vuttaṃ. Taṃ suviññeyyameva.	480	
PA_tika-s04_01t:481	Dutiyapamādādivaggavaṇṇanā niṭṭhitā.	48	
PA_tika-s04_01t:482	140-150. Ekādasamadvādasamavaggā suviññeyyā eva.	48	
PA_tika-s04_01t:483	13. Ekapuggalavaggavaṇṇanā	48	
PA_tika-s04_01t:484_0	170. Ekapuggalassāti ekapuggalavaggassa. Tenāha – “paṭhame”ti. Ekoti gaṇanaparicchedo,	484	
PA_tika-s04_01t:484_1	tato eva dutiyādipaṭikkhepattho. Padhānāsahāyatthopi ekasaddo hotīti tannivattanatthaṃ	484	
PA_tika-s04_01t:484_2	“gaṇanaparicchedo”ti āha. Sammutiyā desanā sammutidesanā. Paramatthassa desanā paramatthadesanā.	484	
PA_tika-s04_01t:484_3	Tatthāti sammutiparamatthadesanāsu, na sammutiparamatthesu. Tenāha – “evarūpā sammutidesanā,	484	
PA_tika-s04_01t:484_4	evarūpā paramatthadesanā”ti. Tatridaṃ sammutiparamatthānaṃ lakkhaṇaṃ – yasmiṃ bhinne,	484	
PA_tika-s04_01t:484_5	buddhiyā vā avayavavinibbhoge kate na taṃsamaññā, sā ghaṭapaṭādippabhedā sammuti,	484	
PA_tika-s04_01t:484_6	tabbipariyāyena paramatthā. Na hi kakkhaḷaphusanādisabhāve so nayo labbhati. Tattha	484	
PA_tika-s04_01t:484_7	rūpādidhammasamūhaṃ santānavasena pavattamānaṃ upādāya puggalavohāroti puggaloti	484	
PA_tika-s04_01t:484_8	sammutidesanā. Sesapadesupi eseva nayo. Uppādavayavanto sabhāvadhammā na niccāti	484	
PA_tika-s04_01t:484_9	aniccāti āha – “aniccanti paramatthadesanā”ti. Esa nayo sesapadesupi. Nanu khandhadesanāpi	484	
PA_tika-s04_01t:484_10	sammutidesanāva. Rāsaṭṭho vā hi khandhaṭṭho koṭṭhāsaṭṭho vāti? Saccametaṃ, ayaṃ pana	4841	
PA_tika-s04_01t:484_11	khandhasamaññā phassādīsu pavattatajjāpaññatti viya paramatthasannissayā tassa āsannatarā,	4841	
PA_tika-s04_01t:484_12	puggalasamaññādayo viya na dūreti paramatthasaṅgahā vuttā. Khandhasīsena vā tadupādānasabhāvadhammā	4841	
PA_tika-s04_01t:484_13	eva gahitā. Nanu ca sabhāvadhammā sabbepi sammutimukheneva desanaṃ ārohanti, na samukhenāti	4841	
PA_tika-s04_01t:484_14	sabbāpi desanā sammutidesanāva siyāti? Nayidamevaṃ, desetabbadhammavibhāgena desanāvibhāgassa	4841	
PA_tika-s04_01t:484_15	adhippetattā. Na hi saddo kenaci pavattinimittena vinā atthaṃ pakāsetīti.	4841	
PA_tika-s04_01t:485_0	Sammutivasena desanaṃ sutvāti “idhekacco puggalo attantapo hoti attaparitāpānuyogamanuyutto”tiādinā	485	
PA_tika-s04_01t:485_1	sammutimukhena pavattitadesanaṃ sutamayañāṇuppādavasena sutvā. Atthaṃ paṭivijjhitvāti	485	
PA_tika-s04_01t:485_2	tadanusārena catusaccasaṅkhātaṃ atthaṃ saha vipassanāya maggapaññāya paṭivijjhitvā.	485	
PA_tika-s04_01t:485_3	Mohaṃ pahāyāti tadekaṭṭhakilesehi saddhiṃ anavasesaṃ mohaṃ pajahitvā. Visesanti aggaphalanibbānasaṅkhātaṃ	485	
PA_tika-s04_01t:485_4	visesaṃ. Tesanti tādisānaṃ veneyyānaṃ. Paramatthavasenāti “pañcimāni, bhikkhave,	485	
PA_tika-s04_01t:485_5	indriyānī”tiādinā paramatthadhammavasena. Sesaṃ anantaranaye vuttasadisameva.	485	
PA_tika-s04_01t:486_0	Tatrāti tassaṃ sammutivasena paramatthavasena ca desanāyaṃ. Desabhāsākusaloti nānādesabhāsāsu	486	
PA_tika-s04_01t:486_1	kusalo. Tiṇṇaṃ vedānanti nidassanamattaṃ, tiṇṇaṃ vedānaṃ sippuggahaṇaṭṭhānānampīti	486	
PA_tika-s04_01t:486_2	adhippāyo. Teneva sippuggahaṇaṃ parato vakkhati. Sippāni vā vijjāṭṭhānabhāvena vedantogadhāni	486	
PA_tika-s04_01t:486_3	katvā “tiṇṇaṃ vedāna”nti vuttaṃ. Kathetabbabhāvena ṭhitāni, na katthaci sannicitabhāvenāti	486	
PA_tika-s04_01t:486_4	vedānampi kathetabbabhāveneva ṭhānaṃ dīpento “guhā tīṇi nihitā na gayhantī”tiādimicchāvādaṃ	486	
PA_tika-s04_01t:486_5	paṭikkhipati. Nānāvidhā desabhāsā etesanti nānādesabhāsā.	486	
PA_tika-s04_01t:487_0	Paramo uttamo attho paramattho, dhammānaṃ yathābhūtasabhāvo. Lokasaṅketamattasiddhā	487	
PA_tika-s04_01t:487_1	sammuti. Yadi evaṃ kathaṃ sammutikathāya saccatāti āha – “lokasammutikāraṇā”ti, lokasamaññaṃ	487	
PA_tika-s04_01t:487_2	nissāya pavattanatoti attho. Lokasamaññā hi abhinivesena viññeyyā, nāññāpanā ekaccassa	487	
PA_tika-s04_01t:487_3	sutassa sāvanā viya na musā anatidhāvitabbato tassā. Tenāha bhagavā – “janapadaniruttiṃ	487	
PA_tika-s04_01t:487_4	nābhiniveseyya, samaññaṃ nātidhāvaye”ti. Dhammānanti sabhāvadhammānaṃ. Bhūtakāraṇāti	487	
PA_tika-s04_01t:487_5	yathābhūtakāraṇā yathābhūtaṃ nissāya pavattanato. Sammutiṃ voharantassāti “puggalo,	487	
PA_tika-s04_01t:487_6	satto”tiādinā lokasamaññaṃ kathentassa.	487	
PA_tika-s04_01t:488_0	Hirottappadīpanatthanti lokapālanakicce hirottappadhamme kiccato pakāsetuṃ. Tesañhi	488	
PA_tika-s04_01t:488_1	kiccaṃ sattasantāne eva pākaṭaṃ hotīti puggalādhiṭṭhānāya kathāya taṃ vattabbaṃ.	488	
PA_tika-s04_01t:488_2	Esa nayo sesesupi. Yasmiñhi cittuppāde kammaṃ uppannaṃ, taṃsantāne eva tassa phalassa	488	
PA_tika-s04_01t:488_3	uppatti kammassakatā. Evañhi kataviññāṇanāso akatāgamo ca natthīti sā puggalādhiṭṭhānāya	488	
PA_tika-s04_01t:488_4	eva desanāya dīpetabbā. Tehi sattehi kātabbapuññakiriyā paccattapurisakāro. Sopi	488	
PA_tika-s04_01t:488_5	santānavasena niṭṭhapetabbato puggalādhiṭṭhānāya eva kathāya dīpetabbo. Ānantariyadīpanatthanti	488	
PA_tika-s04_01t:488_6	cutianantaraṃ phalaṃ anantaraṃ nāma, tasmiṃ anantare niyuttāni taṃnibbattanena anantarakaraṇasīlāni,	488	
PA_tika-s04_01t:488_7	anantarakaraṇapayojanāni vāti ānantariyāni, mātughātādīni, tesaṃ dīpanatthaṃ. Tānipi	488	
PA_tika-s04_01t:488_8	hi santānavasena niṭṭhapetabbato “mātaraṃ jīvitā voropetī”tiādinā puggalādhiṭṭhānāya	488	
PA_tika-s04_01t:488_9	eva kathāya dīpetabbāni, tathā “so mettāsahagatena cetasā ekaṃ disaṃ pharitvā viharatī”tiādinā	488	
PA_tika-s04_01t:488_10	“so anekavihitaṃ pubbenivāsaṃ anussarati ekampi jāti”ntiādinā, “atthi dakkhiṇā dāyakato	4881	
PA_tika-s04_01t:488_11	visujjhati, no paṭiggāhakato”tiādinā ca pavattā brahmavihārapubbenivāsadakkhiṇāvisuddhikathā	4881	
PA_tika-s04_01t:488_12	puggalādhiṭṭhānā eva katvā dīpetabbā sattasantānavisayattā. “Aṭṭha purisapuggalā	4881	
PA_tika-s04_01t:488_13	na samayavimutto puggalo”tiādinā ca paramatthakathaṃ kathentopi lokasammutiyā appahānatthaṃ	4881	
PA_tika-s04_01t:488_14	puggalakathaṃ katheti. Etena vuttāvasesāya kathāya puggalādhiṭṭhānabhāve payojanaṃ	4881	
PA_tika-s04_01t:488_15	sāmaññavasena saṅgahitanti daṭṭhabbaṃ. Kāmañcetaṃ sabbaṃ apariññātavatthukānaṃ vasena	4881	
PA_tika-s04_01t:488_16	vuttaṃ, pariññātavatthukānampi pana evaṃ desanā sukhāvahā hoti.	4881	
PA_tika-s04_01t:489_0	Ekapuggaloti visiṭṭhasamācārāpassayavirahito ekapuggalo. Buddhānañhi sīlādiguṇena	489	
PA_tika-s04_01t:489_1	sadevake loke visiṭṭho nāma koci natthi, tathā sadisopi samānakāle. Tenāha – “na	489	
PA_tika-s04_01t:489_2	imasmiṃ loke parasmiṃ vā pana buddhena seṭṭho sadiso ca vijjatī”ti, tasmā sadisopi	489	
PA_tika-s04_01t:489_3	koci natthi. Hīnopi apassayabhūto nattheva. Tena vuttaṃ – “visiṭṭhasamācārāpassayavirahito	489	
PA_tika-s04_01t:489_4	ekapuggalo”ti. Ye ca sīlādiguṇehi natthi etesaṃ samāti asamā, purimakā sammāsambuddhā.	489	
PA_tika-s04_01t:489_5	Tehi samo majjhe bhinnasuvaṇṇanekkhaṃ viya nibbisiṭṭhoti asamasamaṭṭhenapi ekapuggalo	489	
PA_tika-s04_01t:489_6	aññassa tādisassa abhāvā. Tena vuttaṃ – “asadisaṭṭhenā”tiādi.	489	
PA_tika-s04_01t:490_0	Sattaloko adhippeto sattanikāye uppajjanato. Manussaloke eva uppajjati devabrahmalokānaṃ	490	
PA_tika-s04_01t:490_1	buddhānaṃ uppattiyā anokāsabhāvato. Kāmadevaloke tāva nuppajjati brahmacariyavāsassa	490	
PA_tika-s04_01t:490_2	aṭṭhānabhāvato tathā anacchariyabhāvato. Acchariyadhammā hi buddhā bhagavanto. Tesaṃ	490	
PA_tika-s04_01t:490_3	sā acchariyadhammatā devattabhāve ṭhitānaṃ loke na pākaṭā hoti yathā manussabhūtānaṃ.	490	
PA_tika-s04_01t:490_4	Devabhūte hi sammāsambuddhe dissamānaṃ buddhānubhāvaṃ devānubhāvatova loke dahati,	490	
PA_tika-s04_01t:490_5	na buddhānubhāvato. Tathā sati “ayaṃ sammāsambuddho”ti nādhimuccati na sampasīdati,	490	
PA_tika-s04_01t:490_6	issarakuttaggāhaṃ na vissajjeti, devattabhāvassa ca cirakālāvaṭṭhānato ekaccasassatavādato	490	
PA_tika-s04_01t:490_7	na parimuccati. Brahmaloke nuppajjatīti etthāpi eseva nayo. Sattānaṃ tādisaggāhavinimocanatthañhi	490	
PA_tika-s04_01t:490_8	buddhā bhagavanto manussasugatiyaṃyeva uppajjanti, na devasugatiyaṃ. Yasmā imaṃ cakkavāḷaṃ	490	
PA_tika-s04_01t:490_9	majjhe katvā iminā saddhiṃ cakkavāḷānaṃ dasasahassasseva jātikkhettabhāvo dīpito	490	
PA_tika-s04_01t:490_10	ito aññassa buddhānaṃ uppattiṭṭhānassa tepiṭake buddhavacane āgataṭṭhānassa abhāvato.	4901	
PA_tika-s04_01t:490_11	Tasmā vuttaṃ – “imasmiṃyeva cakkavāḷe uppajjatī”ti.	4901	
PA_tika-s04_01t:491_0	Idha uppajjantopi kasmā jambudīpe eva uppajjati, na sesadīpesūti? Keci tāva āhu –	491	
PA_tika-s04_01t:491_1	“yasmā pathaviyā nābhibhūtā buddhabhāvasahā acalaṭṭhānabhūtā bodhimaṇḍabhūmi jambudīpe	491	
PA_tika-s04_01t:491_2	eva, tasmā jambudīpe eva uppajjatī”ti. Eteneva “tattha majjhimadese eva uppajjatī”ti	491	
PA_tika-s04_01t:491_3	etampi saṃvaṇṇitanti daṭṭhabbaṃ tathā itaresampi avijahitaṭṭhānānaṃ tattheva labbhanato.	491	
PA_tika-s04_01t:491_4	Yasmā purimabuddhānaṃ mahābodhisattānaṃ paccekabuddhānañca nibbattiyā sāvakabodhisattānaṃ	491	
PA_tika-s04_01t:491_5	sāvakabodhiyā abhinīhāro sāvakapāramiyā sambharaṇaparipācanañca buddhakkhettabhūte	491	
PA_tika-s04_01t:491_6	imasmiṃyeva cakkavāḷe jambudīpe eva ijjhati, na aññattha. Veneyyajanavinayanattho	491	
PA_tika-s04_01t:491_7	ca buddhuppādo, tasmā aggasāvakamahāsāvakādiveneyyavisesāpekkhāya imasmiṃ jambudīpe	491	
PA_tika-s04_01t:491_8	eva buddhā nibbattanti, na sesadīpesu. Ayañca nayo sabbabuddhānaṃ āciṇṇasamāciṇṇoti	491	
PA_tika-s04_01t:491_9	tesaṃ uttamapurisānaṃ tattheva uppatti sampatticakkānaṃ viya aññamaññūpanissayatāya	491	
PA_tika-s04_01t:491_10	daṭṭhabbā. Tena vuttaṃ – aṭṭhakathāyaṃ “tīsu dīpesu buddhā na nibbattanti, jambudīpe	4911	
PA_tika-s04_01t:491_11	eva nibbattantīti dīpaṃ passī”ti.	4911	
PA_tika-s04_01t:492_0	Ubhayampidaṃ vippakatavacanameva uppādakiriyāya vattamānakālikattā. Uppajjamānoti	492	
PA_tika-s04_01t:492_1	vā uppajjituṃ samattho. Sattiattho cāyaṃ māna-saddo. Yāvatā hi sāmatthiyena mahābodhisattānaṃ	492	
PA_tika-s04_01t:492_2	carimabhave uppatti icchitabbā, tatthakena bodhisambhārasambhūtena paripuṇṇena samannāgatoti	492	
PA_tika-s04_01t:492_3	attho. Bhedoti viseso. Tameva hi tividhaṃ visesaṃ dassetuṃ – “esa hī”tiādi vuttaṃ.	492	
PA_tika-s04_01t:492_4	Aṭṭhaṅgasamannāgatassa mahābhinīhārassa siddhakālato paṭṭhāya mahābodhisatto buddhabhāvāya	492	
PA_tika-s04_01t:492_5	niyatabhāvappattatāya bodhisambhārapaṭipadaṃ paṭipajjamāno yathāvuttasāmatthiyayogena	492	
PA_tika-s04_01t:492_6	uppajjamāno nāmāti attho uppādassa ekantikattā. Pariyesantoti vicinanto. Paripakkagate	492	
PA_tika-s04_01t:492_7	ñāṇeti iminā tato pubbe ñāṇassa aparipakkatāya eva laddhāvasarāya kammapilotiyā vasena	492	
PA_tika-s04_01t:492_8	bodhisatto tathā mahāpadhānaṃ padahīti dasseti. Arahattaphalakkhaṇe uppanno nāma	492	
PA_tika-s04_01t:492_9	“uppanno hotī”ti vattabbattā. Āgatova nāma hetusampadāya sammadeva nipphannattā.	492	
PA_tika-s04_01t:493_0	Hitatthāyāti lokiyalokuttarassa hitassa siddhiyā. Sukhatthāyāti etthāpi eseva nayo.	493	
PA_tika-s04_01t:493_1	Tassāti tassa sattalokassa. So panāyaṃ sattaloko yena anukkamena dhammābhisamayaṃ	493	
PA_tika-s04_01t:493_2	pāpuṇi, taṃ teneva anukkamena dassento “mahābodhimaṇḍe”tiādimāha. Yāvajjadivasāti	493	
PA_tika-s04_01t:493_3	ettha ajja-saddena sāsanassa avaṭṭhānakālaṃ vadati. Devamanussānanti ukkaṭṭhaniddesoti	493	
PA_tika-s04_01t:493_4	dassetuṃ – “na kevala”ntiādi vuttaṃ. Etesampīti nāgasupaṇṇādīnampi.	493	
PA_tika-s04_01t:494_0	Ayaṃ pucchāti iminā “katamo”ti padassa sāmaññato pucchābhāvo dassito, na visesatoti	494	
PA_tika-s04_01t:494_1	tassa pucchāvisesabhāvañāpanatthaṃ mahāniddese āgatā sabbāpi pucchā atthuddhāranayena	494	
PA_tika-s04_01t:494_2	dasseti “pucchā ca nāmesā”tiādinā. Adiṭṭhaṃ jotīyati etāyāti adiṭṭhajotanā. Diṭṭhaṃ	494	
PA_tika-s04_01t:494_3	saṃsandīyati etāyāti diṭṭhasaṃsandanā. Saṃsandanañca sākacchāvasena vinicchayakaraṇaṃ.	494	
PA_tika-s04_01t:494_4	Vimatiṃ chindati etāyāti vimaticchedanā. Anumatiyā pucchā anumatipucchā. “Taṃ kiṃ	494	
PA_tika-s04_01t:494_5	maññatha, bhikkhave”tiādi pucchāya “kā tumhākaṃ anumatī”ti anumati pucchitā hoti.	494	
PA_tika-s04_01t:494_6	Kathetukamyatāpucchāti kathetukamyatāya pucchā. Lakkhaṇanti ñātuṃ icchito yo koci	494	
PA_tika-s04_01t:494_7	sabhāvo. Aññātanti yena kenaci ñāṇena aññātabhāvamāha. Adiṭṭhanti dassanabhūtena	494	
PA_tika-s04_01t:494_8	ñāṇena paccakkhaṃ viya adiṭṭhataṃ. Atulitanti “ettakaṃ eta”nti tulābhūtena atulitataṃ.	494	
PA_tika-s04_01t:494_9	Atīritanti tīraṇabhūtena akatañāṇakiriyāsamāpanataṃ. Avibhūtanti ñāṇassa apākaṭabhāvaṃ.	494	
PA_tika-s04_01t:494_10	Avibhāvitanti ñāṇena apākaṭakatabhāvaṃ.	4941	
PA_tika-s04_01t:495_0	Yehi guṇavisesehi nimittabhūtehi bhagavati “tathāgato”ti ayaṃ samaññā pavattā, taṃdassanatthaṃ	495	
PA_tika-s04_01t:495_1	“aṭṭhahi kāraṇehi bhagavā tathāgato”tiādi vuttaṃ. Guṇavisesanemittikāneva hi bhagavato	495	
PA_tika-s04_01t:495_2	sabbāni nāmāni. Yathāha –	495	
PA_tika-s04_01t:496	“Asaṅkhyeyyāni nāmāni, saguṇena mahesino;	49	
PA_tika-s04_01t:497	Guṇena nāmamuddheyyaṃ, api nāmasahassato”ti. ;	49	
PA_tika-s04_01t:498_0	Tathā āgatoti ettha ākāraniyamanavasena opammasampaṭipādanattho tathā-saddo. Sāmaññajotanāpi	498	
PA_tika-s04_01t:498_1	hi visese avatiṭṭhatīti. Paṭipadāgamanattho āgata-saddo, na ñāṇagamanattho “tathalakkhaṇaṃ	498	
PA_tika-s04_01t:498_2	āgato”tiādīsu viya, nāpi kāyagamanattho “āgato kho mahāsamaṇo, magadhānaṃ giribbaja”ntiādīsu	498	
PA_tika-s04_01t:498_3	viya. Tattha yadākāraniyamanavasena opammasampaṭipādanattho tathā-saddo, taṃkaruṇāpadhānattā	498	
PA_tika-s04_01t:498_4	mahākaruṇāmukhena purimabuddhānaṃ āgamanappaṭipadaṃ udāharaṇavasena sāmaññato dassento	498	
PA_tika-s04_01t:498_5	yaṃ-taṃ-saddānaṃ ekantasambandhabhāvato “yathā sabbaloka…pe… āgatā”ti sādhāraṇato	498	
PA_tika-s04_01t:498_6	vatvā puna taṃ paṭipadaṃ mahāpadhānasuttādīsu sambahulaniddesena supākaṭānaṃ āsannānañca	498	
PA_tika-s04_01t:498_7	vipassiādīnaṃ channaṃ sammāsambuddhānaṃ vasena nidassento “yathā vipassī bhagavā”tiādimāha.	498	
PA_tika-s04_01t:498_8	Tattha yena abhinīhārenāti manussattaliṅgasampattihetusatthudassanapabbajjāabhiññādiguṇasampattiadhikāracchandānaṃ	498	
PA_tika-s04_01t:498_9	vasena aṭṭhaṅgasamannāgatena mahāpaṇidhānena. Sabbesañhi buddhānaṃ kāyappaṇidhānaṃ	498	
PA_tika-s04_01t:498_10	imināva abhinīhārena samijjhatīti. Evaṃ mahābhinīhāravisesena “tathāgato”ti padassa	4981	
PA_tika-s04_01t:498_11	atthaṃ dassetvā idāni pāramipūraṇavasena dassetuṃ – “yathā vipassī bhagavā…pe… kassapo	4981	
PA_tika-s04_01t:498_12	bhagavā dānapāramiṃ pūretvā”tiādimāha.	4981	
PA_tika-s04_01t:499_0	Ettha ca suttantikānaṃ mahābodhippaṭipadāya kosallajananatthaṃ kā panetā pāramiyo,	499	
PA_tika-s04_01t:499_1	kenaṭṭhena pāramiyo, katividhā cetā, ko tāsaṃ kamo, kāni lakkhaṇarasapaccupaṭṭhānapadaṭṭhānāni,	499	
PA_tika-s04_01t:499_2	ko paccayo, ko saṃkileso, kiṃ vodānaṃ, ko paṭipakkho, kā paṭipatti, ko vibhāgo, ko	499	
PA_tika-s04_01t:499_3	saṅgaho, ko sampādanūpāyo, kittakena kālena sampādanaṃ, ko ānisaṃso, kiñcetāsaṃ phalanti	499	
PA_tika-s04_01t:499_4	pāramīsu ayaṃ vitthārakathā veditabbā. Sā panesā icchantena dīghāgamaṭīkāyaṃ vuttanayeneva	499	
PA_tika-s04_01t:499_5	veditabbā, na idha dassitā. Yathāvuttāya paṭipadāya yathāvuttavibhāgānaṃ pāramīnaṃ	499	
PA_tika-s04_01t:499_6	pūritabhāvaṃ sandhāyāha – “samatiṃsa pāramiyo pūretvā”ti.	499	
PA_tika-s04_01t:500_0	Satipi mahāpariccāgānaṃ dānapāramibhāve pariccāgavisesabhāvadassanatthañceva sudukkarabhāvadassanatthañca	500	
PA_tika-s04_01t:500_1	mahāpariccāgehi visuṃ gahaṇaṃ. Tatoyeva ca aṅgapariccāgato visuṃ nayanapariccāgaggahaṇaṃ,	500	
PA_tika-s04_01t:500_2	pariccāgabhāvasāmaññepi dhanarajjapariccāgato puttadārapariccāgaggahaṇañca kataṃ.	500	
PA_tika-s04_01t:500_3	Gatapaccāgatikavattasaṅkhātāya pubbabhāgappaṭipadāya saddhiṃ abhiññāsamāpattinipphādanaṃ	500	
PA_tika-s04_01t:500_4	pubbayogo. Dānādīsuyeva sātisayappaṭipattinipphādanaṃ pubbacariyā, yā vā cariyāpiṭakasaṅgahitā.	500	
PA_tika-s04_01t:500_5	“Abhinīhāro pubbayogo, dānādippaṭipatti vā kāyavivekavasena ekacariyā vā pubbacariyā”ti	500	
PA_tika-s04_01t:500_6	keci. Dānādīnañceva appicchatādīnañca saṃsāranibbānesu ādīnavānisaṃsānañca vibhāvanavasena	500	
PA_tika-s04_01t:500_7	sattānaṃ bodhittaye patiṭṭhāpanaparipācanavasena ca pavattā kathā dhammakkhānaṃ.	500	
PA_tika-s04_01t:500_8	Ñātīnaṃ atthacariyā ñātatthacariyā. Sāpi karuṇāyanavaseneva. Ādi-saddena lokatthacariyādayo	500	
PA_tika-s04_01t:500_9	saṅgaṇhāti. Kammassakatañāṇavasena anavajjakammāyatanasippāyatanavijjāṭṭhānaparicayavasena	500	
PA_tika-s04_01t:500_10	khandhāyatanādiparicayavasena lakkhaṇattayatīraṇavasena ca ñāṇacāro buddhicariyā.	5001	
PA_tika-s04_01t:500_11	Sā pana atthato paññāpāramīyeva, ñāṇasambhāradassanatthaṃ visuṃ gahaṇaṃ. Koṭīti pariyanto,	5001	
PA_tika-s04_01t:500_12	ukkaṃsoti attho. Cattāro satipaṭṭhāne bhāvetvāti sambandho. Tattha bhāvetvāti uppādetvā.	5001	
PA_tika-s04_01t:500_13	Brūhetvāti vaḍḍhetvā. Satipaṭṭhānādiggahaṇena āgamanappaṭipadaṃ matthakaṃ pāpetvā	5001	
PA_tika-s04_01t:500_14	dasseti. Vipassanāsahagatā eva vā satipaṭṭhānādayo daṭṭhabbā. Ettha ca “yena abhinīhārenā”tiādinā	5001	
PA_tika-s04_01t:500_15	āgamanappaṭipadāya ādiṃ dasseti, “dānapārami”ntiādinā majjhaṃ, “cattāro satipaṭṭhāne”tiādinā	5001	
PA_tika-s04_01t:500_16	pariyosānanti veditabbaṃ.	5001	
PA_tika-s04_01t:501_0	Sampatijātoti muhuttajāto nikkhantamatto. Nikkhantamattañhi mahāsattaṃ paṭhamaṃ brahmāno	501	
PA_tika-s04_01t:501_1	suvaṇṇajālena paṭiggaṇhiṃsu, tesaṃ hatthato cattāro mahārājāno ajinappaveṇiyā, tesaṃ	501	
PA_tika-s04_01t:501_2	hatthato manussā dukūlacumbaṭakena paṭiggaṇhiṃsu, manussānaṃ hatthato muccitvā pathaviyaṃ	501	
PA_tika-s04_01t:501_3	patiṭṭhito. Yathāhātiādinā mahāpadānadesanāya vuttavacanaṃ nidasseti. Setamhi chatteti	501	
PA_tika-s04_01t:501_4	dibbasetacchatte. Anudhāriyamāneti dhāriyamāne. Ettha ca chattaggahaṇeneva khaggādīni	501	
PA_tika-s04_01t:501_5	pañca kakudhabhaṇḍāni vuttānevāti daṭṭhabbaṃ. Khaggatālavaṇṭamorahatthakavālabījaniuṇhīsapaṭṭāpi	501	
PA_tika-s04_01t:501_6	hi chattena saha tadā upaṭṭhitā ahesuṃ. Chattādīniyeva ca tadā paññāyiṃsu, na chattādiggāhakā.	501	
PA_tika-s04_01t:501_7	Sabbā ca disāti dasa disā, nayidaṃ sabbadisāvilokanaṃ sattapadavītihāruttarakālaṃ.	501	
PA_tika-s04_01t:501_8	Mahāsatto hi manussānaṃ hatthato muccitvā puratthimaṃ disaṃ olokesi, tattha devamanussā	501	
PA_tika-s04_01t:501_9	gandhamālādīhi pūjayamānā, “mahāpurisa, idha tumhehi sadisopi natthi, kuto uttaritaro”ti	501	
PA_tika-s04_01t:501_10	āhaṃsu. Evaṃ catasso disā catasso anudisā heṭṭhā uparīti sabbā disā anuviloketvā	5011	
PA_tika-s04_01t:501_11	sabbattha attanā sadisaṃ adisvā “ayaṃ uttarā disā”ti sattapadavītihārena agamāsi.	5011	
PA_tika-s04_01t:501_12	Āsabhinti uttamaṃ. Aggoti sabbapaṭhamo. Jeṭṭhoti seṭṭhoti ca tasseva vevacanaṃ. Ayamantimā	5011	
PA_tika-s04_01t:501_13	jāti, natthi dāni punabbhavoti imasmiṃ attabhāve pattabbaṃ arahattaṃ byākāsi. “Anekesaṃ	5011	
PA_tika-s04_01t:501_14	visesādhigamānaṃ pubbanimittabhāvenā”ti saṃkhittena vuttamatthaṃ “yañhī”tiādinā vitthārato	5011	
PA_tika-s04_01t:501_15	dasseti. Tattha etthāti –	5011	
PA_tika-s04_01t:502	“Anekasākhañca sahassamaṇḍalaṃ,	50	
PA_tika-s04_01t:503	Chattaṃ marū dhārayumantalikkhe;	50	
PA_tika-s04_01t:504	Suvaṇṇadaṇḍā vītipatanti cāmarā,	50	
PA_tika-s04_01t:505	Na dissare cāmarachattagāhakā”ti. –	50	
PA_tika-s04_01t:506_0	Imissā gāthāya. Sabbaññutaññāṇameva sabbattha appaṭihatacāratāya anāvaraṇañāṇanti	506	
PA_tika-s04_01t:506_1	āha – “sabbaññutānāvaraṇañāṇapaṭilābhassā”ti. Tathā ayaṃ bhagavāpi gato…pe… pubbanimittabhāvenāti	506	
PA_tika-s04_01t:506_2	etena abhijātiyaṃ dhammatāvasena uppajjanakavisesā sabbabodhisattānaṃ sādhāraṇāti	506	
PA_tika-s04_01t:506_3	dasseti. Pāramitānissandā hi teti.	506	
PA_tika-s04_01t:507_0	Vikkamīti agamāsi. Marūti devā. Samāti vilokanasamatāya samā sadisiyo. Mahāpuriso	507	
PA_tika-s04_01t:507_1	hi yathā ekaṃ disaṃ vilokesi, evaṃ sesadisāpi, na katthaci vilokane vibandho tassa	507	
PA_tika-s04_01t:507_2	ahosīti. Samāti vā viloketuṃ yuttāti attho. Na hi tadā bodhisattassa virūpabībhacchavisamarūpāni	507	
PA_tika-s04_01t:507_3	viloketuṃ ayuttāni disāsu upaṭṭhahantīti.	507	
PA_tika-s04_01t:508_0	“Evaṃ tathā gato”ti kāyagamanaṭṭhena gatasaddena tathāgatasaddaṃ niddisitvā idāni	508	
PA_tika-s04_01t:508_1	ñāṇagamanaṭṭhena taṃ dassetuṃ – “atha vā”tiādimāha. Tattha nekkhammenāti alobhappadhānena	508	
PA_tika-s04_01t:508_2	kusalacittuppādena. Kusalā hi dhammā idha nekkhammaṃ, na pabbajjādayo. “Paṭhamajjhānenā”ti	508	
PA_tika-s04_01t:508_3	ca vadanti. Pahāyāti pajahitvā. Gato adhigato, paṭipanno uttarivisesanti attho. Pahāyāti	508	
PA_tika-s04_01t:508_4	vā pahānahetu, pahānalakkhaṇaṃ vā. Hetulakkhaṇattho hi ayaṃ pahāyasaddo. Kāmacchandādippahānahetukañhi	508	
PA_tika-s04_01t:508_5	“gato”ti ettha vuttaṃ gamanaṃ avabodho, paṭipatti eva vā kāmacchandādippahānena ca	508	
PA_tika-s04_01t:508_6	lakkhīyati. Esa nayo padāletvātiādīsupi. Abyāpādenāti mettāya. Ālokasaññāyāti vibhūtaṃ	508	
PA_tika-s04_01t:508_7	katvā manasikaraṇena upaṭṭhitaālokasañjānanena. Avikkhepenāti samādhinā. Dhammavavatthānenāti	508	
PA_tika-s04_01t:508_8	kusalādidhammānaṃ yāthāvanicchayena. “Sappaccayanāmarūpavavatthānenā”tipi vadanti.	508	
PA_tika-s04_01t:508_9	Evaṃ kāmacchandādinīvaraṇappahānena “abhijjhaṃ loke pahāyā”tiādinā vuttāya paṭhamajjhānassa	508	
PA_tika-s04_01t:508_10	pubbabhāgappaṭipadāya bhagavato tathāgatabhāvaṃ dassetvā idāni saha upāyena aṭṭhahi	5081	
PA_tika-s04_01t:508_11	samāpattīhi aṭṭhārasahi ca mahāvipassanāhi taṃ dassetuṃ – “ñāṇenā”tiādimāha. Nāmarūpapariggahakaṅkhāvitaraṇānañhi	5081	
PA_tika-s04_01t:508_12	vibandhabhūtassa mohassa dūrīkaraṇena ñātapariññāyaṃ ṭhitassa aniccasaññādayo sijjhanti,	5081	
PA_tika-s04_01t:508_13	tathā jhānasamāpattīsu abhiratinimittena pāmojjena tattha anabhiratiyā vinoditāya	5081	
PA_tika-s04_01t:508_14	jhānādīnaṃ samadhigamoti samāpattivipassanānaṃ arativinodanaavijjāpadālanādiupāyo,	5081	
PA_tika-s04_01t:508_15	uppaṭipāṭiniddeso pana nīvaraṇasabhāvāya avijjāya heṭṭhā nīvaraṇesupi saṅgahadassanatthanti	5081	
PA_tika-s04_01t:508_16	daṭṭhabbo. Samāpattivihārappavesavibandhanena nīvaraṇāni kavāṭasadisānīti āha – “nīvaraṇakavāṭaṃ ugghāṭetvā”ti.	5081	
PA_tika-s04_01t:509_0	“Rattiṃ vitakketvā vicāretvā divā kammante payojetī”ti vuttaṭṭhāne vitakkavicārā	509	
PA_tika-s04_01t:509_1	dhūmāyanā adhippetāti āha – “vitakkavicāradhūma”nti. Kiñcāpi paṭhamajjhānūpacāreyeva	509	
PA_tika-s04_01t:509_2	dukkhaṃ, catutthajjhānopacāreyeva ca sukhaṃ pahīyati, atisayappahānaṃ pana sandhāyāha	509	
PA_tika-s04_01t:509_3	– “catutthajjhānena sukhadukkhaṃ pahāyā”ti. Rūpasaññāti saññāsīsena rūpāvacarajjhānāni	509	
PA_tika-s04_01t:509_4	ceva tadārammaṇāni ca vuttāni. Rūpāvacarajjhānampi hi “rūpa”nti vuccati uttarapadalopena	509	
PA_tika-s04_01t:509_5	“rūpī rūpāni passatī”tiādīsu. Tassa ārammaṇampi kasiṇarūpaṃ “rūpa”nti vuccati purimapadalopena	509	
PA_tika-s04_01t:509_6	“bahiddhā rūpāni passati suvaṇṇadubbaṇṇānī”tiādīsu. Tasmā idha rūpe rūpajjhāne taṃsahagatasaññā	509	
PA_tika-s04_01t:509_7	rūpasaññāti evaṃ saññāsīsena rūpāvacarajjhānāni vuttāni. Rūpaṃ saññā assāti rūpasaññaṃ,	509	
PA_tika-s04_01t:509_8	rūpassa nāmanti vuttaṃ hoti. Evaṃ pathavīkasiṇādibhedassa tadārammaṇassa cetaṃ adhivacananti	509	
PA_tika-s04_01t:509_9	veditabbaṃ. Paṭighasaññāti cakkhādīnaṃ vatthūnaṃ rūpādīnaṃ ārammaṇānañca paṭighātena	509	
PA_tika-s04_01t:509_10	paṭihananena visayivisayasamodhāne samuppannā dvipañcaviññāṇasahagatā saññā paṭighasaññā.	5091	
PA_tika-s04_01t:509_11	Nānattasaññāyoti nānatte gocare pavattā saññā, nānattā vā saññā nānattasaññā, aṭṭha	5091	
PA_tika-s04_01t:509_12	kāmāvacarakusalasaññā, dvādasa akusalasaññā, ekādasa kāmāvacarakusalavipākasaññā,	5091	
PA_tika-s04_01t:509_13	dve akusalavipākasaññā, ekādasa kāmāvacarakiriyasaññāti etāsaṃ catucattālīsasaññānametaṃ	5091	
PA_tika-s04_01t:509_14	adhivacanaṃ. Etā hi yasmā rūpasaññādibhede nānatte nānāsabhāve gocare pavattanti,	5091	
PA_tika-s04_01t:509_15	yasmā ca nānattā nānāsabhāvā aññamaññaṃ asadisā, tasmā “nānattasaññā”ti vuccanti.	5091	
PA_tika-s04_01t:510_0	Aniccassa, aniccanti vā anupassanā aniccānupassanā, tebhūmakadhammānaṃ aniccataṃ	510	
PA_tika-s04_01t:510_1	gahetvā pavattāya anupassanāyetaṃ nāmaṃ. Niccasaññanti saṅkhatadhamme “niccā sassatā”ti	510	
PA_tika-s04_01t:510_2	pavattaṃ micchāsaññaṃ. Saññāsīsena diṭṭhicittānampi gahaṇaṃ daṭṭhabbaṃ. Esa nayo	510	
PA_tika-s04_01t:510_3	ito paresupi. Nibbidānupassanāyāti saṅkhāresu nibbijjanākārena pavattāya anupassanāya.	510	
PA_tika-s04_01t:510_4	Nandinti sappītikataṇhaṃ. Virāgānupassanāyāti saṅkhāresu virajjanākārena pavattāya	510	
PA_tika-s04_01t:510_5	anupassanāya. Nirodhānupassanāyāti saṅkhārānaṃ nirodhassa anupassanāya. “Te saṅkhārā	510	
PA_tika-s04_01t:510_6	nirujjhantiyeva, āyatiṃ samudayavasena na uppajjantī”ti evaṃ vā anupassanā nirodhānupassanā.	510	
PA_tika-s04_01t:510_7	Tenevāha – “nirodhānupassanāya nirodheti, no samudetī”ti. Muccitukamyatā hi ayaṃ	510	
PA_tika-s04_01t:510_8	balappattāti. Paṭinissajjanākārena pavattā anupassanā paṭinissaggānupassanā. Paṭisaṅkhā	510	
PA_tika-s04_01t:510_9	santiṭṭhanā hi ayaṃ. Ādānanti niccādivasena gahaṇaṃ. Santatisamūhakiccārammaṇānaṃ	510	
PA_tika-s04_01t:510_10	vasena ekattaggahaṇaṃ ghanasaññā. Āyūhanaṃ abhisaṅkharaṇaṃ. Avatthāvisesāpatti vipariṇāmo.	5101	
PA_tika-s04_01t:510_11	Dhuvasaññanti thirabhāvaggahaṇaṃ. Nimittanti samūhādighanavasena sakiccaparicchedatāya	5101	
PA_tika-s04_01t:510_12	ca saṅkhārānaṃ saviggahaggahaṇaṃ. Paṇidhinti rāgādipaṇidhiṃ. Sā panatthato taṇhāvasena	5101	
PA_tika-s04_01t:510_13	saṅkhāresu nanditā. Abhinivesanti attānudiṭṭhiṃ.	5101	
PA_tika-s04_01t:511_0	Aniccadukkhādivasena sabbadhammatīraṇaṃ adhipaññādhammavipassanā. Sārādānābhinivesanti	511	
PA_tika-s04_01t:511_1	asāre sāraggahaṇavipallāsaṃ. Issarakuttādivasena loko samuppannoti abhiniveso sammohābhiniveso.	511	
PA_tika-s04_01t:511_2	Keci pana “ahosiṃ nu kho ahamatītamaddhānantiādinā pavattasaṃsayāpatti sammohābhiniveso”ti	511	
PA_tika-s04_01t:511_3	vadanti. Saṅkhāresu leṇatāṇabhāvaggahaṇaṃ ālayābhiniveso. “Ālayaratā ālayasammuditā”ti	511	
PA_tika-s04_01t:511_4	vacanato ālayo taṇhā, sāyeva cakkhādīsu rūpādīsu ca abhinivesavasena pavattiyā ālayābhinivesoti	511	
PA_tika-s04_01t:511_5	keci. “Evaṃvidhā saṅkhārā paṭinissajjīyantī”ti pavattaṃ ñāṇaṃ paṭisaṅkhānupassanā.	511	
PA_tika-s04_01t:511_6	Vaṭṭato vigatattā vivaṭṭaṃ, nibbānaṃ. Tattha ārammaṇakaraṇasaṅkhātena anupassanena	511	
PA_tika-s04_01t:511_7	pavattiyā vivaṭṭānupassanā, gotrabhū. Saṃyogābhinivesanti saṃyujjanavasena saṅkhāresu	511	
PA_tika-s04_01t:511_8	abhinivisanaṃ. Diṭṭhekaṭṭheti diṭṭhiyā sahajātekaṭṭhe pahānekaṭṭhe ca. Oḷāriketi	511	
PA_tika-s04_01t:511_9	uparimaggavajjhe kilese apekkhitvā vuttaṃ, aññathā dassanapahātabbāpi dutiyamaggavajjhehi	511	
PA_tika-s04_01t:511_10	oḷārikāti. Aṇusahagateti aṇubhūte. Idaṃ heṭṭhimamaggavajjhe apekkhitvā vuttaṃ. Sabbakileseti	5111	
PA_tika-s04_01t:511_11	avasiṭṭhasabbakilese. Na hi paṭhamādimaggehipi pahīnā kilesā puna pahīyantīti.	5111	
PA_tika-s04_01t:512_0	Kakkhaḷattaṃ kathinabhāvo. Paggharaṇaṃ dravabhāvo. Lokiyavāyunā bhastāya viya yena	512	
PA_tika-s04_01t:512_1	taṃtaṃkalāpassa uddhumāyanaṃ, thaddhabhāvo vā, taṃ vitthambhanaṃ. Vijjamānepi kalāpantarabhūtānaṃ	512	
PA_tika-s04_01t:512_2	kalāpantarabhūtehi phuṭṭhabhāve taṃtaṃbhūtavivittatā rūpapariyanto ākāsoti yesaṃ	512	
PA_tika-s04_01t:512_3	yo paricchedo, tehi so asamphuṭṭhova, aññathā bhūtānaṃ paricchedabhāvo na siyā byāpitabhāvāpattito.	512	
PA_tika-s04_01t:512_4	Yasmiṃ kalāpe bhūtānaṃ paricchedo, tehi asamphuṭṭhabhāvo asamphuṭṭhalakkhaṇaṃ. Tenāha	512	
PA_tika-s04_01t:512_5	– bhagavā ākāsadhātuniddese “asamphuṭṭho catūhi mahābhūtehī”ti.	512	
PA_tika-s04_01t:513_0	Virodhipaccayasannipāte visadisuppatti ruppanaṃ. Cetanāpadhānattā saṅkhārakkhandhadhammānaṃ	513	
PA_tika-s04_01t:513_1	cetanāvasenetaṃ vuttaṃ – “saṅkhārānaṃ abhisaṅkharaṇalakkhaṇa”nti. Tathā hi suttantabhājanīye	513	
PA_tika-s04_01t:513_2	saṅkhārakkhandhavibhaṅge “cakkhusamphassajā cetanā”tiādinā cetanāva vibhattā. Abhisaṅkharalakkhaṇā	513	
PA_tika-s04_01t:513_3	ca cetanā. Yathāha – “tattha katamo puññābhisaṅkhāro, kusalā cetanā kāmāvacarā”tiādi.	513	
PA_tika-s04_01t:513_4	Pharaṇaṃ savipphārikatā. Assaddhiyeti assaddhiyahetu. Nimittatthe bhummaṃ. Esa nayo	513	
PA_tika-s04_01t:513_5	kosajjetiādīsu. Vūpasamalakkhaṇanti kāyacittapariḷāhūpasamalakkhaṇaṃ. Līnuddhaccarahite	513	
PA_tika-s04_01t:513_6	adhicitte pavattamāne paggahaniggahasampahaṃsanesu abyāvaṭatāya ajjhupekkhanaṃ paṭisaṅkhānaṃ	513	
PA_tika-s04_01t:513_7	pakkhapātupacchedato.	513	
PA_tika-s04_01t:514_0	Musāvādādīnaṃ visaṃvādanādikiccatāya lūkhānaṃ apariggāhakānaṃ paṭipakkhabhāvato pariggāhakasabhāvā	514	
PA_tika-s04_01t:514_1	sammāvācā, siniddhabhāvato sampayuttadhamme sammāvācāpaccayasubhāsitānaṃ sotārañca	514	
PA_tika-s04_01t:514_2	puggalaṃ pariggaṇhātīti sā pariggahalakkhaṇā. Kāyikakiriyā kiñci kattabbaṃ samuṭṭhāpeti,	514	
PA_tika-s04_01t:514_3	sayañca samuṭṭhahanaṃ ghaṭanaṃ hotīti sammākammantasaṅkhātā viratīpi samuṭṭhānalakkhaṇā	514	
PA_tika-s04_01t:514_4	daṭṭhabbā, sampayuttadhammānaṃ vā ukkhipanaṃ samuṭṭhāpanaṃ kāyikakiriyāya bhārukkhipanaṃ	514	
PA_tika-s04_01t:514_5	viya. Jīvamānassa sattassa, sampayuttadhammānaṃ vā jīvitindriyapavattiyā, ājīvasseva	514	
PA_tika-s04_01t:514_6	vā suddhi vodānaṃ. “Saṅkhārā”ti idha cetanā adhippetāti vuttaṃ – “saṅkhārānaṃ cetanālakkhaṇa”nti.	514	
PA_tika-s04_01t:514_7	Namanaṃ ārammaṇābhimukhabhāvo. Āyatanaṃ pavattanaṃ. Āyatanavasena hi āyasaṅkhātānaṃ	514	
PA_tika-s04_01t:514_8	cittacetasikānaṃ pavatti. Taṇhāya hetulakkhaṇanti vaṭṭassa janakahetubhāvo, maggassa	514	
PA_tika-s04_01t:514_9	pana nibbānasampāpakattanti ayametesaṃ viseso.	514	
PA_tika-s04_01t:515_0	Tathalakkhaṇaṃ aviparītasabhāvo. Ekaraso aññamaññanātivattanaṃ anūnādhikabhāvo. Yuganaddhā	515	
PA_tika-s04_01t:515_1	samathavipassanāva. “Saddhāpaññā paggahāvikkhepā”tipi vadanti. Khayoti kilesakkhayo	515	
PA_tika-s04_01t:515_2	maggo. Anuppādapariyosānatāya anuppādo phalaṃ. Passaddhi kilesavūpasamo. Chandassāti	515	
PA_tika-s04_01t:515_3	kattukāmatāchandassa. Mūlalakkhaṇaṃ patiṭṭhābhāvo. Samuṭṭhānalakkhaṇaṃ ārammaṇappaṭipādakatāya	515	
PA_tika-s04_01t:515_4	sampayuttadhammānaṃ uppattihetutā. Samodhānaṃ visayādisannipātena gahetabbākāro,	515	
PA_tika-s04_01t:515_5	yā saṅgatīti vuccati. Samaṃ, saha odahanti anena sampayuttadhammāti vā samodhānaṃ,	515	
PA_tika-s04_01t:515_6	phasso. Samosaranti sannipatanti etthāti samosaraṇaṃ. Vedanāya vinā appavattamānā	515	
PA_tika-s04_01t:515_7	sampayuttadhammā vedanānubhavananimittaṃ samosaṭā viya hontīti evaṃ vuttaṃ. Gopānasīnaṃ	515	
PA_tika-s04_01t:515_8	kūṭaṃ viya sampayuttānaṃ pāmokkhabhāvo pamukhalakkhaṇaṃ. Tato, tesaṃ vā sampayuttadhammānaṃ	515	
PA_tika-s04_01t:515_9	uttari padhānanti tatuttari. Paññuttarā hi kusalā dhammā. Vimuttiyāti phalassa. Tañhi	515	
PA_tika-s04_01t:515_10	sīlādiguṇasārassa paramukkaṃsabhāvena sāraṃ. Ayañca lakkhaṇavibhāgo chadhātupañcajhānaṅgādivasena	5151	
PA_tika-s04_01t:515_11	taṃtaṃsuttapadānusārena porāṇaṭṭhakathāyaṃ āgatanayena ca katoti daṭṭhabbaṃ. Tathā	5151	
PA_tika-s04_01t:515_12	hi pubbe vuttopi koci dhammo pariyāyantarappakāsanatthaṃ puna dassito, tato eva ca	5151	
PA_tika-s04_01t:515_13	“chandamūlakā kusalā dhammā manasikārasamuṭṭhānā phassasamodhānā vedanāsamosaraṇā”ti,	5151	
PA_tika-s04_01t:515_14	“paññuttarā kusalā dhammā”ti, “vimuttisāramidaṃ brahmacariya”nti, “nibbānogadhañhi,	5151	
PA_tika-s04_01t:515_15	āvuso, brahmacariyaṃ nibbānapariyosāna”nti ca suttapadānaṃ vasena “chandassa mūlalakkhaṇa”ntiādi vuttaṃ.	5151	
PA_tika-s04_01t:516_0	Tathadhammā nāma cattāri ariyasaccāni aviparītasabhāvattā. Tathāni taṃsabhāvattā,	516	
PA_tika-s04_01t:516_1	avitathāni amusāsabhāvattā, anaññathāni aññākārarahitattā. Jātipaccayasambhūtasamudāgataṭṭhoti	516	
PA_tika-s04_01t:516_2	jātipaccayā sambhūtaṃ hutvā sahitassa attano paccayānurūpassa uddhaṃ uddhaṃ āgatabhāvo,	516	
PA_tika-s04_01t:516_3	anupavattatthoti attho. Atha vā sambhūtaṭṭho ca samudāgataṭṭho ca sambhūtasamudāgataṭṭho,	516	
PA_tika-s04_01t:516_4	na jātito jarāmaraṇaṃ na hoti, na ca jātiṃ vinā aññato hotīti jātipaccayasambhūtaṭṭho,	516	
PA_tika-s04_01t:516_5	itthañca jātito samudāgacchatīti jātipaccayasamudāgataṭṭho. Yā yā jāti yathā yathā	516	
PA_tika-s04_01t:516_6	paccayo hoti, tadanurūpaṃ pātubhāvoti attho. Avijjāya saṅkhārānaṃ paccayaṭṭhoti etthāpi	516	
PA_tika-s04_01t:516_7	na avijjā saṅkhārānaṃ paccayo na hoti, na ca avijjaṃ vinā saṅkhārā uppajjanti. Yā	516	
PA_tika-s04_01t:516_8	yā avijjā yesaṃ yesaṃ saṅkhārānaṃ yathā yathā paccayo hoti, ayaṃ avijjāya saṅkhārānaṃ	516	
PA_tika-s04_01t:516_9	paccayaṭṭho, paccayabhāvoti attho.	516	
PA_tika-s04_01t:517_0	Bhagavā taṃ jānāti passatīti sambandho. Tenāti bhagavatā. Taṃ vibhajjamānanti yojetabbaṃ.	517	
PA_tika-s04_01t:517_1	Tanti rūpāyatanaṃ. Iṭṭhāniṭṭhādīti ādi-saddena majjhattaṃ saṅgaṇhāti, tathā atītānāgatapaccuppannaparittaajjhattabahiddhātadubhayādibhedaṃ.	517	
PA_tika-s04_01t:517_2	Labbhamānakapadavasenāti “rūpāyatanaṃ diṭṭhaṃ, saddāyatanaṃ sutaṃ, gandhāyatanaṃ	517	
PA_tika-s04_01t:517_3	rasāyatanaṃ phoṭṭhabbāyatanaṃ mutaṃ, sabbaṃ rūpaṃ manasā viññāta”nti vacanato diṭṭhapadañca	517	
PA_tika-s04_01t:517_4	viññātapadañca rūpārammaṇe labbhati. Anekehi nāmehīti “rūpārammaṇaṃ iṭṭhaṃ aniṭṭhaṃ	517	
PA_tika-s04_01t:517_5	majjhattaṃ parittaṃ atītaṃ anāgataṃ paccuppannaṃ ajjhattaṃ bahiddhā diṭṭhaṃ viññātaṃ	517	
PA_tika-s04_01t:517_6	rūpaṃ rūpāyatanaṃ rūpadhātu vaṇṇanibhā sanidassanaṃ sappaṭighaṃ nīlaṃ pītaka”nti	517	
PA_tika-s04_01t:517_7	evamādīhi anekehi nāmehi. Terasahi vārehīti rūpakaṇḍe āgate terasa niddesavāre sandhāyāha.	517	
PA_tika-s04_01t:517_8	Dvepaññāsāya nayehīti ekekasmiṃ vāre catunnaṃ catunnaṃ vavatthāpananayānaṃ vasena	517	
PA_tika-s04_01t:517_9	dvipaññāsāya nayehi. Tathamevāti aviparītadassitāya appaṭivattiyadesanatāya ca tathameva	517	
PA_tika-s04_01t:517_10	hoti. Jānāmi abbhaññāsinti vattamānātītakālesu ñāṇappavattidassanena anāgatepi ñāṇappavatti	5171	
PA_tika-s04_01t:517_11	vuttāyevāti daṭṭhabbā. Vidita-saddo anāmaṭṭhakālaviseso veditabbo “diṭṭhaṃ sutaṃ	5171	
PA_tika-s04_01t:517_12	muta”ntiādīsu viya. Na upaṭṭhāsīti attattaniyavasena na upagañchi. Yathā rūpārammaṇādayo	5171	
PA_tika-s04_01t:517_13	dhammā yaṃsabhāvā yaṃpakārā ca, tathā ne passati jānāti gacchatīti tathāgatoti evaṃ	5171	
PA_tika-s04_01t:517_14	padasambhavo veditabbo. Keci pana “niruttinayena pisodarādipakkhepena vā dassīsaddassa	5171	
PA_tika-s04_01t:517_15	lopaṃ, āgata-saddassa cāgamaṃ katvā tathāgato”ti vaṇṇenti.	5171	
PA_tika-s04_01t:518_0	Yaṃ rattinti yassaṃ rattiyaṃ. Accantasaṃyoge cetaṃ upayogavacanaṃ. Tiṇṇaṃ mārānanti	518	
PA_tika-s04_01t:518_1	kilesābhisaṅkhāradevaputtasaṅkhātānaṃ tiṇṇaṃ mārānaṃ. Anupavajjanti niddosatāya na	518	
PA_tika-s04_01t:518_2	upavajjaṃ. Anūnanti pakkhipitabbābhāvena na ūnaṃ. Anadhikanti apanetabbābhāvena na	518	
PA_tika-s04_01t:518_3	adhikaṃ. Sabbākāraparipuṇṇanti atthabyañjanādisampattiyā sabbākārena paripuṇṇaṃ.	518	
PA_tika-s04_01t:518_4	No aññathāti “tathevā”ti vuttamevatthaṃ byatirekena sampādeti. Tena yadatthaṃ bhāsitaṃ,	518	
PA_tika-s04_01t:518_5	tadatthanipphādanato yathā bhāsitaṃ bhagavatā, tathevāti aviparītadesanataṃ dasseti.	518	
PA_tika-s04_01t:518_6	Gadatthoti etena tathaṃ gadatīti tathāgatoti da-kārassa ta-kāraṃ katvā niruttinayena	518	
PA_tika-s04_01t:518_7	vuttanti dasseti. Tathā gatamassāti tathāgato. Gatanti ca kāyassa vācāya vā pavattīti	518	
PA_tika-s04_01t:518_8	attho. Tathāti ca vutte yaṃ-taṃ-saddānaṃ abyabhicāritasambandhatāya yathāti ayamattho	518	
PA_tika-s04_01t:518_9	upaṭṭhitoyeva hoti. Kāyavācākiriyānañca aññamaññānulomena vacanicchāyaṃ kāyassa vācā,	518	
PA_tika-s04_01t:518_10	vācāya ca kāyo sambandhabhāvena upatiṭṭhatīti imamatthaṃ dassento āha – “bhagavato	5181	
PA_tika-s04_01t:518_11	hī”tiādi. Imasmiṃ pana atthe tathāvāditāya tathāgatoti ayampi attho siddho hoti.	5181	
PA_tika-s04_01t:518_12	So pana pubbe pakārantarena dassitoti āha – “evaṃ tathākāritāya tathāgato”ti.	5181	
PA_tika-s04_01t:519_0	Tiriyaṃ aparimāṇāsu lokadhātūsūti etena yadeke “tiriyaṃ viya upari adho ca santi	519	
PA_tika-s04_01t:519_1	lokadhātuyo”ti vadanti, taṃ paṭisedheti. Desanāvilāsoyeva desanāvilāsamayo yathā	519	
PA_tika-s04_01t:519_2	“puññamayaṃ dānamaya”ntiādīsu. Nipātānaṃ vācakasaddasannidhāne tadatthajotanabhāvena	519	
PA_tika-s04_01t:519_3	pavattanato gata-saddoyeva avagatatthaṃ atītatthañca vadatīti āha – “gatoti avagato	519	
PA_tika-s04_01t:519_4	atīto”ti. Atha vā abhinīhārato paṭṭhāya yāva sambodhi, etthantare mahābodhiyānapaṭipattiyā	519	
PA_tika-s04_01t:519_5	hānaṭṭhānasaṃkilesanivattīnaṃ abhāvato yathā paṇidhānaṃ, tathā gato abhinīhārānurūpaṃ	519	
PA_tika-s04_01t:519_6	paṭipannoti tathāgato. Atha vā mahiddhikatāya paṭisambhidānaṃ ukkaṃsādhigamena anāvaraṇañāṇatāya	519	
PA_tika-s04_01t:519_7	ca katthacipi paṭighātābhāvato yathā ruci, tathā kāyavācācittānaṃ gatāni gamanāni	519	
PA_tika-s04_01t:519_8	pavattiyo etassāti tathāgato. Yasmā ca loke vidhayuttagatapakārasaddā samānatthā	519	
PA_tika-s04_01t:519_9	dissanti, tasmā yathāvidhā vipassiādayo bhagavanto, ayampi bhagavā tathāvidhoti tathāgato.	519	
PA_tika-s04_01t:519_10	Yathā yuttā ca te bhagavanto, ayampi bhagavā tathā yuttoti tathāgato. Atha vā yasmā	5191	
PA_tika-s04_01t:519_11	saccaṃ tatvaṃ tacchaṃ tathanti ñāṇassetaṃ adhivacanaṃ, tasmā tathena ñāṇena āgatoti	5191	
PA_tika-s04_01t:519_12	tathāgatoti evampi tathāgatasaddassa attho veditabbo.	5191	
PA_tika-s04_01t:520	“Pahāya kāmādimale yathā gatā,	52	
PA_tika-s04_01t:521	Samādhiñāṇehi vipassiādayo;	52	
PA_tika-s04_01t:522	Mahesino sakyamunī jutindharo,	52	
PA_tika-s04_01t:523	Tathāgato tena tathāgato mato.	52	
PA_tika-s04_01t:524	“Tathañca dhātāyatanādilakkhaṇaṃ,	52	
PA_tika-s04_01t:525	Sabhāvasāmaññavibhāgabhedato;	52	
PA_tika-s04_01t:526	Sayambhuñāṇena jinoyamāgato,	52	
PA_tika-s04_01t:527	Tathāgato vuccati sakyapuṅgavo.	52	
PA_tika-s04_01t:528	“Tathāni saccāni samantacakkhunā,	52	
PA_tika-s04_01t:529	Tathā idappaccayatā ca sabbaso;	52	
PA_tika-s04_01t:530	Anaññaneyyena yato vibhāvitā,	53	
PA_tika-s04_01t:531	Yāthāvato tena jino tathāgato.	53	
PA_tika-s04_01t:532	“Anekabhedāsupi lokadhātusu,	53	
PA_tika-s04_01t:533	Jinassa rupāyatanādigocare;	53	
PA_tika-s04_01t:534	Vicittabhede tathameva dassanaṃ,	53	
PA_tika-s04_01t:535	Tathāgato tena samantalocano.	53	
PA_tika-s04_01t:536	“Yato ca dhammaṃ tathameva bhāsati,	53	
PA_tika-s04_01t:537	Karoti vācāyanulomamattano;	53	
PA_tika-s04_01t:538	Guṇehi lokaṃ abhibhuyyirīyati,	53	
PA_tika-s04_01t:539	Tathāgato tenapi lokanāyako.	53	
PA_tika-s04_01t:540	“Yathābhinīhāramato yathāruci,	54	
PA_tika-s04_01t:541	Pavattavācā tanucittabhāvato;	54	
PA_tika-s04_01t:542	Yathāvidhā yena purā mahesino,	54	
PA_tika-s04_01t:543	Tathāvidho tena jino tathāgato”ti. –	54	
PA_tika-s04_01t:544	Saṅgahagāthā mukhamattameva, kasmā? Appamādapadaṃ viya sakalakusaladhammasampaṭipattiyā sabbabuddhaguṇānaṃ saṅgāhakattā. Tenevāha – “sabbākārenā”tiādi. Sesamettha uttānatthameva.	54	
PA_tika-s04_01t:545_0	171. Dutiye uppattīti paṭhamāya jātiyā nibbattiṃ vatvā ariyāya jātiyā nibbattiṃ dassetuṃ	545	
PA_tika-s04_01t:545_1	– “nipphattī”ti āha. Tadā hissa buddhabhāvanipphattīti. “Dullabho”tiādiṃ vatvā kāraṇassa	545	
PA_tika-s04_01t:545_2	dūrasambhārabhāvato tattha kāraṇaṃ dassento “ekavāra”ntiādimāha. Idaṃ vuttaṃ hoti	545	
PA_tika-s04_01t:545_3	– tattha vāragaṇanā nāma māsasaṃvaccharakappagaṇanādikā, kappānaṃ ekaṃ asaṅkhyeyyaṃ	545	
PA_tika-s04_01t:545_4	dve asaṅkhyeyyāni tīṇi asaṅkhyeyyānipi pāramiyo pūretvāpi buddhena bhavituṃ na sakkā,	545	
PA_tika-s04_01t:545_5	heṭṭhimakoṭiyā pana cattāri asaṅkhyeyyāni kappasatasahassañca nirantaraṃ dasa pāramiyo	545	
PA_tika-s04_01t:545_6	pūretvā buddhabhāvaṃ pattuṃ sakkā, na ito aññathāti iminā kāraṇena dullabho pātubhāvo buddhānanti.	545	
PA_tika-s04_01t:546_0	172. Tatiye niccaṃ na hotīti abhiṇhappavattikaṃ na hoti kadācideva sambhavato. Yebhuyyena	546	
PA_tika-s04_01t:546_1	manussā acchariyaṃ disvā accharaṃ paharanti, taṃ sandhāya vuttaṃ – “accharaṃ paharitvā	546	
PA_tika-s04_01t:546_2	passitabbo”ti. Samannāgatattāti etena acchariyā guṇadhammā etasmiṃ santīti acchariyoti	546	
PA_tika-s04_01t:546_3	dasseti. Apica ādito pabhuti abhinīhārāvaho, tato parampi anaññasādhāraṇe guṇadhamme	546	
PA_tika-s04_01t:546_4	āciṇṇavāti acchariyoti āha – “āciṇṇamanussotipi acchariyamanusso”tiādi. Mahābodhiñāṇameva	546	
PA_tika-s04_01t:546_5	maṇḍabhūtaṃ mahābodhimaṇḍo. Sabbaññutaññāṇapadaṭṭhānañhi maggañāṇaṃ, maggañāṇapadaṭṭhānañca	546	
PA_tika-s04_01t:546_6	sabbaññutaññāṇaṃ “mahābodhī”ti vuccati. Anivattakenāti bodhiyā niyatabhāvāpattiyā	546	
PA_tika-s04_01t:546_7	mahābodhisattabhāvato anivattanasabhāvena. Buddhakārakadhammānaṃ pūraṇampi na aññassa	546	
PA_tika-s04_01t:546_8	kassaci āciṇṇantiādinā hetuavatthāya phalāvatthāya sattānaṃ upakārāvatthāya cāti	546	
PA_tika-s04_01t:546_9	tīsupi avatthāsu lokanātho anaññasādhāraṇānaṃ guṇadhammānaṃ āciṇṇatāya acchariyamanusso vuttoti dasseti.	546	
PA_tika-s04_01t:547_0	173. Catutthe kāle kiriyāti kālakiriyā. Katarasmiṃ kāle kīdisī kiriyā. Sāmaññajotanā	547	
PA_tika-s04_01t:547_1	hi visese avatiṭṭhati, visesatthinā ca viseso anuppayojitabboti āha – “ekasmiṃ kāle	547	
PA_tika-s04_01t:547_2	pākaṭā kiriyā”ti. Katarasmiṃ pana ekasmiṃ kāle, kathañca pākaṭāti? Kappānaṃ satasahassādhikāni	547	
PA_tika-s04_01t:547_3	anekāni asaṅkhyeyyāni abhikkamitvā yathādhippetamanorathapāripūrivasena samupaladdhe	547	
PA_tika-s04_01t:547_4	ekasmiṃ kāle, sadevaloke ativiya acchariyamanussassa parinibbānanti accantapākaṭā.	547	
PA_tika-s04_01t:547_5	Anutāpakarāti cetodukkhāvahā. Dasasahassacakkavāḷesūti vuttaṃ tassa buddhakkhettabhāvena	547	
PA_tika-s04_01t:547_6	paricchinnattā, tadaññesañca avisayattā.	547	
PA_tika-s04_01t:548_0	174. Pañcame dutiyassa buddhassāti dutiyassa sabbaññubuddhassa abhāvā. Sutabuddho	548	
PA_tika-s04_01t:548_1	nāma sutamayena ñāṇena bujjhitabbassa buddhattā. Catusaccabuddho nāma catunnaṃ ariyasaccānaṃ	548	
PA_tika-s04_01t:548_2	anavasesato buddhattā. Paccekabuddho nāma paccekaṃ attanoyeva yathā catusaccasambodho	548	
PA_tika-s04_01t:548_3	hoti, evaṃ buddhattā. Sammāsambuddho eva hi yathā sadevakassa lokassa catusaccasambodho	548	
PA_tika-s04_01t:548_4	hoti, evaṃ saccāni abhisambujjhati. Cattāri vā aṭṭha vā soḷasa vāti idaṃ katamahābhinīhārānaṃ	548	
PA_tika-s04_01t:548_5	mahābodhisattānaṃ paññādhikasaddhādhikavīriyādhikavibhāgavasena vuttaṃ. “Paññādhikānañhi	548	
PA_tika-s04_01t:548_6	saddhā mandā hoti, paññā tikkhā. Saddhādhikānaṃ paññā majjhimā hoti. Vīriyādhikānaṃ	548	
PA_tika-s04_01t:548_7	paññā mandā, paññānubhāvena ca sammāsambodhi adhigantabbā”ti aṭṭhakathāyaṃ vuttaṃ.	548	
PA_tika-s04_01t:548_8	Avisesena pana vimuttiparipācanīyadhammānaṃ tikkhamajjhimamudubhāvena tayopete bhedā	548	
PA_tika-s04_01t:548_9	yuttāti vadanti. Tividhā hi bodhisattā abhinīhārakkhaṇe bhavanti ugghaṭitaññuvipañcitaññuneyyabhedena.	548	
PA_tika-s04_01t:548_10	Tesu ugghaṭitaññū sammāsambuddhassa sammukhā cātuppadikaṃ gāthaṃ suṇanto tatiyapade	5481	
PA_tika-s04_01t:548_11	apariyositeyeva chahi abhiññāhi saha paṭisambhidāhi arahattaṃ pattuṃ samatthūpanissayo	5481	
PA_tika-s04_01t:548_12	hoti. Dutiyo satthu sammukhā ekaṃ gāthaṃ suṇanto apariyositeyeva catutthapade chahi	5481	
PA_tika-s04_01t:548_13	abhiññāhi arahattaṃ pattuṃ samatthūpanissayo hoti. Itaro bhagavato sammukhā cātuppadikagāthaṃ	5481	
PA_tika-s04_01t:548_14	sutvā pariyositāya gāthāya chahi abhiññāhi arahattaṃ pattuṃ samatthūpanissayo hoti.	5481	
PA_tika-s04_01t:548_15	Tayopete vinā kālabhedena katābhinīhārā laddhabyākaraṇā pāramiyo pūrento yathākkamaṃ	5481	
PA_tika-s04_01t:548_16	yathāvuttabhedena kālena sammāsambodhiṃ pāpuṇanti, tesu tesu pana kālabhedesu aparipuṇṇesu	5481	
PA_tika-s04_01t:548_17	te te mahāsattā divase divase vessantaradānasadisaṃ dānaṃ dentāpi tadanurūpaṃ sīlādisesapāramidhamme	5481	
PA_tika-s04_01t:548_18	ācinantāpi antarā buddhā bhavissantīti akāraṇametaṃ. Kasmā? Ñāṇassa aparipaccanato.	5481	
PA_tika-s04_01t:548_19	Paricchinnakālanipphāditaṃ viya hi sassaṃ paricchinnakāle nipphāditā sammāsambodhi	5481	
PA_tika-s04_01t:548_20	tadantarā sabbussāhena vāyamantenapi na sakkā pāpuṇitunti pāramipūrī yathāvuttakālavisesena	5482	
PA_tika-s04_01t:548_21	sampajjatīti veditabbaṃ. Saddhinti samānakāle.	5482	
PA_tika-s04_01t:549_0	Asahāyoti nippariyāyato vuttaṃ. Sahaayanaṭṭho hi sahāyaṭṭho. Paṭipattivasena bhagavatā	549	
PA_tika-s04_01t:549_1	saha samaṃ ayanaṃ nāma kassacipi nattheva. Hatthādiavayavato paṭi paṭi minitabbato	549	
PA_tika-s04_01t:549_2	paṭimā vuccati attabhāvo. Samattho nāma natthīti devo vā māro vā brahmā vā koci natthi.	549	
PA_tika-s04_01t:549_3	Paṭisamoti paṭinidhibhāvena samo. Paṭibhāgaṃ dātunti “cattāro satipaṭṭhānā”tiādinā	549	
PA_tika-s04_01t:549_4	vuttassa dhammabhāgassa dhammakoṭṭhāsassa paṭipakkhabhūtaṃ katvā bhāgaṃ koṭṭhāsaṃ	549	
PA_tika-s04_01t:549_5	paṭivacanaṃ dātuṃ samattho nāma natthi. Natthi etassa sīlādiguṇehi paṭibimbabhūto	549	
PA_tika-s04_01t:549_6	puggaloti appaṭipuggalo. Tenāha – “añño kocī”tiādi. Tisahassimahāsahassīnaṃ vibhāgo	549	
PA_tika-s04_01t:549_7	parato āvi bhavissati. Sesamettha suviññeyyameva.	549	
PA_tika-s04_01t:550_0	175. Chaṭṭhādīsu tasmiṃ puggaleti sammāsambuddhe. Tanti paññācakkhu. Pātubhūtameva	550	
PA_tika-s04_01t:550_1	hoti tassa sahassa uppajjanato. Uppattīti uppajjanaṃ. Nipphattīti parivuddhi. Kīvarūpassāti	550	
PA_tika-s04_01t:550_2	kīdisassa. Sāvakavisayeva hatthagataṃ paññācakkhu nāma dvinnaṃ aggasāvakānaṃyevāti	550	
PA_tika-s04_01t:550_3	āha – “sāriputtattherassā”tiādi. Samādhipaññāti samādhisahagatā paññā. “Samādhisaṃvattanikā	550	
PA_tika-s04_01t:550_4	khippanisantiādivisesāvahā paññā”ti keci. Ālokoti paññāāloko eva. Tathā obhāso. Tīṇipīti	550	
PA_tika-s04_01t:550_5	tīṇipi suttāni. Lokiyalokuttaramissakānīti pubbabhāgapaññāya adhippetattā vuttaṃ.	550	
PA_tika-s04_01t:551_0	Uttamadhammānanti attano uttaritarassa abhāvena seṭṭhadhammānaṃ. Daṭṭhabbato dassanaṃ,	551	
PA_tika-s04_01t:551_1	bhagavato rūpakāyo. Tatthapi visesato rūpāyatanaṃ. Tenāha – “cakkhuviññāṇena daṭṭhuṃ	551	
PA_tika-s04_01t:551_2	labhatī”ti. Natthi ito uttaranti anuttaraṃ, tadeva anuttariyaṃ, dassanañca taṃ anuttariyañcāti	551	
PA_tika-s04_01t:551_3	dassanānuttariyaṃ. Sesapadesupi eseva nayo. Ayaṃ pana padaviseso – suyyatīti savanaṃ,	551	
PA_tika-s04_01t:551_4	bhagavato vacanaṃ. Labbhatīti lābho, bhagavati saddhā. Sikkhitabbato sikkhā. Sīlasamādhipaññāparicaraṇaṃ	551	
PA_tika-s04_01t:551_5	pāricariyā, upaṭṭhānaṃ. Anussaraṇaṃ anussati, satthu guṇānussaraṇaṃ. Imesanti yathāvuttānaṃ	551	
PA_tika-s04_01t:551_6	channaṃ anuttariyānaṃ. Pātubhāvo hotīti tathāgatassa pātubhāvā tappaṭibaddhattā tabbisayattā	551	
PA_tika-s04_01t:551_7	ca pātubhāvo hoti. “Dassanānuttariya”nti ca sadevake loke uttaritarassa bhagavato	551	
PA_tika-s04_01t:551_8	rūpassa na dassanamattaṃ adhippetaṃ, atha kho tassa rūpadassanamukhena aveccappasādena	551	
PA_tika-s04_01t:551_9	buddhaguṇe okappetvā ogāhetvā dassanaṃ daṭṭhabbaṃ. Tenāha – “āyasmā hī”tiādi. Idampi	551	
PA_tika-s04_01t:551_10	dassanānuttariyanti pubbe vuttato nibbisesattā vuttaṃ. Dasabalaṃ dassanāya labhitvāti	5511	
PA_tika-s04_01t:551_11	ānandatthero viya pasādabhattimettāpubbakaṃ dasabalaṃ dassanāya labhitvā. Dassanaṃ	5511	
PA_tika-s04_01t:551_12	vaḍḍhetvāti dassanamukhena pavattaṃ vipassanācāraṃ vaḍḍhetvā. Dassanamukhena yāva	5511	
PA_tika-s04_01t:551_13	anulomañāṇaṃ vipassanācāraṃ vaḍḍhetvā tadanantaraṃ aṭṭhamakamahābhūmiṃ okkamanto	5511	
PA_tika-s04_01t:551_14	dassanaṃ sotāpattimaggaṃ pāpeti nāma. Idha parato pavattaṃ dassanaṃ dassanameva nāma,	5511	
PA_tika-s04_01t:551_15	mūladassanaṃ pana saccadassanassapi kāraṇabhāvato dassanānuttariyaṃ nāma. Esa nayo sesānuttariyesupi.	5511	
PA_tika-s04_01t:552_0	Dasabale saddhaṃ paṭilabhatīti sammāsambuddhe bhagavati saddhaṃ paṭilabhati. Tisso	552	
PA_tika-s04_01t:552_1	sikkhā sikkhitvāti tisso pubbabhāgasikkhā sikkhitvā. Paricaratīti upaṭṭhānaṃ karoti.	552	
PA_tika-s04_01t:552_2	“Itipi so bhagavā”tiādinā buddhānussativasena anussatijjhānaṃ uppādetvā taṃ padaṭṭhānaṃ	552	
PA_tika-s04_01t:552_3	katvā vipassanaṃ vaḍḍhento “anussatiṃ vaḍḍhetvā”ti vutto.	552	
PA_tika-s04_01t:553_0	Sacchikiriyā hotīti paccakkhakaraṇaṃ hoti. Maggakkhaṇe hi labbhamānā paṭisambhidā	553	
PA_tika-s04_01t:553_1	phalakkhaṇe sacchikatā nāma hoti tato paraṃ atthādīsu yathicchitaṃ viniyogakkhamabhāvato.	553	
PA_tika-s04_01t:553_2	Catassoti gaṇanaparicchedo. Paṭisambhidāti pabhedā. Kassa pana pabhedāti? “Atthe	553	
PA_tika-s04_01t:553_3	ñāṇaṃ atthapaṭisambhidā”tiādivacanato ñāṇassetā pabhedā. Tasmā catasso paṭisambhidāti	553	
PA_tika-s04_01t:553_4	cattāro ñāṇappabhedāti attho. Atthapaṭisambhidāti atthe paṭisambhidā, atthapabhedassa	553	
PA_tika-s04_01t:553_5	salakkhaṇavibhāvanavavatthānakaraṇasamatthaṃ atthe pabhedagataṃ ñāṇanti attho. Tathā	553	
PA_tika-s04_01t:553_6	dhammapabhedassa salakkhaṇavibhāvanavavatthānakaraṇasamatthaṃ dhamme pabhedagataṃ	553	
PA_tika-s04_01t:553_7	ñāṇaṃ dhammapaṭisambhidā. Niruttipabhedassa salakkhaṇavibhāvanavavatthānakaraṇasamatthaṃ	553	
PA_tika-s04_01t:553_8	niruttābhilāpe pabhedagataṃ ñāṇaṃ niruttipaṭisambhidā. Paṭibhānapabhedassa salakkhaṇavibhāvanavavatthānakaraṇasamatthaṃ	553	
PA_tika-s04_01t:553_9	paṭibhāne pabhedagataṃ ñāṇaṃ paṭibhānapaṭisambhidā.	553	
PA_tika-s04_01t:554_0	Atthesu ñāṇantiādīsu atthoti saṅkhepato hetuphalaṃ. Tañhi hetuvasena araṇīyaṃ gantabbaṃ	554	
PA_tika-s04_01t:554_1	pattabbaṃ, tasmā “attho”ti vuccati. Pabhedato pana yaṃ kiñci paccayuppannaṃ, nibbānaṃ,	554	
PA_tika-s04_01t:554_2	bhāsitattho, vipāko, kiriyāti ime pañca dhammā “attho”ti veditabbā. Taṃ atthaṃ paccavekkhantassa	554	
PA_tika-s04_01t:554_3	tasmiṃ pabhedagataṃ ñāṇaṃ atthapaṭisambhidā. Dhammoti saṅkhepato paccayo. So hi yasmā	554	
PA_tika-s04_01t:554_4	tanti dahati vidahati pavatteti ceva pāpeti ca ṭhapeti ca, tasmā “dhammo”ti vuccati.	554	
PA_tika-s04_01t:554_5	Pabhedato pana yo koci phalanibbattako hetu ariyamaggo bhāsitaṃ kusalaṃ akusalanti	554	
PA_tika-s04_01t:554_6	pañcavidhoti veditabbo, taṃ dhammaṃ paccavekkhantassa tasmiṃ dhamme pabhedagataṃ	554	
PA_tika-s04_01t:554_7	ñāṇaṃ dhammapaṭisambhidā.	554	
PA_tika-s04_01t:555_0	Atthadhammaniruttābhilāpe ñāṇanti tasmiṃ atthe ca dhamme ca sabhāvaniruttisaddaṃ	555	
PA_tika-s04_01t:555_1	ārammaṇaṃ katvā paccavekkhantassa tasmiṃ sabhāvaniruttiabhilāpe pabhedagataṃ ñāṇaṃ.	555	
PA_tika-s04_01t:555_2	Evamayaṃ niruttipaṭisambhidā saddārammaṇā nāma jātā, na paññattiārammaṇā. Kasmā?	555	
PA_tika-s04_01t:555_3	Yasmā saddaṃ sutvā “ayaṃ sabhāvanirutti, ayaṃ na sabhāvaniruttī”ti pajānāti. Paṭisambhidāpatto	555	
PA_tika-s04_01t:555_4	hi “phasso”ti vutte “ayaṃ sabhāvaniruttī”ti jānāti, “phassā”ti vā “phassa”nti vā	555	
PA_tika-s04_01t:555_5	vutte “ayaṃ na sabhāvaniruttī”ti jānāti. Vedanādīsupi eseva nayo. Ayaṃ panesa nāmākhyātopasaggābyayapadampi	555	
PA_tika-s04_01t:555_6	jānātiyeva sabhāvaniruttiyā yāthāvato jānanato. Ñāṇesu ñāṇanti sabbatthakañāṇaṃ ārammaṇaṃ	555	
PA_tika-s04_01t:555_7	katvā paccavekkhantassa pabhedagataṃ ñāṇaṃ.	555	
PA_tika-s04_01t:556_0	Imā pana catasso paṭisambhidā sekkhabhūmiyaṃ asekkhabhūmiyanti dvīsu ṭhānesu pabhedaṃ	556	
PA_tika-s04_01t:556_1	gacchanti. Adhigamo pariyatti savanaṃ paripucchā pubbayogoti imehi pañcahi kāraṇehi	556	
PA_tika-s04_01t:556_2	visadā honti. Adhigamo nāma saccappaṭivedho. Pariyatti nāma buddhavacanaṃ. Tañhi	556	
PA_tika-s04_01t:556_3	gaṇhantassa paṭisambhidā visadā honti. Savanaṃ nāma dhammassavanaṃ. Sakkaccaṃ dhammaṃ	556	
PA_tika-s04_01t:556_4	suṇantassapi hi paṭisambhidā visadā honti. Paripucchā nāma aṭṭhakathā. Uggahitapāḷiyā	556	
PA_tika-s04_01t:556_5	atthaṃ kathentassapi hi paṭisambhidā visadā honti. Pubbayogo nāma pubbayogāvacaratā.	556	
PA_tika-s04_01t:556_6	Haraṇapaccāharaṇanayena paṭipākaṭakammaṭṭhānassapi paṭisambhidā visadā hontīti. Lokiyalokuttarā	556	
PA_tika-s04_01t:556_7	vāti ettha tisso paṭisambhidā lokiyā, atthapaṭisambhidā siyā lokiyā, siyā lokuttarāti	556	
PA_tika-s04_01t:556_8	evaṃ vibhajitvā attho veditabbo.	556	
PA_tika-s04_01t:557_0	Buddhuppādeyevāti avadhāraṇena buddhuppāde eva labbhanato, abuddhuppāde alabbhanato	557	
PA_tika-s04_01t:557_1	anaññasādhāraṇo paṭivedho adhippeto. Evañca katvā “mahato cakkhussā”tiādīsu paññāmahattādikampi	557	
PA_tika-s04_01t:557_2	anaññasādhāraṇameva adhippetanti daṭṭhabbaṃ. Tathā vijjāvimuttiphalasacchikiriyādayopi	557	
PA_tika-s04_01t:557_3	paresaṃ tabbhāvāvahā daṭṭhabbā. Yā kāci dhātuyo lokiyā lokuttarā vā, sabbā tā imāheva	557	
PA_tika-s04_01t:557_4	saṅgahitā, ettheva antogadhāti vuttaṃ – “imāva aṭṭhārasa dhātuyo nānāsabhāvato nānādhātuyo”ti.	557	
PA_tika-s04_01t:557_5	Svāyamattho anekadhātunānādhātuñāṇavibhaṅgena dīpetabbo. “Sacchikiriyā”ti vuttattā	557	
PA_tika-s04_01t:557_6	“vijjāti phale ñāṇa”nti vuttaṃ.	557	
PA_tika-s04_01t:558_0	187. Yasmā cakkati aparāparaṃ parivattatīti cakkaṃ, tasmā iriyāpathāpi aparāparaṃ	558	
PA_tika-s04_01t:558_1	parivattanaṭṭhena cakkasadisattā cakkanti vuttā, tathā patirūpadesavāsādisampattiyo.	558	
PA_tika-s04_01t:558_2	Tato paṭṭhāya dhammacakkaṃ abhinīharati nāmāti ettha tadā mahāsatto attānaṃ abhinīhārayogaṃ	558	
PA_tika-s04_01t:558_3	karonto “dhammacakkaṃ abhinīharati nāmā”ti vutto tato paṭṭhāya dhammacakkābhinīhāravibandhakaradhammānuppajjanato.	558	
PA_tika-s04_01t:558_4	Abhinīhaṭaṃ nāmāti etthapi ayameva nayo. Arahattamaggaṃ paṭivijjhantopi dhammacakkaṃ	558	
PA_tika-s04_01t:558_5	uppādetiyeva nāma tadatthaṃ ñāṇaṃ paripācetīti katvā. Arahattaphalakkhaṇe dhammacakkaṃ	558	
PA_tika-s04_01t:558_6	uppāditaṃ nāma tasmiṃ khaṇe dhammacakkassa uppādanāya kātabbakiccassa kassaci abhāvā.	558	
PA_tika-s04_01t:558_7	Paṭivedhañāṇañhi idha “dhammacakka”nti adhippetaṃ. Idāni desanāñāṇavasena dhammacakkaṃ	558	
PA_tika-s04_01t:558_8	dassetuṃ – “kadā pavatteti nāmā”tiādimāha. Na kevalaṃ therasseva, atha kho sabbesampi	558	
PA_tika-s04_01t:558_9	sāsanikānaṃ dhammakathā bhagavato dhammadesanā catunnaṃ ariyasaccānaṃ catunnañca	558	
PA_tika-s04_01t:558_10	ekattādinayānaṃ avirādhanatoti dassetuṃ – “yo hi koci bhikkhu vā”tiādi āraddhaṃ.	5581	
PA_tika-s04_01t:558_11	Sesaṃ suviññeyyameva.	5581	
PA_tika-s04_01t:559	Ekapuggalavaggavaṇṇanā niṭṭhitā.	55	
PA_tika-s04_01t:560	14. Etadaggavaggo	56	
PA_tika-s04_01t:561	(14) 1. Paṭhamaetadaggavaggo	56	
PA_tika-s04_01t:562	Etadaggapadavaṇṇanā	56	
PA_tika-s04_01t:563_0	188. Etadaggesu paṭhamavaggassa paṭhame ādimhi dissatīti ettha aggasaddoti ānetvā	563	
PA_tika-s04_01t:563_1	yojetabbaṃ. Ajjataggeti ajjadivasaṃ ādiṃ katvāti attho. Aṅgulaggenāti aṅgulikoṭiyā.	563	
PA_tika-s04_01t:563_2	Ambilagganti ambilakoṭṭhāso. Koṭibhūtāti paramakoṭibhūtā tasmiṃ ṭhāne tādisānaṃ aññesaṃ	563	
PA_tika-s04_01t:563_3	abhāvato. Tato eva seṭṭhabhūtātipi aggā. Etadaggasannikkhepoti etadagge ṭhapanaṃ	563	
PA_tika-s04_01t:563_4	aṭṭhuppattiādīhi catūhipi kāraṇehi. Mahāpaññatāya therena etadaggaṭṭhānassa laddhabhāvaṃ	563	
PA_tika-s04_01t:563_5	vitthārato dassetuṃ – “katha”ntiādimāha. Dve padantarānīti kaṇḍambamūle yugandharapabbateti	563	
PA_tika-s04_01t:563_6	dvīsu ṭhānesu dve padāni dassetvā. Muṇḍapīṭhakanti yaṃ sattaṅgaṃ pañcaṅgaṃ vā na	563	
PA_tika-s04_01t:563_7	hoti, kevalaṃ muṇḍakapīṭhaṃ, taṃ sandhāyetaṃ vuttaṃ. Avattharitvā nisīdīti buddhānubhāvena	563	
PA_tika-s04_01t:563_8	ajjhottharitvā nisīdi. Tenāha – “evaṃ nisīdanto”tiādi. Kāyasakkhiṃ katvāti nāmakāyena	563	
PA_tika-s04_01t:563_9	desanāya sampaṭicchanavasena sakkhibhūtaṃ katvā. Kusalā dhammā akusalā dhammā abyākatā	563	
PA_tika-s04_01t:563_10	dhammāti iti-saddo ādyattho, tena sabbaṃ abhidhammadesanaṃ saṅgaṇhāti.	5631	
PA_tika-s04_01t:564_0	Pāṭihāriyaṭṭhāneti yamakapāṭihāriyassa kataṭṭhāne. Passathāti tesaṃ bahubhāvaṃ sandhāya	564	
PA_tika-s04_01t:564_1	vuttaṃ. Assāti manussasamūhassa ekabhāvaṃ. Ākappanti ākāraṃ. Mahājanoti sadevake	564	
PA_tika-s04_01t:564_2	loke sabbo mahājano. Yathā nirayadassanaṃ saṃvegajananatthaṃ, evaṃ devalokadassanampi	564	
PA_tika-s04_01t:564_3	saṃvegajananatthameva “anupubbikathāyaṃ saggakathā viya evaṃ sabbasampattisamupetopi	564	
PA_tika-s04_01t:564_4	saggo anicco addhuvo cavanadhammo”ti. Sajjetvāti samapaṇṇāsāya mucchanāhi yathā kāmena	564	
PA_tika-s04_01t:564_5	nivādetuṃ sakkā, evaṃ sajjetvā.	564	
PA_tika-s04_01t:565_0	Puthujjanapañcakaṃ pañhanti puthujjanapañhaṃ ādiṃ katvā pavattitaṃ khīṇāsavapañhapariyantaṃ	565	
PA_tika-s04_01t:565_1	pañhapañcakaṃ. Paṭhamaṃ…pe… pucchīti puthujjanavisaye pañhaṃ pucchi. Paṭisambhidā	565	
PA_tika-s04_01t:565_2	yathābhinīhāraṃ yathāsakaṃ vipassanābhinīhārena paṭhamabhūmiyādayo viya pavattitavisayāti	565	
PA_tika-s04_01t:565_3	vuttaṃ – “te attano attano paṭisambhidāvisaye ṭhatvā kathayiṃsū”ti. Buddhavisaye pañhaṃ pucchīti –	565	
PA_tika-s04_01t:566	“Ye ca saṅkhātadhammāse, ye ca sekhā puthū idha;	56	
PA_tika-s04_01t:567	Tesaṃ me nipako iriyaṃ, puṭṭho pabrūhi mārisā”ti. –	56	
PA_tika-s04_01t:568_0	Idaṃ pañhaṃ pucchi. Tattha saṅkhātadhammāti saṅkhātā ñātā catusaccadhammā, ye ca	568	
PA_tika-s04_01t:568_1	saṅkhātadhammā catūhi maggehi paṭividdhacatusaccadhammāti attho. Iminā asekkhā kathitā.	568	
PA_tika-s04_01t:568_2	Puthu-saddo ubhayatthapi yojetabbo “ye puthū saṅkhātadhammā, ye ca puthū sekhā”ti.	568	
PA_tika-s04_01t:568_3	Tesanti tesaṃ dvinnaṃ sekkhāsekkhapuggalānaṃ me puṭṭhoti yojetabbaṃ, mayā puṭṭhoti	568	
PA_tika-s04_01t:568_4	attho. Iriyanti sekkhāsekkhabhūmiyā āgamanappaṭipadaṃ. Iriyati gacchati sekkhabhūmiṃ	568	
PA_tika-s04_01t:568_5	asekkhabhūmiñca etāyāti iriyā, taṃ tesaṃ iriyaṃ āgamanappaṭipadaṃ mayā puṭṭho pabrūhi	568	
PA_tika-s04_01t:568_6	kathehīti attho. Evaṃ bhagavā buddhavisaye pañhaṃ pucchitvā “imassa nu kho, sāriputta,	568	
PA_tika-s04_01t:568_7	saṃkhittena bhāsitassa kathaṃ vitthārena attho daṭṭhabbo”ti āha. Thero pañhaṃ oloketvā	568	
PA_tika-s04_01t:568_8	“satthā maṃ sekkhāsekkhānaṃ bhikkhūnaṃ āgamanappaṭipadaṃ pucchatī”ti pañhe nikkaṅkho	568	
PA_tika-s04_01t:568_9	hutvā “āgamanappaṭipadā nāma khandhādivasena bahūhipi mukhehi sakkā kathetuṃ, katarākārena	568	
PA_tika-s04_01t:568_10	nu kho kathento satthu ajjhāsayaṃ gaṇhituṃ sakkhissāmī”ti ajjhāsaye kaṅkhi, taṃ sandhāyetaṃ	5681	
PA_tika-s04_01t:568_11	vuttaṃ – “dhammasenāpati…pe… na sakkotī”ti. Pucchitapañhaṃ vissajjetuṃ paṭibhāne	5681	
PA_tika-s04_01t:568_12	asati disāvilokanaṃ sattānaṃ sabhāvoti dassento, “puratthima…pe... nāsakkhī”ti āha.	5681	
PA_tika-s04_01t:568_13	Tattha pañhuppattiṭṭhānanti pañhuppattikāraṇaṃ.	5681	
PA_tika-s04_01t:569_0	Therassa kilamanabhāvaṃ jānitvāti “sāriputto pañhe nikkaṅkho, ajjhāsaye me kaṅkhamāno	569	
PA_tika-s04_01t:569_1	kilamatī”ti therassa kilamanabhāvaṃ ñatvā. Catumahābhūtikakāyapariggahanti etena	569	
PA_tika-s04_01t:569_2	khandhamukhena nāmarūpapariggaho vutto. “Bhūtamidanti, sāriputta, samanupassasī”ti	569	
PA_tika-s04_01t:569_3	hi vadantena bhagavatā khandhavasena nāmarūpapariggaho dassito. Evaṃ kirassa bhagavato	569	
PA_tika-s04_01t:569_4	ahosi “sāriputto mayā naye adinne kathetuṃ na sakkhissati, dinne pana naye mamajjhāsayaṃ	569	
PA_tika-s04_01t:569_5	gahetvā khandhavasena kathessatī”ti. Therassa saha nayadānena so pañho nayasatena	569	
PA_tika-s04_01t:569_6	nayasahassena upaṭṭhāsi. Tenāha – “aññātaṃ bhagavā, aññātaṃ sugatā”ti.	569	
PA_tika-s04_01t:570_0	Arūpāvacare paṭisandhi nāma na hotīti bodhisambhārasambharaṇassa anokāsabhāvato vuttaṃ.	570	
PA_tika-s04_01t:570_1	Tenāha – “abhabbaṭṭhānattā”ti, laddhabyākaraṇānaṃ bodhisattānaṃ uppattiyā abhabbadesattāti	570	
PA_tika-s04_01t:570_2	attho. Rūpāvacare nibbattīti kammavasitāsambhavato arūpāvacare anibbattitvā rūpāvacare nibbatti.	570	
PA_tika-s04_01t:571_0	Parosahassantiādinā parosahassajātakaṃ dasseti. Tattha parosahassampīti atirekasahassampi.	571	
PA_tika-s04_01t:571_1	Samāgatānanti sannipatitānaṃ bhāsitassa atthaṃ jānituṃ asakkontānaṃ bālānaṃ. Kandeyyuṃ	571	
PA_tika-s04_01t:571_2	te vassasataṃ apaññāti te evaṃ samāgatā apaññā ime bālattā sasā viya vassasatampi	571	
PA_tika-s04_01t:571_3	vassasahassampi rodeyyuṃ parideveyyuṃ. Rodamānāpi pana atthaṃ vā kāraṇaṃ vā neva	571	
PA_tika-s04_01t:571_4	jāneyyunti dīpeti. Ekova seyyo puriso sapaññoti evarūpānaṃ bālānaṃ parosahassatopi	571	
PA_tika-s04_01t:571_5	eko paṇḍitapurisova seyyo varataroti attho. Kīdiso sapaññoti āha – “yo bhāsitassa	571	
PA_tika-s04_01t:571_6	vijānāti attha”nti, ayaṃ jeṭṭhantevāsiko viya yo bhāsitassa atthaṃ jānāti, so tādiso	571	
PA_tika-s04_01t:571_7	sapañño varataroti attho. Dutiye parosatajātake jhāyeyyunti yāthāvato atthaṃ jānituṃ	571	
PA_tika-s04_01t:571_8	samāhitā hutvā cinteyyuṃ. Sesamettha vuttanayameva.	571	
PA_tika-s04_01t:572_0	Tatiyajātake ye saññinoti ṭhapetvā nevasaññānāsaññāyatanalābhino avasesacittakasatte	572	
PA_tika-s04_01t:572_1	dasseti. Tepi duggatāti tassā nevasaññānāsaññāyatanasamāpattiyā alābhato tepi duggatā	572	
PA_tika-s04_01t:572_2	dukkhaṃ upagatā saññībhave. “Saññā rogo saññā gaṇḍo saññā salla”nti hi te saññāya	572	
PA_tika-s04_01t:572_3	ādīnavadassino. Yepi asaññinoti asaññībhave nibbatte acittakasatte dasseti. Tepi	572	
PA_tika-s04_01t:572_4	imissāyeva samāpattiyā alābhato duggatāyeva. Jhānasukhaṃ anaṅgaṇaṃ niddosaṃ yathāvuttadosābhāvato.	572	
PA_tika-s04_01t:572_5	Balavacittekaggatāsabhāvenapi taṃ anaṅgaṇaṃ nāma jātaṃ. Nevasaññī nāsaññīti āhāti	572	
PA_tika-s04_01t:572_6	atīte kira bārāṇasiyaṃ brahmadatte rajjaṃ kārente bodhisatto araññāyatane kālaṃ karonto	572	
PA_tika-s04_01t:572_7	antevāsikehi puṭṭho “nevasaññī nāsaññī”ti āha. Purimajātake vuttanayeneva tāpasā	572	
PA_tika-s04_01t:572_8	jeṭṭhantevāsikassa kathaṃ na gaṇhiṃsu. Bodhisatto ābhassarato āgantvā ākāse ṭhatvā	572	
PA_tika-s04_01t:572_9	imaṃ gāthamāha. Tena vuttaṃ – “sesaṃ vuttanayeneva veditabba”nti.	572	
PA_tika-s04_01t:573_0	Catutthajātake candassa viya ābhā etassāti candābhaṃ, odātakasiṇaṃ. Sūriyābhanti	573	
PA_tika-s04_01t:573_1	sūriyassa viya ābhā etassāti sūriyābhaṃ, pītakasiṇaṃ. Yodha paññāya gādhatīti yo	573	
PA_tika-s04_01t:573_2	puggalo idha sattaloke idaṃ kasiṇadvayaṃ paññāya gādhati, ārammaṇaṃ katvā anuppavisati,	573	
PA_tika-s04_01t:573_3	tattha vā patiṭṭhahati. Avitakkena dutiyajjhānena ābhassarūpago hotīti so puggalo	573	
PA_tika-s04_01t:573_4	tathā katvā paṭiladdhena dutiyena jhānena ābhassarabrahmalokūpago hoti. Sesaṃ purimanayeneva	573	
PA_tika-s04_01t:573_5	veditabbanti iminā imaṃ dasseti – atīte bārāṇasiyaṃ brahmadatte rajjaṃ kārente bodhisatto	573	
PA_tika-s04_01t:573_6	araññāyatane kālaṃ karonto antevāsikehi pucchito “candābhaṃ sūriyābha”nti vatvā ābhassare	573	
PA_tika-s04_01t:573_7	nibbatto. Tāpasā jeṭṭhantevāsikassa na saddahiṃsu. Bodhisatto āgantvā ākāse ṭhito imaṃ gāthaṃ abhāsi.	573	
PA_tika-s04_01t:574_0	Pañcamajātake āsīsethevāti āsācchedaṃ akatvā attano kammesu āsaṃ kareyyeva. Na nibbindeyyāti	574	
PA_tika-s04_01t:574_1	na nibbedaṃ uppādeyya, na ukkaṇṭheyyāti attho. Voti nipātamattaṃ. Yathā icchinti	574	
PA_tika-s04_01t:574_2	ahañhi saṭṭhihatthā narakā uṭṭhānaṃ icchiṃ, somhi tatheva jāto, tato uṭṭhitoyevāti dīpeti.	574	
PA_tika-s04_01t:575_0	Atīte kira bārāṇasiyaṃ brahmadatte rajjaṃ kārente bodhisatto sarabhamigayoniyaṃ nibbattitvā	575	
PA_tika-s04_01t:575_1	araññe paṭivasati. Rājā migavittako ahosi thāmasampanno. Ekadivasaṃ gantvā amacce	575	
PA_tika-s04_01t:575_2	āha – “yassa passena migo palāyati, teneva so dātabbo”ti. Athekadivasaṃ sarabhamigo	575	
PA_tika-s04_01t:575_3	uṭṭhāya rañño ṭhitaṭṭhānena palāyi. Atha naṃ amaccā uppaṇḍesuṃ. Rājā cintesi – “ime	575	
PA_tika-s04_01t:575_4	maṃ parihāsanti, mama pamāṇaṃ na jānantī”ti gāḷhaṃ nivāsetvā pattikova khaggaṃ ādāya	575	
PA_tika-s04_01t:575_5	“sarabhaṃ gaṇhissāmī”ti vegena pakkhandi. Atha naṃ disvā tīṇi yojanāni anubandhi.	575	
PA_tika-s04_01t:575_6	Sarabho araññaṃ pāvisi. Rājāpi pāvisiyeva. Tattha sarabhamigassa gamanamagge saṭṭhihatthamatto	575	
PA_tika-s04_01t:575_7	mahāpūtipātanarakaāvāṭo atthi, so tiṃsahatthamattaṃ udakena puṇṇo tiṇehi ca paṭicchanno.	575	
PA_tika-s04_01t:575_8	Sarabho udakagandhaṃ ghāyitvāva āvāṭabhāvaṃ ñatvā thokaṃ osakkitvā gato. Rājā pana	575	
PA_tika-s04_01t:575_9	ujukameva āgacchanto tasmiṃ pati.	575	
PA_tika-s04_01t:576_0	Sarabho tassa padasaddaṃ asuṇanto nivattitvā taṃ apassanto “narakaāvāṭe patito bhavissatī”ti	576	
PA_tika-s04_01t:576_1	ñatvā āgantvā olokento taṃ gambhīre udake appatiṭṭhe kilamantaṃ disvā tena katāparādhaṃ	576	
PA_tika-s04_01t:576_2	hadaye akatvā sañjātakāruñño “mā mayi passante varāko nassatu, imamhā taṃ dukkhā	576	
PA_tika-s04_01t:576_3	mocessāmī”ti āvāṭatīre ṭhito “mā bhāyi, mahārāja, ahaṃ taṃ dukkhā mocessāmī”ti vatvā	576	
PA_tika-s04_01t:576_4	attano piyaputtaṃ uddharituṃ ussāhaṃ karonto viya tassuddharaṇatthāya silāya yoggaṃ	576	
PA_tika-s04_01t:576_5	katvā “vijjhissāmī”ti āgataṃ rājānaṃ saṭṭhihatthā narakā uddharitvā assāsetvā piṭṭhiṃ	576	
PA_tika-s04_01t:576_6	āropetvā araññā nīharitvā senāya avidūre otāretvā ovādamassa datvā pañcasu sīlesu	576	
PA_tika-s04_01t:576_7	patiṭṭhāpesi. Rājā senaṅgaparivuto nagaraṃ gantvā “ito paṭṭhāya sakalaraṭṭhavāsino	576	
PA_tika-s04_01t:576_8	pañca sīlāni rakkhantū”ti dhammabheriṃ carāpesi. Mahāsattena pana attano kataguṇaṃ	576	
PA_tika-s04_01t:576_9	kassaci akathetvā sāyaṃ nānaggarasabhojanaṃ bhuñjitvā alaṅkatasayane sayitvā paccūsakāle	576	
PA_tika-s04_01t:576_10	mahāsattassa guṇaṃ saritvā uṭṭhāya sayanapiṭṭhe pallaṅkena nisīditvā pītipuṇṇena	5761	
PA_tika-s04_01t:576_11	hadayena udānaṃ udānento “āsīsetheva puriso”tiādinā imā cha gāthā abhāsi.	5761	
PA_tika-s04_01t:577_0	Tattha ahitā hitā cāti dukkhaphassā sukhaphassā ca, maraṇaphassā, jīvitaphassātipi	577	
PA_tika-s04_01t:577_1	attho. Sattānañhi maraṇaphasso ahito, jīvitaphasso hito. Tesaṃ acintito maraṇaphasso	577	
PA_tika-s04_01t:577_2	āgacchatīti dasseti. Acintitampīti mayā “āvāṭe patissāmī”ti na cintitaṃ, “sarabhaṃ	577	
PA_tika-s04_01t:577_3	māressāmī”ti cintitaṃ. Idāni pana me cintitaṃ naṭṭhaṃ, acintitameva jātanti udānavasena	577	
PA_tika-s04_01t:577_4	vadati. Bhogāti yasaparivārā, ete cintāmayā na honti. Tasmā ñāṇavatā vīriyameva kātabbanti	577	
PA_tika-s04_01t:577_5	vadati. Vīriyavato hi acintitampi hotiyeva.	577	
PA_tika-s04_01t:578_0	Tassetaṃ udānaṃ udānentasseva aruṇaṃ uṭṭhahi. Purohito pātova sukhaseyyapucchanatthaṃ	578	
PA_tika-s04_01t:578_1	āgantvā dvāre ṭhito tassa udānagītasaddaṃ sutvā cintesi – “rājā hiyyo migavaṃ agamāsi,	578	
PA_tika-s04_01t:578_2	tattha sarabhamigaṃ viddho bhavissati, tena maññe udānaṃ udānetī”ti. Evaṃ brāhmaṇassa	578	
PA_tika-s04_01t:578_3	rañño paripuṇṇabyañjanaṃ udānaṃ sutvā sumajjite ādāse mukhaṃ olokentassa chāyā viya	578	
PA_tika-s04_01t:578_4	raññā ca sarabhena ca katakāraṇaṃ pākaṭaṃ ahosi, so nakhaggena dvāraṃ ākoṭesi. Rājā	578	
PA_tika-s04_01t:578_5	“ko eso”ti pucchi. Ahaṃ, deva, purohitoti. Athassa dvāraṃ vivaritvā “ito ehācariyā”ti	578	
PA_tika-s04_01t:578_6	āha. So pavisitvā rājānaṃ jayāpetvā ekamantaṃ ṭhito “ahaṃ, mahārāja, tayā araññe	578	
PA_tika-s04_01t:578_7	katakāraṇaṃ jānāmi, tvaṃ ekaṃ sarabhamigaṃ anubandhanto narake patito, atha naṃ so	578	
PA_tika-s04_01t:578_8	sarabho silāya yoggaṃ katvā narakato uddhari, so tvaṃ tassa guṇaṃ saritvā udānaṃ	578	
PA_tika-s04_01t:578_9	udānesī”ti vatvā “sarabhaṃ giriduggasmi”ntiādinā dve gāthā abhāsi.	578	
PA_tika-s04_01t:579_0	Tattha anusarīti anubandhi. Vikkantanti uddharaṇatthāya kataparakkamaṃ. Anujīvasīti	579	
PA_tika-s04_01t:579_1	upajīvasi, tassānubhāvena tayā jīvitaṃ laddhanti attho. Samuddharīti uddharaṇaṃ akāsi.	579	
PA_tika-s04_01t:579_2	Silāya yoggaṃ sarabho karitvāti silāya sopānasadisāya narakato uddharaṇayoggataṃ	579	
PA_tika-s04_01t:579_3	karitvā. Alīnacittanti saṅkocaṃ appattacittaṃ. Ta migaṃ vadesīti suvaṇṇasarabhamigaṃ	579	
PA_tika-s04_01t:579_4	idha sirisayane nipanno vaṇṇesi. Taṃ sutvā rājā, “ayaṃ mayā saddhiṃ na migavaṃ āgato,	579	
PA_tika-s04_01t:579_5	sabbañca pavattiṃ jānāti, kathaṃ nu kho jānāti, pucchissāmi na”nti cintetvā – “kiṃ	579	
PA_tika-s04_01t:579_6	tvaṃ nu tatthevā”ti navamagāthamāha. Tattha bhiṃsarūpanti kiṃ nu te ñāṇaṃ balavajātikaṃ,	579	
PA_tika-s04_01t:579_7	tenetaṃ jānāsīti vadati. Brāhmaṇo “nāhaṃ sabbaññubuddho, byañjanaṃ amakkhetvā tayā	579	
PA_tika-s04_01t:579_8	kathitagāthāya pana mayhaṃ attho upaṭṭhātī”ti dīpento “na cevaha”nti dasamagāthamāha.	579	
PA_tika-s04_01t:579_9	Tattha subhāsitānanti byañjanaṃ amakkhetvā suṭṭhu bhāsitānaṃ. Atthaṃ tadānentīti	579	
PA_tika-s04_01t:579_10	yo tesaṃ attho, taṃ ānenti upadhārentīti attho. Tadā purohito dhammasenāpati ahosi.	5791	
PA_tika-s04_01t:579_11	Tenevāha – “atītepī”tiādi. Sesaṃ uttānatthameva.	5791	
PA_tika-s04_01t:580	Aññāsikoṇḍaññattheravatthu	58	
PA_tika-s04_01t:581_0	Aññāsikoṇḍaññattherādayotiādīsu pana yāthāvasarasaguṇavasenāti yathāsabhāvaguṇavasena.	581	
PA_tika-s04_01t:581_1	Pabbajjāvasena paṭivedhavasena suciraṃ sunipuṇaṃ rattindivaparicchedajānanavasena	581	
PA_tika-s04_01t:581_2	ca rattaññutā veditabbāti taṃ dassento “ṭhapetvā hi sammāsambuddha”ntiādimāha. Pākaṭova	581	
PA_tika-s04_01t:581_3	hotīti satipaññāvepullappattiko pākaṭo vibhūto hoti. Aññāsikoṇḍaññoti sāvakesu sabbapaṭhamaṃ	581	
PA_tika-s04_01t:581_4	cattāri ariyasaccāni ñātakoṇḍañño. Sabbesupi etadaggesūti sabbesupi etadaggasuttesu,	581	
PA_tika-s04_01t:581_5	sabbesu vā etadaggaṭṭhapanesu.	581	
PA_tika-s04_01t:582_0	Dhurapattānīti pattānaṃ pamukhabhūtāni bāhirapattāni. Navutihatthānīti majjhimapurisassa	582	
PA_tika-s04_01t:582_1	hatthena navutiratanāni. Padumeneva taṃ taṃ padesaṃ uttarati atikkamatīti padumuttaro,	582	
PA_tika-s04_01t:582_2	bhagavā. Gandhadāmamālādāmādīhīti ādisaddena pattadāmādiṃ saṅgaṇhāti. Tattha gandhadāmehi	582	
PA_tika-s04_01t:582_3	katamālā gandhadāmaṃ. Lavaṅgatakkolajātipupphādīhi katamālā mālādāmaṃ. Tamālapattādīhi	582	
PA_tika-s04_01t:582_4	katamālā pattadāmaṃ. Vaṅgapaṭṭeti vaṅgadese uppannaghanasukhumavatthe. Uttamasukhumavatthanti kāsikavatthamāha.	582	
PA_tika-s04_01t:583_0	Teparivaṭṭadhammacakkappavattanasuttantapariyosāneti ettha “idaṃ dukkhaṃ ariyasacca”ntiādinā	583	
PA_tika-s04_01t:583_1	saccavasena, “dukkhaṃ ariyasaccaṃ pariññeyya”ntiādinā kiccavasena, “dukkhaṃ ariyasaccaṃ	583	
PA_tika-s04_01t:583_2	pariññāta”ntiādinā katavasena ca tīhi ākārehi parivaṭṭetvā catunnaṃ saccānaṃ desitattā	583	
PA_tika-s04_01t:583_3	tayo parivaṭṭā etassa atthīti tiparivaṭṭaṃ, tiparivaṭṭameva teparivaṭṭaṃ, teparivaṭṭañca	583	
PA_tika-s04_01t:583_4	taṃ dhammacakkappavattanañcāti teparivaṭṭadhammacakkappavattanaṃ, tadeva suttantaṃ,	583	
PA_tika-s04_01t:583_5	tassa pariyosāneti attho.	583	
PA_tika-s04_01t:584_0	Sāligabbhaṃ phāletvā ādāyāti sāligabbhaṃ phāletvā tattha labbhamānaṃ sālikhīrarasaṃ	584	
PA_tika-s04_01t:584_1	ādāya. Anucchavikanti buddhānaṃ anucchavikaṃ khīrapāyasaṃ pacāpema. Veṇiyo purisabhāvavasena	584	
PA_tika-s04_01t:584_2	bandhitvā kalāpakaraṇe kalāpaggaṃ. Khale kalāpānaṃ ṭhapanadivase khalaggaṃ. Madditvā	584	
PA_tika-s04_01t:584_3	vīhīnaṃ rāsikaraṇadivase khalabhaṇḍaggaṃ. Koṭṭhesu hi dhaññassa pakkhipanadivase koṭṭhaggaṃ.	584	
PA_tika-s04_01t:585_0	Dve gatiyoti dve eva nipphattiyo, dve niṭṭhāti attho. Tasmiṃ kumāre sabbaññutaṃ patteti	585	
PA_tika-s04_01t:585_1	koṇḍaññamāṇavasseva laddhiyaṃ ṭhatvā itarepi cha janā putte anusāsiṃsu. Bodhirukkhamūle	585	
PA_tika-s04_01t:585_2	pācīnapassaṃ acalaṭṭhānaṃ nāma, yaṃ “vajirāsana”ntipi vuccati. Mahataṃ mahatiyo vahatīti	585	
PA_tika-s04_01t:585_3	“pācīnamukho”ti avatvā “pācīnalokadhātuabhimukho”ti vuttaṃ. Maṃsacakkhupi lokanāthassa	585	
PA_tika-s04_01t:585_4	appaṭighātaṃ mahāvisayañcāti. Caturaṅgasamannāgatanti “kāmaṃ taco ca nhāru ca, aṭṭhi	585	
PA_tika-s04_01t:585_5	ca avasissatū”tiādinā vuttacaturaṅgasamannāgataṃ.	585	
PA_tika-s04_01t:586_0	Idaṃ pana sabbamevāti “kassa nu kho ahaṃ paṭhamaṃ dhammaṃ desessāmī”tiādinayappavattaṃ	586	
PA_tika-s04_01t:586_1	sabbameva. Parivitakkamattameva tathā atthasiddhiyā abhāvato. Pupphitaphalitaṃ katvāti	586	
PA_tika-s04_01t:586_2	abhiññāpaṭisambhidāhi sabbapāliphullaṃ, maggaphalehi sabbaso phalabhārabharitañca	586	
PA_tika-s04_01t:586_3	karonto pupphitaṃ phalitaṃ katvā. Apakkamitukāmo hutvāti dvepi aggasāvake attano	586	
PA_tika-s04_01t:586_4	nipaccakāraṃ karonte disvā tesaṃ guṇātirekataṃ bahu maññanto buddhānaṃ santikā apakkamitukāmo	586	
PA_tika-s04_01t:586_5	hutvā. Tatthevāti chaddantadahatīreyeva.	586	
PA_tika-s04_01t:587	Sāriputta-moggallānattheravatthu	58	
PA_tika-s04_01t:588_0	189-190. Dutiyatatiyesu iddhimantānanti ettha manta-saddo atisayatthavisayoti therassa	588	
PA_tika-s04_01t:588_1	atisayikaiddhitaṃ dassetuṃ – “iddhiyā sampannāna”nti vuttaṃ. Saha paṃsūhi kīḷiṃsūti	588	
PA_tika-s04_01t:588_2	sahapaṃsukīḷitā. Idhalokattabhāvamevāti diṭṭhadhammikaattabhāvameva. Soḷasa paññā	588	
PA_tika-s04_01t:588_3	paṭivijjhitvā ṭhitoti majjhimanikāye anupadasuttantadesanāya “mahāpañño, bhikkhave,	588	
PA_tika-s04_01t:588_4	sāriputto, puthupañño, bhikkhave, sāriputto, hāsapañño, bhikkhave, sāriputto, javanapañño,	588	
PA_tika-s04_01t:588_5	bhikkhave, sāriputto, tikkhapañño, bhikkhave, sāriputto, nibbedhikapañño, bhikkhave,	588	
PA_tika-s04_01t:588_6	sāriputto”ti evamāgatā mahāpaññādikā cha, tasmiṃyeva sutte āgatā navānupubbavihārasamāpattipaññā,	588	
PA_tika-s04_01t:588_7	arahattamaggapaññāti imā soḷasavidhā paññā paṭivijjhitvā sacchikatvā ṭhito.	588	
PA_tika-s04_01t:589_0	Pañhasākacchanti pañhassa pucchanavasena vissajjanavasena ca sākacchaṃ karoti. Atthikehi	589	
PA_tika-s04_01t:589_1	upaññātaṃ magganti etaṃ anubandhanassa kāraṇavacanaṃ. Idañhi vuttaṃ hoti – yaṃnūnāhaṃ	589	
PA_tika-s04_01t:589_2	imaṃ bhikkhuṃ piṭṭhito piṭṭhito anubandheyyaṃ. Kasmā? Yasmā idaṃ piṭṭhito piṭṭhito	589	
PA_tika-s04_01t:589_3	anubandhanaṃ nāma atthikehi upaññātaṃ maggaṃ, ñāto ceva upagato ca maggoti attho.	589	
PA_tika-s04_01t:589_4	Atha vā atthikehi amhehi maraṇe sati amatenapi bhavitabbanti evaṃ kevalaṃ atthīti	589	
PA_tika-s04_01t:589_5	upaññātaṃ, anumānañāṇena upagantvā ñātaṃ nibbānaṃ nāma atthi, taṃ magganto pariyesantoti	589	
PA_tika-s04_01t:589_6	evampettha attho daṭṭhabbo.	589	
PA_tika-s04_01t:590_0	Nesaṃ parisāyāti dvinnaṃ aggasāvakānaṃ parivārabhūtaparisāya. Dve aggasāvaketi sāriputtamoggallāne	590	
PA_tika-s04_01t:590_1	dve mahānubhāve sāvake. Ṭhānantareti aggasāvakattasaññite ṭhānantare ṭhapesi. Kasmā	590	
PA_tika-s04_01t:590_2	panettha “aggasāvake”ti avatvā “mahāsāvake”ti vuttaṃ. Yadi aññepi mahātherā abhiññātādiguṇavisesayogena	590	
PA_tika-s04_01t:590_3	“mahāsāvakā”ti vattabbataṃ labhanti, imeyeva pana sāvakesu anaññasādhāraṇabhūtā visesato	590	
PA_tika-s04_01t:590_4	“mahāsāvakā”ti vattabbāti dassanatthaṃ “dvepi mahāsāvake”ti vuttaṃ.	590	
PA_tika-s04_01t:591	Mahākassapattheravatthu	59	
PA_tika-s04_01t:592_0	191. Catutthe yasmā dhutavādadhutadhammadhutaṅgāni dhutamūlakāni, tasmā “dhuto veditabbo”ti	592	
PA_tika-s04_01t:592_1	āraddhaṃ, tattha kilese dhuni dhutavāti dhuto, dhutakileso puggalo, kilesadhunano	592	
PA_tika-s04_01t:592_2	vā dhammo, kilesadhunano dhammoti ca sapubbabhāgo ariyamaggo daṭṭhabbo. Taṃ dhutasaññitaṃ	592	
PA_tika-s04_01t:592_3	kilesadhunanadhammaṃ vadati, pare tattha patiṭṭhāpetīti dhutavādo. Catukkañcettha	592	
PA_tika-s04_01t:592_4	sambhavatīti taṃ dassetuṃ – “ettha panā”tiādi āraddhaṃ. Tayidanti nipāto, tassa so	592	
PA_tika-s04_01t:592_5	ayanti attho. Dhutabhūtassa dhutabhūtā dhammā dhutadhammā. Appicchatā santuṭṭhitā	592	
PA_tika-s04_01t:592_6	heṭṭhā vuttā eva. Kilese sammā likhati tacchatīti sallekho, kilesajegucchī, tassa	592	
PA_tika-s04_01t:592_7	bhāvo sallekhatā. Dvīhipi kāmehi viviccatīti paviveko, yonisomanasikārabahulo puggalo,	592	
PA_tika-s04_01t:592_8	tassa bhāvo pavivekatā. Iminā sarīraṭṭhapanamattena atthīti idamaṭṭhi ttha-kārassa	592	
PA_tika-s04_01t:592_9	ṭṭha-kāraṃ katvā, tassa bhāvo idamaṭṭhitā, imehi vā kusaladhammehi atthi idamaṭṭhi,	592	
PA_tika-s04_01t:592_10	yena ñāṇena “pabbajitena nāma paṃsukūlikaṅgādīsu patiṭṭhitena bhavitabba”nti yathānusiṭṭhaṃ	5921	
PA_tika-s04_01t:592_11	dhutaguṇe samādiyati ceva pariharati ca, taṃ ñāṇaṃ idamaṭṭhitā. Tenāha – “idamaṭṭhitā	5921	
PA_tika-s04_01t:592_12	ñāṇamevā”ti. Dhutadhammā nāmāti dhutaṅgasevanāya paṭipakkhabhūtānaṃ pāpadhammānaṃ	5921	
PA_tika-s04_01t:592_13	dhunanavasena pavattiyā dhutoti laddhanāmāya dhutaṅgacetanāya upakārakā dhammāti	5921	
PA_tika-s04_01t:592_14	katvā dhutadhammā nāma. Anupatantīti tadantogadhā tappariyāpannā honti tadubhayasseva	5921	
PA_tika-s04_01t:592_15	pavattivisesabhāvato. Paṭikkhepavatthūsūti dhutaṅgasevanāya paṭikkhipitabbavatthūsu pahātabbavatthūsu.	5921	
PA_tika-s04_01t:593_0	Paṃsukūlikaṅgaṃ…pe… nesajjikaṅganti uddesopi peyyālanayena dassito. Yadettha vattabbaṃ,	593	
PA_tika-s04_01t:593_1	taṃ sabbaṃ visuddhimagge vitthārato vuttaṃ. Dhutavādaggahaṇeneva therassa dhutabhāvopi	593	
PA_tika-s04_01t:593_2	gahito hotīti “dhutavādāna”nteva vuttaṃ. Ayaṃ mahāti abhinīhārādimahantatāyapi sāsanassa	593	
PA_tika-s04_01t:593_3	upakāritāyapi ayaṃ thero mahā, guṇamahantatāya pasaṃsāvacanameva vā etaṃ therassa	593	
PA_tika-s04_01t:593_4	yadidaṃ mahākassapoti yathā “mahāmoggallāno”ti.	593	
PA_tika-s04_01t:594_0	Satthu dhammadesanāya vatthuttaye sañjātappasādatāya upāsakabhāve ṭhitattā vuttaṃ	594	
PA_tika-s04_01t:594_1	– “uposathaṅgāni adhiṭṭhāyā”tiādi. Etassa aggabhāvassāti yojetabbaṃ. Saccakāroti	594	
PA_tika-s04_01t:594_2	saccabhāvāvaho kāro, avisaṃvādanavasena vā tadatthasādhanoti attho. Kolāhalanti kutūhalavipphāro.	594	
PA_tika-s04_01t:594_3	Satthā sattame sattame saṃvacchare dhammaṃ kathento sattānaṃ savanayoggaṃ kālaṃ sallakkhento	594	
PA_tika-s04_01t:594_4	divā sāyanhasamayaṃ katheti, rattiyaṃ sakalayāmaṃ. Tenāha – “brāhmaṇo brāhmaṇe āha	594	
PA_tika-s04_01t:594_5	– ‘bhoti kiṃ rattiṃ dhammaṃ suṇissasi divā”’ti. Vissāsikoti vissāsikabhāvo. “Tato	594	
PA_tika-s04_01t:594_6	paṭṭhāya so”ti vā pāṭho.	594	
PA_tika-s04_01t:595_0	Dve asaṅkhyeyyāni pūritapāramissāti idaṃ sā paramparāya sotapatitaṃ atthaṃ gahetvā	595	
PA_tika-s04_01t:595_1	āha. Adinnavipākassāti avipakkavipākassa. Bhaddake kāleti yutte kāle. Nakkhattanti	595	
PA_tika-s04_01t:595_2	nakkhattena lakkhitaṃ chaṇaṃ. Tasmiṃ tasmiñhi nakkhatte anubhavitabbachaṇāni nakkhattāni	595	
PA_tika-s04_01t:595_3	nāma, itarāni pana chaṇāni nāma. Sammāpatitadukkhato vimocanena tato niyyānāvahatāya	595	
PA_tika-s04_01t:595_4	icchitatthassa labhāpanato ca niyyānikaṃ. Tesanti suvaṇṇapadumānaṃ. Olambakāti suvaṇṇaratanavicittā	595	
PA_tika-s04_01t:595_5	ratanadāmā. Puññaniyāmenāti puññānubhāvasiddhena niyāmena. Svassa bārāṇasirajjaṃ	595	
PA_tika-s04_01t:595_6	dātuṃ katokāso. Phussarathanti maṅgalarathaṃ. Setacchattauṇhīsavālabījanikhaggamaṇipādukāni	595	
PA_tika-s04_01t:595_7	pañcavidhaṃ rājakakudhabhaṇḍanti vadanti. Idha pana setacchattaṃ visuṃ gahitanti	595	
PA_tika-s04_01t:595_8	sīhāsanaṃ pañcamaṃ katvā vadanti. Pārupanakaṇṇanti pārupanavatthassa dasantaṃ. Dibbavatthadāyipuññānubhāvacodito	595	
PA_tika-s04_01t:595_9	“nanu tātā thūla”nti āha. Aho tapassīti aho kapaṇo ahaṃ rājāti attho. Buddhānaṃ saddahitvāti	595	
PA_tika-s04_01t:595_10	buddhānaṃ sāsanaṃ saddahitvā. Caṅkamanasatānīti iti-saddo ādyattho. Tena hi aggisālādīni	5951	
PA_tika-s04_01t:595_11	pabbajitasāruppāni ṭhānāni saṅgaṇhāti.	5951	
PA_tika-s04_01t:596_0	Sādhukīḷitanti ariyānaṃ parinibbutaṭṭhāne kātabbasakkāraṃ vadati. Nappamajji, nirogā	596	
PA_tika-s04_01t:596_1	ayyāti pucchitākāradassanaṃ. Parinibbutā devāti devī paṭivacanaṃ adāsi. Paṭiyādetvāti	596	
PA_tika-s04_01t:596_2	niyyātetvā. Samaṇakapabbajjanti samitapāpehi ariyehi anuṭṭhātabbapabbajjaṃ. So hi	596	
PA_tika-s04_01t:596_3	rājā paccekabuddhānaṃ vesassa diṭṭhattā “idameva bhaddaka”nti tādisaṃyeva liṅgaṃ	596	
PA_tika-s04_01t:596_4	gaṇhi. Tatthevāti brahmaloke eva. Vīsatime vasse sampatteti āharitvā sambandho. Brahmalokato	596	
PA_tika-s04_01t:596_5	cavitvā nibbattattā, brahmacariyādhikārassa ca cirakālasambhūtattā “evarūpaṃ kathaṃ	596	
PA_tika-s04_01t:596_6	mā kathethā”ti āha. Vīsati dharaṇāni nikkhanti vadanti, pañcapalaṃ nikkhanti apare.	596	
PA_tika-s04_01t:596_7	Itthākaroti itthiratanassa uppattiṭṭhānaṃ. Ayyadhītāti amhākaṃ ayyassa dhītā, bhaddakāpilānīti	596	
PA_tika-s04_01t:596_8	attho. Samānapaṇṇanti sadisapaṇṇaṃ sadisalekhaṃ kumārassa kumārikāya ca yuttaṃ paṇṇalekhaṃ.	596	
PA_tika-s04_01t:596_9	Te purisā samāgataṭṭhānato magadharaṭṭhe mahātitthagāmaṃ maddaraṭṭhe sāgalanagarañca	596	
PA_tika-s04_01t:596_10	uddissa apakkamantā aññamaññaṃ vissajjantā nāma hontīti “ito ca etto ca pesesu”nti vuttā.	5961	
PA_tika-s04_01t:597_0	Pupphadāmanti hatthihatthappamāṇaṃ pupphadāmaṃ. Tānīti tāni ubhohi ganthāpitāni dve	597	
PA_tika-s04_01t:597_1	pupphadāmāni. Teti ubho bhaddā ceva pippalikumāro ca. Lokāmisenāti kāmassādena. Asaṃsaṭṭhāti	597	
PA_tika-s04_01t:597_2	na saṃyuttā ghaṭe jalantena viya padīpena ajjhāsaye samujjalantena vimokkhabījena	597	
PA_tika-s04_01t:597_3	samussāhitacittattā. Yantabaddhānīti sassasampādanatthaṃ tattha tattha dvārakavāṭayojanavasena	597	
PA_tika-s04_01t:597_4	baddhāni nikkhamanatumbāni. Kammantoti kasikammakaraṇaṭṭhānaṃ. Dāsikagāmāti dāsānaṃ	597	
PA_tika-s04_01t:597_5	vasanagāmā. Osāretvāti pakkhipitvā. Ākappakuttavasenāti ākāravasena kiriyāvasena.	597	
PA_tika-s04_01t:597_6	Ananucchavikanti pabbajitabhāvassa ananurūpaṃ. Tassa matthaketi dvedhāpathassa dvidhābhūtaṭṭhāne.	597	
PA_tika-s04_01t:597_7	Etesaṃ saṅgahaṃ kātuṃ vaṭṭatīti nisīdatīti sambandho. Sā pana tattha satthu nisajjā	597	
PA_tika-s04_01t:597_8	edisīti dassetuṃ – “nisīdanto panā”tiādi vuttaṃ. Tattha yā buddhānaṃ aparimitakālasambhūtācinteyyāpariññeyyapuññasambhārūpacayanibbattā	597	
PA_tika-s04_01t:597_9	rūpappabhāvabuddhaguṇavijjotitā dvattiṃsamahāpurisalakkhaṇaasītianubyañjanasamujjalitā	597	
PA_tika-s04_01t:597_10	byāmappabhāketumālālaṅkatā sabhāvasiddhitāya akittimā rūpakāyasirī, taṃyeva mahākassapassa	5971	
PA_tika-s04_01t:597_11	adiṭṭhapubbappasādasaṃvaddhanatthaṃ aniggūhitvā nisinno bhagavā “buddhavesaṃ gahetvā…pe…	5971	
PA_tika-s04_01t:597_12	nisīdī”ti vutto. Asītihatthappadesaṃ byāpetvā pavattiyā asītihatthāti vuttā. Satasākhoti	5971	
PA_tika-s04_01t:597_13	bahusākho anekasākho. Suvaṇṇavaṇṇova ahosi nirantaraṃ buddharasmīhi samantato samokiṇṇabhāvato.	5971	
PA_tika-s04_01t:598_0	Tīsu ṭhānesūti dūrato nātidūre āsanneti tīsu ṭhānesu. Tīhi ovādehīti “tasmātiha te,	598	
PA_tika-s04_01t:598_1	kassapa, evaṃ sikkhitabbaṃ ‘tibbaṃ me hirottappaṃ paccupaṭṭhitaṃ bhavissati theresu	598	
PA_tika-s04_01t:598_2	navesu majjhimesū’ti. Evañhi te, kassapa, sikkhitabbaṃ. Tasmātiha te, kassapa, evaṃ	598	
PA_tika-s04_01t:598_3	sikkhitabbaṃ ‘yaṃ kiñci dhammaṃ suṇissāmi kusalūpasaṃhitaṃ, sabbaṃ taṃ aṭṭhiṃ katvā	598	
PA_tika-s04_01t:598_4	manasi karitvā sabbaṃ cetasā samannāharitvā ohitasoto dhammaṃ suṇissāmī’ti, evañhi	598	
PA_tika-s04_01t:598_5	te, kassapa, sikkhitabbaṃ. Tasmātiha te, kassapa, evaṃ sikkhitabbaṃ ‘sātasahagatā	598	
PA_tika-s04_01t:598_6	ca me kāyagatāsati na vijahissatī’ti, evañhi te, kassapa, sikkhitabba”nti imehi tīhi	598	
PA_tika-s04_01t:598_7	ovādehi. Ettha hi bhagavā paṭhamaṃ ovādaṃ therassa brāhmaṇajātikattā jātimānappahānatthamabhāsi,	598	
PA_tika-s04_01t:598_8	dutiyaṃ bāhusaccaṃ nissāya uppajjanakaahaṃkārappahānatthaṃ, tatiyaṃ upadhisampattiṃ	598	
PA_tika-s04_01t:598_9	nissāya uppajjanakaattasinehappahānatthaṃ. Mudukā kho tyāyanti mudukā kho te ayaṃ.	598	
PA_tika-s04_01t:598_10	Kasmā pana bhagavā evamāha? Therena saha cīvaraṃ parivattetukāmatāya. Kasmā parivattetukāmo	5981	
PA_tika-s04_01t:598_11	jātoti? Theraṃ attano ṭhāne ṭhapetukāmatāya. Kiṃ sāriputtamoggallānā natthīti? Atthi,	5981	
PA_tika-s04_01t:598_12	evaṃ panassa ahosi “imena ciraṃ ṭhassanti, kassapo pana vīsativassasatāyuko, so mayi	5981	
PA_tika-s04_01t:598_13	parinibbute sattapaṇṇiguhāyaṃ vasitvā dhammavinayasaṅgahaṃ katvā mama sāsanaṃ pañcavassasahassaparimāṇakālappavattanakaṃ	5981	
PA_tika-s04_01t:598_14	karissatīti attano ṭhāne ṭhapesi. Evaṃ bhikkhū kassapassa sussūsitabbaṃ maññissantī”ti. Tasmā evamāha.	5981	
PA_tika-s04_01t:599_0	Candūpamoti candasadiso hutvā. Kiṃ parimaṇḍalatāya? No, apica kho yathā cando gaganatalaṃ	599	
PA_tika-s04_01t:599_1	pakkhandamāno na kenaci saddhiṃ santhavaṃ vā sinehaṃ vā ālayaṃ vā karoti, na ca na	599	
PA_tika-s04_01t:599_2	hoti mahājanassa piyo manāpo, ayampi evaṃ kenaci saddhiṃ santhavādīnaṃ akaraṇena	599	
PA_tika-s04_01t:599_3	bahujanassa piyo manāpo candūpamo hutvā khattiyakulādīni cattāri kulāni upasaṅkamatīti	599	
PA_tika-s04_01t:599_4	attho. Apakasseva kāyaṃ apakassa cittanti teneva santhavādīnaṃ akaraṇena kāyañca	599	
PA_tika-s04_01t:599_5	cittañca apakaḍḍhitvā, apanetvāti attho. Niccaṃ navoti niccanavakova, āgantukasadiso	599	
PA_tika-s04_01t:599_6	hutvāti attho. Āgantuko hi paṭipāṭiyā sampattagehaṃ pavisitvā sace naṃ gharasāmikā	599	
PA_tika-s04_01t:599_7	disvā “amhākampi puttabhātaro vippavāsaṃ gantvā evaṃ vicariṃsū”ti anukampamānā nisīdāpetvā	599	
PA_tika-s04_01t:599_8	bhojenti, bhuttamattoyeva “tumhākaṃ bhājanaṃ gaṇhathā”ti uṭṭhāya pakkamati, na tehi	599	
PA_tika-s04_01t:599_9	saddhiṃ santhavaṃ vā karoti, kiccakaraṇīyāni vā saṃvidahati, evamayampi paṭipāṭiyā	599	
PA_tika-s04_01t:599_10	sampattaṃ gharaṃ pavisitvā yaṃ iriyāpathe pasannā manussā denti, taṃ gahetvā chinnasanthavo	5991	
PA_tika-s04_01t:599_11	tesaṃ kiccakaraṇīye abyāvaṭo hutvā nikkhamatīti dīpeti.	5991	
PA_tika-s04_01t:600_0	Appagabbhoti nappagabbho, aṭṭhaṭṭhānena kāyapāgabbhiyena, catuṭṭhānena vacīpāgabbhiyena,	600	
PA_tika-s04_01t:600_1	anekaṭṭhānena manopāgabbhiyena ca virahitoti attho. Aṭṭhaṭṭhānaṃ kāyapāgabbhiyaṃ	600	
PA_tika-s04_01t:600_2	nāma saṅghagaṇapuggalabhojanasālajantāgharanahānatitthabhikkhācāramaggesu antaragharapavesane	600	
PA_tika-s04_01t:600_3	ca kāyena appatirūpakaraṇaṃ. Catuṭṭhānaṃ vacīpāgabbhiyaṃ nāma saṅghagaṇapuggalaantaragharesu	600	
PA_tika-s04_01t:600_4	appatirūpavācānicchāraṇaṃ. Anekaṭṭhānaṃ manopāgabbhiyaṃ nāma tesu tesu ṭhānesu kāyavācāhi	600	
PA_tika-s04_01t:600_5	ajjhācāraṃ anāpajjitvāpi manasā kāmavitakkādīnaṃ vitakkanaṃ. Sabbesampi imesaṃ pāgabbhiyānaṃ	600	
PA_tika-s04_01t:600_6	abhāvena appagabbho hutvā kulāni upasaṅkamatīti attho. Kassapasaṃyuttena ca candūpamappaṭipadāditherassa	600	
PA_tika-s04_01t:600_7	dhutavādesu aggabhāvassa bodhitattā vuttaṃ “etadeva kassapasaṃyuttaṃ aṭṭhuppattiṃ katvā”ti.	600	
PA_tika-s04_01t:601	Anuruddhattheravatthu	60	
PA_tika-s04_01t:602_0	192. Pañcame bhojanapapañcamattanti gocaragāme piṇḍāya caraṇāhāraparibhogasaññitaṃ	602	
PA_tika-s04_01t:602_1	bhojanapapañcamattaṃ. Dīparukkhānanti lohadantakaṭṭhamayānaṃ mahantānaṃ dīparukkhānaṃ.	602	
PA_tika-s04_01t:602_2	Lohamayesupi hi tesu dīpādhāresu dīparukkhakāti ruḷhiresā daṭṭhabbā. Olambakadīpamaṇḍaladīpasañcaraṇadīpādikā sesadīpā.	602	
PA_tika-s04_01t:603_0	Anupariyāyi padakkhiṇakaraṇavasena. Ahaṃ tenāti yena tuyhaṃ attho, ahaṃ tena pavāremi,	603	
PA_tika-s04_01t:603_1	tasmā taṃ āharāpetvā gaṇhāti attho. Suvaṇṇapātiyaṃyevassa bhattaṃ uppajjīti devatānubhāvena	603	
PA_tika-s04_01t:603_2	uppajji, na kiñci pacanakiccaṃ atthi. Satta mahāpurisavitakke vitakkesīti “appicchassāyaṃ	603	
PA_tika-s04_01t:603_3	dhammo, nāyaṃ dhammo mahicchassā”tiādike satta mahāpurisavitakke vitakkesi. Aṭṭhameti	603	
PA_tika-s04_01t:603_4	“nippapañcārāmassāyaṃ dhammo, nāyaṃ dhammo papañcārāmassā”ti etasmiṃ purisavitakke.	603	
PA_tika-s04_01t:604_0	Mama saṅkappamaññāyāti “appicchassāyaṃ dhammo, nāyaṃ dhammo mahicchassā”tiādinā mahāpurisavitakkavasena	604	
PA_tika-s04_01t:604_1	āraddhamattaṃ matthakaṃ pāpetuṃ asamatthabhāvena ṭhitaṃ mama saṅkappaṃ jānitvā. Manomayenāti	604	
PA_tika-s04_01t:604_2	manomayena viya manasā nimmitasadisena, pariṇāmitenāti attho. Iddhiyāti “ayaṃ kāyo	604	
PA_tika-s04_01t:604_3	idaṃ cittaṃ viya hotū”ti evaṃ pavattāya adhiṭṭhāniddhiyā.	604	
PA_tika-s04_01t:605_0	Yadā me ahu saṅkappoti yasmiṃ kāle mayhaṃ “kīdiso nu kho aṭṭhamo mahāpurisavitakko”ti	605	
PA_tika-s04_01t:605_1	parivitakko ahosi, yadā me ahu saṅkappo, tato mama saṅkappamaññāya iddhiyā upasaṅkami,	605	
PA_tika-s04_01t:605_2	uttari desayīti yojanā. Uttari desayīti “nippapañcārāmassāyaṃ dhammo nippapañcaratino,	605	
PA_tika-s04_01t:605_3	nāyaṃ dhammo papañcārāmassa papañcaratino”ti imaṃ aṭṭhamaṃ mahāpurisavitakkaṃ pūrento	605	
PA_tika-s04_01t:605_4	upari desayi. Taṃ pana desitaṃ dassento āha – “nippapañcarato buddho, nippapañcamadesayī”ti,	605	
PA_tika-s04_01t:605_5	papañcā nāma rāgādayo kilesā, tesaṃ vūpasamanatāya tadabhāvato ca lokuttaradhammā	605	
PA_tika-s04_01t:605_6	nippapañcā nāma. Yathā taṃ pāpuṇāti, tathā dhammaṃ desesi, sāmukkaṃsikaṃ catusaccadesanaṃ adesayīti attho.	605	
PA_tika-s04_01t:606_0	Tassāhaṃ dhammamaññāyāti tassa satthu desanādhammaṃ jānitvā. Vihāsinti yathānusiṭṭhaṃ	606	
PA_tika-s04_01t:606_1	paṭipajjanto vihariṃ. Sāsane ratoti sikkhattayasaṅgahe sāsane abhirato. Tisso vijjā	606	
PA_tika-s04_01t:606_2	anuppattāti pubbenivāsañāṇaṃ, dibbacakkhuñāṇaṃ, āsavakkhayañāṇanti imā tisso vijjā	606	
PA_tika-s04_01t:606_3	mayā anuppattā sacchikatā. Tato eva kataṃ buddhassa sāsanaṃ, anusiṭṭhi ovādo anuṭṭhitoti attho.	606	
PA_tika-s04_01t:607	Bhaddiyattheravatthu	60	
PA_tika-s04_01t:608_0	193. Chaṭṭhe ucca-saddena samānattho uccā-saddoti āha – “uccākulikānanti ucce kule	608	
PA_tika-s04_01t:608_1	jātāna”nti. Kāḷī sā devīti kāḷavaṇṇatāya kāḷī sā devī. Kulānukkamena rajjānuppatti	608	
PA_tika-s04_01t:608_2	mahākulinassevāti vuttaṃ – “soyeva cā”tiādi.	608	
PA_tika-s04_01t:609	Lakuṇḍakabhaddiyattheravatthu	60	
PA_tika-s04_01t:610_0	194. Sattame rittakoti deyyavatthurahito. Guṇe āvajjetvāti bhagavato rūpaguṇe ceva	610	
PA_tika-s04_01t:610_1	ākappasampadādiguṇe ca attano adhippāyaṃ ñatvā ambapakkassa paṭiggahaṇaṃ paribhuñjananti	610	
PA_tika-s04_01t:610_2	evamādike yathāupaṭṭhite guṇe āvajjetvā.	610	
PA_tika-s04_01t:611	Piṇḍolabhāradvājattheravatthu	61	
PA_tika-s04_01t:612_0	195. Aṭṭhame abhītanādabhāvena sīhassa viya nādo sīhanādo, so etesaṃ atthīti sīhanādikā,	612	
PA_tika-s04_01t:612_1	tesaṃ sīhanādikānaṃ. Garahitabbapasaṃsitabbadhamme yāthāvato jānantasseva garahā	612	
PA_tika-s04_01t:612_2	pasaṃsā ca yuttarūpāti āha – “buddhā ca nāmā”tiādi. Khīṇā jātītiādīhi paccavekkhaṇañāṇassa	612	
PA_tika-s04_01t:612_3	bhūmiṃ dasseti. Tena hi ñāṇena ariyasāvako paccavekkhanto “khīṇā jātī”tiādiṃ pajānāti.	612	
PA_tika-s04_01t:612_4	Katamā panassa jāti khīṇā, kathañca pajānātīti? Na tāvassa atītā khīṇā pubbeva khīṇattā,	612	
PA_tika-s04_01t:612_5	na anāgatā anāgate vāyāmābhāvato, na paccuppannā vijjamānattā. Yā pana maggassa abhāvitattā	612	
PA_tika-s04_01t:612_6	uppajjeyya ekacatupañcavokārabhavesu ekacatupañcakkhandhappabhedā jāti, sā maggassa	612	
PA_tika-s04_01t:612_7	bhāvitattā anuppādadhammataṃ āpajjanena khīṇā. Taṃ so maggabhāvanāya pahīnakilese	612	
PA_tika-s04_01t:612_8	paccavekkhitvā “kilesābhāve vijjamānampi kammaṃ āyatiṃ appaṭisandhikaṃ hotī”ti jānanto pajānāti.	612	
PA_tika-s04_01t:613_0	Vusitanti vuṭṭhaṃ parivuṭṭhaṃ, kataṃ caritaṃ niṭṭhitanti attho. Brahmacariyanti maggabrahmacariyaṃ.	613	
PA_tika-s04_01t:613_1	Puthujjanakalyāṇakena hi saddhiṃ satta sekkhā maggabrahmacariyaṃ vasanti nāma, khīṇāsavo	613	
PA_tika-s04_01t:613_2	vuṭṭhavāso. Tasmā ariyasāvako attano brahmacariyavāsaṃ paccavekkhanto “vusitaṃ brahmacariya”nti	613	
PA_tika-s04_01t:613_3	pajānāti. Kataṃ karaṇīyanti catūsu saccesu catūhi maggehi pariññāpahānasacchikiriyābhāvanābhisamayavasena	613	
PA_tika-s04_01t:613_4	soḷasavidhaṃ kiccaṃ niṭṭhāpitanti attho. Puthujjanakalyāṇakādayo hi taṃ kiccaṃ karonti,	613	
PA_tika-s04_01t:613_5	khīṇāsavo katakaraṇīyo. Tasmā ariyasāvako attano karaṇīyaṃ paccavekkhanto “kataṃ	613	
PA_tika-s04_01t:613_6	karaṇīya”nti pajānāti. Nāparaṃ itthattāyāti idāni puna itthabhāvāya evaṃ soḷasavidhakiccabhāvāya,	613	
PA_tika-s04_01t:613_7	kilesakkhayāya vā maggabhāvanāya kiccaṃ me natthīti pajānāti. Atha vā itthattāyāti	613	
PA_tika-s04_01t:613_8	itthabhāvato imasmā evaṃpakārā idāni vattamānakkhandhasantānā aparaṃ khandhasantānaṃ	613	
PA_tika-s04_01t:613_9	mayhaṃ natthi, ime pana pañcakkhandhā pariññātā tiṭṭhanti chinnamūlakā rukkhā viya,	613	
PA_tika-s04_01t:613_10	te carimakaviññāṇanirodhena anupādāno viya jātavedo nibbāyissantīti pajānāti.	6131	
PA_tika-s04_01t:614	Mantāṇiputtapuṇṇattheravatthu	61	
PA_tika-s04_01t:615_0	196. Navame aṭṭhārasasupi vijjāṭṭhānesu nipphattiṃ gatattā “sabbasippesu kovido hutvā”ti	615	
PA_tika-s04_01t:615_1	vuttaṃ. Abhidayāabbhaññāvahasseva dhammassa tattha upalabbhanato “mokkhadhammaṃ adisvā”ti	615	
PA_tika-s04_01t:615_2	vuttaṃ. Tenāha – “idaṃ vedattayaṃ nāmā”tiādi. Tathā hi anena duggatiparimuccanampi	615	
PA_tika-s04_01t:615_3	dullabhaṃ, abhiññāparivārānaṃ aṭṭhannaṃ samāpattīnaṃ lābhitāya sayaṃ ekadesena upasanto	615	
PA_tika-s04_01t:615_4	paramukkaṃsagataṃ uttamadamathasamathaṃ anaññasādhāraṇaṃ bhagavantaṃ sambhāvento	615	
PA_tika-s04_01t:615_5	“ayaṃ puriso”tiādimāha. Piṭakāni gahetvā āgacchantīti phalabhājanāni gahetvā assāmikāya	615	
PA_tika-s04_01t:615_6	āgacchanti. Buddhānanti gāravavasena bahuvacananiddeso kato. Paribhuñjīti devatāhi	615	
PA_tika-s04_01t:615_7	pakkhittadibbojaṃ vanamūlaphalāphalaṃ paribhuñji. Patte patiṭṭhāpitasamanantarameva	615	
PA_tika-s04_01t:615_8	hi devatā tattha dibbojaṃ pakkhipiṃsu. Sammasitvāti paccavekkhitvā, parivattetvāti	615	
PA_tika-s04_01t:615_9	ca vadanti. Arahattaṃ pāpuṇiṃsūti mahādevattherassa anumodanakathāya anupubbikathāsakkhikāya	615	
PA_tika-s04_01t:615_10	suvisodhitacittasantānā arahattaṃ pāpuṇiṃsu.	6151	
PA_tika-s04_01t:616_0	Dasahi kathāvatthūhīti appicchakathā santuṭṭhikathā pavivekakathā asaṃsaggakathā	616	
PA_tika-s04_01t:616_1	vīriyārambhakathā sīlasampadākathā samādhisampadākathā paññāsampadākathā vimuttisampadākathā	616	
PA_tika-s04_01t:616_2	vimuttiñāṇadassanasampadākathāti imehi dasahi kathāvatthūhi. Jātibhūmiraṭṭhavāsinoti	616	
PA_tika-s04_01t:616_3	jātibhūmivantadesavāsino, satthu jātadesavāsinoti attho. Sīsānulokikoti purato gacchantassa	616	
PA_tika-s04_01t:616_4	sīsaṃ anu anu passanto. Okāsaṃ sallakkhetvāti sākacchāya avasaraṃ sallakkhetvā. Sattavisuddhikkamaṃ	616	
PA_tika-s04_01t:616_5	pucchīti “kiṃ nu kho, āvuso, sīlavisuddhatthaṃ bhagavati brahmacariyaṃ vussatī”tiādinā	616	
PA_tika-s04_01t:616_6	satta visuddhiyo pucchi. Dhammakathikānaṃ aggaṭṭhāne ṭhapesi savisesena dasakathāvatthulābhitāya.	616	
PA_tika-s04_01t:617	Mahākaccānattheravatthu	61	
PA_tika-s04_01t:618_0	197. Dasame saṃkhittena kathitadhammassāti madhupiṇḍikasuttantadesanāsu viya saṅkhepena	618	
PA_tika-s04_01t:618_1	desitadhammassa. Taṃ desanaṃ vitthāretvāti taṃ saṅkhepadesanaṃ āyatanādivasena vitthāretvā.	618	
PA_tika-s04_01t:618_2	Atthaṃ vibhajamānānanti tassā saṅkhepadesanāya atthaṃ vibhajitvā kathentānaṃ. Atthavasena	618	
PA_tika-s04_01t:618_3	vāti “ettakā etassa atthā”ti atthavasena vā desanaṃ pūretuṃ sakkonti. Byañjanavasena	618	
PA_tika-s04_01t:618_4	vāti “ettakāni ettha byañjanāni desanāvasena vattabbānī”ti byañjanavasena vā pūretuṃ	618	
PA_tika-s04_01t:618_5	sakkonti. Ayaṃ pana mahākaccānatthero ubhayavasenapi sakkoti tassa saṅkhepena uddiṭṭhassa	618	
PA_tika-s04_01t:618_6	vitthārena satthu ajjhāsayānurūpaṃ desanato, tasmā tattha aggoti vutto. Vuttanayenevāti	618	
PA_tika-s04_01t:618_7	“pātova subhojanaṃ bhuñjitvā uposathaṅgāni adhiṭṭhāyā”tiādinā heṭṭhā vuttanayeneva.	618	
PA_tika-s04_01t:618_8	Aññehīti aññāsaṃ itthīnaṃ kesehi ativiya dīghā. Na kevalañca dīghā eva, atha kho	618	
PA_tika-s04_01t:618_9	siniddhanīlamudukañcikā ca. Nikkesīti appakesī yathā “anudarā kaññā”ti.	618	
PA_tika-s04_01t:619_0	Paṇiyanti vikketabbabhaṇḍaṃ. Āvajjetvāti upanissayaṃ kesānaṃ pakatibhāvāpattiñca	619	
PA_tika-s04_01t:619_1	āvajjetvā. Gāravenāti muṇḍasīsāpi there gāravena ekavacaneneva āgantvā. Nimantetvāti	619	
PA_tika-s04_01t:619_2	svātanāya nimantetvā. Imissā itthiyāti yathāvuttaseṭṭhidhītaramāha. Diṭṭhadhammikovāti	619	
PA_tika-s04_01t:619_3	avadhāraṇaṃ aṭṭhānapayuttaṃ, diṭṭhadhammiko yasapaṭilābhova ahosīti attho. Yasapaṭilābhoti	619	
PA_tika-s04_01t:619_4	ca bhavasampattipaṭilābho. Sattasu hi javanacetanāsu paṭhamā diṭṭhadhammavedanīyaphalā,	619	
PA_tika-s04_01t:619_5	pacchimā upapajjavedanīyaphalā, majjhe pañca aparāpariyavedanīyaphalā, tasmā paṭhamaṃ	619	
PA_tika-s04_01t:619_6	ekaṃ cetanaṃ ṭhapetvā sesā yathāsakaṃ paripuṇṇaphaladāyino honti, paṭhamacetanāya	619	
PA_tika-s04_01t:619_7	pana diṭṭhadhammiko yasapaṭilābhova ahosi.	619	
PA_tika-s04_01t:620	Paṭhamaetadaggavaggavaṇṇanā niṭṭhitā.	62	
PA_tika-s04_01t:621	14. Etadaggavaggo	62	
PA_tika-s04_01t:622	(14) 2. Dutiyaetadaggavaggavaṇṇanā	62	
PA_tika-s04_01t:623	Cūḷapanthakattheravatthu	62	
PA_tika-s04_01t:624_0	198-200. Dutiyassa paṭhame manena nibbattitanti abhiññāmanena uppāditaṃ. Manena katakāyoti	624	
PA_tika-s04_01t:624_1	abhiññācittena desantaraṃ pattakāyo. Manena nibbattitakāyoti abhiññāmanasā nimmitakāyo	624	
PA_tika-s04_01t:624_2	“aññaṃ kāyaṃ abhinimminātī”tiādīsu viya. Ekasadiseyevāti attasadiseyeva. Ekavidhamevāti	624	
PA_tika-s04_01t:624_3	attanā katappakārameva. Etapparamo hi yebhuyyena sāvakānaṃ iddhinimmānavidhi. Aggo	624	
PA_tika-s04_01t:624_4	nāma jāto ekadesena satthu iddhinimmānānuvidhānato.	624	
PA_tika-s04_01t:625_0	Lābhitāyāti ettha lābhīti īkāro atisayattho. Tena therassa catunnaṃ rūpāvacarajjhānānaṃ	625	
PA_tika-s04_01t:625_1	atisayena savisesalābhitaṃ dasseti. Arūpāvacarajjhānānaṃ lābhitāyāti etthāpi eseva	625	
PA_tika-s04_01t:625_2	nayo. Na kevalañcetā cetosaññāvivaṭṭakusalatā rūpārūpajjhānalābhitāya eva, atha kho	625	
PA_tika-s04_01t:625_3	imehipi kāraṇehīti dassetuṃ – “cūḷapanthako cā”tiādi vuttaṃ. Cetoti cettha cittasīsena	625	
PA_tika-s04_01t:625_4	samādhi vutto, tasmā cetaso samādhissa vivaṭṭanaṃ cetovivaṭṭo, ekasmiṃyevārammaṇe	625	
PA_tika-s04_01t:625_5	samādhicittaṃ vivaṭṭetvā heṭṭhimassa heṭṭhimassa uparūpari hāpanato rūpāvacarajjhānalābhī	625	
PA_tika-s04_01t:625_6	cetovivaṭṭakusalo nāma. “Sabbaso rūpasaññāna”ntiādinā vuttasaññā atikkamitvā “ākāsānañcāyatanasaññāsahagataṃ…pe…	625	
PA_tika-s04_01t:625_7	nevasaññānāsaññāyatanasaññāsahagata”nti saññāsīsena vuttajjhānānaṃ vivaṭṭakusalo,	625	
PA_tika-s04_01t:625_8	tathā itthipurisādisaññā niccasaññādito cittaṃ vivaṭṭetvā kevale rūpārūpadhammamatte	625	
PA_tika-s04_01t:625_9	asaṅkhate nibbāne ca visesato vaṭṭanato ca suññatānupassanābahulo saññāvivaṭṭakusalo.	625	
PA_tika-s04_01t:625_10	Samādhikusalatāya cetovivaṭṭakusalatā tabbahulavihāritāya. Tathā vipassanākusalatāya	6251	
PA_tika-s04_01t:625_11	saññāvivaṭṭakusalatā. Ekoti cūḷapanthakattheraṃ vadati. Samādhilakkhaṇeti savitakkasavicārādisamādhisabhāve.	6251	
PA_tika-s04_01t:625_12	Puna ekoti mahāpanthakattheramāha. Vipassanālakkhaṇeti sattaanupassanā aṭṭhārasamahāvipassanādivipassanāsabhāve.	6251	
PA_tika-s04_01t:625_13	Samādhigāḷhoti samādhismiṃ ogāḷhacitto subhāvitabhāvanatā. Aṅgasaṃkhitteti caturaṅgikativaṅgikādivasena	6251	
PA_tika-s04_01t:625_14	jhānaṅgānaṃ saṅkhipane. Ārammaṇasaṃkhitteti kasiṇugghāṭimākāsādinibbattanena kasiṇādiārammaṇānaṃ	6251	
PA_tika-s04_01t:625_15	saṃkhipane. Aṅgavavatthāpaneti vitakkādīnaṃ jhānaṅgānaṃ vavatthāpane. Ārammaṇavavatthāpaneti	6251	
PA_tika-s04_01t:625_16	pathavīkasiṇādijjhānārammaṇānaṃ vavatthāpane.	6251	
PA_tika-s04_01t:626_0	Jhānaṅgehīti rūpāvacarajjhānaṅgehi, jhānaṅgāneva jhānaṃ. Puna jhānaṅgehīti arūpāvacarajjhānaṅgehi.	626	
PA_tika-s04_01t:626_1	Bhātāti jeṭṭhabhātā. Assāti kuṭumbiyassa. Suvaṇṇapūjanti sovaṇṇamayaṃ pupphapūjaṃ	626	
PA_tika-s04_01t:626_2	katvā. Devapureti tāvatiṃsabhavane sudassanamahānagare. Aggadvārenāti tasmiṃ divase	626	
PA_tika-s04_01t:626_3	aggaṃ sabbapaṭhamaṃ vivaṭena nagaradvārena nikkhamitvā.	626	
PA_tika-s04_01t:627_0	Kokanadanti padumavisesanaṃ yathā “kokāsaka”nti. Taṃ kira bahupattaṃ vaṇṇasampannaṃ	627	
PA_tika-s04_01t:627_1	atisugandhañca hoti. “Kokanadaṃ nāma setapaduma”ntipi vadanti. Pātoti pageva. Ayañhettha	627	
PA_tika-s04_01t:627_2	attho – yathā kokanadasaṅkhātaṃ padumaṃ pāto sūriyuggamanavelāyaṃ phullaṃ vikasitaṃ	627	
PA_tika-s04_01t:627_3	avītagandhaṃ siyā virocamānaṃ, evaṃ sarīragandhena guṇagandhena ca sugandhaṃ saradakāle	627	
PA_tika-s04_01t:627_4	antalikkhe ādiccamiva attano tejasā tapantaṃ aṅgehi niccharaṇakajutiyā aṅgīrasaṃ	627	
PA_tika-s04_01t:627_5	sammāsambuddhaṃ passāti.	627	
PA_tika-s04_01t:628_0	Cūḷapanthako kira kassapasammāsambuddhakāle pabbajitvā paññavā hutvā aññatarassa	628	
PA_tika-s04_01t:628_1	dandhabhikkhuno uddesagahaṇakāle parihāsakeḷiṃ akāsi. So bhikkhu tena parihāsena	628	
PA_tika-s04_01t:628_2	lajjito neva uddesaṃ gaṇhi, na sajjhāyamakāsi. Tena kammenāyaṃ pabbajitvāva dandho	628	
PA_tika-s04_01t:628_3	jāto, tasmā gahitagahitapadaṃ upariuparipadaṃ gaṇhantassa nassati. Iddhiyā abhisaṅkharitvā	628	
PA_tika-s04_01t:628_4	suddhaṃ coḷakhaṇḍaṃ adāsīti tassa pubbahetuṃ disvā tadanurūpe kammaṭṭhāne niyojento	628	
PA_tika-s04_01t:628_5	suddhaṃ coḷakhaṇḍaṃ adāsi. So kira pubbe rājā hutvā nagaraṃ padakkhiṇaṃ karonto nalāṭato	628	
PA_tika-s04_01t:628_6	sede muccante parisuddhena sāṭakena nalāṭaṃ puñchi, sāṭako kiliṭṭho ahosi. So “imaṃ	628	
PA_tika-s04_01t:628_7	sarīraṃ nissāya evarūpo parisuddhasāṭako pakatiṃ jahitvā kiliṭṭho jāto, aniccā vata	628	
PA_tika-s04_01t:628_8	saṅkhārā”ti aniccasaññaṃ paṭilabhi. Tena kāraṇenassa rajoharaṇameva paccayo jāto.	628	
PA_tika-s04_01t:629_0	Lomānīti coḷakhaṇḍatantagataaṃsuke vadati. “Kiliṭṭhadhātukānī”ti kiliṭṭhasabhāvāni.	629	
PA_tika-s04_01t:629_1	Evaṃgatikamevāti idaṃ cittampi bhavaṅgavasena pakatiyā paṇḍaraṃ parisuddhaṃ rāgādisampayuttadhammavasena	629	
PA_tika-s04_01t:629_2	saṃkiliṭṭhaṃ jātanti dasseti. Nakkhattaṃ samānetvāti nakkhattaṃ samannāharitvā, āvajjetvāti	629	
PA_tika-s04_01t:629_3	attho. Biḷārassatthāyāti biḷārassa gocaratthāya. Jalapathakammikenāti samuddakammikena.	629	
PA_tika-s04_01t:629_4	Cārinti khāditabbatiṇaṃ. Saccakāranti saccabhāvāvahaṃ kāraṃ, “attanā gahite bhaṇḍe	629	
PA_tika-s04_01t:629_5	aññesaṃ na dātabba”nti vatvā dātabbalañjanti vuttaṃ hoti. Tatiyena paṭihārenāti tatiyena	629	
PA_tika-s04_01t:629_6	sāsanena. Pattikā hutvāti sāmino hutvā.	629	
PA_tika-s04_01t:630_0	Appakenapīti thokenapi parittenapi. Medhāvīti paññavā. Pābhatenāti bhaṇḍamūlena.	630	
PA_tika-s04_01t:630_1	Vicakkhaṇoti vohārakusalo. Samuṭṭhāpeti attānanti mahantaṃ dhanaṃ yasañca uppādetvā	630	
PA_tika-s04_01t:630_2	tattha attānaṃ saṇṭhapeti patiṭṭhāpeti. Yathā kiṃ? Aṇuṃ aggiṃva sandhamaṃ, yathā	630	
PA_tika-s04_01t:630_3	paṇḍito puriso parittakaṃ aggiṃ anukkamena gomayacuṇṇādīni pakkhipitvā mukhavātena	630	
PA_tika-s04_01t:630_4	dhamento samuṭṭhāpeti vaḍḍheti, mahantaṃ aggikkhandhaṃ karoti, evameva paṇḍito thokampi	630	
PA_tika-s04_01t:630_5	pābhataṃ labhitvā nānāupāyehi payojetvā dhanañca yasañca vaḍḍheti, vaḍḍhetvā puna	630	
PA_tika-s04_01t:630_6	tattha attānaṃ patiṭṭhāpeti. Tāya eva vā pana dhanassa mahantatāya attānaṃ samuṭṭhāpeti,	630	
PA_tika-s04_01t:630_7	abhiññātaṃ pākaṭaṃ karotīti attho.	630	
PA_tika-s04_01t:631	Subhūtittheravatthu	63	
PA_tika-s04_01t:632_0	201-202. Tatiye raṇāti hi rāgādayo kilesā vuccantīti “saraṇā dhammā”tiādīsu rāgādayo	632	
PA_tika-s04_01t:632_1	kilesā “raṇā”ti vuccanti. Raṇanti etehīti raṇā. Yehi abhibhūtā sattā nānappakārena	632	
PA_tika-s04_01t:632_2	kandanti paridevanti, tasmā te rāgādayo “raṇā”ti vuttā. Desitaniyāmato anokkamitvāti	632	
PA_tika-s04_01t:632_3	desitānokkamanato anupagantvā deseti, satthārā desitaniyāmeneva anodissakaṃ katvā	632	
PA_tika-s04_01t:632_4	dhammaṃ desetīti vuttaṃ hoti. Evanti evaṃ mettājhānato vuṭṭhāya bhikkhāgahaṇe sati.	632	
PA_tika-s04_01t:632_5	Bhikkhādāyakānaṃ mahapphalaṃ bhavissatīti idaṃ cūḷaccharāsaṅghātasuttena dīpetabbaṃ.	632	
PA_tika-s04_01t:632_6	Accharāsaṅghātamattampi hi kālaṃ mettacittaṃ āsevantassa bhikkhuno dinnadānaṃ mahapphalaṃ	632	
PA_tika-s04_01t:632_7	hoti mahānisaṃsaṃ, tena ca so amoghaṃ raṭṭhapiṇḍaṃ bhuñjatīti ayamattho tattha āgatoyeva.	632	
PA_tika-s04_01t:632_8	Nimittaṃ gaṇhitvāti ākāraṃ sallakkhetvā.	632	
PA_tika-s04_01t:633	Khadiravaniyarevatattheravatthu	63	
PA_tika-s04_01t:634_0	203. Pañcame vanasabhāganti sabhāgaṃ vanaṃ, sabhāganti ca sappāyanti attho. Yañhi	634	
PA_tika-s04_01t:634_1	pakativiruddhaṃ byādhiviruddhañca na hoti, taṃ “sabhāga”nti vuccati. Udakasabhāgantiādīsupi	634	
PA_tika-s04_01t:634_2	imināva nayena attho veditabbo. Kalyāṇakammāyūhanakkhaṇoti kalyāṇakammūpacayassa	634	
PA_tika-s04_01t:634_3	okāso. Tiṇṇaṃ bhātikānanti upatisso, cundo, upasenoti imesaṃ tiṇṇaṃ jeṭṭhabhātikānaṃ.	634	
PA_tika-s04_01t:634_4	Tissannañca bhaginīnanti cālā, upacālā, sīsupacālāti imesaṃ tissannaṃ jeṭṭhabhaginīnaṃ.	634	
PA_tika-s04_01t:634_5	Ettha ca sāriputtatthero sayaṃ pabbajitvā cālā, upacālā, sīsupacālāti tisso bhaginiyo,	634	
PA_tika-s04_01t:634_6	cundo upasenoti ime bhātaro pabbājesi, revatakumāro ekova gehe avasissati. Tena vuttaṃ	634	
PA_tika-s04_01t:634_7	– “amhākaṃ…pe… pabbājentī”ti. Mahallakatarāti vuddhatarā. Idañca kumārikāya cirajīvitaṃ	634	
PA_tika-s04_01t:634_8	abhikaṅkhamānā āhaṃsu. Sā kira tassa ayyikā vīsativassasatikā khaṇḍadantā palitakesā	634	
PA_tika-s04_01t:634_9	valittacā tilakāhatagattā gopānasivaṅkā ahosi. Vidhāvanikanti vidhāvanakīḷikaṃ. Tissannaṃ	634	
PA_tika-s04_01t:634_10	sampattīnanti anussavavasena manussadevamokkhasampattiyo sandhāya vadati, manussadevabrahmasampattiyo	6341	
PA_tika-s04_01t:634_11	vā. Sīvalissa puññaṃ vīmaṃsissāmāti “sīvalinā katapuññassa vipākadānaṭṭhānamida”nti	6341	
PA_tika-s04_01t:634_12	ñatvā evamāha. Sabhāgaṭṭhānanti samaṃ desaṃ.	6341	
PA_tika-s04_01t:635_0	Taṃ bhūmirāmaṇeyyakanti kiñcāpi arahanto gāmante kāyavivekaṃ na labhanti, cittavivekaṃ	635	
PA_tika-s04_01t:635_1	pana labhanteva. Tesañhi dibbappaṭibhāgānipi ārammaṇāni cittaṃ cāletuṃ na sakkonti,	635	
PA_tika-s04_01t:635_2	tasmā gāmo vā hotu araññādīnaṃ vā aññataraṃ, ‘yattha arahanto viharanti, taṃ bhūmirāmaṇeyyakaṃ’,	635	
PA_tika-s04_01t:635_3	so bhūmippadeso ramaṇīyo evāti attho.	635	
PA_tika-s04_01t:636	Kaṅkhārevatattheravatthu	63	
PA_tika-s04_01t:637_0	204. Chaṭṭhe akappiyo, āvuso, guḷoti ekadivasaṃ thero antarāmagge guḷakaraṇaṃ okkamitvā	637	
PA_tika-s04_01t:637_1	guḷe piṭṭhampi chārikampi pakkhitte disvāna “akappiyo guḷo, sāmiso na kappati guḷo	637	
PA_tika-s04_01t:637_2	vikāle paribhuñjitu”nti kukkuccāyanto evamāha. Akappiyā muggāti ekadivasaṃ antarāmagge	637	
PA_tika-s04_01t:637_3	vacce muggaṃ jātaṃ disvā “akappiyā muggā, pakkāpi muggā jāyantī”ti kukkuccāyanto	637	
PA_tika-s04_01t:637_4	evamāha. Sesamettha sabbaṃ uttānameva.	637	
PA_tika-s04_01t:638	Soṇakoḷivisattheravatthu	63	
PA_tika-s04_01t:639_0	205. Sattame hāpetabbameva ahosi accāraddhavīriyattā. Udakena samupabyūḷheti udakena	639	
PA_tika-s04_01t:639_1	thalaṃ ussāretvā tattha tattha rāsikate. Haritūpalittāyāti gomayaparibhaṇḍakatāya.	639	
PA_tika-s04_01t:639_2	Tividhena udakena posentīti khīrodakaṃ gandhodakaṃ kevalodakanti evaṃ tividhena udakena	639	
PA_tika-s04_01t:639_3	posenti paripālenti. Parissāvetvāti parisodhetvā gahite taṇḍuleti yojetabbaṃ. Devo	639	
PA_tika-s04_01t:639_4	maññeti devo viya. Vīṇovādenāti “taṃ kiṃ maññasi, soṇa, yadā te vīṇāya tantiyo accāyatā	639	
PA_tika-s04_01t:639_5	honti, api nu te vīṇā tasmiṃ samaye saravatī vā hoti kammaññā vāti? No hetaṃ, bhanteti.	639	
PA_tika-s04_01t:639_6	Evameva kho, soṇa, accāraddhavīriyaṃ uddhaccāya saṃvattati, atisithilavīriyaṃ kosajjāya	639	
PA_tika-s04_01t:639_7	saṃvattati. Tasmātiha tvaṃ, soṇa, vīriyasamataṃ adhiṭṭhaha, indriyānañca samataṃ	639	
PA_tika-s04_01t:639_8	paṭivijjhā”ti evaṃ vīṇaṃ upamaṃ katvā pavattitena vīṇopamovādena. Vīriyasamathayojanatthāyāti	639	
PA_tika-s04_01t:639_9	vīriyassa samathena yojanatthāya.	639	
PA_tika-s04_01t:640	Soṇakuṭikaṇṇattheravatthu	64	
PA_tika-s04_01t:641_0	206. Aṭṭhame kuṭikaṇṇoti vuccatīti “koṭikaṇṇo”ti vattabbe “kuṭikaṇṇo”ti voharīyati.	641	
PA_tika-s04_01t:641_1	Kulaghare bhavā kulagharikā. Sā kira avantiraṭṭhe kulaghare mahāvibhavassa seṭṭhissa	641	
PA_tika-s04_01t:641_2	bhariyā. Dasabalassa dhammakathaṃ sutvā sotāpattiphale patiṭṭhāya cintesīti idaṃ	641	
PA_tika-s04_01t:641_3	aṅguttarabhāṇakānaṃ matena vuttaṃ. Suttanipātaṭṭhakathāyaṃ pana “sapariso bhagavantaṃ	641	
PA_tika-s04_01t:641_4	upasaṅkamma dhammadesanaṃ assosi, na ca kañci visesaṃ adhigañchi. Kasmā? So hi dhammaṃ	641	
PA_tika-s04_01t:641_5	suṇanto hemavataṃ anussaritvā ‘āgato nu kho me sahāyako, no’ti disādisaṃ oloketvā	641	
PA_tika-s04_01t:641_6	taṃ apassanto ‘vañcito me sahāyo, yo evaṃ vicittappaṭibhānaṃ bhagavato desanaṃ na	641	
PA_tika-s04_01t:641_7	suṇātī’ti vikkhittacitto ahosī”ti vuttaṃ.	641	
PA_tika-s04_01t:642_0	Yasmā paṭisandhijātiabhinikkhamanabodhiparinibbānesveva dvattiṃsa pubbanimittāni	642	
PA_tika-s04_01t:642_1	hutvāva paṭivigacchanti, na ciraṭṭhitikāni honti, dhammacakkappavattane pana tāni	642	
PA_tika-s04_01t:642_2	savisesāni hutvā cirataraṃ ṭhatvā nirujjhanti, tasmā vuttaṃ – “tiyojanasahassaṃ himavantaṃ	642	
PA_tika-s04_01t:642_3	akālapupphitaṃ disvā”tiādi. Aggabalakāyāti sabbapurato gacchantā balakāyā. Kena pupphitabhāvaṃ	642	
PA_tika-s04_01t:642_4	jānāsīti kena kāraṇena himavantassa pupphitabhāvaṃ jānāsīti, yena kāraṇena imaṃ akālapupphapāṭihāriyaṃ	642	
PA_tika-s04_01t:642_5	jātaṃ, taṃ jānāsīti vuttaṃ hoti. Tassa pavattitabhāvanti tassa dhammacakkassa bhagavatā	642	
PA_tika-s04_01t:642_6	pavattitabhāvaṃ. Sadde nimittaṃ gaṇhīti sadde ākāraṃ sallakkhesi. Tatoti “ahaṃ ‘etaṃ	642	
PA_tika-s04_01t:642_7	amatadhammaṃ tampi jānāpessāmī’ti tava santikaṃ āgatosmī”ti yaṃ vuttaṃ, tadanantaranti attho.	642	
PA_tika-s04_01t:643_0	Sātāgiro hemavatassa buddhuppādaṃ kathetvā taṃ bhagavato santikaṃ ānetukāmo “ajja	643	
PA_tika-s04_01t:643_1	pannaraso”tiādigāthamāha. Tattha ajjāti ayaṃ rattindivo pakkhagaṇanato pannaraso,	643	
PA_tika-s04_01t:643_2	upavasitabbato uposatho. Tīsu vā uposathesu ajja pannaraso uposatho, na cātuddasiuposatho,	643	
PA_tika-s04_01t:643_3	na sāmaggīuposatho. Divi bhavāni dibbāni, dibbāni ettha atthīti dibbāni. Kāni tāni?	643	
PA_tika-s04_01t:643_4	Rūpāni. Tañhi rattiṃ devānaṃ dasasahassilokadhātuto sannipatitānaṃ sarīravatthābharaṇavimānappabhāhi	643	
PA_tika-s04_01t:643_5	abbhādiupakkilesavirahitāya candappabhāya ca sakalajambudīpo alaṅkato ahosīti ativiya	643	
PA_tika-s04_01t:643_6	alaṅkato ca parivisuddhidevassa bhagavato sarīrappabhāya. Tenāha – “dibbā ratti upaṭṭhitā”ti.	643	
PA_tika-s04_01t:644_0	Evaṃ rattiguṇavaṇṇanāpadesenapi sahāyassa cittaṃ pasādaṃ janento buddhuppādaṃ kathetvā	644	
PA_tika-s04_01t:644_1	āha – “anomanāmaṃ satthāraṃ, handa passāma gotama”nti. Tattha anomehi alāmakehi sabbākāraparipūrehi	644	
PA_tika-s04_01t:644_2	guṇehi nāmaṃ assāti anomanāmo. Tathā hissa “bujjhitā saccānīti buddho, bodhetā pajāyāti	644	
PA_tika-s04_01t:644_3	buddho”tiādinā nayena buddhoti anomehi guṇehi nāmaṃ. “Bhaggarāgoti bhagavā, bhaggadosoti	644	
PA_tika-s04_01t:644_4	bhagavā”tiādinā nayena bhagavāti anomehi guṇehi nāmaṃ. Esa nayo “arahaṃ sammāsambuddho	644	
PA_tika-s04_01t:644_5	vijjācaraṇasampanno”tiādīsu. Diṭṭhadhammikādiatthehi devamanusse anusāsati “imaṃ	644	
PA_tika-s04_01t:644_6	pajahatha, imaṃ samādāya vattathā”ti satthā. Taṃ anomanāmaṃ satthāraṃ. Handāti vacasāyatthe	644	
PA_tika-s04_01t:644_7	nipāto. Passāmāti tena attānaṃ saha saṅgahetvā paccuppannabahuvacanaṃ. Gotamanti	644	
PA_tika-s04_01t:644_8	gotamagottaṃ. Idaṃ vuttaṃ hoti – “satthā, na satthā”ti mā vimatiṃ akāsi, ekantabyavasito	644	
PA_tika-s04_01t:644_9	hutvāva ehi passāma gotamanti.	644	
PA_tika-s04_01t:645_0	Evaṃ vutte hemavato “ayaṃ sātāgiro ‘anomanāmaṃ satthāra’nti bhaṇanto tassa sabbaññutaṃ	645	
PA_tika-s04_01t:645_1	pakāseti, sabbaññuno ca dullabhā loke, sabbaññupaṭiññehi pūraṇādisadiseheva loko	645	
PA_tika-s04_01t:645_2	upadduto. So pana yadi sabbaññū, addhā tādilakkhaṇaṃ patto bhavissati, tena evaṃ	645	
PA_tika-s04_01t:645_3	gahessāmī”ti cintetvā tādilakkhaṇaṃ pucchanto āha – “kacci mano”tiādi. Tattha kaccīti	645	
PA_tika-s04_01t:645_4	pucchā. Manoti cittaṃ. Supaṇihitoti suṭṭhu ṭhapito acalo asampavedhī. Sabbesu bhūtesu	645	
PA_tika-s04_01t:645_5	sabbabhūtesu. Tādinoti tādilakkhaṇaṃ pattasseva sato. Pucchā eva vā ayaṃ “so tava	645	
PA_tika-s04_01t:645_6	satthā sabbabhūtesu tādī, udāhu no”ti. Iṭṭhe aniṭṭhecāti evarūpe ārammaṇe. Saṅkappāti	645	
PA_tika-s04_01t:645_7	vitakkā. Vasīkatāti vasaṃ gamitā. Idaṃ vuttaṃ hoti – yaṃ taṃ satthāraṃ vadasi, tassa	645	
PA_tika-s04_01t:645_8	te satthuno kacci tādilakkhaṇaṃ sampattassa sato sabbabhūtesu mano supaṇihito, udāhu	645	
PA_tika-s04_01t:645_9	yāva paccayaṃ na labhati, tāva supaṇihito viya khāyati. So vā te satthā kacci sabbabhūtesu	645	
PA_tika-s04_01t:645_10	sattesu tādī, udāhu no, ye ca iṭṭhāniṭṭhesu ārammaṇesu rāgadosavasena saṅkappā uppajjeyyuṃ,	6451	
PA_tika-s04_01t:645_11	tyāssa kacci vasīkatā, udāhu kadāci tesampi vasena vattatīti.	6451	
PA_tika-s04_01t:646_0	Tīṇi vassānīti soṇassa pabbajitadivasato paṭṭhāya tīṇi vassāni. Tadā kira bhikkhū	646	
PA_tika-s04_01t:646_1	yebhuyyena majjhimadeseyeva vasiṃsu, tasmā tattha katipayā eva ahesuṃ. Te ca ekasmiṃ	646	
PA_tika-s04_01t:646_2	nigame eko dveti evaṃ visuṃ visuṃ vasiṃsu, therānañca katipaye bhikkhū ānetvā aññesu	646	
PA_tika-s04_01t:646_3	ānīyamānesu pubbaṃ ānītā kenacideva karaṇīyena pakkamiṃsu, kañci kālaṃ āgametvā puna	646	
PA_tika-s04_01t:646_4	tesu ānīyamānesu itare pakkamiṃsu, evaṃ punappunaṃ ānayanena sannipāto cireneva ahosi,	646	
PA_tika-s04_01t:646_5	thero ca tadā ekavihārī ahosi. Tena vuttaṃ – “tīṇi vassāni gaṇaṃ pariyesitvā”ti.	646	
PA_tika-s04_01t:646_6	Tīṇi vassānīti ca accantasaṃyoge upayogavacanaṃ. Satthu adhippāyaṃ ñatvāti attano	646	
PA_tika-s04_01t:646_7	āṇāpaneneva “iminā saddhiṃ ekagandhakuṭiyaṃ vasitukāmo bhagavā”ti satthu adhippāyaṃ	646	
PA_tika-s04_01t:646_8	jānitvā. Bhagavā kira yena saddhiṃ ekagandhakuṭiyaṃ vasitukāmo, tassa senāsanapaññattiyaṃ	646	
PA_tika-s04_01t:646_9	ānandattheraṃ āṇāpeti.	646	
PA_tika-s04_01t:647_0	Ajjhokāse vītināmetvāti ajjhokāse nisajjāya vītināmetvā. Yasmā bhagavā āyasmato soṇassa	647	
PA_tika-s04_01t:647_1	samāpattisamāpajjanena paṭisanthāraṃ karonto sāvakasādhāraṇā sabbā samāpattiyo anulomappaṭilomaṃ	647	
PA_tika-s04_01t:647_2	samāpajjanto bahudeva rattiṃ ajjhokāse nisajjāya vītināmetvā pāde pakkhāletvā vihāraṃ	647	
PA_tika-s04_01t:647_3	pāvisi, tasmā āyasmāpi soṇo bhagavato adhippāyaṃ ñatvā tadanurūpaṃ sabbā tā samāpattiyo	647	
PA_tika-s04_01t:647_4	samāpajjanto bahudeva rattiṃ ajjhokāse nisajjāya vītināmetvā pāde pakkhāletvā vihāraṃ	647	
PA_tika-s04_01t:647_5	pāvisīti vadanti. Pavisitvā ca bhagavatā anuññāto cīvaratirokaraṇiyaṃ katvā bhagavato	647	
PA_tika-s04_01t:647_6	pādapasse nisajjāya vītināmesi. Ajjhesīti āṇāpesi. Paṭibhātu taṃ bhikkhu dhammo bhāsitunti	647	
PA_tika-s04_01t:647_7	bhikkhu tuyhaṃ dhammo bhāsituṃ upaṭṭhātu, ñāṇamukhaṃ āgacchatu, yathāsutaṃ yathāpariyattaṃ	647	
PA_tika-s04_01t:647_8	dhammaṃ bhaṇāhīti attho. Aṭṭhakavaggiyānīti aṭṭhakavaggabhūtāni kāmasuttādisoḷasasuttāni.	647	
PA_tika-s04_01t:647_9	Suggahitoti sammā uggahito. Sabbe vare yācīti vinayadharapañcamena gaṇena upasampadā	647	
PA_tika-s04_01t:647_10	dhuvanhānaṃ cammattharaṇaṃ gaṇaṅgaṇūpāhanaṃ cīvaravippavāsoti ime pañca vare yāci.	6471	
PA_tika-s04_01t:647_11	Sutte āgatamevāti udānapāḷiyaṃ āgatasuttaṃ sandhāya vadati.	6471	
PA_tika-s04_01t:648	Sīvalittheravatthu	64	
PA_tika-s04_01t:649_0	207. Navame sākacchitvā sākacchitvāti raññā saddhiṃ paṭivirujjhanavasena punappunaṃ	649	
PA_tika-s04_01t:649_1	sākacchaṃ katvā. Guḷadadhinti patthinnaṃ guḷasadisaṃ kaṭhinadadhiṃ. Atiañchitunti	649	
PA_tika-s04_01t:649_2	ativiya ākaḍḍhituṃ. Kañjiyaṃ vāhetvāti dadhimatthuṃ pavāhetvā, parissāvetvāti attho.	649	
PA_tika-s04_01t:649_3	“Dadhito kañjiyaṃ gahetvā”tipi pāṭho. Nanti suppavāsaṃ. Bījapacchiṃ phusāpentīti	649	
PA_tika-s04_01t:649_4	iminā sambandho. Yāva na ukkaḍḍhantīti yāva dāne na ukkaḍḍhanti, dātukāmāva hontīti	649	
PA_tika-s04_01t:649_5	adhippāyo mahādukkhaṃ anubhosīti pasavanibandhanaṃ mahantaṃ dukkhaṃ anubhosi. Sāmikaṃ	649	
PA_tika-s04_01t:649_6	āmantetvāti sattāhaṃ mūḷhagabbhā tibbāhi kharāhi dukkhavedanāhi phuṭṭhā “sammāsambuddho	649	
PA_tika-s04_01t:649_7	vata so bhagavā, yo imassa evarūpassa dukkhassa pahānāya dhammaṃ deseti. Suppaṭipanno	649	
PA_tika-s04_01t:649_8	vata tassa bhagavato sāvakasaṅgho, yo imassa evarūpassa dukkhassa pahānāya paṭipanno.	649	
PA_tika-s04_01t:649_9	Susukhaṃ vata nibbānaṃ, yatthidaṃ evarūpaṃ dukkhaṃ na saṃvijjatī”ti imehi tīhi vitakkehi	649	
PA_tika-s04_01t:649_10	taṃ dukkhaṃ adhivāsentī satthu santikaṃ pesetukāmatāya sāmikaṃ āmantetvā. Pure maraṇāti	6491	
PA_tika-s04_01t:649_11	maraṇato puretarameva. Iṅgitanti ākāraṃ. Jīvitabhattanti jīvitasaṃsaye dātabbabhattaṃ.	6491	
PA_tika-s04_01t:649_12	Sabbakammakkhamo ahosīti sattavassikehi dārakehi kātabbaṃ yaṃ kiñci kammaṃ kātuṃ	6491	
PA_tika-s04_01t:649_13	samatthatāya sabbassa kammassa khamo ahosi. Teneva so sattāhaṃ mahādāne dīyamāne	6491	
PA_tika-s04_01t:649_14	jātadivasato paṭṭhāya dhammakaraṇaṃ ādāya saṅghassa udakaṃ parissāvetvā adāsi.	6491	
PA_tika-s04_01t:650_0	Yomantiādigāthāya “yo bhikkhu imaṃ rāgapalipathañceva kilesaduggañca saṃsāravaṭṭañca	650	
PA_tika-s04_01t:650_1	catunnaṃ saccānaṃ appaṭivijjhanakamohañca atīto cattāro oghe tiṇṇo hutvā pāraṃ anuppatto,	650	
PA_tika-s04_01t:650_2	duvidhena jhānena jhāyī, taṇhāya abhāvena anejo, kathaṃkathāya abhāvena akathaṃkathī,	650	
PA_tika-s04_01t:650_3	upādānānaṃ abhāvena anupādiyitvā kilesanibbānena nibbuto, tamahaṃ brāhmaṇaṃ vadāmī”ti attho.	650	
PA_tika-s04_01t:651_0	Sabbesaṃyeva pana kesānaṃ oropanañca arahattasacchikiriyā ca apacchāapurimā ahosīti	651	
PA_tika-s04_01t:651_1	iminā therassa khuraggeyeva arahattuppatti dīpitā. Ekacce pana ācariyā evaṃ vadanti	651	
PA_tika-s04_01t:651_2	“heṭṭhā vuttanayena dhammasenāpatinā ovāde dinne ‘yaṃ mayā kātuṃ sakkā, tamahaṃ jānissāmī’ti	651	
PA_tika-s04_01t:651_3	pabbajitvā vipassanākammaṭṭhānaṃ gahetvā taṃ divasaṃyeva aññataraṃ vicittaṃ kuṭikaṃ	651	
PA_tika-s04_01t:651_4	disvā pavisitvā mātukucchiyaṃ satta vassāni attanā anubhūtadukkhaṃ anussaritvā tadanusārena	651	
PA_tika-s04_01t:651_5	atītānāgate ñāṇaṃ nentassa ādittā viya tayo bhavā upaṭṭhahiṃsu. Ñāṇassa paripākaṃ	651	
PA_tika-s04_01t:651_6	gatattā vipassanāvīthiṃ otaritvā tāvadeva maggappaṭipāṭiyā sabbepi āsave khepento	651	
PA_tika-s04_01t:651_7	arahattaṃ pāpuṇī”ti. Ubhayathāpi therassa arahattuppattiyeva pakāsitā, thero pana	651	
PA_tika-s04_01t:651_8	pabhinnappaṭisambhido chaḷabhiñño ahosi.	651	
PA_tika-s04_01t:652	Vakkalittheravatthu	65	
PA_tika-s04_01t:653_0	208. Dasame āhārakaraṇavelanti bhojanakiccavelaṃ. Adhigacche padaṃ santanti saṅkhārūpasamaṃ	653	
PA_tika-s04_01t:653_1	sukhanti laddhanāmaṃ santaṃ padaṃ nibbānaṃ adhigaccheyya. Paṭhamapādena pabbate ṭhitoyevāti	653	
PA_tika-s04_01t:653_2	paṭhamena pādena gijjhakūṭe pabbate ṭhitoyeva. Sesamettha suviññeyyameva.	653	
PA_tika-s04_01t:654	Dutiyaetadaggavaggavaṇṇanā niṭṭhitā.	65	
PA_tika-s04_01t:655	14. Etadaggavaggo	65	
PA_tika-s04_01t:656	(14) 3. Tatiyaetadaggavaggavaṇṇanā	65	
PA_tika-s04_01t:657	Rāhula-raṭṭhapālattheravatthu	65	
PA_tika-s04_01t:658_0	209-210. Tatiyassa paṭhamadutiyesu tisso sikkhāti adhisīlaadhicittaadhipaññāsaṅkhātā	658	
PA_tika-s04_01t:658_1	tisso sikkhā. Cuddasa bhattacchede katvāti sattāhaṃ nirāhāratāya ekekasmiṃ divase	658	
PA_tika-s04_01t:658_2	dvinnaṃ bhattacchedānaṃ vasena cuddasa bhattacchede katvā.	658	
PA_tika-s04_01t:659_0	Tesanti tesaṃ tāpasānaṃ. Lābubhājanādiparikkhāraṃ saṃvidhāyāti lābubhājanāditāpasaparikkhāraṃ	659	
PA_tika-s04_01t:659_1	saṃvidahitvā. Sapariḷāhakāyadhātukoti ussannapittatāya sapariḷāhakāyasabhāvo. Satasahassāti	659	
PA_tika-s04_01t:659_2	satasahassaparimāṇā. Satasahassaṃ parimāṇaṃ etesanti satasahassā uttarapadalopena	659	
PA_tika-s04_01t:659_3	yathā “rūpabhavo rūpa”nti, atthiatthe vā akārapaccayo daṭṭhabbo. Pāṇātipātādiakusaladhammasamudācārasaṅkhāto	659	
PA_tika-s04_01t:659_4	āmagandho kuṇapagandho natthi etesanti nirāmagandhā, yathāvuttakilesasamudācārarahitāti	659	
PA_tika-s04_01t:659_5	attho. Kilesasamudācāro hettha “āmagandho”ti vutto. Kiṃkāraṇā? Amanuññattā, kilesaasucimissattā,	659	
PA_tika-s04_01t:659_6	sabbhi jigucchitattā, paramaduggandhabhāvavahattā ca. Tathā hi ye ye ussannakilesā	659	
PA_tika-s04_01t:659_7	sattā, te te atiduggandhā honti. Teneva nikkilesānaṃ matasarīrampi duggandhaṃ na	659	
PA_tika-s04_01t:659_8	hoti. Dānaggaparivahanaketi dānaggadhuravahanake. Māpakoti divase divase parimitaparibbayadānavasena dhaññamāpako.	659	
PA_tika-s04_01t:660_0	Pāḷiyanti vinayapāḷiyaṃ. Migajātakaṃ āharitvā kathesīti atīte kira bodhisatto migayoniyaṃ	660	
PA_tika-s04_01t:660_1	nibbattitvā migagaṇaparivuto araññe vasati. Athassa bhaginī attano puttakaṃ upanetvā	660	
PA_tika-s04_01t:660_2	“bhātika imaṃ bhāgineyyaṃ migamāyaṃ sikkhāpehī”ti āha. Bodhisatto “sādhū”ti paṭissuṇitvā	660	
PA_tika-s04_01t:660_3	“gaccha tāta, asukavelāyaṃ nāma āgantvā sikkheyyāsī”ti āha. So mātulena vuttavelaṃ	660	
PA_tika-s04_01t:660_4	anatikkamitvā taṃ upasaṅkamitvā migamāyaṃ sikkhi. So ekadivasaṃ vane vicaranto pāsena	660	
PA_tika-s04_01t:660_5	baddho baddharavaṃ viravi. Migagaṇo palāyitvā “putto te pāsena baddho”ti tassa mātuyā	660	
PA_tika-s04_01t:660_6	ārocesi. Sā bhātu santikaṃ gantvā “bhātika bhāgineyyo te migamāyaṃ sikkhāpito”ti	660	
PA_tika-s04_01t:660_7	pucchi. Bodhisatto “mā tvaṃ puttassa kiñci pāpakaṃ āsaṅki, suggahitā tena migamāyā,	660	
PA_tika-s04_01t:660_8	idāni taṃ hāsayamāno āgacchissatī”ti vatvā “migaṃ tipallattha”ntiādimāha.	660	
PA_tika-s04_01t:661_0	Tattha miganti bhāgineyyamigaṃ. Tipallatthaṃ vuccati sayanaṃ, ubhohi passehi ujukameva	661	
PA_tika-s04_01t:661_1	ca nipannakavasena tīhākārehi pallatthaṃ assa, tīṇi vā pallatthāni assāti tipallattho,	661	
PA_tika-s04_01t:661_2	taṃ tipallatthaṃ. Anekamāyanti bahumāyaṃ bahuvañcanaṃ. Aṭṭhakkhuranti ekekasmiṃ pāde	661	
PA_tika-s04_01t:661_3	dvinnaṃ dvinnaṃ vasena aṭṭhahi khurehi samannāgataṃ. Aḍḍharattāpapāyinti purimayāmaṃ	661	
PA_tika-s04_01t:661_4	atikkamitvā majjhimayāme araññato āgamma pānīyassa pivanato aḍḍharatte āpaṃ pivatīti	661	
PA_tika-s04_01t:661_5	aḍḍharattāpapāyī. “Aḍḍharatte āpapāyi”ntipi pāṭho. Mama bhāgineyyaṃ migaṃ ahaṃ sādhukaṃ	661	
PA_tika-s04_01t:661_6	migamāyaṃ uggaṇhāpesiṃ. Kathaṃ? Yathā ekena sotena chamāyaṃ assasanto chahi kalāhi	661	
PA_tika-s04_01t:661_7	atibhoti bhāgineyyo. Idaṃ vuttaṃ hoti – ayañhi tava puttaṃ tathā uggaṇhāpesiṃ, yathā	661	
PA_tika-s04_01t:661_8	ekasmiṃ uparimanāsikāsote vātaṃ sannirumbhitvā pathaviyaṃ allīnena ekena heṭṭhimanāsikāsotena	661	
PA_tika-s04_01t:661_9	tatheva chamāyaṃ assasanto chahi kalāhi luddakaṃ atibhoti, chahi koṭṭhāsehi ajjhottharati	661	
PA_tika-s04_01t:661_10	vañcetīti attho. Katamehi chahi? Cattāro pāde pasāretvā ekena passena seyyāya, khurehi	6611	
PA_tika-s04_01t:661_11	tiṇapaṃsukhaṇanena, jivhāninnāmanena, udarassa uddhumātabhāvakaraṇena, uccārapassāvavissajjanena,	6611	
PA_tika-s04_01t:661_12	vātassa nirumbhanenāti. Atha vā tathā naṃ uggaṇhāpesiṃ, yathā ekena sotena chamāyaṃ	6611	
PA_tika-s04_01t:661_13	assasanto. Chahīti heṭṭhā vuttehi chahi kāraṇehi. Kalāhīti kalāyissati, luddakaṃ	6611	
PA_tika-s04_01t:661_14	vañcessatīti attho. Bhotīti bhaginiṃ ālapati. Bhāgineyyoti evaṃ chahi kāraṇehi vañcakaṃ	6611	
PA_tika-s04_01t:661_15	bhāgineyyaṃ niddisati.	6611	
PA_tika-s04_01t:662_0	Evaṃ bodhisatto bhāgineyyassa migamāyaṃ sādhukaṃ uggahitabhāvaṃ vadanto bhaginiṃ	662	
PA_tika-s04_01t:662_1	samassāsesi. Sopi migapotako pāse baddho anibandhitvāyeva bhūmiyaṃ mahāphāsukapassena	662	
PA_tika-s04_01t:662_2	pāde pasāretvā nipanno pādānaṃ āsannaṭṭhāne khurehi eva paharitvā paṃsuñca tiṇāni	662	
PA_tika-s04_01t:662_3	ca uppāṭetvā uccārapassāvaṃ vissajjetvā sīsaṃ pātetvā jivhaṃ ninnāmetvā sarīraṃ kheḷakilinnaṃ	662	
PA_tika-s04_01t:662_4	katvā vātaggahaṇena udaraṃ uddhumātakaṃ katvā akkhīni parivattetvā heṭṭhānāsikāsotena	662	
PA_tika-s04_01t:662_5	vātaṃ sañcarāpento uparimanāsikāsotena vātaṃ sannirumbhitvā sakalasarīraṃ thaddhabhāvaṃ	662	
PA_tika-s04_01t:662_6	gāhāpetvā matakākāraṃ dassesi, nīlamakkhikāpi naṃ samparivāresuṃ, tasmiṃ tasmiṃ ṭhāne	662	
PA_tika-s04_01t:662_7	kākā nilīyiṃsu. Luddo āgantvā udare hatthena paharitvā “pātova baddho bhavissati,	662	
PA_tika-s04_01t:662_8	pūtiko jāto”ti tassa bandhanarajjuṃ mocetvā “ettheva dāni naṃ ukkantitvā maṃsaṃ ādāya	662	
PA_tika-s04_01t:662_9	gamissāmī”ti nirāsaṅko hutvā sākhāpalāsaṃ gahetuṃ āraddho. Migapotakopi uṭṭhāya catūhi	662	
PA_tika-s04_01t:662_10	pādehi ṭhatvā kāyaṃ vidhunitvā gīvaṃ pasāretvā mahāvātena chinnavalāhako viya vegena	6621	
PA_tika-s04_01t:662_11	mātu santikaṃ agamāsi. Satthā “na, bhikkhave, rāhulo idāneva sikkhākāmo, pubbepi	6621	
PA_tika-s04_01t:662_12	sikkhākāmoyevā”ti evaṃ migajātakaṃ āharitvā kathesi.	6621	
PA_tika-s04_01t:663_0	Ambalaṭṭhiyarāhulovādaṃ desesīti “passasi no tvaṃ, rāhula, imaṃ parittaṃ udakāvasesaṃ	663	
PA_tika-s04_01t:663_1	udakādāne ṭhapitanti? Evaṃ, bhante. Evaṃ parittakaṃ kho, rāhula, tesaṃ sāmaññaṃ,	663	
PA_tika-s04_01t:663_2	yesaṃ natthi sampajānamusāvāde lajjā”ti evamādinā ambalaṭṭhiyarāhulovādaṃ kathesi.	663	
PA_tika-s04_01t:663_3	Gehasitaṃ vitakkaṃ vitakkentassāti āyasmā kira rāhulo bhagavato piṭṭhito piṭṭhito	663	
PA_tika-s04_01t:663_4	gacchantova pādatalato yāva upari kesantā tathāgataṃ olokesi, so bhagavato buddhavesavilāsaṃ	663	
PA_tika-s04_01t:663_5	disvā “sobhati bhagavā dvattiṃsamahāpurisalakkhaṇavicittasarīro byāmappabhāparikkhittatāya	663	
PA_tika-s04_01t:663_6	vippakiṇṇasuvaṇṇacuṇṇamajjhagato viya vijjulatāparikkhitto kanakapabbato viya yantasamākaḍḍhitaratanavicittasuvaṇṇaagghikaṃ	663	
PA_tika-s04_01t:663_7	viya paṃsukūlacīvarappaṭicchannopi rattakambalaparikkhittakanakapabbato viya pavāḷalatāpaṭimaṇḍitasuvaṇṇaghaṭikaṃ	663	
PA_tika-s04_01t:663_8	viya cīnapiṭṭhacuṇṇapūjitasuvaṇṇacetiyaṃ viya lākhārasānulitto kanakathūpo viya rattavalāhakantaragato	663	
PA_tika-s04_01t:663_9	taṅkhaṇamuggatapuṇṇacando viya aho samatiṃsapāramitānubhāvena sajjitassa attabhāvassa	663	
PA_tika-s04_01t:663_10	sirisampattī”ti cintesi. Tato attānampi oloketvā “ahampi sobhāmi, sace bhagavā catūsu	6631	
PA_tika-s04_01t:663_11	mahādīpesu cakkavattirajjaṃ akarissa, mayhaṃ pariṇāyakaṭṭhānantaramadassa, evaṃ sante	6631	
PA_tika-s04_01t:663_12	ativiya jambudīpatalaṃ atisobhissā”ti attabhāvaṃ nissāya gehasitaṃ chandarāgaṃ uppādesi.	6631	
PA_tika-s04_01t:663_13	Taṃ sandhāyetaṃ vuttaṃ – “satthu ceva attano ca rūpasampattiṃ disvā gehasitaṃ vitakkaṃ vitakkentassā”ti.	6631	
PA_tika-s04_01t:664_0	Bhagavāpi purato gacchantova cintesi – “paripuṇṇacchavimaṃsalohito dāni rāhulassa	664	
PA_tika-s04_01t:664_1	attabhāvo, rajanīyesu rūpārammaṇādīsu cittassa pakkhandanakālo jāto, nipphalatāya	664	
PA_tika-s04_01t:664_2	nu kho rāhulo vītināmetī”ti. Atha sahāvajjaneneva pasanne udake macchaṃ viya parisuddhe	664	
PA_tika-s04_01t:664_3	ādāsamaṇḍale mukhanimittaṃ viya ca tassa taṃ cittuppādaṃ addasa, disvā ca “ayaṃ rāhulo	664	
PA_tika-s04_01t:664_4	mayhaṃ atrajo hutvā mama pacchato āgacchanto ‘ahaṃ sobhāmi, mayhaṃ vaṇṇāyatanaṃ pasanna’nti	664	
PA_tika-s04_01t:664_5	attabhāvaṃ nissāya gehasitaṃ chandarāgaṃ uppādeti, atitthe pakkhando, uppathaṃ paṭipanno,	664	
PA_tika-s04_01t:664_6	agocare carati, disāmūḷhaaddhiko viya agantabbaṃ disaṃ gacchati, ayaṃ kho panassa	664	
PA_tika-s04_01t:664_7	kileso abbhantare vaḍḍhanto attatthampi yathābhūtaṃ passituṃ na dassissati paratthampi	664	
PA_tika-s04_01t:664_8	ubhayatthampi, tato nirayepi paṭisandhiṃ gaṇhāpessati, tiracchānayoniyampi pettivisayepi	664	
PA_tika-s04_01t:664_9	asurakāyepi sambādhepi mātukucchisminti anamatagge saṃsāravaṭṭe paripātessati. Yathā	664	
PA_tika-s04_01t:664_10	kho pana anekaratanapūrā mahānāvā bhinnaphalakantarena udakaṃ ādiyamānā muhuttampi	6641	
PA_tika-s04_01t:664_11	na ajjhupekkhitabbā hoti, vegena vegenassā vivaraṃ pidahituṃ vaṭṭati, evameva ayampi	6641	
PA_tika-s04_01t:664_12	na ajjhupekkhitabbo. Yāvassa ayaṃ kileso abbhantare sīlaratanādīni na vināseti, tāvadeva	6641	
PA_tika-s04_01t:664_13	naṃ niggaṇhissāmī”ti ajjhāsayaṃ akāsi. Tato rāhulaṃ āmantetvā “yaṃ kiñci, rāhula,	6641	
PA_tika-s04_01t:664_14	rūpaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ	6641	
PA_tika-s04_01t:664_15	vā paṇītaṃ vā yaṃ dūre santike vā, sabbaṃ rūpaṃ ‘netaṃ mama, nesohamasmi, na meso	6641	
PA_tika-s04_01t:664_16	attā’ti evametaṃ yathābhūtaṃ sammappaññāya daṭṭhabbanti. Rūpameva nu kho bhagavā	6641	
PA_tika-s04_01t:664_17	rūpameva nu kho sugatāti. Rūpampi rāhula, vedanāpi rāhula, saññāpi rāhula, saṅkhārāpi	6641	
PA_tika-s04_01t:664_18	rāhula, viññāṇampi rāhulā”ti mahārāhulovādasuttaṃ abhāsi. Taṃ dassetuṃ – “yaṃ kiñci	6641	
PA_tika-s04_01t:664_19	rāhula…pe… kathesī”ti vuttaṃ.	6641	
PA_tika-s04_01t:665_0	Saṃyuttake pana rāhulovādoti rāhulasaṃyutte vuttarāhulovādaṃ sandhāya vadanti. Tattha	665	
PA_tika-s04_01t:665_1	“sādhu me, bhante, bhagavā saṃkhittena dhammaṃ desetu, yamahaṃ, bhante, bhagavato	665	
PA_tika-s04_01t:665_2	dhammaṃ sutvā eko vūpakaṭṭho appamatto ātāpī pahitatto vihareyya”nti therena yācito	665	
PA_tika-s04_01t:665_3	“taṃ kiṃ maññasi, rāhula, cakkhu niccaṃ vā aniccaṃ vāti? Aniccaṃ, bhante. Yaṃ panāniccaṃ,	665	
PA_tika-s04_01t:665_4	dukkhaṃ vā taṃ sukhaṃ vāti? Dukkhaṃ, bhante. Yaṃ panāniccaṃ dukkhaṃ vipariṇāmadhammaṃ,	665	
PA_tika-s04_01t:665_5	kallaṃ nu taṃ samanupassituṃ ‘etaṃ mama, esohamasmi, eso me attā”’tiādinā rāhulovādaṃ	665	
PA_tika-s04_01t:665_6	ārabhi. Therassa vipassanācāroyeva, na pana mahārāhulovādo viya vitakkūpacchedāya vuttoti adhippāyo.	665	
PA_tika-s04_01t:666_0	Athassa satthā ñāṇaparipākaṃ ñatvātiādīsu bhagavato kira rahogatassa paṭisallīnassa	666	
PA_tika-s04_01t:666_1	evaṃ cetaso parivitakko udapādi “paripakkā kho rāhulassa vimuttiparipācanīyā dhammā,	666	
PA_tika-s04_01t:666_2	yannūnāhaṃ rāhulaṃ uttari āsavānaṃ khaye vineyya”nti? Athassa bhagavā pubbaṇhasamayaṃ	666	
PA_tika-s04_01t:666_3	nivāsetvā pattacīvaramādāya sāvatthiyaṃ piṇḍāya caritvā pacchābhattaṃ piṇḍapātapaṭikkanto	666	
PA_tika-s04_01t:666_4	āyasmantaṃ rāhulaṃ āmantesi – “gaṇhāhi, rāhula, nisīdanaṃ, yena andhavanaṃ tenupasaṅkamissāma	666	
PA_tika-s04_01t:666_5	divāvihārāyā”ti. “Evaṃ, bhante”ti kho āyasmā rāhulo bhagavato paṭissutvā nisīdanaṃ	666	
PA_tika-s04_01t:666_6	ādāya bhagavato piṭṭhito piṭṭhito anubandhi. Tena kho pana samayena anekāni devatāsahassāni	666	
PA_tika-s04_01t:666_7	bhagavantaṃ abhivanditvā anubandhitā honti “ajja bhagavā āyasmantaṃ rāhulaṃ uttari	666	
PA_tika-s04_01t:666_8	āsavānaṃ khaye vinessatī”ti. Atha kho bhagavā andhavanaṃ ajjhogāhetvā aññatarasmiṃ	666	
PA_tika-s04_01t:666_9	rukkhamūle paññatte āsane nisīdi. Āyasmāpi rāhulo bhagavantaṃ abhivādetvā ekamantaṃ	666	
PA_tika-s04_01t:666_10	nisīdi. Atha āyasmantaṃ rāhulaṃ āmantetvā “taṃ kiṃ maññasi, rāhula, cakkhu niccaṃ	6661	
PA_tika-s04_01t:666_11	vā aniccaṃ vāti? Aniccaṃ, bhante. Yaṃ panāniccaṃ, dukkhaṃ vā taṃ sukhaṃ vāti? Dukkhaṃ,	6661	
PA_tika-s04_01t:666_12	bhante. Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ ‘etaṃ	6661	
PA_tika-s04_01t:666_13	mama, esohamasmi, eso me attā”’tiādinā rāhulovādaṃ adāsi. Taṃ sandhāyetaṃ vuttaṃ	6661	
PA_tika-s04_01t:666_14	– “andhavane nisinno cūḷarāhulovādaṃ kathesī”ti.	6661	
PA_tika-s04_01t:667_0	Koṭisatasahassadevatāhīti āyasmatā rāhulena padumuttarassa bhagavato pādamūle pathavindhararājakāle	667	
PA_tika-s04_01t:667_1	patthanaṃ ṭhapentena saddhiṃ patthanaṃ ṭhapitadevatāyevetā. Tāsu pana kāci bhūmaṭṭhadevatā,	667	
PA_tika-s04_01t:667_2	kāci antalikkhaṭṭhakā, kāci cātumahārājikādidevaloke, kāci brahmaloke nibbattā, imasmiṃ	667	
PA_tika-s04_01t:667_3	pana divase sabbā ekaṭṭhāne andhavanasmiṃyeva sannipatitā.	667	
PA_tika-s04_01t:668_0	Ābhidosikanti pārivāsikaṃ ekarattātikkantaṃ pūtibhūtaṃ. Ekarattātikkantasseva hi	668	
PA_tika-s04_01t:668_1	nāmasaññā esā, yadidaṃ ābhidosikoti. Ayaṃ panettha vacanattho – pūtibhāvadosena abhibhūtoti	668	
PA_tika-s04_01t:668_2	abhidoso, abhidosoyeva ābhidosiko. Kummāsanti yavakummāsaṃ. Adhivāsetvāti “tena hi,	668	
PA_tika-s04_01t:668_3	tāta raṭṭhapāla, adhivāsehi svātanāya bhatta”nti pitarā nimantito svātanāya bhikkhaṃ	668	
PA_tika-s04_01t:668_4	adhivāsetvā. Ettha ca thero pakatiyā ukkaṭṭhasapadānacāriko svātanāya bhikkhaṃ nāma	668	
PA_tika-s04_01t:668_5	nādhivāseti, mātu anuggahena pana adhivāseti. Mātu kirassa theraṃ anussaritvā anussaritvā	668	
PA_tika-s04_01t:668_6	mahāsoko uppajjati, rodaneneva dukkhī viya jātā, tasmā thero “sacāhaṃ taṃ apassitvā	668	
PA_tika-s04_01t:668_7	gamissāmi, hadayampissā phaleyyā”ti anuggahena adhivāsesi. Paṇḍitā hi bhikkhū mātāpitūnaṃ	668	
PA_tika-s04_01t:668_8	ācariyupajjhāyānaṃ vā kātabbaṃ anuggahaṃ ajjhupekkhitvā dhutaṅgasuddhikā na bhavanti.	668	
PA_tika-s04_01t:669_0	Alaṅkatapaṭiyatte itthijaneti pitarā uyyojite itthijane. Pitā kirassa dutiyadivase	669	
PA_tika-s04_01t:669_1	sakanivesane mahantaṃ hiraññasuvaṇṇassa puñjaṃ kārāpetvā kilañjehi paṭicchādāpetvā	669	
PA_tika-s04_01t:669_2	āyasmato raṭṭhapālassa purāṇadutiyikāyo “etha tumhe vadhū, yena alaṅkārena alaṅkatā	669	
PA_tika-s04_01t:669_3	pubbe raṭṭhapālassa kulaputtassa piyā hotha manāpā, tena alaṅkārena alaṅkarothā”ti	669	
PA_tika-s04_01t:669_4	āṇāpetvā paṇītaṃ khādanīyaṃ bhojanīyaṃ paṭiyādāpetvā kāle ārocite āgantvā paññatte	669	
PA_tika-s04_01t:669_5	āsane nisinnaṃ “idaṃ te, raṭṭhapāla, mattikaṃ dhanaṃ, aññaṃ pettikaṃ, aññaṃ pitāmahaṃ;	669	
PA_tika-s04_01t:669_6	sakkā, tāta raṭṭhapāla, bhoge ca bhuñjituṃ, puññāni ca kātuṃ? Ehi tvaṃ, tāta raṭṭhapāla,	669	
PA_tika-s04_01t:669_7	sikkhaṃ paccakkhāya hīnāyāvattitvā bhoge ca bhuñjassu, puññāni ca karohī”ti yācitvā	669	
PA_tika-s04_01t:669_8	tena paṭikkhipitvā dhamme desite “ahaṃ imaṃ uppabbājessāmī”ti ānayiṃ, so “dāni me	669	
PA_tika-s04_01t:669_9	dhammakathaṃ kātuṃ āraddho, alaṃ me vacanaṃ na karissatī”ti uṭṭhāya gantvā tassa	669	
PA_tika-s04_01t:669_10	orodhānaṃ dvāraṃ vivarāpetvā “ayaṃ vo sāmiko, gacchatha, yaṃ kiñci katvāna gaṇhituṃ	6691	
PA_tika-s04_01t:669_11	vāyamathā”ti uyyojesi. Tīsu vayesu ṭhitā nāṭakitthiyo theraṃ parivārayiṃsu. Tāsu	6691	
PA_tika-s04_01t:669_12	ayaṃ asubhasaññaṃ uppādesi. Tena vuttaṃ – “alaṅkatapaṭiyatte itthijane asubhasaññaṃ uppādetvā”ti.	6691	
PA_tika-s04_01t:670	Ṭhitakova dhammaṃ desetvāti –	67	
PA_tika-s04_01t:671	“Passa cittakataṃ bimbaṃ, arukāyaṃ samussitaṃ;	67	
PA_tika-s04_01t:672	Āturaṃ bahusaṅkappaṃ, yassa natthi dhuvaṃ ṭhiti.	67	
PA_tika-s04_01t:673	“Passa cittakataṃ rūpaṃ, maṇinā kuṇḍalena ca;	67	
PA_tika-s04_01t:674	Aṭṭhiṃ tacena onaddhaṃ, saha vatthehi sobhati.	67	
PA_tika-s04_01t:675	“Alattakakatā pādā, mukhaṃ cuṇṇakamakkhitaṃ;	67	
PA_tika-s04_01t:676	Alaṃ bālassa mohāya, no ca pāragavesino.	67	
PA_tika-s04_01t:677	“Aṭṭhāpadakatā kesā, nettā añjanamakkhitā;	67	
PA_tika-s04_01t:678	Alaṃ bālassa mohāya, no ca pāragavesino.	67	
PA_tika-s04_01t:679	“Añjanīvaṇṇavā cittā, pūtikāyo alaṅkato;	67	
PA_tika-s04_01t:680	Alaṃ bālassa mohāya, no ca pāragavesino.	68	
PA_tika-s04_01t:681	“Odahi migavo pāsaṃ, nāsadā vāguraṃ migo;	68	
PA_tika-s04_01t:682	Bhutvā nivāpaṃ gacchāmi, kandante migabandhake”ti. –	68	
PA_tika-s04_01t:683	Imāhi gāthāhi dhammaṃ desetvā.	68	
PA_tika-s04_01t:684_0	Ākāsaṃ uppatitvāti ākāsaṃ pakkhanditvā. Kasmā pana thero ākāsena gato? Pitā kirassa	684	
PA_tika-s04_01t:684_1	seṭṭhi sattasu dvārakoṭṭhakesu aggaḷāni dāpetvā malle āṇāpesi “sace nikkhamitvā gacchati,	684	
PA_tika-s04_01t:684_2	hatthapādesu naṃ gahetvā kāsāyāni haritvā gihivesaṃ gaṇhāpethā”ti. Tasmā thero “ete	684	
PA_tika-s04_01t:684_3	mādisaṃ mahākhīṇāsavaṃ hatthe vā pāde vā gahetvā apuññaṃ pasaveyyuṃ, taṃ nesaṃ mā	684	
PA_tika-s04_01t:684_4	ahosī”ti cintetvā ākāsena agamāsi. Migacīranti evaṃnāmakaṃ uyyānaṃ. Catupārijuññapaṭimaṇḍitanti	684	
PA_tika-s04_01t:684_5	jarāpārijuññaṃ, byādhipārijuññaṃ, bhogapārijuññaṃ, ñātipārijuññanti imehi catūhi	684	
PA_tika-s04_01t:684_6	pārijuññehi paṭimaṇḍitaṃ. Pārijuññanti ca parihānīti attho. Sesamettha suviññeyyameva.	684	
PA_tika-s04_01t:685	Kuṇḍadhānattheravatthu	68	
PA_tika-s04_01t:686_0	211. Tatiye salākaṃ gaṇhantīti salākagāhakā. Sunāparantajanapadaṃ gacchantepi paṭhamameva	686	
PA_tika-s04_01t:686_1	salākaṃ gaṇhīti sambandho. Chabbassantareti channaṃ vassānaṃ abbhantare. Mettīti	686	
PA_tika-s04_01t:686_2	mittabhāvo. Bhedake satīti bhedakaraṇe sati. Gumbasabhāgatoti gumbasamīpato, ayameva	686	
PA_tika-s04_01t:686_3	vā pāṭho. Itthī hutvāti itthī viya hutvā, manussitthivaṇṇaṃ māpetvāti attho. Dīgharattānugatoti	686	
PA_tika-s04_01t:686_4	dīghakālaṃ anubandho. Ettakaṃ addhānanti ettakaṃ kālaṃ. Handāvusoti gaṇhāvuso. Atthaṃ	686	
PA_tika-s04_01t:686_5	gahetvāti bhūtatthaṃ gahetvā, ayameva vā pāṭho. Koṇḍo jātoti dhutto jāto.	686	
PA_tika-s04_01t:687_0	Māvoca pharusaṃ kañcīti kañci ekapuggalaṃ pharusaṃ mā avoca. Vuttā paṭivadeyyu tanti	687	
PA_tika-s04_01t:687_1	tayā pare dussīlāti vuttā tampi tatheva paṭivadeyyuṃ. Dukkhā hi sārambhakathāti esā	687	
PA_tika-s04_01t:687_2	kāraṇuttarā yugaggāhakathā nāma dukkhā. Paṭidaṇḍā phuseyyu tanti kāyadaṇḍādīhi paraṃ	687	
PA_tika-s04_01t:687_3	paharantassa tādisāva paṭidaṇḍā tava matthake pateyyuṃ.	687	
PA_tika-s04_01t:688_0	Sace neresi attānanti sace attānaṃ niccalaṃ kātuṃ sakkhissasi. Kaṃso upahato yathāti	688	
PA_tika-s04_01t:688_1	mukhavaṭṭiyaṃ chinditvā talamattaṃ katvā ṭhapitaṃ kaṃsatālaṃ viya. Tādisañhi hatthehi	688	
PA_tika-s04_01t:688_2	pādehi daṇḍena vā pahatampi saddaṃ na karoti. Esa pattosi nibbānanti sace evarūpo	688	
PA_tika-s04_01t:688_3	bhavituṃ sakkhissasi, imaṃ paṭipadaṃ pūrayamāno eso tvaṃ idāni appattopi nibbānaṃ	688	
PA_tika-s04_01t:688_4	pattosi nāma. Sārambho te na vijjatīti “evañca sati tvaṃ dussīlo, ahaṃ susīlo”ti	688	
PA_tika-s04_01t:688_5	evamādiko uttarikaraṇavācālakkhaṇo sārambho te na vijjati, na bhavissatiyevāti attho.	688	
PA_tika-s04_01t:688_6	Parikkilesenāti saṃkilesahetunā.	688	
PA_tika-s04_01t:689	Vaṅgīsattheravatthu	68	
PA_tika-s04_01t:690_0	212. Catutthe sampannapaṭibhānānanti paripuṇṇapaṭibhānānaṃ. Cutiṃ yo vedi…pe… sabbasoti	690	
PA_tika-s04_01t:690_1	yo sattānaṃ cutiñca paṭisandhiñca sabbākārena pākaṭaṃ katvā jānāti, taṃ ahaṃ alagganatāya	690	
PA_tika-s04_01t:690_2	asattaṃ, paṭipattiyā suṭṭhu gatattā sugataṃ, catunnaṃ saccānaṃ sambuddhattā buddhaṃ	690	
PA_tika-s04_01t:690_3	brāhmaṇaṃ vadāmīti attho. Yassa gatinti yassete devādayo gatiṃ na jānanti, tamahaṃ	690	
PA_tika-s04_01t:690_4	āsavānaṃ khīṇatāya khīṇāsavaṃ, kilesehi ārakattā arahantaṃ brāhmaṇaṃ vadāmīti attho.	690	
PA_tika-s04_01t:691	Upasenavaṅgantaputtattheravatthu	69	
PA_tika-s04_01t:692_0	213. Pañcame sabbapāsādikānanti sabbaso pasādaṃ janentānaṃ. Kintāyanti kiṃ te ayaṃ.	692	
PA_tika-s04_01t:692_1	Atilahunti atisīghaṃ. Yassa tasmiṃ attabhāve uppajjanārahānaṃ maggaphalānaṃ upanissayo	692	
PA_tika-s04_01t:692_2	natthi, taṃ buddhā “moghapuriso”ti vadanti ariṭṭhalāḷudāyiādike viya. Upanissaye	692	
PA_tika-s04_01t:692_3	satipi tasmiṃ khaṇe magge vā phale vā asati “moghapurisā”ti vadantiyeva dhaniyattherādike	692	
PA_tika-s04_01t:692_4	viya. Imassapi tasmiṃ khaṇe maggaphalānaṃ abhāvato “moghapurisā”ti āha, tucchamanussāti	692	
PA_tika-s04_01t:692_5	attho. Bāhullāyāti parisabāhullāya. Anekapariyāyenāti anekakāraṇena.	692	
PA_tika-s04_01t:693_0	Icchāmahaṃ, bhikkhaveti bhagavā kira taṃ addhamāsaṃ na kañci bodhaneyyasattaṃ addasa,	693	
PA_tika-s04_01t:693_1	tasmā evamāha, evaṃ santepi tantivasena dhammadesanā kattabbā siyā. Yasmā panassa	693	
PA_tika-s04_01t:693_2	etadahosi – “mayi okāsaṃ kāretvā paṭisallīne bhikkhū adhammikaṃ katikavattaṃ karissanti,	693	
PA_tika-s04_01t:693_3	taṃ upaseno bhindissati, ahaṃ tassa pasīditvā bhikkhūnaṃ dassanaṃ anujānissāmi. Tato	693	
PA_tika-s04_01t:693_4	maṃ passitukāmā bahū bhikkhū dhutaṅgāni samādiyissanti, ahañca tehi ujjhitasanthatapaccayā	693	
PA_tika-s04_01t:693_5	sikkhāpadaṃ paññapessāmī”ti, tasmā evamāha. Therassāti upasenattherassa. Manāpāni	693	
PA_tika-s04_01t:693_6	te bhikkhu paṃsukūlānīti “bhikkhu tava imāni paṃsukūlāni manāpāni attano ruciyā khantiyā	693	
PA_tika-s04_01t:693_7	gahitānī”ti pucchati. Na kho me, bhante, manāpāni paṃsukūlānīti, bhante, na mayā	693	
PA_tika-s04_01t:693_8	attano ruciyā khantiyā gahitāni, galaggāhena viya matthakatāḷanena viya ca gāhito	693	
PA_tika-s04_01t:693_9	mayāti dasseti. Pāḷiyaṃ āgatamevāti vinayapāḷiṃ sandhāya vadati.	693	
PA_tika-s04_01t:694	Dabbattheravatthu	69	
PA_tika-s04_01t:695_0	214. Chaṭṭhe aṭṭhārasasu mahāvihāresūti rājagahassa samantato ṭhitesu aṭṭhārasasu	695	
PA_tika-s04_01t:695_1	mahāvihāresu. Upavijaññāti āsannapasūtikālā. Rahogatoti rahasi gato. Saṅghassa veyyāvaccakaraṇe	695	
PA_tika-s04_01t:695_2	kāyaṃ yojetukāmo cintesīti thero kira attano katakiccabhāvaṃ disvā “ahaṃ imaṃ sarīraṃ	695	
PA_tika-s04_01t:695_3	dhāremi, tañca kho vātamukhe ṭhitapadīpo viya aniccatāmukhe ṭhitaṃ nacirasseva nibbāyanadhammaṃ	695	
PA_tika-s04_01t:695_4	yāva na nibbāyati, tāva kiṃ nu kho ahaṃ saṅghassa veyyāvaccaṃ kareyya”nti cintento	695	
PA_tika-s04_01t:695_5	iti paṭisañcikkhati “tiroraṭṭhesu bahū kulaputtā bhagavantaṃ adisvāva pabbajanti,	695	
PA_tika-s04_01t:695_6	te ‘bhagavantaṃ passissāma ceva vandissāmā’ti ca dūratopi āgacchanti, tatra yesaṃ	695	
PA_tika-s04_01t:695_7	senāsanaṃ nappahoti, te silāpattakepi seyyaṃ kappenti. Pahomi kho panāhaṃ attano	695	
PA_tika-s04_01t:695_8	ānubhāvena tesaṃ tesaṃ kulaputtānaṃ icchāvasena pāsādavihāraaḍḍhayogādīni mañcapīṭhattharaṇāni	695	
PA_tika-s04_01t:695_9	nimminitvā dātuṃ? Punadivase cettha ekacce ativiya kilantarūpā honti, te gāravena	695	
PA_tika-s04_01t:695_10	bhikkhūnaṃ purato ṭhatvā bhattānipi na uddisāpenti, ahaṃ kho pana tesaṃ bhattānipi	6951	
PA_tika-s04_01t:695_11	uddisituṃ pahomī”ti. Iti paṭisañcikkhanto “yaṃnūnāhaṃ saṅghassa senāsanañca paññapeyyaṃ,	6951	
PA_tika-s04_01t:695_12	bhattāni ca uddiseyya”nti cintesi. Sabhāgasabhāgānanti suttantikādiguṇavasena sabhāgānaṃ,	6951	
PA_tika-s04_01t:695_13	na mittasanthavavasena. Thero hi yāvatikā suttantikā honti, te uccinitvā uccinitvā	6951	
PA_tika-s04_01t:695_14	ekato tesaṃ anurūpameva senāsanaṃ paññapeti. Venayikābhidhammikakammaṭṭhānikakāyadaḷhibahulesupi	6951	
PA_tika-s04_01t:695_15	eseva nayo. Teneva pāḷiyaṃ vuttaṃ – “yete bhikkhū suttantikā, tesaṃ ekajjhaṃ senāsanaṃ paññapetī”tiādi.	6951	
PA_tika-s04_01t:696_0	Aṅguliyā jalamānāyāti tejokasiṇacatutthajjhānaṃ samāpajjitvā vuṭṭhāya abhiññāñāṇena	696	
PA_tika-s04_01t:696_1	aṅgulijalanaṃ adhiṭṭhahitvā teneva tejodhātusamāpattijanitena aggijālena aṅguliyā	696	
PA_tika-s04_01t:696_2	jalamānāya. Ayaṃ mañcotiādīsu pana there “ayaṃ mañco”tiādiṃ vadante nimmitāpi attano	696	
PA_tika-s04_01t:696_3	attano gataṭṭhāne “ayaṃ mañco”tiādiṃ vadanti. Ayañhi nimmitānaṃ dhammatā.	696	
PA_tika-s04_01t:697	“Ekasmiṃ bhāsamānasmiṃ, sabbe bhāsanti nimmitā;	69	
PA_tika-s04_01t:698	Ekasmiṃ tuṇhimāsine, sabbe tuṇhī bhavanti te”ti. ;	69	
PA_tika-s04_01t:699_0	Yasmiṃ pana vihāre mañcapīṭhādīni na paripūrenti, tattha attano ānubhāvena pūrenti,	699	
PA_tika-s04_01t:699_1	tena nimmitānaṃ avatthukaṃ vacanaṃ na hoti sabbattha mañcapīṭhādīnaṃ sabbhāvato.	699	
PA_tika-s04_01t:699_2	Sabbavihāresu ca gamanamagge samappamāṇe katvā adhiṭṭhāti. Katikasaṇṭhānādīnaṃ pana	699	
PA_tika-s04_01t:699_3	nānappakārattā tasmiṃ tasmiṃ vihāre katikavattāni visuṃ visuṃ kathāpetīti veditabbaṃ.	699	
PA_tika-s04_01t:699_4	Aniyametvā nimmitānañhi “ekasmiṃ bhāsamānasmi”ntiādidhammatā vuttā. Tathā hi ye vaṇṇavayasarīrāvayavaparikkhārakiriyāvisesādīhi	699	
PA_tika-s04_01t:699_5	niyamaṃ akatvā nimmitā honti, te aniyametvā nimmitattā iddhimatā sadisāva honti.	699	
PA_tika-s04_01t:699_6	Ṭhānanisajjādīsu bhāsitatuṇhībhāvādīsu vā yaṃ yaṃ iddhimā karoti, taṃ tadeva karonti.	699	
PA_tika-s04_01t:699_7	Sace pana nānappakāre kātukāmo hoti, keci paṭhamavaye, keci majjhimavaye, keci pacchimavaye,	699	
PA_tika-s04_01t:699_8	tathā dīghakese upaḍḍhamuṇḍe missakakese upaḍḍharattacīvare paṇḍukacīvare, padabhāṇadhammakathāsarabhaññapañhapucchanapañhavissajjanarajanapacanacīvarasibbanadhovanādīni	699	
PA_tika-s04_01t:699_9	karonte, aparepi vā nānappakāre kātukāmo hoti, tena pādakajjhānato vuṭṭhāya “ettakā	699	
PA_tika-s04_01t:699_10	bhikkhū paṭhamavayā hontū”tiādinā nayena parikammaṃ katvā puna samāpajjitvā vuṭṭhāya	6991	
PA_tika-s04_01t:699_11	adhiṭṭhite adhiṭṭhānacittena saddhiṃ icchiticchitappakārāyeva honti. Puna attano	6991	
PA_tika-s04_01t:699_12	vasanaṭṭhānameva āgacchatīti tehi saddhiṃ janapadakathaṃ kathento anisīditvā attano	6991	
PA_tika-s04_01t:699_13	vasanaṭṭhānaṃ veḷuvanameva paccāgacchati. Pāḷiyanti vinayapāḷiyaṃ.	6991	
PA_tika-s04_01t:700	Pilindavacchattheravatthu	70	
PA_tika-s04_01t:701_0	215. Sattame piyānanti piyāyitabbānaṃ. Manāpānanti manavaḍḍhanakānaṃ. Pilindoti panassa	701	
PA_tika-s04_01t:701_1	gottaṃ, vacchoti nāmanti ettha vuttavipariyāyenapi vadanti “pilindoti nāmaṃ, vacchoti	701	
PA_tika-s04_01t:701_2	gotta”nti. Teneva ācariyadhammapālattherena theragāthāsaṃvaṇṇanāya vuttaṃ – “pilindotissa	701	
PA_tika-s04_01t:701_3	nāmaṃ akaṃsu, vacchoti pana gottaṃ. Tena so aparabhāge pilindavacchoti paññāyitthā”ti.	701	
PA_tika-s04_01t:701_4	Saṃsandetvāti ekato katvā.	701	
PA_tika-s04_01t:702_0	Satthu dhammadesanaṃ sutvā paṭiladdhasaddho pabbajitvāti idaṃ aṅguttarabhāṇakānaṃ	702	
PA_tika-s04_01t:702_1	kathāmaggena vuttaṃ. Apare pana bhaṇanti – anuppanneyeva amhākaṃ bhagavati sāvatthiyaṃ	702	
PA_tika-s04_01t:702_2	brāhmaṇagehe nibbattitvā pilindavacchoti paññāto saṃsāre saṃvegabahulatāya paribbājakapabbajjaṃ	702	
PA_tika-s04_01t:702_3	pabbajitvā cūḷagandhāraṃ nāma vijjaṃ sādhetvā ākāsacārī paracittavidū ca hutvā rājagahe	702	
PA_tika-s04_01t:702_4	lābhaggayasaggappatto paṭivasati. Atha yadā amhākaṃ bhagavā abhisambuddho hutvā anukkamena	702	
PA_tika-s04_01t:702_5	rājagahaṃ upagato, tato paṭṭhāya buddhānubhāvena tassa sā vijjā na sampajjati, atthakiccaṃ	702	
PA_tika-s04_01t:702_6	na sādheti. So cintesi – “sutaṃ kho pana metaṃ ‘ācariyapācariyānaṃ bhāsamānānaṃ yattha	702	
PA_tika-s04_01t:702_7	mahāgandhāravijjā dharati, tattha cūḷagandhāravijjā na sampajjatī’ti. Samaṇassa pana	702	
PA_tika-s04_01t:702_8	gotamassa āgatakālato paṭṭhāya nāyaṃ mama vijjā sampajjati, nissaṃsayaṃ samaṇo gotamo	702	
PA_tika-s04_01t:702_9	mahāgandhāravijjaṃ jānāti, yannūnāhaṃ taṃ payirupāsitvā tassa santike vijjaṃ pariyāpuṇeyya”nti.	702	
PA_tika-s04_01t:702_10	So bhagavantaṃ upasaṅkamitvā etadavoca – “ahaṃ, mahāsamaṇa, tava santike ekaṃ vijjaṃ	7021	
PA_tika-s04_01t:702_11	pariyāpuṇitukāmo, okāsaṃ me karohī”ti. Bhagavā “tena hi pabbajā”ti āha. So “vijjāya	7021	
PA_tika-s04_01t:702_12	parikammaṃ pabbajjā”ti maññamāno pabbajīti. Paravambhanavasenāti paresaṃ garahanavasena.	7021	
PA_tika-s04_01t:703_0	Akakkasanti apharusaṃ. Viññāpaninti atthaviññāpaniṃ. Saccanti bhūtatthaṃ. Nābhisajeti	703	
PA_tika-s04_01t:703_1	yāya girāya aññaṃ kujjhāpanavasena na lagāpeyya, khīṇāsavo nāma evarūpameva giraṃ	703	
PA_tika-s04_01t:703_2	na bhāseyya, tasmā tamahaṃ brūmi brāhmaṇaṃ vadāmīti attho.	703	
PA_tika-s04_01t:704	Anuvicinitvāti anuvicāretvā. Caṇḍikataṃ gacchantanti sīghagatiyā gacchantaṃ.	70	
PA_tika-s04_01t:705	Bāhiyadārucīriyattheravatthu	70	
PA_tika-s04_01t:706_0	216. Aṭṭhame ekarattivāsena gantvāti devatānubhāvena gantvā. “Buddhānubhāvenā”tipi	706	
PA_tika-s04_01t:706_1	vadanti. Evaṃ gato ca vihāraṃ pavisitvā sambahule bhikkhū bhuttapātarāse kāyālasiyavimocanatthāya	706	
PA_tika-s04_01t:706_2	abbhokāse caṅkamante disvā “kahaṃ etarahi satthā”ti pucchi. Bhikkhū “sāvatthiyaṃ	706	
PA_tika-s04_01t:706_3	piṇḍāya paviṭṭho”ti vatvā taṃ pucchiṃsu – “tvaṃ pana kuto āgato”ti? Suppārakā āgatomhīti.	706	
PA_tika-s04_01t:706_4	Kadā nikkhantosīti? Hiyyo sāyaṃ nikkhantomhīti. Dūrato āgato, tava pāde dhovitvā	706	
PA_tika-s04_01t:706_5	telena makkhetvā thokaṃ vissamāhi, āgatakāle satthāraṃ dakkhissatīti. Ahaṃ, bhante,	706	
PA_tika-s04_01t:706_6	satthu vā attano vā jīvitantarāyaṃ na jānāmi, ekarattenevamhi katthaci aṭṭhatvā anisīditvā	706	
PA_tika-s04_01t:706_7	vīsayojanasatikaṃ maggaṃ āgato, satthāraṃ passitvāva vissamissāmīti. So evaṃ vatvā	706	
PA_tika-s04_01t:706_8	taramānarūpo sāvatthiṃ pavisitvā bhagavantaṃ anopamāya buddhasiriyā piṇḍāya carantaṃ	706	
PA_tika-s04_01t:706_9	disvā “cirassaṃ vata me diṭṭho sammāsambuddho”ti diṭṭhaṭṭhānato paṭṭhāya oṇatasarīro	706	
PA_tika-s04_01t:706_10	gantvā antaravīthiyameva pañcapatiṭṭhitena vanditvā gopphakesu daḷhaṃ gahetvā evamāha	7061	
PA_tika-s04_01t:706_11	– “desetu me, bhante, bhagavā dhammaṃ, desetu me sugato dhammaṃ, yaṃ mamassa dīgharattaṃ hitāya sukhāyā”ti.	7061	
PA_tika-s04_01t:707_0	Atha naṃ satthā “akālo kho tāva, bāhiya, antaragharaṃ paviṭṭhomhi piṇḍāyā”ti paṭikkhipi.	707	
PA_tika-s04_01t:707_1	Taṃ sutvā bāhiyo, “bhante, saṃsāre saṃsarantena kabaḷīkārāhāro na no laddhapubbo,	707	
PA_tika-s04_01t:707_2	tumhākaṃ vā mayhaṃ vā jīvitantarāyaṃ na jānāmi, desetha me dhamma”nti. Satthā dutiyampi	707	
PA_tika-s04_01t:707_3	paṭikkhipiyeva. Evaṃ kirassa ahosi “imassa maṃ diṭṭhakālato paṭṭhāya sakalasarīraṃ	707	
PA_tika-s04_01t:707_4	pītiyā nirantaraṃ ajjhotthaṭaṃ hoti, balavapītivegena dhammaṃ sutvāpi na sakkhissati	707	
PA_tika-s04_01t:707_5	paṭivijjhituṃ, majjhattupekkhā tāva tiṭṭhatu, ekaratteneva vīsayojanasataṃ maggaṃ	707	
PA_tika-s04_01t:707_6	āgatattā darathopissa balavā, sopi tāva paṭippassambhatū”ti. Tasmā dvikkhattuṃ paṭikkhipitvā	707	
PA_tika-s04_01t:707_7	tatiyaṃ yācito antaravīthiyaṃ ṭhitova “tasmātiha te, bāhiya, evaṃ sikkhitabbaṃ diṭṭhe	707	
PA_tika-s04_01t:707_8	diṭṭhamattaṃ bhavissatī”tiādinā nayena dhammaṃ deseti. Imamatthaṃ saṃkhipitvā dassento	707	
PA_tika-s04_01t:707_9	“satthāraṃ piṇḍāya paviṭṭha”ntiādimāha. Tattha antaraghareti antaravīthiyaṃ.	707	
PA_tika-s04_01t:708_0	Aparipuṇṇapattacīvaratāya pattacīvaraṃ pariyesantoti so kira vīsativassasahassāni	708	
PA_tika-s04_01t:708_1	samaṇadhammaṃ karonto “bhikkhunā nāma attano paccaye labhitvā aññaṃ anoloketvā sayameva	708	
PA_tika-s04_01t:708_2	bhuñjituṃ vaṭṭatī”ti ekabhikkhussapi pattena vā cīvarena vā saṅgahaṃ nākāsi. Tenassa	708	
PA_tika-s04_01t:708_3	“iddhimayapattacīvaraṃ na uppajjissatī”ti ñatvā ehibhikkhubhāvena pabbajjaṃ na adāsi.	708	
PA_tika-s04_01t:708_4	Tāvadeva ca pabbajjaṃ yācito “paripuṇṇaṃ te pattacīvara”nti pucchitvā “aparipuṇṇa”nti	708	
PA_tika-s04_01t:708_5	vutte “tena hi pattacīvaraṃ pariyesāhī”ti vatvā pakkāmi. Tasmā so pattacīvaraṃ pariyesanto	708	
PA_tika-s04_01t:708_6	saṅkāraṭṭhānato coḷakhaṇḍāni saṃkaḍḍhati.	708	
PA_tika-s04_01t:709_0	Sahassamapīti paricchedavacanaṃ. Ekasahassaṃ dvesahassānīti evaṃ sahassena ce paricchinnā	709	
PA_tika-s04_01t:709_1	gāthā honti, tā ca anatthapadasaṃhitā ākāsavaṇṇapabbatavaṇṇādīni pakāsakehi anibbānadīpakehi	709	
PA_tika-s04_01t:709_2	anatthakehi padehi saṃhitā yāva bahukā honti, tāva pāpikā evāti attho. Ekaṃ gāthāpadaṃ	709	
PA_tika-s04_01t:709_3	seyyoti “appamādo amatapadaṃ…pe… yathā matā”ti evarūpā ekagāthāpi seyyoti attho.	709	
PA_tika-s04_01t:710	Kumārakassapattheravatthu	71	
PA_tika-s04_01t:711_0	217. Navame ekaṃ buddhantaraṃ sampattiṃ anubhavamānoti sāvakabodhiyā niyatatāya puññasambhārassa	711	
PA_tika-s04_01t:711_1	ca sātisayattā vinipātaṃ agantvā ekaṃ buddhantaraṃ devesu ca manussesu ca sampattiṃ	711	
PA_tika-s04_01t:711_2	anubhavamāno. “Ekissā kuladārikāya kucchimhi uppanno”ti vatvā tamevassa uppannabhāvaṃ	711	
PA_tika-s04_01t:711_3	mūlato paṭṭhāya dassetuṃ – “sā cā”tiādi vuttaṃ. Tattha sāti kuladārikā. Ca-saddo	711	
PA_tika-s04_01t:711_4	byatirekattho. Tena vuccamānaṃ visesaṃ jotayati. Kulagharanti patikulagehaṃ. Gabbhanimittanti	711	
PA_tika-s04_01t:711_5	gabbhassa saṇṭhitabhāvaviggahaṃ. Satipi visākhāya sāvatthivāsikulapariyāpannatte	711	
PA_tika-s04_01t:711_6	tassā tattha padhānabhāvadassanatthaṃ “visākhañcā”tiādi vuttaṃ yathā “brāhmaṇā āgatā,	711	
PA_tika-s04_01t:711_7	vāsiṭṭhopi āgato”ti. Bhagavatā evaṃ gahitanāmattāti yojanā. Yasmā rājaputtā loke	711	
PA_tika-s04_01t:711_8	“kumārā”ti voharīyanti, ayañca rañño kittimaputto, tasmā āha – “rañño…pe… sañjāniṃsū”ti.	711	
PA_tika-s04_01t:712_0	Pañcadasa pañhe abhisaṅkharitvāti “bhikkhu, bhikkhu, ayaṃ vammiko rattiṃ dhūpāyati,	712	
PA_tika-s04_01t:712_1	divā pajjalatī”tiādinā vammikasutte āgatanayena pañcadasa pañhe abhisaṅkharitvā.	712	
PA_tika-s04_01t:712_2	Pāyāsiraññoti “natthi paraloko, natthi sattā opapātikā, natthi sukatadukkaṭānaṃ kammānaṃ	712	
PA_tika-s04_01t:712_3	phalaṃ vipāko”ti evaṃladdhikassa pāyāsirājassa. Rājā hi tadā anabhisitto hutvā pasenadinā	712	
PA_tika-s04_01t:712_4	kosalena dinnasetabyanagaraṃ ajjhāvasanto imaṃ diṭṭhiṃ gaṇhi. Pañcadasahi pañhehi	712	
PA_tika-s04_01t:712_5	paṭimaṇḍetvāti “taṃ kiṃ maññasi, rājañña, ime candimasūriyā imasmiṃ vā loke parasmiṃ	712	
PA_tika-s04_01t:712_6	vā devā vā te manussā”ti evamādīhi pañcadasahi pañhehi paṭimaṇḍitaṃ katvā. Suttanteti pāyāsisuttante.	712	
PA_tika-s04_01t:713	Mahākoṭṭhikattheravatthu	71	
PA_tika-s04_01t:714	218. Dasamaṃ uttānatthameva.	71	
PA_tika-s04_01t:715	Tatiyaetadaggavaggavaṇṇanā niṭṭhitā.	71	
PA_tika-s04_01t:716	14. Etadaggavaggo	71	
PA_tika-s04_01t:717	(14) 4. Catutthaetadaggavaggavaṇṇanā	71	
PA_tika-s04_01t:718	Ānandattheravatthu	71	
PA_tika-s04_01t:719_0	219-223. Catutthavaggassa paṭhame heṭṭhā vuttappamāṇanti heṭṭhā koṇḍaññattherassa	719	
PA_tika-s04_01t:719_1	vatthumhi “tassa dhurapattāni navutihatthāni honti, kesaraṃ tiṃsahatthaṃ, kaṇṇikā	719	
PA_tika-s04_01t:719_2	dvādasahatthā, pādena patiṭṭhitaṭṭhānaṃ ekādasahattha”nti evaṃ vuttappamāṇaṃ. Rañño	719	
PA_tika-s04_01t:719_3	pesesīti paccantassa kupitabhāvaṃ ārocetvā pesesi. Theragāthāsaṃvaṇṇanāyaṃ pana “paccantassa	719	
PA_tika-s04_01t:719_4	kupitabhāvaṃ rañño anārocetvā sayameva taṃ vūpasamesi, taṃ sutvā rājā tuṭṭhamānaso	719	
PA_tika-s04_01t:719_5	puttaṃ pakkosāpetvā ‘varaṃ te, sumana, dammi, gaṇhāhī’ti āhā”ti vuttaṃ. Na metaṃ	719	
PA_tika-s04_01t:719_6	cittaṃ atthīti mama evarūpaṃ cittaṃ natthi. Avañjhanti atucchaṃ. Aññaṃ varehīti aññaṃ	719	
PA_tika-s04_01t:719_7	patthehi, aññaṃ gaṇhāhīti vuttaṃ hoti. Udakaṃ adhiṭṭhāyāti “udakaṃ hotū”ti adhiṭṭhahitvā.	719	
PA_tika-s04_01t:719_8	Gatenāti gamanena. Na āmisacakkhukāti cīvarādipaccayasaṅkhātaṃ āmisaṃ na olokenti.	719	
PA_tika-s04_01t:720_0	Vasanaṭṭhānasabhāgeyevāti vasanaṭṭhānasamīpeyeva. Ekantavallabhoti upaṭṭhākaṭṭhāne	720	
PA_tika-s04_01t:720_1	ekantena vallabho. Etassevāti etasseva bhikkhussa. Dvejjhakathā na hontīti dvidhābhūtakathā	720	
PA_tika-s04_01t:720_2	na honti, anekantikakathā na hontīti vuttaṃ hoti. Anibaddhāti aniyatā. Lohitena galantenāti	720	
PA_tika-s04_01t:720_3	itthambhūtakkhāne karaṇavacanaṃ, galantena lohitena yuttoti attho. Anvāsattoti anugato.	720	
PA_tika-s04_01t:720_4	Uṭṭhehi, āvuso ānanda, uṭṭhehi, āvuso ānandāti turite idamāmeḍitavacanaṃ. Duvidhena	720	
PA_tika-s04_01t:720_5	udakenāti sītudakena uṇhudakena ca. Tividhena dantakaṭṭhenāti khuddakaṃ mahantaṃ	720	
PA_tika-s04_01t:720_6	majjhimanti evaṃ tippakārena dantakaṭṭhena. Nava vāre anupariyāyatīti satthari pakkosante	720	
PA_tika-s04_01t:720_7	paṭivacanadānāya thinamiddhavinodanatthaṃ navakkhattuṃ anupariyāyati. Tenevāha –	720	
PA_tika-s04_01t:720_8	“evañhissa ahosī”tiādi. Sesamettha suviññeyyameva.	720	
PA_tika-s04_01t:721	Uruvelakassapattheravatthu	72	
PA_tika-s04_01t:722	224. Dutiye yaṃ vattabbaṃ, taṃ vitthārato vinayapāḷiyaṃ āgatameva.	72	
PA_tika-s04_01t:723	Kāḷudāyittheravatthu	72	
PA_tika-s04_01t:724	225. Tatiye gamanākappanti gamanākāraṃ. Sesamettha uttānameva.	72	
PA_tika-s04_01t:725	Bākulattheravatthu	72	
PA_tika-s04_01t:726_0	226. Catutthe nirābādhānanti ābādharahitānaṃ. Yathā “dvāvīsati dvattiṃsā”tiādimhi	726	
PA_tika-s04_01t:726_1	vattabbe “bāvīsati bāttiṃsā”tiādīni vuccanti, evamevaṃ dve kulāni assāti dvikulo,	726	
PA_tika-s04_01t:726_2	dvekuloti vā vattabbe bākuloti vuttanti āha – “bākuloti dvīsu kulesu vaḍḍhitattā	726	
PA_tika-s04_01t:726_3	evaṃladdhanāmo”ti. Upayogenāti ānubhāvena. Phāsukakāleti arogakāle. Gadduhanamattampīti	726	
PA_tika-s04_01t:726_4	goduhanamattampi kālaṃ. Idha pana na sakalo goduhanakkhaṇo adhippeto, atha kho gāviṃ	726	
PA_tika-s04_01t:726_5	thane gahetvā ekakhīrabinduduhanakālamattaṃ adhippetaṃ. Ārogyasālanti āturānaṃ arogabhāvakaraṇatthāya katasālaṃ.	726	
PA_tika-s04_01t:727_0	Nimujjanummujjanavasenāti jāṇuppamāṇe udake thokaṃyeva nimujjanummujjanavasena. Chaḍḍetvā	727	
PA_tika-s04_01t:727_1	palāyīti macchassa mukhasamīpeyeva chaḍḍetvā palāyi. Dārakassa tejenāti dārakassa	727	
PA_tika-s04_01t:727_2	puññatejena. Māriyamānāva marantīti daṇḍādīhi pothetvā māriyamānāva maranti, na jālena	727	
PA_tika-s04_01t:727_3	baddhatāmattena amāriyamānā. Nīhaṭamattova matoti nīhaṭakkhaṇeyeva mato. Tenassa	727	
PA_tika-s04_01t:727_4	māraṇatthaṃ upakkamo na kato, yena upakkamena dārakassa ābādho siyā. Tanti macchaṃ.	727	
PA_tika-s04_01t:727_5	Sakalamevāti avikalameva paripuṇṇāvayavameva. Na keḷāyatīti na nandati, kismiñci	727	
PA_tika-s04_01t:727_6	na maññati. Piṭṭhito phālentīti dārakassa puññatejena piṭṭhito phālentī. Bheriṃ carāpetvāti	727	
PA_tika-s04_01t:727_7	“puttaṃ labhi”nti ugghosanavasena bheriṃ carāpetvā. Pakatiṃ ācikkhīti attano puttabhāvaṃ	727	
PA_tika-s04_01t:727_8	kathesi. Kucchiyā dhāritattā amātā kātuṃ na sakkāti jananībhāvato amātā kātuṃ na	727	
PA_tika-s04_01t:727_9	sakkā. Macchaṃ gaṇhantāpīti macchaṃ vikkiṇitvā gaṇhantāpi. Tathā gaṇhantā ca tappariyāpannaṃ	727	
PA_tika-s04_01t:727_10	sabbaṃ gaṇhanti nāmāti āha – “vakkayakanādīni bahi katvā gaṇhantā nāma natthī”ti.	7271	
PA_tika-s04_01t:727_11	Ayampi amātā kātuṃ na sakkāti dinnaputtabhāvato na sakkā.	7271	
PA_tika-s04_01t:728	Sobhitattheravatthu	72	
PA_tika-s04_01t:729	227. Pañcamaṃ uttānatthameva.	72	
PA_tika-s04_01t:730	Upālittheravatthu	73	
PA_tika-s04_01t:731_0	228. Chaṭṭhe bhārukacchakavatthunti aññataro kira bhārukacchadesavāsī bhikkhu supinante	731	
PA_tika-s04_01t:731_1	purāṇadutiyikāya methunaṃ dhammaṃ paṭisevitvā “assamaṇo ahaṃ vibbhamissāmī”ti bhārukacchaṃ	731	
PA_tika-s04_01t:731_2	gacchanto antarāmagge āyasmantaṃ upāliṃ passitvā etamatthaṃ ārocesi. Āyasmā upāli,	731	
PA_tika-s04_01t:731_3	evamāha – “anāpatti, āvuso, supinantenā”ti. Yasmā supinante avisayattā evaṃ hoti.	731	
PA_tika-s04_01t:731_4	Tasmā upālitthero bhagavatā avinicchitapubbampi imaṃ vatthuṃ nayaggāhena evaṃ vinicchini.	731	
PA_tika-s04_01t:731_5	Gahapatino dve dārakā honti putto ca bhāgineyyo ca. Atha so gahapati gilāno hutvā	731	
PA_tika-s04_01t:731_6	āyasmantaṃ ajjukaṃ etadavoca – “imaṃ, bhante, okāsaṃ yo imesaṃ dārakānaṃ saddho hoti	731	
PA_tika-s04_01t:731_7	pasanno, tassa ācikkheyyāsī”ti. Tena ca samayena tassa ca gahapatino bhāgineyyo saddho	731	
PA_tika-s04_01t:731_8	hoti pasanno. Athāyasmā ajjuko taṃ okāsaṃ tassa dārakassa ācikkhi. So tena sāpateyyena	731	
PA_tika-s04_01t:731_9	kuṭumbañca saṇṭhapesi, dānañca paṭṭhapesi. Atha tassa gahapatino putto āyasmantaṃ	731	
PA_tika-s04_01t:731_10	ānandaṃ etadavoca – “ko nu kho, bhante ānanda, pituno dāyajjo putto vā bhāgineyyo	7311	
PA_tika-s04_01t:731_11	vā”ti. Putto kho, āvuso, pituno dāyajjoti. Āyasmā, bhante, ayyo ajjuko amhākaṃ sāpateyyaṃ	7311	
PA_tika-s04_01t:731_12	amhākaṃ methunakassa ācikkhīti. Assamaṇo, āvuso, so ajjukoti. Athāyasmā ajjuko āyasmantaṃ	7311	
PA_tika-s04_01t:731_13	ānandaṃ etadavoca – “dehi me, āvuso ānanda, vinicchaya”nti. Te ubhopi upālittherassa	7311	
PA_tika-s04_01t:731_14	santikaṃ agamaṃsu. Athāyasmā upāli, āyasmantaṃ ānandaṃ etadavoca – “yo nu kho, āvuso	7311	
PA_tika-s04_01t:731_15	ānanda, sāmikena ‘imaṃ okāsaṃ itthannāmassa ācikkhā’ti vutto, tassa ācikkhati, kiṃ	7311	
PA_tika-s04_01t:731_16	so āpajjatī”ti? Na, bhante, kiñci āpajjati antamaso dukkaṭamatthampīti. Ayaṃ, āvuso,	7311	
PA_tika-s04_01t:731_17	āyasmā ajjuko sāmikena “imaṃ okāsaṃ itthannāmassa ācikkhā”ti vutto tassa ācikkhati,	7311	
PA_tika-s04_01t:731_18	anāpatti, āvuso, āyasmato ajjukassāti. Bhagavā taṃ sutvā “sukathitaṃ, bhikkhave,	7311	
PA_tika-s04_01t:731_19	upālinā”ti vatvā sādhukāramadāsi, taṃ sandhāyetaṃ vuttaṃ. Kumārakassapavatthu pana heṭṭhā āgatameva.	7311	
PA_tika-s04_01t:732	Channaṃ khattiyānanti bhaddiyo sakyarājā anuruddho ānando bhagu kimilo devadattoti imesaṃ channaṃ khattiyānaṃ. Pasādhakoti maṇḍayitā. Pāḷiyanti saṅghabhedakkhandhakapāḷiyanti.	73	
PA_tika-s04_01t:733	Nandakattheravatthu	73	
PA_tika-s04_01t:734	229. Sattame ekasamodhāneti ekasmiṃ samodhāne, ekasmiṃ sannipāteti attho. Sesaṃ suviññeyyameva.	73	
PA_tika-s04_01t:735	Nandattheravatthu	73	
PA_tika-s04_01t:736_0	230. Aṭṭhame na taṃ catusampajaññavasena aparicchinditvā oloketīti sātthakasappāyagocaraasammohasampajaññasaṅkhātānaṃ	736	
PA_tika-s04_01t:736_1	catunnaṃ sampajaññānaṃ vasena aparicchinditvā taṃ disaṃ na oloketi. So hi āyasmā	736	
PA_tika-s04_01t:736_2	“yamevāhaṃ indriyesu aguttadvārataṃ nissāya sāsane anabhiratiādivippakārappatto,	736	
PA_tika-s04_01t:736_3	tameva suṭṭhu niggahessāmī”ti ussāhajāto balavahirottappo, tattha ca katādhikārattā	736	
PA_tika-s04_01t:736_4	indriyasaṃvaro ukkaṃsapāramippatto catusampajaññaṃ amuñcitvāva sabbadisaṃ āloketi.	736	
PA_tika-s04_01t:736_5	Vuttañcetaṃ bhagavatā –	736	
PA_tika-s04_01t:737_0	“Sace, bhikkhave, nandassa puratthimā disā āloketabbā hoti, sabbaṃ cetaso samannāharitvā	737	
PA_tika-s04_01t:737_1	nando puratthimaṃ disaṃ āloketi ‘evaṃ me puratthimaṃ disaṃ ālokayato nābhijjhādomanassā	737	
PA_tika-s04_01t:737_2	pāpakā akusalā dhammā anvāsavissantī’ti. Itiha tattha sampajāno hoti. Sace, bhikkhave,	737	
PA_tika-s04_01t:737_3	nandassa pacchimā disā, uttarā disā, dakkhiṇā disā, uddhaṃ, adho, anudisā anuviloketabbā	737	
PA_tika-s04_01t:737_4	hoti, sabbaṃ cetaso samannāharitvā nando anudisaṃ anuviloketi ‘evaṃ me anudisaṃ anuvilokayato…pe… sampajāno hotī”’ti.	737	
PA_tika-s04_01t:738_0	Abhisekagehapavesanaāvāhamaṅgalesu vattamānesūti idha tīṇi maṅgalāni vuttāni, vinayaṭṭhakathāyaṃ	738	
PA_tika-s04_01t:738_1	pana “taṃ divasameva nandakumārassa kesavissajjanaṃ, paṭṭabandho, gharamaṅgalaṃ,	738	
PA_tika-s04_01t:738_2	chattamaṅgalaṃ, āvāhamaṅgalanti pañca maṅgalāni hontī”ti vuttaṃ. Tattha kulamariyādavasena	738	
PA_tika-s04_01t:738_3	kesoropanaṃ kesavissajjanaṃ. Yuvarājapaṭṭabandhanaṃ paṭṭabandho. Abhinavagharappavesanamaho	738	
PA_tika-s04_01t:738_4	gharamaṅgalaṃ. Vivāhakaraṇamaho āvāhamaṅgalaṃ. Yuvarājachattamaho chattamaṅgalaṃ.	738	
PA_tika-s04_01t:739_0	Nandakumāraṃ abhisekamaṅgalaṃ na tathā pīḷesi, yathā janapadakalyāṇiyā vuttavacananti	739	
PA_tika-s04_01t:739_1	ajjhāharitabbaṃ. Tadeva pana vacanaṃ sarūpato dassetuṃ – “pattaṃ ādāya gamanakāle”tiādi	739	
PA_tika-s04_01t:739_2	vuttaṃ. Janapadakalyāṇīti janapadamhi kalyāṇī uttamā cha sarīradosarahitā pañca kalyāṇasamannāgatā.	739	
PA_tika-s04_01t:739_3	Sā hi yasmā nātidīghā nātirassā nātikisā nātithūlā nātikāḷī nāccodātāti atikkantā	739	
PA_tika-s04_01t:739_4	mānusavaṇṇaṃ, asampattā dibbavaṇṇaṃ, tasmā cha sarīradosarahitā. Chavikalyāṇaṃ maṃsakalyāṇaṃ	739	
PA_tika-s04_01t:739_5	nhārukalyāṇaṃ aṭṭhikalyāṇaṃ vayakalyāṇanti imehi pana kalyāṇehi samannāgatattā pañca	739	
PA_tika-s04_01t:739_6	kalyāṇasamannāgatā nāma. Tassā hi āgantukobhāsakiccaṃ natthi, attano sarīrobhāseneva	739	
PA_tika-s04_01t:739_7	dvādasahatthe ṭhāne ālokaṃ karoti, piyaṅgusāmā vā hoti suvaṇṇasāmā vā, ayamassā chavikalyāṇatā.	739	
PA_tika-s04_01t:739_8	Cattāro panassā hatthapādā mukhapariyosānañca lākhārasaparikammakataṃ viya rattapavāḷarattakambalasadisaṃ	739	
PA_tika-s04_01t:739_9	hoti, ayamassā maṃsakalyāṇatā. Vīsati pana nakhapattāni maṃsato amuttaṭṭhāne lākhārasapūritāni	739	
PA_tika-s04_01t:739_10	viya, muttaṭṭhāne khīradhārāsadisāni honti, ayamassā nhārukalyāṇatā. Dvattiṃsa dantā	7391	
PA_tika-s04_01t:739_11	suphusitā sudhotavajirapanti viya khāyanti, ayamassā aṭṭhikalyāṇatā. Vīsaṃvassasatikāpi	7391	
PA_tika-s04_01t:739_12	samānā soḷasavassuddesikā viya hoti nippalitena, ayamassā vayakalyāṇatā. Iti imehi	7391	
PA_tika-s04_01t:739_13	pañcahi kalyāṇehi samannāgatattā “janapadakalyāṇī”ti vuccati. Tuvaṭanti sīghaṃ.	7391	
PA_tika-s04_01t:740_0	Imasmiṃ ṭhāne nivattessati, imasmiṃ ṭhāne nivattessatīti cintentamevāti so kira tathāgate	740	
PA_tika-s04_01t:740_1	gāravavasena “pattaṃ vo, bhante, gaṇhathā”ti vattuṃ avisahanto evaṃ cintesi – “sopānasīse	740	
PA_tika-s04_01t:740_2	pattaṃ gaṇhissatī”ti. Satthā tasmimpi ṭhāne na gaṇhi. Itaro “sopānapādamūle gaṇhissatī”ti	740	
PA_tika-s04_01t:740_3	cintesi. Satthā tatthāpi na gaṇhi. Itaro “rājaṅgaṇe gaṇhissatī”ti cintesi. Satthā	740	
PA_tika-s04_01t:740_4	tatthāpi na gaṇhi. Evaṃ “idha gaṇhissati, ettha gaṇhissatī”ti cintentameva satthā	740	
PA_tika-s04_01t:740_5	vihāraṃ netvā pabbājesi.	740	
PA_tika-s04_01t:741	Mahākappinattheravatthu	74	
PA_tika-s04_01t:742_0	231. Navame sutavittakoti dhammassavanapiyo. Paṭihārakassāti dovārikassa. Saccakārenāti	742	
PA_tika-s04_01t:742_1	saccakiriyāya. Satthā “uppalavaṇṇā āgacchatū”ti cintesi. Therī āgantvā sabbā pabbājetvā	742	
PA_tika-s04_01t:742_2	bhikkhunīupassayaṃ gatāti idaṃ aṅguttarabhāṇakānaṃ kathāmaggaṃ dassentena vuttaṃ.	742	
PA_tika-s04_01t:742_3	Teneva dhammapadaṭṭhakathāyaṃ vuttaṃ –	742	
PA_tika-s04_01t:743_0	“Tā satthāraṃ vanditvā ekamantaṃ ṭhitā pabbajjaṃ yāciṃsu. Evaṃ kira vutte satthā	743	
PA_tika-s04_01t:743_1	uppalavaṇṇāya āgamanaṃ cintesīti ekacce vadanti. Satthā pana tā upāsikāyo āha – ‘sāvatthiṃ	743	
PA_tika-s04_01t:743_2	gantvā bhikkhunīupassaye pabbājethā’ti. Tā anupubbena janapadacārikaṃ caramānā antarāmagge	743	
PA_tika-s04_01t:743_3	mahājanena abhihaṭasakkārasammānā padasāva vīsayojanasatikaṃ maggaṃ gantvā bhikkhunīupassaye	743	
PA_tika-s04_01t:743_4	pabbajitvā arahattaṃ pāpuṇiṃsū”ti.	743	
PA_tika-s04_01t:744_0	Dhammapītīti dhammapāyako, dhammaṃ pivantoti attho. Dhammo ca nāmesa na sakkā bhājanena	744	
PA_tika-s04_01t:744_1	yāguādīni viya pātuṃ, navavidhaṃ pana lokuttaradhammaṃ nāmakāyena phusanto ārammaṇato	744	
PA_tika-s04_01t:744_2	sacchikaronto pariññābhisamayādīhi dukkhādīni ariyasaccāni paṭivijjhanto dhammaṃ	744	
PA_tika-s04_01t:744_3	pivati nāma. Sukhaṃ setīti desanāmattametaṃ, catūhipi iriyāpathehi sukhaṃ viharatīti	744	
PA_tika-s04_01t:744_4	attho. Vippasannenāti anāvilena nirupakkilesena. Ariyappavediteti buddhādīhi ariyehi	744	
PA_tika-s04_01t:744_5	pavedite satipaṭṭhānādibhede bodhipakkhiyadhamme. Sadā ramatīti evarūpo dhammapīti	744	
PA_tika-s04_01t:744_6	vippasannena cetasā viharanto paṇḍiccena samannāgato sadā ramati abhiramati. Bāhitapāpattā	744	
PA_tika-s04_01t:744_7	“brāhmaṇā”ti theraṃ ālapati.	744	
PA_tika-s04_01t:745	Sāgatattheravatthu	74	
PA_tika-s04_01t:746_0	232. Dasame chabbaggiyānaṃ vacanenāti kosambikā kira upāsakā āyasmantaṃ sāgataṃ upasaṅkamitvā	746	
PA_tika-s04_01t:746_1	abhivādetvā ekamantaṃ ṭhitā evamāhaṃsu – “kiṃ, bhante, ayyānaṃ dullabhañca manāpañca,	746	
PA_tika-s04_01t:746_2	kiṃ paṭiyādemā”ti? Evaṃ vutte chabbaggiyā bhikkhū kosambike upāsake etadavocuṃ –	746	
PA_tika-s04_01t:746_3	“atthāvuso kāpotikā, nāma pasannā bhikkhūnaṃ dullabhā ca manāpā ca, taṃ paṭiyādethā”ti.	746	
PA_tika-s04_01t:746_4	Atha kosambikā upāsakā ghare ghare kāpotikaṃ pasannaṃ paṭiyādetvā āyasmantaṃ sāgataṃ	746	
PA_tika-s04_01t:746_5	piṇḍāya carantaṃ disvā etadavocuṃ – “pivatu, bhante, ayyo sāgato kāpotikaṃ pasannaṃ,	746	
PA_tika-s04_01t:746_6	pivatu, bhante, ayyo sāgato kāpotikaṃ pasanna”nti. Athāyasmā sāgato ghare ghare kāpotikaṃ	746	
PA_tika-s04_01t:746_7	pasannaṃ pivitvā nagaramhā nikkhamanto nagaradvāre pati. Tena vuttaṃ – “chabbaggiyānaṃ	746	
PA_tika-s04_01t:746_8	vacanena sabbagehesu kāpotikaṃ pasannaṃ paṭiyādetvā”tiādi. Tattha kāpotikā nāma kapotapādasamānavaṇṇā	746	
PA_tika-s04_01t:746_9	rattobhāsā. Pasannāti surāmaṇḍassetaṃ adhivacanaṃ. Vinaye samuṭṭhitanti surāpānasikkhāpade āgataṃ.	746	
PA_tika-s04_01t:747	Rādhattheravatthu	74	
PA_tika-s04_01t:748_0	233. Ekādasame satthā sāriputtattherassa saññaṃ adāsīti brāhmaṇaṃ pabbājetuṃ saññaṃ	748	
PA_tika-s04_01t:748_1	adāsi, āṇāpesīti vuttaṃ hoti. Bhagavā kira taṃ brāhmaṇaṃ pabbajjaṃ alabhitvā kisaṃ	748	
PA_tika-s04_01t:748_2	lūkhaṃ dubbaṇṇaṃ uppaṇḍuppaṇḍukajātaṃ disvā bhikkhū āmantesi – “ko, bhikkhave, tassa	748	
PA_tika-s04_01t:748_3	brāhmaṇassa adhikāraṃ saratī”ti. Evaṃ vutte āyasmā sāriputto bhagavantaṃ etadavoca	748	
PA_tika-s04_01t:748_4	– “ahaṃ kho, bhante, tassa brāhmaṇassa adhikāraṃ sarāmī”ti. Kiṃ pana tvaṃ, sāriputta,	748	
PA_tika-s04_01t:748_5	brāhmaṇassa adhikāraṃ sarasīti. Idha me, bhante, so brāhmaṇo rājagahe piṇḍāya carantassa	748	
PA_tika-s04_01t:748_6	kaṭacchubhikkhaṃ dāpesi, imaṃ kho ahaṃ, bhante, tassa brāhmaṇassa adhikāraṃ sarāmī”ti.	748	
PA_tika-s04_01t:748_7	Sādhu sādhu, sāriputta. Kataññuno hi, sāriputta, sappurisā katavedino, tena hi tvaṃ,	748	
PA_tika-s04_01t:748_8	sāriputta, taṃ brāhmaṇaṃ pabbājehi upasampādehīti. Aṭṭhuppattiyaṃ āgatoti alīnacittajātakassa	748	
PA_tika-s04_01t:748_9	aṭṭhuppattiyaṃ āgato.	748	
PA_tika-s04_01t:749_0	Nidhīnanti tattha tattha nidahitvā ṭhapitānaṃ hiraññasuvaṇṇādipūrānaṃ nidhikumbhīnaṃ.	749	
PA_tika-s04_01t:749_1	Pavattāranti kicchajīvike duggatamanusse anukampaṃ katvā “ehi, te sukhena jīvanupāyaṃ	749	
PA_tika-s04_01t:749_2	dassessāmī”ti nidhiṭṭhānaṃ netvā hatthaṃ pasāretvā “imaṃ gahetvā sukhaṃ jīvā”ti ācikkhitāraṃ	749	
PA_tika-s04_01t:749_3	viya. Vajjadassinanti dve vajjadassino “iminā naṃ asāruppena vā khalitena vā saṅghamajjhe	749	
PA_tika-s04_01t:749_4	niggaṇhissāmī”ti randhagavesako ca, anaññātaṃ ñāpanatthāya ñātaṃ anuggaṇhanatthāya	749	
PA_tika-s04_01t:749_5	sīlādīnamassa vuddhikāmatāya taṃ taṃ vajjaṃ olokanena ullumpanasabhāvasaṇṭhito ca.	749	
PA_tika-s04_01t:749_6	Ayaṃ idha adhippeto. Yathā hi duggatamanusso “imaṃ gaṇhāhī”ti tajjetvāpi pothetvāpi	749	
PA_tika-s04_01t:749_7	nidhiṃ dassente kopaṃ na karoti, pamuditova hoti, evamevaṃ evarūpe puggale asāruppaṃ	749	
PA_tika-s04_01t:749_8	vā khalitaṃ vā disvā ācikkhante kopo na kātabbo, tuṭṭheneva bhavitabbaṃ. “Bhante,	749	
PA_tika-s04_01t:749_9	mahantaṃ vo kammaṃ kataṃ mayhaṃ ācariyupajjhāyaṭṭhāne ṭhatvā ovadantehi, punapi maṃ	749	
PA_tika-s04_01t:749_10	vadeyyāthā”ti pavāretabbameva.	7491	
PA_tika-s04_01t:750_0	Niggayhavādinti ekacco hi saddhivihārikādīnaṃ asāruppaṃ vā khalitaṃ vā disvā “ayaṃ	750	
PA_tika-s04_01t:750_1	me mukhodakadānādīhi sakkaccaṃ upaṭṭhahati, sace naṃ vakkhāmi, na maṃ upaṭṭhahissati,	750	
PA_tika-s04_01t:750_2	evaṃ me parihāni bhavissatī”ti taṃ vattuṃ avisahanto na niggayhavādī nāma hoti, so	750	
PA_tika-s04_01t:750_3	imasmiṃ sāsane kacavaraṃ ākirati. Yo pana tathārūpaṃ vajjaṃ disvā vajjānurūpaṃ tajjento	750	
PA_tika-s04_01t:750_4	paṇāmento daṇḍakammaṃ karonto vihārā nīharanto sikkhāpeti, ayaṃ niggayhavādī nāma	750	
PA_tika-s04_01t:750_5	seyyathāpi, sammāsambuddho. Vuttañhetaṃ – “niggayha niggayhāhaṃ, ānanda, vakkhāmi,	750	
PA_tika-s04_01t:750_6	pavayha pavayha, ānanda, vakkhāmi, yo sāro, so ṭhassatī”ti. Medhāvinti dhammojapaññāya	750	
PA_tika-s04_01t:750_7	samannāgataṃ. Tādisanti evarūpaṃ paṇḍitaṃ bhajeyya payirupāseyya. Tādisañhi ācariyaṃ	750	
PA_tika-s04_01t:750_8	bhajamānassa antevāsikassa seyyo hoti na pāpiyo, vaḍḍhiyeva hoti, no parihānīti.	750	
PA_tika-s04_01t:751	Mogharājattheravatthu	75	
PA_tika-s04_01t:752_0	234. Dvādasame kaṭṭhavāhananagareti kaṭṭhavāhanena gahitattā evaṃladdhanāmake nagare.	752	
PA_tika-s04_01t:752_1	Atīte kira bārāṇasivāsī eko rukkhavaḍḍhakī sake ācariyake adutiyo. Tassa soḷasa sissā	752	
PA_tika-s04_01t:752_2	ekamekassa sahassaṃ antevāsikā. Evaṃ te sattarasādhikā soḷasa sahassā ācariyantevāsikā	752	
PA_tika-s04_01t:752_3	sabbepi bārāṇasiṃ upanissāya jīvikaṃ kappentā pabbatasamīpaṃ gantvā rukkhe gahetvā	752	
PA_tika-s04_01t:752_4	tattheva nānāpāsādavikatiyo niṭṭhāpetvā kullaṃ bandhitvā gaṅgāya bārāṇasiṃ ānetvā	752	
PA_tika-s04_01t:752_5	sace rājā atthiko hoti, rañño ekabhūmakaṃ vā sattabhūmakaṃ vā pāsādaṃ yojetvā denti.	752	
PA_tika-s04_01t:752_6	No ce, aññesampi vikkiṇitvā puttadāraṃ posenti. Atha nesaṃ ekadivasaṃ ācariyo “na	752	
PA_tika-s04_01t:752_7	sakkā vaḍḍhakikammena niccaṃ jīvituṃ, dukkarañhi jarākāle etaṃ kamma”nti cintetvā	752	
PA_tika-s04_01t:752_8	antevāsike āmantesi – “tātā, udumbarādayo appasārarukkhe ānethā”ti. Te “sādhū”ti	752	
PA_tika-s04_01t:752_9	paṭissuṇitvā ānayiṃsu. So tehi kaṭṭhasakuṇaṃ katvā tassabbhantaraṃ pavisitvā vātena	752	
PA_tika-s04_01t:752_10	yantaṃ pūresi. Kaṭṭhasakuṇo suvaṇṇahaṃsarājā viya ākāse laṅghitvā vanassa upari caritvā	7521	
PA_tika-s04_01t:752_11	antevāsīnaṃ purato oruhi.	7521	
PA_tika-s04_01t:753_0	Athācariyo sisse āha – “tātā īdisāni kaṭṭhavāhanāni katvā sakkā sakalajambudīpe rajje	753	
PA_tika-s04_01t:753_1	gahetuṃ, tumhepi tātā etāni karotha, rajjaṃ gahetvā jīvissāma, dukkaraṃ vaḍḍhakisippena	753	
PA_tika-s04_01t:753_2	jīvitu”nti. Te tathā katvā ācariyassa paṭivedesuṃ. Tato ne ācariyo āha – “katamaṃ	753	
PA_tika-s04_01t:753_3	tātā rajjaṃ gaṇhāmā”ti? Bārāṇasirajjaṃ ācariyāti. Alaṃ tātā, mā etaṃ rucittha, mayañhi	753	
PA_tika-s04_01t:753_4	taṃ gahetvāpi “vaḍḍhakirājā, vaḍḍhakiyuvarājā”ti vaḍḍhakivādā na muccissāma, mahanto	753	
PA_tika-s04_01t:753_5	jambudīpo, aññattha gacchāmāti. Tato saputtadārakā kaṭṭhavāhanāni abhiruhitvā sajjāvudhā	753	
PA_tika-s04_01t:753_6	hutvā himavantābhimukhā gantvā himavati aññataraṃ nagaraṃ pavisitvā rañño nivesaneyeva	753	
PA_tika-s04_01t:753_7	paccuṭṭhaṃsu. Te tattha rajjaṃ gahetvā ācariyaṃ rajje abhisiñciṃsu. So “kaṭṭhavāhano	753	
PA_tika-s04_01t:753_8	rājā”ti pākaṭo ahosi, taṃ nagaraṃ tena gahitattā “kaṭṭhavāhananagara”nteva nāmaṃ labhi.	753	
PA_tika-s04_01t:754_0	Tapacāranti tapacaraṇaṃ. Pāsāṇacetiye piṭṭhipāsāṇe nisīdīti pāsāṇakacetiyanti laddhavohāre	754	
PA_tika-s04_01t:754_1	piṭṭhipāsāṇe sakkena māpite mahāmaṇḍape nisīdi. Tattha kira mahato pāsāṇassa upari	754	
PA_tika-s04_01t:754_2	pubbe devaṭṭhānaṃ ahosi, uppanne pana bhagavati vihāro jāto, so teneva purimavohārena	754	
PA_tika-s04_01t:754_3	“pāsāṇacetiya”nti vuccati.	754	
PA_tika-s04_01t:755	Tena pucchite dutiyo hutvā satthāraṃ pañhaṃ pucchīti –	75	
PA_tika-s04_01t:756	“Muddhaṃ muddhādhipātañca, bāvarī paripucchati;	75	
PA_tika-s04_01t:757	Taṃ byākarohi bhagavā, kaṅkhaṃ vinaya no ise”ti. –	75	
PA_tika-s04_01t:758	Evaṃ tena pañhe pucchite bhagavatā ca –	75	
PA_tika-s04_01t:759	“Avijjā muddhāti jānāhi, vijjā muddhādhipātinī;	75	
PA_tika-s04_01t:760	Saddhāsatisamādhīhi, chandavīriyena saṃyutā”ti. –	76	
PA_tika-s04_01t:761	Pañhe vissajjite dutiyo hutvā pañhaṃ pucchi.	76	
PA_tika-s04_01t:762	Athassa…pe… pañhaṃ kathesīti –	76	
PA_tika-s04_01t:763	“Kathaṃ lokaṃ avekkhantaṃ, maccurājā na passatī”ti. –	76	
PA_tika-s04_01t:764	Tena pañhe pucchite –	76	
PA_tika-s04_01t:765	“Suññato lokaṃ avekkhassu, mogharāja sadā sato;	76	
PA_tika-s04_01t:766	Attānudiṭṭhiṃ ūhacca, evaṃ maccutaro siyā;	76	
PA_tika-s04_01t:767	Evaṃ lokaṃ avekkhantaṃ, maccurājā na passatī”ti. –	76	
PA_tika-s04_01t:768	Pañhaṃ vissajjesi.	76	
PA_tika-s04_01t:769	Sesajanāti tasmiṃ samāgame sannipatitā sesajanā. Na kathīyantīti “ettakā sotāpannā”tiādinā na vuccanti. Evaṃ pārāyane vatthu samuṭṭhitanti pārāyanavagge idaṃ vatthu samuṭṭhitaṃ.	76	
PA_tika-s04_01t:770	Catutthaetadaggavaggavaṇṇanā niṭṭhitā.	77	
PA_tika-s04_01t:771	Therapāḷisaṃvaṇṇanā niṭṭhitā.	77	
PA_tika-s04_01t:772	14. Etadaggavaggo	77	
PA_tika-s04_01t:773	(14) 5. Pañcamaetadaggavaggavaṇṇanā	77	
PA_tika-s04_01t:774	Mahāpajāpatigotamītherīvatthu	77	
PA_tika-s04_01t:775_0	235. Theripāḷisaṃvaṇṇanāya paṭhame yadidaṃ mahāgotamīti ettha “yadidaṃ mahāpajāpati	775	
PA_tika-s04_01t:775_1	gotamī”ti ca paṭhanti. Tattha gotamīti gottaṃ. Nāmakaraṇadivase panassā laddhasakkārā	775	
PA_tika-s04_01t:775_2	brāhmaṇā lakkhaṇasampattiṃ disvā “sace ayaṃ dhītaraṃ labhissati, cakkavattirañño	775	
PA_tika-s04_01t:775_3	mahesī bhavissati. Sace puttaṃ labhissati, cakkavattirājā bhavissatī”ti ubhayathāpi	775	
PA_tika-s04_01t:775_4	“mahatīyevassā pajā bhavissatī”ti byākariṃsu, tasmā puttapajāya ceva dhītupajāya	775	
PA_tika-s04_01t:775_5	ca mahantatāya “mahāpajāpatī”ti vohariṃsu. Tadubhayaṃ pana saṃsandetvā “mahāpajāpatigotamī”ti	775	
PA_tika-s04_01t:775_6	vuttaṃ. Vārabhikkhanti vārena dātabbaṃ bhikkhaṃ. Nāmaṃ akaṃsūti gottaṃyeva nāmaṃ	775	
PA_tika-s04_01t:775_7	akaṃsu. Mātucchanti cūḷamātaraṃ. Mātubhaginī hi mātucchāti vuccati. Kalahavivādasuttapariyosāneti	775	
PA_tika-s04_01t:775_8	“kutopahūtā kalahā vivādā”tiādinā suttanipāte āgatassa kalahavivādasuttassa pariyosāne.	775	
PA_tika-s04_01t:775_9	Idañca aṅguttarabhāṇakānaṃ kathāmaggānusārena vuttaṃ. Apare pana “tasmiṃyeva suttanipāte	775	
PA_tika-s04_01t:775_10	‘attadaṇḍābhayaṃ jāta’ntiādinā āgatassa attadaṇḍasuttassa pariyosāne”ti vadanti.	7751	
PA_tika-s04_01t:775_11	Nikkhamitvā pabbajitānanti ettha ehibhikkhupabbajjāya ete pabbajitāti vadanti. Teneva	7751	
PA_tika-s04_01t:775_12	suttanipāte attadaṇḍasuttasaṃvaṇṇanāya vuttaṃ – “desanāpariyosāne pañcasatā sākiyakumārā	7751	
PA_tika-s04_01t:775_13	koḷiyakumārā ca ehibhikkhupabbajjāya pabbajitā. Te gahetvā bhagavā mahāvanaṃ pāvisī”ti.	7751	
PA_tika-s04_01t:775_14	Sesamettha suviññeyyameva.	7751	
PA_tika-s04_01t:776	Khemātherīvatthu	77	
PA_tika-s04_01t:777	236. Dutiye parapariyāpannā hutvāti paresaṃ dāsī hutvā. Suvaṇṇarasapiñjaro ahosīti suvaṇṇarasapiñjaro viya ahosi.	77	
PA_tika-s04_01t:778_0	Makkaṭakova jālanti yathā nāma makkaṭako suttajālaṃ katvā majjhaṭṭhāne nābhimaṇḍale	778	
PA_tika-s04_01t:778_1	nipanno pariyante patitaṃ paṭaṅgaṃ vā makkhikaṃ vā vegena gantvā vijjhitvā tassa	778	
PA_tika-s04_01t:778_2	rasaṃ pivitvā punāgantvā tasmiṃyeva ṭhāne nipajjati, evameva ye sattā rāgarattā dosapaduṭṭhā	778	
PA_tika-s04_01t:778_3	mohamūḷhā sayaṃkataṃ taṇhāsotaṃ anupatanti, te taṃ samatikkamituṃ na sakkonti, evaṃ	778	
PA_tika-s04_01t:778_4	duratikkamaṃ. Etampi chetvāna vajanti dhīrāti paṇḍitā etaṃ bandhanaṃ chinditvā anapekkhino	778	
PA_tika-s04_01t:778_5	nirālayā hutvā arahattamaggena sabbaṃ dukkhaṃ pahāya vajanti gacchantīti attho.	778	
PA_tika-s04_01t:779	Uppalavaṇṇātherīvatthu	77	
PA_tika-s04_01t:780	237. Tatiyaṃ uttānatthameva.	78	
PA_tika-s04_01t:781	Paṭācārātherīvatthu	78	
PA_tika-s04_01t:782	238. Catutthe paṭihārasatenapīti dvārasatenapi. Paṭihārasaddo hi dvāre dovārike ca dissati. Kulasabhāganti attano gehasamīpaṃ.	78	
PA_tika-s04_01t:783_0	Tāṇāyāti tāṇabhāvāya patiṭṭhānatthāya. Bandhavāti putte ca pitaro ca ṭhapetvā avasesā	783	
PA_tika-s04_01t:783_1	ñātisuhajjā. Antakenādhipannassāti maraṇena abhibhūtassa. Pavattiyañhi puttādayo	783	
PA_tika-s04_01t:783_2	annapānādidānena ceva uppannakiccanittharaṇena ca tāṇā hutvāpi maraṇakāle kenaci	783	
PA_tika-s04_01t:783_3	upāyena maraṇaṃ paṭibāhituṃ asamatthatāya tāṇatthāya leṇatthāya na santi nāma. Teneva	783	
PA_tika-s04_01t:783_4	vuttaṃ – “natthi ñātīsu tāṇatā”ti.	783	
PA_tika-s04_01t:784_0	Etamatthavasanti etaṃ tesaṃ aññamaññassa tāṇaṃ bhavituṃ asamatthabhāvasaṅkhātaṃ kāraṇaṃ	784	
PA_tika-s04_01t:784_1	jānitvā paṇḍito catupārisuddhisīlena saṃvuto rakkhitagopito hutvā nibbānagamanaṃ	784	
PA_tika-s04_01t:784_2	aṭṭhaṅgikaṃ maggaṃ sīghaṃ sodheyyāti attho.	784	
PA_tika-s04_01t:785	Dhammadinnātherīvatthu	78	
PA_tika-s04_01t:786_0	239. Pañcame parāyattaṭṭhāneti paresaṃ dāsiṭṭhāne. Sujātattherassa adhikārakammaṃ	786	
PA_tika-s04_01t:786_1	katvāti sā kira attano kese vikkiṇitvā sujātattherassa nāma aggasāvakassa dānaṃ datvā	786	
PA_tika-s04_01t:786_2	patthanaṃ akāsi. Taṃ sandhāyetaṃ vuttaṃ. Hatthe pasāriteti tassa hatthāvalambanatthaṃ	786	
PA_tika-s04_01t:786_3	pubbāciṇṇavasena hatthe pasārite. So kira anāgāmī hutvā gehaṃ āgacchanto yathā aññesu	786	
PA_tika-s04_01t:786_4	divasesu ito cito ca olokento sitaṃ kurumāno hasamāno āgacchati, evaṃ anāgantvā santindriyo	786	
PA_tika-s04_01t:786_5	santamānaso hutvā agamāsi. Dhammadinnā sīhapañjaraṃ ugghāṭetvā vīthiṃ olokayamānā	786	
PA_tika-s04_01t:786_6	tassa āgamanākāraṃ disvā “kiṃ nu kho eta”nti cintetvā tassa paccuggamanaṃ kurumānā	786	
PA_tika-s04_01t:786_7	sopānasīse ṭhatvā olambanatthaṃ hatthaṃ pasāresi. Upāsako attano hatthaṃ samiñjesi.	786	
PA_tika-s04_01t:786_8	Sā “pātarāsabhojanakāle jānissāmī”ti cintesi. Upāsako pubbe tāya saddhiṃ ekato bhuñjati.	786	
PA_tika-s04_01t:786_9	Taṃ divasaṃ pana taṃ anapaloketvā yogāvacarabhikkhu viya ekakova bhuñji. Tenāha –	786	
PA_tika-s04_01t:786_10	“bhuñjamānopi imaṃ detha, imaṃ harathāti na byāharī”ti. Tattha imaṃ dethāti imaṃ	7861	
PA_tika-s04_01t:786_11	khādanīyaṃ vā bhojanīyaṃ vā detha. Imaṃ harathāti imaṃ khādanīyaṃ vā bhojanīyaṃ vā	7861	
PA_tika-s04_01t:786_12	apaharatha. Santhavavasenāti kilesasanthavavasena. Cirakālaparibhāvitāya ghaṭadīpajālāya	7861	
PA_tika-s04_01t:786_13	viya abbhantare dibbamānāya hetusampattiyā codiyamānā āha – “evaṃ sante…pe… mayhaṃ	7861	
PA_tika-s04_01t:786_14	pabbajjaṃ anujānāthā”ti.	7861	
PA_tika-s04_01t:787_0	Ayaṃ tāva seṭṭhi gharamajjhe ṭhitova dukkhassantaṃ akāsīti sā kira “dhammadinne tuyhaṃ	787	
PA_tika-s04_01t:787_1	doso natthi, ahaṃ pana ajja paṭṭhāya santhavavasena…pe… kulagharaṃ gacchā”ti vutte	787	
PA_tika-s04_01t:787_2	evaṃ cintesi – “pakatipuriso evaṃ vattā nāma natthi, addhā etena lokuttaradhammo	787	
PA_tika-s04_01t:787_3	nāma paṭividdho”ti. Tenassā ayaṃ saṅkappo ahosi “ayaṃ tāva seṭṭhi gharamajjhe ṭhitova	787	
PA_tika-s04_01t:787_4	dukkhassantaṃ akāsī”ti. Majjhimanikāyaṭṭhakathāyaṃ pana “atha kasmā mayā saddhiṃ	787	
PA_tika-s04_01t:787_5	yathāpakatiyā ālāpasallāpamattampi na karothāti so cintesi – ‘ayaṃ lokuttaradhammo	787	
PA_tika-s04_01t:787_6	nāma garu bhāriyo na pakāsetabbo; sace kho panāhaṃ na kathessāmi, ayaṃ hadayaṃ phāletvā	787	
PA_tika-s04_01t:787_7	ettheva kālaṃ kareyyā’ti tassā anuggahatthāya kathesi – ‘dhammadinne ahaṃ satthu	787	
PA_tika-s04_01t:787_8	dhammadesanaṃ sutvā lokuttaradhammaṃ nāma adhigato, taṃ adhigatassa evarūpā lokiyakiriyā	787	
PA_tika-s04_01t:787_9	na vaṭṭatī”’ti vuttaṃ.	787	
PA_tika-s04_01t:788_0	Pañcakkhandhādivasena pañhe pucchīti “sakkāyo sakkāyoti ayye vuccati, katamo nu kho	788	
PA_tika-s04_01t:788_1	ayye sakkāyo vutto bhagavatā”tiādinā cūḷavedallasutte āgatanayena pucchi. Pucchitaṃ	788	
PA_tika-s04_01t:788_2	pucchitaṃ vissajjesīti “pañca kho ime, āvuso visākha, upādānakkhandhā sakkāyo vutto	788	
PA_tika-s04_01t:788_3	bhagavatā”tiādinā tattheva āgatanayena vissajjesi. Sūrabhāvanti tikkhabhāvaṃ. Anadhigataarahattamaggassa	788	
PA_tika-s04_01t:788_4	uggahena vinā tattha pañho na upaṭṭhātīti āha – “uggahavasena arahattamaggepi pucchī”ti.	788	
PA_tika-s04_01t:788_5	Taṃ nivattentīti “vimuttiyā panāyye kiṃ paṭibhāgo”ti pucchite “vimuttiyā kho, āvuso	788	
PA_tika-s04_01t:788_6	visākha, nibbānaṃ paṭibhāgo”ti vutte “nibbānassa, panāyye, kiṃ paṭibhāgo”ti puna	788	
PA_tika-s04_01t:788_7	pucchite taṃ nivattentī “accasarāvuso visākhā”tiādimāha. Tattha accasarāti apucchitabbaṃ	788	
PA_tika-s04_01t:788_8	pucchanto pañhaṃ atikkāmitā ahosīti attho. Nāsakkhi pañhānaṃ pariyantaṃ gahetunti	788	
PA_tika-s04_01t:788_9	pañhānaṃ paricchedappamāṇaṃ gahetuṃ nāsakkhi. Pañhānañhi paricchedaṃ gahetuṃ yuttaṭṭhāne	788	
PA_tika-s04_01t:788_10	aṭṭhatvā tato paraṃ pucchanto nāsakkhi pañhānaṃ pariyantaṃ gahetuṃ. Appaṭibhāgadhammassa	7881	
PA_tika-s04_01t:788_11	ca paṭibhāgaṃ pucchi. Nibbānaṃ nāmetaṃ appaṭibhāgaṃ, na sakkā nīlaṃ vā pītakaṃ vāti	7881	
PA_tika-s04_01t:788_12	kenaci dhammena saddhiṃ paṭibhāgaṃ katvā dassetuṃ, tañca tvaṃ iminā adhippāyena pucchasīti	7881	
PA_tika-s04_01t:788_13	attho. Nibbānogadhanti nibbānaṃ ogāhetvā ṭhitaṃ, nibbānantogadhaṃ nibbānaṃ anuppaviṭṭhanti	7881	
PA_tika-s04_01t:788_14	attho. Nibbānaparāyaṇanti nibbānaṃ paraṃ ayanamassa parāgati, na tato paraṃ gacchatīti	7881	
PA_tika-s04_01t:788_15	attho. Nibbānaṃ pariyosānaṃ avasānaṃ assāti nibbānapariyosānaṃ.	7881	
PA_tika-s04_01t:789_0	Pureti atītesu khandhesu. Pacchāti anāgatesu khandhesu. Majjheti paccuppannesu khandhesu.	789	
PA_tika-s04_01t:789_1	Akiñcananti yassa etesu tīsu taṇhāgāhasaṅkhātaṃ kiñcanaṃ natthi, tamahaṃ rāgakiñcanādīhi	789	
PA_tika-s04_01t:789_2	akiñcanaṃ kassaci gahaṇassa abhāvena anādānaṃ brāhmaṇaṃ vadāmīti attho.	789	
PA_tika-s04_01t:790	Paṇḍitāti dhātuāyatanādikusalatāsaṅkhātena paṇḍiccena samannāgatā. Vuttañhetaṃ –	79	
PA_tika-s04_01t:791_0	“Kittāvatā nu kho, bhante, paṇḍito hoti? Yato kho, ānanda, bhikkhu dhātukusalo ca	791	
PA_tika-s04_01t:791_1	hoti āyatanakusalo ca paṭiccasamuppādakusalo ca ṭhānāṭṭhānakusalo ca, ettāvatā kho,	791	
PA_tika-s04_01t:791_2	ānanda, bhikkhu paṇḍito hotī”ti.	791	
PA_tika-s04_01t:792_0	Mahāpaññāti mahante atthe mahante dhamme mahantā niruttiyo mahantāni paṭibhānāni	792	
PA_tika-s04_01t:792_1	pariggahaṇe samatthāya paññāya samannāgatā. Imissā hi theriyā asekkhappaṭisambhidāppattatāya	792	
PA_tika-s04_01t:792_2	paṭisambhidāyo pūretvā ṭhitatāya paññāmahattaṃ. Yathā taṃ dhammadinnāyāti yathā dhammadinnāya	792	
PA_tika-s04_01t:792_3	bhikkhuniyā byākataṃ, ahaṃ evameva byākareyyanti attho. Tanti nipātamatthaṃ.	792	
PA_tika-s04_01t:793	Nandātherīvatthu	79	
PA_tika-s04_01t:794	240. Chaṭṭhe aññaṃ maggaṃ apassantīti aññaṃ upāyaṃ apassantī. Vissatthāti nirāsaṅkā. Itthinimittanti itthiyā subhanimittaṃ, subhākāranti vuttaṃ hoti. Dhammapade gāthaṃ vatvāti –	79	
PA_tika-s04_01t:795	“Aṭṭhīnaṃ nagaraṃ kataṃ, maṃsalohitalepanaṃ;	79	
PA_tika-s04_01t:796	Yattha jarā ca maccu ca, māno makkho ca ohito”ti. –	79	
PA_tika-s04_01t:797_0	Imaṃ gāthaṃ vatvā. Tatrāyamadhippāyo – yatheva hi pubbaṇṇāparaṇṇādīnaṃ odahanatthāya	797	
PA_tika-s04_01t:797_1	kaṭṭhāni ussāpetvā vallīhi bandhitvā mattikāya vilimpitvā nagarasaṅkhātaṃ bahiddhā	797	
PA_tika-s04_01t:797_2	gehaṃ karonti, evamidaṃ ajjhattikampi tīṇi aṭṭhisatāni ussāpetvā nhāruvinaddhaṃ maṃsalohitalepanaṃ	797	
PA_tika-s04_01t:797_3	tacapaṭicchannaṃ jīraṇalakkhaṇāya jarāya maraṇalakkhaṇassa maccuno ārogyasampadādīni	797	
PA_tika-s04_01t:797_4	paṭicca uppajjanalakkhaṇassa mānassa sukatakāraṇavināsanalakkhaṇassa makkhassa ca	797	
PA_tika-s04_01t:797_5	odahanatthāya nagaraṃ kataṃ. Evarūpo eva hi ettha kāyikacetasiko ābādho ohito, ito	797	
PA_tika-s04_01t:797_6	uddhaṃ kiñci gayhūpagaṃ natthīti.	797	
PA_tika-s04_01t:798	Suttaṃ abhāsīti –	79	
PA_tika-s04_01t:799	“Caraṃ vā yadi vā tiṭṭhaṃ, nisinno uda vā sayaṃ;	79	
PA_tika-s04_01t:800	Samiñjeti pasāreti, esā kāyassa iñjanā.	80	
PA_tika-s04_01t:801	“Aṭṭhinahārusaṃyutto, tacamaṃsāvalepano;	80	
PA_tika-s04_01t:802	Chaviyā kāyo paṭicchanno, yathābhūtaṃ na dissatī”ti. –	80	
PA_tika-s04_01t:803	Ādinā suttamabhāsi.	80	
PA_tika-s04_01t:804	Soṇātherīvatthu	80	
PA_tika-s04_01t:805_0	241. Sattame sabbepi visuṃ visuṃ gharāvāse patiṭṭhāpesīti ettha sabbepi visuṃ visuṃ	805	
PA_tika-s04_01t:805_1	gharāvāse patiṭṭhāpetvā “puttāva maṃ paṭijaggissanti, kiṃ me visuṃ kuṭumbenā”ti sabbaṃ	805	
PA_tika-s04_01t:805_2	sāpateyyampi vibhajitvā adāsīti veditabbaṃ. Teneva hi tato paṭṭhāya “ayaṃ amhākaṃ	805	
PA_tika-s04_01t:805_3	kiṃ karissatī”ti attano santikaṃ āgataṃ “mātā”ti saññampi na kariṃsu. Tathā hi naṃ	805	
PA_tika-s04_01t:805_4	katipāhaccayena jeṭṭhaputtassa bhariyā “aho amhākaṃ ayaṃ jeṭṭheputto meti dve koṭṭhāse	805	
PA_tika-s04_01t:805_5	datvā viya imameva gehaṃ āgacchatī”ti āha. Sesaputtānaṃ bhariyāyopi evamevaṃ vadiṃsu.	805	
PA_tika-s04_01t:805_6	Jeṭṭhadhītaraṃ ādiṃ katvā tāsaṃ gehaṃ gatakāle tāpi naṃ evameva vadiṃsu. Sā avamānappattā	805	
PA_tika-s04_01t:805_7	hutvā “kiṃ me imesaṃ santike vutthena, bhikkhunī hutvā jīvissāmī”ti bhikkhunīupassayaṃ	805	
PA_tika-s04_01t:805_8	gantvā pabbajjaṃ yāci, tā naṃ pabbājesuṃ. Imameva vatthuṃ dassento “bahuputtikasoṇā	805	
PA_tika-s04_01t:805_9	tesaṃ attani agāravabhāvaṃ ñatvā ‘gharāvāsena kiṃ karissāmī’ti nikkhamitvā pabbajī”ti āha.	805	
PA_tika-s04_01t:806_0	Vihāraṃ gacchantiyoti bhikkhuvihāraṃ gacchantiyo. Dhammamuttamanti navavidhalokuttaradhammaṃ.	806	
PA_tika-s04_01t:806_1	So hi uttamadhammo nāma yo hi taṃ na passati, tassa vassasatampi jīvanato taṃ dhammaṃ	806	
PA_tika-s04_01t:806_2	passantassa paṭivijjhantassa ekāhampi ekakkhaṇampi jīvitaṃ seyyo. Āgantukajanoti	806	
PA_tika-s04_01t:806_3	vihāragataṃ bhikkhunījanaṃ sandhāya vadati. Anupadhāretvāti asallakkhetvā.	806	
PA_tika-s04_01t:807	Bakulātherīvatthu	80	
PA_tika-s04_01t:808	242. Aṭṭhamaṃ uttānatthameva.	80	
PA_tika-s04_01t:809	Kuṇḍalakesātherīvatthu	80	
PA_tika-s04_01t:810	243. Navame catukketi vīthicatukke. Catunnaṃ samāhāro catukkaṃ. Cārakatoti bandhanāgārato. Ubbaṭṭetvāti uddharitvā.	81	
PA_tika-s04_01t:811_0	Muhuttamapi cintayeti muhuttaṃ taṅkhaṇampi ṭhānuppattikapaññāya taṅkhaṇānurūpaṃ atthaṃ	811	
PA_tika-s04_01t:811_1	cintituṃ sakkuṇeyya. Sahassamapi ce gāthā, anatthapadasaṃhitāti ayaṃ gāthā dārucīriyattherassa	811	
PA_tika-s04_01t:811_2	bhagavatā bhāsitā, idhāpi ca sāyeva gāthā dassitā. Therigāthāsaṃvaṇṇanāyaṃ ācariyadhammapālattherenapi	811	
PA_tika-s04_01t:811_3	kuṇḍalakesittheriyā vatthumhi ayameva gāthā vuttā. Dhammapadaṭṭhakathāyaṃ pana kuṇḍalakesittheriyā vatthumhi –	811	
PA_tika-s04_01t:812	“Yo ca gāthāsataṃ bhāse, anatthapadasaṃhitā;	81	
PA_tika-s04_01t:813	Ekaṃ dhammapadaṃ seyyo, yaṃ sutvā upasammatī”ti. –	81	
PA_tika-s04_01t:814	Ayaṃ gāthā āgatā. Taṃtaṃbhāṇakānaṃ kathāmaggānusārena tattha tattha tathā vuttanti na idha ācariyassa pubbāparavirodho saṅkitabbo.	81	
PA_tika-s04_01t:815	Bhaddākāpilānītherī-bhaddākaccānātherīvatthu	81	
PA_tika-s04_01t:816	244-245. Dasamaṃ ekādasamañca uttānatthameva.	81	
PA_tika-s04_01t:817	Kisāgotamītherīvatthu	81	
PA_tika-s04_01t:818	246. Dvādasame tīhi lūkhehīti vatthalūkhasuttalūkharajanalūkhasaṅkhātehi tīhi lūkhehi. Siddhatthakanti sāsapabījaṃ.	81	
PA_tika-s04_01t:819_0	Taṃ puttapasusammattanti taṃ rūpabalādisampanne putte ca pasū ca labhitvā “mama puttā	819	
PA_tika-s04_01t:819_1	abhirūpā balasampannā paṇḍitā sabbakiccasamatthā, mama goṇo arogo abhirūpo mahābhāravaho,	819	
PA_tika-s04_01t:819_2	mama gāvī bahukhīrā”ti evaṃ puttehi ca pasūhi ca sammattaṃ naraṃ. Byāsattamanasanti	819	
PA_tika-s04_01t:819_3	cakkhuviññeyyādīsu ārammaṇesu hiraññasuvaṇṇādīsu pattacīvarādīsu vā yaṃ yaṃ laddhaṃ	819	
PA_tika-s04_01t:819_4	hoti, tattha tattheva lagganāya sattamānasaṃ. Suttaṃ gāmanti niddaṃ upagataṃ sattakāyaṃ.	819	
PA_tika-s04_01t:819_5	Mahoghovāti yathā evarūpaṃ gāmaṃ gambhīrato vitthārato ca mahanto mahānadiogho antamaso	819	
PA_tika-s04_01t:819_6	sunakhampi asesetvā sabbaṃ ādāya gacchati, evaṃ vuttappakāraṃ naraṃ maccu ādāya gacchatīti	819	
PA_tika-s04_01t:819_7	attho. Amataṃ padanti maraṇarahitaṃ koṭṭhāsaṃ, amataṃ mahānibbānanti attho. Sesamettha uttānameva.	819	
PA_tika-s04_01t:820	Siṅgālakamātātherīvatthu	82	
PA_tika-s04_01t:821	247. Terasamaṃ uttānatthameva.	82	
PA_tika-s04_01t:822	(Pañcamaetadaggavaggavaṇṇanā niṭṭhitā.)	82	
PA_tika-s04_01t:823	Theripāḷisaṃvaṇṇanā niṭṭhitā.	82	
PA_tika-s04_01t:824	14. Etadaggavaggo	82	
PA_tika-s04_01t:825	(14) 6. Chaṭṭhaetadaggavaggavaṇṇanā	82	
PA_tika-s04_01t:826	Tapussa-bhallikavatthu	82	
PA_tika-s04_01t:827_0	248. Upāsakapāḷisaṃvaṇṇanāya paṭhame sabbapaṭhamaṃ saraṇaṃ gacchantānanti sabbesaṃ	827	
PA_tika-s04_01t:827_1	paṭhamaṃ hutvā saraṇaṃ gacchantānaṃ. Ito paranti sattasattāhato paraṃ. Gamanūpacchedaṃ	827	
PA_tika-s04_01t:827_2	akāsīti gamanavicchedaṃ akāsi. Yathā te goṇā dhuraṃ chaḍḍetvā pothiyamānāpi na gacchanti,	827	
PA_tika-s04_01t:827_3	tathā akāsīti attho. Tesanti tapussabhallikānaṃ. Adhimuccitvāti āvisitvā. Yakkhassa	827	
PA_tika-s04_01t:827_4	āvaṭṭo yakkhāvaṭṭo. Evaṃ sesesupi. Atītabuddhānaṃ āciṇṇaṃ olokesīti atītabuddhā kena	827	
PA_tika-s04_01t:827_5	bhājanena paṭiggaṇhiṃsūti buddhāciṇṇaṃ olokesi. Dvevācike saraṇe patiṭṭhāyāti saṅghassa	827	
PA_tika-s04_01t:827_6	anuppannattā buddhadhammavasena dvevācike saraṇe patiṭṭhahitvā. Cetiyanti pūjanīyavatthuṃ.	827	
PA_tika-s04_01t:827_7	Jīvakesadhātuyāti jīvamānassa bhagavato kesadhātuyā.	827	
PA_tika-s04_01t:828	Anāthapiṇḍikaseṭṭhivatthu	82	
PA_tika-s04_01t:829_0	249. Dutiye teneva guṇenāti teneva dāyakabhāvasaṅkhātena guṇena. So hi sabbakāmasamiddhatāya	829	
PA_tika-s04_01t:829_1	vigatamaccheratāya karuṇādiguṇasamaṅgitāya ca niccakālaṃ anāthānaṃ piṇḍamadāsi. Tena	829	
PA_tika-s04_01t:829_2	sabbakālaṃ upaṭṭhito anāthānaṃ piṇḍo etassa atthīti anāthapiṇḍikoti saṅkhaṃ gato.	829	
PA_tika-s04_01t:829_3	Yojanikavihāre kāretvāti yojane yojane ekamekaṃ vihāraṃ kāretvā. “Evarūpaṃ dānaṃ	829	
PA_tika-s04_01t:829_4	pavattesī”ti vatvā tameva dānaṃ vibhajitvā dassento “devasikaṃ pañca salākabhattāni	829	
PA_tika-s04_01t:829_5	hontī”tiādimāha. Tattha salākāya gāhetabbaṃ bhattaṃ salākabhattaṃ. Ekasmiṃ pakkhe	829	
PA_tika-s04_01t:829_6	ekadivasaṃ dātabbaṃ bhattaṃ pakkhikabhattaṃ. Dhuragehe ṭhapetvā dātabbaṃ bhattaṃ	829	
PA_tika-s04_01t:829_7	dhurabhattaṃ. Āgantukānaṃ dātabbaṃ bhattaṃ āgantukabhattaṃ. Evaṃ sesesupi. Pañca	829	
PA_tika-s04_01t:829_8	āsanasatāni gehe niccapaññattāneva hontīti gehe nisīdāpetvā bhuñjantānaṃ pañcannaṃ	829	
PA_tika-s04_01t:829_9	bhikkhusatānaṃ pañca āsanasatāni niccapaññattāni honti.	829	
PA_tika-s04_01t:830	Cittagahapativatthu	83	
PA_tika-s04_01t:831_0	250. Tatiye migā eva migarūpāni. Bhikkhaṃ samādāpetvāti, “bhante, mayhaṃ anuggahaṃ	831	
PA_tika-s04_01t:831_1	karotha, idha nisīditvā bhikkhaṃ gaṇhathā”ti bhikkhāgahaṇatthaṃ samādāpetvā. Vivaṭṭaṃ	831	
PA_tika-s04_01t:831_2	uddissa upacitaṃ nibbedhabhāgiyakusalaṃ upanissayo. Saḷāyatanavibhattimeva desesīti	831	
PA_tika-s04_01t:831_3	saḷāyatanavibhāgappaṭisaṃyuttameva dhammakathaṃ kathesi. Therenāti tattha sannihitānaṃ	831	
PA_tika-s04_01t:831_4	sabbesaṃ jeṭṭhena mahātherena. Pañhaṃ vissajjetuṃ asakkontenāti cittena gahapatinā	831	
PA_tika-s04_01t:831_5	“yā imā, bhante thera, anekavihitā diṭṭhiyo loke uppajjanti, ‘sassato loko’ti vā,	831	
PA_tika-s04_01t:831_6	‘asassato loko’ti vā, ‘antavā loko’ti vā, ‘anantavā loko’ti vā, ‘taṃ jīvaṃ taṃ sarīra’nti	831	
PA_tika-s04_01t:831_7	vā, ‘aññaṃ jīvaṃ aññaṃ sarīra’nti vā, ‘hoti tathāgato paraṃ maraṇā’ti vā, ‘na hoti	831	
PA_tika-s04_01t:831_8	tathāgato paraṃ maraṇā’ti vā, ‘hoti ca na hoti ca tathāgato paraṃ maraṇā’ti vā, ‘neva	831	
PA_tika-s04_01t:831_9	hoti na na hoti tathāgato paraṃ maraṇā’ti vā yāni cimāni dvāsaṭṭhi diṭṭhigatāni brahmajāle	831	
PA_tika-s04_01t:831_10	gaṇitāni, imā nu kho, bhante, diṭṭhiyo kismiṃ sati honti, kismiṃ asati na hontī”ti	8311	
PA_tika-s04_01t:831_11	evamādinā pañhe puṭṭhe taṃ pañhaṃ vissajjetuṃ asakkontena. Imaṃ kira pañhaṃ yāvatatiyaṃ	8311	
PA_tika-s04_01t:831_12	puṭṭho mahāthero tuṇhī ahosi. Atha isidattatthero cintesi – “ayaṃ thero neva attanā	8311	
PA_tika-s04_01t:831_13	byākaroti, na aññaṃ ajjhesati, upāsako ca bhikkhusaṅghaṃ vihesati, ahametaṃ byākaritvā	8311	
PA_tika-s04_01t:831_14	phāsuvihāraṃ katvā dassāmī”ti. Evaṃ cintetvā ca āsanato vuṭṭhāya therassa santikaṃ	8311	
PA_tika-s04_01t:831_15	gantvā “byākaromahaṃ, bhante, cittassa gahapatino etaṃ pañha”nti āha. Evaṃ vutte	8311	
PA_tika-s04_01t:831_16	thero “byākarohi tvaṃ, āvuso isidatta, cittassa gahapatino etaṃ pañha”nti isidattaṃ	8311	
PA_tika-s04_01t:831_17	ajjhesi. Tena vuttaṃ – “pañhaṃ vissajjetuṃ asakkontena ajjhiṭṭho”ti.	8311	
PA_tika-s04_01t:832_0	Pañhaṃ vissajjetvāti “yā imā, gahapati, anekavihitā diṭṭhiyo loke uppajjanti ‘sassato	832	
PA_tika-s04_01t:832_1	loko’ti vā, ‘asassato loko’ti vā…pe… yāni cimāni dvāsaṭṭhi diṭṭhigatāni brahmajāle	832	
PA_tika-s04_01t:832_2	gaṇitāni, imā kho, gahapati, diṭṭhiyo sakkāyadiṭṭhiyā sati honti, sakkāyadiṭṭhiyā	832	
PA_tika-s04_01t:832_3	asati na hontī”tiādinā nayena pañhaṃ vissajjetvā. Gihisahāyakabhāve ñāteti therassa	832	
PA_tika-s04_01t:832_4	gihisahāyakabhāve cittena gahapatinā ñāte. Citto kira, gahapati, tassa pañhaveyyākaraṇe	832	
PA_tika-s04_01t:832_5	tuṭṭho “kuto, bhante, ayyo isidatto āgacchatī”ti vatvā “avantiyā kho ahaṃ, gahapati,	832	
PA_tika-s04_01t:832_6	āgacchāmī”ti vutto “atthi, bhante, avantiyā isidatto nāma kulaputto amhākaṃ adiṭṭhasahāyo	832	
PA_tika-s04_01t:832_7	pabbajito, diṭṭho so āyasmatā”ti pucchi. Thero ca “evaṃ, gahapatī”ti vatvā “kahaṃ	832	
PA_tika-s04_01t:832_8	nu kho, bhante, so āyasmā etarahi viharatī”ti puna puṭṭho tuṇhī ahosi. Atha citto	832	
PA_tika-s04_01t:832_9	gahapati “ayyo no, bhante, isidatto”ti pucchitvā “evaṃ, gahapatī”ti vutte attano	832	
PA_tika-s04_01t:832_10	gihisahāyabhāvaṃ aññāsi.	8321	
PA_tika-s04_01t:833_0	Tejosamāpattipāṭihāriyaṃ dassetvāti ekasmiṃ kira divase citto gahapati “sādhu me,	833	
PA_tika-s04_01t:833_1	bhante, ayyo uttarimanussadhammā iddhipāṭihāriyaṃ dassetū”ti mahātheraṃ yāci. Thero	833	
PA_tika-s04_01t:833_2	“tena hi tvaṃ, gahapati, āḷinde uttarāsaṅgaṃ paññāpetvā tattha tiṇakalāpaṃ okirā”ti	833	
PA_tika-s04_01t:833_3	vatvā tena ca tathā kate sayaṃ vihāraṃ pavisitvā ca ghaṭikaṃ datvā tathārūpaṃ iddhābhisaṅkhāraṃ	833	
PA_tika-s04_01t:833_4	abhisaṅkhāresi, yathā tāḷacchiggaḷena ca aggaḷantarikāya ca acci nikkhamitvā tiṇāni	833	
PA_tika-s04_01t:833_5	jhāpeti, uttarāsaṅgaṃ na jhāpeti. Atha citto gahapati uttarāsaṅgaṃ papphoṭetvā saṃviggo	833	
PA_tika-s04_01t:833_6	lomahaṭṭhajāto ekamantaṃ ṭhito theraṃ bahi nikkhamantaṃ disvā “abhiramatu, bhante,	833	
PA_tika-s04_01t:833_7	ayyo macchikāsaṇḍe, ramaṇīyaṃ ambāṭakavanaṃ, ahaṃ ayyassa ussukkaṃ karissāmi cīvarapiṇḍapātasenāsanagilānapaccayabhesajjaparikkhārāna”nti	833	
PA_tika-s04_01t:833_8	āha. Tato thero “na dāni idha vasituṃ sakkā”ti tamhā vihārā pakkāmi. Taṃ sandhāyetaṃ	833	
PA_tika-s04_01t:833_9	vuttaṃ – “tejosamāpatti pāṭihāriyaṃ dassetvā ‘idāni idha vasituṃ na yutta’nti yathāsukhaṃ	833	
PA_tika-s04_01t:833_10	pakkāmī”ti. Dve aggasāvakātiādīsu yaṃ vattabbaṃ, taṃ vitthārato vinayapāḷiyaṃ āgatameva.	8331	
PA_tika-s04_01t:834_0	Saddhoti lokiyalokuttarāya saddhāya samannāgato. Sīlenāti agāriyasīlaṃ anagāriyasīlanti	834	
PA_tika-s04_01t:834_1	duvidhaṃ sīlaṃ, tesu idha agāriyaṃ sīlaṃ adhippetaṃ, tena samannāgatoti attho. Yasobhogasamappitoti	834	
PA_tika-s04_01t:834_2	yādiso anāthapiṇḍikādīnaṃ pañcaupāsakasataparivārasaṅkhāto agāriyo yaso, tādiseneva	834	
PA_tika-s04_01t:834_3	yasena, yo ca dhanadhaññādiko ceva sattavidhaariyadhanasaṅkhāto cāti duvidho bhogo,	834	
PA_tika-s04_01t:834_4	tena ca samannāgatoti attho. Yaṃ yaṃ padesanti puratthimādīsu disāsu evarūpo kulaputto	834	
PA_tika-s04_01t:834_5	yaṃ yaṃ padesaṃ bhajati, tattha tattha evarūpena lābhasakkārena pūjitova hotīti attho.	834	
PA_tika-s04_01t:835	Hatthakaāḷavakavatthu	83	
PA_tika-s04_01t:836_0	251. Catutthe catubbidhena saṅgahavatthunāti dānapiyavacanaatthacariyāsamānattatāsaṅkhātena	836	
PA_tika-s04_01t:836_1	catubbidhena saṅgahavatthunā. “Sve bhattacāṭiyā saddhiṃ āḷavakassa pesetabbo ahosī”ti	836	
PA_tika-s04_01t:836_2	vuttamatthaṃ pākaṭaṃ katvā dassetuṃ – “tatrāyaṃ anupubbikathā”tiādimāha. Migavatthāya	836	
PA_tika-s04_01t:836_3	araññaṃ gantvāti āḷavako rājā vividhanāṭakūpabhogaṃ chaḍḍetvā corappaṭibāhanatthañca	836	
PA_tika-s04_01t:836_4	paṭirājanisedhanatthañca byāyāmakaraṇatthañca sattame sattame divase migavaṃ gacchanto	836	
PA_tika-s04_01t:836_5	ekadivasaṃ balakāyena saddhiṃ “yassa passena migo palāyati, tasseva so bhāro”ti katakatikavatto	836	
PA_tika-s04_01t:836_6	migavatthāya araññaṃ gantvā. Ekaṃ miganti attano ṭhitaṭṭhānena palātaṃ eṇimigaṃ.	836	
PA_tika-s04_01t:836_7	Anubandhitvāti tiyojanamaggaṃ ekakova anubandhitvā. Javasampanno hi rājā dhanuṃ gahetvā	836	
PA_tika-s04_01t:836_8	pattikova tiyojanaṃ taṃ migamanubandhi. Ghātetvāti yasmā eṇimigā tiyojanavegā eva	836	
PA_tika-s04_01t:836_9	honti, tasmā parikkhiṇajavaṃ taṃ migaṃ udakaṃ pavisitvā ṭhitaṃ ghātetvā. Dvidhā chetvā	836	
PA_tika-s04_01t:836_10	dhanukoṭiyaṃ lagetvā nivattetvā āgacchantoti anatthikopi maṃsena “nāsakkhi migaṃ	8361	
PA_tika-s04_01t:836_11	gahetu”nti apavādamocanatthaṃ dvidhā chinnaṃ dhanukoṭiyaṃ lagetvā āgacchanto. Sandacchāyanti	8361	
PA_tika-s04_01t:836_12	ghanacchāyaṃ bahalapattapalāsaṃ.	8361	
PA_tika-s04_01t:837_0	Rukkhe adhivatthā devatāti āḷavakaṃ yakkhaṃ sandhāya vadati. So hi mahārājūnaṃ santikā	837	
PA_tika-s04_01t:837_1	varaṃ labhitvā majjhanhikasamaye tassa rukkhassa chāyāya phuṭṭhokāsaṃ paviṭṭhe pāṇino	837	
PA_tika-s04_01t:837_2	khādanto tattha paṭivasati. Āḷavakassa nisīdanapallaṅke nisīdīti yattha abhilakkhitesu	837	
PA_tika-s04_01t:837_3	maṅgaladivasādīsu āḷavako nisīditvā siriṃ anubhoti, tasmiṃyeva dibbaratanapallaṅke	837	
PA_tika-s04_01t:837_4	nisīdi. Attano gamane asampajjamāne “kiṃ nu kho kāraṇa”nti āvajjentāti tadā kira	837	
PA_tika-s04_01t:837_5	sātāgirahemavatā bhagavantaṃ jetavaneyeva vanditvā “yakkhasamāgamaṃ gamissāmā”ti	837	
PA_tika-s04_01t:837_6	saparivārā nānāyānehi ākāsena gacchanti, ākāse ca yakkhānaṃ na sabbattha maggo atthi,	837	
PA_tika-s04_01t:837_7	ākāsaṭṭhāni vimānāni pariharitvā maggaṭṭhāneneva maggo hoti, āḷavakassa pana vimānaṃ	837	
PA_tika-s04_01t:837_8	bhūmaṭṭhaṃ suguttaṃ pākāraparikkhittaṃ susaṃvihitadvāraṭṭālakagopuraṃ upari kaṃsajālasañchannamañjūsāsadisaṃ	837	
PA_tika-s04_01t:837_9	tiyojanaṃ ubbedhena, tassa upari maggo hoti, te taṃ padesamāgamma gantumasamatthā	837	
PA_tika-s04_01t:837_10	ahesuṃ. Buddhānañhi nisinnokāsassa uparibhāgena yāva bhavaggā koci gantumasamattho,	8371	
PA_tika-s04_01t:837_11	tasmā attano gamane asampajjamāne “kiṃ nu kho kāraṇa”nti āvajjesuṃ. Tesaṃ kathaṃ	8371	
PA_tika-s04_01t:837_12	sutvā cintesīti yasmā assaddhassa saddhākathā dukkathā hoti dussīlādīnaṃ sīlakathādayo	8371	
PA_tika-s04_01t:837_13	viya, tasmā tesaṃ yakkhānaṃ santikā bhagavato pasaṃsaṃ sutvā eva aggimhi pakkhittaloṇasakkharā	8371	
PA_tika-s04_01t:837_14	viya abbhantare uppannakopena paṭapaṭāyamānahadayo hutvā cintesi. Pabbatakūṭanti kelāsapabbatakūṭaṃ.	8371	
PA_tika-s04_01t:838_0	Ito paṭṭhāya āḷavakayuddhaṃ vitthāretabbanti so kira manosilātale vāmapādena ṭhatvā	838	
PA_tika-s04_01t:838_1	“passatha dāni tumhākaṃ vā satthā mahānubhāvo, ahaṃ vā”ti dakkhiṇapādena saṭṭhiyojanamattaṃ	838	
PA_tika-s04_01t:838_2	kelāsakūṭapabbataṃ akkami, taṃ ayokūṭappahato viya niddhantaayapiṇḍo papaṭikāyo muñci.	838	
PA_tika-s04_01t:838_3	So tatra ṭhatvā “ahaṃ āḷavako”ti ugghosesi, sakalajambudīpaṃ saddo phari. Tiyojanasahassavitthatahimavāpi	838	
PA_tika-s04_01t:838_4	sampakampi yakkhassānubhāvena. So vātamaṇḍalaṃ samuṭṭhāpesi “eteneva samaṇaṃ palāpessāmī”ti.	838	
PA_tika-s04_01t:838_5	Te puratthimādibhedā vātā samuṭṭhahitvā aḍḍhayojanayojanadviyojanatiyojanappamāṇāni	838	
PA_tika-s04_01t:838_6	pabbatakūṭāni padāletvā vanagaccharukkhādīni ummūletvā āḷavinagaraṃ pakkhandā jiṇṇahatthisālādīni	838	
PA_tika-s04_01t:838_7	cuṇṇentā chadaniṭṭhakā ākāse bhamentā. Bhagavā “mā kassaci uparodho hotū”ti adhiṭṭhāsi.	838	
PA_tika-s04_01t:838_8	Te vātā dasabalaṃ patvā cīvarakaṇṇamattampi cāletuṃ nāsakkhiṃsu. Tato mahāvassaṃ	838	
PA_tika-s04_01t:838_9	samuṭṭhāpesi “udakena ajjhottharitvā samaṇaṃ māressāmī”ti. Tassānubhāvena uparūpari	838	
PA_tika-s04_01t:838_10	satapaṭalasahassapaṭalādibhedā valāhakā uṭṭhahitvā pavassiṃsu. Vuṭṭhidhārāvegena	8381	
PA_tika-s04_01t:838_11	pathavī chiddā ahosi. Vanarukkhādīnaṃ upari mahogho āgantvā dasabalassa cīvare ussāvabindumattampi	8381	
PA_tika-s04_01t:838_12	temetuṃ nāsakkhi. Tato pāsāṇavassaṃ samuṭṭhāpesi. Mahantāni mahantāni pabbatakūṭāni	8381	
PA_tika-s04_01t:838_13	dhūmāyantāni pajjalantāni ākāsenāgantvā dasabalaṃ patvā dibbamālāguḷāni sampajjiṃsu.	8381	
PA_tika-s04_01t:838_14	Tato paharaṇavassaṃ samuṭṭhāpesi. Ekatodhārā ubhatodhārā asisattikhurappādayo dhūmāyantā	8381	
PA_tika-s04_01t:838_15	pajjalantā ākāsenāgantvā dasabalassa pādamūle dibbapupphāni ahesuṃ.	8381	
PA_tika-s04_01t:839_0	Tato aṅgāravassaṃ samuṭṭhāpesi. Kiṃsukavaṇṇā aṅgārā ākāsenāgantvā dasabalassa pādamūle	839	
PA_tika-s04_01t:839_1	dibbapupphāni hutvā vikiriṃsu. Tato kukkuḷavassaṃ samuṭṭhāpesi. Accuṇho kukkuḷo ākāsenāgantvā	839	
PA_tika-s04_01t:839_2	dasabalassa pādamūle candanacuṇṇaṃ hutvā nipati. Tato vālikavassaṃ samuṭṭhāpesi.	839	
PA_tika-s04_01t:839_3	Atisukhumā vālikā dhūmāyantā pajjalantā ākāsenāgantvā dasabalassa pādamūle dibbapupphāni	839	
PA_tika-s04_01t:839_4	hutvā nipatiṃsu. Tato kalalavassaṃ samuṭṭhāpesi. Taṃ dhūmāyantaṃ pajjalantaṃ ākāsenāgantvā	839	
PA_tika-s04_01t:839_5	dasabalassa pādamūle dibbagandhaṃ hutvā nipati. Tato andhakāraṃ samuṭṭhāpesi “bhiṃsetvā	839	
PA_tika-s04_01t:839_6	samaṇaṃ palāpessāmī”ti. Caturaṅgasamannāgataṃ andhakārasadisaṃ hutvā dasabalaṃ patvā	839	
PA_tika-s04_01t:839_7	sūriyappabhāvihatamivandhakāraṃ antaradhāyi. Evaṃ yakkho imāhi navahi vātavassapāsāṇapaharaṇaṅgārakukkuḷavālikakalalandhakāravuṭṭhīhi	839	
PA_tika-s04_01t:839_8	bhagavantaṃ palāpetumasakkonto nānāvidhappaharaṇahatthaanekappakārarūpabhūtagaṇasamākulāya	839	
PA_tika-s04_01t:839_9	caturaṅginiyā senāya sayameva bhagavantaṃ abhigato. Te bhūtagaṇā anekappakāravikāre	839	
PA_tika-s04_01t:839_10	katvā “gaṇhatha hanathā”ti bhagavato upari āgacchantā viya ca honti. Apica kho niddhantalohapiṇḍaṃ	8391	
PA_tika-s04_01t:839_11	viya makkhikā bhagavantaṃ allīyitumasamatthā eva ahesuṃ.	8391	
PA_tika-s04_01t:840_0	Evaṃ sabbarattiṃ anekappakāravibhiṃsākāradassanenapi bhagavantaṃ cāletumasakkonto	840	
PA_tika-s04_01t:840_1	āḷavako cintesi – “yaṃnūnāhaṃ kenaci ajeyyaṃ dussāvudhaṃ muñceyya”nti. Sace hi so	840	
PA_tika-s04_01t:840_2	duṭṭho ākāse taṃ dussāvudhaṃ muñceyya, dvādasa vassāni devo na vasseyya. Sace pathaviyaṃ	840	
PA_tika-s04_01t:840_3	muñceyya, sabbarukkhatiṇādīni sussitvā dvādasavassantaraṃ na puna ruheyyuṃ. Sace	840	
PA_tika-s04_01t:840_4	samudde muñceyya, tattakapāle udakabindu viya sabbaṃ susseyya. Sace sinerupabbate	840	
PA_tika-s04_01t:840_5	muñceyya, khaṇḍākhaṇḍaṃ hutvā vikireyya. So evaṃmahānubhāvaṃ dussāvudhaṃ uttarisāṭakaṃ	840	
PA_tika-s04_01t:840_6	muñcitvā aggahesi. Yebhuyyena dasasahassilokadhātudevatā vegena sannipatiṃsu “ajja	840	
PA_tika-s04_01t:840_7	bhagavā āḷavakaṃ damessati, tattha dhammaṃ sossāmā”ti. Yuddhadassanakāmāpi devatā	840	
PA_tika-s04_01t:840_8	sannipatiṃsu. Evaṃ sakalampi ākāsaṃ devatāhi paripuṇṇaṃ ahosi. Athāḷavako bhagavato	840	
PA_tika-s04_01t:840_9	samīpe uparūpari vicaritvā vatthāvudhaṃ muñci. Taṃ asanicakkaṃ viya ākāse bheravasaddaṃ	840	
PA_tika-s04_01t:840_10	karontaṃ dhūmāyantaṃ pajjalantaṃ bhagavantaṃ patvā yakkhassa mānamaddanatthaṃ pādapuñchanacoḷaṃ	8401	
PA_tika-s04_01t:840_11	hutvā pādamūle nipati. Āḷavako taṃ disvā chinnavisāṇo viya usabho, uddhaṭadāṭho viya	8401	
PA_tika-s04_01t:840_12	sappo nittejo nimmado nipātitamānaddhajo ahosi. Evamidaṃ āḷavakayuddhaṃ vitthāretabbaṃ.	8401	
PA_tika-s04_01t:841	Aṭṭha pañhe pucchīti –	84	
PA_tika-s04_01t:842	“Kiṃ sūdha vittaṃ purisassa seṭṭhaṃ,	84	
PA_tika-s04_01t:843	Kiṃ su suciṇṇaṃ sukhamāvahāti;	84	
PA_tika-s04_01t:844	Kiṃ su have sādutaraṃ rasānaṃ,	84	
PA_tika-s04_01t:845	Kathaṃ jīviṃ jīvitamāhu seṭṭha”nti. –	84	
PA_tika-s04_01t:846	Ādinā aṭṭha pañhe pucchi. Satthā vissajjesīti –	84	
PA_tika-s04_01t:847	“Saddhīdha vittaṃ purisassa seṭṭhaṃ,	84	
PA_tika-s04_01t:848	Dhammo suciṇṇo sukhamāvahāti;	84	
PA_tika-s04_01t:849	Saccaṃ have sādutaraṃ rasānaṃ,	84	
PA_tika-s04_01t:850	Paññājīviṃ jīvitamāhu seṭṭha”nti. –	85	
PA_tika-s04_01t:851	Ādinā vissajjesi. Vikkandamānāyāti accantaṃ paridevamānāya.	85	
PA_tika-s04_01t:852	Mahānāmasakkavatthu	85	
PA_tika-s04_01t:853_0	252. Pañcame satthā tato paraṃ paṭiññaṃ nādāsīti saṃvaccharato paraṃ sikkhāpadapaññattiyā	853	
PA_tika-s04_01t:853_1	paccayappavāraṇāsādiyanassa vāritattā “paṭiññaṃ nādāsī”ti vuttaṃ. Tathā hi bhagavā	853	
PA_tika-s04_01t:853_2	tatiyavārepi mahānāmena sakkena “icchāmahaṃ, bhante, saṅghaṃ yāvajīvaṃ bhesajjena	853	
PA_tika-s04_01t:853_3	pavāretu”nti vutte “sādhu sādhu, mahānāma, tena hi tvaṃ, mahānāma, saṅghaṃ yāvajīvaṃ	853	
PA_tika-s04_01t:853_4	bhesajjena pavārehī”ti paṭiññaṃ adāsiyeva. Evaṃ paṭiññaṃ datvā pacchā chabbaggiyehi	853	
PA_tika-s04_01t:853_5	bhikkhūhi mahānāmassa sakkassa viheṭhitabhāvaṃ sutvā chabbaggiye bhikkhū vigarahitvā	853	
PA_tika-s04_01t:853_6	sikkhāpadaṃ paññapesi “agilānena bhikkhunā cātumāsappaccayapavāraṇā sāditabbā aññatra	853	
PA_tika-s04_01t:853_7	punappavāraṇāya aññatra niccappavāraṇāya. Tato ce uttari sādiyeyya, pācittiya”nti.	853	
PA_tika-s04_01t:853_8	Tasmā paṭhamaṃ anujānitvāpi pacchā sikkhāpadabandhanena vāritattā “paṭiññaṃ nādāsī”ti vuttaṃ.	853	
PA_tika-s04_01t:854	Uggagahapatyādivatthu	85	
PA_tika-s04_01t:855	253-256. Chaṭṭhasattamaaṭṭhamanavamāni suviññeyyāneva.	85	
PA_tika-s04_01t:856	Nakulapitugahapativatthu	85	
PA_tika-s04_01t:857_0	257. Dasame susumāragirinagareti evaṃnāmake nagare. Tassa kira nagarassa vatthupariggahadivase	857	
PA_tika-s04_01t:857_1	avidūre udakarahade susumāro saddamakāsi, giraṃ nicchāresi. Atha nagare anantarāyena	857	
PA_tika-s04_01t:857_2	māpite tameva susumāragirakaraṇaṃ subhanimittaṃ katvā “susumāragirī”tvevassa nāmaṃ	857	
PA_tika-s04_01t:857_3	akaṃsu. Keci pana “susumārasaṇṭhānattā susumāro nāma eko giri, so tassa nagarassa	857	
PA_tika-s04_01t:857_4	samīpe, tasmā taṃ susumāragiri etassa atthīti susumāragirīti vuccatī”ti vadanti.	857	
PA_tika-s04_01t:857_5	Bhesakaḷāvaneti bhesakaḷānāmake vane. “Bhesakalāvane”tipi pāṭho. Kathaṃ pana bhagavati	857	
PA_tika-s04_01t:857_6	nesaṃ puttasaññā patiṭṭhāsīti āha – “ayaṃ kirā”tiādi. Daharasseva daharā ānītāti	857	
PA_tika-s04_01t:857_7	me daharasseva sato daharā ānītāti attho. Aticaritāti atikkamitvā caranto.	857	
PA_tika-s04_01t:858	(Chaṭṭhaetadaggavaggavaṇṇanā niṭṭhitā.)	85	
PA_tika-s04_01t:859	Upāsakapāḷisaṃvaṇṇanā niṭṭhitā.	85	
PA_tika-s04_01t:860	14. Etadaggavaggo	86	
PA_tika-s04_01t:861	(14) 7. Sattamaetadaggavaggavaṇṇanā	86	
PA_tika-s04_01t:862	Sujātāvatthu	86	
PA_tika-s04_01t:863	258. Upāsikāpāḷisaṃvaṇṇanāya paṭhamaṃ suviññeyyameva.	86	
PA_tika-s04_01t:864	Visākhāvatthu	86	
PA_tika-s04_01t:865_0	259. Dutiye mahālatāpasādhanassāti mahālatāpiḷandhanassa. Tasmiñca piḷandhane catasso	865	
PA_tika-s04_01t:865_1	vajiranāḷiyo upayogaṃ agamaṃsu. Muttānaṃ ekādasa nāḷiyo, pavāḷassa dvāvīsati nāḷiyo,	865	
PA_tika-s04_01t:865_2	padumarāgamaṇīnaṃ tettiṃsa nāḷiyo. Iti etehi ca aññehi ca indanīlādīhi nīlapītalohitodātamañjiṭṭhasāmakabaravaṇṇavasena	865	
PA_tika-s04_01t:865_3	sattavaṇṇehi vararatanehi niṭṭhānaṃ agamāsi, taṃ sīse paṭimukkaṃ yāva pādapiṭṭhiyā	865	
PA_tika-s04_01t:865_4	bhassati, pañcannaṃ hatthīnaṃ balaṃ dhārayamānāva naṃ itthī dhāretuṃ sakkoti. Antoaggi	865	
PA_tika-s04_01t:865_5	bahi na nīharitabbotiādīnaṃ attho upari āvi bhavissati. Sesamettha suviññeyyameva.	865	
PA_tika-s04_01t:866	Khujjuttarā-sāmāvatīvatthu	86	
PA_tika-s04_01t:867_0	260-261. Tatiyacatutthesu pāyāsassāti bahalatarassa pāyāsassa. Taṃ pāyāsaṃ bhuñjantesūti	867	
PA_tika-s04_01t:867_1	taṃ bahalataraṃ garusiniddhaṃ pāyāsaṃ bhuñjantesu. Jīrāpetuṃ asakkontoti antarāmagge	867	
PA_tika-s04_01t:867_2	appāhāratāya mandagahaṇikattā jīrāpetuṃ asakkonto. Vāḷamigaṭṭhāneti vāḷamigehi adhiṭṭhitaṭṭhāne.	867	
PA_tika-s04_01t:867_3	Anuvijjantoti vicārento. Sālāti naḷakārasālā. Mudhā na karissatīti mūlyaṃ vinā na	867	
PA_tika-s04_01t:867_4	karissati. Ālimpesīti aggiṃ adāsi, aggiṃ jālesīti attho. Pekkhāti āgamehi. Upadhisampadāti	867	
PA_tika-s04_01t:867_5	sarīrasampatti. Vaṭarukkhaṃ patvāti nigrodharukkhaṃ patvā. Suvaṇṇakaṭaketi suvaṇṇavalaye.	867	
PA_tika-s04_01t:867_6	Abbhuṃ meti me avaḍḍhīti attho. Anto asodhetvāti paṇṇasālāya anto kassaci atthibhāvaṃ	867	
PA_tika-s04_01t:867_7	vā natthibhāvaṃ vā anupadhāretvā. Sesaṃ suviññeyyameva.	867	
PA_tika-s04_01t:868	Uttarānandamātāvatthu	86	
PA_tika-s04_01t:869_0	262. Pañcame upanissayaṃ disvāti iminā yathā visesādhigamassa satipi paccuppannapaccayasamavāye	869	
PA_tika-s04_01t:869_1	avassaṃ upanissayasampadā icchitabbā, evaṃ diṭṭhadhammavedanīyabhāvena vipaccanakassa	869	
PA_tika-s04_01t:869_2	kammassapi paccuppannasamavāyo viya upanissayasampadāpi savisesā icchitabbāti dasseti.	869	
PA_tika-s04_01t:869_3	Tathā hi ukkaṃsagatasappurisūpanissayayonisomanasikāresu labbhamānesupi upanissayarahitassa	869	
PA_tika-s04_01t:869_4	visesādhigamo na sampajjatevāti. Kappiyaṃ katvāti yathā kappiyaṃ hoti, tathā katvā.	869	
PA_tika-s04_01t:869_5	Patte patiṭṭhapeyyāti āhāraṃ dānamukhe vissajjeyya. Tīhi cetanāhīti pubbabhāgamuñcaanumodanācetanāhi. Vuttañhetaṃ –	869	
PA_tika-s04_01t:870	“Pubbeva dānā sumano, dadaṃ cittaṃ pasādaye;	87	
PA_tika-s04_01t:871	Datvā attamano hoti, esā puññassa sampadā”ti. ;	87	
PA_tika-s04_01t:872_0	Tava manaṃ sandhārehīti “ajja bhattaṃ cirāyita”nti kodhato tava cittaṃ sandhārehi,	872	
PA_tika-s04_01t:872_1	mā kujjhīti attho. Olokitolokitaṭṭhānaṃ…pe… samparikiṇṇaṃ viya ahosīti tena kasitaṭṭhānaṃ	872	
PA_tika-s04_01t:872_2	sabbaṃ suvaṇṇabhāvāpattiyā mahākosātakipupphehi sañchannaṃ viya ahosi. Tādiseti tayā	872	
PA_tika-s04_01t:872_3	sadise. Na kopemīti na vināsemi, jātiyā na hīḷemi. Pūjaṃ karotīti sammāsambuddhassa	872	
PA_tika-s04_01t:872_4	pūjaṃ karoti. Antaravatthunti gehaṅgaṇaṃ. Bhoti sambodhane nipāto. Jeti avaññālapanaṃ.	872	
PA_tika-s04_01t:872_5	Sayaṃ ariyasāvikābhāvato satthuvasena “sapitikā dhītā”ti vatvā satthu sammukhā dhammassavanena	872	
PA_tika-s04_01t:872_6	tassā visesādhigamaṃ paccāsīsantī “dasabale khamanteyeva khamissāmī”ti āha. Kadariyanti thaddhamacchariṃ.	872	
PA_tika-s04_01t:873	Suppavāsāvatthu	87	
PA_tika-s04_01t:874_0	263. Chaṭṭhe paṇītadāyikānanti paṇītarasavatthūnaṃ dāyikānaṃ. Āyuno ṭhitihetuṃ bhojanaṃ	874	
PA_tika-s04_01t:874_1	dentī āyuṃ deti nāma. Esa nayo vaṇṇaṃ detītiādīsu. Tenāha – “pañca ṭhānānī”ti. Kammasarikkhakañcetaṃ	874	
PA_tika-s04_01t:874_2	phalanti dassento “āyuṃ kho pana datvā”tiādimāha. Tattha datvāti dānahetu. Bhāginīti	874	
PA_tika-s04_01t:874_3	bhāgavatī laddhuṃ bhabbā.	874	
PA_tika-s04_01t:875	Suppiyāvatthu	87	
PA_tika-s04_01t:876_0	264. Sattame ūrumaṃsaṃ chinditvā dāsiyā adāsīti āgataphalā viññātasāsanā ariyasāvikā	876	
PA_tika-s04_01t:876_1	attano sarīradukkhaṃ acintetvā tassa bhikkhuno rogavūpasamameva paccāsīsantī attano	876	
PA_tika-s04_01t:876_2	ūrumaṃsaṃ chinditvā dāsiyā adāsi. Satthāpi tassā tathāpavattaṃ ajjhāsayasampattiṃ	876	
PA_tika-s04_01t:876_3	disvā “mama sammukhībhāvūpagamanenevassā vaṇo ruhitvā sañchavi jāyati, phāsubhāvo	876	
PA_tika-s04_01t:876_4	hotī”ti ca disvā “pakkosatha na”nti āha. Sā cintesīti “sabbalokassa hitānukampako	876	
PA_tika-s04_01t:876_5	satthā na maṃ dukkhāpetuṃ pakkosati, atthettha kāraṇa”nti cintesi. Attanā katakāraṇaṃ	876	
PA_tika-s04_01t:876_6	sabbaṃ kathesīti buddhānubhāvavibhāvanatthaṃ kathesi, na attano daḷhajjhāsayatāya	876	
PA_tika-s04_01t:876_7	vibhāvanatthaṃ. Gilānupaṭṭhākīnaṃ aggaṭṭhāne ṭhapesīti agaṇitattadukkhā gilānānaṃ	876	
PA_tika-s04_01t:876_8	bhikkhūnaṃ gelaññavūpasamane yuttappayuttāti gilānupaṭṭhākīnaṃ aggaṭṭhāne ṭhapesīti.	876	
PA_tika-s04_01t:877	Kātiyānīvatthu	87	
PA_tika-s04_01t:878_0	265. Aṭṭhame aveccappasannānanti ratanattayaguṇe yāthāvato ñatvā pasannānaṃ, so panassa	878	
PA_tika-s04_01t:878_1	pasādo maggenāgatattā kenaci akampanīyo. Adhigatenāti maggādhigameneva adhigatena.	878	
PA_tika-s04_01t:878_2	“Avigatenā”ti vā pāṭho, tassattho “kadāci avigacchantenā”ti. So appadhaṃsiyo ca hoti,	878	
PA_tika-s04_01t:878_3	tasmā vuttaṃ – “adhigatena acalappasādenā”ti. Tattha kāyasakkhiṃ katvāti pamukhaṃ	878	
PA_tika-s04_01t:878_4	katvā, vacanatthato pana nāmakāyena desanāya sampaṭicchanavasena sakkhibhūtaṃ katvāti	878	
PA_tika-s04_01t:878_5	attho. Ummaggaṃ khanitvāti gharasandhicchedanena antopavisanamaggaṃ khanitvā. Dullabhassavananti	878	
PA_tika-s04_01t:878_6	dullabhasaddhammassavanaṃ. Mahāpathavī pavisitabbā bhaveyyāti avīcippavesanaṃ vadati.	878	
PA_tika-s04_01t:879	Nakulamātāvatthu	87	
PA_tika-s04_01t:880_0	266. Navame vissāsakathaneneva nakulamātā nakulapitā ca satthuvissāsikā nāma jātāti	880	
PA_tika-s04_01t:880_1	vuttaṃ – “vissāsikānanti vissāsakathaṃ kathentīnaṃ upāsikāna”nti. Gahapatānīti gehasāminī.	880	
PA_tika-s04_01t:880_2	Vuttamevāti upāsakapāḷiyaṃ nakulapitukathāyaṃ vuttanayameva.	880	
PA_tika-s04_01t:881	Kāḷīkuraragharikāvatthu	88	
PA_tika-s04_01t:882_0	267. Dasame anussavenevāti paccakkhato rūpadassanena satthu sammukhā dhammassavanena	882	
PA_tika-s04_01t:882_1	ca vinā kevalaṃ anussavaneneva parassa vacanaṃ anugatassavaneneva uppannena pasādena.	882	
PA_tika-s04_01t:882_2	Anussavikappasādanti anussavato āgatappasādaṃ.	882	
PA_tika-s04_01t:883	(Sattamaetadaggavaggavaṇṇanā niṭṭhitā.)	88	
PA_tika-s04_01t:884	Upāsikāpāḷisaṃvaṇṇanā samattā.	88	
PA_tika-s04_01t:885	Niṭṭhitā ca manorathapūraṇiyā	88	
PA_tika-s04_01t:886	Aṅguttaranikāya-aṭṭhakathāya	88	
PA_tika-s04_01t:887	Etadaggavaggavaṇṇanāya anuttānatthadīpanā.	88	
PA_tika-s04_01t:888	15. Aṭṭhānapāḷi (paṭhamavagga)	88	
PA_tika-s04_01t:889	(15) 1. Aṭṭhānapāḷi-paṭhamavaggavaṇṇanā	88	
PA_tika-s04_01t:890_0	268. Aṭṭhānapāḷivaṇṇanāyaṃ avijjamānaṃ ṭhānaṃ aṭṭhānaṃ, natthi ṭhānanti vā aṭṭhānaṃ.	890	
PA_tika-s04_01t:890_1	Anavakāsoti etthāpi eseva nayo. Tadatthanigamanameva hi “netaṃ ṭhānaṃ vijjatī”ti	890	
PA_tika-s04_01t:890_2	vacananti. Tenāha – “ubhayenapī”tiādi. Yanti kāraṇatthe paccattavacanaṃ. Hetuattho	890	
PA_tika-s04_01t:890_3	cettha kāraṇatthoti āha – “yanti yena kāraṇenā”ti. Ukkaṭṭhaniddesenettha diṭṭhisampatti	890	
PA_tika-s04_01t:890_4	veditabbāti vuttaṃ – “maggadiṭṭhiyā sampanno”ti. Kuto panāyamattho labbhatīti? Liṅgato,	890	
PA_tika-s04_01t:890_5	liṅgaṃ cetassa niccato upagamanappaṭikkhepo. Catubhūmakesūti idaṃ catutthabhūmakasaṅkhārānaṃ	890	
PA_tika-s04_01t:890_6	ariyasāvakassa visayabhāvūpagamanato vuttaṃ, na pana te ārabbha niccato upagamanasabbhāvato.	890	
PA_tika-s04_01t:890_7	Vakkhati hi “tadabhāve catutthabhūmakasaṅkhārā panā”tiādinā. Abhisaṅkhatasaṅkhāraabhisaṅkharaṇakasaṅkhārānaṃ	890	
PA_tika-s04_01t:890_8	sappadesattā nippadesasaṅkhāraggahaṇatthaṃ “saṅkhatasaṅkhāresū”ti vuttaṃ, lokuttarasaṅkhārānaṃ	890	
PA_tika-s04_01t:890_9	pana nivattane kāraṇaṃ sayameva vakkhati. Etaṃ kāraṇaṃ natthīti tathā upagamane setughāto	890	
PA_tika-s04_01t:890_10	natthi. Tejussadattāti saṃkilesavidhamanatejassa adhikabhāvato. Tathā hi te gambhīrabhāvena	8901	
PA_tika-s04_01t:890_11	duddasā akusalānaṃ ārammaṇaṃ na hontīti. Idaṃ pana pakaraṇavasena vuttaṃ. Appahīnavipallāsānañhi	8901	
PA_tika-s04_01t:890_12	santānesu kusaladhammānampi te ārammaṇaṃ na honti.	8901	
PA_tika-s04_01t:891_0	269. Asukhe sukhanti vipallāso ca idha sukhato upagamanassa ṭhānanti dassento “ekanta…pe…	891	
PA_tika-s04_01t:891_1	attadiṭṭhivasenā”ti padhānadiṭṭhimāha. Gūthanti gūthaṭṭhānaṃ, diṭṭhiyā nibbānassa	891	
PA_tika-s04_01t:891_2	avisayabhāvo heṭṭhā vutto evāti kasiṇādipaṇṇattisaṅgahatthanti vuttaṃ.	891	
PA_tika-s04_01t:892_0	270. Paricchedoti paricchindanaṃ paricchijja tassa gahaṇaṃ. Svāyaṃ yesu niccādito	892	
PA_tika-s04_01t:892_1	upagamanaṃ sambhavati, tesaṃ vasenayeva kātabboti dassento “sabbavāresu vā”tiādimāha.	892	
PA_tika-s04_01t:892_2	Sabbavāresūti “niccato upagaccheyyā”tiādinā āgatesu sabbesu suttapadesu. Puthujjano	892	
PA_tika-s04_01t:892_3	hīti hi-saddo hetuattho. Yasmā yaṃ yaṃ saṅkhāraṃ puthujjano niccādivasena gaṇhāti,	892	
PA_tika-s04_01t:892_4	taṃ taṃ ariyasāvako aniccādivasena gaṇhanto yāthāvato jānanto taṃ gāhaṃ taṃ diṭṭhiṃ	892	
PA_tika-s04_01t:892_5	vissajjeti, tasmā yattha gāho, tattha vissajjanāti catubhūmakasaṅkhārā idha saṅkhāraggahaṇena	892	
PA_tika-s04_01t:892_6	na gayhantīti attho.	892	
PA_tika-s04_01t:893_0	271. Puttasambandhena mātupitusamaññā dattakittimādivasenapi puttavohāro loke dissati,	893	
PA_tika-s04_01t:893_1	so ca kho pariyāyenāti nippariyāyena siddhaṃ taṃ dassetuṃ – “janikāva mātā, janakova	893	
PA_tika-s04_01t:893_2	pitā”ti vuttaṃ. Tathā ānantariyakammassa adhippetattā “manussabhūtova khīṇāsavo arahāti	893	
PA_tika-s04_01t:893_3	adhippeto”ti vuttaṃ. “Aṭṭhānameta”ntiādinā “mātuādīnaṃyeva jīvitā voropane ariyasāvakassa	893	
PA_tika-s04_01t:893_4	abhabbabhāvadassanato tadaññaṃ ariyasāvako jīvitā voropetīti idaṃ atthato āpannamevā”ti	893	
PA_tika-s04_01t:893_5	maññamāno vadati – “kiṃ pana ariyasāvako aññaṃ jīvitā voropeyyā”ti? “Aṭṭhānametaṃ	893	
PA_tika-s04_01t:893_6	anavakāso, yaṃ diṭṭhisampanno puggalo sañcicca pāṇaṃ jīvitā voropeyya, netaṃ ṭhānaṃ	893	
PA_tika-s04_01t:893_7	vijjatī”ti vacanato “etampi aṭṭhāna”nti vuttaṃ. Tenevāha – “sace hī”tiādi. Evaṃ sante	893	
PA_tika-s04_01t:893_8	kasmā “mātara”ntiādinā visesetvā vuttanti āha – “puthujjanabhāvassa panā”tiādi. Tattha	893	
PA_tika-s04_01t:893_9	baladīpanatthanti saddhādibalasamannāgamadīpanatthaṃ. Ariyamaggenāgatasaddhādhibalavasena	893	
PA_tika-s04_01t:893_10	hi ariyasāvako tādisaṃ sāvajjaṃ na karoti.	8931	
PA_tika-s04_01t:894_0	275. Pañcahi kāraṇehīti idamettha nipphādakāni tesaṃ pubbabhāgiyāni ca kāraṇāni kāraṇabhāvasāmaññena	894	
PA_tika-s04_01t:894_1	ekajjhaṃ gahetvā vuttaṃ, na pana sabbesaṃ samānayogakkhamattā. Ākārehīti kāraṇehi.	894	
PA_tika-s04_01t:894_2	Anussāvanenāti anurūpaṃ sāvanena. Bhedassa anurūpaṃ yathā bhedo hoti, evaṃ bhinditabbānaṃ	894	
PA_tika-s04_01t:894_3	bhikkhūnaṃ attano vacanassa sāvanena viññāpanena. Tenāha – “nanu tumhe”tiādi. Kaṇṇamūle	894	
PA_tika-s04_01t:894_4	vacībhedaṃ katvāti etena pākaṭaṃ katvā bhedakaravatthudīpanaṃ vohāro, tattha attano	894	
PA_tika-s04_01t:894_5	nicchitamatthaṃ rahassavasena viññāpanaṃ anussāvananti dasseti.	894	
PA_tika-s04_01t:895_0	Kammameva uddeso vā pamāṇanti tehi saṅghabhedasiddhito vuttaṃ, itare pana tesaṃ sambhārabhūtā.	895	
PA_tika-s04_01t:895_1	Tenāha – “vohārā”tiādi. Tatthāti voharaṇe. Cutianantaraṃ phalaṃ anantaraṃ nāma, tasmiṃ	895	
PA_tika-s04_01t:895_2	anantare niyuttāni, tannibbattanena anantarakaraṇasīlāni, anantarappayojanāni cāti	895	
PA_tika-s04_01t:895_3	ānantariyāni, tāni eva kammānīti ānantariyakammāni.	895	
PA_tika-s04_01t:896_0	Kammatoti “evaṃ ānantariyakammaṃ hoti, evaṃ ānantariyakammasadisa”nti evaṃ kammavibhāgato.	896	
PA_tika-s04_01t:896_1	Dvāratoti kāyadvārato. Kappaṭṭhitiyatoti “idaṃ kappaṭṭhitiyavipākaṃ, idaṃ na kappaṭṭhitiyavipāka”nti	896	
PA_tika-s04_01t:896_2	evaṃ kappaṭṭhitiyavibhāgato. Pākasādhāraṇādīhīti “idamettha vipaccati, idaṃ na vipaccatī”ti	896	
PA_tika-s04_01t:896_3	vipaccanavibhāgato, gahaṭṭhapabbajitānaṃ sādhāraṇāsādhāraṇato, ādi-saddena vedanādivibhāgato ca.	896	
PA_tika-s04_01t:897_0	Kammato tāva vinicchayo vuccatīti sambandho. Yasmā manussattabhāve ṭhitasseva kusaladhammānaṃ	897	
PA_tika-s04_01t:897_1	tikkhavisadabhāvāpatti, yathā tiṇṇaṃ bodhisattānaṃ bodhittayanibbattiyaṃ, evaṃ manussabhāve	897	
PA_tika-s04_01t:897_2	ṭhitasseva edisānaṃ akusaladhammānampi tikkhavisadabhāvāpattīti āha – “manussabhūtassevā”ti.	897	
PA_tika-s04_01t:897_3	Pākatikamanussānampi ca kusaladhammānaṃ visesappatti vimānavatthuaṭṭhakathāyaṃ vuttanayeneva	897	
PA_tika-s04_01t:897_4	veditabbā. Yathāvutto ca attho samānajātiyassa vikopane garutaro, na tathā vijātiyassāti	897	
PA_tika-s04_01t:897_5	vuttaṃ – “manussabhūtaṃ mātaraṃ vā pitaraṃ vā”ti. Liṅgaparivatte ca so eva ekakammanibbatto	897	
PA_tika-s04_01t:897_6	bhavaṅgappabandho jīvitindriyapabandho ca, na aññoti āha – “api parivattaliṅga”nti.	897	
PA_tika-s04_01t:897_7	Arahattaṃ pattepi eseva nayo. Tassa vipākantiādi kammassa ānantariyabhāvasamatthanaṃ.	897	
PA_tika-s04_01t:897_8	Catukkoṭiyañcettha sambhavati. Tattha paṭhamā koṭi dassitā, itarāsu visaṅketabhāvaṃ	897	
PA_tika-s04_01t:897_9	dassetuṃ – “yo panā”tiādi vuttaṃ. Yadipi tattha visaṅketo, kammaṃ pana garutaraṃ	897	
PA_tika-s04_01t:897_10	ānantariyasadisaṃ bhāyitabbanti āha – “bhāriyaṃ…pe… tiṭṭhatī”ti. Ayaṃ pañhoti ñāpanicchānibbattā kathā.	8971	
PA_tika-s04_01t:898_0	Abhisandhināti adhippāyena. Ānantariyaṃ phusatīti maraṇādhippāyeneva ānantariyavatthuno	898	
PA_tika-s04_01t:898_1	vikopitattā vuttaṃ. Ānantariyaṃ na phusatīti ānantariyavatthuabhāvato ānantariyaṃ	898	
PA_tika-s04_01t:898_2	na hoti. Sabbattha hi purimaṃ abhisandhicittaṃ appamāṇaṃ, vadhakacittaṃ pana tadārammaṇaṃ	898	
PA_tika-s04_01t:898_3	jīvitindriyañca ānantariyabhāve pamāṇanti daṭṭhabbaṃ. Saṅgāmacatukkaṃ sampattavasena	898	
PA_tika-s04_01t:898_4	yojetabbaṃ. Yo hi parasenāya aññañca yodhaṃ pitarañca kammaṃ karonte disvā yodhassa	898	
PA_tika-s04_01t:898_5	usuṃ khipati “etaṃ vijjhitvā mama pitaraṃ vijjhissatī”ti, yathādhippāyaṃ gate pitughātako	898	
PA_tika-s04_01t:898_6	hoti. “Yodhe viddhe mama pitā palāyissatī”ti khipati, usuṃ ayathādhippāyaṃ gantvā	898	
PA_tika-s04_01t:898_7	pitaraṃ māreti, vohāravasena pitughātakoti vuccati, ānantariyaṃ pana natthīti. Coracatukkaṃ	898	
PA_tika-s04_01t:898_8	pana yo “coraṃ māressāmī”ti coravesena gacchantaṃ pitaraṃ māreti, ānantariyaṃ phusatītiādinā	898	
PA_tika-s04_01t:898_9	yojetabbaṃ. Tenevāti teneva payogena. Arahantaghātako hotiyevāti arahato māritattā	898	
PA_tika-s04_01t:898_10	vuttaṃ, puthujjanasseva taṃ dinnaṃ hotīti etthāyamadhippāyo – yathā vadhakacetanā	8981	
PA_tika-s04_01t:898_11	paccuppannārammaṇāpi pabandhavicchedanavasena jīvitindriyaṃ ārammaṇaṃ katvā pavattati,	8981	
PA_tika-s04_01t:898_12	na evaṃ cāgacetanā. Sā hi cajitabbavatthuṃ ārammaṇaṃ katvā cajanamattameva hoti,	8981	
PA_tika-s04_01t:898_13	aññasantakabhāvakaraṇañca tassa cajanaṃ, tasmā yassa taṃ santakaṃ kataṃ, tasseva dinnaṃ hotīti.	8981	
PA_tika-s04_01t:899	Lohitaṃ samosaratīti abhighātena pakuppamānaṃ sañcitaṃ hoti. Mahantataranti garutaraṃ. Sarīrappaṭijaggane viyāti satthurūpakāyappaṭijaggane viya.	89	
PA_tika-s04_01t:900_0	Asannipatiteti idaṃ sāmaggiyadīpanaṃ. Bhedo ca hotīti saṅghassa bhedo ca hoti. Vaṭṭatīti	900	
PA_tika-s04_01t:900_1	saññāyāti “īdisaṃ karaṇaṃ saṅghabhedāya na hotī”ti saññāya. Tathā navato ūnaparisāyāti	900	
PA_tika-s04_01t:900_2	navato ūnaparisāya karontassa tathāti yojetabbaṃ. Tathāti ca iminā “na ānantariyakamma”nti	900	
PA_tika-s04_01t:900_3	imaṃ ākaḍḍhati, na pana “bhedova hotī”ti idaṃ. Heṭṭhimantena hi navannameva vasena	900	
PA_tika-s04_01t:900_4	saṅghabhedo. Dhammavādino anavajjāti yathādhammaṃ anavaṭṭhānato. Saṅghabhedassa pubbabhāgo saṅgharāji.	900	
PA_tika-s04_01t:901_0	Kāyadvārameva pūrenti kāyakammabhāveneva lakkhitabbato. Saṇṭhahantehi kappe…pe… muccatīti	901	
PA_tika-s04_01t:901_1	idaṃ kappaṭṭhakathāya na sameti. Tattha hi aṭṭhakathāya vuttaṃ – “āpāyikoti idaṃ	901	
PA_tika-s04_01t:901_2	suttaṃ yaṃ so ekaṃ kappaṃ asītibhāge katvā tato ekabhāgamattaṃ kālaṃ tiṭṭheyya, taṃ	901	
PA_tika-s04_01t:901_3	āyukappaṃ sandhāya vutta”nti. Kappavināseyevāti ca āyukappavināse evāti atthe sati	901	
PA_tika-s04_01t:901_4	natthi virodho. Ettha ca saṇṭhahanteti idampi “sveva vinassissatī”ti viya abhūtaparikappavasena	901	
PA_tika-s04_01t:901_5	vuttaṃ. Ekadivasameva niraye paccati, tato paraṃ kappābhāve āyukappassapi abhāvatoti	901	
PA_tika-s04_01t:901_6	avirodhato atthayojanā daṭṭhabbā. Sesānīti saṅghabhedato aññāni ānantariyakammāni.	901	
PA_tika-s04_01t:902_0	Yadi tāni ahosikammasaṅkhaṃ gacchanti, evaṃ sati kathaṃ nesaṃ ānantariyatā cutianantaraṃ	902	
PA_tika-s04_01t:902_1	vipākadānābhāvato. Atha sati phaladāne cutianantaro eva etesaṃ phalakālo, na aññoti	902	
PA_tika-s04_01t:902_2	phalakālaniyamena niyatatā icchitā, na phaladānaniyamena. Evampi niyataphalakālānaṃ	902	
PA_tika-s04_01t:902_3	aññesampi upapajjavedanīyānaṃ diṭṭhadhammavedanīyānañca niyatatā āpajjeyya, tasmā	902	
PA_tika-s04_01t:902_4	vipākadhammadhammānaṃ paccayantaravikalatādīhi avipaccamānānampi attano sabhāvena	902	
PA_tika-s04_01t:902_5	vipākadhammatā viya balavatā ānantariyena vipāke dinne avipaccamānānampi ānantariyānaṃ	902	
PA_tika-s04_01t:902_6	phaladāne niyatasabhāvā ānantariyasabhāvā ca pavattīti attano sabhāvena phaladānaniyameneva	902	
PA_tika-s04_01t:902_7	niyatā ānantariyatā ca veditabbā. Avassañca ānantariyasabhāvā tato eva niyatasabhāvā	902	
PA_tika-s04_01t:902_8	ca tesaṃ pavattīti sampaṭicchitabbametaṃ, aññassa balavato ānantariyassa abhāve sati	902	
PA_tika-s04_01t:902_9	cutianantaraṃ ekantena phaladānato.	902	
PA_tika-s04_01t:903_0	Nanu evaṃ aññesampi upapajjavedanīyānaṃ aññasmiṃ vipākadāyake asati cutianantarameva	903	
PA_tika-s04_01t:903_1	ekantena phaladānato niyatasabhāvā ānantariyasabhāvā ca pavatti āpajjatīti? Nāpajjati	903	
PA_tika-s04_01t:903_2	asamānajātikena cetopaṇidhivasena upaghātakena ca nivattetabbavipākattā anantare	903	
PA_tika-s04_01t:903_3	ekantaphaladāyakattābhāvā, na pana ānantariyānaṃ paṭhamajjhānādīnaṃ dutiyajjhānādīni	903	
PA_tika-s04_01t:903_4	viya asamānajātikaṃ phalanivattakaṃ atthi sabbānantariyānaṃ avīciphalattā, na ca	903	
PA_tika-s04_01t:903_5	heṭṭhūpapattiṃ icchato sīlavato cetopaṇidhi viya uparūpapattijanakakammaphalaṃ ānantariyaphalaṃ	903	
PA_tika-s04_01t:903_6	nivattetuṃ samattho cetopaṇidhi atthi anicchantasseva avīcipātanato, na ca ānantariyopaghātakaṃ	903	
PA_tika-s04_01t:903_7	kiñci kammaṃ atthi, tasmā tesaṃyeva anantare ekantavipākajanakasabhāvā pavattīti.	903	
PA_tika-s04_01t:903_8	Anekāni ca ānantariyāni katāni ekantena vipāke niyatasabhāvattā uparatāvipaccanasabhāvāsaṅkattā	903	
PA_tika-s04_01t:903_9	nicchitāni sabhāvato niyatāneva. Tesu pana samānasabhāvesu ekena vipāke dinne itarāni	903	
PA_tika-s04_01t:903_10	attanā kattabbakiccassa teneva katattā na dutiyaṃ tatiyampi ca paṭisandhiṃ karonti,	9031	
PA_tika-s04_01t:903_11	na samatthatāvighātattāti natthi tesaṃ ānantariyakatānivatti, garugarutarabhāvo pana	9031	
PA_tika-s04_01t:903_12	tesaṃ labbhatevāti saṅghabhedassa siyā garutarabhāvoti “yena…pe… vipaccatī”ti āha.	9031	
PA_tika-s04_01t:903_13	Ekassa pana aññāni upatthambhakāni hontīti daṭṭhabbāni. Paṭisandhivasena vipaccatīti	9031	
PA_tika-s04_01t:903_14	vacanena itaresaṃ pavattivipākadāyitā anuññātā viya dissati. No vā tathā sīlavatīti	9031	
PA_tika-s04_01t:903_15	yathā pitā sīlavā, tathā sīlavatī no vā hotīti yojanā. Sace mātā sīlavatī, mātughāto	9031	
PA_tika-s04_01t:903_16	paṭisandhivasena vipaccatīti yojanā.	9031	
PA_tika-s04_01t:904	Pakatattoti anukkhitto. Samānasaṃvāsakoti apārājiko. Samānasīmāyanti ekasīmāyaṃ.	90	
PA_tika-s04_01t:905	276. Satthu kiccaṃ kātuṃ asamatthoti yaṃ satthārā kātabbakiccaṃ anusāsanādi, naṃ kātuṃ asamatthoti bhagavantaṃ paccakkhāya. Aññaṃ titthakaranti aññaṃ satthāraṃ. Vuttañhetaṃ –	90	
PA_tika-s04_01t:906_0	“Titthaṃ jānitabbaṃ, titthakaro jānitabbo, titthiyā jānitabbā, titthiyasāvakā jānitabbā.	906	
PA_tika-s04_01t:906_1	Tattha titthaṃ nāma dvāsaṭṭhi diṭṭhiyo. Ettha hi satthā taranti uplavanti ummujjanimujjaṃ	906	
PA_tika-s04_01t:906_2	karonti, tasmā titthanti vuccanti. Tādisānaṃ diṭṭhīnaṃ uppādetā titthakaro nāma pūraṇakassapādiko.	906	
PA_tika-s04_01t:906_3	Tassa laddhiṃ gahetvā pabbajitā titthiyā nāma. Te hi titthe jātāti titthiyā. Yathāvuttaṃ	906	
PA_tika-s04_01t:906_4	vā diṭṭhigatasaṅkhātaṃ titthaṃ etesaṃ atthīti titthikā, titthikā eva titthiyā. Tesaṃ	906	
PA_tika-s04_01t:906_5	paccayadāyakā titthiyasāvakāti veditabbā”ti.	906	
PA_tika-s04_01t:907_0	277. Abhijātiādīsu pakampanadevatūpasaṅkamanādinā jātacakkavāḷena samānayogakkhamaṃ	907	
PA_tika-s04_01t:907_1	dasasahassaparimāṇaṃ cakkavāḷaṃ jātikhettaṃ. Saraseneva āṇāpavattanaṭṭhānaṃ āṇākhettaṃ.	907	
PA_tika-s04_01t:907_2	Visayabhūtaṃ ṭhānaṃ visayakhettaṃ. Dasasahassī lokadhātūti imāya lokadhātuyā saddhiṃ	907	
PA_tika-s04_01t:907_3	imaṃ lokadhātuṃ parivāretvā ṭhitā dasasahassī lokadhātu. Tattakānaṃyeva jātikhettabhāvo	907	
PA_tika-s04_01t:907_4	dhammatāvasena veditabbo. “Pariggahavasenā”ti keci, “sabbesaṃyeva buddhānaṃ tattakaṃyeva	907	
PA_tika-s04_01t:907_5	jātikhettaṃ tannivāsīnaṃyeva devatānaṃ dhammābhisamayo”ti ca vadanti. Mātukucchi	907	
PA_tika-s04_01t:907_6	okkamanakālādīnaṃ channaṃ eva gahaṇaṃ nidassanamattaṃ mahābhinīhārādikālepi tassa	907	
PA_tika-s04_01t:907_7	pakampanassa labbhanato. Āṇākhettaṃ nāma yaṃ ekajjhaṃ saṃvaṭṭati vivaṭṭati ca, āṇā	907	
PA_tika-s04_01t:907_8	pavattati āṇāya tannivāsidevatānaṃ sirasā sampaṭicchanena, tañca kho kevalaṃ buddhānaṃ	907	
PA_tika-s04_01t:907_9	ānubhāveneva, na adhippāyavasena. Adhippāyavasena pana “yāvatā vā pana ākaṅkheyyā”ti	907	
PA_tika-s04_01t:907_10	vacanato tato parampi āṇā vatteyyeva.	9071	
PA_tika-s04_01t:908_0	Na uppajjantīti pana atthīti “na me ācariyo atthi, sadiso me na vijjatī”tiādiṃ imissā	908	
PA_tika-s04_01t:908_1	lokadhātuyā ṭhatvā vadantena bhagavatā “kiṃ panāvuso, sāriputta, atthetarahi aññe	908	
PA_tika-s04_01t:908_2	samaṇā vā brāhmaṇā vā bhagavatā samasamā sambodhiyanti, evaṃ puṭṭho ahaṃ, bhante,	908	
PA_tika-s04_01t:908_3	‘no’ti vadeyya”nti vatvā tassa kāraṇaṃ dassetuṃ – “aṭṭhānametaṃ anavakāso, yaṃ ekissā	908	
PA_tika-s04_01t:908_4	lokadhātuyā dve arahanto sammāsambuddhā apubbaṃ acarimaṃ uppajjeyyu”nti imaṃ suttaṃ	908	
PA_tika-s04_01t:908_5	āharantena dhammasenāpatinā ca buddhakhettabhūtaṃ imaṃ lokadhātuṃ ṭhapetvā aññattha	908	
PA_tika-s04_01t:908_6	anuppatti vuttā hotīti adhippāyo.	908	
PA_tika-s04_01t:909_0	Ekatoti saha, ekasmiṃ kāleti attho, so pana kālo kathaṃ paricchinnoti carimabhave	909	
PA_tika-s04_01t:909_1	paṭisandhiggahaṇato paṭṭhāya yāva dhātuparinibbānāti dassento, “tatthā”tiādimāha.	909	
PA_tika-s04_01t:909_2	Anacchariyattāti dvīsupi uppajjamānesu acchariyattābhāvatoti attho. Dvīsupi uppajjamānesu	909	
PA_tika-s04_01t:909_3	anacchariyatā, kimaṅgaṃ pana bahūsūti dassento, “yadi cā”tiādimāha. Buddhā nāma majjhe	909	
PA_tika-s04_01t:909_4	bhinnasuvaṇṇaṃ viya ekasadisāti tesaṃ desanāpi ekarasā ekadhāti āha – “desanāya ca	909	
PA_tika-s04_01t:909_5	visesābhāvato”ti. Etenapi anacchariyattameva sādheti. Vivādabhāvatoti etena vivādābhāvatthaṃ	909	
PA_tika-s04_01t:909_6	dve buddhā ekato na uppajjantīti dasseti. Etaṃ kāraṇanti etaṃ anacchariyatādikāraṇaṃ.	909	
PA_tika-s04_01t:909_7	Tatthāti milindapañhe.	909	
PA_tika-s04_01t:910_0	Ekaṃ eva buddhaṃ dhāretīti ekabuddhadhāraṇī. Etena evaṃsabhāvā ete buddhaguṇā, yena	910	
PA_tika-s04_01t:910_1	dutiyabuddhaguṇe dhāretuṃ asamatthā ayaṃ lokadhātūti dasseti. Paccayavisesanipphannānañhi	910	
PA_tika-s04_01t:910_2	guṇadhammānaṃ bhāriyo viseso mahāpathaviyāpi dussahoti sakkā viññātuṃ. Tathā hi abhisambodhisamaye	910	
PA_tika-s04_01t:910_3	upagatassa lokanāthassa guṇabhāraṃ bodhirukkhassa tīsupi disāsu mahāpathavī sandhāretuṃ	910	
PA_tika-s04_01t:910_4	nāsakkhi. Tasmā “na dhāreyyā”ti vatvā tameva adhāraṇaṃ pariyāyantarehi pakāsento	910	
PA_tika-s04_01t:910_5	“caleyyā”tiādimāha. Tattha caleyyāti paripphandeyya. Kampeyyāti pavedheyya. Nameyyāti	910	
PA_tika-s04_01t:910_6	ekapassena nameyya. Onameyyāti osīdeyya. Vinameyyāti vividhaṃ ito cito ca nameyya.	910	
PA_tika-s04_01t:910_7	Vikireyyāti vātena thusamuṭṭhi viya vippakireyya. Vidhameyyāti vinasseyya. Viddhaṃseyyāti	910	
PA_tika-s04_01t:910_8	sabbaso viddhastā bhaveyya. Tathābhūtā ca na katthaci tiṭṭheyyāti āha – “na ṭhānamupagaccheyyā”ti.	910	
PA_tika-s04_01t:911_0	Idāni tattha nidassanaṃ dassento, “yathā, mahārājā”tiādimāha. Tattha eke puriseti	911	
PA_tika-s04_01t:911_1	ekasmiṃ purise. Samupādikāti samaṃ uddhaṃ pajjati pavattatīti samupādikā, udakassa	911	
PA_tika-s04_01t:911_2	upari samaṃ gāminīti attho. “Samuppādikā”tipi paṭhanti, ayamevattho. Vaṇṇenāti saṇṭhānena.	911	
PA_tika-s04_01t:911_3	Pamāṇenāti ārohena. Kisathūlenāti kisathūlabhāvena, pariṇāhenāti attho. Dvinnampīti	911	
PA_tika-s04_01t:911_4	dvepi, dvinnampi vā sarīrabhāraṃ.	911	
PA_tika-s04_01t:912_0	Chādentanti rocentaṃ ruciṃ uppādentaṃ. Tandikatoti tena bhojanena tandibhūto. Anonamitadaṇḍajātoti	912	
PA_tika-s04_01t:912_1	yāvadatthaṃ bhojanena onamituṃ asakkuṇeyyatāya anonamanadaṇḍo viya jāto. Sakiṃ bhutto	912	
PA_tika-s04_01t:912_2	vameyyāti ekampi ālopaṃ ajjhoharitvā vameyyāti attho.	912	
PA_tika-s04_01t:913_0	Atidhammabhārena pathavī calatīti dhammena nāma pathavī tiṭṭheyya. Sā kiṃ teneva	913	
PA_tika-s04_01t:913_1	calati vinassatīti adhippāyena pucchati. Puna thero “ratanaṃ nāma loke kuṭumbaṃ sandhārentaṃ	913	
PA_tika-s04_01t:913_2	abhimatañca lokena attano garusabhāvatāya sakaṭabhaṅgassa kāraṇaṃ atibhārabhūtaṃ	913	
PA_tika-s04_01t:913_3	diṭṭhaṃ. Evaṃ dhammo ca hitasukhavisesehi taṃsamaṅgīnaṃ dhārento abhimato ca viññūnaṃ	913	
PA_tika-s04_01t:913_4	gambhīrappameyyabhāvena garusabhāvattā atibhārabhūto pathavīcalanassa kāraṇaṃ hotī”ti	913	
PA_tika-s04_01t:913_5	dassento, “idha, mahārāja, dve sakaṭā”tiādimāha. Eteneva tathāgatassa mātukucchiokkamanādikāle	913	
PA_tika-s04_01t:913_6	pathavīkampanakāraṇaṃ saṃvaṇṇitanti daṭṭhabbaṃ. Ekassāti ekasmā, ekassa vā sakaṭassa	913	
PA_tika-s04_01t:913_7	ratanaṃ, tasmā sakaṭā gahetvāti attho.	913	
PA_tika-s04_01t:914_0	Osāritanti uccāritaṃ, vuttanti attho. Aggoti sabbasattehi aggo. Jeṭṭhoti vuddhataro.	914	
PA_tika-s04_01t:914_1	Seṭṭhoti pasatthataro. Visiṭṭhehi sīlādīhi guṇehi samannāgatattā visiṭṭho. Uggatatamoti	914	
PA_tika-s04_01t:914_2	uttamo. Pavaroti tasseva vevacanaṃ. Natthi etassa samoti asamo. Asamā pubbabuddhā,	914	
PA_tika-s04_01t:914_3	tehi samoti asamasamo. Natthi etassa paṭisamo paṭipuggaloti appaṭisamo. Natthi etassa	914	
PA_tika-s04_01t:914_4	paṭibhāgoti appaṭibhāgo. Natthi etassa paṭipuggaloti appaṭipuggalo.	914	
PA_tika-s04_01t:915_0	Sabhāvapakatikāti sabhāvabhūtā akittimā pakati. Kāraṇamahantattāti kāraṇānaṃ mahantatāya,	915	
PA_tika-s04_01t:915_1	mahantehi buddhakaradhammehi pāramisaṅkhātehi kāraṇehi buddhaguṇānaṃ nibbattitoti	915	
PA_tika-s04_01t:915_2	vuttaṃ hoti. Pathavīādīni mahantāni vatthūni, mahantā cakkavāḷādayo attano attano	915	
PA_tika-s04_01t:915_3	visaye ekekāva, evaṃ sammāsambuddhopi mahanto attano visaye eko eva. Ko ca tassa	915	
PA_tika-s04_01t:915_4	visayo? Buddhabhūmi, yāvatakaṃ vā ñeyyaṃ. “Ākāso viya anantavisayo bhagavā eko eva	915	
PA_tika-s04_01t:915_5	hotī”ti vadanto paracakkavāḷesupi dutiyassa buddhassa abhāvaṃ dasseti.	915	
PA_tika-s04_01t:916_0	Imināva padenāti “ekissā lokadhātuyā”ti iminā eva padena. Dasa cakkavāḷasahassāni	916	
PA_tika-s04_01t:916_1	gahitānīti jātikhettāpekkhāya gahitāni. Ekacakkavāḷenevāti iminā eva ekacakkavāḷena,	916	
PA_tika-s04_01t:916_2	na yena kenaci. Yathā “imasmiṃyeva cakkavāḷe uppajjantī”ti vutte imasmimpi cakkavāḷe	916	
PA_tika-s04_01t:916_3	jambudīpe eva, tatthāpi majjhimadese evāti paricchindituṃ vaṭṭati, evaṃ “ekissā lokadhātuyā”ti	916	
PA_tika-s04_01t:916_4	jātikhette adhippetepi imināva cakkavāḷena paricchindituṃ vaṭṭati.	916	
PA_tika-s04_01t:917	Paṭhamavaggavaṇṇanā niṭṭhitā.	91	
PA_tika-s04_01t:918	15. Aṭṭhānapāḷi (dutiyavagga)	91	
PA_tika-s04_01t:919	(15) 2. Aṭṭhānapāḷi-dutiyavaggavaṇṇanā	91	
PA_tika-s04_01t:920_0	278. Vivādupacchedatoti vivādupacchedakāraṇā. Dvīsu uppannesu yo vivādo bhaveyya,	920	
PA_tika-s04_01t:920_1	tassa anuppādoyevettha vivādupacchedo. Ekasmiṃ dīpetiādinā dīpantarepi ekajjhaṃ na	920	
PA_tika-s04_01t:920_2	uppajjati, pageva ekadīpeti dasseti. Sopi parihāyethāti cakkavāḷassa padese eva pavattitabbattā parihāyeyya.	920	
PA_tika-s04_01t:921_0	279-280. Manussattanti manussabhāvo tasseva pabbajjādiguṇānaṃ yoggabhāvato. Liṅgasampattīti	921	
PA_tika-s04_01t:921_1	purisabhāvo. Hetūti manovacīpaṇidhānapubbikā hetusampadā. Satthāradassananti satthusammukhībhāvo.	921	
PA_tika-s04_01t:921_2	Pabbajjāti kammakiriyavādīsu tāpasesu, bhikkhūsu vā pabbajjā. Guṇasampattīti abhiññādiguṇasampadā.	921	
PA_tika-s04_01t:921_3	Adhikāroti buddhe uddissa adhiko kāro, savisesā upakārakiriyā adhiko sakkāroti vuttaṃ	921	
PA_tika-s04_01t:921_4	hoti. Chandova chandatā, sammāsambodhiṃ uddissa sātisayo kattukamyatākusalacchando.	921	
PA_tika-s04_01t:921_5	Aṭṭhadhammasamodhānāti etesaṃ aṭṭhannaṃ dhammānaṃ samāyogena. Abhinīhāroti kāyapaṇidhānaṃ.	921	
PA_tika-s04_01t:921_6	Samijjhatīti nipphajjati. Ayamettha saṅkhepo, vitthāro pana paramatthadīpaniyā cariyāpiṭakavaṇṇanāya	921	
PA_tika-s04_01t:921_7	vuttanayena veditabbo. Sabbākāraparipūramevāti paripuṇṇalakkhaṇatāya sattuttamādīhi	921	
PA_tika-s04_01t:921_8	sabbākārena sampannameva. Na hi itthiyā kosohitavatthaguyhatādi sambhavati. Dutiyapakati	921	
PA_tika-s04_01t:921_9	ca nāma paṭhamapakatito nihīnā eva. Tenevāha – anantaravāre “yasmā”tiādi.	921	
PA_tika-s04_01t:922_0	281. Idha purisassa tattha nibbattanatoti imasmiṃ manussaloke purisabhūtassa tattha	922	
PA_tika-s04_01t:922_1	brahmaloke brahmattabhāvena nibbattanato. Tena asatipi purisaliṅge purisākārā brahmāno	922	
PA_tika-s04_01t:922_2	hontīti dasseti. Taṃyeva ca purisākāraṃ sandhāya vuttaṃ bhagavatā “yaṃ puriso brahmattaṃ	922	
PA_tika-s04_01t:922_3	kāreyyā”ti. Tenevāha – “samānepī”tiādi. Yadi evaṃ itthiyo brahmaloke na uppajjeyyunti	922	
PA_tika-s04_01t:922_4	āha – “brahmatta”ntiādi.	922	
PA_tika-s04_01t:923_0	290-295. “Kāyaduccaritassā”tiādipāḷiyā kammaniyāmo nāma kathito. Samañjanaṃ samaṅgo,	923	
PA_tika-s04_01t:923_1	samannāgamo, so etassa atthīti samaṅgī, samannāgato, samañjanasīlo vā samaṅgī, pubbabhāge	923	
PA_tika-s04_01t:923_2	upakaraṇasamudāyato pabhuti āyūhanavasena āyūhanasamaṅgītā, sanniṭṭhāpakacetanāvasena	923	
PA_tika-s04_01t:923_3	cetanāsamaṅgitā. Cetanāsantativasena vā āyūhanasamaṅgitā, taṃtaṃcetanākkhaṇavasena	923	
PA_tika-s04_01t:923_4	cetanāsamaṅgītā. Katūpacitassa avipakkavipākassa kammassa vasena kammasamaṅgitā.	923	
PA_tika-s04_01t:923_5	Kamme pana vipaccituṃ āraddhe vipākappavattivasena vipākasamaṅgitā. Kammādīnaṃ upaṭṭhānakālavasena	923	
PA_tika-s04_01t:923_6	upaṭṭhānasamaṅgitā. Kusalākusalakammāyūhanakkhaṇeti kusalakammassa akusalakammassa	923	
PA_tika-s04_01t:923_7	ca samīhanakkhaṇe. Tathāti iminā kusalākusalakammapadaṃ ākaḍḍhati. Yathā kataṃ kammaṃ	923	
PA_tika-s04_01t:923_8	phaladānasamatthaṃ hoti, tathā kataṃ upacitaṃ. Vipākārahanti dutiyabhavādīsu vipaccanārahaṃ.	923	
PA_tika-s04_01t:923_9	Uppajjamānānaṃ upapattinimittaṃ upaṭṭhātīti yojanā. Upapattiyā uppajjanassa nimittaṃ	923	
PA_tika-s04_01t:923_10	kāraṇanti upapattinimittaṃ, kammaṃ, kammanimittaṃ, gatinimittañca. Aṭṭhakathāyaṃ	9231	
PA_tika-s04_01t:923_11	pana gatinimittavaseneva yojanā dassitā. Kammakammanimittānampi upaṭṭhānaṃ yathārahaṃ	9231	
PA_tika-s04_01t:923_12	daṭṭhabbaṃ. “Yānissa tāni pubbe katāni kammāni, tānissa tasmiṃ samaye olambanti ajjholambanti	9231	
PA_tika-s04_01t:923_13	abhilambanti”ti vacanato sāyanhe mahantānaṃ pabbatakūṭānaṃ chāyā viya āsannamaraṇassa	9231	
PA_tika-s04_01t:923_14	sattassa citte supine viya vipaccituṃ katokāsaṃ kammaṃ, tassa nimittaṃ gatinimittaṃ	9231	
PA_tika-s04_01t:923_15	upatiṭṭhateva. Calatīti parivattati. Ekena hi kammunā tajje nimitte upaṭṭhite paccayavisesavasena	9231	
PA_tika-s04_01t:923_16	tato aññena kammunā tadaññassa nimittassa upaṭṭhānaṃ parivattanaṃ. Sesā niccalā avasesā	9231	
PA_tika-s04_01t:923_17	catubbidhāpi samaṅgitā niccalā aparivattanato.	9231	
PA_tika-s04_01t:924_0	Sunakhavājikoti sunakhehi migavājavasena vajanasīlo, sunakhaluddakoti attho. Talasantharaṇapūjanti	924	
PA_tika-s04_01t:924_1	bhūmitalassa pupphehi santharaṇapūjaṃ. Āyūhanacetanā kammasamaṅgitāvasenāti kāyaduccaritassa	924	
PA_tika-s04_01t:924_2	aparāparaṃ āyūhanena sanniṭṭhāpakacetanāya tasseva pakappane kammakkhayakarañāṇena	924	
PA_tika-s04_01t:924_3	akhepitattā yathūpacitakammunā ca samaṅgibhāvassa vasena.	924	
PA_tika-s04_01t:925_0	Kammanti akusalakammaṃ. Tasmiṃyeva khaṇeti āyūhanakkhaṇeyeva. Tassāti kammasamaṅgino	925	
PA_tika-s04_01t:925_1	puggalassa saggo vārito, tañce kammaṃ vipākavāraṃ labheyyāti adhippāyo. Saggo vāritoti	925	
PA_tika-s04_01t:925_2	ca nidassanamattaṃ. Manussalokopissa vāritovāti. Apare pana purimehi vipākāvaraṇassa	925	
PA_tika-s04_01t:925_3	anuddhaṭattā “tasmiṃyeva khaṇe”ti ca avisesena vuttattā taṃ dosaṃ pariharituṃ “āyūhitakammaṃ	925	
PA_tika-s04_01t:925_4	nāmā”tiādimāha. Yadā kammaṃ vipākavāraṃ labhatīti idaṃ katokāsassa appaṭibāhiyattā	925	
PA_tika-s04_01t:925_5	vuttaṃ. Tathā hi bhagavā tatiyapārājikavatthusmiṃ paṭisallīyi, imasmiṃ sutte “kāyaduccaritasamaṅgī”ti	925	
PA_tika-s04_01t:925_6	āgatattā vipākūpaṭṭhānasamaṅgitā na labbhanti.	925	
PA_tika-s04_01t:926	(Dutiyavaggavaṇṇanā niṭṭhitā.)	92	
PA_tika-s04_01t:927	Aṭṭhānapāḷivaṇṇanāyaṃ anuttānatthadīpanā niṭṭhitā.	92	
PA_tika-s04_01t:928	16. Ekadhammapāḷi	92	
PA_tika-s04_01t:929	(16) 1. Ekadhammapāḷi-paṭhamavaggavaṇṇanā	92	
PA_tika-s04_01t:930_0	296. Ekadhammapāḷivaṇṇanāyaṃ idha dhamma-saddo sabhāvattho “kusalā dhammā”tiādīsu	930	
PA_tika-s04_01t:930_1	viyāti āha – “ekasabhāvo”ti. Ekantenāti ekaṃsena, avassanti attho. Vaṭṭeti saṃsāravaṭṭe.	930	
PA_tika-s04_01t:930_2	Nibbindanatthāyāti anabhiramanatthāya. Virajjanatthāyāti arajjanatthāya. Virajjanāyāti	930	
PA_tika-s04_01t:930_3	palujjanāya. Tenevāha – “vigamāyā”ti. Rāgādīnaṃ nirodhāyāti maggañāṇena rāgādīnaṃ	930	
PA_tika-s04_01t:930_4	nirodhanatthāya. Maggañāṇena nirodhanaṃ nāma accantaṃ appavattikaraṇanti āha – “appavattikaraṇatthāyā”ti.	930	
PA_tika-s04_01t:930_5	Yathā khādanīyassa mukhe katvā khādanaṃ nāma yāvadeva ajjhoharaṇatthaṃ, evaṃ rāgādīnaṃ	930	
PA_tika-s04_01t:930_6	nirodhanaṃ vaṭṭanirodhanatthamevāti vuttaṃ – “vaṭṭasseva vā nirujjhanatthāyā”ti.	930	
PA_tika-s04_01t:930_7	Yasmā kilesesu khīṇesu itaraṃ vaṭṭadvayampi khīṇameva hoti, tasmā mūlameva gaṇhanto	930	
PA_tika-s04_01t:930_8	“upasamāyāti kilesavūpasamanatthāyā”ti āha. Saṅkhatadhammānaṃ abhijānanaṃ nāma tattha	930	
PA_tika-s04_01t:930_9	lakkhaṇattayāropanamukhenevāti āha – “aniccādi…pe… abhijānanatthāyā”ti. Sambujjhitabbāni	930	
PA_tika-s04_01t:930_10	nāma cattāri ariyasaccāni tabbinimuttassa ñeyyassa abhāvato. “Catunnaṃ saccānaṃ bujjhanatthāyā”ti	9301	
PA_tika-s04_01t:930_11	vatvā tayidaṃ bujjhanaṃ yassa ñāṇassa vasena ijjhati, tassa ñāṇassa vasena dassetuṃ	9301	
PA_tika-s04_01t:930_12	– “bodhi vuccatī”tiādi vuttaṃ. Appaccayanibbānassāti amatadhātuyā.	9301	
PA_tika-s04_01t:931_0	Ussāhajananatthanti kammaṭṭhāne abhiruciuppādanāya. Visakaṇṭakoti guḷassa vāṇijasamaññā.	931	
PA_tika-s04_01t:931_1	“Kismiñci dese desabhāsā”ti keci. Ucchuraso samapākapakko cuṇṇādīhi missetvā piṇḍīkato	931	
PA_tika-s04_01t:931_2	guḷo, apiṇḍīkato phāṇitaṃ. Pākavisesena khaṇḍakhaṇḍasedito khaṇḍo, malābhāvaṃ āpanno sakkarā.	931	
PA_tika-s04_01t:932_0	Saratīti sati. Anu anu saratīti anussati, anu anurūpā satītipi anussati. Duvidhaṃ	932	
PA_tika-s04_01t:932_1	hotīti payojanavasena duvidhaṃ hoti. Cittasampahaṃsanatthanti pasādanīyavatthusmiṃ	932	
PA_tika-s04_01t:932_2	pasāduppādanena bhāvanācittassa paritosanatthaṃ. Vipassanatthanti vipassanāsukhatthaṃ.	932	
PA_tika-s04_01t:932_3	Upacārasamādhinā hi citte samāhite vipassanāsukhena ijjhati. Cittuppādoti bhāvanāvasena	932	
PA_tika-s04_01t:932_4	pavatto cittuppādo. Upahaññati patihaññati paṭikūlattā ārammaṇassa. Tato eva ukkaṇṭhati,	932	
PA_tika-s04_01t:932_5	kammaṭṭhānaṃ riñcati, nirassādo hoti bhāvanassādassa alabbhanato. Pasīdati buddhaguṇānaṃ	932	
PA_tika-s04_01t:932_6	pasādanīyattā. Tathā ca kaṅkhādicetokhilābhāvena vinīvaraṇo hoti. Dametvāti nīvaraṇanirākaraṇena	932	
PA_tika-s04_01t:932_7	nibbisevanaṃ katvā. Evaṃ kammaṭṭhānantarānuyuñjanena cittaparidamanassa upamaṃ dassento, “katha”ntiādimāha.	932	
PA_tika-s04_01t:933_0	Ko ayaṃ…pe… anussarīti ko ayaṃ mama abbhantare ṭhatvā anussari. Pariggaṇhantoti bāhirakaparikappitassa	933	
PA_tika-s04_01t:933_1	anussarakassa sabbaso abhāvadassanametaṃ. Tenāha – “na añño kocī”ti. Disvāti pariyesananayena	933	
PA_tika-s04_01t:933_2	vuttappakāraṃ cittameva anussarīti disvā sabbampetanti etaṃ hadayavatthuādippabhedaṃ	933	
PA_tika-s04_01t:933_3	sabbampi. Idañca rūpaṃ purimañca arūpanti idaṃ ruppanasabhāvattā rūpaṃ, purimaṃ ataṃsabhāvattā	933	
PA_tika-s04_01t:933_4	arūpanti saṅkhepato rūpārūpaṃ vavatthapetvā. Pañcakkhandhe vavatthapetvāti yojanā.	933	
PA_tika-s04_01t:933_5	Sambhāvikāti samuṭṭhāpikā. Tassāti samudayasaccassa. Nirodhoti nirodhanimittaṃ. Appanāvāroti	933	
PA_tika-s04_01t:933_6	yathāraddhāya desanāya nigamanavāro.	933	
PA_tika-s04_01t:934_0	297. Eseva nayoti iminā yvāyaṃ “taṃ paneta”ntiādinā atthanayo buddhānussatiyaṃ vibhāvitoti	934	
PA_tika-s04_01t:934_1	atidisati, svāyaṃ atideso payojanavasena navasupi anussatīsu sādhāraṇavasena vuttopi	934	
PA_tika-s04_01t:934_2	ānāpānassatiādīsu tīsu vipassanatthāneva hontīti iminā apavādena nivattitoti tāsaṃ	934	
PA_tika-s04_01t:934_3	ekappayojanatāva daṭṭhabbā. Dhamme anussati dhammānussatīti samāsapadavibhāgadassanampi	934	
PA_tika-s04_01t:934_4	vacanatthadassanapakkhikamevāti āha – “ayaṃ panettha vacanattho”ti. Dhammaṃ ārabbhāti	934	
PA_tika-s04_01t:934_5	hi dhammassa anussatiyā visayabhāvadassanametaṃ. Esa nayo sesesupi. Sīlaṃ ārabbhāti	934	
PA_tika-s04_01t:934_6	attano pārisuddhisīlaṃ ārabbha. Cāgaṃ ārabbhāti attano cāgaguṇaṃ ārabbha. Devatā	934	
PA_tika-s04_01t:934_7	ārabbhāti ettha devatāguṇasadisatāya attano saddhāsīlasutacāgapaññāsu devatāsamaññā.	934	
PA_tika-s04_01t:934_8	Bhavati hi taṃsadisepi tabbohāro yathā “tāni osadhāni, esa brahmadatto”ti ca. Tenāha	934	
PA_tika-s04_01t:934_9	– “devatā sakkhiṭṭhāne ṭhapetvā”tiādi. Tattha devatā sakkhiṭṭhāne ṭhapetvāti “yathārūpāya	934	
PA_tika-s04_01t:934_10	saddhāya samannāgatā tā devatā ito cutā tattha upapannā, mayhampi tathārūpā saddhā	9341	
PA_tika-s04_01t:934_11	saṃvijjati. Yathārūpena sīlena, yathārūpena sutena, yathārūpena cāgena, yathārūpāya	9341	
PA_tika-s04_01t:934_12	paññāya samannāgatā tā devatā ito cutā tattha upapannā, mayhampi tathārūpā paññā	9341	
PA_tika-s04_01t:934_13	saṃvijjatī”ti evaṃ devatā sakkhiṭṭhāne ṭhapetvā. Assāsapassāsanimittaṃ nāma tattha	9341	
PA_tika-s04_01t:934_14	laddhabbappaṭibhāganimittaṃ. Gatāti ārammaṇakaraṇavasena upagatā pavattā.	9341	
PA_tika-s04_01t:935_0	Upasammati ettha dukkhanti upasamo, nibbānaṃ. Accantameva ettha upasammati vaṭṭattayanti	935	
PA_tika-s04_01t:935_1	accantūpasamo, nibbānameva. Khiṇoti khepeti kileseti khayo, ariyamaggo. Te eva upasametīti	935	
PA_tika-s04_01t:935_2	upasamo, ariyamaggo eva. Khayo ca so upasamo cāti khayūpasamo. Tatracāyaṃ upasamo	935	
PA_tika-s04_01t:935_3	dhammo evāti dhammānussatiyā upasamānussati ekasaṅgahoti? Saccaṃ ekasaṅgaho dhammabhāvasāmaññe	935	
PA_tika-s04_01t:935_4	adhippete, saṅkhatadhammato pana asaṅkhatadhammo sātisayo uḷāratamapaṇītatamabhāvatoti	935	
PA_tika-s04_01t:935_5	dīpetuṃ visuṃ nīharitvā vuttaṃ. Imameva hi visesaṃ sandhāya bhagavā – “dhammānussatī”ti	935	
PA_tika-s04_01t:935_6	vatvāpi upasamānussatiṃ avoca anussarantassa savisesaṃ santapaṇītabhāvena upaṭṭhānato.	935	
PA_tika-s04_01t:935_7	Evañca katvā idha khayūpasamaggahaṇampi samatthitanti daṭṭhabbaṃ. Yatheva hi samānepi	935	
PA_tika-s04_01t:935_8	lokuttaradhammabhāve “yāvatā, bhikkhave, dhammā saṅkhatā vā asaṅkhatā vā, virāgo	935	
PA_tika-s04_01t:935_9	tesaṃ aggamakkhāyatī”tiādivacanato maggaphaladhammehi nibbānadhammo sātisayo, evaṃ	935	
PA_tika-s04_01t:935_10	phaladhammato maggadhammo kilesappahānena acchariyadhammabhāvato, tasmā accantūpasamena	9351	
PA_tika-s04_01t:935_11	saddhiṃ khayūpasamopi gahitoti daṭṭhabbaṃ. Vipassanatthāneva hontīti kasmā vuttanti?	9351	
PA_tika-s04_01t:935_12	“Ekantanibbidāyātiādivacanato”ti keci, taṃ akāraṇaṃ buddhānussatiādīsupi tathā desanāya	9351	
PA_tika-s04_01t:935_13	āgatattā. Yathā pana buddhānussatiādīni kammaṭṭhānāni vipassanatthāni honti, nimittasampahaṃsanatthānipi	9351	
PA_tika-s04_01t:935_14	honti, na evametāni, etāni pana vipassanatthānevāti tathā vuttaṃ.	9351	
PA_tika-s04_01t:936	Paṭhamavaggavaṇṇanā niṭṭhitā.	93	
PA_tika-s04_01t:937	16. Ekadhammapāḷi	93	
PA_tika-s04_01t:938	(16) 2. Ekadhammapāḷi-dutiyavaggavaṇṇanā	93	
PA_tika-s04_01t:939_0	298. Micchā passati tāya, sayaṃ vā micchā passati, micchādassanameva vā tanti micchādiṭṭhi,	939	
PA_tika-s04_01t:939_1	yaṃ kiñci viparītadassanaṃ. Tenāha – “dvāsaṭṭhividhāyā”tiādi. Micchādiṭṭhi etassāti	939	
PA_tika-s04_01t:939_2	micchādiṭṭhiko. Tassa micchādiṭṭhikassa.	939	
PA_tika-s04_01t:940_0	299. Sammā passati tāya, sayaṃ vā sammā passati, sammādassanamattameva vā tanti sammādiṭṭhi.	940	
PA_tika-s04_01t:940_1	Pañcavidhāyāti kammassakatājhānavipassanāmaggaphalavasena pañcavidhāya. Tattha jhānacittuppādapariyāpannaṃ	940	
PA_tika-s04_01t:940_2	ñāṇaṃ jhānasammādiṭṭhi, vipassanāñāṇaṃ vipassanāsammādiṭṭhi.	940	
PA_tika-s04_01t:941	302. Pañcasu khandhesu “nicca”ntiādinā pavatto anupāyamanasikāro.	94	
PA_tika-s04_01t:942_0	303. “Anicca”ntiādinā pavatto upāyamanasikāro. Yāva niyāmokkamanāti yāva micchattaniyāmokkamanā.	942	
PA_tika-s04_01t:942_1	Micchattaniyāmokkamananayo pana sāmaññaphalasuttavaṇṇanāyaṃ taṭṭīkāya ca vuttanayeneva veditabbo.	942	
PA_tika-s04_01t:943_0	304. Ayaṃ tividhā saggāvaraṇā ceva hotīti kammapathappattiyā mahāsāvajjabhāvato vuttaṃ.	943	
PA_tika-s04_01t:943_1	Saggāvaraṇāya hontiyā maggavibandhakabhāve vattabbameva natthīti vuttaṃ – “maggāvaraṇā	943	
PA_tika-s04_01t:943_2	cā”ti. “Sassato loko”tiādikā dasavatthukā antaggāhikā micchādiṭṭhi. Maggāvaraṇāva	943	
PA_tika-s04_01t:943_3	hoti viparītadassanabhāvato, na saggāvaraṇā akammapathapattitoti adhippāyo. Idaṃ	943	
PA_tika-s04_01t:943_4	pana vidhānaṃ paṭikkhipitvāti viparītadassanañca na maggāvaraṇañcāti viruddhametaṃ	943	
PA_tika-s04_01t:943_5	uddhammabhāvato. Tathā hi sati appahīnāya eva sakkāyadiṭṭhiyā maggādhigamena bhavitabbanti	943	
PA_tika-s04_01t:943_6	adhippāyena yathāvuttavidhānaṃ paṭikkhipitvā. “Na saggāvaraṇā”ti saggūpapattiyā avibandhakattaṃ	943	
PA_tika-s04_01t:943_7	vadantehi diṭṭhiyā saggāvahatāpi nāma anuññātā hotīti taṃ vādaṃ paṭikkhipantena “diṭṭhi	943	
PA_tika-s04_01t:943_8	nāma saggaṃ upanetuṃ samatthā nāma natthī”ti vuttaṃ. Kasmā? Ekantagarutarasāvajjabhāvato.	943	
PA_tika-s04_01t:943_9	Tenāha – “ekantaṃ nirayasmiṃyeva nimujjāpetī”tiādi.	943	
PA_tika-s04_01t:944_0	305. Vaṭṭaṃ viddhaṃsetīti maggasammādiṭṭhi kilesavaṭṭaṃ kammavaṭṭañca viddhaṃseti.	944	
PA_tika-s04_01t:944_1	Vipākavaṭṭaṃ kā nu viddhaṃseti nāma. Evaṃ pana attano kāraṇena viddhastabhavaṃ phalasammādiṭṭhi	944	
PA_tika-s04_01t:944_2	paṭibāhatīti vuttaṃ avasaradānato. Iccetaṃ kusalanti arahattaṃ pāpetuṃ sace sakkoti,	944	
PA_tika-s04_01t:944_3	evametaṃ vipassanāya paṭisandhianākaḍḍhanaṃ kusalaṃ anavajjaṃ. Satta bhave detīti	944	
PA_tika-s04_01t:944_4	sotāpattimaggassa paccayabhūtā vipassanāsammādiṭṭhi tassa puggalassa satta bhave	944	
PA_tika-s04_01t:944_5	deti. Evamayanti pañcavidhampi sammādiṭṭhiṃ sandhāya vuttaṃ. Tenāha – “lokiyalokuttarā	944	
PA_tika-s04_01t:944_6	sammādiṭṭhi kathitā”ti. Imasmiṃ panattheti “nāhaṃ, bhikkhave, aññaṃ ekadhammampi	944	
PA_tika-s04_01t:944_7	samanupassāmī”tiādinā vutte gatimaggasaṅkhāte atthe. “Sugatiṃ saggaṃ lokaṃ upapajjantī”ti	944	
PA_tika-s04_01t:944_8	vuttattā “lokikā bhavanipphādikāva veditabbā”ti vuttaṃ.	944	
PA_tika-s04_01t:945_0	306. Yathādiṭṭhīti atthabyāpanicchāyaṃ yathā-saddo, tena uttarapadatthappadhāno samāsoti	945	
PA_tika-s04_01t:945_1	āha – “yā yā diṭṭhī”ti. Tassā tassā anurūpanti taṃtaṃdiṭṭhianurūpanti attho. Samattanti	945	
PA_tika-s04_01t:945_2	anavasesaṃ. Tenāha – “paripuṇṇa”nti. Samādinnanti ādimajjhapariyosānesu samaṃ ekasadisaṃ	945	
PA_tika-s04_01t:945_3	katvā ādinnaṃ gahitaṃ anissaṭṭhaṃ. Tadetanti yadetaṃ “yañceva kāyakamma”ntiādinā	945	
PA_tika-s04_01t:945_4	vuttaṃ, tadetaṃ kāyakammaṃ. Yathādiṭṭhiyaṃ ṭhitakāyakammanti yā pana diṭṭhi “natthi	945	
PA_tika-s04_01t:945_5	tatonidānaṃ pāpa”ntiādinā pavattā, tassaṃ diṭṭhiyaṃ ṭhitakassa ṭhitamattassa anissaṭṭhassa	945	
PA_tika-s04_01t:945_6	taṃdiṭṭhikassa kāyakammaṃ. Diṭṭhisahajātaṃ kāyakammanti tassa yathādiṭṭhikassa paresaṃ	945	
PA_tika-s04_01t:945_7	hatthamuddādinā viññāpanakāle tāya diṭṭhiyā sahajātaṃ kāyakammaṃ. Na cettha vacīkammāsaṅkā	945	
PA_tika-s04_01t:945_8	uppādetabbā pāṇaghātādīnaṃyeva adhippetattā. Diṭṭhānulomikaṃ kāyakammanti yathā paresaṃ	945	
PA_tika-s04_01t:945_9	pākaṭaṃ hoti, evaṃ diṭṭhiyā anulomikaṃ katvā pavattitaṃ kāyakammaṃ. Tenāha – “samādinnaṃ	945	
PA_tika-s04_01t:945_10	gahitaṃ parāmaṭṭha”nti. Tatthātiādi suviññeyyameva. Eseva nayoti iminā yathāvuttāya	9451	
PA_tika-s04_01t:945_11	diṭṭhiyā ṭhitavacīkammaṃ, diṭṭhisahajātaṃ vacīkammaṃ, diṭṭhānulomikaṃ vacīkammanti	9451	
PA_tika-s04_01t:945_12	tividhaṃ hotīti evamādi atidisati. Micchādiṭṭhikassāti kammapathappattāya micchādiṭṭhiyā	9451	
PA_tika-s04_01t:945_13	micchādiṭṭhikassa. “Yāya kāyaci micchādiṭṭhiyā micchādiṭṭhikassa sato”ti apare.	9451	
PA_tika-s04_01t:946_0	Diṭṭhisahajātāti yathāvuttāya diṭṭhiyā sahajātā cetanā. Esa nayo sesapadesupi. Patthanāti	946	
PA_tika-s04_01t:946_1	“idaṃ nāma kareyya”nti taṇhāpatthanā. Cetanāpatthanānaṃ vasenāti yathāvuttadiṭṭhigatanissitacetasikanikāmanānaṃ	946	
PA_tika-s04_01t:946_2	vasena. Cittaṭṭhapanāti cittassa paṇidahanā. Phassādayoti cetanādiṭṭhitaṇhādivinimuttā	946	
PA_tika-s04_01t:946_3	phassādidhammā. Yasmā diṭṭhi pāpikā, tasmā tassa puggalassa sabbe te dhammā aniṭṭhāya…pe…	946	
PA_tika-s04_01t:946_4	saṃvattantīti yojanā. Purimassevāti tittakapadasseva. Tittakaṃ kaṭukanti ca ubhayaṃ	946	
PA_tika-s04_01t:946_5	idha aniṭṭhapariyāyaṃ daṭṭhabbaṃ “pacchā te kaṭukaṃ bhavissatī”tiādīsu viya.	946	
PA_tika-s04_01t:947	Amboyanti ambo ayaṃ. Tameva pūjanti tameva pubbe laddhaparisiñcanadānādipūjaṃ. Nivesareti pavisiṃsu. Asātasannivāsenāti amadhuranimbamūlasaṃsaggena.	94	
PA_tika-s04_01t:948_0	Taṃ pana paṭikkhipitvā…pe… vuttanti sabbāpi micchādiṭṭhi ekantasāvajjattā aniṭṭhāya	948	
PA_tika-s04_01t:948_1	dukkhāya saṃvattatīti adhippāyena vuttaṃ. Anantarasutteti dasamasutte. Yojetvā veditabbānīti	948	
PA_tika-s04_01t:948_2	navamasutte viya yojetvā veditabbāni. Cittaṭṭhapanāva patthanāti ettha paṇidhi cāti vattabbaṃ.	948	
PA_tika-s04_01t:949	Dutiyavaggavaṇṇanā niṭṭhitā.	94	
PA_tika-s04_01t:950	16. Ekadhammapāḷi	95	
PA_tika-s04_01t:951	(16) 3. Ekadhammapāḷi-tatiyavaggavaṇṇanā	95	
PA_tika-s04_01t:952_0	308. Tatiyassa paṭhame ayāthāvadiṭṭhikoti aniccādibhāvesu dhammesu niccātiādinā uppannadiṭṭhiko.	952	
PA_tika-s04_01t:952_1	Tenāha – “tāyeva micchādiṭṭhiyā viparītadassano”ti saddhammāti ettha santo pasattho	952	
PA_tika-s04_01t:952_2	sundaro dhammo, yo manussadhammotipi vuccati. Tato hi micchādiṭṭhiko paraṃ vuṭṭhāpeyya,	952	
PA_tika-s04_01t:952_3	na ariyadhammato. Tenāha – “dasakusalakammapathadhammato”ti. Evarūpāti iminā pāthikaputtādike saṅgaṇhāti.	952	
PA_tika-s04_01t:953	309. Sabbaññubodhisattoti sabbaññubhāgī bodhisatto. Ādi-saddena pūritapāramikā paccekabodhisattā ekaccasāvakabodhisattā ca saṅgayhanti.	95	
PA_tika-s04_01t:954_0	310. Paramāti mahāsāvajjabhāvena paramā, ukkaṃsagatāti attho. Tesanti ānantariyakammānaṃ.	954	
PA_tika-s04_01t:954_1	Paricchedoti vipākavasena pariyosānaṃ. Vaṭṭassa mūlaṃ, tato taṃsamaṅgīpuggalo vaṭṭassa	954	
PA_tika-s04_01t:954_2	khāṇūti vuccati. Tenāha – “tāyā”tiādi. Tañce gāhaṃ na vissajjeti, tassa punapi tabbhāvāvahattā	954	
PA_tika-s04_01t:954_3	vuttaṃ – “bhavato vuṭṭhānaṃ natthī”ti, na pana sabbaso vuṭṭhānassa abhāvato. Yādise	954	
PA_tika-s04_01t:954_4	hi paccaye paṭicca ayaṃ taṃ dassanaṃ okkanto puna kadāci tappaṭipakkhe paccaye paṭicca	954	
PA_tika-s04_01t:954_5	tato sīsukkhipanamassa na hotīti na vattabbaṃ. Akusalañhi nāmetaṃ abalaṃ dubbalaṃ,	954	
PA_tika-s04_01t:954_6	na kusalaṃ viya mahābalaṃ. Aññathā sammattaniyāmo viya micchattaniyāmopi accantiko	954	
PA_tika-s04_01t:954_7	siyā, na ca micchattaniyāmo accantiko. Teneva papañcasūdaniyaṃ –	954	
PA_tika-s04_01t:955	“Kiṃ panesa ekasmiṃyeva attabhāve niyato hoti, udāhu aññasmimpīti? Ekasmiṃyeva niyato, āsevanavasena bhavantarepi taṃ diṭṭhiṃ roceti evā”ti –	95	
PA_tika-s04_01t:956	Vuttaṃ. Tatoyeva ca sumaṅgalavilāsiniyampi vuttaṃ –	95	
PA_tika-s04_01t:957_0	“Ye vā pana tesaṃ laddhiṃ gahetvā rattiṭṭhāne divāṭṭhāne nisinnā sajjhāyanti vīmaṃsanti,	957	
PA_tika-s04_01t:957_1	tesaṃ ‘karoto na karīyati pāpaṃ, natthi hetu, natthi paccayo, mato ucchijjatī’ti	957	
PA_tika-s04_01t:957_2	tasmiṃ ārammaṇe micchāsati santiṭṭhati, cittaṃ ekaggaṃ hoti, javanāni javanti. Paṭhamajavane	957	
PA_tika-s04_01t:957_3	satekicchā honti, tathā dutiyādīsu. Sattame buddhānampi atekicchā anivattino ariṭṭhakaṇṭakasadisā,	957	
PA_tika-s04_01t:957_4	tattha koci ekaṃ dassanaṃ okkamati, koci dve, koci tīṇipi, ekasmiṃ okkantepi dvīsu	957	
PA_tika-s04_01t:957_5	tīsu okkantesupi niyatamicchādiṭṭhikova hoti. Patto saggamaggāvaraṇañceva mokkhamaggāvaraṇañca,	957	
PA_tika-s04_01t:957_6	abhabbo tassattabhāvassa anantaraṃ saggampi gantuṃ, pageva mokkhaṃ, vaṭṭakhāṇu nāmesa	957	
PA_tika-s04_01t:957_7	satto pathavigopako, yebhuyyena evarūpassa bhavato vuṭṭhānaṃ natthī”ti.	957	
PA_tika-s04_01t:958_0	Piṭṭhicakkavāḷeti jhāyamānacakkavāḷassa parato ekasmiṃ okāse. Yaṃ jhāyamānānaṃ ajjhāyamānānañca	958	
PA_tika-s04_01t:958_1	cakkavāḷānamantaraṃ, yattha lokantarikanirayasamaññā, tādise ekasmiṃ okāse. Paccatiyevāti	958	
PA_tika-s04_01t:958_2	cakkavāḷe jhāyamāne ajjhāyamānepi attano kammabalena paccatiyeva.	958	
PA_tika-s04_01t:959_0	311. Catutthe “mā khalī”ti vacanaṃ upādāya evaṃladdhanāmoti taṃ kira sakaddamāya	959	
PA_tika-s04_01t:959_1	bhūmiyā telaghaṭaṃ gahetvā gacchantaṃ, “tāta, mā khalī”ti sāmiko āha. So pamādena	959	
PA_tika-s04_01t:959_2	khalitvā patitvā sāmikassa bhayena palāyituṃ āraddho. Sāmiko upadhāvitvā sāṭakakaṇṇe	959	
PA_tika-s04_01t:959_3	aggahesi. So sāṭakaṃ chaḍḍetvā acelako hutvā palāto paṇṇena vā tiṇena vā paṭicchādetumpi	959	
PA_tika-s04_01t:959_4	ajānanto jātarūpeneva ekaṃ gāmaṃ pāvisi. Manussā taṃ disvā “ayaṃ samaṇo arahā appiccho,	959	
PA_tika-s04_01t:959_5	natthi iminā sadiso”ti pūvabhattādīni gahetvā upasaṅkamitvā “mayhaṃ sāṭakaṃ anivatthabhāvena	959	
PA_tika-s04_01t:959_6	idaṃ uppanna”nti tato paṭṭhāya sāṭakaṃ labhitvāpi na nivāsesi, tadeva ca pabbajjaṃ	959	
PA_tika-s04_01t:959_7	aggahesi. Tassa santike aññepi aññepīti pañcasatā manussā pabbajiṃsu. Taṃ sandhāyetaṃ	959	
PA_tika-s04_01t:959_8	vuttaṃ – “mā khalīti vacanaṃ upādāya evaṃladdhanāmo titthakaro”ti.	959	
PA_tika-s04_01t:960_0	Samāgataṭṭhāneti dvinnaṃ nadīnaṃ udakappavāhassa sannipātaṭṭhāne. Dvinnaṃ udakānanti	960	
PA_tika-s04_01t:960_1	dvinnaṃ udakappavāhānaṃ. Yathāvuttaṭṭhāne macchaggahaṇatthaṃ khipitabbato khippaṃ,	960	
PA_tika-s04_01t:960_2	kuminaṃ, tadeva idha khippanti vuttaṃ. Tenāha – “kumina”nti. Ucchūhīti udakaucchūhi.	960	
PA_tika-s04_01t:960_3	Tucchapuriso ariyadhammābhāvato. Jhānamattampi hi tassa nattheva, kuto ariyamaggo.	960	
PA_tika-s04_01t:960_4	Manussakhippaṃ maññeti manussā patitvā byasanappattiatthaṃ oṭṭitaṃ kuminaṃ viya.	960	
PA_tika-s04_01t:960_5	Tenāha – “mahājanassā”tiādi.	960	
PA_tika-s04_01t:961_0	312. Pañcamādīsu bāhirakasāsananti avisesena vuttaṃ – tassa sabbassapi aniyyānikattā	961	
PA_tika-s04_01t:961_1	satthupaṭiññassapi asabbaññubhāvato. Tenāha – “tattha hī”tiādi. Gaṇoti sāvakagaṇo.	961	
PA_tika-s04_01t:961_2	Tathābhāvāyāti ācariyena vuttākāratāya samaṅgibhāvatthaṃ. Jaṅghasatanti bahū aneke	961	
PA_tika-s04_01t:961_3	satte. Samakameva akusalaṃ pāpuṇātīti tesaṃ sabbesaṃ ekajjhaṃ samādapanepi tesaṃ	961	
PA_tika-s04_01t:961_4	akusalena samakameva akusalaṃ pāpuṇāti ekajjhaṃ bahūnaṃ samādapanepi tathā ussahanassa	961	
PA_tika-s04_01t:961_5	balavabhāvato. Visuṃ visuṃ samādapane vattabbameva natthi. Yathā hi dhammacariyāyaṃ	961	
PA_tika-s04_01t:961_6	samakamevāti vattabbā kalyāṇamittatā, evaṃ adhammacariyāyaṃ akalyāṇamittatāti.	961	
PA_tika-s04_01t:962_0	313. Suṭṭhu akkhāteti ekantato niyyānikabhāvena akkhāte. Satthā ca sabbaññū hotīti	962	
PA_tika-s04_01t:962_1	asabbaññuno niyyānikabhāvena kathetuṃ asakkuṇeyyattā. Dhammo ca svākkhāto sammāsambuddhappaveditattā.	962	
PA_tika-s04_01t:962_2	Gaṇo ca suppaṭipanno satthārā suvinītattā. Samādapako hītiādi suppaṭipattiyā nidassanaṃ daṭṭhabbaṃ.	962	
PA_tika-s04_01t:963_0	314. Pamāṇaṃ jānitabbanti “ayaṃ ettakena yāpeti, imassa ettakaṃ dātuṃ yutta”nti evaṃ	963	
PA_tika-s04_01t:963_1	pamāṇaṃ jānitabbaṃ. Atireke…pe… nibbānasampatti vā natthi durakkhātattā dhammassa.	963	
PA_tika-s04_01t:963_2	Tassāti paṭiggāhakassa. Appicchapaṭipadā nāma natthi durakkhāte dhammavinayeti adhippāyo.	963	
PA_tika-s04_01t:964_0	315. Dāyakassa vaso nāma uḷāruḷāratābhedo ajjhāsayo. Deyyadhammassa pana thokabahutāva	964	
PA_tika-s04_01t:964_1	deyyadhammassa vaso nāma. Attano thāmoti yāpanappamāṇaṃ. Yadi hītiādi “katha”ntiādinā	964	
PA_tika-s04_01t:964_2	saṅkhepato vuttassa atthassa vivaraṇaṃ. Anuppannassāti anuppanno assa puggalassa.	964	
PA_tika-s04_01t:964_3	Cakkhubhūto hotīti mahājanassa cakkhu viya hoti. Sāsanaṃ ciraṭṭhititaṃ karotīti anuppannalābhuppādanena	964	
PA_tika-s04_01t:964_4	mahājanassa pasāduppādanena ca ciraṭṭhitikaṃ karoti.	964	
PA_tika-s04_01t:965_0	Kuṭumbariyavihāreti kuṭumbariyagāmasannissitavihāre. Bhuñjanatthāyāti tasmiṃyeva	965	
PA_tika-s04_01t:965_1	gehe nisīditvā bhuñjanatthāya. Gahetvā gamanatthāyāti gehato bahi gahetvā gamanatthāya.	965	
PA_tika-s04_01t:965_2	Dhurabhattānīti niccabhattāni. Cūḷupaṭṭhākanti veyyāvaccakaraṃ. Vīmaṃsitvāti yathā	965	
PA_tika-s04_01t:965_3	uddissa kataṃ na hoti, evaṃ vīmaṃsitvā. Mahājano appiccho bhavituṃ maññatīti mahājano	965	
PA_tika-s04_01t:965_4	sayaṃ appiccho bhavituṃ maññati diṭṭhānugatiṃ āpajjanena. Mahājanassāti bahujanassa.	965	
PA_tika-s04_01t:965_5	Avattharitvāti vitthārikaṃ katvā.	965	
PA_tika-s04_01t:966_0	316. Pañcātapatappanaṃ catūsu passesu aggisantāpassa upari sūriyasantāpassa ca tappanaṃ,	966	
PA_tika-s04_01t:966_1	tañca kho gimhakāle. Chinnappapātapabbatasikharato patanaṃ maruppapātapatanaṃ. Pubbaṇhādīsu	966	
PA_tika-s04_01t:966_2	ādiccābhimukhāvaṭṭanaṃ ādiccānuparivattanaṃ.	966	
PA_tika-s04_01t:967	317. Ayampīti svākkhāte dhammavinaye kusītopi. Sāmaññanti tapacaraṇaṃ. Dupparāmaṭṭhanti micchācaritaṃ saṃkiliṭṭhaṃ. Nirayāyupakaḍḍhatīti nirayadukkhāya naṃ kaḍḍhati.	96	
PA_tika-s04_01t:968	318. Vuttappakāreti pañcātapatappanādike vuttappakāre.	96	
PA_tika-s04_01t:969	319. Evanti vuttappakārāya cittappasādavhayasuppaṭipattiyā. Tena samaṇadhammakaraṇasukhañca saṅgaṇhāti.	96	
PA_tika-s04_01t:970_0	320. Navakanipāteti imasmiṃyeva aṅguttaranikāye vakkhamānaṃ navakanipātaṃ sandhāyāha.	970	
PA_tika-s04_01t:970_1	Nava puggalāti sattakkhattuparamakolaṃkolādayo nava puggalā. Sabbatthāti imasmiṃ	970	
PA_tika-s04_01t:970_2	sutte vuttāvasiṭṭhesu sabbesu suttesu.	970	
PA_tika-s04_01t:971	Tatiyavaggavaṇṇanā niṭṭhitā.	97	
PA_tika-s04_01t:972	16. Ekadhammapāḷi	97	
PA_tika-s04_01t:973	(16) 4. Ekadhammapāḷi-catutthavaggavaṇṇanā	97	
PA_tika-s04_01t:974_0	322. Catutthassa paṭhame saññāṇabhūtāti upalakkhaṇabhūtā. Pañcadasayojanāvaṭṭakkhandhāti	974	
PA_tika-s04_01t:974_1	pañcadasayojanakkhandhaparikkhepā. Yathā cāti ca-saddena kadambarukkhādīnaṃ kappaṭṭhāyibhāvaṃ	974	
PA_tika-s04_01t:974_2	viya yojanasatubbedhādibhāvaṃ samuccinoti, na pana jambuyā jambudīpassa viya tehi	974	
PA_tika-s04_01t:974_3	aparagoyānādīnaṃ saññāṇabhāvaṃ. Rāmaṇeyyakanti ramaṇīyabhāvaṃ. Sesapadesūti vanarāmaṇeyyakādipadesu.	974	
PA_tika-s04_01t:974_4	Uggataṃ kūlaṃ ussitabhāvo etassāti ukkūlaṃ, vigataṃ apagataṃ kūlaṃ etassāti vikūlanti	974	
PA_tika-s04_01t:974_5	āha – “unnataṭṭhānaṃ ninnaṭṭhāna”nti ca. Nandiyāvaṭṭamacchapiṭṭhenevāti kujjakakulisakamacchasaṅghātapiṭṭheneva.	974	
PA_tika-s04_01t:975_0	323. Dutiyādīsu cattāro apāyā aññatra manussehīti adhippetā, na devā aññatra manussehīti	975	
PA_tika-s04_01t:975_1	hīnāya jātiyā adhippetattā. Upādāyupādāyāpi majjhimadeso labbhati, yattha gati bhikkhūnaṃ	975	
PA_tika-s04_01t:975_2	bhikkhunīnaṃ upāsakānaṃ upāsikānaṃ aññesampi kammavādikiriyavādiviññujātikānaṃ, yo	975	
PA_tika-s04_01t:975_3	patirūpadesoti vuccati. Tenāha – “sakalopi hī”tiādi.	975	
PA_tika-s04_01t:976	324. Eḷāti doso. Tenāha – “niddosamukhāti attho”ti.	97	
PA_tika-s04_01t:977	326. Tathāgatassa guṇe jānitvā cakkhunāpi dassanaṃ dassanameva, ajānitvā pana dassanaṃ tiracchānagatānampi hotiyevāti āha – “ye tathāgatassa guṇe jānitvā”tiādi.	97	
PA_tika-s04_01t:978	327. Pakāsetvā kathitanti saccāni pakāsetvā kathitaṃ.	97	
PA_tika-s04_01t:979	328. Sutānaṃ dhammānaṃ asammoso dhāraṇanti āha – “dhārentīti na pammussantī”ti.	97	
PA_tika-s04_01t:980_0	329. Atthānatthaṃ upaparikkhantīti “ayaṃ imissā pāḷiyā attho, ayaṃ na attho”ti atthānatthaṃ	980	
PA_tika-s04_01t:980_1	upaparikkhanti. Anatthaparihārena hi atthaggahaṇaṃ yathā adhammaparivajjanena dhammappaṭipatti.	980	
PA_tika-s04_01t:981	330. Anulomapaṭipadanti nibbānassa anulomikaṃ paṭipadaṃ.	98	
PA_tika-s04_01t:982	331. Saṃvegajanakesu kāraṇesūti saṃvegajanakesu jātiādīsu kāraṇesu. Saṃvejanīyesu ṭhānesu sahottappañāṇaṃ saṃvego.	98	
PA_tika-s04_01t:983	332. Upāyenāti yena upāyena vaṭṭūpacchedo, tena upāyena. Padhānavīriyaṃ karontīti sammappadhānasaṅkhātaṃ vīriyaṃ karonti uppādenti.	98	
PA_tika-s04_01t:984	333. Vavassajīyanti vissajjīyanti ettha saṅkhārāti vavassaggo, asaṅkhatā dhātūti āha – “vavassaggo vuccati nibbāna”nti.	98	
PA_tika-s04_01t:985_0	334. Uttamannānanti uttamānaṃ pañcannaṃ bhojanānaṃ. Uttamarasānanti uttamānaṃ rasānaṃ.	985	
PA_tika-s04_01t:985_1	Uñchācārenāti uñchācariyāya kassaci apariggahabhūtassa kiñci ayācitvā gahaṇaṃ uñchācāro.	985	
PA_tika-s04_01t:985_2	Ettha cātiādinā annādīnaṃ aggabhāvo nāma manāpaparamo icchitakkhaṇalābho, na tesaṃ	985	
PA_tika-s04_01t:985_3	lābhitāmattanti dasseti. Paṭilabhantīti denti paṇītabhāvena. Bhattassa ekapātīti	985	
PA_tika-s04_01t:985_4	ekapātipūraṃ bhattaṃ. Idaṃ kiṃ nāmāti “idaṃ annaggarasaggaṃ nāma hoti, na hotī”ti	985	
PA_tika-s04_01t:985_5	pucchati. Uñchena kapālābhatenāti missakabhattena. Yāpenteti yāpanasīsena yāpanahetuṃ	985	
PA_tika-s04_01t:985_6	bhattaṃ vadati. Upādāya aggarasaṃ nāmāti taṃ taṃ upādāyupādāya annaggarasaggaṃ daṭṭhabbanti	985	
PA_tika-s04_01t:985_7	dasseti. Cakkavattiāhārato hi cātumahārājikānaṃ āhāro aggoti evaṃ yāva paranimmitavasavattidevā netabbaṃ.	985	
PA_tika-s04_01t:986_0	335. Attharaso nāma cattāri sāmaññaphalāni “ariyamaggānaṃ phalabhūto raso”ti katvā.	986	
PA_tika-s04_01t:986_1	Dhammaraso nāma cattāro maggā “sāmaññaphalassa hetubhūto raso”ti katvā vimuttiraso	986	
PA_tika-s04_01t:986_2	nāma amataṃ nibbānaṃ “sabbasaṅkhārasamatho”ti katvā.	986	
PA_tika-s04_01t:987	Catutthavaggavaṇṇanā niṭṭhitā.	98	
PA_tika-s04_01t:988	Jambudīpapeyyālo niṭṭhito.	98	
PA_tika-s04_01t:989	17. Pasādakaradhammavaggavaṇṇanā	98	
PA_tika-s04_01t:990_0	366. Addhamidanti sandhivasena pāḷiyaṃ rassaṃ katvā vuttaṃ, ma-kāro padasandhikaroti	990	
PA_tika-s04_01t:990_1	āha – “addhā ida”nti. Ekaṃso esāti ekaṃso hetu esa lābhānaṃ. Pāpakaṃ nāmāti appakampi	990	
PA_tika-s04_01t:990_2	pāpaṃ nāma byattaṃ ekaṃsena na karoti. Tathassāti tathā sammāpaṭipajjamānassa assa.	990	
PA_tika-s04_01t:990_3	Āraññikattaṃ…pe… tecīvarikattanti imesaṃ dhutadhammānaṃ gahaṇeneva itaresampi taṃsabhāgānaṃ	990	
PA_tika-s04_01t:990_4	gahitabhāvo daṭṭhabbo. Thāvarappattabhāvoti sāsane thirabhāvappatti therabhāvo. Ākappassa	990	
PA_tika-s04_01t:990_5	sampattīti “añño me ākappo karaṇīyo”ti evaṃ vuttassa ākappassa sampatti. Kolaputtīti	990	
PA_tika-s04_01t:990_6	kolaputtiyanti āha – “kulaputtabhāvo”ti. Sampannarūpatāti upadhisampadā. Vacanakiriyāyāti	990	
PA_tika-s04_01t:990_7	vacanappayogassa madhurabhāvo mañjussaratā. Tenassa lābho uppajjatīti idaṃ na lābhuppādanūpāyadassanaparaṃ,	990	
PA_tika-s04_01t:990_8	atha kho evaṃ sammāpaṭipajjamānassa anicchantasseva lābho uppajjatīti lābhassa abyabhicārahetudassanaparaṃ	990	
PA_tika-s04_01t:990_9	daṭṭhabbaṃ. Yathāha –	990	
PA_tika-s04_01t:991	“Ākaṅkheyya ce, bhikkhave, bhikkhu lābhī assaṃ cīvarapiṇḍapātasenāsanagilānappaccayabhesajjaparikkhārānanti, sīlesvevassa paripūrakārī”ti.	99	
PA_tika-s04_01t:992	Pasādakaradhammavaggavaṇṇanā niṭṭhitā.	99	
PA_tika-s04_01t:993	18. Aparaaccharāsaṅghātavaggavaṇṇanā	99	
PA_tika-s04_01t:994_0	382. Idampi suttanti ettha pi-saddo heṭṭhā vuttacūḷaccharāsaṅghātasuttaṃ sampiṇḍeti.	994	
PA_tika-s04_01t:994_1	Cūḷaccharāsaṅghātasutte appanaṃ appattāya mettāya tāvamahanto vipāko dassito, kimaṅgaṃ	994	
PA_tika-s04_01t:994_2	pana imissā appanāppattāya mettāyāti dassetuṃ – “appanāppattāya hī”tiādimāha. Vipākakathāyeva	994	
PA_tika-s04_01t:994_3	natthīti vipāke kathāyeva natthi, ayameva vā pāṭho. Gaṇanānupubbatāti gaṇanānupubbatāya.	994	
PA_tika-s04_01t:994_4	Paṭhamaṃ uppannantipi paṭhamaṃ, paṭhamaṃ samāpajjatīti idaṃ pana na ekantalakkhaṇaṃ.	994	
PA_tika-s04_01t:994_5	Ciṇṇavasībhāvo hi aṭṭhasamāpattilābhī ādito paṭṭhāya matthakaṃ pāpentopi samāpajjituṃ	994	
PA_tika-s04_01t:994_6	sakkoti, matthakato paṭṭhāya ādiṃ pāpentopi, antarantarā okkantopi samāpajjituṃ sakkoti	994	
PA_tika-s04_01t:994_7	eva. Pubbuppattiyaṭṭhena pana paṭhamaṃ nāma hoti. Vibhaṅgeti jhānavibhaṅge. Vipassanaṃ	994	
PA_tika-s04_01t:994_8	kayiramānaṃ lakkhaṇūpanijjhānakiccaṃ maggena sijjhati taggatasammohaviddhaṃsanato.	994	
PA_tika-s04_01t:994_9	Apica vipassanāya lakkhaṇūpanijjhānaṃ maggena uppannena sijjhati itarathā parivattanato,	994	
PA_tika-s04_01t:994_10	tasmā maggo lakkhaṇūpanijjhānaṃ, na aniccādilakkhaṇānaṃ ārammaṇakaraṇato. Yathā phalaṃ	9941	
PA_tika-s04_01t:994_11	nibbānassa asaṅkhatalakkhaṇaṃ ārammaṇakaraṇavasena upanijjhāyati, evaṃ maggopi. Evampissa	9941	
PA_tika-s04_01t:994_12	lakkhaṇūpanijjhānataṃ veditabbaṃ. Vattabbameva natthi arittajjhānatāya. Sesaṃ visesaṃ,	9941	
PA_tika-s04_01t:994_13	arittajjhānā evāti attho.	9941	
PA_tika-s04_01t:995_0	386-387. Hitapharaṇanti sattesu hitānurūpaṃ jhānassa pharitvā pavattanaṃ. Cetopaṭipakkhato	995	
PA_tika-s04_01t:995_1	vimuccati etāyāti cetovimutti, appanāppattā mettā. Tenāha – “idhā”tiādi. Eseva nayoti	995	
PA_tika-s04_01t:995_2	iminā karuṇādīnampi appanāppattataṃ atidisati. Vaṭṭaṃ honti kammavaṭṭabhāvato. Vaṭṭapādā	995	
PA_tika-s04_01t:995_3	hontīti vipākavaṭṭassa kāraṇaṃ honti.	995	
PA_tika-s04_01t:996_0	390. Ajjhattaparikammavasenāti attano kesādīsu parikammakaraṇavasena. Aṭṭhārasavidheti	996	
PA_tika-s04_01t:996_1	aṭṭhārasappabhede. Kāyeti rūpakāye. Rūpakāyo hi idha aṅgapaccaṅgānaṃ kesādīnañca	996	
PA_tika-s04_01t:996_2	dhammānaṃ samūhaṭṭhena hatthikāyarathakāyādayo viya kāyoti adhippeto. Samūhavisayatāya	996	
PA_tika-s04_01t:996_3	cassa kāyasaddassa samudāyūpādanatāya ca asubhākārassa “kāye”ti ekavacanaṃ. Tathā	996	
PA_tika-s04_01t:996_4	ārammaṇādivibhāgena anekabhedabhinnampi cittaṃ cittabhāvasāmaññena ekajjhaṃ gahetvā	996	
PA_tika-s04_01t:996_5	“citte”ti ekavacanaṃ kataṃ. Kāyānupassīti imassa atthaṃ dassetuṃ – “tameva kāyaṃ	996	
PA_tika-s04_01t:996_6	paññāya anupassanto”ti āha. Tameva kāyanti ca avadhāraṇena vedanādianupassanaṃ nivatteti.	996	
PA_tika-s04_01t:996_7	Tena ca puna kāyaggahaṇassa payojanaṃ sūcitanti daṭṭhabbaṃ. “Kāye”ti hi vatvāpi puna	996	
PA_tika-s04_01t:996_8	“kāyānupassī”ti dutiyaṃ kāyaggahaṇaṃ asammissato vavatthānaghanavinibbhogādidassanatthaṃ	996	
PA_tika-s04_01t:996_9	kataṃ. Tena vedanādayopi ettha sitā, ettha paṭibaddhāti kāyavedanādianupassanappasaṅgepi	996	
PA_tika-s04_01t:996_10	āpanne na kāye vedanānupassī cittānupassī dhammānupassī vā. Atha kho kāyānupassīyevāti	9961	
PA_tika-s04_01t:996_11	kāyasaṅkhātavatthusmiṃ kāyānupassanākārasseva dassanena asammissato vavatthānaṃ dassitaṃ	9961	
PA_tika-s04_01t:996_12	hoti. Tathā na kāye aṅgapaccaṅgavinimuttaekadhammānupassī, nāpi kesalomādivinimuttaitthipurisānupassī.	9961	
PA_tika-s04_01t:996_13	Yopi cettha kesalomādiko bhūtupādāyasamūhasaṅkhāto kāyo, katthapi na bhūtupādāyavinimuttaekadhammānupassī,	9961	
PA_tika-s04_01t:996_14	atha kho rathasambhārānupassako viya aṅgapaccaṅgasamūhānupassī, nāgarāvayavānupassako	9961	
PA_tika-s04_01t:996_15	viya kesalomādisamūhānupassī, kadalikkhandhapattavaṭṭivinibbhujjako rittamuṭṭhiviniveṭhako	9961	
PA_tika-s04_01t:996_16	viya ca bhūtupādāyasamūhānupassīyevāti nānappakārato samūhavaseneva kāyasaṅkhātassa	9961	
PA_tika-s04_01t:996_17	vatthuno dassanena ghanavinibbhogo dassito hoti. Na hettha yathāvuttasamūhavinimutto	9961	
PA_tika-s04_01t:996_18	kāyo vā itthī vā puriso vā añño vā koci dhammo dissati, yathāvuttadhammasamūhamatteyeva	9961	
PA_tika-s04_01t:996_19	pana tathā tathā sattā micchābhinivesaṃ karonti.	9961	
PA_tika-s04_01t:997_0	Aṭṭhārasavidhenāti aṭṭhārasavidhā. Satipaṭṭhānabhāvakassāti satipaṭṭhānabhāvaṃ bhāventassa.	997	
PA_tika-s04_01t:997_1	Tīsu bhavesu kilese ātapetīti ātāpo, vīriyassetaṃ nāmaṃ. Yadipi hi kilesānaṃ pahānaṃ	997	
PA_tika-s04_01t:997_2	ātāpananti, taṃ sammādiṭṭhiādīnampi attheva. Ātapasaddo viya pana ātāpasaddopi vīriyeva	997	
PA_tika-s04_01t:997_3	niruḷho. Atha vā paṭipakkhappahāne sampayuttadhammānaṃ abbhussahanavasena pavattamānassa	997	
PA_tika-s04_01t:997_4	vīriyassa sātisayaṃ tadātāpananti vīriyameva tathā vuccati, na aññadhammā, tasmā	997	
PA_tika-s04_01t:997_5	ātāpoti vīriyassa nāmaṃ, so assa atthīti ātāpī. Ayañca īkāro pasaṃsāya atisayassa	997	
PA_tika-s04_01t:997_6	vā dīpakoti ātāpiggahaṇena sammappadhānasamaṅgitaṃ dasseti. Tenevāha – “ātāpīti…pe…	997	
PA_tika-s04_01t:997_7	vīriyena vīriyavā”ti. Sampajānoti sampajaññasaṅkhātena ñāṇena samannāgato. Tenāha	997	
PA_tika-s04_01t:997_8	– “aṭṭhārasavidhena…pe… sammā pajānanto”ti. Ayaṃ panettha vacanattho – sammā samantato	997	
PA_tika-s04_01t:997_9	sāmañca pajānanto sampajāno, asammissato vavatthāne aññadhammānupassitābhāvena sammā	997	
PA_tika-s04_01t:997_10	aviparītaṃ sabbākārappajānena samantato uparūparivisesāvahabhāvena pavattiyā sammā pajānantoti attho.	9971	
PA_tika-s04_01t:998_0	Kāyo ca idha lujjanappalujjanaṭṭhena lokoti adhippetoti āha – “tasmiṃyeva kāyasaṅkhāte	998	
PA_tika-s04_01t:998_1	loke”ti. Pañcakāmaguṇikataṇhanti rūpādīsu pañcasu kāmaguṇesu pavattamānaṃ taṇhaṃ.	998	
PA_tika-s04_01t:998_2	Yasmā panettha abhijjhāgahaṇena kāmacchando, domanassaggahaṇena byāpādo saṅgahaṃ	998	
PA_tika-s04_01t:998_3	gacchati, tasmā nīvaraṇapariyāpannabalavadhammadvayadassanena nīvaraṇappahānaṃ vuttaṃ	998	
PA_tika-s04_01t:998_4	hotīti veditabbaṃ. Visesena cettha abhijjhāvinayena kāyasampattimūlakassa anurodhassa,	998	
PA_tika-s04_01t:998_5	domanassavinayena kāyavipattimūlakassa virodhassa, abhijjhāvinayena ca kāye abhiratiyā,	998	
PA_tika-s04_01t:998_6	domanassavinayena kāyabhāvanāya anabhiratiyā, abhijjhāvinayena kāye abhūtānaṃ subhasukhabhāvādīnaṃ	998	
PA_tika-s04_01t:998_7	pakkhepassa, domanassavinayena kāye bhūtānaṃ asubhāsukhabhāvādīnaṃ apanayanassa ca	998	
PA_tika-s04_01t:998_8	pahānaṃ vuttaṃ. Tena yogāvacarassa yogānubhāvo yogasamatthatā ca dīpitā hoti. Yogānubhāvo	998	
PA_tika-s04_01t:998_9	hi esa, yadidaṃ anurodhavirodhavippamutto aratiratisaho abhūtapakkhepabhūtāpanayanavirahito	998	
PA_tika-s04_01t:998_10	ca hoti. Anurodhavirodhavippamutto cesa aratiratisaho abhūtaṃ apakkhipanto bhūtañca	9981	
PA_tika-s04_01t:998_11	anapanento yogasamattho hotīti. Suddharūpasammasanameva kathitanti kevalaṃ kāyānupassanābhāvato vuttaṃ.	9981	
PA_tika-s04_01t:999_0	Sukhādibhedāsu vedanāsūti sukhadukkhaadukkhamasukhasāmisanirāmisabhedāsu vedanāsu.	999	
PA_tika-s04_01t:999_1	Tattha sukhayatīti sukhā, sampayuttadhamme kāyañca laddhassāde karotīti attho. Suṭṭhu	999	
PA_tika-s04_01t:999_2	vā khādati, khanati vā kāyikaṃ cetasikañca ābādhanti sukhā, sukaraṃ okāsadānaṃ etissāti	999	
PA_tika-s04_01t:999_3	vā sukhā. Dukkhayatīti dukkhā, sampayuttadhamme kāyañca pīḷeti vibādhatīti attho.	999	
PA_tika-s04_01t:999_4	Duṭṭhu vā khādati, khanati vā kāyikaṃ cetasikañca sātanti dukkhā, dukkaraṃ okāsadānaṃ	999	
PA_tika-s04_01t:999_5	etissāti vā dukkhā. Dukkhasukhappaṭikkhepena adukkhamasukhāti upekkhā vuttā. Vediyati	999	
PA_tika-s04_01t:999_6	ārammaṇarasaṃ anubhavatīti vedanā. Vediyamānoti anubhavamāno. Sukhaṃ vedanaṃ vediyāmīti	999	
PA_tika-s04_01t:999_7	pajānātīti kāyikaṃ vā cetasikaṃ vā sukhaṃ vedanaṃ vediyamāno “ahaṃ sukhaṃ vedanaṃ	999	
PA_tika-s04_01t:999_8	vediyāmī”ti pajānātīti attho. Tattha kāmaṃ uttānaseyyakāpi dārakā thaññapivanādikāle	999	
PA_tika-s04_01t:999_9	sukhaṃ vedanaṃ vediyamānā “sukhaṃ vedanaṃ vediyāmā”ti pajānanti, na panetaṃ evarūpaṃ	999	
PA_tika-s04_01t:999_10	pajānanaṃ sandhāya vuttaṃ. Evarūpañhi jānanaṃ sattupaladdhiṃ na jahati, attasaññaṃ	9991	
PA_tika-s04_01t:999_11	na ugghāṭeti, kammaṭṭhānaṃ vā satipaṭṭhānabhāvanā vā na hoti. Imassa pana bhikkhuno	9991	
PA_tika-s04_01t:999_12	jānanaṃ sattupaladdhiṃ jahati, attasaññaṃ ugghāṭeti, kammaṭṭhānañceva satipaṭṭhānabhāvanā	9991	
PA_tika-s04_01t:999_13	ca hoti. Idañhi “ko vediyati, tassa vedanā, kiṃ kāraṇā vedanā”ti evaṃ sampajānantassa	9991	
PA_tika-s04_01t:999_14	vediyanaṃ sandhāya vuttaṃ.	9991	
PA_tika-s04_01t:1000_0	Tattha ko vediyatīti? Na koci satto vā puggalo vā vediyati. Kassa vedanāti? Na kassaci	1000	
PA_tika-s04_01t:1000_1	sattassa vā puggalassa vā vedanā. Kiṃ kāraṇā vedanāti? Vatthuārammaṇā ca panassa	1000	
PA_tika-s04_01t:1000_2	vedanāti. Tasmā esa evaṃ pajānāti “taṃ taṃ sukhādīnaṃ vatthubhūtaṃ rūpādiṃ ārammaṇaṃ	1000	
PA_tika-s04_01t:1000_3	katvā vedanāva vediyati, taṃ pana vedanāpavattiṃ upādāya ‘ahaṃ vediyāmī’ti vohāramattaṃ	1000	
PA_tika-s04_01t:1000_4	hotī”ti. Evaṃ “sukhādīnaṃ vatthubhūtaṃ rūpādiṃ ārammaṇaṃ katvā vedanāva vediyatī”ti	1000	
PA_tika-s04_01t:1000_5	sallakkhento esa “sukhaṃ vedanaṃ vediyāmī”ti pajānātīti veditabbo.	1000	
PA_tika-s04_01t:1001_0	Atha vā sukhaṃ vedanaṃ vediyāmīti pajānātīti sukhavedanākkhaṇe dukkhāya vedanāya	1001	
PA_tika-s04_01t:1001_1	abhāvato sukhaṃ vedanaṃ vediyamāno “sukhaṃ vedanaṃyeva vediyāmī”ti pajānāti. Tena	1001	
PA_tika-s04_01t:1001_2	yā pubbe bhūtapubbā dukkhā vedanā, tassā idāni abhāvato imissā ca sukhāya vedanāya	1001	
PA_tika-s04_01t:1001_3	ito paraṃ paṭhamaṃ abhāvato “vedanā nāma aniccā addhuvā vipariṇāmadhammā”ti itiha	1001	
PA_tika-s04_01t:1001_4	tattha sampajāno hoti. Dukkhaṃ vedanaṃ vediyāmīti pajānātītiādīsupi eseva nayo.	1001	
PA_tika-s04_01t:1002_0	Sāmisaṃ vā sukhantiādīsu yasmā kilesehi āmasitabbato āmisā nāma pañca kāmaguṇā. Ārammaṇakaraṇavasena	1002	
PA_tika-s04_01t:1002_1	saha āmisehīti sāmisā, tasmā sāmisā sukhā nāma pañcakāmaguṇāmisanissitā chasu dvāresu	1002	
PA_tika-s04_01t:1002_2	uppannā chagehassitā somanassavedanā. Sāmisā dukkhā nāma chagehassitā domanassavedanā.	1002	
PA_tika-s04_01t:1002_3	Sā ca chasu dvāresu “iṭṭhārammaṇaṃ nānubhavissāmi nānubhavāmī”ti vitakkayato uppannā	1002	
PA_tika-s04_01t:1002_4	kāmaguṇanissitā domanassavedanā veditabbā. Nirāmisā sukhā nāma chanekkhammassitā	1002	
PA_tika-s04_01t:1002_5	somanassavedanā. Sā ca chasu dvāresu iṭṭhārammaṇe āpāthagate aniccādivasena vipassanaṃ	1002	
PA_tika-s04_01t:1002_6	paṭṭhapetvā ussukkāpetuṃ sakkontassa “ussakkitā me vipassanā”ti somanassajātassa	1002	
PA_tika-s04_01t:1002_7	uppannā somanassavedanā daṭṭhabbā.	1002	
PA_tika-s04_01t:1003_0	Nirāmisā dukkhā nāma chanekkhammassitā domanassavedanā. Sā pana chasu dvāresu iṭṭhārammaṇe	1003	
PA_tika-s04_01t:1003_1	āpāthagate anuttaravimokkhasaṅkhātaariyaphaladhammesu pihaṃ paṭṭhapetvā tadadhigamāya	1003	
PA_tika-s04_01t:1003_2	aniccādivasena vipassanaṃ paṭṭhapetvā ussukkāpetuṃ asakkontassa “imampi pakkhaṃ imampi	1003	
PA_tika-s04_01t:1003_3	māsaṃ imampi saṃvaccharaṃ vipassanaṃ ussukkāpetvā ariyabhūmiṃ pāpuṇituṃ nāsakkhi”nti	1003	
PA_tika-s04_01t:1003_4	anusocato uppannā domanassavedanā.	1003	
PA_tika-s04_01t:1004_0	Sāmisā adukkhamasukhā nāma chagehassitā upekkhāvedanā. Sā ca chasu dvāresu iṭṭhārammaṇe	1004	
PA_tika-s04_01t:1004_1	āpāthagate guḷapiṇḍake nilīnamakkhikā viya rūpādīni anuvattamānā tattheva laggā laggitā	1004	
PA_tika-s04_01t:1004_2	hutvā uppannā kāmaguṇanissitā upekkhāvedanā. Nirāmisā adukkhamasukhā nāma chanekkhammassitā	1004	
PA_tika-s04_01t:1004_3	upekkhāvedanā. Sā pana chasu dvāresu iṭṭhādiārammaṇe āpāthagate iṭṭhe arajjantassa,	1004	
PA_tika-s04_01t:1004_4	aniṭṭhe adussantassa, asamapekkhanena amuyhantassa uppannā vipassanāñāṇasampayuttā	1004	
PA_tika-s04_01t:1004_5	upekkhāvedanā. Evaṃ vuttanti mahāsatipaṭṭhānasutte vuttaṃ. Sāva vedanā veditabbāti	1004	
PA_tika-s04_01t:1004_6	lujjanappalujjanaṭṭhena sā vedanā “loko”ti veditabbā.	1004	
PA_tika-s04_01t:1005_0	Evaṃ vitthāriteti “sarāgaṃ vā cittaṃ sarāgaṃ cittanti pajānāti, vītarāgaṃ vā cittaṃ…pe…	1005	
PA_tika-s04_01t:1005_1	sadosaṃ vā cittaṃ, vītadosaṃ vā cittaṃ, samohaṃ vā cittaṃ, vītamohaṃ vā cittaṃ, saṃkhittaṃ	1005	
PA_tika-s04_01t:1005_2	vā cittaṃ, vikkhittaṃ vā cittaṃ, mahaggataṃ vā cittaṃ, amahaggataṃ vā cittaṃ, sauttaraṃ	1005	
PA_tika-s04_01t:1005_3	vā cittaṃ, anuttaraṃ vā cittaṃ, samāhitaṃ vā cittaṃ, asamāhitaṃ vā cittaṃ, vimuttaṃ	1005	
PA_tika-s04_01t:1005_4	vā cittaṃ, avimuttaṃ vā cittanti pajānātī”ti evaṃ satipaṭṭhānasutte vitthāretvā dassite soḷasavidhe citte.	1005	
PA_tika-s04_01t:1006_0	Tattha sarāganti aṭṭhavidhaṃ lobhasahagataṃ. Vītarāganti lokiyakusalābyākataṃ. Idaṃ	1006	
PA_tika-s04_01t:1006_1	pana yasmā sammasanaṃ na dhammasamodhānaṃ, tasmā idha ekapadepi lokuttaraṃ na labbhati.	1006	
PA_tika-s04_01t:1006_2	Sesāni cattāri akusalacittāni neva purimapadaṃ, na pacchimapadaṃ bhajanti. Sadosanti	1006	
PA_tika-s04_01t:1006_3	duvidhaṃ domanassasahagataṃ. Vītadosanti lokiyakusalābyākataṃ. Sesāni dasa akusalacittāni	1006	
PA_tika-s04_01t:1006_4	neva purimapadaṃ, na pacchimapadaṃ bhajanti. Samohanti vicikicchāsahagatañceva uddhaccasahagatañcāti	1006	
PA_tika-s04_01t:1006_5	duvidhaṃ. Yasmā pana moho sabbākusalesu uppajjati, tasmā sesānipi idha vattantiyeva.	1006	
PA_tika-s04_01t:1006_6	Imasmiññeva hi duke dvādasākusalacittāni pariyādinnānīti. Vītamohanti lokiyakusalābyākataṃ.	1006	
PA_tika-s04_01t:1007_0	Saṃkhittanti thinamiddhānupatitaṃ. Etañhi saṅkucitacittaṃ nāma ārammaṇe saṅkocavasena	1007	
PA_tika-s04_01t:1007_1	pavattanato. Vikkhittanti uddhaccasahagataṃ. Etañhi pasaṭacittaṃ nāma ārammaṇe savisesaṃ	1007	
PA_tika-s04_01t:1007_2	vikkhepavasena visaṭabhāvena pavattanato. Mahaggatanti rūpāvacaraṃ arūpāvacarañca.	1007	
PA_tika-s04_01t:1007_3	Amahaggatanti kāmāvacaraṃ. Sauttaranti kāmāvacaraṃ. Anuttaranti rūpāvacaraṃ arūpāvacarañca.	1007	
PA_tika-s04_01t:1007_4	Tatrāpi sauttaraṃ rūpāvacaraṃ, anuttaraṃ arūpāvacarameva. Samāhitanti yassa appanāsamādhi	1007	
PA_tika-s04_01t:1007_5	vā upacārasamādhi vā atthi. Asamāhitanti ubhayasamādhivirahitaṃ. Vimuttanti tadaṅgavikkhambhanavimuttīhi	1007	
PA_tika-s04_01t:1007_6	vimuttaṃ. Avimuttanti ubhayavimuttirahitaṃ. Samucchedappaṭippassaddhinissaraṇavimuttīnaṃ	1007	
PA_tika-s04_01t:1007_7	pana idha okāsova natthi, okāsābhāvo ca sammasanacārassa adhippetattā veditabbo.	1007	
PA_tika-s04_01t:1008_0	Upādānassa khandhā upādānakkhandhā, upādānassa paccayabhūtā dhammapuñjā dhammarāsayoti	1008	
PA_tika-s04_01t:1008_1	attho. Upādānehi ārammaṇakaraṇādivasena upādātabbā vā khandhā upādānakkhandhā. Cha	1008	
PA_tika-s04_01t:1008_2	ajjhattikabāhirāyatanānīti cakkhu sotaṃ ghānaṃ jivhā kāyo manoti imāni cha ajjhattikāyatanāni	1008	
PA_tika-s04_01t:1008_3	ceva, rūpaṃ saddo gandho raso phoṭṭhabbo dhammāti imāni cha bāhirāyatanāni ca. Ettha	1008	
PA_tika-s04_01t:1008_4	pana lokuttaradhammā na gahetabbā sammasanacārassa adhippetattā. Satta sambojjhaṅgāti	1008	
PA_tika-s04_01t:1008_5	satisambojjhaṅgādayo satta sambojjhaṅgā. Satiādayo hi sambodhissa, sambodhiyā vā	1008	
PA_tika-s04_01t:1008_6	aṅgāti sambojjhaṅgā. Tathā hi sambujjhati āraddhavipassakato paṭṭhāya yogāvacaroti	1008	
PA_tika-s04_01t:1008_7	sambodhi, yāya vā so satiādikāya sattadhammasāmaggiyā sambujjhati, kilesaniddāto	1008	
PA_tika-s04_01t:1008_8	uṭṭhāti, saccāni vā paṭivijjhati, sā dhammasāmaggī sambodhi, tassa sambodhissa, tassā	1008	
PA_tika-s04_01t:1008_9	vā sambodhiyā aṅgāti sambojjhaṅgā.	1008	
PA_tika-s04_01t:1009_0	Cattāri ariyasaccānīti “dukkhaṃ dukkhasamudayo dukkhanirodho dukkhanirodhagāminipaṭipadā”ti	1009	
PA_tika-s04_01t:1009_1	evaṃ vuttāni cattāri ariyasaccāni. Tattha purimāni dve saccāni vaṭṭaṃ pavattihetubhāvato.	1009	
PA_tika-s04_01t:1009_2	Pacchimāni vivaṭṭaṃ nivaṭṭatadadhigamūpāyabhāvato. Tesu bhikkhuno vaṭṭe kammaṭṭhānābhiniveso	1009	
PA_tika-s04_01t:1009_3	hoti sarūpato pariggahasambhavato. Vivaṭṭe natthi abhiniveso avisayattā avisayatte	1009	
PA_tika-s04_01t:1009_4	ca payojanābhāvato. Pañcadhā vuttesūti satipaṭṭhānasutte vuttesu. Suddhaarūpasammasanamevāti	1009	
PA_tika-s04_01t:1009_5	rūpena amissitattā kevalaṃ arūpasammasanameva. Khandhāyatanasaccakoṭṭhāsānaṃ pañcakkhandhasaṅgahato	1009	
PA_tika-s04_01t:1009_6	“rūpārūpasammasana”nti vuttaṃ. Pubbabhāgiyānampi satipaṭṭhānānaṃ saṅgahitattā “lokiyalokuttaramissakāneva kathitānī”ti āha.	1009	
PA_tika-s04_01t:1010_0	394. Anibbattānanti ajātānaṃ. Payogaṃ parakkamanti ettha bhusaṃ yogo payogo, payogova	1010	
PA_tika-s04_01t:1010_1	parakkamo, payogasaṅkhātaṃ parakkamanti attho. Cittaṃ ukkhipatīti kosajjapakkhe patituṃ	1010	
PA_tika-s04_01t:1010_2	apadānavasena ukkhipati. Padhānavīriyanti sammappadhānalakkhaṇappattavīriyaṃ. Lokiyāti	1010	
PA_tika-s04_01t:1010_3	lokiyasammappadhānakathā. Sabbapubbabhāgeti sabbamaggānaṃ pubbabhāge. Kassapasaṃyuttapariyāyenāti	1010	
PA_tika-s04_01t:1010_4	kassapasaṃyutte āgatasuttena “uppannā me pāpakā akusalā dhammā appahīyamānā anatthāya	1010	
PA_tika-s04_01t:1010_5	saṃvatteyyu”nti āgatattā. Sā lokiyāti veditabbā.	1010	
PA_tika-s04_01t:1011_0	Samathavipassanāvāti avadhāraṇena maggaṃ nivattetvā tassa nivattane kāraṇaṃ dassento,	1011	
PA_tika-s04_01t:1011_1	“maggo panā”tiādimāha. Sakiṃ uppajjitvāti idaṃ bhūtakathanamattaṃ. Niruddhassa puna	1011	
PA_tika-s04_01t:1011_2	anuppajjanato “na koci guṇo”ti āsaṅkeyyāti āha – “so hī”tiādi. Anantarameva yathā	1011	
PA_tika-s04_01t:1011_3	phalaṃ uppajjati, tathā pavattiyevassa paccayadānaṃ. Purimasmimpīti “anuppannā me	1011	
PA_tika-s04_01t:1011_4	kusalā dhammā uppajjamānā anatthāya saṃvatteyyu”nti etthapi. Vuttanti porāṇaṭṭhakathāyaṃ.	1011	
PA_tika-s04_01t:1011_5	Taṃ pana tathāvuttavacanaṃ na yuttaṃ dutiyasmiṃ viya purimasmiṃ maggassa aggahaṇe	1011	
PA_tika-s04_01t:1011_6	kāraṇābhāvato. Purimasmiṃ aggahite magge anuppajjamāno maggo anatthāya saṃvatteyyāti	1011	
PA_tika-s04_01t:1011_7	āpajjeyya, na cetaṃ yuttaṃ āpajjamāne tasmiṃ padhānatthasambhavato. Catukiccasādhanavasenāti	1011	
PA_tika-s04_01t:1011_8	anuppannākusalānuppādanādicatukiccasādhanavasena.	1011	
PA_tika-s04_01t:1012_0	Vuttanayenāti “asamudācāravasena vā ananubhūtārammaṇavasena vā”tiādinā vuttanayena.	1012	
PA_tika-s04_01t:1012_1	Vijjamānāti dharamānasabhāvā. Khaṇattayapariyāpannattā uppādādisamaṅgino vattamānabhāvena	1012	
PA_tika-s04_01t:1012_2	uppannaṃ vattamānuppannaṃ. Tañhi uppādato paṭṭhāya yāva bhaṅgā uddhaṃ pannaṃ pattanti	1012	
PA_tika-s04_01t:1012_3	nippariyāyato “uppanna”nti vuccati. Anubhavitvā bhavitvā ca vigataṃ bhutvāvigataṃ.	1012	
PA_tika-s04_01t:1012_4	Anubhavanabhavanāni hi bhavanasāmaññena bhutvā-saddena vuttāni. Sāmaññameva hi upasaggena	1012	
PA_tika-s04_01t:1012_5	visesīyati. Idha vipākānubhavanavasena tadārammaṇaṃ avipakkavipākassa sabbathā avigatattā	1012	
PA_tika-s04_01t:1012_6	bhavitvāvigatamattavasena kammañca “bhutvāvigatuppanna”nti vuttaṃ. Na aṭṭhasāliniyaṃ	1012	
PA_tika-s04_01t:1012_7	viya rajjanādivasena anubhūtāpagataṃ javanaṃ uppajjitvā niruddhatāvasena bhūtāpagatañca	1012	
PA_tika-s04_01t:1012_8	saṅkhataṃ bhūtāpagatuppannanti. Tasmā idha okāsakatuppannaṃ vipākameva vadati, na	1012	
PA_tika-s04_01t:1012_9	tattha viya kammampi. Aṭṭhasāliniyañhi bhūtāvigatuppannaṃ okāsakatuppannañca aññathā	1012	
PA_tika-s04_01t:1012_10	dassitaṃ. Vuttañhi tattha –	10121	
PA_tika-s04_01t:1013_0	“Ārammaṇarasaṃ anubhavitvā niruddhaṃ anubhūtāpagatasaṅkhātaṃ kusalākusalaṃ, upādādittayaṃ	1013	
PA_tika-s04_01t:1013_1	anuppatvā niruddhaṃ bhūtāpagatasaṅkhātaṃ sesasaṅkhatañca bhūtāpagatuppannaṃ nāma.	1013	
PA_tika-s04_01t:1013_2	‘Yānissa tāni pubbe katāni kammānī’ti evamādinā nayena vuttaṃ kammaṃ atītampi samānaṃ	1013	
PA_tika-s04_01t:1013_3	aññaṃ vipākaṃ paṭibāhitvā attano vipākassokāsaṃ katvā ṭhitattā, tathākatokāsañca	1013	
PA_tika-s04_01t:1013_4	vipākaṃ anuppannampi samānaṃ evaṃ kate okāse ekantena uppajjanato okāsakatuppannaṃ nāmā”ti.	1013	
PA_tika-s04_01t:1014	Idha pana sammohavinodaniyaṃ vuttanayeneva bhutvāvigatuppannaṃ okāsakatuppannañca dassitaṃ. Vuttañhi, sammohavinodaniyaṃ –	101	
PA_tika-s04_01t:1015_0	“Kamme pana jahite ārammaṇarasaṃ anubhavitvā niruddho vipāko bhutvāvigataṃ nāma.	1015	
PA_tika-s04_01t:1015_1	Kammaṃ uppajjitvā niruddhaṃ bhutvāvigataṃ nāma. Tadubhayampi bhutvāvigatuppannanti	1015	
PA_tika-s04_01t:1015_2	saṅkhyaṃ gacchati. Kusalākusalaṃ kammaṃ aññakammassa vipākaṃ paṭibāhitvā attano vipākassa	1015	
PA_tika-s04_01t:1015_3	okāsaṃ karoti. Evaṃ kate okāse vipāko uppajjamāno okāsakaraṇato paṭṭhāya uppannoti	1015	
PA_tika-s04_01t:1015_4	vuccati. Idaṃ okāsakatuppannaṃ nāmā”ti.	1015	
PA_tika-s04_01t:1016_0	Tattha aṭṭhasāliniyā ayamadhippāyo – “satipi sabbesampi cittuppādānaṃ saṃvedayitasabhāvā	1016	
PA_tika-s04_01t:1016_1	ārammaṇānubhavane savipallāse pana santāne cittābhisaṅkhāravasena pavattito abyākatehi	1016	
PA_tika-s04_01t:1016_2	visiṭṭho kusalākusalānaṃ sātisayo visayānubhavanākāro. Yathā vikappaggāhavasena rāgādīhi	1016	
PA_tika-s04_01t:1016_3	tabbipakkhehi ca akusalaṃ kusalañca nippariyāyato ārammaṇarasaṃ anubhavati, na tathā	1016	
PA_tika-s04_01t:1016_4	vipāko kammavegakkhittattā, nāpi kiriyā ahetukānaṃ atidubbalatāya, sahetukānañca	1016	
PA_tika-s04_01t:1016_5	khīṇakilesassa chaḷaṅgupekkhāvato uppajjamānānaṃ atisantavuttittā, tasmā rajjanādivasena	1016	
PA_tika-s04_01t:1016_6	ārammaṇarasānubhavanaṃ sātisayanti akusalaṃ kusalañca uppajjitvā niruddhatāsāmaññena	1016	
PA_tika-s04_01t:1016_7	sesasaṅkhatañca bhūtāpagata”nti vuttaṃ. Sammohavinodaniyā pana vipākānubhavanavasena	1016	
PA_tika-s04_01t:1016_8	tadārammaṇaṃ avipakkapākassa sabbathā avigatattā bhavitvāvigatamattavasena kammañca	1016	
PA_tika-s04_01t:1016_9	bhutvāpagatanti vuttaṃ. Teneva tattha okāsakatuppannanti vipākamevāha, na kammampi,	1016	
PA_tika-s04_01t:1016_10	tasmā idhāpi sammohavinodaniyaṃ vuttanayeneva bhutvāpagatuppannaṃ okāsakatuppannañca	10161	
PA_tika-s04_01t:1016_11	vibhattanti daṭṭhabbaṃ.	10161	
PA_tika-s04_01t:1017_0	Pañcakkhandhā pana vipassanāya bhūmi nāmāti sammasanassa ṭhānabhāvato vuttaṃ. Tesūti	1017	
PA_tika-s04_01t:1017_1	atītādibhedesu. Anusayitakilesāti appahīnā maggena pahātabbā adhippetā. Tenāha –	1017	
PA_tika-s04_01t:1017_2	“atītā vā…pe… na vattabbā”ti. Hontu tāva “atītā”ti vā “paccuppannā”ti vā na vattabbā,	1017	
PA_tika-s04_01t:1017_3	“anāgatā”ti pana kasmā na vattabbā, nanu kāraṇalābhe uppajjanārahā appahīnaṭṭhena	1017	
PA_tika-s04_01t:1017_4	thāmagatā kilesā anusayāti vuccantīti? Saccametaṃ, anāgatabhāvopi nesaṃ na paricchinno	1017	
PA_tika-s04_01t:1017_5	itarānāgatakkhandhānaṃ viyāti “anāgatā vāti na vattabbā”ti vuttaṃ. Yadi hi nesaṃ	1017	
PA_tika-s04_01t:1017_6	paricchinno anāgatabhāvo siyā, tato “paccuppannā, atītā”ti ca vattabbā siyuṃ, paccayasamavāye	1017	
PA_tika-s04_01t:1017_7	pana uppajjanārahataṃ upādāya anāgatavohāro tattha veditabbo.	1017	
PA_tika-s04_01t:1018_0	Idaṃ bhūmiladdhuppannaṃ nāmāti idaṃ yathāvuttaṃ kilesajātaṃ appahīnaṭṭhena bhūmiladdhuppannaṃ	1018	
PA_tika-s04_01t:1018_1	nāma kāraṇalābhe sati vijjamānakiccakaraṇato. Tāsu tāsu bhūmisūti manussadevādiattabhāvasaṅkhātesu	1018	
PA_tika-s04_01t:1018_2	upādānakkhandhesu. Ārammaṇakaraṇavasena hi bhavanti ettha kilesāti bhūmiyo, upādānakkhandhā.	1018	
PA_tika-s04_01t:1018_3	Asamugghātagatāti tasmiṃ tasmiṃ santāne anuppattidhammataṃ anāpāditatāya samugghātaṃ	1018	
PA_tika-s04_01t:1018_4	samucchedaṃ na gatāti asamugghātagatā. Bhūmiladdhuppannaṃ nāmāti ettha laddhabhūmikaṃ	1018	
PA_tika-s04_01t:1018_5	bhūmiladdhanti vuttaṃ aggiāhito viya. Okāsakatuppannasaddepi ca aṭṭhasāliniyaṃ āgatanayena	1018	
PA_tika-s04_01t:1018_6	okāso kato etena kusalākusalakammena, okāso kato etassa vipākassāti ca duvidhatthepi	1018	
PA_tika-s04_01t:1018_7	evameva katasaddassa paranipāto veditabbo. Idha pana okāsakatuppannasaddena vipākasseva	1018	
PA_tika-s04_01t:1018_8	gahitattā “okāso kato etassa vipākassā”ti evaṃ viggaho daṭṭhabbo.	1018	
PA_tika-s04_01t:1019_0	Khaṇattayasamaṅgitāya samudācārappattaṃ samudācāruppannaṃ. Tenāha – “sampati vattamānaṃyevā”ti.	1019	
PA_tika-s04_01t:1019_1	Ārammaṇaṃ adhiggayha daḷhaṃ gahetvā pavattaṃ ārammaṇādhiggahituppannaṃ. Vikkhambhanappahānavasena	1019	
PA_tika-s04_01t:1019_2	appahīnā avikkhambhitā. Samucchedappahānavasena appahīnā asamugghātitā. Nimittaggāhavasena	1019	
PA_tika-s04_01t:1019_3	ārammaṇassa adhiggahitattā taṃ ārammaṇaṃ anussaritānussaritakkhaṇe kilesuppattihetubhāvena	1019	
PA_tika-s04_01t:1019_4	upatiṭṭhanato adhiggahitameva nāmaṃ hotīti āha – “ārammaṇassa adhiggahitattā”ti.	1019	
PA_tika-s04_01t:1019_5	Ettha ca āhaṭakhīrarukkho viya nimittaggāhavasena adhiggahitaṃ ārammaṇaṃ, anāhaṭakhīrarukkho	1019	
PA_tika-s04_01t:1019_6	viya avikkhambhitatāya antogatakilesaārammaṇaṃ daṭṭhabbaṃ. Nimittaggāhikā avikkhambhitakilesā	1019	
PA_tika-s04_01t:1019_7	vā puggalā vā āhaṭānāhaṭakhīrarukkhasadisā. Purimanayenevāti avikkhambhituppanne	1019	
PA_tika-s04_01t:1019_8	vuttanayeneva. Vitthāretabbanti “imasmiṃ nāma ṭhāne nuppajjissantī”ti na vattabbā.	1019	
PA_tika-s04_01t:1019_9	Kasmā? Asamugghātitattā. Yathā kiṃ? Yathā sace khīrarukkhaṃ kuṭhāriyā āhaneyyuṃ,	1019	
PA_tika-s04_01t:1019_10	imasmiṃ nāma ṭhāne khīraṃ na nikkhameyyāti na vattabbaṃ, evaṃ. Idaṃ asamugghātituppannaṃ	10191	
PA_tika-s04_01t:1019_11	nāmāti evaṃ yojetvā vitthāretabbaṃ.	10191	
PA_tika-s04_01t:1020_0	Imesu uppannesūti yathāvuttesu aṭṭhasu uppannesu. Idaṃ na maggavajjhaṃ appahātabbavatthuttā.	1020	
PA_tika-s04_01t:1020_1	Maggavajjhaṃ maggena paheyyavatthuttā. Rattoti rāgena samannāgato. Esa nayo duṭṭho	1020	
PA_tika-s04_01t:1020_2	mūḷhoti etthāpi. Vinibaddhoti mānasaṃyojanena virūpaṃ nibandhito. Parāmaṭṭhoti diṭṭhiparāmāsena	1020	
PA_tika-s04_01t:1020_3	dhammasabhāvaṃ atikkamma parato āmaṭṭho. Aniṭṭhaṅgatoti niṭṭhaṃ agato, saṃsayāpannoti	1020	
PA_tika-s04_01t:1020_4	attho. Thāmagatoti anusayavasena daḷhataṃ upagato. Yuganaddhāti pahātabbappahāyakayuge	1020	
PA_tika-s04_01t:1020_5	naddhā viya vattanakā ekakālikattā. Saṃkilesikāti saṃkilesadhammasahitā.	1020	
PA_tika-s04_01t:1021_0	Pāḷiyanti paṭisambhidāpāḷiyaṃ. Tikālikesupi kilesesu vāyāmābhāvadassanatthaṃ ajātaphalataruṇarukkho	1021	
PA_tika-s04_01t:1021_1	pāḷiyaṃ nidassito, aṭṭhakathāyaṃ pana jāto satto asamudāhaṭakileso nāma natthīti	1021	
PA_tika-s04_01t:1021_2	“jātaphalarukkhena dīpetabba”nti vatvā tamatthaṃ vivarituṃ “yathā hī”tiādi vuttaṃ.	1021	
PA_tika-s04_01t:1021_3	Atha vā maggena pahīnakilesānameva atītādibhedena tidhā navattabbataṃ pākaṭaṃ kātuṃ	1021	
PA_tika-s04_01t:1021_4	ajātaphalarukkho upamāvasena pāḷiyaṃ ābhato, atītādīnaṃ appahīnatādassanatthampi	1021	
PA_tika-s04_01t:1021_5	“jātaphalarukkhena dīpetabba”nti aṭṭhakathāyaṃ vuttaṃ. Tattha yathā acchinne rukkhe	1021	
PA_tika-s04_01t:1021_6	nibbattanārahāni phalāni chinne anuppajjamānāni kadāci sasabhāvāni ahesuṃ, honti,	1021	
PA_tika-s04_01t:1021_7	bhavissanti vāti atītādibhāvena na vattabbāni, evaṃ maggena pahīnakilesā ca daṭṭhabbā	1021	
PA_tika-s04_01t:1021_8	magge anuppanne uppattirahānaṃ uppanne sabbena sabbaṃ abhāvato. Yathā ca chede asati	1021	
PA_tika-s04_01t:1021_9	phalāni uppajjissantīti chedanassa sātthakatā, evaṃ maggabhāvanāya ca sātthakatā	1021	
PA_tika-s04_01t:1021_10	yojetabbā. Nāpi na pajahatīti uppajjanārahānaṃ pajahanato vuttaṃ. Uppajjitvāti lakkhaṇe	10211	
PA_tika-s04_01t:1021_11	tvā-saddo. Maggassa uppajjanakiriyāya hi samudayappahānanibbānasachikaraṇakiriyā	10211	
PA_tika-s04_01t:1021_12	viya khandhānaṃ parijānanakiriyā lakkhīyati.	10211	
PA_tika-s04_01t:1022_0	Tepi pajahatiyevāti ye tehi kilesehi janetabbā upādinnakkhandhā, tepi pajahatiyeva	1022	
PA_tika-s04_01t:1022_1	tannimittassa abhisaṅkhāraviññāṇassa nirodhanato. Tenāha – “vuttampi ceta”ntiādi.	1022	
PA_tika-s04_01t:1022_2	Abhisaṅkhāraviññāṇassa nirodhenāti kammaviññāṇassa anuppattidhammatāpādanena. Etthāti	1022	
PA_tika-s04_01t:1022_3	etasmiṃ sotāpattimaggañāṇe hetubhūte. Eteti nāmarūpasaññitā saṅkhārā. Sabbabhavehi	1022	
PA_tika-s04_01t:1022_4	vuṭṭhātiyevātipi vadantīti arahattamaggo sabbabhavehi vuṭṭhātiyevāti vadanti taduppattito	1022	
PA_tika-s04_01t:1022_5	uddhaṃ bhavūpapattiyā kilesassapi abhāvato.	1022	
PA_tika-s04_01t:1023_0	Ekacittakkhaṇikattā maggassāti adhippāyena “kathaṃ anuppannānaṃ…pe… ṭhitiyā bhāvanā	1023	
PA_tika-s04_01t:1023_1	hotī”ti pucchati. Maggappavattiyāyeva ubhayakiccasiddhito āha – “maggappavattiyāyevā”ti.	1023	
PA_tika-s04_01t:1023_2	Maggo hītiādinā tamatthaṃ vivarati. Anuppanno nāma vuccati, tasmā tassa bhāvanā anuppannānaṃ	1023	
PA_tika-s04_01t:1023_3	uppādāya bhāvanā vuttāti yojetabbā. Vattuṃ vaṭṭatīti yāvatā maggassa pavattiyeva	1023	
PA_tika-s04_01t:1023_4	ṭhiti, tattakāneva nibbattitalokuttarāni.	1023	
PA_tika-s04_01t:1024_0	398-401. Kattukamyatāchandaṃ adhipatiṃ karitvā paṭiladdhasamādhi chandasamādhīti	1024	
PA_tika-s04_01t:1024_1	āha – “chandaṃ nissāya pavatto samādhi chandasamādhī”ti padhānasaṅkhārāti catukiccasādhakassa	1024	
PA_tika-s04_01t:1024_2	sammappadhānavīriyassetaṃ adhivacanaṃ. Tenāha – “padhānabhūtā saṅkhārā padhānasaṅkhārā”ti.	1024	
PA_tika-s04_01t:1024_3	Tattha padhānabhūtāti vīriyabhūtā. Saṅkhatasaṅkhārādinivattanatthaṃ padhānaggahaṇanti.	1024	
PA_tika-s04_01t:1024_4	Atha vā taṃ taṃ visesaṃ saṅkharotīti saṅkhāro, sabbaṃ vīriyaṃ. Tattha catukiccasādhakato	1024	
PA_tika-s04_01t:1024_5	sesanivattanatthaṃ padhānaggahaṇanti, padhānabhūtā seṭṭhabhūtāti attho. Catubbidhassa	1024	
PA_tika-s04_01t:1024_6	pana vīriyassa adhippetattā bahuvacananiddeso kato. Tehi dhammehīti chandasamādhinā	1024	
PA_tika-s04_01t:1024_7	padhānasaṅkhārehi ca. Iddhipādanti ettha ijjhatīti iddhi, samijjhati nipphajjatīti	1024	
PA_tika-s04_01t:1024_8	attho. Ijjhanti vā etāya sattā iddhā vuddhā ukkaṃsagatā hontītipi iddhi. Paṭhamenatthena	1024	
PA_tika-s04_01t:1024_9	iddhi eva pādo iddhipādo, iddhikoṭṭhāsoti attho. Dutiyenatthena iddhiyā pādoti iddhipādo,	1024	
PA_tika-s04_01t:1024_10	pādoti patiṭṭhā, adhigamūpāyoti attho. Tena hi yasmā uparūparivisesasaṅkhātaṃ iddhiṃ	10241	
PA_tika-s04_01t:1024_11	pajjanti pāpuṇanti, tasmā pādoti vuccati. Tenāha – “iddhiyā pādaṃ, iddhibhūtaṃ vā	10241	
PA_tika-s04_01t:1024_12	pādaṃ iddhipāda”nti.	10241	
PA_tika-s04_01t:1025_0	Atha vā iddhipādanti nipphattipariyāyena ijjhanaṭṭhena, ijjhanti etāya sattā iddhā	1025	
PA_tika-s04_01t:1025_1	vuddhā ukkaṃsagatā hontīti iminā vā pariyāyena iddhīti saṅkhaṃ gatānaṃ upacārajjhānādikusalacittasampayuttānaṃ	1025	
PA_tika-s04_01t:1025_2	chandasamādhipadhānasaṅkhārānaṃ adhiṭṭhānaṭṭhena pādabhūtaṃ sesacittacetasikarāsinti	1025	
PA_tika-s04_01t:1025_3	attho. Teneva iddhipādavibhaṅge “iddhipādoti tathābhūtassa vedanākkhandho…pe… viññāṇakkhandho”ti	1025	
PA_tika-s04_01t:1025_4	vuttaṃ. Sā eva ca tathāvuttā iddhi yasmā heṭṭhimā heṭṭhimā uparimāya uparimāya tayo	1025	
PA_tika-s04_01t:1025_5	chandasamādhippadhānasaṅkhārā pādabhūtā adhiṭṭhānabhūtā, tasmā vuttaṃ “iddhibhūtaṃ	1025	
PA_tika-s04_01t:1025_6	vā pāda”nti. Tathā heṭṭhā dhammā iddhipi honti iddhipādāpi, sesā pana sampayuttakā	1025	
PA_tika-s04_01t:1025_7	cattāro khandhā iddhipādāyeva. Vīriyacittavīmaṃsāsamādhippadhānasaṅkhārasaṅkhātāpi	1025	
PA_tika-s04_01t:1025_8	tayo tayo dhammā iddhipi honti iddhipādāpi, sesā pana sampayuttakā cattāro khandhā iddhipādāyeva.	1025	
PA_tika-s04_01t:1026_0	Apica pubbabhāgo pubbabhāgo iddhipādo nāma, paṭilābho paṭilābho iddhi nāmāti veditabbā.	1026	
PA_tika-s04_01t:1026_1	Ayamattho upacārena vā vipassanāya vā dīpetabbo. Paṭhamajjhānaparikammañhi iddhipādo	1026	
PA_tika-s04_01t:1026_2	nāma, paṭhamajjhānaṃ iddhi nāma. Dutiyajhāna… tatiyajhāna… catutthajhāna… ākāsānañcāyatana…	1026	
PA_tika-s04_01t:1026_3	viññāṇañcāyatana… ākiñcaññāyatana… nevasaññānāsaññāyatanaparikammaṃ iddhipādo nāma,	1026	
PA_tika-s04_01t:1026_4	nevasaññānāsaññāyatanaṃ iddhi nāma. Sotāpattimaggassa vipassanā iddhipādo nāma, sotāpattimaggo	1026	
PA_tika-s04_01t:1026_5	iddhi nāma. Sakadāgāmi-anāgāmi-arahattamaggassa vipassanā iddhipādo nāma, arahattamaggo	1026	
PA_tika-s04_01t:1026_6	iddhi nāma. Paṭilābhenapi dīpetuṃ vaṭṭatiyeva. Paṭhamajjhānañhi iddhipādo nāma, dutiyajjhānaṃ	1026	
PA_tika-s04_01t:1026_7	iddhi nāma. Dutiyajjhānaṃ iddhipādo nāma, tatiyajjhānaṃ iddhi nāma…pe… anāgāmimaggo	1026	
PA_tika-s04_01t:1026_8	iddhipādo nāma, arahattamaggo iddhi nāma.	1026	
PA_tika-s04_01t:1027_0	Sesesupīti vīriyasamādhiādīsupi. Tattha hi vīriyaṃ, cittaṃ, vīmaṃsaṃ adhipatiṃ karitvā	1027	
PA_tika-s04_01t:1027_1	paṭiladdhasamādhi vīriyasamādhi, cittasamādhi, vīmaṃsāsamādhīti attho veditabbo.	1027	
PA_tika-s04_01t:1027_2	Chandādīsu ekanti chandādīsu catūsu ādito vuttattā ādibhūtaṃ ekaṃ padhānaṃ chandanti	1027	
PA_tika-s04_01t:1027_3	adhippāyo. Tenevāha – “tadāssa paṭhamiddhipādo”ti. Evaṃ sesāpīti etena vīriyaṃ cittaṃ	1027	
PA_tika-s04_01t:1027_4	vīmaṃsaṃ nissāya vipassanaṃ vaḍḍhetvā arahattaṃ pāpuṇantānaṃ vasena dutiyavīriyiddhipādādayo	1027	
PA_tika-s04_01t:1027_5	yojetabbāti dasseti. Iminā hi suttantena catunnaṃ bhikkhūnaṃ matthakappattaṃ kammaṭṭhānaṃ	1027	
PA_tika-s04_01t:1027_6	dassitaṃ. Eko hi bhikkhu chandaṃ avassayati, kattukamyatākusaladhammacchandena atthanipphattiyaṃ	1027	
PA_tika-s04_01t:1027_7	sati “ahaṃ lokuttaradhammaṃ nibbattessāmi, natthi mayhaṃ etassa nibbattane bhāro”ti	1027	
PA_tika-s04_01t:1027_8	chandaṃ jeṭṭhakaṃ chandaṃ dhuraṃ chandaṃ pubbaṅgamaṃ katvā lokuttaradhammaṃ nibbatteti.	1027	
PA_tika-s04_01t:1027_9	Eko vīriyaṃ avassayati, eko cittaṃ, eko paññaṃ avassayati, paññāya atthanipphattiyaṃ	1027	
PA_tika-s04_01t:1027_10	sati “ahaṃ lokuttaradhammaṃ nibbattessāmi, natthi mayhaṃ etassa nibbattane bhāro”ti	10271	
PA_tika-s04_01t:1027_11	paññaṃ jeṭṭhakaṃ paññaṃ dhuraṃ paññaṃ pubbaṅgamaṃ katvā lokuttaradhammaṃ nibbatteti.	10271	
PA_tika-s04_01t:1028_0	Kathaṃ? Yathā hi catūsu amaccaputtesu ṭhānantaraṃ patthetvā vicarantesu eko upaṭṭhānaṃ	1028	
PA_tika-s04_01t:1028_1	avassayati, eko sūrabhāvaṃ, eko jātiṃ, eko mantaṃ. Kathaṃ? Tesu hi paṭhamo upaṭṭhāne	1028	
PA_tika-s04_01t:1028_2	appamādakāritāya atthanipphattiyā sati labbhamānaṃ “lacchāmetaṃ ṭhānantara”nti upaṭṭhānaṃ	1028	
PA_tika-s04_01t:1028_3	avassayati. Dutiyo upaṭṭhāne appamattopi “ekacco saṅgāme paccupaṭṭhite saṇṭhātuṃ	1028	
PA_tika-s04_01t:1028_4	na sakkoti, avassaṃ pana rañño paccanto kuppissati, tasmiṃ kuppite rathassa purato	1028	
PA_tika-s04_01t:1028_5	kammaṃ katvā rājānaṃ ārādhetvā āharāpessāmetaṃ ṭhānantara”nti sūrabhāvaṃ avassayati.	1028	
PA_tika-s04_01t:1028_6	Tatiyo “sūrabhāvepi sati ekacco hīnajātiko hoti, jātiṃ sodhetvā ṭhānantaraṃ dento	1028	
PA_tika-s04_01t:1028_7	mayhaṃ dassatī”ti jātiṃ avassayati. Catuttho “jātimāpi eko amantanīyo hoti, mantena	1028	
PA_tika-s04_01t:1028_8	kattabbakicce uppanne āharāpessāmetaṃ ṭhānantara”nti mantaṃ avassayati. Te sabbepi	1028	
PA_tika-s04_01t:1028_9	attano attano avassayabalena ṭhānantarāni pāpuṇiṃsu.	1028	
PA_tika-s04_01t:1029_0	Tattha upaṭṭhāne appamatto hutvā ṭhānantaraṃ patto viya chandaṃ avassāya kattukamyatākusaladhammacchandena	1029	
PA_tika-s04_01t:1029_1	“atthanipphattiyaṃ sati ahaṃ lokuttaradhammaṃ nibbattessāmi, natthi mayhaṃ etassa	1029	
PA_tika-s04_01t:1029_2	nibbattane sāro”ti chandaṃ jeṭṭhakaṃ chandaṃ dhuraṃ chandaṃ pubbaṅgamaṃ katvā lokuttaradhammanibbattako	1029	
PA_tika-s04_01t:1029_3	daṭṭhabbo raṭṭhapālatthero viya. So hi āyasmā “chande sati kathaṃ nānujānissantī”ti	1029	
PA_tika-s04_01t:1029_4	sattāhampi bhattāni abhuñjitvā mātāpitaro anujānāpetvā pabbajitvā chandameva avassāya	1029	
PA_tika-s04_01t:1029_5	lokuttaradhammaṃ nibbattesi. Sūrabhāvena rājānaṃ ārādhetvā ṭhānantaraṃ patto viya	1029	
PA_tika-s04_01t:1029_6	vīriyaṃ jeṭṭhakaṃ vīriyaṃ dhuraṃ vīriyaṃ pubbaṅgamaṃ katvā lokuttaradhammanibbattako	1029	
PA_tika-s04_01t:1029_7	daṭṭhabbo soṇatthero viya. So hi āyasmā vīriyaṃ dhuraṃ katvā lokuttaradhammaṃ nibbattesi.	1029	
PA_tika-s04_01t:1030_0	Jātisampattiyā ṭhānantaraṃ pattoviya cittaṃ jeṭṭhakaṃ cittaṃ dhuraṃ cittaṃ pubbaṅgamaṃ	1030	
PA_tika-s04_01t:1030_1	katvā lokuttaradhammanibbattako daṭṭhabbo sambhūtatthero viya. So hi āyasmā cittaṃ	1030	
PA_tika-s04_01t:1030_2	jeṭṭhakaṃ cittaṃ dhuraṃ cittaṃ pubbaṅgamaṃ katvā lokuttaradhammaṃ nibbattesi. Mantaṃ	1030	
PA_tika-s04_01t:1030_3	avassāya ṭhānantaraṃ patto viya vīmaṃsaṃ jeṭṭhakaṃ vīmaṃsaṃ dhuraṃ vīmaṃsaṃ pubbaṅgamaṃ	1030	
PA_tika-s04_01t:1030_4	katvā lokuttaradhammanibbattako daṭṭhabbo thero mogharājā viya. So hi āyasmā vīmaṃsaṃ	1030	
PA_tika-s04_01t:1030_5	jeṭṭhakaṃ vīmaṃsaṃ dhuraṃ vīmaṃsaṃ pubbaṅgamaṃ katvā lokuttaradhammaṃ nibbattesi.	1030	
PA_tika-s04_01t:1030_6	Tassa hi bhagavā “suññato lokaṃ avekkhassū”ti suññatākathaṃ kathesi. Paññānissitamānaniggahatthañca	1030	
PA_tika-s04_01t:1030_7	dvikkhattuṃ pucchito pañhaṃ na kathesi. Ettha ca punappunaṃ chanduppādanaṃ tosanaṃ	1030	
PA_tika-s04_01t:1030_8	viya hotīti chandassa upaṭṭhānasadisatā vuttā, thāmabhāvato vīriyassa sūrattasadisatā,	1030	
PA_tika-s04_01t:1030_9	“chadvārādhipati rājā”ti vacanato pubbaṅgamatā cittassa visiṭṭhajātisadisatā.	1030	
PA_tika-s04_01t:1031_0	402-406. Attano saddhādhureti attano saddhākicce saddahanakiriyāya. Indaṭṭhaṃ kāretīti	1031	
PA_tika-s04_01t:1031_1	anuvattanavasena sampayuttadhammesu indaṭṭhaṃ kāreti, tasmā ādhipateyyaṭṭhena saddhā	1031	
PA_tika-s04_01t:1031_2	eva indriyanti saddhindriyaṃ. Tathā vīriyādīnaṃ sakasakakiccesūti āha – “vīriyindriyādīsupi	1031	
PA_tika-s04_01t:1031_3	eseva nayo”ti. Visodhentoti vipakkhavivajjanasapakkhanisevanasarikkhūpanissayasaṅgaṇhanalakkhaṇehi	1031	
PA_tika-s04_01t:1031_4	tīhi kāraṇehi visodhanavasena sodhento.	1031	
PA_tika-s04_01t:1032_0	Assaddhe puggale parivajjayatoti buddhādīsu pasādasinehābhāvena saddhārahite lūkhapuggale	1032	
PA_tika-s04_01t:1032_1	sabbaso vajjayato. Saddhe puggale sevatoti buddhādīsu saddhādhimutte vakkalittherasadise	1032	
PA_tika-s04_01t:1032_2	sevato. Pasādanīyeti pasādāvahe sampasādanīyasuttādike. Paccavekkhatoti pāḷito atthato	1032	
PA_tika-s04_01t:1032_3	ca pati pati avekkhantassa cintentassa. Visujjhatīti paṭipakkhamalavigamato paccayavasena	1032	
PA_tika-s04_01t:1032_4	sabhāvasaṃsuddhito visuddhaphalanibbattito ca saddhindriyaṃ visujjhati. Esa nayo	1032	
PA_tika-s04_01t:1032_5	sesesupi. Sammappadhāneti sammappadhānappaṭisaṃyutte suttante. Esa nayo sesesupi.	1032	
PA_tika-s04_01t:1032_6	Jhānavimokkheti paṭhamajjhānādijjhānāni ceva paṭhamavimokkhādivimokkhe ca. Kāmañcettha	1032	
PA_tika-s04_01t:1032_7	jhānāniyeva vimokkhā, pavattiākāravasena pana visuṃ gahaṇaṃ.	1032	
PA_tika-s04_01t:1033_0	Gambhīrañāṇacariyanti gambhīrānaṃ ñāṇānaṃ pavattiṭṭhānaṃ. Tenāha – “saṇhasukhuma”ntiādi.	1033	
PA_tika-s04_01t:1033_1	Khandhantaranti sabhāvajātibhūmiādivasena khandhānaṃ nānattaṃ. Esa nayo sesesupi.	1033	
PA_tika-s04_01t:1033_2	Akatābhinivesoti pubbe akatabhāvanābhiniveso. Saddhādhurādīsūti saddhādhure paññādhure	1033	
PA_tika-s04_01t:1033_3	ca. Avasāneti bhāvanāpariyosāne. Vivaṭṭetvāti saṅkhārārammaṇato vivaṭṭetvā nibbānaṃ	1033	
PA_tika-s04_01t:1033_4	ārammaṇaṃ katvā. Arahattaṃ gaṇhātīti maggaparamparāya arahattaṃ gaṇhāti. Akampiyaṭṭhenāti	1033	
PA_tika-s04_01t:1033_5	paṭipakkhehi akampiyabhāvena. Etenevassa sampayuttadhammesu thirabhāvopi vibhāvito	1033	
PA_tika-s04_01t:1033_6	daṭṭhabbo. Na hi sampayuttadhammesu thirabhāvena vinā paṭipakkhehi akampiyatā sambhavati.	1033	
PA_tika-s04_01t:1033_7	Sampayuttadhammesu thirabhāveneva hi akusalānaṃ abyākatānañca nesaṃ balavabhāvūpapatti.	1033	
PA_tika-s04_01t:1033_8	Assaddhiyeti assaddhiyahetu. Nimittatthe hetaṃ bhummavacanaṃ. Esa nayo sesesupi.	1033	
PA_tika-s04_01t:1034_0	418. Ādipadānanti satiādipadānaṃ. Saraṇaṭṭhenāti cirakatacirabhāsitānaṃ anussaraṇaṭṭhena.	1034	
PA_tika-s04_01t:1034_1	Upaṭṭhānalakkhaṇāti kāyādīsu asubhākārādisallakkhaṇamukhena tattha upatiṭṭhanasabhāvā.	1034	
PA_tika-s04_01t:1034_2	Upatiṭṭhanañca ārammaṇaṃ upagantvā ṭhānaṃ, avissajjanaṃ vā ārammaṇassa. Apilāpanalakkhaṇāti	1034	
PA_tika-s04_01t:1034_3	asammussanasabhāvā, udake alābu viya ārammaṇe plavitvā gantuṃ appadānaṃ, pāsāṇassa	1034	
PA_tika-s04_01t:1034_4	viya niccalassa ārammaṇassa ṭhapanaṃ sāraṇaṃ asammuṭṭhakaraṇaṃ apilāpanaṃ. Sāpateyyanti	1034	
PA_tika-s04_01t:1034_5	santakaṃ. Apilāpanaṃ asammuṭṭhaṃ karoti apilāpeti, sāyaṃ pātañca rājānaṃ issariyasampattiṃ	1034	
PA_tika-s04_01t:1034_6	sallakkhāpeti sāretīti attho. Kaṇhasukkasappaṭibhāge dhammeti kaṇhasukkasaṅkhāte	1034	
PA_tika-s04_01t:1034_7	sappaṭibhāge dhamme. Kaṇho hi dhammo sukkena, sukko ca kaṇhena sappaṭibhāgo. Vitthāra-saddo	1034	
PA_tika-s04_01t:1034_8	ādisaddattho. Tena “ime cattāro dhammā sammappadhānā, ime cattāro iddhipādā, imāni	1034	
PA_tika-s04_01t:1034_9	pañcindriyāni, imāni pañca balāni, ime satta bojjhaṅgā, ayaṃ ariyo aṭṭhaṅgiko maggo,	1034	
PA_tika-s04_01t:1034_10	ayaṃ samatho, ayaṃ vipassanā, ayaṃ vijjā, ayaṃ vimutti, ime lokuttaradhammāti evaṃ	10341	
PA_tika-s04_01t:1034_11	kho, mahārāja, apilāpanalakkhaṇā satī”ti imaṃ pāḷisesaṃ saṅgaṇhāti. Therenāti nāgasenattherena.	10341	
PA_tika-s04_01t:1034_12	So hi dhammānaṃ kiccaṃ lakkhaṇaṃ katvā asseti “apilāpanalakkhaṇā sati, ākoṭanalakkhaṇo	10341	
PA_tika-s04_01t:1034_13	vitakko”tiādinā. Evañhi dhammā subodhā hontīti. Sammosapaccanīkaṃ kiccaṃ asammoso,	10341	
PA_tika-s04_01t:1034_14	na sammosābhāvamattanti āha – “asammosarasā vā”ti. Yassa dhammassa balena sampayuttadhammā	10341	
PA_tika-s04_01t:1034_15	ārammaṇābhimukhā bhavanti, sā sati. Tasmā sā tesaṃ ārammaṇābhimukhabhāvaṃ paccupaṭṭhāpesi,	10341	
PA_tika-s04_01t:1034_16	sayaṃ vā ārammaṇābhimukhabhāvena paccupatiṭṭhatīti vuttaṃ – “gocarābhimukhībhāvapaccupaṭṭhānā”ti.	10341	
PA_tika-s04_01t:1034_17	Sammā pasattho bojjhaṅgoti sambojjhaṅgo. Bodhiyā vakkhamānāya dhammasāmaggiyā, bodhissa	10341	
PA_tika-s04_01t:1034_18	vā ariyasāvakassa aṅgoti bojjhaṅgo. Yā hītiādinā tameva saṅkhepato vuttamatthaṃ vivarati.	10341	
PA_tika-s04_01t:1034_19	“Yā hi ayaṃ dhammasāmaggī”ti etassa “bodhīti vuccatī”ti iminā sambandho. Dhammasāmaggiyāti	10341	
PA_tika-s04_01t:1034_20	dhammasamūhena, yāya dhammasāmaggiyāti sambandho. Patiṭṭhānāyūhanā oghataraṇasuttavaṇṇanāyaṃ	10342	
PA_tika-s04_01t:1034_21	“kilesavasena patiṭṭhānaṃ, abhisaṅkhāravasena āyūhanā. Taṇhā diṭṭhivasena patiṭṭhānaṃ,	10342	
PA_tika-s04_01t:1034_22	avasesakilesābhisaṅkhārehi āyūhanā. Taṇhāvasena patiṭṭhānaṃ, diṭṭhivasena āyūhanā.	10342	
PA_tika-s04_01t:1034_23	Sassatadiṭṭhiyā patiṭṭhānaṃ, ucchedadiṭṭhiyā āyūhanā. Līnavasena patiṭṭhānaṃ, uddhaccavasena	10342	
PA_tika-s04_01t:1034_24	āyūhanā. Kāmasukhallikānuyogavasena patiṭṭhānaṃ, attakilamathānuyogavasena āyūhanā.	10342	
PA_tika-s04_01t:1034_25	Sabbākusalābhisaṅkhāravasena patiṭṭhānaṃ, sabbalokiyakusalābhisaṅkhāravasena āyūhanā”ti	10342	
PA_tika-s04_01t:1034_26	evaṃ vuttesu sattasu pakāresu idha avuttānaṃ vasena veditabbā. Paṭipakkhabhūtāyāti	10342	
PA_tika-s04_01t:1034_27	ettha līnappatiṭṭhānakāmasukhallikānuyogaucchedābhinivesānaṃ dhammavicayavīriyapītippadhānā	10342	
PA_tika-s04_01t:1034_28	dhammasāmaggī paṭipakkho, uddhaccāyūhanaattakilamathānuyogasassatābhinivesānaṃ passaddhisamādhiupekkhāpadhānā	10342	
PA_tika-s04_01t:1034_29	dhammasāmaggī paṭipakkho. Sati pana ubhayatthāpi icchitabbā. Tathā hi sā “sabbatthikā”ti vuttā.	10342	
PA_tika-s04_01t:1035_0	Kilesasantānaniddāya uṭṭhahatīti etena sikhāppattavipassanāya sahagatānampi satiādīnaṃ	1035	
PA_tika-s04_01t:1035_1	bojjhaṅgabhāvaṃ dasseti. Vuṭṭhānagāminivipassanā hi kilese nirodhentī eva pavattatīti.	1035	
PA_tika-s04_01t:1035_2	Cattāri vātiādinā pana maggaphalasahagatānaṃ bojjhaṅgabhāvaṃ dasseti. Sattahi bojjhaṅgehi	1035	
PA_tika-s04_01t:1035_3	bhāvitehi saccappaṭivedho hotīti kathamidaṃ jānitabbanti codanaṃ sandhāyāha – “yathāhā”tiādi.	1035	
PA_tika-s04_01t:1035_4	Jhānaṅgamaggaṅgādayo viyāti etena bodhibojjhaṅgasaddānaṃ samudāyāvayavavisayataṃ	1035	
PA_tika-s04_01t:1035_5	dasseti. Senaṅgarathaṅgādayo viyāti etena puggalapaññattiyā avijjamānapaññattibhāvaṃ dasseti.	1035	
PA_tika-s04_01t:1036_0	Bodhāya saṃvattantīti bojjhaṅgāti kāraṇattho aṅgasaddoti katvā vuttaṃ. Bujjhantīti	1036	
PA_tika-s04_01t:1036_1	bodhiyo, bodhiyo eva aṅgāni bojjhaṅgānīti vuttaṃ – “bujjhantīti bojjhaṅgā”ti. Vipassanādīnaṃ	1036	
PA_tika-s04_01t:1036_2	kāraṇādīnaṃ bujjhitabbānañca saccānaṃ anurūpaṃ paccakkhabhāvena paṭimukhaṃ aviparītatāya	1036	
PA_tika-s04_01t:1036_3	sammā ca bujjhantīti evaṃ atthavisesadīpakehi upasaggehi “anubujjhantī”tiādi vuttaṃ.	1036	
PA_tika-s04_01t:1036_4	Bodhisaddo hi sabbavisesayuttabujjhanaṃ sāmaññena saṅgaṇhāti. Saṃ-saddo pasaṃsāyaṃ	1036	
PA_tika-s04_01t:1036_5	sundarabhāve ca dissatīti āha – “pasattho sundaro ca bojjhaṅgo sambojjhaṅgo”ti.	1036	
PA_tika-s04_01t:1037_0	Dhamme vicinatīti dhammavicayo. Tattha dhammeti catusaccadhamme tabbinimuttassa sabhāvadhammassa	1037	
PA_tika-s04_01t:1037_1	abhāvato. Tato eva so pavicayalakkhaṇo. Obhāsanarasoti visayobhāsanaraso. Asammuyhanākārena	1037	
PA_tika-s04_01t:1037_2	paccupatiṭṭhatīti asammohapaccupaṭṭhāno.	1037	
PA_tika-s04_01t:1038_0	Vīrassa bhāvo, kammaṃ vāti vīriyaṃ. Īrayitabbatoti pavattetabbato. Paggahalakkhaṇanti	1038	
PA_tika-s04_01t:1038_1	kosajjapakkhe patituṃ adatvā sampayuttadhammānaṃ paggahalakkhaṇaṃ. Tato eva sampayuttadhamme	1038	
PA_tika-s04_01t:1038_2	upatthambhanarasaṃ. Anosīdanaṃ asaṃsīdanaṃ.	1038	
PA_tika-s04_01t:1039_0	Pīṇayatīti tappeti. Pīṇanakiccena sampayuttadhammānaṃ viya taṃsamuṭṭhānapaṇītarūpehi	1039	
PA_tika-s04_01t:1039_1	kāyassābyapanaṃ. Pharaṇapītivasena hetaṃ lakkhaṇaṃ vuttaṃ, tathā rasoti. Udaggabhāvo	1039	
PA_tika-s04_01t:1039_2	odagyaṃ, taṃ paccupaṭṭhapetīti odagyapaccupaṭṭhānā. Ubbegapītivasena cetaṃ vuttaṃ.	1039	
PA_tika-s04_01t:1040_0	Kāyacittadarathappassambhanatoti kāyadarathassa cittadarathassa ca passambhanato	1040	
PA_tika-s04_01t:1040_1	vūpasamanato. Tenāha – “upasamalakkhaṇā”ti, kāyacittadarathānaṃ vūpasamanalakkhaṇāti	1040	
PA_tika-s04_01t:1040_2	attho. Kāyoti cettha vedanādayo tayo khandhā. Daratho sārambho, dukkhadomanassapaccayānaṃ	1040	
PA_tika-s04_01t:1040_3	uddhaccādikānaṃ kilesānaṃ, tathāpavattānaṃ vā catunnaṃ khandhānametaṃ adhivacanaṃ.	1040	
PA_tika-s04_01t:1040_4	Darathanimmaddanena pariḷāhaparipphandanavirahito sītibhāvo aparipphandanasītibhāvo.	1040	
PA_tika-s04_01t:1041_0	Sammā cittassa ṭhapanaṃ samādhānaṃ. Avikkhepo sampayuttānaṃ avikkhittatā. Yena sampayuttā	1041	
PA_tika-s04_01t:1041_1	avikkhittā honti, so dhammo avikkhepo. Avisāro attano eva avisaraṇabhāvo. Atha vā	1041	
PA_tika-s04_01t:1041_2	vikkhepappaṭipakkhatāya avikkhepalakkhaṇo. Nhānīyacuṇṇassa udakaṃ viya sampayuttadhammānaṃ	1041	
PA_tika-s04_01t:1041_3	sampiṇḍanakiccatāya avisārabhāvena lakkhitabbo avisāralakkhaṇo. Nivāte dīpacciṭṭhiti	1041	
PA_tika-s04_01t:1041_4	viya cetaso ṭhitibhāvena paccupatiṭṭhatīti cittaṭṭhitipaccupaṭṭhāno.	1041	
PA_tika-s04_01t:1042_0	Ajjhupekkhanatoti samappavattesu assesu sārathi viya sampayuttadhammānaṃ ajjhupekkhanato.	1042	
PA_tika-s04_01t:1042_1	Paṭisaṅkhānalakkhaṇāti majjhattabhāve ṭhatvā vīmaṃsanasaṅkhātappaṭisaṅkhānalakkhaṇā.	1042	
PA_tika-s04_01t:1042_2	Samavāhitalakkhaṇāti samaṃ avisamaṃ yathāsakakiccesu sampayuttadhammānaṃ pavattanalakkhaṇā.	1042	
PA_tika-s04_01t:1042_3	Udāsīnabhāvena pavattamānāpi sesasampayuttadhamme yathāsakakiccesu pavatteti, yathā	1042	
PA_tika-s04_01t:1042_4	rājā tuṇhī nisinnopi atthakaraṇe dhammaṭṭhe yathāsakaṃ kiccesu appamatto pavatteti.	1042	
PA_tika-s04_01t:1042_5	Alīnānuddhatappavattipaccayattā ūnādhikanivāraṇarasā. Pakkhapātupacchedanarasāti	1042	
PA_tika-s04_01t:1042_6	“idaṃ nihīnakiccaṃ hotu, idaṃ atirekatarakicca”nti evaṃ pakkhapātanavasena viya pavatti	1042	
PA_tika-s04_01t:1042_7	pakkhapāto, taṃ upacchindantī viya hotīti pakkhapātupacchedanarasā. Sampayuttadhammānaṃ	1042	
PA_tika-s04_01t:1042_8	sakasakakicce majjhattabhāvena paccupatiṭṭhatīti majjhattabhāvapaccupaṭṭhāno. Bojjhaṅgānaṃ	1042	
PA_tika-s04_01t:1042_9	uparūpari uppādanameva brūhanaṃ vaḍḍhanañcāti āha – “uppādetī”ti.	1042	
PA_tika-s04_01t:1043_0	Sati ca sampajaññañca satisampajaññaṃ, satipadhānaṃ vā sampajaññaṃ satisampajaññaṃ.	1043	
PA_tika-s04_01t:1043_1	Taṃ sabbattha satokāribhāvāvahattā satisambojjhaṅgassa uppādāya hoti. Yathā paccanīkadhammappahānaṃ	1043	
PA_tika-s04_01t:1043_2	anurūpadhammasevanā ca anuppannānaṃ kusalānaṃ dhammānaṃ uppādāya hoti, evaṃ satirahitapuggalavivajjanā,	1043	
PA_tika-s04_01t:1043_3	satokāripuggalasevanā, tattha ca yuttatā satisambojjhaṅgassa uppādāya hotīti imamatthaṃ	1043	
PA_tika-s04_01t:1043_4	dasseti, “satisampajañña”ntiādinā. Sattasu ṭhānesūti “abhikkante paṭikkante sampajānakārī	1043	
PA_tika-s04_01t:1043_5	hoti, ālokite vilokite sampajānakārī hoti, samiñjite pasārite sampajānakārī hoti,	1043	
PA_tika-s04_01t:1043_6	saṅghāṭipattacīvaradhāraṇe sampajānakārī hoti, asite pīte khāyite sāyite sampajānakārī	1043	
PA_tika-s04_01t:1043_7	hoti, uccārapassāvakamme sampajānakārī hoti, gate ṭhite nisinne sutte jāgarite bhāsite	1043	
PA_tika-s04_01t:1043_8	tuṇhībhāve sampajānakārī hotī”ti evaṃ vuttesu abhikkantādīsu sattasu ṭhānesu. Tissadattatthero	1043	
PA_tika-s04_01t:1043_9	nāma yo bodhimaṇḍe suvaṇṇasalākaṃ gahetvā “aṭṭhārasasu bhāsāsu katarabhāsāya dhammaṃ	1043	
PA_tika-s04_01t:1043_10	kathemī”ti parisaṃ padhāresi. Abhayattheroti dattābhayattheramāha. Abhinivesanti	10431	
PA_tika-s04_01t:1043_11	vipassanābhinivesaṃ.	10431	
PA_tika-s04_01t:1044_0	Paripucchakatāti pariyogāhetvā pucchakabhāvo. Ācariye payirupāsitvā pañcapi nikāye	1044	
PA_tika-s04_01t:1044_1	saha aṭṭhakathāya pariyogāhetvā yaṃ yaṃ tattha gaṇṭhiṭṭhānabhūtaṃ, taṃ taṃ “idaṃ,	1044	
PA_tika-s04_01t:1044_2	bhante, kathaṃ, imassa ko attho”ti khandhāyatanādiatthaṃ pucchantassa hi dhammavicayasambojjhaṅgo	1044	
PA_tika-s04_01t:1044_3	uppajjati. Tenāha – “khandhadhātu…pe… bahulatā”ti.	1044	
PA_tika-s04_01t:1045_0	Vatthuvisadakiriyāti ettha cittacetasikānaṃ pavattiṭṭhānabhāvato sarīraṃ tappaṭibaddhāni	1045	
PA_tika-s04_01t:1045_1	cīvarādīni ca vatthūnīti adhippetāni. Tāni yathā cittassa sukhāvahāni honti, tathā	1045	
PA_tika-s04_01t:1045_2	karaṇaṃ tesaṃ visadakiriyā. Tenāha – “ajjhattikabāhirāna”ntiādi. Ussannadosanti vātapittādivasena	1045	
PA_tika-s04_01t:1045_3	upacitadosaṃ. Sedamalamakkhitanti sedena ceva jallikāsaṅkhātena sarīramalena ca makkhitaṃ.	1045	
PA_tika-s04_01t:1045_4	Ca-saddena aññampi sarīrassa pīḷāvahaṃ accāsanādiṃ saṅgaṇhāti. Senāsanaṃ vāti vā-saddena	1045	
PA_tika-s04_01t:1045_5	malaggahitapattādīnaṃ saṅgaho daṭṭhabbo. Paribhaṇḍakaraṇādīhīti ādi-saddena pattapacanādīnaṃ	1045	
PA_tika-s04_01t:1045_6	saṅgaho daṭṭhabbo. Avisadeti vatthumhi avisade sati, visayabhūte vā. Kathaṃ bhāvanamanuyuttassa	1045	
PA_tika-s04_01t:1045_7	tāni ajjhattikabāhiravatthūni visayo? Antarantarā pavattanakacittuppādavaseneva vuttaṃ.	1045	
PA_tika-s04_01t:1045_8	Te hi cittuppādā cittekaggatāya aparisuddhabhāvāya saṃvattanti. Cittacetasikesūti	1045	
PA_tika-s04_01t:1045_9	nissayādipaccayabhūtesu cittacetasikesu. Ñāṇampīti api-saddo sampiṇḍanattho. Tena	1045	
PA_tika-s04_01t:1045_10	“na kevalaṃ vatthuyeva, atha kho tasmiṃ aparisuddhe ñāṇampi aparisuddhaṃ hotī”ti	10451	
PA_tika-s04_01t:1045_11	nissayāparisuddhiyā taṃnissitāparisuddhi viya visayassa aparisuddhatāya visayino	10451	
PA_tika-s04_01t:1045_12	aparisuddhiṃ dasseti.	10451	
PA_tika-s04_01t:1046_0	Samabhāvakaraṇanti kiccato anūnādhikabhāvakaraṇaṃ. Saddhindriyaṃ balavaṃ hoti, saddheyyavatthusmiṃ	1046	
PA_tika-s04_01t:1046_1	paccayavasena adhimokkhakiccassa paṭutarabhāvena paññāya avisadatāya vīriyādīnañca	1046	
PA_tika-s04_01t:1046_2	sithilatādinā saddhindriyaṃ balavaṃ hoti. Tenāha – “itarāni mandānī”ti. Tatoti tasmā,	1046	
PA_tika-s04_01t:1046_3	saddhindriyassa balavabhāvato itaresañca mandattāti attho. Kosajjapakkhe patituṃ	1046	
PA_tika-s04_01t:1046_4	adatvā sampayuttadhammānaṃ paggaṇhanaṃ anubalappadānaṃ paggaho. Paggahova kiccaṃ	1046	
PA_tika-s04_01t:1046_5	paggahakiccaṃ. Kātuṃ na sakkotīti ānetvā sambandhitabbaṃ. Ārammaṇaṃ upagantvā ṭhānaṃ,	1046	
PA_tika-s04_01t:1046_6	anissajjanaṃ vā upaṭṭhānaṃ. Vikkhepappaṭipakkho, yena vā sampayuttā avikkhittā honti,	1046	
PA_tika-s04_01t:1046_7	so avikkhepo. Rūpagataṃ viya cakkhunā yena yāthāvato visayasabhāvaṃ passati, taṃ	1046	
PA_tika-s04_01t:1046_8	dassanakiccaṃ kātuṃ na sakkoti balavatā saddhindriyena adhibhūtattā. Sahajātadhammesu	1046	
PA_tika-s04_01t:1046_9	hi indaṭṭhaṃ kārentānaṃ sahapavattamānānaṃ dhammānaṃ ekadesatāvaseneva atthasiddhi,	1046	
PA_tika-s04_01t:1046_10	na aññathā. Tasmāti vuttamevatthaṃ kāraṇabhāvena paccāmasati. Tanti saddhindriyaṃ.	10461	
PA_tika-s04_01t:1046_11	Dhammasabhāvapaccavekkhaṇenāti yassa saddheyyassa vatthuno uḷāratādiguṇe adhimuccanassa	10461	
PA_tika-s04_01t:1046_12	sātisayappavattiyā saddhindriyaṃ balavaṃ jātaṃ, tassa paccayapaccayuppannatādivibhāgato	10461	
PA_tika-s04_01t:1046_13	yāthāvato vīmaṃsanena. Evañhi evaṃdhammatānayena yāthāvasarasato pariggayhamāne savipphāro	10461	
PA_tika-s04_01t:1046_14	adhimokkho na hoti “ayaṃ imesaṃ dhammānaṃ sabhāvo”ti parijānanavasena paññābyāpārassa	10461	
PA_tika-s04_01t:1046_15	sātisayattā. Dhuriyadhammesu hi yathā saddhāya balavabhāve paññāya mandabhāvo hoti,	10461	
PA_tika-s04_01t:1046_16	evaṃ paññāya balavabhāve saddhāya mandabhāvo hoti. Tena vuttaṃ – “taṃ dhammasabhāvapaccavekkhaṇena hāpetabba”nti.	10461	
PA_tika-s04_01t:1047_0	Tathā amanasikārenāti yenākārena bhāvanamanuyuñjantassa saddhindriyaṃ balavaṃ jātaṃ,	1047	
PA_tika-s04_01t:1047_1	tenākārena bhāvanāya ananuyuñjanatoti vuttaṃ hoti. Idha duvidhena saddhindriyassa	1047	
PA_tika-s04_01t:1047_2	balavabhāvo attano vā paccayavisesena kiccuttariyato vīriyādīnaṃ vā mandakiccatāya.	1047	
PA_tika-s04_01t:1047_3	Tattha paṭhamavikappe hāpanavidhi dassito, dutiyavikappe pana yathā manasikaroto	1047	
PA_tika-s04_01t:1047_4	vīriyādīnaṃ mandakiccatāya saddhindriyaṃ balavaṃ jātaṃ, tathā amanasikārena vīriyādīnaṃ	1047	
PA_tika-s04_01t:1047_5	paṭukiccabhāvāvahena manasikārena saddhindriyaṃ tehi samarasaṃ karontena hāpetabbaṃ.	1047	
PA_tika-s04_01t:1047_6	Iminā nayena sesindriyesupi hāpanavidhi veditabbo.	1047	
PA_tika-s04_01t:1048_0	Vakkalittheravatthūti so hi āyasmā saddhādhimuttatāya katādhikāro satthu rūpadassanappasuto	1048	
PA_tika-s04_01t:1048_1	eva hutvā viharanto satthārā “kiṃ te, vakkali, iminā pūtikāyena diṭṭhena, yo kho,	1048	
PA_tika-s04_01t:1048_2	vakkali, dhammaṃ passati, so maṃ passatī”tiādinā nayena ovaditvā kammaṭṭhāne niyojitopi	1048	
PA_tika-s04_01t:1048_3	taṃ ananuyuñjanto paṇāmito attānaṃ vinipātetuṃ papātaṭṭhānaṃ abhiruhi. Atha naṃ satthā	1048	
PA_tika-s04_01t:1048_4	yathānisinnova obhāsavissajjanena attānaṃ dassetvā –	1048	
PA_tika-s04_01t:1049	“Pāmojjabahulo bhikkhu, pasanno buddhasāsane;	104	
PA_tika-s04_01t:1050	Adhigacche padaṃ santaṃ, saṅkhārūpasamaṃ sukha”nti. –	105	
PA_tika-s04_01t:1051_0	Gāthaṃ vatvā “ehi, vakkalī”ti āha. So teneva amatena abhisitto haṭṭhatuṭṭho hutvā	1051	
PA_tika-s04_01t:1051_1	vipassanaṃ paṭṭhapesi, saddhāya pana balavabhāvena vipassanāvīthiṃ na otari. Taṃ	1051	
PA_tika-s04_01t:1051_2	ñatvā bhagavā tassa indriyasamattappaṭipādanāya kammaṭṭhānaṃ sodhetvā adāsi. So satthārā	1051	
PA_tika-s04_01t:1051_3	dinnanaye ṭhatvā vipassanaṃ ussukkāpetvā maggappaṭipāṭiyā arahattaṃ pāpuṇi. Tena	1051	
PA_tika-s04_01t:1051_4	vuttaṃ – “vakkalittheravatthu cettha nidassana”nti. Etthāti saddhindriyassa adhimattabhāve	1051	
PA_tika-s04_01t:1051_5	sesindriyānaṃ sakiccākaraṇe. Itarakiccabhedanti upaṭṭhānādikiccavisesaṃ. Passaddhādīti	1051	
PA_tika-s04_01t:1051_6	ādi-saddena samādhiupekkhāsambojjhaṅgānaṃ saṅgaho. Hāpetabbanti yathā saddhindriyassa	1051	
PA_tika-s04_01t:1051_7	balavabhāvo dhammasabhāvapaccavekkhaṇena hāyati, evaṃ vīriyindriyassa adhimattatā	1051	
PA_tika-s04_01t:1051_8	passaddhiādibhāvanāya hāyati samādhipakkhiyattā tassā. Tathā hi samādhindriyassa	1051	
PA_tika-s04_01t:1051_9	adhimattataṃ kosajjapātato rakkhantī vīriyādibhāvanā viya vīriyindriyassa adhimattataṃ	1051	
PA_tika-s04_01t:1051_10	uddhaccapātato rakkhantī passaddhādibhāvanā ekaṃsato hāpeti. Tena vuttaṃ – “passaddhādibhāvanāya hāpetabba”nti.	10511	
PA_tika-s04_01t:1052_0	Soṇattherassa vatthūti sukhumālasoṇattherassa vatthu. So hi āyasmā satthu santike	1052	
PA_tika-s04_01t:1052_1	kammaṭṭhānaṃ gahetvā sītavane viharanto “mama sarīraṃ sukhumālaṃ, na ca sakkā sukheneva	1052	
PA_tika-s04_01t:1052_2	sukhaṃ adhigantuṃ, kilametvāpi samaṇadhammo kātabbo”ti ṭhānacaṅkamameva adhiṭṭhāya	1052	
PA_tika-s04_01t:1052_3	padhānamanuyuñjanto pādatalesu phoṭesu uṭṭhitesupi vedanaṃ ajjhupekkhitvā daḷhavīriyaṃ	1052	
PA_tika-s04_01t:1052_4	karonto accāraddhavīriyatāya visesaṃ nibbattetuṃ nāsakkhi. Satthā tattha gantvā vīṇūpamovādena	1052	
PA_tika-s04_01t:1052_5	ovaditvā vīriyasamatāyojanavidhiṃ dassento kammaṭṭhānaṃ visodhetvā gijjhakūṭaṃ gato.	1052	
PA_tika-s04_01t:1052_6	Theropi satthārā dinnanayena vīriyasamataṃ yojetvā bhāvento vipassanampi ussukkāpetvā	1052	
PA_tika-s04_01t:1052_7	arahatte patiṭṭhāsi. Tena vuttaṃ – “soṇattherassa vatthu dassetabba”nti. Sesesupīti	1052	
PA_tika-s04_01t:1052_8	satisamādhipaññindriyesupi.	1052	
PA_tika-s04_01t:1053_0	Samatanti saddhāpaññānaṃ aññamaññaṃ anūnādhikabhāvaṃ, tathā samādhivīriyānaṃ. Yathā	1053	
PA_tika-s04_01t:1053_1	hi saddhāpaññānaṃ visuṃ dhuriyadhammabhūtānaṃ kiccato aññamaññānativattanaṃ visesato	1053	
PA_tika-s04_01t:1053_2	icchitabbaṃ, yato nesaṃ samadhuratāya appanā sampajjati, evaṃ samādhivīriyānaṃ kosajjuddhaccapakkhikānaṃ	1053	
PA_tika-s04_01t:1053_3	samarasatāya sati aññamaññūpatthambhanato sampayuttadhammānaṃ antadvayapātābhāvena	1053	
PA_tika-s04_01t:1053_4	sammadeva appanā ijjhati. Balavasaddhotiādi byatirekamukhena vuttassevatthassa samatthanaṃ.	1053	
PA_tika-s04_01t:1053_5	Tassattho – yo balavatiyā saddhāya samannāgato avisadañāṇo, so mudhappasanno hoti,	1053	
PA_tika-s04_01t:1053_6	na aveccappasanno. Tathā hi avatthusmiṃ pasīdati seyyathāpi titthiyasāvakā. Kerāṭikapakkhanti	1053	
PA_tika-s04_01t:1053_7	sāṭheyyapakkhaṃ bhajati. Saddhāhīnāya paññāya atidhāvanto “deyyavatthupariccāgena	1053	
PA_tika-s04_01t:1053_8	vinā cittuppādamattenapi dānamayaṃ puññaṃ hotī”tiādīni parikappeti hetuppaṭirūpakehi	1053	
PA_tika-s04_01t:1053_9	vañcito, evaṃbhūto sukkhatakkaviluttacitto paṇḍitānaṃ vacanaṃ nādiyati, saññattiṃ	1053	
PA_tika-s04_01t:1053_10	na gacchati. Tenāha – “bhesajjasamuṭṭhito viya rogo atekiccho hotī”ti. Yathā cettha	10531	
PA_tika-s04_01t:1053_11	saddhāpaññānaṃ aññamaññaṃ samabhāvo atthāvaho, anatthāvaho visamabhāvo, evaṃ samādhivīriyānaṃ	10531	
PA_tika-s04_01t:1053_12	aññamaññaṃ avikkhepāvaho samabhāvo, itaro vikkhepāvaho cāti kosajjaṃ abhibhavati,	10531	
PA_tika-s04_01t:1053_13	tena appanaṃ na pāpuṇātīti adhippāyo. Uddhaccaṃ abhibhavatīti etthāpi eseva nayo.	10531	
PA_tika-s04_01t:1053_14	Taṃ ubhayanti saddhāpaññādvayaṃ samādhivīriyadvayañca. Samaṃ kattabbanti samarasaṃ kātabbaṃ.	10531	
PA_tika-s04_01t:1054_0	Samādhikammikassāti samathakammaṭṭhānikassa. Evanti evaṃ sante, saddhāya thokaṃ balavabhāve	1054	
PA_tika-s04_01t:1054_1	satīti attho. Saddahantoti “pathavī pathavīti manasikaraṇamattena kathaṃ jhānuppattī”ti	1054	
PA_tika-s04_01t:1054_2	acintetvā “addhā sammāsambuddhena vuttavidhi ijjhissatī”ti saddahanto saddhaṃ janento.	1054	
PA_tika-s04_01t:1054_3	Okappentoti ārammaṇaṃ anuppavisitvā viya adhimuccanavasena avakappento pakkhandanto.	1054	
PA_tika-s04_01t:1054_4	Ekaggatā balavatī vaṭṭati samādhippadhānattā jhānassa. Ubhinnanti samādhipaññānaṃ.	1054	
PA_tika-s04_01t:1054_5	Samādhikammikassa samādhino adhimattatā viya paññāya adhimattatāpi icchitabbāti āha	1054	
PA_tika-s04_01t:1054_6	– “samatāyapī”ti, samabhāvenapīti attho. Appanāti lokiyaappanā. Tathā hi “hotiyevā”ti	1054	
PA_tika-s04_01t:1054_7	sāsaṅkaṃ vadati. Lokuttarappanā pana tesaṃ samabhāveneva icchitā. Yathāha – “samathavipassanaṃ	1054	
PA_tika-s04_01t:1054_8	yuganaddhaṃ bhāvetī”ti.	1054	
PA_tika-s04_01t:1055_0	Yadi visesato saddhāpaññānaṃ samādhivīriyānañca samatāva icchitā, kathaṃ satīti āha	1055	
PA_tika-s04_01t:1055_1	– “sati pana sabbattha balavatī vaṭṭatī”ti. Sabbatthāti līnuddhaccapakkhikesu pañcasu	1055	
PA_tika-s04_01t:1055_2	indriyesu. Uddhaccapakkhike gaṇhanto “saddhāvīriyapaññāna”nti āha. Aññathāpīti ca	1055	
PA_tika-s04_01t:1055_3	gahetabbā siyā. Tathā hi kosajjapakkhikena ca samādhināicceva vuttaṃ, na “passaddhisamādhiupekkhāhī”ti.	1055	
PA_tika-s04_01t:1055_4	Sāti sati. Sabbesu rājakammesu niyutto sabbakammiko. Tenāti tena sabbattha icchitabbatthena	1055	
PA_tika-s04_01t:1055_5	kāraṇena. Āha aṭṭhakathāyaṃ. Sabbattha niyuttā sabbatthikā sabbattha līne uddhate	1055	
PA_tika-s04_01t:1055_6	ca citte icchitabbattā, sabbena vā līnuddhaccapakkhiyena bojjhaṅgagaṇena atthetabbāti	1055	
PA_tika-s04_01t:1055_7	sabbatthā, sāva sabbatthikā. Cittanti kusalacittaṃ. Tassa hi satipaṭisaraṇaṃ parāyaṇaṃ	1055	
PA_tika-s04_01t:1055_8	appattassa pattiyā anadhigatassa adhigamāya. Tenāha – “ārakkhapaccupaṭṭhānā”tiādi.	1055	
PA_tika-s04_01t:1056_0	Khandhādibhedesu anogāḷhapaññānanti pariyattibāhusaccavasenapi khandhāyatanādīsu	1056	
PA_tika-s04_01t:1056_1	appatiṭṭhitabuddhīnaṃ. Bahussutasevanā hi sutamayañāṇāvahā. Taruṇavipassanāsamaṅgīpi	1056	
PA_tika-s04_01t:1056_2	bhāvanāmayañāṇe ṭhitattā ekaṃsato paññavā eva nāma hotīti āha – “samapaññāsa…pe…	1056	
PA_tika-s04_01t:1056_3	puggalasevanā”ti. Ñeyyadhammassa gambhīrabhāvavasena tapparicchedakañāṇassa gambhīrabhāvaggahaṇanti	1056	
PA_tika-s04_01t:1056_4	āha – “gambhīresu khandhādīsu pavattāya gambhīrapaññāyā”ti. Tañhi ñeyyaṃ tādisāya	1056	
PA_tika-s04_01t:1056_5	paññāya caritabbato gambhīrañāṇacariyaṃ. Tassā vā paññāya tattha pabhedato pavatti	1056	
PA_tika-s04_01t:1056_6	gambhīrañāṇacariyā, tassā paccavekkhaṇāti āha – “gambhīrapaññāya pabhedapaccavekkhaṇā”ti.	1056	
PA_tika-s04_01t:1057_0	Pañcavidhabandhanakammakāraṇaṃ niraye nibbattasattassa yebhuyyena sabbapaṭhamaṃ karontīti	1057	
PA_tika-s04_01t:1057_1	devadūtasuttādīsu ādito vuttattā ca āha – “pañcavidhabandhanakammakāraṇato paṭṭhāyā”ti.	1057	
PA_tika-s04_01t:1057_2	Sakaṭavahanādikāleti ādi-saddena tadaññaṃ manussehi tiracchānehi ca vibādhitabbakālaṃ	1057	
PA_tika-s04_01t:1057_3	saṅgaṇhāti. Ekaṃ buddhantaranti idaṃ aparāparesu petesuyeva uppajjanakasattavasena	1057	
PA_tika-s04_01t:1057_4	vuttaṃ, ekaccānaṃ vā petānaṃ ekaccatiracchānānaṃ viya dīghāyukatā siyāti tathā vuttaṃ.	1057	
PA_tika-s04_01t:1057_5	Tathā hi kāḷo nāgarājā catunnaṃ buddhānaṃ sammukhībhāvaṃ labhitvā ṭhitopi metteyyassapi	1057	
PA_tika-s04_01t:1057_6	bhagavato sammukhībhāvaṃ labhissatīti vadanti, yatassa kappāyukatā vuttā.	1057	
PA_tika-s04_01t:1058_0	Evaṃ ānisaṃsadassāvinoti vīriyāyatto eva sabbo lokiyo lokuttaro ca visesādhigamoti	1058	
PA_tika-s04_01t:1058_1	evaṃ vīriye ānisaṃsadassanasīlassa. Gamanavīthinti sapubbabhāgaṃ nibbānagāminipaṭipadaṃ,	1058	
PA_tika-s04_01t:1058_2	saha vipassanāya ariyamaggappaṭipāṭi, sattavisuddhiparamparā vā. Sā hi “bhikkhuno	1058	
PA_tika-s04_01t:1058_3	vaṭṭaniyyānāya gantabbā paṭipajjitabbā paṭipadā”ti katvā gamanavīthi nāma.	1058	
PA_tika-s04_01t:1059_0	Kāyadaḷhībahuloti yathā tathā kāyassa daḷhīkammappasuto. Piṇḍapātanti raṭṭhapiṇḍaṃ.	1059	
PA_tika-s04_01t:1059_1	Paccayadāyakānaṃ attani kārassa attano sammāpaṭipattiyā mahapphalabhāvassa karaṇena	1059	
PA_tika-s04_01t:1059_2	piṇḍassa bhikkhāya paṭipūjanā piṇḍapātāpacāyanaṃ.	1059	
PA_tika-s04_01t:1060_0	Nīharantoti pattatthavikato nīharanto. Taṃ saddaṃ sutvāti taṃ upāsikāya vacanaṃ paṇṇasālādvāre	1060	
PA_tika-s04_01t:1060_1	ṭhitova pañcābhiññatāya dibbasotena sutvā. Manussasampatti, dibbasampatti, nibbānasampattīti	1060	
PA_tika-s04_01t:1060_2	imā tisso sampattiyo. Dātuṃ sakkhissasīti tayi katena dānamayena veyyāvaccamayena	1060	
PA_tika-s04_01t:1060_3	ca puññakammena khettavisesabhāvūpagamanena aparāparaṃ devamanussānaṃ sampattiyo	1060	
PA_tika-s04_01t:1060_4	ante nibbānasampattiñca dātuṃ sakkhissasīti thero attānaṃ pucchati. Sitaṃ karontoti	1060	
PA_tika-s04_01t:1060_5	“akiccheneva mayā vaṭṭadukkhaṃ samatikkanta”nti paccavekkhaṇāvasāne sañjātapāmojjavasena sitaṃ karonto.	1060	
PA_tika-s04_01t:1061_0	Nipparissayakāloti nirupaddavakālo, tadā bhikkhusaṅghassa sulabhā paccayā hontīti	1061	
PA_tika-s04_01t:1061_1	paccayahetukā cittapīḷā natthīti adhippāyo. Passantānaṃyevāti anādare sāmivacanaṃ.	1061	
PA_tika-s04_01t:1061_2	Khīradhenunti khīradāyikaṃ dhenuṃ. Kiñcideva katvāti kiñcideva bhatikammaṃ katvā.	1061	
PA_tika-s04_01t:1061_3	Ucchuyantakammanti ucchuyantasālāya kātabbaṃ kiccaṃ. Tameva magganti upāsakena paṭipannamaggaṃ.	1061	
PA_tika-s04_01t:1061_4	Upakaṭṭhāyāti āsannāya. Vippaṭipannanti jātidhammakuladhammādilaṅghanena asammāpaṭipannaṃ.	1061	
PA_tika-s04_01t:1061_5	Evanti yathā asammāpaṭipanno putto tāya eva asammāpaṭipattiyā kulasantānato bāhiro	1061	
PA_tika-s04_01t:1061_6	hutvā pitu santikā dāyajjassa na bhāgī, evaṃ kusītopi teneva kusītabhāvena na sammāpaṭipanno	1061	
PA_tika-s04_01t:1061_7	satthu santikā laddhabbaariyadhanadāyajjassa na bhāgī. Āraddhavīriyova labhati sammāpaṭipajjanato.	1061	
PA_tika-s04_01t:1061_8	Uppajjati vīriyasambojjhaṅgoti yojanā, evaṃ sabbattha.	1061	
PA_tika-s04_01t:1062	Mahāti sīlādiguṇehi mahanto vipulo anaññasādhāraṇo. Taṃ panassa guṇamahattaṃ dasasahassilokadhātukampanena loke pākaṭanti dassento “satthuno hī”tiādimāha.	106	
PA_tika-s04_01t:1063	Yasmā satthusāsane pabbajitassa pabbajjūpagamanena sakyaputtiyabhāvo sañjāyati, tasmā buddhaputtabhāvaṃ dassento “asambhinnāyā”tiādimāha.	106	
PA_tika-s04_01t:1064_0	Alasānaṃ bhāvanāya nāmamattampi ajānantānaṃ kāyadaḷhībahulānaṃ yāvadatthaṃ bhuñjitvā	1064	
PA_tika-s04_01t:1064_1	seyyasukhādianuyuñjanakānaṃ tiracchānagatikānaṃ puggalānaṃ dūrato vajjanā kusītapuggalaparivajjanāti	1064	
PA_tika-s04_01t:1064_2	āha – “kucchiṃ pūretvā ṭhitaajagarasadise”tiādi. “Divasaṃ caṅkamena nisajjāya āvaraṇīyehi	1064	
PA_tika-s04_01t:1064_3	dhammehi cittaṃ parisodhessāmā”tiādinā bhāvanārambhavasena āraddhavīriyānaṃ daḷhaparakkamānaṃ	1064	
PA_tika-s04_01t:1064_4	kālena kālaṃ upasaṅkamanā āraddhavīriyapuggalasevanāti āha – “āraddhavīriye”tiādi.	1064	
PA_tika-s04_01t:1064_5	Visuddhimagge pana jātimahattapaccavekkhaṇā sabrahmacārimahattapaccavekkhaṇāti idaṃ	1064	
PA_tika-s04_01t:1064_6	dvayaṃ na gahitaṃ, thinamiddhavinodanatā sammappadhānapaccavekkhaṇatāti idaṃ dvayaṃ	1064	
PA_tika-s04_01t:1064_7	gahitaṃ. Tattha ānisaṃsadassāvitāya eva sammappadhānapaccavekkhaṇā gahitā hoti lokiyalokuttaravisesādhigamassa	1064	
PA_tika-s04_01t:1064_8	vīriyāyattatādassanabhāvato, thinamiddhavinodanaṃ pana tadadhimuttatāya eva gahitaṃ	1064	
PA_tika-s04_01t:1064_9	hoti. Vīriyuppādane yuttappayuttassa thinamiddhavinodanaṃ atthasiddhamevāti. Tattha	1064	
PA_tika-s04_01t:1064_10	thinamiddhavinodanakusītapuggalaparivajjanaāraddhavīriyapuggalasevanatadadhi- muttatāpaṭipakkhavidhamanapaccayūpasaṃhāravasena	10641	
PA_tika-s04_01t:1064_11	apāyabhayapaccavekkhaṇādayo samuttejanavasena vīriyasambojjhaṅgassa uppādakā daṭṭhabbā.	10641	
PA_tika-s04_01t:1065_0	Buddhānussatiyā upacārasamādhiniṭṭhattā vuttaṃ – “yāva upacārā”ti. Sakalasarīraṃ	1065	
PA_tika-s04_01t:1065_1	pharamānoti pītisamuṭṭhānehi paṇītarūpehi sakalasarīraṃ pharamāno, dhammasaṅghaguṇe	1065	
PA_tika-s04_01t:1065_2	anussarantassapi yāva upacārā sakalasarīraṃ pharamāno pītisambojjhaṅgo uppajjatīti	1065	
PA_tika-s04_01t:1065_3	evaṃ sesaanussatīsu, pasādanīyasuttantapaccavekkhaṇāya ca yojetabbaṃ tassāpi vimuttāyatanabhāvena	1065	
PA_tika-s04_01t:1065_4	taggatikattā. Evarūpe kāleti “dubbhikkhabhayādīsū”ti vuttakāle. Samāpatti…pe… na	1065	
PA_tika-s04_01t:1065_5	samudācarantīti idaṃ upasamānussatiyā vasena vuttaṃ. Saṅkhārānañhi vasena sappadesavūpasamepi	1065	
PA_tika-s04_01t:1065_6	nippadesavūpasame viya tathā saññāya pavattito bhāvanāmanasikāro kilesavikkhambhanasamattho	1065	
PA_tika-s04_01t:1065_7	hutvā upacārasamādhiṃ āvahanto tathārūpapītisomanassasamannāgato pītisambojjhaṅgassa	1065	
PA_tika-s04_01t:1065_8	upādāya hotīti. Tattha “vikkhambhitā kilesā”ti pāṭho. Na samudācarantīti iti-saddo	1065	
PA_tika-s04_01t:1065_9	kāraṇattho. Yasmā na samudācaranti, tasmā taṃ nesaṃ asamudācāraṃ paccavekkhantassāti	1065	
PA_tika-s04_01t:1065_10	yojanā. Na hi kilese paccavekkhantassa bojjhaṅguppatti yuttā, pasādanīyesu ṭhānesu	10651	
PA_tika-s04_01t:1065_11	pasādasinehābhāvena lūkhahadayatāya lūkhatā. Sā tattha ādaragāravākaraṇena viññāyatīti	10651	
PA_tika-s04_01t:1065_12	āha – “asakkaccakiriyāya saṃsūcitalūkhabhāve”ti.	10651	
PA_tika-s04_01t:1066_0	Paṇītabhojanasevanatāti paṇītasappāyabhojanasevanatā. Utuiriyāpathasukhaggahaṇena	1066	
PA_tika-s04_01t:1066_1	sappāyautuiriyāpathaggahaṇaṃ daṭṭhabbaṃ. Tañhi tividhampi sappāyaṃ seviyamānaṃ kāyassa	1066	
PA_tika-s04_01t:1066_2	kalyatāpādanavasena cittassa kalyataṃ āvahantaṃ duvidhāyapi passaddhiyā kāraṇaṃ hoti.	1066	
PA_tika-s04_01t:1066_3	Ahetukasattesu labbhamānaṃ sukhadukkhanti ayameko anto, issarādivisamahetukanti pana	1066	
PA_tika-s04_01t:1066_4	ayaṃ dutiyo. Ete ubho ante anupagamma yathāsakaṃ kammunā hotīti ayaṃ majjhimā paṭipatti.	1066	
PA_tika-s04_01t:1066_5	Majjhatto payogo yassa so majjhattapayogo, tassa bhāvo majjhattapayogatā. Ayañhi	1066	
PA_tika-s04_01t:1066_6	sabhāvāsāraddhatāya taṃpassaddhakāyatāya kāraṇaṃ hoti, passaddhidvayaṃ āvahati. Eteneva	1066	
PA_tika-s04_01t:1066_7	sāraddhakāyapuggalaparivajjanapassaddhakāyapuggalasevanānaṃ tadāvahanatā saṃvaṇṇitāti daṭṭhabbaṃ.	1066	
PA_tika-s04_01t:1067	Vatthuvisadakiriyā indriyasamattappaṭipādanā ca paññāvahā vuttā, samādhānāvahāpi tā honti. Samādhānāvahabhāveneva paññāvahabhāvatoti vuttaṃ – “vatthuvisadakiriyā…pe… veditabbā”ti.	106	
PA_tika-s04_01t:1068_0	Kāraṇakosallabhāvanākosallānaṃ nānantariyabhāvato rakkhanākosallassa ca taṃmūlakattā	1068	
PA_tika-s04_01t:1068_1	“nimittakusalatā nāma kasiṇanimittassa uggahakusalatā”icceva vuttaṃ. Kasiṇanimittassāti	1068	
PA_tika-s04_01t:1068_2	ca nidassanamattaṃ daṭṭhabbaṃ. Asubhanimittādikassapi hi yassa kassaci jhānuppattinimittassa	1068	
PA_tika-s04_01t:1068_3	uggahakosallaṃ nimittakusalatā evāti. Atisithilavīriyatādīhīti ādi-saddena paññāpayogamandataṃ	1068	
PA_tika-s04_01t:1068_4	payogavekallañca saṅgaṇhāti. Tassa paggaṇhananti tassa līnassa cittassa dhammavicayasambojjhaṅgādisamuṭṭhāpanena	1068	
PA_tika-s04_01t:1068_5	layāpattito samuddharaṇaṃ. Vuttañhetaṃ bhagavatā –	1068	
PA_tika-s04_01t:1069_0	“Yasmiñca kho, bhikkhave, samaye līnaṃ cittaṃ hoti, kālo tasmiṃ samaye dhammavicayasambojjhaṅgassa	1069	
PA_tika-s04_01t:1069_1	bhāvanāya, kālo vīriyasambojjhaṅgassa bhāvanāya, kālo pītisambojjhaṅgassa bhāvanāya.	1069	
PA_tika-s04_01t:1069_2	Taṃ kissa hetu? Līnaṃ, bhikkhave, cittaṃ, taṃ etehi dhammehi susamuṭṭhāpayaṃ hoti.	1069	
PA_tika-s04_01t:1069_3	Seyyathāpi, bhikkhave, puriso parittaṃ aggiṃ ujjāletukāmo assa. So tattha sukkhāni	1069	
PA_tika-s04_01t:1069_4	ceva tiṇāni pakkhipeyya, sukkhāni ca gomayāni pakkhipeyya, sukkhāni ca kaṭṭhāni pakkhipeyya,	1069	
PA_tika-s04_01t:1069_5	mukhavātañca dadeyya, na ca paṃsukena okireyya, bhabbo nu kho so puriso parittaṃ	1069	
PA_tika-s04_01t:1069_6	aggiṃ ujjāletunti? Evaṃ, bhante”ti.	1069	
PA_tika-s04_01t:1070	Ettha ca yathāsakaṃ āhāravasena dhammavicayasambojjhaṅgādīnaṃ bhāvanā samuṭṭhāpanāti veditabbā, sā anantaraṃ vibhāvitā eva.	107	
PA_tika-s04_01t:1071_0	Accāraddhavīriyatādīhīti ādi-saddena paññāpayogabalavataṃ pamoduppilāpanañca saṅgaṇhāti.	1071	
PA_tika-s04_01t:1071_1	Tassa niggaṇhananti tassa uddhatassa cittassa samādhisambojjhaṅgādisamuṭṭhāpanena	1071	
PA_tika-s04_01t:1071_2	uddhatāpattito nisedhanaṃ. Vuttampi cetaṃ bhagavatā –	1071	
PA_tika-s04_01t:1072_0	“Yasmiñca kho, bhikkhave, samaye uddhataṃ cittaṃ hoti, kālo tasmiṃ samaye passaddhisambojjhaṅgassa	1072	
PA_tika-s04_01t:1072_1	bhāvanāya, kālo samādhisambojjhaṅgassa bhāvanāya, kālo upekkhāsambojjhaṅgassa bhāvanāya.	1072	
PA_tika-s04_01t:1072_2	Taṃ kissa hetu? Uddhataṃ, bhikkhave, cittaṃ, taṃ etehi dhammehi suvūpasamaṃ hoti.	1072	
PA_tika-s04_01t:1072_3	Seyyathāpi, bhikkhave, puriso mahantaṃ aggikkhandhaṃ nibbāpetukāmo assa, so tattha	1072	
PA_tika-s04_01t:1072_4	allāni ceva tiṇāni pakkhipeyya, allāni ca gomayāni nikkhipeyya, allāni ca kaṭṭhāni	1072	
PA_tika-s04_01t:1072_5	pakkhipeyya, mukhavātañca na dadeyya, paṃsukena ca okireyya, bhabbo nu kho so puriso	1072	
PA_tika-s04_01t:1072_6	mahantaṃ aggikkhandhaṃ nibbāpetunti? Evaṃ, bhante”ti.	1072	
PA_tika-s04_01t:1073_0	Etthāpi yathāsakaṃ āhāravasena passaddhisambojjhaṅgādīnaṃ bhāvanā samuṭṭhāpanāti	1073	
PA_tika-s04_01t:1073_1	veditabbā. Tattha passaddhisambojjhaṅgassa bhāvanā vuttā eva, samādhisambojjhaṅgassa	1073	
PA_tika-s04_01t:1073_2	vuccamānā, itarassa anantaraṃ vakkhati.	1073	
PA_tika-s04_01t:1074_0	Paññāpayogamandatāyāti paññābyāpārassa appakabhāvena. Yathā hi dānaṃ alobhappadhānaṃ,	1074	
PA_tika-s04_01t:1074_1	sīlaṃ adosappadhānaṃ, evaṃ bhāvanā amohappadhānā. Tattha yadā paññā na balavatī hoti,	1074	
PA_tika-s04_01t:1074_2	tadā bhāvanā pubbenāparaṃ visesāvahā na hoti. Anabhisaṅgato viya āhāro purisassa,	1074	
PA_tika-s04_01t:1074_3	yogino cittassa abhiruciṃ na janeti, tena taṃ nirassādaṃ hoti. Tathā bhāvanāya sammadeva	1074	
PA_tika-s04_01t:1074_4	avīthipaṭipattiyā upasamasukhaṃ na vindati, tenapi cittaṃ nirassādaṃ hoti. Tena vuttaṃ	1074	
PA_tika-s04_01t:1074_5	– “paññāpayogamandatāyā…pe… nirassādaṃ hotī”ti. Tassa saṃveguppādanaṃ pasāduppādanañca	1074	
PA_tika-s04_01t:1074_6	tikicchananti taṃ dassento, “aṭṭha saṃvegavatthūnī”tiādimāha. Tattha jātijarābyādhimaraṇāni	1074	
PA_tika-s04_01t:1074_7	yathārahaṃ sugatiyaṃ duggatiyañca hontīti tadaññameva pañcavidhabandhanādikhuppipāsādiaññamaññaviheṭhanādihetukaṃ	1074	
PA_tika-s04_01t:1074_8	apāyadukkhaṃ daṭṭhabbaṃ. Tayidaṃ sabbaṃ tesaṃ tesaṃ sattānaṃ paccuppannabhavanissitaṃ	1074	
PA_tika-s04_01t:1074_9	gahitanti atīte anāgate ca kāle vaṭṭamūlakadukkhāni visuṃ gahitāni. Ye pana sattā	1074	
PA_tika-s04_01t:1074_10	āhārūpajīvino, tattha ca uṭṭhānaphalūpajīvino, tesaṃ aññehi asādhāraṇajīvitadukkhaṃ	10741	
PA_tika-s04_01t:1074_11	aṭṭhamaṃ saṃvegavatthu gahitanti daṭṭhabbaṃ. Ayaṃ vuccati samaye sampahaṃsanatāti	10741	
PA_tika-s04_01t:1074_12	ayaṃ bhāvanācittassa sampahaṃsitabbasamaye vuttanayeneva saṃvegajananavasena ceva	10741	
PA_tika-s04_01t:1074_13	pasāduppādanavasena ca sammadeva pahaṃsanā, saṃvegajananapubbakapasāduppādanena tosanāti attho.	10741	
PA_tika-s04_01t:1075_0	Sammāpaṭipattiṃ āgammāti līnuddhaccavirahena samathavīthipaṭipattiyā ca sammā avisamaṃ	1075	
PA_tika-s04_01t:1075_1	sammadeva bhāvanāpaṭipattiṃ āgamma. Alīnantiādīsu kosajjapakkhiyānaṃ dhammānaṃ anadhimattatāya	1075	
PA_tika-s04_01t:1075_2	alīnaṃ, uddhaccapakkhikānaṃ anadhimattatāya anuddhataṃ, paññāpayogasampattiyā upasamasukhādhigamena	1075	
PA_tika-s04_01t:1075_3	ca anirassādaṃ, tato eva ārammaṇe samappavattaṃ samathavīthipaṭipannaṃ. Alīnānuddhatāhi	1075	
PA_tika-s04_01t:1075_4	vā ārammaṇe samappavattaṃ, anirassādatāya samathavīthipaṭipannaṃ. Samappavattiyā	1075	
PA_tika-s04_01t:1075_5	vā alīnaṃ anuddhataṃ, samathavīthipaṭipattiyā anirassādanti daṭṭhabbaṃ. Tattha alīnatāya	1075	
PA_tika-s04_01t:1075_6	paggahe, anuddhatatāya niggahe, anirassādatāya sampahaṃsane na byāpāraṃ āpajjati.	1075	
PA_tika-s04_01t:1075_7	Ayaṃ vuccati samaye ajjhupekkhanatāti ayaṃ ajjhupekkhitabbasamaye bhāvanācittassa	1075	
PA_tika-s04_01t:1075_8	paggahaniggahasampahaṃsanesu byāvaṭatāsaṅkhātaṃ paṭipakkhaṃ abhibhuyya ajjhupekkhanā	1075	
PA_tika-s04_01t:1075_9	vuccati. Paṭipakkhavikkhambhanato vipassanāya adhiṭṭhānabhāvūpagamanato ca upacārajjhānampi	1075	
PA_tika-s04_01t:1075_10	samādhānakiccanipphattiyā puggalassa samāhitabhāvasādhanamevāti tattha samadhurabhāvenāha	10751	
PA_tika-s04_01t:1075_11	– “upacāraṃ vā appanaṃ vā”ti. Esa uppajjatīti esa samādhisambojjhaṅgo anuppanno uppajjati.	10751	
PA_tika-s04_01t:1076_0	Anurodhavirodhappahānavasena majjhattabhāvo upekkhāsambojjhaṅgassa kāraṇaṃ tasmiṃ	1076	
PA_tika-s04_01t:1076_1	sati sijjhanato, asati ca asijjhanato, so ca majjhattabhāvo visayavasena duvidhoti	1076	
PA_tika-s04_01t:1076_2	āha – “sattamajjhattatā saṅkhāramajjhattatā”ti. Tadubhayena ca virujjhanaṃ passaddhisambojjhaṅgabhāvanāya	1076	
PA_tika-s04_01t:1076_3	eva dūrīkatanti anurujjhanasseva pahānavidhiṃ dassetuṃ – “sattamajjhattatā”tiādi	1076	
PA_tika-s04_01t:1076_4	vuttaṃ. Tenāha – “sattasaṅkhārakelāyanapuggalaparivajjanatā”ti. Upekkhāya hi visesato	1076	
PA_tika-s04_01t:1076_5	rāgo paṭipakkho. Tathā cāha – “upekkhā rāgabahulassa visuddhimaggo”ti. Dvīhākārehīti	1076	
PA_tika-s04_01t:1076_6	kammassakatāpaccavekkhaṇaṃ, attasuññatāpaccavekkhaṇanti, imehi dvīhi kāraṇehi. Dvīhevāti	1076	
PA_tika-s04_01t:1076_7	avadhāraṇaṃ saṅkhyāsamānatādassanatthaṃ. Saṅkhyā eva hettha samānā, na saṅkhyeyyaṃ	1076	
PA_tika-s04_01t:1076_8	sabbathā samānanti. Assāmikabhāvo anattaniyatā. Sati hi attani tassa kiñcanabhāvena	1076	
PA_tika-s04_01t:1076_9	cīvaraṃ aññaṃ vā kiñci attaniyaṃ nāma siyā, so pana koci natthevāti adhippāyo. Anaddhaniyanti	1076	
PA_tika-s04_01t:1076_10	na addhānakkhamaṃ, na ciraṭṭhāyī ittaraṃ aniccanti attho. Tāvakālikanti tasseva vevacanaṃ.	10761	
PA_tika-s04_01t:1077	Mamāyatīti mamattaṃ karoti, mamāti taṇhāya pariggayha tiṭṭhati. Dhanāyantāti dhanaṃ dabbaṃ karontā.	107	
PA_tika-s04_01t:1078_0	419. Sammādassanalakkhaṇāti sammā aviparītaṃ aniccādivasena dassanasabhāvā. Sammāabhiniropanalakkhaṇoti	1078	
PA_tika-s04_01t:1078_1	sammadeva ārammaṇe cittassa abhiniropanasabhāvo. Caturaṅgasamannāgatā vācā janaṃ	1078	
PA_tika-s04_01t:1078_2	saṅgaṇhātīti tabbipakkhaviratisabhāvā sammāvācā bhedakaramicchāvācāpahānena jane	1078	
PA_tika-s04_01t:1078_3	sampayutte ca pariggaṇhanakiccavatī hotīti “pariggahalakkhaṇā”ti vuttā. Visaṃvādanādikiccatāya	1078	
PA_tika-s04_01t:1078_4	hi lūkhānaṃ apariggāhakānaṃ musāvādādīnaṃ paṭipakkhabhūtā siniddhabhāvena pariggahaṇasabhāvā	1078	
PA_tika-s04_01t:1078_5	sammājappanakiccā sammāvācā tappaccayasubhāsitasampaṭiggāhake jane sampayuttadhamme	1078	
PA_tika-s04_01t:1078_6	ca pariggaṇhantī pavattatīti pariggahalakkhaṇā. Yathā cīvarakammādippayogasaṅkhāto	1078	
PA_tika-s04_01t:1078_7	kammanto kātabbaṃ cīvararajanādikaṃ samuṭṭhāpeti nipphādeti, taṃtaṃkiriyānipphādako	1078	
PA_tika-s04_01t:1078_8	vā cetanāsaṅkhāto kammanto hatthacalanādikaṃ kiriyaṃ samuṭṭhāpeti, evaṃ sāvajjakattabbakiriyāsamuṭṭhāpakamicchākammantappahānena	1078	
PA_tika-s04_01t:1078_9	sammākammanto niravajjassa kattabbassa niravajjākārena samuṭṭhāpanakiccavā hotīti	1078	
PA_tika-s04_01t:1078_10	āha – “sammāsamuṭṭhāpanalakkhaṇo”ti. Sampayuttadhammānaṃ vā ukkhipanaṃ samuṭṭhāpanaṃ	10781	
PA_tika-s04_01t:1078_11	kāyikakiriyāya bhārukkhipanaṃ viya. Sammāvodāpanalakkhaṇoti jīvamānassa puggalassa,	10781	
PA_tika-s04_01t:1078_12	sampayuttadhammānaṃ vā jīvitindriyavuttiyā, ājīvasseva vā sammadeva sodhanaṃ vodāpanaṃ	10781	
PA_tika-s04_01t:1078_13	lakkhaṇaṃ etassāti sammāvodāpanalakkhaṇo. Atha vā kāyavācānaṃ khandhasantānassa ca	10781	
PA_tika-s04_01t:1078_14	saṃkilesabhūtamicchāājīvappahānena sammāājīvo “vodāpanalakkhaṇo”ti vutto. Sammāvāyāmasatisamādhīsu	10781	
PA_tika-s04_01t:1078_15	vattabbaṃ heṭṭhā vuttameva.	10781	
PA_tika-s04_01t:1079_0	Paññāya kusalānaṃ dhammānaṃ pubbaṅgamabhāvato sabbepi akusalā dhammā tassā paṭipakkhāvāti	1079	
PA_tika-s04_01t:1079_1	vuttaṃ – “aññehipi attano paccanīkakilesehi saddhi”nti. Atha vā attano paccanīkakilesā	1079	
PA_tika-s04_01t:1079_2	diṭṭhekaṭṭhā avijjādayo paññāya ujupaccanīkabhāvato. Passatīti passantī viya hoti	1079	
PA_tika-s04_01t:1079_3	vibandhābhāvato. Tenāha – “tappaṭicchādaka…pe… asammohato”ti. Sammāsaṅkappādīnaṃ	1079	
PA_tika-s04_01t:1079_4	micchāsaṅkappādayo ujuvipaccanīkāti āha – “sammāsaṅkappādayo…pe… pajahantī”ti. Tathevāti	1079	
PA_tika-s04_01t:1079_5	iminā attano paccanīkakilesehi saddhinti imamatthaṃ anukaḍḍhati. Visesatoti sammādiṭṭhiyā	1079	
PA_tika-s04_01t:1079_6	vuttakiccato visesena. Etthāti etesu sammāsaṅkappādīsu.	1079	
PA_tika-s04_01t:1080_0	Esā sammādiṭṭhi nāmāti lokiyaṃ lokuttarañca ekajjhaṃ katvā vadati missakatābhāvato.	1080	
PA_tika-s04_01t:1080_1	Tenāha – “pubbabhāge”tiādi. Ekārammaṇā nibbānārammaṇattā. Kiccatoti pubbabhāge dukkhādīhi	1080	
PA_tika-s04_01t:1080_2	ñāṇehi kātabbakiccassa idha nipphattito, imasseva vā ñāṇassa dukkhādippakāsanakiccato.	1080	
PA_tika-s04_01t:1080_3	Cattāri nāmāni labhati dukkhapariññādicatukiccasādhanato. Tīṇi nāmāni labhati kāmasaṅkappādippahānakiccanipphattito.	1080	
PA_tika-s04_01t:1080_4	Sikkhāpadavibhaṅge “viraticetanā taṃsampayuttā ca dhammā sikkhāpadānī”ti vuttāni,	1080	
PA_tika-s04_01t:1080_5	tattha padhānānaṃ viraticetanānaṃ vasena “viratiyopi honti cetanādayopī”ti āha. “Sammā	1080	
PA_tika-s04_01t:1080_6	vadati etāyā”tiādinā atthasambhavato sammāvācādayo tayo viratiyopi honti cetanādayopi.	1080	
PA_tika-s04_01t:1080_7	Musāvādādīhi viramaṇakāle viratiyo, subhāsitādivācābhāsanādikāle cetanādayo yojetabbā.	1080	
PA_tika-s04_01t:1080_8	Maggakkhaṇe pana viratiyova maggalakkhaṇappattito. Na hi cetanā niyyānasabhāvā. Atha	1080	
PA_tika-s04_01t:1080_9	vā ekassa ñāṇassa dukkhādiñāṇatā viya ekāya viratiyā musāvādādiviratibhāvo viya ca	1080	
PA_tika-s04_01t:1080_10	ekāya cetanāya sammāvācādikiccattayasādhanasabhāvā sammāvācādibhāvāsiddhito “maggakkhaṇe	10801	
PA_tika-s04_01t:1080_11	viratiyovā”ti vuttaṃ.	10801	
PA_tika-s04_01t:1081_0	Cattāri nāmāni labhatīti catusammappadhānacatusatipaṭṭhānavasena labhati. Maggakkhaṇeti	1081	
PA_tika-s04_01t:1081_1	ānetvā sambandho. Pubbabhāgepi maggakkhaṇepi sammāsamādhi evāti yadipi samādhiupakārakānaṃ	1081	
PA_tika-s04_01t:1081_2	abhiniropanānumajjanasampiyāyanabrūhanasantasukhānaṃ vitakkādīnaṃ vasena catūhi jhānehi	1081	
PA_tika-s04_01t:1081_3	sammāsamādhi vibhatto, tathāpi vāyāmo viya anuppannākusalānuppādanādicatuvāyāmakiccaṃ,	1081	
PA_tika-s04_01t:1081_4	sati viya ca asubhāsukhāniccānattesu kāyādīsu subhādisaññāpahānalakkhaṇaṃ catusatikiccaṃ,	1081	
PA_tika-s04_01t:1081_5	eko samādhi catujjhānasamādhikiccaṃ na sādhetīti pubbabhāgepi paṭhamajjhānasamādhi,	1081	
PA_tika-s04_01t:1081_6	paṭhamajjhānasamādhi eva maggakkhaṇepi, tathā pubbabhāgepi catutthajjhānasamādhi,	1081	
PA_tika-s04_01t:1081_7	catutthajjhānasamādhi eva maggakkhaṇepīti attho.	1081	
PA_tika-s04_01t:1082_0	“Kiṃ panāyaṃ maggadhammānaṃ desanānukkamo, kevalaṃ vācāya kamavattinibhāvato, udāhu	1082	
PA_tika-s04_01t:1082_1	kañci visesaṃ upādāyā”ti vicāraṇāyaṃ kañci visesaṃ upādāyāti dassento āha – “imesū”tiādi.	1082	
PA_tika-s04_01t:1082_2	Tattha bhāvanānubhāvā hitaphalāya sātisayaṃ tikkhavisadabhāvappattiyā acchariyabbhutasamatthatāyogena	1082	
PA_tika-s04_01t:1082_3	sabbaso paṭipakkhavidhamanena yāthāvato dhammasabhāvabodhanena ca sammādiṭṭhiyā bahukāratā	1082	
PA_tika-s04_01t:1082_4	veditabbā. Tenāha – “ayaṃ hī”tiādi.	1082	
PA_tika-s04_01t:1083	Tassāti sammādiṭṭhiyā. Bahukāroti dhammasampaṭivedhe bahūpakāro. Idāni tamatthaṃ upamāhi vibhāvetuṃ, “yathā hī”tiādi vuttaṃ.	108	
PA_tika-s04_01t:1084_0	Vacībhedassa kārako vitakko sāvajjānavajjavacībhedanivattanappavattanākārāya sammāvācāyapi	1084	
PA_tika-s04_01t:1084_1	upakārako evāti āha – “svāyaṃ…pe… sammāvācāyapi upakārako”ti. Sammāsaṅkappo hi saccavācāya	1084	
PA_tika-s04_01t:1084_2	virativācāyapi visesapaccayo micchāsaṅkappatadekaṭṭhakilesappahānato.	1084	
PA_tika-s04_01t:1085_0	Saṃvidahitvātiādīsu sammā vidahanaṃ kammantappayojanañca ekantānavajjavacīkāyakammavasena	1085	
PA_tika-s04_01t:1085_1	icchitabbanti virativācāvasena saṃvidahanaṃ viratikammantasseva payojanañca nidassitanti	1085	
PA_tika-s04_01t:1085_2	daṭṭhabbaṃ. Evaṃ hissa sammāvācāya sammākammantassāpi bahukāratā jotitā siyā. Vacībhedaniyāmikā	1085	
PA_tika-s04_01t:1085_3	hi vacīduccaritavirati kāyikakiriyaniyāmikāya kāyaduccaritaviratiyā upakārikā. Tathā	1085	
PA_tika-s04_01t:1085_4	hi visaṃvādanādimicchāvācato avirato micchākammantatopi na viramateva. Yathāha –	1085	
PA_tika-s04_01t:1085_5	“ekaṃ dhammaṃ atītassa…pe… natthi pāpaṃ akāriya”nti. Tasmā avisaṃvādanādisammāvācāya	1085	
PA_tika-s04_01t:1085_6	ṭhito sammākammantampi pūretiyevāti vacīduccaritavirati kāyaduccaritaviratiyā upakārikā.	1085	
PA_tika-s04_01t:1086_0	Yasmā ājīvapārisuddhi nāma dussīlyappahānapubbikā, tasmā sammāvācākammantānantaraṃ	1086	
PA_tika-s04_01t:1086_1	sammāājīvo desitoti dassetuṃ – “catubbidhaṃ panā”tiādi vuttaṃ. Ettāvatāti parisuddhasīlājīvikāmattena.	1086	
PA_tika-s04_01t:1086_2	Idaṃ vīriyanti catusammappadhānavīriyaṃ.	1086	
PA_tika-s04_01t:1087_0	Vīriyārambhopi sammāsatipariggahito eva nibbānāvaho, na kevaloti dassetuṃ – “tato”tiādi	1087	
PA_tika-s04_01t:1087_1	vuttaṃ. Sūpaṭṭhitāti bahiddhāvikkhepaṃ pahāya suṭṭhu upaṭṭhitā kātabbā. Samādhissa	1087	
PA_tika-s04_01t:1087_2	upakāradhammā nāma yathāvuttavatthuvisadakiriyādayo. Tappaṭipakkhato anupakāradhammā	1087	
PA_tika-s04_01t:1087_3	veditabbā. Gatiyoti nipphattiyo. Samanvesitvāti sammā pariyesitvā.	1087	
PA_tika-s04_01t:1088_0	427. Yathā itthīsu kathā pavattā adhitthīti vuccati, evaṃ attānaṃ adhikicca pavattā	1088	
PA_tika-s04_01t:1088_1	ajjhattaṃ. “Evaṃ pavattamānā mayaṃ ‘attā’ti gahaṇaṃ gamissāmā”ti iminā viya adhippāyena	1088	
PA_tika-s04_01t:1088_2	attānaṃ adhikicca uddissa pavattā sattasantatipariyāpannā ajjhattaṃ. Tasmiṃ ajjhattarūpe,	1088	
PA_tika-s04_01t:1088_3	attano kesādivatthuke kasiṇarūpeti attho. Parikammavasena ajjhattaṃ rūpasaññīti parikammakaraṇavasena	1088	
PA_tika-s04_01t:1088_4	ajjhattaṃ rūpasaññī, na appanāvasena. Na hi paṭibhāganimittārammaṇā appanā ajjhattavisayā	1088	
PA_tika-s04_01t:1088_5	sambhavati. Taṃ pana ajjhattaṃ parikammavasena laddhaṃ kasiṇanimittaṃ avisuddhameva	1088	
PA_tika-s04_01t:1088_6	hoti, na bahiddhā parikammavasena laddhaṃ viya visuddhaṃ. Tenāha – “taṃ panā”tiādi.	1088	
PA_tika-s04_01t:1089_0	Yassevaṃ parikammaṃ ajjhattaṃ uppannanti yassa puggalassa evaṃ vuttappakārena ajjhattaṃ	1089	
PA_tika-s04_01t:1089_1	parikammaṃ jātaṃ. Nimittaṃ pana bahiddhāti paṭibhāganimittaṃ sasantatipariyāpannaṃ	1089	
PA_tika-s04_01t:1089_2	na hotīti bahiddhā. Parittānīti yathāladdhāni suppasarāvamattāni. Tenāha – “avaḍḍhitānī”ti.	1089	
PA_tika-s04_01t:1089_3	Parittavasenevāti vaṇṇavasena ābhoge vijjamānepi parittavaseneva idaṃ abhibhāyatanaṃ	1089	
PA_tika-s04_01t:1089_4	vuttaṃ parittatā hettha abhibhavanassa kāraṇaṃ. Vaṇṇābhoge satipi asatipi abhibhavatīti	1089	
PA_tika-s04_01t:1089_5	abhibhu, parikammaṃ, ñāṇaṃ vā. Abhibhu āyatanaṃ etassāti abhibhāyatanaṃ, jhānaṃ.	1089	
PA_tika-s04_01t:1089_6	Abhibhavitabbaṃ vā ārammaṇasaṅkhātaṃ āyatanaṃ etassāti abhibhāyatanaṃ. Atha vā ārammaṇābhibhavanato	1089	
PA_tika-s04_01t:1089_7	abhibhu ca taṃ āyatanañca yogino sukhavisesānaṃ adhiṭṭhānabhāvato manāyatanadhammāyatanabhāvato	1089	
PA_tika-s04_01t:1089_8	cāti sasampayuttajjhānaṃ abhibhāyatanaṃ. Abhibhāyatanabhāvanā nāma tikkhapaññasseva	1089	
PA_tika-s04_01t:1089_9	sambhavati, na itarassāti āha – “ñāṇuttariko puggalo”ti. Abhibhavitvā samāpajjatīti	1089	
PA_tika-s04_01t:1089_10	ettha abhibhavanaṃ samāpajjanañca upacārajjhānādhigamanasamanantarameva appanājhānuppādananti	10891	
PA_tika-s04_01t:1089_11	āha – “saha nimittuppādenevettha appanaṃ pāpetī”ti. Saha nimittuppādenāti ca appanāparivāsābhāvassa	10891	
PA_tika-s04_01t:1089_12	lakkhaṇavacanametaṃ. Yo khippābhiññoti vuccati, tatopi ñāṇuttarasseva abhibhāyatanabhāvanā.	10891	
PA_tika-s04_01t:1089_13	Etthāti etasmiṃ nimitte. Appanaṃ pāpetīti bhāvanāappanaṃ neti.	10891	
PA_tika-s04_01t:1090_0	Ettha ca keci “uppanne upacārajjhāne taṃ ārabbha ye heṭṭhimantena dve tayo javanavārā	1090	
PA_tika-s04_01t:1090_1	pavattanti, te upacārajjhānapakkhikā eva, tadanantaraṃ bhavaṅgaparivāsena upacārasevanāya	1090	
PA_tika-s04_01t:1090_2	ca vinā appanā hoti, saha nimittuppādeneva appanaṃ pāpetī”ti vadanti, taṃ tesaṃ matimattaṃ.	1090	
PA_tika-s04_01t:1090_3	Na hi pārivāsikaparikammena appanāvāro icchito, nāpi mahaggatappamāṇajjhānesu viya	1090	
PA_tika-s04_01t:1090_4	upacārajjhāne ekantato paccavekkhaṇā icchitabbā. Tasmā upacārajjhānādhigamato paraṃ	1090	
PA_tika-s04_01t:1090_5	katipayabhavaṅgacittāvasāne appanaṃ pāpuṇanto “saha nimittuppādenevettha appanaṃ	1090	
PA_tika-s04_01t:1090_6	pāpetī”ti vutto. Saha nimittuppādenāti ca adhippāyikamidaṃ vacanaṃ, na nītatthaṃ,	1090	
PA_tika-s04_01t:1090_7	tattha adhippāyo vuttanayeneva veditabbo. Na antosamāpattiyaṃ tadā tathārūpassa ābhogassa	1090	
PA_tika-s04_01t:1090_8	asambhavato. Samāpattito vuṭṭhitassa ābhogo pubbabhāgabhāvanāvasena jhānakkhaṇe pavattaṃ	1090	
PA_tika-s04_01t:1090_9	abhibhavanākāraṃ gahetvā pavattoti daṭṭhabbaṃ. Abhidhammaṭṭhakathāyaṃ pana “imināssa	1090	
PA_tika-s04_01t:1090_10	pubbābhogo kathito”ti vuttaṃ. Antosamāpattiyaṃ tadā tathā ābhogābhāve kasmā jhānasaññāyapīti	10901	
PA_tika-s04_01t:1090_11	vuttanti āha – “abhibhavasaññā hissa antosamāpattiyampi atthī”ti.	10901	
PA_tika-s04_01t:1091_0	Vaḍḍhitappamāṇānīti vipulappamāṇānīti attho, na ekaṅguladvaṅgulādivaḍḍhiṃ pāpitāni	1091	
PA_tika-s04_01t:1091_1	tathā vaḍḍhanassevettha asambhavato. Tenāha – “mahantānī”ti. Bhattavaḍḍhitakanti	1091	
PA_tika-s04_01t:1091_2	bhuñjanabhājane vaḍḍhetvā dinnaṃ bhattaṃ, ekāsane purisena bhuñjitabbabhattato upaḍḍhabhattanti attho.	1091	
PA_tika-s04_01t:1092_0	Rūpe saññā rūpasaññā, sā assa atthīti rūpasaññī, na rūpasaññī arūpasaññī. Saññāsīsena	1092	
PA_tika-s04_01t:1092_1	jhānaṃ vadati. Rūpasaññāya anuppādanamevettha alābhitā. Bahiddhāva uppannanti bahiddhāvatthusmiṃyeva	1092	
PA_tika-s04_01t:1092_2	uppannaṃ. Ettha ca –	1092	
PA_tika-s04_01t:1093_0	“Ajjhattaṃ rūpasaññī bahiddhā rūpāni passati parittāni suvaṇṇadubbaṇṇāni. Ajjhattaṃ	1093	
PA_tika-s04_01t:1093_1	rūpasaññī bahiddhā rūpāni passati appamāṇāni suvaṇṇadubbaṇṇāni. Ajjhattaṃ arūpasaññī	1093	
PA_tika-s04_01t:1093_2	bahiddhā rūpāni passati parittāni suvaṇṇadubbaṇṇāni. Ajjhattaṃ arūpasaññī bahiddhā	1093	
PA_tika-s04_01t:1093_3	rūpāni passati appamāṇāni suvaṇṇadubbaṇṇānī”ti –	1093	
PA_tika-s04_01t:1094_0	Evamidha cattāri abhibhāyatanāni āgatāni. Abhidhamme pana “ajjhattaṃ arūpasaññī bahiddhā	1094	
PA_tika-s04_01t:1094_1	rūpāni passati parittāni suvaṇṇadubbaṇṇāni, appamāṇāni suvaṇṇadubbaṇṇānī”ti evamāgatāni.	1094	
PA_tika-s04_01t:1094_2	Tattha ca kāraṇaṃ abhidhammaṭṭhakathāyaṃ vuttameva. Tathā hi vuttaṃ aṭṭhasāliniyaṃ –	1094	
PA_tika-s04_01t:1095_0	“Kasmā pana yathā suttante ‘ajjhattaṃ rūpasaññī eko bahiddhā rūpāni passati parittānī’tiādi	1095	
PA_tika-s04_01t:1095_1	vuttaṃ, evaṃ avatvā idha catūsupi abhibhāyatanesu ajjhattaṃ arūpasaññitāva vuttāti.	1095	
PA_tika-s04_01t:1095_2	Ajjhattarūpānaṃ anabhibhavanīyato. Tattha vā hi idha vā bahiddhā rūpāneva abhibhavitabbāni,	1095	
PA_tika-s04_01t:1095_3	tasmā tāni niyamato vattabbānī”ti.	1095	
PA_tika-s04_01t:1096_0	Tatrāpi idhapi vuttāni “ajjhattaṃ rūpasaññī ajjhattaṃ arūpasaññīti idaṃ pana satthu	1096	
PA_tika-s04_01t:1096_1	desanāvilāsamattamevā”ti. Ayaṃ panettha adhippāyo – idha vaṇṇābhogarahitāni sahitāni	1096	
PA_tika-s04_01t:1096_2	ca sabbāni parittāni suvaṇṇadubbaṇṇāni abhibhuyyāti. Pariyāyakathā hi suttantadesanāti.	1096	
PA_tika-s04_01t:1096_3	Abhidhamme pana nippariyāyadesanattā vaṇṇābhogarahitāni visuṃ vuttāni, tathā sahitāni.	1096	
PA_tika-s04_01t:1096_4	Atthi hi ubhayattha abhibhavanavisesoti. Tathā idha pariyāyadesanattā vimokkhānampi	1096	
PA_tika-s04_01t:1096_5	abhibhavanapariyāyo atthīti “ajjhattaṃ rūpasaññī”tiādinā paṭhamadutiyaabhibhāyatanesu	1096	
PA_tika-s04_01t:1096_6	paṭhamavimokkho, tatiyacatutthaabhibhāyatanesu dutiyavimokkho, vaṇṇābhibhāyatanesu	1096	
PA_tika-s04_01t:1096_7	tatiyavimokkho ca abhibhavanapattito saṅgahito. Abhidhamme pana nippariyāyadesanattā	1096	
PA_tika-s04_01t:1096_8	vimokkhābhibhāyatanāni asaṅkarato desetuṃ vimokkhe vajjetvā abhibhāyatanāni kathitāni.	1096	
PA_tika-s04_01t:1096_9	Sabbāni ca vimokkhakiccāni jhānāni vimokkhadesanāyaṃ vuttāni. Tadetaṃ “ajjhattaṃ	1096	
PA_tika-s04_01t:1096_10	rūpasaññī”ti āgatassa abhibhāyatanadvayassa abhidhamme abhibhāyatanesu avacanato	10961	
PA_tika-s04_01t:1096_11	“rūpī rūpāni passatī”tiādīnañca sabbavimokkhakiccasādhāraṇavacanabhāvato vavatthānaṃ katanti viññāyati.	10961	
PA_tika-s04_01t:1097_0	Ajjhattarūpānaṃ anabhibhavanīyatoti idaṃ abhidhamme katthacipi “ajjhattarūpāni passatī”ti	1097	
PA_tika-s04_01t:1097_1	avatvā sabbattha yaṃ vuttaṃ – “bahiddhā rūpāni passatī”ti, tassa kāraṇavacanaṃ. Tena	1097	
PA_tika-s04_01t:1097_2	yaṃ aññahetukaṃ suttante “bahiddhā rūpāni passatī”ti vacanaṃ, taṃ tena hetunā vuttaṃ.	1097	
PA_tika-s04_01t:1097_3	Yaṃ pana desanāvilāsahetukaṃ ajjhattaṃ arūpasaññitāya eva abhidhamme vacanaṃ, na	1097	
PA_tika-s04_01t:1097_4	tassa aññaṃ kāraṇaṃ maggitabbanti dasseti. Ajjhattarūpānaṃ anabhibhavanīyatā ca tesaṃ	1097	
PA_tika-s04_01t:1097_5	bahiddhārūpānaṃ viya avibhūtattā. Desanāvilāso ca yathāvuttavavatthānavasena veditabbo	1097	
PA_tika-s04_01t:1097_6	veneyyajjhāsayavasena vijjamānapariyāyakathanabhāvato. Desanāvilāso hi nāma veneyyajjhāsayānurūpaṃ	1097	
PA_tika-s04_01t:1097_7	vijjamānassa ca pariyāyassa vibhāvanaṃ, na yassa kassaci, tasmā “idha pariyāyadesanattā”tiādinā	1097	
PA_tika-s04_01t:1097_8	vuttappakāraṃ vavatthānaṃ desanāvilāsanibandhananti daṭṭhabbaṃ.	1097	
PA_tika-s04_01t:1098_0	Suvaṇṇadubbaṇṇānīti eteneva siddhattā na nīlādiabhibhāyatanāni vattabbānīti ce? Na	1098	
PA_tika-s04_01t:1098_1	nīlādīsu katādhikārānaṃ nīlādibhāvasseva abhibhavanakāraṇattā. Na hi tesaṃ parisuddhāparisuddhavaṇṇānaṃ	1098	
PA_tika-s04_01t:1098_2	parittatā appamāṇatā vā abhibhavanakāraṇaṃ, atha kho nīlādibhāvo evāti. Etesu ca	1098	
PA_tika-s04_01t:1098_3	parittādikasiṇarūpesu yaṃyaṃcaritassa imāni abhibhāyatanāni ijjhanti, taṃ dassetuṃ	1098	
PA_tika-s04_01t:1098_4	– “imesu panā”tiādi vuttaṃ.	1098	
PA_tika-s04_01t:1099_0	Sabbasaṅgāhikavasenāti nīlavaṇṇanīlanidassananīlanibhāsānaṃ sādhāraṇavasena. Vaṇṇavasenāti	1099	
PA_tika-s04_01t:1099_1	sabhāvavaṇṇavasena. Nidassanavasenāti passitabbatāvasena, cakkhuviññāṇavīthiyā gahetabbatāvasena.	1099	
PA_tika-s04_01t:1099_2	Obhāsavasenāti sappabhāsatāya avabhāsanavasena. Vaṇṇadhātuyā vāti añjanarajatavatthādivaṇṇadhātuyā.	1099	
PA_tika-s04_01t:1099_3	Lokiyāneva rūpāvacarajjhānabhāvato.	1099	
PA_tika-s04_01t:1100_0	435. Rūpīti ettha yenāyaṃ sasantatipariyāpannena rūpena samannāgato, taṃ yassa jhānassa	1100	
PA_tika-s04_01t:1100_1	hetubhāvena visiṭṭharūpaṃ hoti. Yena visiṭṭhena rūpīti vucceyya, tadeva sasantatipariyāpannarūpanimittaṃ	1100	
PA_tika-s04_01t:1100_2	jhānaṃ. Idha pana paramatthato rūpibhāvasādhakanti āha – “ajjhattaṃ kesādīsū”tiādi.	1100	
PA_tika-s04_01t:1100_3	Rūpajjhānaṃ rūpanti uttarapadalopena vuttaṃ – “rūpūpapattiyā”tiādīsu viya.	1100	
PA_tika-s04_01t:1101_0	Subhantveva adhimutto hotīti ayaṃ tatiyavimokkho. Idha suparisuddhanīlādivaṇṇakasiṇajjhānavasena	1101	
PA_tika-s04_01t:1101_1	vuttoti dassetvā idāni paṭisambhidāpāḷiyaṃ tassa brahmavihārajjhānavasena āgatabhāvaṃ	1101	
PA_tika-s04_01t:1101_2	dassetuṃ – “paṭisambhidāmagge panā”tiādi āraddhaṃ. Idha pana uparipāḷiyaṃyeva brahmavihārānaṃ	1101	
PA_tika-s04_01t:1101_3	āgatattā taṃ nayaṃ paṭikkhipitvā parisuddhanīlādivaṇṇakasiṇavaseneva subhavimokkho anuññāto.	1101	
PA_tika-s04_01t:1102_0	443. Parikammapathaviyāpīti akatāya vā katāya vā daḷhamaṇḍalādisaṅkhātaparikammapathaviyāpi.	1102	
PA_tika-s04_01t:1102_1	Uggahanimittādīnaṃ pathavīkasiṇanti nāmaṃ nissite nissayavohāravasena vuttanti daṭṭhabbaṃ,	1102	
PA_tika-s04_01t:1102_2	yathā “mañcā ukkuṭṭhiṃ karontī”ti.	1102	
PA_tika-s04_01t:1103_0	Sīlānīti pātimokkhasaṃvarādīni cattāri sīlāni. Sodhetvāti anāpajjanena āpannavuṭṭhāpanena	1103	
PA_tika-s04_01t:1103_1	kilesehi appaṭipīḷanena ca visodhetvā. Tividhañhi sīlassa visodhanaṃ nāma – anāpajjanaṃ	1103	
PA_tika-s04_01t:1103_2	āpannavuṭṭhāpanaṃ kilesehi ca appaṭipīḷananti. Kammaṭṭhānabhāvanaṃ paribundheti uparodheti	1103	
PA_tika-s04_01t:1103_3	pavattituṃ na detīti palibodho rakārassa lakāraṃ katvā, paribandhoti attho. Upacchinditvāti	1103	
PA_tika-s04_01t:1103_4	samāpannena saṅgāhaṇena vā uparundhitvā, apalibodhaṃ katvāti attho. Kalyāṇamittaṃ upasaṅkamitvāti –	1103	
PA_tika-s04_01t:1104	“Piyo garu bhāvanīyo, vattā ca vacanakkhamo;	110	
PA_tika-s04_01t:1105	Gambhīrañca kathaṃ kattā, no caṭṭhāne niyojako”ti. –	110	
PA_tika-s04_01t:1106	Evamādiguṇasamannāgataṃ ekantahitesiṃ vuddhipakkhe ṭhitaṃ kalyāṇamittaṃ upasaṅkamitvā.	110	
PA_tika-s04_01t:1107	Ananurūpaṃ vihāranti aṭṭhārasannaṃ dosānaṃ aññatarena samannāgataṃ. Vuttañhetaṃ aṭṭhakathāsu –	110	
PA_tika-s04_01t:1108	“Mahāvāsaṃ navāvāsaṃ, jarāvāsañca panthaniṃ;	110	
PA_tika-s04_01t:1109	Soṇḍiṃ paṇṇañca pupphañca, phalaṃ patthitameva ca.	110	
PA_tika-s04_01t:1110	“Nagaraṃ dārunā khettaṃ, visabhāgena paṭṭanaṃ;	111	
PA_tika-s04_01t:1111	Paccantasīmā sappāyaṃ, yattha mitto na labbhati.	111	
PA_tika-s04_01t:1112	“Aṭṭhārasetāni ṭhānāni, iti viññāya paṇḍito;	111	
PA_tika-s04_01t:1113	Ārakā parivajjeyya, maggaṃ sappaṭibhayaṃ yathā”ti. ;	111	
PA_tika-s04_01t:1114	Anurūpeti gocaragāmato nātidūranaccāsannatādīhi pañcahi aṅgehi samannāgate. Vuttañhetaṃ bhagavatā –	111	
PA_tika-s04_01t:1115_0	“Kathañca, bhikkhave, senāsanaṃ pañcaṅgasamannāgataṃ hoti? Idha, bhikkhave, senāsanaṃ	1115	
PA_tika-s04_01t:1115_1	nātidūraṃ hoti naccāsannaṃ gamanāgamanasampannaṃ divā appākiṇṇaṃ rattiṃ appasaddaṃ	1115	
PA_tika-s04_01t:1115_2	appanigghosaṃ appaḍaṃsamakasavātātapasarīsapasamphassaṃ. Tasmiṃ kho pana senāsane	1115	
PA_tika-s04_01t:1115_3	viharantassa appakasirena uppajjanti cīvarapiṇḍapātasenāsanagilānapaccayabhesajjaparikkhārā.	1115	
PA_tika-s04_01t:1115_4	Tasmiṃ kho pana senāsane therā bhikkhū viharanti bahussutā āgatāgamā dhammadharā	1115	
PA_tika-s04_01t:1115_5	vinayadharā mātikādharā. Te kālena kālaṃ upasaṅkamitvā paripucchati paripañhati ‘idaṃ,	1115	
PA_tika-s04_01t:1115_6	bhante, kathaṃ imassa ko attho’ti. Tassa te āyasmanto avivaṭañceva vivaranti, anuttānīkatañca	1115	
PA_tika-s04_01t:1115_7	uttāniṃ karonti, anekavihitesu ca kaṅkhāṭhāniyesu dhammesu kaṅkhaṃ paṭivinodenti.	1115	
PA_tika-s04_01t:1115_8	Evaṃ kho, bhikkhave, senāsanaṃ pañcaṅgasamannāgataṃ hotī”ti.	1115	
PA_tika-s04_01t:1116_0	Ettha ca nātidūraṃ naccāsannaṃ gamanāgamanasampannanti ekaṃ aṅgaṃ, divā appākiṇṇaṃ	1116	
PA_tika-s04_01t:1116_1	rattiṃ appasaddaṃ appanigghosanti ekaṃ, appaḍaṃsamakasavātātapasarīsapasamphassanti	1116	
PA_tika-s04_01t:1116_2	ekaṃ, tasmiṃ kho pana senāsane viharantassa…pe… parikkhārāti ekaṃ, tasmiṃ kho pana	1116	
PA_tika-s04_01t:1116_3	senāsane therā…pe… kaṅkhaṃ paṭivinodentīti ekanti evaṃ pañcaṅgāni veditabbāni.	1116	
PA_tika-s04_01t:1117	Khuddakapalibodhaṃ upacchinditvāti dīghakesanakhalomānaṃ chedanena cīvarakammacīvararajanapattapacanamañcapīṭhādisodhanavasena khuddakapalibodhaṃ upacchinditvā.	111	
PA_tika-s04_01t:1118_0	453. Uddhumātakādīsūti ettha ādi-saddena vinīlakavipubbakavicchiddakavikkhāyitakahatavikkhittakalohitakapuḷavakaaṭṭhikānaṃ	1118	
PA_tika-s04_01t:1118_1	saṅgaho daṭṭhabbo. Tattha bhastā viya vāyunā uddhaṃ jīvitapariyādānā yathānukkamaṃ	1118	
PA_tika-s04_01t:1118_2	samuggatena sūnabhāvena dhumātattā uddhumātaṃ, uddhumātameva uddhumātakaṃ, paṭikūlattā	1118	
PA_tika-s04_01t:1118_3	vā kucchitaṃ uddhumātanti uddhumātakaṃ, tathārūpassa chavasarīrassetaṃ adhivacanaṃ.	1118	
PA_tika-s04_01t:1118_4	Vinīlaṃ vuccati viparibhinnanīlavaṇṇaṃ, vinīlameva vinīlakaṃ, paṭikūlattā vā kucchitaṃ	1118	
PA_tika-s04_01t:1118_5	vinīlanti vinīlakaṃ, maṃsussadaṭṭhānesu rattavaṇṇassa, pubbasannicayaṭṭhānesu setavaṇṇassa,	1118	
PA_tika-s04_01t:1118_6	yebhuyyena ca nīlavaṇṇassa nilaṭṭhāne nīlasāṭakapārutasseva chavasarīrassetaṃ adhivacanaṃ.	1118	
PA_tika-s04_01t:1118_7	Paribhinnaṭṭhānesu vissandamānapubbaṃ vipubbaṃ, vipubbameva vipubbakaṃ, paṭikūlattā	1118	
PA_tika-s04_01t:1118_8	vā kucchitaṃ vipubbanti vipubbakaṃ, tathārūpassa chavasarīrassetaṃ adhivacanaṃ. Vicchiddaṃ	1118	
PA_tika-s04_01t:1118_9	vuccati dvidhā chindanena apadhāritaṃ, vicchiddameva vicchiddakaṃ, paṭikūlattā vā	1118	
PA_tika-s04_01t:1118_10	kucchitaṃ vicchiddanti vicchiddakaṃ, vemajjhe chinnassa chavasarīrassetaṃ adhivacanaṃ.	11181	
PA_tika-s04_01t:1118_11	Ito ca etto ca vividhākārena soṇasiṅgālādīhi khāyitaṃ vikkhāyitaṃ, vikkhāyitameva	11181	
PA_tika-s04_01t:1118_12	vikkhāyitakaṃ, paṭikūlattā vā kucchitaṃ vikkhāyitanti vikkhāyitakaṃ, tathārūpassa	11181	
PA_tika-s04_01t:1118_13	chavasarīrassetaṃ adhivacanaṃ.	11181	
PA_tika-s04_01t:1119_0	Vividhā khittaṃ vikkhittaṃ, vikkhittameva vikkhittakaṃ, paṭikūlattā vā kucchitaṃ	1119	
PA_tika-s04_01t:1119_1	vikkhittanti vikkhittakaṃ, aññena hatthaṃ, aññena pādaṃ, aññena sīsanti evaṃ tato	1119	
PA_tika-s04_01t:1119_2	tato vikkhittassa chavasarīrassetaṃ adhivacanaṃ. Hatañca taṃ purimanayeneva vikkhittakañcāti	1119	
PA_tika-s04_01t:1119_3	hatavikkhittakaṃ, kākapadākārena aṅgapaccaṅgesu satthena hanitvā vuttanayeneva vikkhittassa	1119	
PA_tika-s04_01t:1119_4	chavasarīrassetaṃ adhivacanaṃ. Lohitaṃ kirati vikkhipati ito cito ca paggharatīti	1119	
PA_tika-s04_01t:1119_5	lohitakaṃ, paggharitalohitamakkhitassa chavasarīrassetaṃ adhivacanaṃ. Puḷavā vuccanti	1119	
PA_tika-s04_01t:1119_6	kimayo, puḷave kiratīti puḷavakaṃ, kimiparipuṇṇassa chavasarīrassetaṃ adhivacanaṃ.	1119	
PA_tika-s04_01t:1119_7	Aṭṭhiyeva aṭṭhikaṃ, paṭikūlattā vā kucchitaṃ aṭṭhīti aṭṭhikaṃ, aṭṭhisaṅkhalikāyapi	1119	
PA_tika-s04_01t:1119_8	ekaṭṭhikassapi etaṃ adhivacanaṃ. Imesu dasasu asubhesu paṭhamajjhānameva uppajjati,	1119	
PA_tika-s04_01t:1119_9	na dutiyādīni. Tenāha – idha “paṭhamajjhānasahagatā saññā”ti. Tathā hi aparisaṇṭhitajalāya	1119	
PA_tika-s04_01t:1119_10	sīghasotāya nadiyā arittabaleneva nāvā tiṭṭhati, vinā arittena na sakkā ṭhapetuṃ.	11191	
PA_tika-s04_01t:1119_11	Evamevaṃ dubbalattā ārammaṇassa vitakkabaleneva cittaṃ ekaggaṃ hutvā tiṭṭhati, vinā	11191	
PA_tika-s04_01t:1119_12	vitakkena na sakkā ṭhapetuṃ. Tasmā paṭhamajjhānamevettha hoti, na dutiyādīni. Ārammaṇassa	11191	
PA_tika-s04_01t:1119_13	dubbalatā cettha paṭikūlabhāvena cittaṃ ṭhapetuṃ asamatthatā.	11191	
PA_tika-s04_01t:1120_0	“Rukkho mato, lohaṃ mata”ntiādīsu yaṃ khandhappabandhaṃ upādāya rukkhādisamaññā,	1120	
PA_tika-s04_01t:1120_1	tasmiṃ anupacchinnepi allatādivigamanaṃ nissāya matavohāro sammutimaraṇaṃ. Saṅkhārānaṃ	1120	
PA_tika-s04_01t:1120_2	khaṇabhaṅgasaṅkhātaṃ khaṇikamaraṇaṃ. Samucchedamaraṇanti arahato santānassa sabbaso	1120	
PA_tika-s04_01t:1120_3	ucchedabhūtaṃ maraṇaṃ. Vipassanābhāvanāvasena cetaṃ vuttaṃ. Maraṇānussatibhāvanāyaṃ	1120	
PA_tika-s04_01t:1120_4	pana tividhampetaṃ nādhippetaṃ asaṃvegavatthuto anupaṭṭhahanato abāhullato ca. Maraṇānussatiyañhi	1120	
PA_tika-s04_01t:1120_5	ekena bhavena paricchinnassa jīvitindriyappabandhassa vicchedo maraṇanti adhippeto	1120	
PA_tika-s04_01t:1120_6	saṃvegavatthuto upaṭṭhahanato bāhullato ca. Idāni imameva maraṇaṃ sandhāya vikappantaraṃ	1120	
PA_tika-s04_01t:1120_7	dassento, “heṭṭhā vuttalakkhaṇā vā”tiādimāha.	1120	
PA_tika-s04_01t:1121_0	Asitapītādibhedeti asitapītakhāyitasāyitappabhede, asitabbakhāditabbasāyitabbavibhāgeti	1121	
PA_tika-s04_01t:1121_1	attho kālabhedavacanicchāya abhāvato yathā “duddha”nti. Kabaḷaṃ karīyatīti kabaḷīkāro,	1121	
PA_tika-s04_01t:1121_2	āharīyatīti āhāro, kabaḷīkāro ca so āhāro cāti kabaḷīkārāhāro. Vatthuvasena cetaṃ	1121	
PA_tika-s04_01t:1121_3	vuttaṃ. Savatthuko eva hi āhāro idha kammaṭṭhānabhāvena adhippeto. Ojālakkhaṇo pana	1121	
PA_tika-s04_01t:1121_4	āhāro ojaṭṭhamakaṃ rūpaṃ āharatīti āhāroti vuccati. So idha nādhippeto paṭikūlākāraggahaṇassa	1121	
PA_tika-s04_01t:1121_5	asambhavato. Nava paṭikūlānīti gamanapariyesanaparibhogāsayanidānaaparipakkaparipakkaphalanissandappaṭikūlavasena	1121	
PA_tika-s04_01t:1121_6	nava paṭikūlāni. Samakkhanappaṭikūlaṃ pana paribhogādīsu labbhamānattā idha visuṃ	1121	
PA_tika-s04_01t:1121_7	na gahitaṃ, aññathā tena saddhiṃ “dasa paṭikūlānī”ti vattabbaṃ. Visuddhimagge pana	1121	
PA_tika-s04_01t:1121_8	samakkhanaṃ paribhogādīsu labbhamānampi nissandavasena visesato paṭikūlanti visuṃ	1121	
PA_tika-s04_01t:1121_9	gahetvā dasahākārehi paṭikūlatā vuttā.	1121	
PA_tika-s04_01t:1122_0	Uppajjanakasaññanti paṭikūlākāraggahaṇavasena uppajjanakasaññaṃ. Saññāsaddo cāyaṃ	1122	
PA_tika-s04_01t:1122_1	“rūpasaññā saddasaññā”tiādīsu sañjānanalakkhaṇe dhamme āgato, “aniccasaññā dukkhasaññā”tiādīsu	1122	
PA_tika-s04_01t:1122_2	vipassanāya āgato, “uddhumātakasaññāti vā sopākarūpasaññāti vā ime dhammā ekaṭṭhā,	1122	
PA_tika-s04_01t:1122_3	udāhu nānaṭṭhā”tiādīsu samathe āgato. Idha pana samathassa parikamme daṭṭhabbo. Āhārehi	1122	
PA_tika-s04_01t:1122_4	paṭikūlākāraggahaṇaṃ, tappabhāvitaṃ vā upacārajjhānaṃ idha “āhāre paṭikūlasaññā”ti adhippetaṃ.	1122	
PA_tika-s04_01t:1123_0	Ukkaṇṭhitasaññanti nibbindanākārena uppajjanakasaññaṃ. Aniccasaññanti ettha aniccaṃ	1123	
PA_tika-s04_01t:1123_1	khandhapañcakaṃ uppādavayaññathattabhāvato, hutvā abhāvato vā, tasmiṃ anicce khandhapañcake	1123	
PA_tika-s04_01t:1123_2	aniccanti uppajjamānā aniccalakkhaṇapariggāhikā saññā aniccasaññā. Tenāha – “pañcannaṃ	1123	
PA_tika-s04_01t:1123_3	upādānakkhandhāna”ntiādi. Tattha udayo nibbattilakkhaṇaṃ, vayo vipariṇāmalakkhaṇaṃ,	1123	
PA_tika-s04_01t:1123_4	aññathattaṃ jarā. Udayabbayaññathattaggahaṇena aniccalakkhaṇaṃ dasseti. Uppādavayaññathattabhāvato	1123	
PA_tika-s04_01t:1123_5	hi khandhapañcakaṃ aniccanti vuccati. Yassa ca sabhāvena khandhapañcakaṃ aniccanti	1123	
PA_tika-s04_01t:1123_6	vuccati, taṃ aniccalakkhaṇaṃ. Tena hi taṃ aniccanti lakkhīyati, aniccalakkhaṇañca	1123	
PA_tika-s04_01t:1123_7	udayabbayānaṃ amanasikārā santatiyā paṭicchannattā na upaṭṭhāti, udayabbayaṃ pana	1123	
PA_tika-s04_01t:1123_8	pariggahetvā santatiyā vikopitāya aniccalakkhaṇaṃ yāthāvasarasato upaṭṭhāti. Na hi	1123	
PA_tika-s04_01t:1123_9	sammadeva udayabbayaṃ sallakkhentassa pubbāpariyena pavattamānānaṃ dhammānaṃ aññoññabhāvaṃ	1123	
PA_tika-s04_01t:1123_10	sallakkhaṇena santatiyā ugghāṭitāya dhammā sambandhabhāvena upaṭṭhahanti, atha kho	11231	
PA_tika-s04_01t:1123_11	ayosalākā viya asambandhabhāvenāti suṭṭhutaraṃ aniccalakkhaṇaṃ pākaṭaṃ hoti.	11231	
PA_tika-s04_01t:1124_0	“Yadaniccaṃ, taṃ dukkha”nti vacanato tadeva khandhapañcakaṃ abhiṇhappaṭipīḷanato	1124	
PA_tika-s04_01t:1124_1	dukkhaṃ, abhiṇhappaṭipīḷanākāro pana dukkhalakkhaṇaṃ. Tenevāha – “anicce khandhapañcake…pe…	1124	
PA_tika-s04_01t:1124_2	saññaṃ bhāvetī”ti. Tattha paṭipīḷanaṃ nāma yathāpariggahitaṃ udayavayavasena saṅkhārānaṃ	1124	
PA_tika-s04_01t:1124_3	nirantaraṃ paṭipīḷiyamānatā vibādhiyamānatā. Dukkhalakkhaṇañca abhiṇhasampaṭipīḷanassa	1124	
PA_tika-s04_01t:1124_4	amanasikārā iriyāpathehi paṭicchannattā na upaṭṭhāti, abhiṇhasampaṭipīḷanaṃ pana	1124	
PA_tika-s04_01t:1124_5	manasi karitvā iriyāpathe labbhamānadukkhappaṭicchādakabhāve ugghāṭite dukkhalakkhaṇaṃ	1124	
PA_tika-s04_01t:1124_6	yāthāvasarasato upaṭṭhāti. Tathā hi iriyāpathehi paṭicchannattā dukkhalakkhaṇaṃ na	1124	
PA_tika-s04_01t:1124_7	upaṭṭhāti, te ca iriyāpathā abhiṇhasampaṭipīḷanāmanasikārena paṭicchādakā jātā. Ekasmiñhi	1124	
PA_tika-s04_01t:1124_8	iriyāpathe uppannassa dukkhassa vinodakaṃ iriyāpathantaraṃ tassa paṭicchādakaṃ viya	1124	
PA_tika-s04_01t:1124_9	hoti, evaṃ sesāpi. Iriyāpathānaṃ pana taṃtaṃdukkhapatitākārabhāve yāthāvato ñāte	1124	
PA_tika-s04_01t:1124_10	tesaṃ dukkhappaṭicchādakabhāvo ugghāṭito nāma hoti saṅkhārānaṃ nirantaraṃ dukkhābhitunnatāya	11241	
PA_tika-s04_01t:1124_11	pākaṭabhāvato. Tasmā abhiṇhasampaṭipīḷanaṃ manasi karitvā iriyāpathe labbhamānadukkhappaṭicchādakabhāve	11241	
PA_tika-s04_01t:1124_12	ugghāṭite dukkhalakkhaṇaṃ yāthāvasarasato upaṭṭhāti.	11241	
PA_tika-s04_01t:1125_0	“Yaṃ dukkhaṃ, tadanattā”ti vacanato tadeva khandhapañcakaṃ avasavattanato anattā,	1125	
PA_tika-s04_01t:1125_1	avasavattanākāro pana anattalakkhaṇaṃ. Tenāha – “paṭipīḷanaṭṭhenā”tiādi. Anattalakkhaṇañca	1125	
PA_tika-s04_01t:1125_2	nānādhātuvinibbhogassa amanasikārā ghanena paṭicchannattā na upaṭṭhāti, nānādhātuyo	1125	
PA_tika-s04_01t:1125_3	pana vinibbhujjitvā “aññā pathavīdhātu, aññā āpodhātū”tiādinā, “añño phasso, aññā	1125	
PA_tika-s04_01t:1125_4	vedanā”tiādinā ca visuṃ visuṃ katvā ghanavinibbhoge kate samūhaghane kiccārammaṇaghane	1125	
PA_tika-s04_01t:1125_5	ca bhedite anattalakkhaṇaṃ yāthāvasarasato upaṭṭhāti. Yā hesā aññamaññūpatthambhesu	1125	
PA_tika-s04_01t:1125_6	samuditesu rūpārūpadhammesu ekattābhinivesavasena aparimadditasaṅkhārehi mamāyamānā	1125	
PA_tika-s04_01t:1125_7	samūhaghanatā, tathā tesaṃ tesaṃ dhammānaṃ kiccabhedassa satipi paṭiniyatabhāve ekato	1125	
PA_tika-s04_01t:1125_8	gayhamānā kiccaghanatā, tathā sārammaṇadhammānaṃ satipi ārammaṇakaraṇabhede ekato	1125	
PA_tika-s04_01t:1125_9	gayhamānā ārammaṇaghanatā. Sā catūsu dhātūsu ñāṇena vinibbhujitvā dissamānāsu hatthena	1125	
PA_tika-s04_01t:1125_10	parimaddiyamāno pheṇapiṇḍo viya vilīnaṃ āgacchati, yathāpaccayaṃ pavattamānā suññā	11251	
PA_tika-s04_01t:1125_11	ete dhammamattāti avasavattanākārasaṅkhātaṃ anattalakkhaṇaṃ pākaṭataraṃ hoti.	11251	
PA_tika-s04_01t:1126	Aparaaccharāsaṅghātavaggavaṇṇanā niṭṭhitā.	112	
PA_tika-s04_01t:1127	19. Kāyagatāsativaggavaṇṇanā	112	
PA_tika-s04_01t:1128_0	563. Cetasā phuṭoti cittena pharito. Cittena pharaṇañca samuddassa dvidhā sambhavatīti	1128	
PA_tika-s04_01t:1128_1	āha – “duvidhaṃ pharaṇa”ntiādi. Purimena atthenāti “sampayogavasena vijjaṃ bhajantī”ti	1128	
PA_tika-s04_01t:1128_2	vuttena atthena. Pacchimenāti “vijjābhāge vijjākoṭṭhāse vattantī”ti vuttena.	1128	
PA_tika-s04_01t:1129_0	564. Mahato saṃvegāya saṃvattatītiādīsu ayaṃ pana aparo nayo. Yāthāvato kāyasabhāvappavedanato	1129	
PA_tika-s04_01t:1129_1	mahato saṃvegāya saṃvattati. Atthāyāti diṭṭhadhammikādiatthāya. Yogakkhemāyāti catūhi	1129	
PA_tika-s04_01t:1129_2	yogehi khemabhāvāya. Satisampajaññāyāti sabbattha satiavippavāsāya sattaṭṭhāniyasampajaññāya	1129	
PA_tika-s04_01t:1129_3	ca. Ñāṇadassanappaṭilābhāyāti vipassanāñāṇādhigamāya. Vijjāvimuttiphalasacchikiriyāyāti	1129	
PA_tika-s04_01t:1129_4	tisso vijjā cittassa adhimutti nibbānaṃ cattāri sāmaññaphalānīti etesaṃ paccakkhakaraṇāya.	1129	
PA_tika-s04_01t:1130_0	584. Paññāpaṭilābhāyātiādīsu soḷasasu padesu paññāpaṭilābhāya paññāvuddhiyā paññāvepullāya	1130	
PA_tika-s04_01t:1130_1	paññābāhullāyāti imāni cattāri paññāvasena bhāvavacanāni, sesāni dvādasa puggalavasena	1130	
PA_tika-s04_01t:1130_2	bhāvavacanāni. Sappurisasaṃsevoti sappurisānaṃ bhajanaṃ. Saddhammassavananti tesaṃ	1130	
PA_tika-s04_01t:1130_3	sappurisānaṃ santike sīlādippaṭipattidīpakassa saddhammavacanassa savanaṃ. Yoniso	1130	
PA_tika-s04_01t:1130_4	manasikāroti sutānaṃ dhammānaṃ atthūpaparikkhāvasena upāyena manasikāro. Dhammānudhammappaṭipattīti	1130	
PA_tika-s04_01t:1130_5	lokuttaradhamme anugatassa sīlādippaṭipadādhammassa paṭipajjanaṃ.	1130	
PA_tika-s04_01t:1131_0	Channaṃ abhiññāñāṇānanti iddhividhadibbasotacetopariyapubbenivāsadibbacakkhuāsavakkhayañāṇānaṃ.	1131	
PA_tika-s04_01t:1131_1	Tesattatīnaṃ ñāṇānanti paṭisambhidāpāḷiyaṃ “sotāvadhāne paññā sutamaye ñāṇaṃ, sutvāna	1131	
PA_tika-s04_01t:1131_2	saṃvare paññā sīlamaye ñāṇa”ntiādinā ñāṇakathāya niddiṭṭhānaṃ sāvakasādhāraṇāsādhāraṇānaṃ	1131	
PA_tika-s04_01t:1131_3	ñāṇānaṃ. Imesañhi tesattatiñāṇānaṃ sutamayañāṇādīni sattasaṭṭhiñāṇāni sāvakassa sādhāraṇāni,	1131	
PA_tika-s04_01t:1131_4	“indriyaparopariyatte ñāṇaṃ, sattānaṃ āsayānusaye ñāṇaṃ, yamakapāṭihīre ñāṇaṃ, mahākaruṇāsamāpattiyā	1131	
PA_tika-s04_01t:1131_5	ñāṇaṃ, sabbaññutaññāṇaṃ, anāvaraṇañāṇa”nti imāni cha asādhāraṇañāṇāni sāvakehi.	1131	
PA_tika-s04_01t:1132	Sattasattatīnaṃ ñāṇānanti ettha –	113	
PA_tika-s04_01t:1133_0	“Jātipaccayā jarāmaraṇanti ñāṇaṃ, asati jātiyā natthi jarāmaraṇanti ñāṇaṃ. Atītampi	1133	
PA_tika-s04_01t:1133_1	addhānaṃ jātipaccayā jarāmaraṇanti ñāṇaṃ, asati jātiyā natthi jarāmaraṇanti ñāṇaṃ.	1133	
PA_tika-s04_01t:1133_2	Anāgatampi addhānaṃ jātipaccayā jarāmaraṇanti ñāṇaṃ, asati jātiyā natthi jarāmaraṇanti	1133	
PA_tika-s04_01t:1133_3	ñāṇaṃ. Yampissa taṃ dhammaṭṭhitiñāṇaṃ, tampi khayadhammaṃ vayadhammaṃ virāgadhammaṃ	1133	
PA_tika-s04_01t:1133_4	nirodhadhammanti ñāṇaṃ. Bhavapaccayā jātīti ñāṇaṃ…pe… upādānapaccayā bhavoti ñāṇaṃ,	1133	
PA_tika-s04_01t:1133_5	taṇhāpaccayā upādānanti ñāṇaṃ, vedanāpaccayā taṇhāti ñāṇaṃ, phassapaccayā vedanāti	1133	
PA_tika-s04_01t:1133_6	ñāṇaṃ, saḷāyatanapaccayā phassoti ñāṇaṃ, nāmarūpapaccayā saḷāyatananti ñāṇaṃ, viññāṇapaccayā	1133	
PA_tika-s04_01t:1133_7	nāmarūpanti ñāṇaṃ, saṅkhārapaccayā viññāṇanti ñāṇaṃ, avijjāpaccayā saṅkhārāti ñāṇaṃ,	1133	
PA_tika-s04_01t:1133_8	asati avijjāya natthi saṅkhārāti ñāṇaṃ, atītampi addhānaṃ avijjāpaccayā saṅkhārāti	1133	
PA_tika-s04_01t:1133_9	ñāṇaṃ, asati avijjāya natthi saṅkhārāti ñāṇaṃ, anāgatampi addhānaṃ avijjāpaccayā	1133	
PA_tika-s04_01t:1133_10	saṅkhārāti ñāṇaṃ, asati avijjāya natthi saṅkhārāti ñāṇaṃ, yampissa taṃ dhammaṭṭhitiñāṇaṃ,	11331	
PA_tika-s04_01t:1133_11	tampi khayadhamaṃ vayadhammaṃ virāgadhammaṃ nirodhadhammanti ñāṇa”nti –	11331	
PA_tika-s04_01t:1134	Bhagavatā nidānavagge jarāmaraṇādīsu ekādasasu paṭiccasamuppādaṅgesu paccekaṃ satta satta katvā vuttāni sattasattatiñāṇāni.	113	
PA_tika-s04_01t:1135_0	Tattha dhammaṭṭhitiñāṇanti paccayākārañāṇaṃ. Paccayākāro hi dhammānaṃ pavattisaṅkhātāya	1135	
PA_tika-s04_01t:1135_1	ṭhitiyā kāraṇattā “dhammaṭṭhitī”ti vuccati, tattha ñāṇaṃ dhammaṭṭhitiñāṇaṃ, “jātipaccayā	1135	
PA_tika-s04_01t:1135_2	jarāmaraṇa”ntiādinā vuttasseva chabbidhassa ñāṇassetaṃ adhivacanaṃ. Khayadhammanti	1135	
PA_tika-s04_01t:1135_3	khayagamanasabhāvaṃ. Vayadhammanti vayagamanasabhāvaṃ. Virāgadhammanti virajjanasabhāvaṃ.	1135	
PA_tika-s04_01t:1135_4	Nirodhadhammanti nirujjhanasabhāvanti attho.	1135	
PA_tika-s04_01t:1136_0	Lābhotiādīsu lābhoyeva upasaggena visesetvā “paṭilābho”ti vutto. Puna tasseva atthavivaraṇavasena	1136	
PA_tika-s04_01t:1136_1	“patti sampattī”ti vuttaṃ. Phusanāti adhigamanavasena phusanā. Sacchikiriyāti paṭilābhasacchikiriyā.	1136	
PA_tika-s04_01t:1136_2	Upasampadāti nipphādanā.	1136	
PA_tika-s04_01t:1137_0	Sattannañca sekkhānanti tisso sikkhā sikkhantīti sekkhasaññitānaṃ sotāpattimaggaṭṭhādīnaṃ	1137	
PA_tika-s04_01t:1137_1	sattannaṃ. Puthujjanakalyāṇakassa cāti nibbānagāminiyā paṭipadāya yuttattā sundaraṭṭhena	1137	
PA_tika-s04_01t:1137_2	kalyāṇasaññitassa puthujjanassa. Vaḍḍhitaṃ vaḍḍhanaṃ ekāyāti vaḍḍhitavaḍḍhanā. Yathāvuttānaṃ	1137	
PA_tika-s04_01t:1137_3	aṭṭhannampi paññānaṃ vasena visesatova arahato paññāvasena paññāvuddhiyā. Tathā paññāvepullāya.	1137	
PA_tika-s04_01t:1138_0	Yassa kassacipi visesato anurūpadhammassa mahantaṃ nāma kiccasiddhiyā veditabbanti	1138	
PA_tika-s04_01t:1138_1	tadassa kiccasiddhiyā dassento “mahante atthe pariggaṇhātī”tiādimāha. Tattha atthādīnaṃ	1138	
PA_tika-s04_01t:1138_2	mahantabhāvo mahāvisayatāya veditabbo, mahāvisayatā ca tesaṃ paṭisambhidāmagge āgatanayena	1138	
PA_tika-s04_01t:1138_3	veditabbā. Sīlakkhandhassa pana hetumahantatāya, paccayamahantatāya, nissayamahantatāya,	1138	
PA_tika-s04_01t:1138_4	pabhedamahantatāya, kiccamahantatāya, phalamahantatāya, ānisaṃsamahantatāya ca mahantabhāvo	1138	
PA_tika-s04_01t:1138_5	veditabbo. Tattha hetu alobhādayo. Paccayo hirottappasaddhāsativīriyādayo. Nissayo	1138	
PA_tika-s04_01t:1138_6	sāvakabodhipaccekabodhiniyatatā taṃsamaṅgino ca purisavisesā. Pabhedo cārittavārittādivibhāgo.	1138	
PA_tika-s04_01t:1138_7	Kiccaṃ tadaṅgādivasena paṭipakkhavidhamanaṃ. Phalaṃ saggasampadā nibbānasampadā ca.	1138	
PA_tika-s04_01t:1138_8	Ānisaṃso piyamanāpatādi. Ayamettha saṅkhepo, vitthāro pana visuddhimagge ākaṅkheyyasuttādīsu	1138	
PA_tika-s04_01t:1138_9	ca āgatanayena veditabbo. Iminā nayena samādhikkhandhādīnampi mahantatā yathārahaṃ	1138	
PA_tika-s04_01t:1138_10	niddhāretvā vattabbā. Ṭhānāṭṭhānādīnaṃ mahantabhāvo pana mahāvisayatāya veditabbo.	11381	
PA_tika-s04_01t:1138_11	Tattha ṭhānāṭṭhānānaṃ mahāvisayatā bahudhātukasuttādīsu āgatanayena veditabbā.	11381	
PA_tika-s04_01t:1139_0	Vihārasamāpattīnaṃ mahāvisayatā samādhikkhandhe mahāvisayatāniddhāraṇanayena veditabbā,	1139	
PA_tika-s04_01t:1139_1	ariyasaccānaṃ sakalayānasaṅgāhakato saccavibhaṅge taṃsaṃvaṇṇanāsu ca āgatanayena,	1139	
PA_tika-s04_01t:1139_2	satipaṭṭhānādīnaṃ satipaṭṭhānavibhaṅgādīsu taṃsaṃvaṇṇanādīsu ca āgatanayena, sāmaññaphalānaṃ	1139	
PA_tika-s04_01t:1139_3	mahato hitassa mahato sukhassa mahato atthassa mahato yogakkhemassa nipphattibhāvato	1139	
PA_tika-s04_01t:1139_4	santapaṇītaatakkāvacarapaṇḍitavedanīyabhāvato, abhiññānaṃ mahāsambhārato mahāvisayato	1139	
PA_tika-s04_01t:1139_5	mahākiccato mahānubhāvato mahānipphattito, nibbānassa madanimmadanādimahatthasiddhito	1139	
PA_tika-s04_01t:1139_6	ca mahantabhāvo veditabbo. Pariggaṇhātīti sabhāvādito paricchijja gaṇhāti jānāti,	1139	
PA_tika-s04_01t:1139_7	paṭivijjhatīti attho.	1139	
PA_tika-s04_01t:1140_0	Puthupaññāti etthāpi vuttanayānusārena attho veditabbo. Ayaṃ pana viseso – puthu	1140	
PA_tika-s04_01t:1140_1	nānākkhandhesu ñāṇaṃ pavattatīti “ayaṃ rūpakkhandho nāma…pe… ayaṃ viññāṇakkhandho	1140	
PA_tika-s04_01t:1140_2	nāmā”ti evaṃ pañcannaṃ khandhānaṃ nānākaraṇaṃ paṭicca ñāṇaṃ pavattati. Tesupi ekavidhena	1140	
PA_tika-s04_01t:1140_3	rūpakkhandho…pe… ekādasavidhena rūpakkhandho. Ekavidhena vedanākkhandho…pe… bahuvidhena	1140	
PA_tika-s04_01t:1140_4	vedanākkhandho. Ekavidhena saññākkhandho…pe… bahuvidhena saññākkhandho. Ekavidhena	1140	
PA_tika-s04_01t:1140_5	saṅkhārakkhandho…pe… bahuvidhena saṅkhārakkhandho. Ekavidhena viññāṇakkhandho…pe…	1140	
PA_tika-s04_01t:1140_6	bahuvidhena viññāṇakkhandhoti evaṃ ekekassa khandhassa ekavidhādivasena atītādivasenapi	1140	
PA_tika-s04_01t:1140_7	nānākaraṇaṃ paṭicca ñāṇaṃ pavattati.	1140	
PA_tika-s04_01t:1141_0	Puthu nānādhātūsūti “ayaṃ cakkhudhātu nāma…pe… ayaṃ manoviññāṇadhātu nāma. Tattha	1141	
PA_tika-s04_01t:1141_1	soḷasa dhātuyo kāmāvacarā, dve cātubhūmikā”ti evaṃ dhātūsu nānākaraṇaṃ paṭicca ñāṇaṃ	1141	
PA_tika-s04_01t:1141_2	pavattati. Tayidaṃ upādinnadhātuvasena vuttaṃ. Paccekabuddhānañhi dvinnañca aggasāvakānaṃ	1141	
PA_tika-s04_01t:1141_3	upādinnadhātūsu eva nānākaraṇaṃ paṭicca ñāṇaṃ pavattati, tañca kho ekadesatova, na	1141	
PA_tika-s04_01t:1141_4	nippadesato. Bahiddhā anupādinnadhātūnaṃ nānākaraṇaṃ tesaṃ avisayova, sabbaññubuddhānaṃyeva	1141	
PA_tika-s04_01t:1141_5	pana “imāya dhātuyā ussannattā imassa rukkhassa khandho seto hoti, imassa kāḷo, imassa	1141	
PA_tika-s04_01t:1141_6	maṭṭho, imassa kharo, imassa bahalataco, imassa sukkhataco. Imassa pattaṃ vaṇṇasaṇṭhānādivasena	1141	
PA_tika-s04_01t:1141_7	evarūpaṃ. Imassa pupphaṃ nīlaṃ, pītaṃ, lohitaṃ, odātaṃ, sugandhaṃ, duggandhaṃ, missakagandhaṃ.	1141	
PA_tika-s04_01t:1141_8	Phalaṃ khuddakaṃ, mahantaṃ, dīghaṃ, vaṭṭaṃ, suvaṇṇaṃ, dubbaṇṇaṃ, maṭṭhaṃ, pharusaṃ,	1141	
PA_tika-s04_01t:1141_9	sugandhaṃ, duggandhaṃ, madhuraṃ, tittakaṃ, ambilaṃ, kaṭukaṃ, kasāvaṃ. Kaṇṭako tikhiṇo,	1141	
PA_tika-s04_01t:1141_10	atikhiṇo, ujuko, kuṭilo, tambo, nīlo, lohito, odāto”tiādinā dhātunānattaṃ paṭicca ñāṇaṃ pavattati.	11411	
PA_tika-s04_01t:1142	Puthu nānāāyatanesūti “idaṃ cakkhāyatanaṃ nāma…pe… idaṃ dhammāyatanaṃ nāma. Tattha dasāyatanā kāmāvacarā, dve cātubhūmakā”ti evaṃ āyatananānattaṃ paṭicca ñāṇaṃ pavattati.	114	
PA_tika-s04_01t:1143_0	Puthu nānāpaṭiccasamuppādesūti ajjhattabahiddhābhedato santānabhedato ca nānappabhedesu	1143	
PA_tika-s04_01t:1143_1	paṭiccasamuppādaṅgesu. Avijjādiaṅgāni hi paccekaṃ paṭiccasamuppādasaññitāni. Tenāha	1143	
PA_tika-s04_01t:1143_2	– saṅkhārapiṭake “dvādasa paccayā dvādasa paṭiccasamuppādā”ti.	1143	
PA_tika-s04_01t:1144_0	Puthu nānāsuññatamanupalabbhesūti nānāsabhāvesu niccasārādivirahitesu suññasabhāvesu,	1144	
PA_tika-s04_01t:1144_1	tato eva itthipurisaattattaniyādivasena anupalabbhamānasabhāvesu. Ma-kāro hettha padasandhikaro.	1144	
PA_tika-s04_01t:1145_0	Puthu nānāatthesūti atthapaṭisambhidāvisayesu paccayuppannādinānāatthesu. Dhammesūti	1145	
PA_tika-s04_01t:1145_1	dhammapaṭisambhidāvisayesu paccayādinānādhammesu. Niruttīsūti tesaṃyeva atthadhammānaṃ	1145	
PA_tika-s04_01t:1145_2	niddhāraṇavacanasaṅkhātesu nānāniruttīsu. Puthu nānāpaṭibhānesūti atthapaṭisambhidādivisayesu	1145	
PA_tika-s04_01t:1145_3	imāni ñāṇāni idamatthajotakānīti tathā tathā paṭibhānato upatiṭṭhanato paṭibhānānīti	1145	
PA_tika-s04_01t:1145_4	laddhanāmesu nānāñāṇesu.	1145	
PA_tika-s04_01t:1146_0	Puthu nānāsīlakkhandhesūtiādīsu sīlassa puthuttaṃ nānattañca vuttameva, itaresaṃ	1146	
PA_tika-s04_01t:1146_1	pana vuttanayānusārena suviññeyyattā pākaṭameva. Yaṃ pana abhinnaṃ ekameva nibbānaṃ,	1146	
PA_tika-s04_01t:1146_2	tattha upacāravasena puthuttaṃ gahetabbanti āha – “puthu nānājanasādhāraṇe dhamme	1146	
PA_tika-s04_01t:1146_3	samatikkammā”ti. Tenassa madanimmadanādipariyāyena puthuttaṃ paridīpitaṃ hoti.	1146	
PA_tika-s04_01t:1147_0	Vipule attheti mahante atthe. Mahantapariyāyo hi vipulasaddo. Gambhīresūti sasādīhi	1147	
PA_tika-s04_01t:1147_1	viya mahāsamuddo anupacitañāṇasambhārehi alabbhaneyyappatiṭṭhesu khandhesu ñāṇaṃ	1147	
PA_tika-s04_01t:1147_2	pavattatīti visayassa gambhīratāya ñāṇassa gambhīratā vibhāvitā.	1147	
PA_tika-s04_01t:1148_0	Tikkhavisadabhāvādiguṇehi asādhāraṇattā paresaṃ paññāya na sāmantā, atha kho suvidūravidūreti	1148	
PA_tika-s04_01t:1148_1	asamantapaññā ākārassa rassattaṃ katvā. Keci “asamatthapaññā”ti paṭhanti, tesaṃ yathāvuttaguṇehi	1148	
PA_tika-s04_01t:1148_2	aññehi asādhāraṇattā natthi etissā kāyaci samatthanti asamatthā paññāti yojanā. Atthavavatthānatoti	1148	
PA_tika-s04_01t:1148_3	atthappabhedassa yāthāvato sanniṭṭhānato. Na añño koci sakkoti abhisambhavitunti	1148	
PA_tika-s04_01t:1148_4	ñāṇagatiyā sampāpuṇituṃ na añño kocipi sakkoti, tasmā ayaṃ suvidūravidūreti asamantapaññā.	1148	
PA_tika-s04_01t:1148_5	Idāni puggalantaravasena asamantapaññaṃ vibhāvetuṃ, “puthujjanakalyāṇakassā”tiādi āraddhaṃ.	1148	
PA_tika-s04_01t:1149_0	“Paññāpabhedakusalo abhinnañāṇo adhigatappaṭisambhido catuvesārajjappatto dasabaladhārī	1149	
PA_tika-s04_01t:1149_1	purisāsabho purisasīho purisanāgo purisājañño purisadhorayho anantañāṇo anantatejo	1149	
PA_tika-s04_01t:1149_2	anantayaso aḍḍho mahaddhano balavā netā vinetā anunetā paññāpetā vinijjhāpetā pekkhatā	1149	
PA_tika-s04_01t:1149_3	pasādetā. So hi bhagavā anuppannassa maggassa uppādetā, asañjātassa maggassa sañjanetā,	1149	
PA_tika-s04_01t:1149_4	anakkhātassa maggassa akkhātā, maggaññū maggavidū maggakovido. Maggānugāmī ca pana	1149	
PA_tika-s04_01t:1149_5	etarahi sāvakā viharanti pacchā samannāgatā.	1149	
PA_tika-s04_01t:1150_0	“So hi bhagavā jānaṃ jānāti, passaṃ passati, cakkhubhūto ñāṇabhūto dhammabhūto brahmabhūto	1150	
PA_tika-s04_01t:1150_1	vattā pavattā atthassa ninnetā amatassa dātā dhammassāmī tathāgato, natthi tassa	1150	
PA_tika-s04_01t:1150_2	bhagavato aññātaṃ adiṭṭhaṃ aviditaṃ asacchikataṃ aphassitaṃ paññāya. Atītaṃ anāgataṃ	1150	
PA_tika-s04_01t:1150_3	paccuppannaṃ upādāya sabbe dhammā sabbākārena buddhassa bhagavato ñāṇamukhe āpāthaṃ	1150	
PA_tika-s04_01t:1150_4	āgacchanti, yaṃ kiñci neyyaṃ nāma atthi taṃ sabbaṃ jānitabbaṃ, attattho vā parattho	1150	
PA_tika-s04_01t:1150_5	vā ubhayattho vā diṭṭhadhammiko vā attho samparāyiko vā attho uttāno vā attho gambhīro	1150	
PA_tika-s04_01t:1150_6	vā attho gūḷho vā attho paṭicchanno vā attho neyyo vā attho nīto vā attho anavajjo	1150	
PA_tika-s04_01t:1150_7	vā attho nikkileso vā attho vodāno vā attho paramattho vā attho, sabbaṃ taṃ antobuddhañāṇe parivattati.	1150	
PA_tika-s04_01t:1151_0	“Sabbaṃ kāyakammaṃ buddhassa bhagavato ñāṇānuparivatti, sabbaṃ vacīkammaṃ buddhassa	1151	
PA_tika-s04_01t:1151_1	bhagavato ñāṇānuparivatti, sabbaṃ manokammaṃ buddhassa bhagavato ñāṇānuparivatti.	1151	
PA_tika-s04_01t:1151_2	Atīte buddhassa bhagavato appaṭihataṃ ñāṇaṃ, anāgate buddhassa bhagavato appaṭihataṃ	1151	
PA_tika-s04_01t:1151_3	ñāṇaṃ, paccuppanne buddhassa bhagavato appaṭihataṃ ñāṇaṃ, yāvatakaṃ neyyaṃ, tāvatakaṃ	1151	
PA_tika-s04_01t:1151_4	ñāṇaṃ. Yāvatakaṃ ñāṇaṃ, tāvatakaṃ neyyaṃ. Neyyapariyantikaṃ ñāṇaṃ, ñāṇapariyantikaṃ	1151	
PA_tika-s04_01t:1151_5	neyyaṃ, neyyaṃ atikkamitvā ñāṇaṃ nappavattati, ñāṇaṃ atikkamitvā neyyapatho natthi,	1151	
PA_tika-s04_01t:1151_6	aññamaññapariyantaṭṭhāyino te dhammā, yathā dvinnaṃ samuggapaṭalānaṃ sammā phusitānaṃ	1151	
PA_tika-s04_01t:1151_7	heṭṭhimaṃ samuggapaṭalaṃ uparimaṃ nātivattati, uparimaṃ samuggapaṭalaṃ heṭṭhimaṃ	1151	
PA_tika-s04_01t:1151_8	nātivattati, aññamaññapariyantaṭṭhāyino, evamevaṃ buddhassa bhagavato neyyañca ñāṇañca	1151	
PA_tika-s04_01t:1151_9	aññamaññapariyantaṭṭhāyino. Yāvatakaṃ neyyaṃ, tāvatakaṃ ñāṇaṃ. Yāvatakaṃ ñāṇaṃ, tāvatakaṃ	1151	
PA_tika-s04_01t:1151_10	neyyaṃ, neyyapariyantikaṃ ñāṇaṃ, ñāṇapariyantikaṃ neyyaṃ, neyyaṃ atikkamitvā ñāṇaṃ	11511	
PA_tika-s04_01t:1151_11	nappavattati, ñāṇaṃ atikkamitvā neyyapatho natthi. Aññamaññapariyantaṭṭhāyino te	11511	
PA_tika-s04_01t:1151_12	dhammā. Sabbadhammesu buddhassa bhagavato ñāṇaṃ pavattati.	11511	
PA_tika-s04_01t:1152_0	“Sabbe dhammā buddhassa bhagavato āvajjanappaṭibaddhā ākaṅkhappaṭibaddhā manasikārappaṭibaddhā	1152	
PA_tika-s04_01t:1152_1	cittuppādappaṭibaddhā, sabbasattesu buddhassa bhagavato ñāṇaṃ pavattati. Sabbesaṃ	1152	
PA_tika-s04_01t:1152_2	sattānaṃ buddho āsayaṃ jānāti, anusayaṃ jānāti, caritaṃ jānāti, adhimuttiṃ jānāti,	1152	
PA_tika-s04_01t:1152_3	apparajakkhe mahārajakkhe tikkhindriye mudindriye svākāre dvākāre suviññāpaye duviññāpaye	1152	
PA_tika-s04_01t:1152_4	bhabbā sabbe satte pajānāti, sadevako loko samārako sabrahmako sassamaṇabrāhmaṇī	1152	
PA_tika-s04_01t:1152_5	pajā sadevamanussā antobuddhañāṇe parivattati.	1152	
PA_tika-s04_01t:1153_0	“Yathā ye keci macchakacchapā antamaso timitimiṅgalaṃ upādāya antomahāsamudde parivattanti,	1153	
PA_tika-s04_01t:1153_1	evameva sadevako loko samārako sabrahmako sassamaṇabrāhmaṇī pajā sadevamanussā antobuddhañāṇe	1153	
PA_tika-s04_01t:1153_2	parivattati. Yathā ye keci pakkhino antamaso garuḷaṃ venateyyaṃ upādāya ākāsassa	1153	
PA_tika-s04_01t:1153_3	padese parivattanti, evameva yepi te sāriputtasamā paññāya, tepi buddhañāṇassa padese	1153	
PA_tika-s04_01t:1153_4	parivattanti, buddhañāṇaṃ devamanussānaṃ paññaṃ pharitvā atighaṃsitvā tiṭṭhati. Yepi	1153	
PA_tika-s04_01t:1153_5	te khattiyapaṇḍitā brāhmaṇapaṇḍitā gahapatipaṇḍitā samaṇapaṇḍitā nipuṇā kataparappavādā	1153	
PA_tika-s04_01t:1153_6	vālavedhirūpā, vobhindantā maññe caranti paññāgatena diṭṭhigatāni, te te pañhaṃ abhisaṅkharitvā	1153	
PA_tika-s04_01t:1153_7	abhisaṅkharitvā”ti –	1153	
PA_tika-s04_01t:1154	Ādinā niddiṭṭhapāḷiṃ peyyālamukhena saṃkhipitvā dassento “paññāpabhedakusalo pabhinnañāṇo…pe… te pañhaṃ abhisaṅkharitvā abhisaṅkharitvā”tiādimāha.	115	
PA_tika-s04_01t:1155_0	Tattha pabhinnañāṇoti atthādīsu pabhedagatañāṇo. “Pabhedañāṇo”tipi paṭhanti, soyeva	1155	
PA_tika-s04_01t:1155_1	attho. Te pañhanti te te attanā adhippetaṃ pañhaṃ. Niddiṭṭhakāraṇāti vissajjitakāraṇā.	1155	
PA_tika-s04_01t:1155_2	Upakkhittakāti bhagavato paññāveyyattiyena samīpe khittakā antevāsikā sampajjanti.	1155	
PA_tika-s04_01t:1156_0	Bhavati abhibhavatīti bhūri. Kiṃ? Rāgādiṃ. Upasagge satipi tadeva padaṃ tamatthaṃ	1156	
PA_tika-s04_01t:1156_1	vadatīti upasaggena vināpi so attho viññeyyo anekatthattā dhātūnanti vuttaṃ – “abhibhuyyatī”ti.	1156	
PA_tika-s04_01t:1156_2	Kārakabyattayena cetaṃ vuttaṃ, tasmā rāgaṃ abhibhuyyatīti sā sā maggapaññā attanā	1156	
PA_tika-s04_01t:1156_3	attanā vajjhaṃ rāgaṃ abhibhuyyati abhibhavati, madatīti attho. Abhibhavatīti sā sā	1156	
PA_tika-s04_01t:1156_4	phalapaññā taṃ taṃ rāgaṃ bhavi abhibhavi maddīti bhūripaññā. “Abhibhavitā”ti vā pāṭho,	1156	
PA_tika-s04_01t:1156_5	“abhibhavitvā”tipi paṭhanti. Abhibhavitvāti ca kiriyāya siddhabhāvadassanaṃ. Paññā	1156	
PA_tika-s04_01t:1156_6	ce siddhā, rāgābhibhavo ca siddho evāti. Sesesupi eseva nayo.	1156	
PA_tika-s04_01t:1157_0	Rāgādīsu pana rajjanalakkhaṇo rāgo. Dussanalakkhaṇo doso. Muyhanalakkhaṇo moho. Kujjhanalakkhaṇo	1157	
PA_tika-s04_01t:1157_1	kodho, upanandhanalakkhaṇo upanāho. Pubbakālaṃ kodho, aparakālaṃ upanāho. Paraguṇamakkhanalakkhaṇo	1157	
PA_tika-s04_01t:1157_2	makkho, yugaggāhalakkhaṇo palāso. Parasampattikhīyanalakkhaṇā issā, attano sampattiniggūhanalakkhaṇaṃ	1157	
PA_tika-s04_01t:1157_3	macchariyaṃ. Attanā katapāpappaṭicchādanalakkhaṇā māyā, attano avijjamānaguṇappakāsanalakkhaṇaṃ	1157	
PA_tika-s04_01t:1157_4	sāṭheyyaṃ. Cittassa uddhumātabhāvalakkhaṇo thambho, karaṇuttariyalakkhaṇo sārambho.	1157	
PA_tika-s04_01t:1157_5	Unnatilakkhaṇo māno, abbhunnatilakkhaṇo atimāno. Mattabhāvalakkhaṇo mado, pañcakāmaguṇesu	1157	
PA_tika-s04_01t:1157_6	cittavossaggalakkhaṇo pamādo. Bhavati abhibhavati arinti bhūri asarūpato parassa	1157	
PA_tika-s04_01t:1157_7	akārassa lopaṃ katvā. Tenāha – “ariṃ maddanipaññāti bhūripaññā”ti. Bhavati ettha	1157	
PA_tika-s04_01t:1157_8	thāvarajaṅgamanti bhūri vuccati pathavī yathā “bhūmī”ti bhūri viyāti bhūripaññā vitthatavipulaṭṭhena	1157	
PA_tika-s04_01t:1157_9	sabbaṃ sahatāya ca. Tenāha – “tāyā”tiādi. Tattha pathavisamāyāti vitthatavipulaṭṭheneva	1157	
PA_tika-s04_01t:1157_10	pathavisamāya. Vitthatāyāti pajānitabbe visaye vitthatāya, na ekadese vattamānāya.	11571	
PA_tika-s04_01t:1157_11	Vipulāyāti uḷārabhūtāya. Samannāgatoti puggalo. Iti-saddo kāraṇatthe, iminā kāraṇena	11571	
PA_tika-s04_01t:1157_12	puggalassa bhūripaññāya samannāgatattā tassa paññā bhūripaññā nāmāti attho. “Bhūripaññassa	11571	
PA_tika-s04_01t:1157_13	paññā bhūripaññapaññā”ti vattabbe ekassa paññāsaddassa lopaṃ katvā “bhūripaññā”ti vuttaṃ.	11571	
PA_tika-s04_01t:1158_0	Apicāti paññāpariyāyadassanatthaṃ vuttaṃ. Paññāyametanti paññāya etaṃ. Adhivacananti	1158	
PA_tika-s04_01t:1158_1	adhikaṃ vacanaṃ. Bhūrīti bhūte atthe khandhādike ramati saccasabhāvena, diṭṭhi viya	1158	
PA_tika-s04_01t:1158_2	na abhūteti bhūri. Medhāti asani viya siluccaye kilese medhati hiṃsatīti medhā, khippaṃ	1158	
PA_tika-s04_01t:1158_3	gahaṇadhāraṇaṭṭhena vā medhā. Pariṇāyikāti yassuppajjati, taṃ sattaṃ attahitappaṭipattiyaṃ	1158	
PA_tika-s04_01t:1158_4	sampayuttadhamme ca yāthāvalakkhaṇappaṭivedhe pariṇetīti pariṇāyikā. Imeheva aññānipi	1158	
PA_tika-s04_01t:1158_5	paññāpariyāyavacanāni honti.	1158	
PA_tika-s04_01t:1159_0	Paññābāhullanti paññā bahulā assāti paññābahulo, tassa bhāvo paññābāhullaṃ. Tañca	1159	
PA_tika-s04_01t:1159_1	paññāya bāhullaṃ pavatti evāti tamatthaṃ paññāgarukassa puggalassa vasena dassento,	1159	
PA_tika-s04_01t:1159_2	“idhekacco paññāgaruko hotī”tiādimāha. Tattha idhekaccoti puthujjanakalyāṇako, ariyo	1159	
PA_tika-s04_01t:1159_3	vā. Paññā garu ekassāti paññāgaruko. Paññāya carito pavattito paññācarito, paññāya	1159	
PA_tika-s04_01t:1159_4	caritaṃ pavattaṃ assāti vā paññācarito. Anulomikakhantiādivibhāgā paññā āsayo etassāti	1159	
PA_tika-s04_01t:1159_5	paññāsayo. Paññāya adhimutto tanninnoti paññādhimutto. Samussitaṭṭhena paññā dhajo	1159	
PA_tika-s04_01t:1159_6	etassāti paññādhajo. Paññāketūti tasseva vevacanaṃ. Paññānimittaṃ ādhipateyyaṃ etassāti	1159	
PA_tika-s04_01t:1159_7	paññādhipateyyo. Paññāsaṅkhāto vicayo, dhammasabhāvavicinanaṃ vā bahulaṃ etassāti	1159	
PA_tika-s04_01t:1159_8	vicayabahulo. Nānappakārena dhammasabhāvavicinanaṃ bahulaṃ assāti pavicayabahulo.	1159	
PA_tika-s04_01t:1159_9	Okkhāyanaṃ yāthāvato dhammānaṃ upaṭṭhānaṃ bahulaṃ etassāti okkhāyanabahulo. Paññāya	1159	
PA_tika-s04_01t:1159_10	tassa tassa dhammassa sammāpekkhanā sampekkhā, sampekkhāya ayanaṃ pavattanaṃ sampekkhāyanaṃ,	11591	
PA_tika-s04_01t:1159_11	sampekkhāyanaṃ dhammo pakati assāti sampekkhāyanadhammo. Sampekkhāyanaṃ vā yāthāvato	11591	
PA_tika-s04_01t:1159_12	dassanadhammo sabhāvo etassāti sampekkhāyanadhammo. Sabbaṃ dhammajātaṃ vibhūtaṃ vibhāvitaṃ	11591	
PA_tika-s04_01t:1159_13	katvā viharaṇasīloti vibhūtavihārī.	11591	
PA_tika-s04_01t:1160_0	Taccaritotiādīsu taṃ-saddena paññā paccāmaṭṭhā, tasmā tattha “paññācarito”tiādinā	1160	
PA_tika-s04_01t:1160_1	attho veditabbo. Sā paññā caritā garukā bahulā assāti taccarito taggaruko tabbahulo.	1160	
PA_tika-s04_01t:1160_2	Tassaṃ paññāyaṃ ninno poṇo pabbhāro adhimuttoti tanninno tappoṇo tappabbhāro tadadhimutto.	1160	
PA_tika-s04_01t:1160_3	Sā paññā adhipati tadadhipati, tadadhipatito āgato tadādhipateyyo. Paññāgarukotiādīni	1160	
PA_tika-s04_01t:1160_4	“kāmaṃ sevantaṃyeva jānāti, ayaṃ puggalo nekkhammagaruko”tiādīsu viya purimajātito	1160	
PA_tika-s04_01t:1160_5	pabhuti vuttāni. Taccaritotiādīni imissā jātiyā vuttāni. Idāni vuttamevatthaṃ nidassanavasenapi	1160	
PA_tika-s04_01t:1160_6	dassetuṃ – “yathā”tiādi vuttaṃ. Evamevantiādīni dassitabbanigamanaṃ.	1160	
PA_tika-s04_01t:1161_0	Sīghapaññāti attano visaye sīghappavattikā paññā, yā samāraddhā attano paññākiccaṃ	1161	
PA_tika-s04_01t:1161_1	adandhāyantī avitthāyantī khippameva sampāpeti. Tenāha – “sīghaṃ sīghaṃ sīlāni paripūretī”tiādi.	1161	
PA_tika-s04_01t:1161_2	Tattha sīghaṃ sīghanti bahūnaṃ sīlādīnaṃ saṅgahatthaṃ dvikkhattuṃ vuttaṃ. Sīlānīti	1161	
PA_tika-s04_01t:1161_3	cārittavārittavasena paññattāni pātimokkhasaṃvarasīlāni, ṭhapetvā vā indriyasaṃvaraṃ	1161	
PA_tika-s04_01t:1161_4	tassa visuṃ gahitattā itarāni tividhasīlāni. Indriyasaṃvaranti cakkhādīnaṃ channaṃ	1161	
PA_tika-s04_01t:1161_5	indriyānaṃ rāgappaṭighappavesaṃ akatvā satikavāṭena nivāraṇaṃ thakanaṃ. Bhojane mattaññutanti	1161	
PA_tika-s04_01t:1161_6	paccavekkhitaparibhogavasena bhojane pamāṇaññubhāvaṃ. Jāgariyānuyoganti divasassa	1161	
PA_tika-s04_01t:1161_7	tīsu koṭṭhāsesu rattiyā paṭhamamajjhimakoṭṭhāsesu ca jāgarati na niddāyati, samaṇadhammameva	1161	
PA_tika-s04_01t:1161_8	karotīti jāgaro, jāgarassa bhāvo, kammaṃ vā jāgariyaṃ, jāgariyassa anuyogo jāgariyānuyogo,	1161	
PA_tika-s04_01t:1161_9	taṃ jāgariyānuyogaṃ. Sīlakkhandhanti sekkhaṃ vā asekkhaṃ vā sīlakkhandhaṃ. Evamitarepi	1161	
PA_tika-s04_01t:1161_10	khandhā veditabbā. Paññākkhandhanti maggapaññā ca sekkhāsekkhānaṃ lokiyapaññā ca.	11611	
PA_tika-s04_01t:1161_11	Vimuttikkhandhanti phalavimutti. Vimuttiñāṇadassanakkhandhanti paccavekkhaṇañāṇaṃ.	11611	
PA_tika-s04_01t:1161_12	Sīghapaññāniddesasadisoyeva lahupaññāniddeso, tathā hāsapaññāniddeso. Javanapaññāniddeso	11611	
PA_tika-s04_01t:1161_13	pana kalāpasammasananayena pavatto. Tikkhapaññāniddeso vīriyassa ussukkāpanavasena,	11611	
PA_tika-s04_01t:1161_14	nibbedhikapaññāniddeso sabbaloke anabhiratasaññāvasena pavatto. Tattha turitakiriyā	11611	
PA_tika-s04_01t:1161_15	sīghatā. Adandhatā lahutā. Vegāyitattaṃ khippatā.	11611	
PA_tika-s04_01t:1162_0	Hāsabahuloti pītibahulo. Sesapadāni tasseva vevacanāni. Atha vā hāsabahuloti mūlapadaṃ.	1162	
PA_tika-s04_01t:1162_1	Vedabahuloti tassā eva pītiyā sampayuttasomanassavedanāvasena niddesapadaṃ. Tuṭṭhibahuloti	1162	
PA_tika-s04_01t:1162_2	nātibalavapītiyā tuṭṭhākāravasena. Pāmojjabahuloti balavapītiyā pamuditabhāvavasena.	1162	
PA_tika-s04_01t:1162_3	Sīlāni paripūretīti haṭṭhappahaṭṭho udaggūdaggo sampiyāyamāno sīlāni sampādeti. Pītisomanassasahagatā	1162	
PA_tika-s04_01t:1162_4	hi paññā abhirativasena ārammaṇe phullitā vikasitā viya pavattati, na evaṃ upekkhāsahagatāti.	1162	
PA_tika-s04_01t:1163_0	Aniccato khippaṃ javatīti “khandhapañcakaṃ anicca”nti vegāyitena pavattati, paṭipakkhadūrībhāvena	1163	
PA_tika-s04_01t:1163_1	pubbābhisaṅkhārassa sātisayattā indena vissaṭṭhavajiraṃ viya lakkhaṇaṃ avirajjhantī	1163	
PA_tika-s04_01t:1163_2	adandhāyantī aniccalakkhaṇaṃ vegasā paṭivijjhati, tasmā sā javanapaññā nāmāti attho.	1163	
PA_tika-s04_01t:1163_3	Sesapadesupi eseva nayo. Evaṃ lakkhaṇārammaṇikavipassanāvasena javanapaññaṃ dassetvā	1163	
PA_tika-s04_01t:1163_4	balavavipassanāvasena dassetuṃ – “rūpa”ntiādi vuttaṃ. Tattha khayaṭṭhenāti yattha	1163	
PA_tika-s04_01t:1163_5	yattha uppajjati, tattha tattheva bhijjanato khayasabhāvattā. Bhayaṭṭhenāti bhayānakabhāvato.	1163	
PA_tika-s04_01t:1163_6	Asārakaṭṭhenāti attasāravirahato niccasārādivirahato ca. Tulayitvāti tulābhūtāya	1163	
PA_tika-s04_01t:1163_7	vipassanāpaññāya tuletvā. Tīrayitvāti tāya eva tīraṇabhūtāya tīretvā. Vibhāvayitvāti	1163	
PA_tika-s04_01t:1163_8	yāthāvato pakāsetvā pākaṭaṃ katvā. Atha vā tulayitvāti kalāpasammasanavasena tulayitvā.	1163	
PA_tika-s04_01t:1163_9	Tīrayitvāti udayabbayānupassanāvasena tīretvā. Vibhāvayitvāti bhaṅgānupassanādivasena	1163	
PA_tika-s04_01t:1163_10	pākaṭaṃ katvā. Vibhūtaṃ katvāti saṅkhārupekkhānulomavasena phuṭaṃ katvā. Rūpanirodheti	11631	
PA_tika-s04_01t:1163_11	rūpakkhandhassa nirodhabhūte nibbāne. Khippaṃ javatīti ninnapoṇapabbhāravasena javati	11631	
PA_tika-s04_01t:1163_12	pavattati. Idāni sikhāppattavipassanāvasena javanapaññaṃ dassetuṃ, puna “rūpa”ntiādi vuttaṃ.	11631	
PA_tika-s04_01t:1164_0	Ñāṇassa tikkhabhāvo nāma savisesaṃ paṭipakkhasamucchindanena veditabboti “khippaṃ	1164	
PA_tika-s04_01t:1164_1	kilese chindatīti tikkhapaññā”ti vatvā te pana kilese vibhāgena dassento, “uppannaṃ	1164	
PA_tika-s04_01t:1164_2	kāmavitakka”ntiādimāha. Samathavipassanāhi vikkhambhanatadaṅgavasena pahīnampi ariyamaggena	1164	
PA_tika-s04_01t:1164_3	asamūhatattā uppattidhammataṃ anatītatāya asamūhatuppannanti vuccati, taṃ idha “uppanna”nti	1164	
PA_tika-s04_01t:1164_4	adhippetaṃ. Nādhivāsetīti santānaṃ āropetvā na vāseti. Pajahatīti samucchedavasena	1164	
PA_tika-s04_01t:1164_5	pajahati. Vinodetīti khipati. Byantiṃ karotīti vigatantaṃ karoti. Anabhāvaṃ gametīti	1164	
PA_tika-s04_01t:1164_6	anu abhāvaṃ gameti, vipassanākkamena ariyamaggaṃ patvā samucchedavaseneva abhāvaṃ	1164	
PA_tika-s04_01t:1164_7	gamayatīti attho. Ettha ca kāmappaṭisaṃyutto vitakko kāmavitakko. “Ime sattā marantū”ti	1164	
PA_tika-s04_01t:1164_8	paresaṃ maraṇappaṭisaṃyutto vitakko byāpādavitakko. “Ime sattā vihiṃsiyantū”ti paresaṃ	1164	
PA_tika-s04_01t:1164_9	vihiṃsāpaṭisaṃyutto vitakko vihiṃsāvitakko. Pāpaketi lāmake. Akusale dhammeti akosallasambhūte	1164	
PA_tika-s04_01t:1164_10	dhamme. Tikkhapañño nāma khippābhiñño hoti, paṭipadā cassa na calatīti āha – “ekamhi	11641	
PA_tika-s04_01t:1164_11	āsane cattāro ariyamaggā”tiādi.	11641	
PA_tika-s04_01t:1165_0	“Sabbe saṅkhārā aniccā dukkhā vipariṇāmadhammā saṅkhatā paṭiccasamuppannā khayadhammā	1165	
PA_tika-s04_01t:1165_1	vayadhammā virāgadhammā nirodhadhammā”ti yāthāvato dassanena saccappaṭivedho ijjhati,	1165	
PA_tika-s04_01t:1165_2	na aññathāti kāraṇamukhena nibbedhikapaññaṃ dassetuṃ – “sabbasaṅkhāresu ubbegabahulo	1165	
PA_tika-s04_01t:1165_3	hotī”tiādi vuttaṃ. Tattha ubbegabahuloti “sabbe saṅkhārā aniccā”tiādinā nayena sabbasaṅkhāresu	1165	
PA_tika-s04_01t:1165_4	abhiṇhappavattasaṃvego. Uttāsabahuloti ñāṇabhayavasena sabbasaṅkhāresu bahuso utrastamānaso.	1165	
PA_tika-s04_01t:1165_5	Tena ādīnavānupassanamāha. Ukkaṇṭhanabahuloti saṅkhārato uddhaṃ visaṅkhārābhimukhatāya	1165	
PA_tika-s04_01t:1165_6	ukkaṇṭhanabahulo. Iminā nibbidānupassanamāha. Aratibahulotiādinā tassā eva aparāparūpapattiṃ.	1165	
PA_tika-s04_01t:1165_7	Bahimukhoti sabbasaṅkhārato bahibhūtaṃ nibbānaṃ uddissa pavattañāṇamukho. Tathā pavattitavimokkhamukho.	1165	
PA_tika-s04_01t:1165_8	Nibbijjhanaṃ paṭivijjhanaṃ nibbedho, so etissā atthīti nibbedhikā, nibbijjhatīti	1165	
PA_tika-s04_01t:1165_9	vā nibbedhikā, sā eva paññā nibbedhikapaññā. Anibbiddhapubbanti anamatagge saṃsāre	1165	
PA_tika-s04_01t:1165_10	antaṃ pāpetvā anividdhapubbaṃ. Appadālitapubbanti tasseva atthavacanaṃ, antakaraṇeneva	11651	
PA_tika-s04_01t:1165_11	appadālitapubbanti attho. Lobhakkhandhanti lobharāsiṃ, lobhakoṭṭhāsaṃ vā.	11651	
PA_tika-s04_01t:1166	Kāyagatāsativaggavaṇṇanā niṭṭhitā.	116	
PA_tika-s04_01t:1167	20. Amatavaggavaṇṇanā	116	
PA_tika-s04_01t:1168_0	600-611. Natthi ettha mataṃ maraṇaṃ vināsoti amataṃ, nibbānanti āha – “maraṇavirahitaṃ	1168	
PA_tika-s04_01t:1168_1	nibbānaṃ paribhuñjantī”ti. Amatassa vā nibbānassa adhigamahetutāya amatasadisaatappakasukhapatitatāya	1168	
PA_tika-s04_01t:1168_2	ca kāyagatāsati “amata”nti vuttā. Paribhuñjantīti jhānasamāpajjanena vaḷañjanti.	1168	
PA_tika-s04_01t:1168_3	Viraddhanti anadhigamena virajjhitaṃ. Tenāha – “virādhitaṃ nādhigata”nti. Āraddhanti	1168	
PA_tika-s04_01t:1168_4	sādhitaṃ nipphāditaṃ. Tañca paripuṇṇaṃ nāma hotīti āha – “āraddhanti paripuṇṇa”nti.	1168	
PA_tika-s04_01t:1168_5	Pamādiṃsūti kālabyattayenedaṃ vuttanti āha – “pamajjantī”ti.	1168	
PA_tika-s04_01t:1169	Amatavaggavaṇṇanā niṭṭhitā.	116	
PA_tika-s04_01t:1170	Iti manorathapūraṇiyā aṅguttaranikāya-aṭṭhakathāya	117	
PA_tika-s04_01t:1171	Ekakanipātavaṇṇanāya anuttānatthadīpanā samattā.	117	
PA_tika-s04_01t:1172	Paṭhamo bhāgo niṭṭhito.	117	
