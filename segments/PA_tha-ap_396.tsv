segmentnr	original	folio	analyzed
PA_tha-ap_396:0.1	Therāpadāna	0	
PA_tha-ap_396:0.2	Pilindavacchavagga	0	
PA_tha-ap_396:0.3	4. Madhudāyakattheraapadāna	0	
PA_tha-ap_396:1.1	“Sindhuyā nadiyā tīre,	1	
PA_tha-ap_396:1.2	sukato assamo mama;	1	
PA_tha-ap_396:1.3	Tattha vācemahaṁ sisse,	1	
PA_tha-ap_396:1.4	itihāsaṁ salakkhaṇaṁ.	1	
PA_tha-ap_396:2.1	Dhammakāmā vinītā te,	2	
PA_tha-ap_396:2.2	sotukāmā susāsanaṁ;	2	
PA_tha-ap_396:2.3	Chaḷaṅge pāramippattā,	2	
PA_tha-ap_396:2.4	sindhukūle vasanti te.	2	
PA_tha-ap_396:3.1	Uppātagamane ceva,	3	
PA_tha-ap_396:3.2	lakkhaṇesu ca kovidā;	3	
PA_tha-ap_396:3.3	Uttamatthaṁ gavesantā,	3	
PA_tha-ap_396:3.4	vasanti vipine tadā.	3	
PA_tha-ap_396:4.1	Sumedho nāma sambuddho,	4	
PA_tha-ap_396:4.2	loke uppajji tāvade;	4	
PA_tha-ap_396:4.3	Amhākaṁ anukampanto,	4	
PA_tha-ap_396:4.4	upāgacchi vināyako.	4	
PA_tha-ap_396:5.1	Upāgataṁ mahāvīraṁ,	5	
PA_tha-ap_396:5.2	sumedhaṁ lokanāyakaṁ;	5	
PA_tha-ap_396:5.3	Tiṇasanthārakaṁ katvā,	5	
PA_tha-ap_396:5.4	lokajeṭṭhassadāsahaṁ.	5	
PA_tha-ap_396:6.1	Vipināto madhuṁ gayha,	6	
PA_tha-ap_396:6.2	buddhaseṭṭhassadāsahaṁ;	6	
PA_tha-ap_396:6.3	Sambuddho paribhuñjitvā,	6	
PA_tha-ap_396:6.4	idaṁ vacanamabravi.	6	
PA_tha-ap_396:7.1	‘Yo taṁ adāsi madhuṁ me,	7	
PA_tha-ap_396:7.2	pasanno sehi pāṇibhi;	7	
PA_tha-ap_396:7.3	Tamahaṁ kittayissāmi,	7	
PA_tha-ap_396:7.4	suṇātha mama bhāsato.	7	
PA_tha-ap_396:8.1	Iminā madhudānena,	8	
PA_tha-ap_396:8.2	tiṇasanthārakena ca;	8	
PA_tha-ap_396:8.3	Tiṁsa kappasahassāni,	8	
PA_tha-ap_396:8.4	devaloke ramissati.	8	
PA_tha-ap_396:9.1	Tiṁsa kappasahassamhi,	9	
PA_tha-ap_396:9.2	okkākakulasambhavo;	9	
PA_tha-ap_396:9.3	Gotamo nāma gottena,	9	
PA_tha-ap_396:9.4	satthā loke bhavissati.	9	
PA_tha-ap_396:10.1	Tassa dhammesu dāyādo,	10	
PA_tha-ap_396:10.2	oraso dhammanimmito;	10	
PA_tha-ap_396:10.3	Sabbāsave pariññāya,	10	
PA_tha-ap_396:10.4	nibbāyissatināsavo’.	10	
PA_tha-ap_396:11.1	Devalokā idhāgantvā,	11	
PA_tha-ap_396:11.2	mātukucchiṁ upāgate;	11	
PA_tha-ap_396:11.3	Madhuvassaṁ pavassittha,	11	
PA_tha-ap_396:11.4	chādayaṁ madhunā mahiṁ.	11	
PA_tha-ap_396:12.1	Mayi nikkhantamattamhi,	12	
PA_tha-ap_396:12.2	kucchiyā ca suduttarā;	12	
PA_tha-ap_396:12.3	Tatrāpi madhuvassaṁ me,	12	
PA_tha-ap_396:12.4	vassate niccakālikaṁ.	12	
PA_tha-ap_396:13.1	Agārā abhinikkhamma,	13	
PA_tha-ap_396:13.2	pabbajiṁ anagāriyaṁ;	13	
PA_tha-ap_396:13.3	Lābhī annassa pānassa,	13	
PA_tha-ap_396:13.4	madhudānassidaṁ phalaṁ.	13	
PA_tha-ap_396:14.1	Sabbakāmasamiddhohaṁ,	14	
PA_tha-ap_396:14.2	bhavitvā devamānuse;	14	
PA_tha-ap_396:14.3	Teneva madhudānena,	14	
PA_tha-ap_396:14.4	pattomhi āsavakkhayaṁ.	14	
PA_tha-ap_396:15.1	Vuṭṭhamhi deve caturaṅgule tiṇe,	15	
PA_tha-ap_396:15.2	Sampupphite dharaṇīruhe sañchanne;	15	
PA_tha-ap_396:15.3	Suññe ghare maṇḍaparukkhamūlake,	15	
PA_tha-ap_396:15.4	Vasāmi niccaṁ sukhito anāsavo.	15	
PA_tha-ap_396:16.1	Majjhe mahante hīne ca,	16	
PA_tha-ap_396:16.2	bhave sabbe atikkamiṁ;	16	
PA_tha-ap_396:16.3	Ajja me āsavā khīṇā,	16	
PA_tha-ap_396:16.4	natthi dāni punabbhavo.	16	
PA_tha-ap_396:17.1	Tiṁsakappasahassamhi,	17	
PA_tha-ap_396:17.2	yaṁ dānamadadiṁ tadā;	17	
PA_tha-ap_396:17.3	Duggatiṁ nābhijānāmi,	17	
PA_tha-ap_396:17.4	madhudānassidaṁ phalaṁ.	17	
PA_tha-ap_396:18.1	Kilesā jhāpitā mayhaṁ,	18	
PA_tha-ap_396:18.2	bhavā sabbe samūhatā;	18	
PA_tha-ap_396:18.3	Sabbāsavā parikkhīṇā,	18	
PA_tha-ap_396:18.4	natthi dāni punabbhavo.	18	
PA_tha-ap_396:19.1	Svāgataṁ vata me āsi,	19	
PA_tha-ap_396:19.2	…pe…	19	
PA_tha-ap_396:19.3	kataṁ buddhassa sāsanaṁ.	19	
PA_tha-ap_396:20.1	Paṭisambhidā catasso,	20	
PA_tha-ap_396:20.2	…pe…	20	
PA_tha-ap_396:20.3	kataṁ buddhassa sāsanaṁ”.	20	
PA_tha-ap_396:21.1	Itthaṁ sudaṁ āyasmā madhudāyako thero imā gāthāyo abhāsitthāti.	21	
PA_tha-ap_396:22.1	Madhudāyakattherassāpadānaṁ catutthaṁ.	22	
