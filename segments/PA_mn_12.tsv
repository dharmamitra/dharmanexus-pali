segmentnr	original	folio	analyzed
PA_mn_12:0.1	Majjhima Nikāya 12	0	
PA_mn_12:0.2	Mahāsīhanādasutta	0	
PA_mn_12:1.1	Evaṁ me sutaṁ—	1	
PA_mn_12:1.2	ekaṁ samayaṁ bhagavā vesāliyaṁ viharati bahinagare aparapure vanasaṇḍe.	1	
PA_mn_12:2.1	Tena kho pana samayena sunakkhatto licchaviputto acirapakkanto hoti imasmā dhammavinayā.	2	
PA_mn_12:2.2	So vesāliyaṁ parisati evaṁ vācaṁ bhāsati:	2	
PA_mn_12:2.3	“natthi samaṇassa gotamassa uttari manussadhammā alamariyañāṇadassanaviseso.	2	
PA_mn_12:2.4	Takkapariyāhataṁ samaṇo gotamo dhammaṁ deseti vīmaṁsānucaritaṁ sayampaṭibhānaṁ.	2	
PA_mn_12:2.5	Yassa ca khvāssa atthāya dhammo desito so niyyāti takkarassa sammā dukkhakkhayāyā”ti.	2	
PA_mn_12:3.1	Atha kho āyasmā sāriputto pubbaṇhasamayaṁ nivāsetvā pattacīvaramādāya vesāliṁ piṇḍāya pāvisi.	3	
PA_mn_12:3.2	Assosi kho āyasmā sāriputto sunakkhattassa licchaviputtassa vesāliyaṁ parisati evaṁ vācaṁ bhāsamānassa:	3	
PA_mn_12:3.3	“natthi samaṇassa gotamassa uttari manussadhammā alamariyañāṇadassanaviseso.	3	
PA_mn_12:3.4	Takkapariyāhataṁ samaṇo gotamo dhammaṁ deseti vīmaṁsānucaritaṁ sayampaṭibhānaṁ.	3	
PA_mn_12:3.5	Yassa ca khvāssa atthāya dhammo desito so niyyāti takkarassa sammā dukkhakkhayāyā”ti.	3	
PA_mn_12:3.6_0	Atha kho āyasmā sāriputto vesāliyaṁ piṇḍāya caritvā pacchābhattaṁ piṇḍapātapaṭikkanto	3	
PA_mn_12:3.6_1	yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi.	3	
PA_mn_12:3.6_2	Ekamantaṁ nisinno kho āyasmā sāriputto bhagavantaṁ etadavoca:	3	
PA_mn_12:3.7	“sunakkhatto, bhante, licchaviputto acirapakkanto imasmā dhammavinayā.	3	
PA_mn_12:3.8	So vesāliyaṁ parisati evaṁ vācaṁ bhāsati:	3	
PA_mn_12:3.9	‘natthi samaṇassa gotamassa uttari manussadhammā alamariyañāṇadassanaviseso.	3	
PA_mn_12:3.10	Takkapariyāhataṁ samaṇo gotamo dhammaṁ deseti vīmaṁsānucaritaṁ sayampaṭibhānaṁ.	3	
PA_mn_12:3.11	Yassa ca khvāssa atthāya dhammo desito so niyyāti takkarassa sammā dukkhakkhayāyā’”ti.	3	
PA_mn_12:4.1	“Kodhano heso, sāriputta, sunakkhatto moghapuriso.	4	
PA_mn_12:4.2	Kodhā ca panassa esā vācā bhāsitā.	4	
PA_mn_12:4.3	‘Avaṇṇaṁ bhāsissāmī’ti kho, sāriputta, sunakkhatto moghapuriso vaṇṇaṁyeva tathāgatassa bhāsati.	4	
PA_mn_12:4.4	Vaṇṇo heso, sāriputta, tathāgatassa yo evaṁ vadeyya:	4	
PA_mn_12:4.5	‘yassa ca khvāssa atthāya dhammo desito so niyyāti takkarassa sammā dukkhakkhayāyā’ti.	4	
PA_mn_12:5.1	Ayampi hi nāma, sāriputta, sunakkhattassa moghapurisassa mayi dhammanvayo na bhavissati:	5	
PA_mn_12:5.2	‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi, satthā devamanussānaṁ, buddho bhagavā’ti.	5	
PA_mn_12:6.1	Ayampi hi nāma, sāriputta, sunakkhattassa moghapurisassa mayi dhammanvayo na bhavissati:	6	
PA_mn_12:6.2_0	‘itipi so bhagavā anekavihitaṁ iddhividhaṁ paccanubhoti—ekopi hutvā bahudhā hoti,	6	
PA_mn_12:6.2_1	bahudhāpi hutvā eko hoti; āvibhāvaṁ, tirobhāvaṁ; tirokuṭṭaṁ tiropākāraṁ tiropabbataṁ	6	
PA_mn_12:6.2_2	asajjamāno gacchati, seyyathāpi ākāse; pathaviyāpi ummujjanimujjaṁ karoti, seyyathāpi	6	
PA_mn_12:6.2_3	udake; udakepi abhijjamāne gacchati, seyyathāpi pathaviyaṁ; ākāsepi pallaṅkena kamati,	6	
PA_mn_12:6.2_4	seyyathāpi pakkhī sakuṇo; imepi candimasūriye evaṁmahiddhike evaṁmahānubhāve pāṇinā	6	
PA_mn_12:6.2_5	parimasati parimajjati; yāva brahmalokāpi kāyena vasaṁ vattetī’ti.	6	
PA_mn_12:7.1	Ayampi hi nāma, sāriputta, sunakkhattassa moghapurisassa mayi dhammanvayo na bhavissati:	7	
PA_mn_12:7.2	‘itipi so bhagavā dibbāya sotadhātuyā visuddhāya atikkantamānusikāya ubho sadde suṇāti—dibbe ca mānuse ca, ye dūre santike cā’ti.	7	
PA_mn_12:8.1	Ayampi hi nāma, sāriputta, sunakkhattassa moghapurisassa mayi dhammanvayo na bhavissati:	8	
PA_mn_12:8.2	‘itipi so bhagavā parasattānaṁ parapuggalānaṁ cetasā ceto paricca pajānāti—	8	
PA_mn_12:8.3	sarāgaṁ vā cittaṁ sarāgaṁ cittanti pajānāti,	8	
PA_mn_12:8.4	vītarāgaṁ vā cittaṁ vītarāgaṁ cittanti pajānāti;	8	
PA_mn_12:8.5	sadosaṁ vā cittaṁ sadosaṁ cittanti pajānāti,	8	
PA_mn_12:8.6	vītadosaṁ vā cittaṁ vītadosaṁ cittanti pajānāti;	8	
PA_mn_12:8.7	samohaṁ vā cittaṁ samohaṁ cittanti pajānāti,	8	
PA_mn_12:8.8	vītamohaṁ vā cittaṁ vītamohaṁ cittanti pajānāti;	8	
PA_mn_12:8.9	saṅkhittaṁ vā cittaṁ saṅkhittaṁ cittanti pajānāti,	8	
PA_mn_12:8.10	vikkhittaṁ vā cittaṁ vikkhittaṁ cittanti pajānāti;	8	
PA_mn_12:8.11	mahaggataṁ vā cittaṁ mahaggataṁ cittanti pajānāti,	8	
PA_mn_12:8.12	amahaggataṁ vā cittaṁ amahaggataṁ cittanti pajānāti;	8	
PA_mn_12:8.13	sauttaraṁ vā cittaṁ sauttaraṁ cittanti pajānāti,	8	
PA_mn_12:8.14	anuttaraṁ vā cittaṁ anuttaraṁ cittanti pajānāti;	8	
PA_mn_12:8.15	samāhitaṁ vā cittaṁ samāhitaṁ cittanti pajānāti,	8	
PA_mn_12:8.16	asamāhitaṁ vā cittaṁ asamāhitaṁ cittanti pajānāti;	8	
PA_mn_12:8.17	vimuttaṁ vā cittaṁ vimuttaṁ cittanti pajānāti,	8	
PA_mn_12:8.18	avimuttaṁ vā cittaṁ avimuttaṁ cittanti pajānātī’ti.	8	
PA_mn_12:9.1	Dasa kho panimāni, sāriputta, tathāgatassa tathāgatabalāni yehi balehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.	9	
PA_mn_12:9.2	Katamāni dasa?	9	
PA_mn_12:10.1	Idha, sāriputta, tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti.	10	
PA_mn_12:10.2_0	Yampi, sāriputta, tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti,	10	
PA_mn_12:10.2_1	idampi, sāriputta, tathāgatassa tathāgatabalaṁ hoti yaṁ balaṁ āgamma tathāgato āsabhaṁ	10	
PA_mn_12:10.2_2	ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.	10	
PA_mn_12:11.1	Puna caparaṁ, sāriputta, tathāgato atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ pajānāti.	11	
PA_mn_12:11.2_0	Yampi, sāriputta, tathāgato atītānāgatapaccuppannānaṁ kammasamādānānaṁ ṭhānaso hetuso	11	
PA_mn_12:11.2_1	vipākaṁ yathābhūtaṁ pajānāti, idampi, sāriputta, tathāgatassa tathāgatabalaṁ hoti	11	
PA_mn_12:11.2_2	yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati,	11	
PA_mn_12:11.2_3	brahmacakkaṁ pavatteti.	11	
PA_mn_12:12.1	Puna caparaṁ, sāriputta, tathāgato sabbatthagāminiṁ paṭipadaṁ yathābhūtaṁ pajānāti.	12	
PA_mn_12:12.2_0	Yampi, sāriputta, tathāgato sabbatthagāminiṁ paṭipadaṁ yathābhūtaṁ pajānāti, idampi,	12	
PA_mn_12:12.2_1	sāriputta, tathāgatassa tathāgatabalaṁ hoti yaṁ balaṁ āgamma tathāgato āsabhaṁ ṭhānaṁ	12	
PA_mn_12:12.2_2	paṭijānāti, parisāsu sīhanādaṁ nadati, brahmacakkaṁ pavatteti.	12	
PA_mn_12:13.1	Puna caparaṁ, sāriputta, tathāgato anekadhātunānādhātulokaṁ yathābhūtaṁ pajānāti.	13	
PA_mn_12:13.2_0	Yampi, sāriputta, tathāgato anekadhātunānādhātulokaṁ yathābhūtaṁ pajānāti, idampi,	13	
PA_mn_12:13.2_1	sāriputta, tathāgatassa tathāgatabalaṁ hoti yaṁ balaṁ āgamma tathāgato āsabhaṁ ṭhānaṁ	13	
PA_mn_12:13.2_2	paṭijānāti, parisāsu sīhanādaṁ nadati, brahmacakkaṁ pavatteti.	13	
PA_mn_12:14.1	Puna caparaṁ, sāriputta, tathāgato sattānaṁ nānādhimuttikataṁ yathābhūtaṁ pajānāti.	14	
PA_mn_12:14.2_0	Yampi, sāriputta, tathāgato sattānaṁ nānādhimuttikataṁ yathābhūtaṁ pajānāti, idampi,	14	
PA_mn_12:14.2_1	sāriputta, tathāgatassa tathāgatabalaṁ hoti yaṁ balaṁ āgamma tathāgato āsabhaṁ ṭhānaṁ	14	
PA_mn_12:14.2_2	paṭijānāti, parisāsu sīhanādaṁ nadati, brahmacakkaṁ pavatteti.	14	
PA_mn_12:15.1	Puna caparaṁ, sāriputta, tathāgato parasattānaṁ parapuggalānaṁ indriyaparopariyattaṁ yathābhūtaṁ pajānāti.	15	
PA_mn_12:15.2_0	Yampi, sāriputta, tathāgato parasattānaṁ parapuggalānaṁ indriyaparopariyattaṁ yathābhūtaṁ	15	
PA_mn_12:15.2_1	pajānāti, idampi, sāriputta, tathāgatassa tathāgatabalaṁ hoti yaṁ balaṁ āgamma tathāgato	15	
PA_mn_12:15.2_2	āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.	15	
PA_mn_12:16.1	Puna caparaṁ, sāriputta, tathāgato jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ pajānāti.	16	
PA_mn_12:16.2_0	Yampi, sāriputta, tathāgato jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ	16	
PA_mn_12:16.2_1	yathābhūtaṁ pajānāti, idampi, sāriputta, tathāgatassa tathāgatabalaṁ hoti yaṁ balaṁ	16	
PA_mn_12:16.2_2	āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.	16	
PA_mn_12:17.1_0	Puna caparaṁ, sāriputta, tathāgato anekavihitaṁ pubbenivāsaṁ anussarati, seyyathidaṁ—ekampi	17	
PA_mn_12:17.1_1	jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi	17	
PA_mn_12:17.1_2	jātiyo tiṁsampi jātiyo cattālīsampi jātiyo paññāsampi jātiyo jātisatampi jātisahassampi	17	
PA_mn_12:17.1_3	jātisatasahassampi anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe:	17	
PA_mn_12:17.1_4	‘amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto,	17	
PA_mn_12:17.1_5	so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī	17	
PA_mn_12:17.1_6	evamāyupariyanto, so tato cuto idhūpapanno’ti. Iti sākāraṁ sauddesaṁ anekavihitaṁ	17	
PA_mn_12:17.1_7	pubbenivāsaṁ anussarati.	17	
PA_mn_12:17.2_0	Yampi, sāriputta, tathāgato anekavihitaṁ pubbenivāsaṁ anussarati, seyyathidaṁ—ekampi	17	
PA_mn_12:17.2_1	jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati,	17	
PA_mn_12:17.2_2	idampi, sāriputta, tathāgatassa tathāgatabalaṁ hoti yaṁ balaṁ āgamma tathāgato āsabhaṁ	17	
PA_mn_12:17.2_3	ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.	17	
PA_mn_12:18.1_0	Puna caparaṁ, sāriputta, tathāgato dibbena cakkhunā visuddhena atikkantamānusakena	18	
PA_mn_12:18.1_1	satte passati cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage	18	
PA_mn_12:18.1_2	satte pajānāti: ‘ime vata bhonto sattā kāyaduccaritena samannāgatā vacīduccaritena	18	
PA_mn_12:18.1_3	samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā,	18	
PA_mn_12:18.1_4	te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā. Ime vā	18	
PA_mn_12:18.1_5	pana bhonto sattā kāyasucaritena samannāgatā vacīsucaritena samannāgatā manosucaritena	18	
PA_mn_12:18.1_6	samannāgatā ariyānaṁ anupavādakā sammādiṭṭhikā sammādiṭṭhikammasamādānā, te kāyassa	18	
PA_mn_12:18.1_7	bhedā paraṁ maraṇā sugatiṁ saggaṁ lokaṁ upapannā’ti. Iti dibbena cakkhunā visuddhena	18	
PA_mn_12:18.1_8	atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe	18	
PA_mn_12:18.1_9	sugate duggate yathākammūpage satte pajānāti.	18	
PA_mn_12:18.2_0	Yampi, sāriputta, tathāgato dibbena cakkhunā visuddhena atikkantamānusakena satte	18	
PA_mn_12:18.2_1	passati cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage	18	
PA_mn_12:18.2_2	satte pajānāti: ‘ime vata bhonto sattā kāyaduccaritena samannāgatā vacīduccaritena	18	
PA_mn_12:18.2_3	samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā,	18	
PA_mn_12:18.2_4	te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā. Ime vā	18	
PA_mn_12:18.2_5	pana bhonto sattā kāyasucaritena samannāgatā vacīsucaritena samannāgatā manosucaritena	18	
PA_mn_12:18.2_6	samannāgatā ariyānaṁ anupavādakā sammādiṭṭhikā sammādiṭṭhikammasamādānā, te kāyassa	18	
PA_mn_12:18.2_7	bhedā paraṁ maraṇā sugatiṁ saggaṁ lokaṁ upapannā’ti. Iti dibbena cakkhunā visuddhena	18	
PA_mn_12:18.2_8	atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe	18	
PA_mn_12:18.2_9	sugate duggate yathākammūpage satte pajānāti. Idampi, sāriputta, tathāgatassa tathāgatabalaṁ	18	
PA_mn_12:18.2_10	hoti yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati,	18	
PA_mn_12:18.2_11	brahmacakkaṁ pavatteti.	18	
PA_mn_12:19.1	Puna caparaṁ, sāriputta, tathāgato āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati.	19	
PA_mn_12:19.2_0	Yampi, sāriputta, tathāgato āsavānaṁ khayā anāsavaṁ cetovimuttiṁ paññāvimuttiṁ diṭṭheva	19	
PA_mn_12:19.2_1	dhamme sayaṁ abhiññā sacchikatvā upasampajja viharati, idampi, sāriputta, tathāgatassa	19	
PA_mn_12:19.2_2	tathāgatabalaṁ hoti yaṁ balaṁ āgamma tathāgato āsabhaṁ ṭhānaṁ paṭijānāti, parisāsu	19	
PA_mn_12:19.2_3	sīhanādaṁ nadati, brahmacakkaṁ pavatteti.	19	
PA_mn_12:20.1	Imāni kho, sāriputta, dasa tathāgatassa tathāgatabalāni yehi balehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.	20	
PA_mn_12:21.1	Yo kho maṁ, sāriputta, evaṁ jānantaṁ evaṁ passantaṁ evaṁ vadeyya:	21	
PA_mn_12:21.2	‘natthi samaṇassa gotamassa uttari manussadhammā alamariyañāṇadassanaviseso;	21	
PA_mn_12:21.3	takkapariyāhataṁ samaṇo gotamo dhammaṁ deseti vīmaṁsānucaritaṁ sayampaṭibhānan’ti,	21	
PA_mn_12:21.4	taṁ, sāriputta, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye.	21	
PA_mn_12:21.5	Seyyathāpi, sāriputta, bhikkhu sīlasampanno samādhisampanno paññāsampanno diṭṭheva dhamme aññaṁ ārādheyya, evaṁ sampadamidaṁ, sāriputta, vadāmi.	21	
PA_mn_12:21.6	Taṁ vācaṁ appahāya, taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye.	21	
PA_mn_12:22.1	Cattārimāni, sāriputta, tathāgatassa vesārajjāni yehi vesārajjehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.	22	
PA_mn_12:22.2	Katamāni cattāri?	22	
PA_mn_12:23.1_0	‘Sammāsambuddhassa te paṭijānato ime dhammā anabhisambuddhā’ti. Tatra vata maṁ samaṇo	23	
PA_mn_12:23.1_1	vā brāhmaṇo vā devo vā māro vā brahmā vā koci vā lokasmiṁ sahadhammena paṭicodessatīti	23	
PA_mn_12:23.1_2	nimittametaṁ, sāriputta, na samanupassāmi.	23	
PA_mn_12:23.2	Etamahaṁ, sāriputta, nimittaṁ asamanupassanto khemappatto abhayappatto vesārajjappatto viharāmi.	23	
PA_mn_12:24.1_0	‘Khīṇāsavassa te paṭijānato ime āsavā aparikkhīṇā’ti. Tatra vata maṁ samaṇo vā brāhmaṇo	24	
PA_mn_12:24.1_1	vā devo vā māro vā brahmā vā koci vā lokasmiṁ sahadhammena paṭicodessatīti nimittametaṁ,	24	
PA_mn_12:24.1_2	sāriputta, na samanupassāmi.	24	
PA_mn_12:24.2	Etamahaṁ, sāriputta, nimittaṁ asamanupassanto khemappatto abhayappatto vesārajjappatto viharāmi.	24	
PA_mn_12:25.1_0	‘Ye kho pana te antarāyikā dhammā vuttā, te paṭisevato nālaṁ antarāyāyā’ti. Tatra	25	
PA_mn_12:25.1_1	vata maṁ samaṇo vā brāhmaṇo vā devo vā māro vā brahmā vā koci vā lokasmiṁ sahadhammena	25	
PA_mn_12:25.1_2	paṭicodessatīti nimittametaṁ, sāriputta, na samanupassāmi.	25	
PA_mn_12:25.2	Etamahaṁ, sāriputta, nimittaṁ asamanupassanto khemappatto abhayappatto vesārajjappatto viharāmi.	25	
PA_mn_12:26.1_0	‘Yassa kho pana te atthāya dhammo desito, so na niyyāti takkarassa sammā dukkhakkhayāyā’ti.	26	
PA_mn_12:26.1_1	Tatra vata maṁ samaṇo vā brāhmaṇo vā devo vā māro vā brahmā vā koci vā lokasmiṁ sahadhammena	26	
PA_mn_12:26.1_2	paṭicodessatīti nimittametaṁ, sāriputta, na samanupassāmi.	26	
PA_mn_12:26.2	Etamahaṁ, sāriputta, nimittaṁ asamanupassanto khemappatto abhayappatto vesārajjappatto viharāmi.	26	
PA_mn_12:27.1	Imāni kho, sāriputta, cattāri tathāgatassa vesārajjāni yehi vesārajjehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.	27	
PA_mn_12:28.1	Yo kho maṁ, sāriputta, evaṁ jānantaṁ evaṁ passantaṁ evaṁ vadeyya:	28	
PA_mn_12:28.2	‘natthi samaṇassa gotamassa uttari manussadhammā alamariyañāṇadassanaviseso, takkapariyāhataṁ samaṇo gotamo dhammaṁ deseti vīmaṁsānucaritaṁ sayampaṭibhānan’ti,	28	
PA_mn_12:28.3	taṁ, sāriputta, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye.	28	
PA_mn_12:28.4	Seyyathāpi, sāriputta, bhikkhu sīlasampanno samādhisampanno paññāsampanno diṭṭheva dhamme aññaṁ ārādheyya, evaṁ sampadamidaṁ, sāriputta, vadāmi.	28	
PA_mn_12:28.5	Taṁ vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye.	28	
PA_mn_12:29.1	Aṭṭha kho imā, sāriputta, parisā.	29	
PA_mn_12:29.2	Katamā aṭṭha?	29	
PA_mn_12:29.3	Khattiyaparisā, brāhmaṇaparisā, gahapatiparisā, samaṇaparisā, cātumahārājikaparisā, tāvatiṁsaparisā, māraparisā, brahmaparisā—	29	
PA_mn_12:29.4	imā kho, sāriputta, aṭṭha parisā.	29	
PA_mn_12:29.5	Imehi kho, sāriputta, catūhi vesārajjehi samannāgato tathāgato imā aṭṭha parisā upasaṅkamati ajjhogāhati.	29	
PA_mn_12:29.6	Abhijānāmi kho panāhaṁ, sāriputta, anekasataṁ khattiyaparisaṁ upasaṅkamitā.	29	
PA_mn_12:29.7	Tatrapi mayā sannisinnapubbañceva, sallapitapubbañca, sākacchā ca samāpajjitapubbā.	29	
PA_mn_12:29.8	Tatra vata maṁ bhayaṁ vā sārajjaṁ vā okkamissatīti nimittametaṁ, sāriputta, na samanupassāmi.	29	
PA_mn_12:29.9	Etamahaṁ, sāriputta, nimittaṁ asamanupassanto khemappatto abhayappatto vesārajjappatto viharāmi.	29	
PA_mn_12:30.1	Abhijānāmi kho panāhaṁ, sāriputta, anekasataṁ brāhmaṇaparisaṁ …pe…	30	
PA_mn_12:30.2	gahapatiparisaṁ …	30	
PA_mn_12:30.3	samaṇaparisaṁ …	30	
PA_mn_12:30.4	cātumahārājikaparisaṁ …	30	
PA_mn_12:30.5	tāvatiṁsaparisaṁ …	30	
PA_mn_12:30.6	māraparisaṁ …	30	
PA_mn_12:30.7	brahmaparisaṁ upasaṅkamitā.	30	
PA_mn_12:30.8	Tatrapi mayā sannisinnapubbañceva, sallapitapubbañca, sākacchā ca samāpajjitapubbā.	30	
PA_mn_12:30.9	Tatra vata maṁ bhayaṁ vā sārajjaṁ vā okkamissatīti nimittametaṁ, sāriputta, na samanupassāmi.	30	
PA_mn_12:30.10	Etamahaṁ, sāriputta, nimittaṁ asamanupassanto khemappatto abhayappatto vesārajjappatto viharāmi.	30	
PA_mn_12:31.1	Yo kho maṁ, sāriputta, evaṁ jānantaṁ evaṁ passantaṁ evaṁ vadeyya:	31	
PA_mn_12:31.2	‘natthi samaṇassa gotamassa uttari manussadhammā alamariyañāṇadassanaviseso, takkapariyāhataṁ samaṇo gotamo dhammaṁ deseti vīmaṁsānucaritaṁ sayampaṭibhānan’ti,	31	
PA_mn_12:31.3	taṁ, sāriputta, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye.	31	
PA_mn_12:31.4	Seyyathāpi, sāriputta, bhikkhu sīlasampanno samādhisampanno paññāsampanno diṭṭheva dhamme aññaṁ ārādheyya, evaṁ sampadamidaṁ, sāriputta, vadāmi.	31	
PA_mn_12:31.5	Taṁ vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye.	31	
PA_mn_12:32.1	Catasso kho imā, sāriputta, yoniyo.	32	
PA_mn_12:32.2	Katamā catasso?	32	
PA_mn_12:32.3	Aṇḍajā yoni, jalābujā yoni, saṁsedajā yoni, opapātikā yoni.	32	
PA_mn_12:33.1	Katamā ca, sāriputta, aṇḍajā yoni?	33	
PA_mn_12:33.2	Ye kho te, sāriputta, sattā aṇḍakosaṁ abhinibbhijja jāyanti—	33	
PA_mn_12:33.3	ayaṁ vuccati, sāriputta, aṇḍajā yoni.	33	
PA_mn_12:33.4	Katamā ca, sāriputta, jalābujā yoni?	33	
PA_mn_12:33.5	Ye kho te, sāriputta, sattā vatthikosaṁ abhinibbhijja jāyanti—	33	
PA_mn_12:33.6	ayaṁ vuccati, sāriputta, jalābujā yoni.	33	
PA_mn_12:33.7	Katamā ca, sāriputta, saṁsedajā yoni?	33	
PA_mn_12:33.8	Ye kho te, sāriputta, sattā pūtimacche vā jāyanti pūtikuṇape vā pūtikummāse vā candanikāye vā oḷigalle vā jāyanti—	33	
PA_mn_12:33.9	ayaṁ vuccati, sāriputta, saṁsedajā yoni.	33	
PA_mn_12:33.10	Katamā ca, sāriputta, opapātikā yoni?	33	
PA_mn_12:33.11	Devā, nerayikā, ekacce ca manussā, ekacce ca vinipātikā—	33	
PA_mn_12:33.12	ayaṁ vuccati, sāriputta, opapātikā yoni.	33	
PA_mn_12:33.13	Imā kho, sāriputta, catasso yoniyo.	33	
PA_mn_12:34.1	Yo kho maṁ, sāriputta, evaṁ jānantaṁ evaṁ passantaṁ evaṁ vadeyya:	34	
PA_mn_12:34.2	‘natthi samaṇassa gotamassa uttari manussadhammā alamariyañāṇadassanaviseso, takkapariyāhataṁ samaṇo gotamo dhammaṁ deseti vīmaṁsānucaritaṁ sayampaṭibhānan’ti,	34	
PA_mn_12:34.3	taṁ, sāriputta, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye.	34	
PA_mn_12:34.4	Seyyathāpi, sāriputta, bhikkhu sīlasampanno samādhisampanno paññāsampanno diṭṭheva dhamme aññaṁ ārādheyya, evaṁ sampadamidaṁ, sāriputta, vadāmi.	34	
PA_mn_12:34.5	Taṁ vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye.	34	
PA_mn_12:35.1	Pañca kho imā, sāriputta, gatiyo.	35	
PA_mn_12:35.2	Katamā pañca?	35	
PA_mn_12:35.3	Nirayo, tiracchānayoni, pettivisayo, manussā, devā.	35	
PA_mn_12:36.1	Nirayañcāhaṁ, sāriputta, pajānāmi, nirayagāmiñca maggaṁ, nirayagāminiñca paṭipadaṁ;	36	
PA_mn_12:36.2	yathā paṭipanno ca kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati tañca pajānāmi.	36	
PA_mn_12:36.3	Tiracchānayoniñcāhaṁ, sāriputta, pajānāmi, tiracchānayonigāmiñca maggaṁ, tiracchānayonigāminiñca paṭipadaṁ;	36	
PA_mn_12:36.4	yathā paṭipanno ca kāyassa bhedā paraṁ maraṇā tiracchānayoniṁ upapajjati tañca pajānāmi.	36	
PA_mn_12:36.5	Pettivisayañcāhaṁ, sāriputta, pajānāmi, pettivisayagāmiñca maggaṁ, pettivisayagāminiñca paṭipadaṁ;	36	
PA_mn_12:36.6	yathā paṭipanno ca kāyassa bhedā paraṁ maraṇā pettivisayaṁ upapajjati tañca pajānāmi.	36	
PA_mn_12:36.7	Manusse cāhaṁ, sāriputta, pajānāmi, manussalokagāmiñca maggaṁ, manussalokagāminiñca paṭipadaṁ;	36	
PA_mn_12:36.8	yathā paṭipanno ca kāyassa bhedā paraṁ maraṇā manussesu upapajjati tañca pajānāmi.	36	
PA_mn_12:36.9	Deve cāhaṁ, sāriputta, pajānāmi, devalokagāmiñca maggaṁ, devalokagāminiñca paṭipadaṁ;	36	
PA_mn_12:36.10	yathā paṭipanno ca kāyassa bhedā paraṁ maraṇā sugatiṁ saggaṁ lokaṁ upapajjati tañca pajānāmi.	36	
PA_mn_12:36.11	Nibbānañcāhaṁ, sāriputta, pajānāmi, nibbānagāmiñca maggaṁ, nibbānagāminiñca paṭipadaṁ;	36	
PA_mn_12:36.12	yathā paṭipanno ca āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati tañca pajānāmi.	36	
PA_mn_12:37.1	Idhāhaṁ, sāriputta, ekaccaṁ puggalaṁ evaṁ cetasā ceto paricca pajānāmi—	37	
PA_mn_12:37.2	tathāyaṁ puggalo paṭipanno tathā ca iriyati tañca maggaṁ samārūḷho, yathā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjissatīti.	37	
PA_mn_12:37.3_0	Tamenaṁ passāmi aparena samayena dibbena cakkhunā visuddhena atikkantamānusakena	37	
PA_mn_12:37.3_1	kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannaṁ, ekantadukkhā	37	
PA_mn_12:37.3_2	tibbā kaṭukā vedanā vedayamānaṁ.	37	
PA_mn_12:37.4	Seyyathāpi, sāriputta, aṅgārakāsu sādhikaporisā pūrā aṅgārānaṁ vītaccikānaṁ vītadhūmānaṁ.	37	
PA_mn_12:37.5	Atha puriso āgaccheyya ghammābhitatto ghammapareto kilanto tasito pipāsito ekāyanena maggena tameva aṅgārakāsuṁ paṇidhāya.	37	
PA_mn_12:37.6	Tamenaṁ cakkhumā puriso disvā evaṁ vadeyya:	37	
PA_mn_12:37.7	‘tathāyaṁ bhavaṁ puriso paṭipanno tathā ca iriyati tañca maggaṁ samārūḷho, yathā imaṁyeva aṅgārakāsuṁ āgamissatī’ti.	37	
PA_mn_12:37.8	Tamenaṁ passeyya aparena samayena tassā aṅgārakāsuyā patitaṁ, ekantadukkhā tibbā kaṭukā vedanā vedayamānaṁ.	37	
PA_mn_12:37.9	Evameva kho ahaṁ, sāriputta, idhekaccaṁ puggalaṁ evaṁ cetasā ceto paricca pajānāmi—	37	
PA_mn_12:37.10	tathāyaṁ puggalo paṭipanno tathā ca iriyati tañca maggaṁ samārūḷho yathā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjissatīti.	37	
PA_mn_12:37.11_0	Tamenaṁ passāmi aparena samayena dibbena cakkhunā visuddhena atikkantamānusakena	37	
PA_mn_12:37.11_1	kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannaṁ, ekantadukkhā	37	
PA_mn_12:37.11_2	tibbā kaṭukā vedanā vedayamānaṁ.	37	
PA_mn_12:38.1	Idha panāhaṁ, sāriputta, ekaccaṁ puggalaṁ evaṁ cetasā ceto paricca pajānāmi—	38	
PA_mn_12:38.2	tathāyaṁ puggalo paṭipanno tathā ca iriyati tañca maggaṁ samārūḷho, yathā kāyassa bhedā paraṁ maraṇā tiracchānayoniṁ upapajjissatīti.	38	
PA_mn_12:38.3	Tamenaṁ passāmi aparena samayena dibbena cakkhunā visuddhena atikkantamānusakena kāyassa bhedā paraṁ maraṇā tiracchānayoniṁ upapannaṁ, dukkhā tibbā kaṭukā vedanā vedayamānaṁ.	38	
PA_mn_12:38.4	Seyyathāpi, sāriputta, gūthakūpo sādhikaporiso, pūro gūthassa.	38	
PA_mn_12:38.5	Atha puriso āgaccheyya ghammābhitatto ghammapareto kilanto tasito pipāsito ekāyanena maggena tameva gūthakūpaṁ paṇidhāya.	38	
PA_mn_12:38.6	Tamenaṁ cakkhumā puriso disvā evaṁ vadeyya:	38	
PA_mn_12:38.7	‘tathāyaṁ bhavaṁ puriso paṭipanno tathā ca iriyati tañca maggaṁ samārūḷho yathā imaṁyeva gūthakūpaṁ āgamissatī’ti.	38	
PA_mn_12:38.8	Tamenaṁ passeyya aparena samayena tasmiṁ gūthakūpe patitaṁ, dukkhā tibbā kaṭukā vedanā vedayamānaṁ.	38	
PA_mn_12:38.9	Evameva kho ahaṁ, sāriputta, idhekaccaṁ puggalaṁ evaṁ cetasā ceto paricca pajānāmi—	38	
PA_mn_12:38.10	tathāyaṁ puggalo paṭipanno tathā ca iriyati tañca maggaṁ samārūḷho, yathā kāyassa bhedā paraṁ maraṇā tiracchānayoniṁ upapajjissatīti.	38	
PA_mn_12:38.11	Tamenaṁ passāmi aparena samayena dibbena cakkhunā visuddhena atikkantamānusakena kāyassa bhedā paraṁ maraṇā tiracchānayoniṁ upapannaṁ, dukkhā tibbā kaṭukā vedanā vedayamānaṁ.	38	
PA_mn_12:39.1	Idha panāhaṁ, sāriputta, ekaccaṁ puggalaṁ evaṁ cetasā ceto paricca pajānāmi—	39	
PA_mn_12:39.2	tathāyaṁ puggalo paṭipanno tathā ca iriyati tañca maggaṁ samārūḷho, yathā kāyassa bhedā paraṁ maraṇā pettivisayaṁ upapajjissatīti.	39	
PA_mn_12:39.3	Tamenaṁ passāmi aparena samayena dibbena cakkhunā visuddhena atikkantamānusakena kāyassa bhedā paraṁ maraṇā pettivisayaṁ upapannaṁ, dukkhabahulā vedanā vedayamānaṁ.	39	
PA_mn_12:39.4	Seyyathāpi, sāriputta, rukkho visame bhūmibhāge jāto tanupattapalāso kabaracchāyo.	39	
PA_mn_12:39.5	Atha puriso āgaccheyya ghammābhitatto ghammapareto kilanto tasito pipāsito ekāyanena maggena tameva rukkhaṁ paṇidhāya.	39	
PA_mn_12:39.6	Tamenaṁ cakkhumā puriso disvā evaṁ vadeyya:	39	
PA_mn_12:39.7	‘tathāyaṁ bhavaṁ puriso paṭipanno tathā ca iriyati tañca maggaṁ samārūḷho, yathā imaṁyeva rukkhaṁ āgamissatī’ti.	39	
PA_mn_12:39.8	Tamenaṁ passeyya, aparena samayena tassa rukkhassa chāyāya nisinnaṁ vā nipannaṁ vā dukkhabahulā vedanā vedayamānaṁ.	39	
PA_mn_12:39.9	Evameva kho ahaṁ, sāriputta, idhekaccaṁ puggalaṁ evaṁ cetasā ceto paricca pajānāmi—	39	
PA_mn_12:39.10	tathāyaṁ puggalo paṭipanno tathā ca iriyati tañca maggaṁ samārūḷho, yathā kāyassa bhedā paraṁ maraṇā pettivisayaṁ upapajjissatīti.	39	
PA_mn_12:39.11	Tamenaṁ passāmi aparena samayena dibbena cakkhunā visuddhena atikkantamānusakena kāyassa bhedā paraṁ maraṇā pettivisayaṁ upapannaṁ, dukkhabahulā vedanā vedayamānaṁ.	39	
PA_mn_12:40.1	Idha panāhaṁ, sāriputta, ekaccaṁ puggalaṁ evaṁ cetasā ceto paricca pajānāmi—	40	
PA_mn_12:40.2	tathāyaṁ puggalo paṭipanno tathā ca iriyati tañca maggaṁ samārūḷho yathā kāyassa bhedā paraṁ maraṇā manussesu upapajjissatīti.	40	
PA_mn_12:40.3	Tamenaṁ passāmi aparena samayena dibbena cakkhunā visuddhena atikkantamānusakena kāyassa bhedā paraṁ maraṇā manussesu upapannaṁ, sukhabahulā vedanā vedayamānaṁ.	40	
PA_mn_12:40.4	Seyyathāpi, sāriputta, rukkho same bhūmibhāge jāto bahalapattapalāso sandacchāyo.	40	
PA_mn_12:40.5	Atha puriso āgaccheyya ghammābhitatto ghammapareto kilanto tasito pipāsito ekāyanena maggena tameva rukkhaṁ paṇidhāya.	40	
PA_mn_12:40.6	Tamenaṁ cakkhumā puriso disvā evaṁ vadeyya:	40	
PA_mn_12:40.7	‘tathāyaṁ bhavaṁ puriso paṭipanno tathā ca iriyati tañca maggaṁ samārūḷho, yathā imameva rukkhaṁ āgamissatī’ti.	40	
PA_mn_12:40.8	Tamenaṁ passeyya aparena samayena tassa rukkhassa chāyāya nisinnaṁ vā nipannaṁ vā sukhabahulā vedanā vedayamānaṁ.	40	
PA_mn_12:40.9	Evameva kho ahaṁ, sāriputta, idhekaccaṁ puggalaṁ evaṁ cetasā ceto paricca pajānāmi—	40	
PA_mn_12:40.10	tathāyaṁ puggalo paṭipanno tathā ca iriyati tañca maggaṁ samārūḷho yathā kāyassa bhedā paraṁ maraṇā manussesu upapajjissatīti.	40	
PA_mn_12:40.11	Tamenaṁ passāmi aparena samayena dibbena cakkhunā visuddhena atikkantamānusakena kāyassa bhedā paraṁ maraṇā manussesu upapannaṁ, sukhabahulā vedanā vedayamānaṁ.	40	
PA_mn_12:41.1	Idha panāhaṁ, sāriputta, ekaccaṁ puggalaṁ evaṁ cetasā ceto paricca pajānāmi:	41	
PA_mn_12:41.2	‘tathāyaṁ puggalo paṭipanno tathā ca iriyati tañca maggaṁ samārūḷho, yathā kāyassa bhedā paraṁ maraṇā sugatiṁ saggaṁ lokaṁ upapajjissatī’ti.	41	
PA_mn_12:41.3	Tamenaṁ passāmi aparena samayena dibbena cakkhunā visuddhena atikkantamānusakena kāyassa bhedā paraṁ maraṇā sugatiṁ saggaṁ lokaṁ upapannaṁ, ekantasukhā vedanā vedayamānaṁ.	41	
PA_mn_12:41.4	Seyyathāpi, sāriputta, pāsādo, tatrāssa kūṭāgāraṁ ullittāvalittaṁ nivātaṁ phusitaggaḷaṁ pihitavātapānaṁ.	41	
PA_mn_12:41.5	Tatrāssa pallaṅko gonakatthato paṭikatthato paṭalikatthato kadalimigapavarapaccattharaṇo sauttaracchado ubhatolohitakūpadhāno.	41	
PA_mn_12:41.6	Atha puriso āgaccheyya ghammābhitatto ghammapareto kilanto tasito pipāsito ekāyanena maggena tameva pāsādaṁ paṇidhāya.	41	
PA_mn_12:41.7	Tamenaṁ cakkhumā puriso disvā evaṁ vadeyya:	41	
PA_mn_12:41.8	‘tathāyaṁ bhavaṁ puriso paṭipanno tathā ca iriyati tañca maggaṁ samārūḷho, yathā imaṁyeva pāsādaṁ āgamissatī’ti.	41	
PA_mn_12:41.9	Tamenaṁ passeyya aparena samayena tasmiṁ pāsāde tasmiṁ kūṭāgāre tasmiṁ pallaṅke nisinnaṁ vā nipannaṁ vā ekantasukhā vedanā vedayamānaṁ.	41	
PA_mn_12:41.10	Evameva kho ahaṁ, sāriputta, idhekaccaṁ puggalaṁ evaṁ cetasā ceto paricca pajānāmi—	41	
PA_mn_12:41.11	tathāyaṁ puggalo paṭipanno tathā ca iriyati tañca maggaṁ samārūḷho yathā kāyassa bhedā paraṁ maraṇā sugatiṁ saggaṁ lokaṁ upapajjissatīti.	41	
PA_mn_12:41.12	Tamenaṁ passāmi aparena samayena dibbena cakkhunā visuddhena atikkantamānusakena kāyassa bhedā paraṁ maraṇā sugatiṁ saggaṁ lokaṁ upapannaṁ, ekantasukhā vedanā vedayamānaṁ.	41	
PA_mn_12:42.1	Idha panāhaṁ, sāriputta, ekaccaṁ puggalaṁ cetasā ceto paricca pajānāmi—	42	
PA_mn_12:42.2_0	tathāyaṁ puggalo paṭipanno tathā ca iriyati tañca maggaṁ samārūḷho, yathā āsavānaṁ	42	
PA_mn_12:42.2_1	khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā	42	
PA_mn_12:42.2_2	upasampajja viharissatīti.	42	
PA_mn_12:42.3_0	Tamenaṁ passāmi aparena samayena āsavānaṁ khayā anāsavaṁ cetovimuttiṁ paññāvimuttiṁ	42	
PA_mn_12:42.3_1	diṭṭheva dhamme sayaṁ abhiññā sacchikatvā upasampajja viharantaṁ, ekantasukhā vedanā vedayamānaṁ.	42	
PA_mn_12:42.4	Seyyathāpi, sāriputta, pokkharaṇī acchodakā sātodakā sītodakā setakā supatitthā ramaṇīyā.	42	
PA_mn_12:42.5	Avidūre cassā tibbo vanasaṇḍo.	42	
PA_mn_12:42.6	Atha puriso āgaccheyya ghammābhitatto ghammapareto kilanto tasito pipāsito ekāyanena maggena tameva pokkharaṇiṁ paṇidhāya.	42	
PA_mn_12:42.7	Tamenaṁ cakkhumā puriso disvā evaṁ vadeyya:	42	
PA_mn_12:42.8	‘tathā bhavaṁ puriso paṭipanno tathā ca iriyati tañca maggaṁ samārūḷho, yathā imaṁyeva pokkharaṇiṁ āgamissatī’ti.	42	
PA_mn_12:42.9_0	Tamenaṁ passeyya aparena samayena taṁ pokkharaṇiṁ ogāhetvā nhāyitvā ca pivitvā ca	42	
PA_mn_12:42.9_1	sabbadarathakilamathapariḷāhaṁ paṭippassambhetvā paccuttaritvā tasmiṁ vanasaṇḍe nisinnaṁ	42	
PA_mn_12:42.9_2	vā nipannaṁ vā, ekantasukhā vedanā vedayamānaṁ.	42	
PA_mn_12:42.10	Evameva kho ahaṁ, sāriputta, idhekaccaṁ puggalaṁ evaṁ cetasā ceto paricca pajānāmi:	42	
PA_mn_12:42.11_0	‘tathāyaṁ puggalo paṭipanno tathā ca iriyati tañca maggaṁ samārūḷho, yathā āsavānaṁ	42	
PA_mn_12:42.11_1	khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā	42	
PA_mn_12:42.11_2	upasampajja viharissatī’ti.	42	
PA_mn_12:42.12_0	Tamenaṁ passāmi aparena samayena āsavānaṁ khayā anāsavaṁ cetovimuttiṁ paññāvimuttiṁ	42	
PA_mn_12:42.12_1	diṭṭheva dhamme sayaṁ abhiññā sacchikatvā upasampajja viharantaṁ, ekantasukhā vedanā vedayamānaṁ.	42	
PA_mn_12:42.13	Imā kho, sāriputta, pañca gatiyo.	42	
PA_mn_12:43.1	Yo kho maṁ, sāriputta, evaṁ jānantaṁ evaṁ passantaṁ evaṁ vadeyya:	43	
PA_mn_12:43.2	‘natthi samaṇassa gotamassa uttari manussadhammā alamariyañāṇadassanaviseso;	43	
PA_mn_12:43.3	takkapariyāhataṁ samaṇo gotamo dhammaṁ deseti vīmaṁsānucaritaṁ sayampaṭibhānan’ti	43	
PA_mn_12:43.4	taṁ, sāriputta, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye.	43	
PA_mn_12:43.5	Seyyathāpi, sāriputta, bhikkhu sīlasampanno samādhisampanno paññāsampanno diṭṭheva dhamme aññaṁ ārādheyya; evaṁ sampadamidaṁ, sāriputta, vadāmi	43	
PA_mn_12:43.6	taṁ vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye.	43	
PA_mn_12:44.1	Abhijānāmi kho panāhaṁ, sāriputta, caturaṅgasamannāgataṁ brahmacariyaṁ caritā—	44	
PA_mn_12:44.2	tapassī sudaṁ homi paramatapassī, lūkho sudaṁ homi paramalūkho, jegucchī sudaṁ homi paramajegucchī, pavivitto sudaṁ homi paramapavivitto.	44	
PA_mn_12:45.1	Tatrāssu me idaṁ, sāriputta, tapassitāya hoti—acelako homi muttācāro hatthāpalekhano, naehibhaddantiko natiṭṭhabhaddantiko; nābhihaṭaṁ na uddissakataṁ na nimantanaṁ sādiyāmi.	45	
PA_mn_12:45.2_0	So na kumbhimukhā paṭiggaṇhāmi, na kaḷopimukhā paṭiggaṇhāmi, na eḷakamantaraṁ, na	45	
PA_mn_12:45.2_1	daṇḍamantaraṁ, na musalamantaraṁ, na dvinnaṁ bhuñjamānānaṁ, na gabbhiniyā, na pāyamānāya,	45	
PA_mn_12:45.2_2	na purisantaragatāya, na saṅkittīsu, na yattha sā upaṭṭhito hoti, na yattha makkhikā	45	
PA_mn_12:45.2_3	saṇḍasaṇḍacārinī; na macchaṁ na maṁsaṁ na suraṁ na merayaṁ na thusodakaṁ pivāmi;	45	
PA_mn_12:45.3	so ekāgāriko vā homi ekālopiko, dvāgāriko vā homi dvālopiko …pe… sattāgāriko vā homi sattālopiko;	45	
PA_mn_12:45.4	ekissāpi dattiyā yāpemi, dvīhipi dattīhi yāpemi …pe… sattahipi dattīhi yāpemi;	45	
PA_mn_12:45.5	ekāhikampi āhāraṁ āhāremi, dvīhikampi āhāraṁ āhāremi …pe… sattāhikampi āhāraṁ āhāremi; iti evarūpaṁ addhamāsikampi pariyāyabhattabhojanānuyogamanuyutto viharāmi.	45	
PA_mn_12:45.6_0	So sākabhakkho vā homi, sāmākabhakkho vā homi, nīvārabhakkho vā homi, daddulabhakkho	45	
PA_mn_12:45.6_1	vā homi, haṭabhakkho vā homi, kaṇabhakkho vā homi, ācāmabhakkho vā homi, piññākabhakkho	45	
PA_mn_12:45.6_2	vā homi, tiṇabhakkho vā homi, gomayabhakkho vā homi, vanamūlaphalāhāro yāpemi pavattaphalabhojī.	45	
PA_mn_12:45.7_0	So sāṇānipi dhāremi, masāṇānipi dhāremi, chavadussānipi dhāremi, paṁsukūlānipi dhāremi,	45	
PA_mn_12:45.7_1	tirīṭānipi dhāremi, ajinampi dhāremi, ajinakkhipampi dhāremi, kusacīrampi dhāremi,	45	
PA_mn_12:45.7_2	vākacīrampi dhāremi, phalakacīrampi dhāremi, kesakambalampi dhāremi, vāḷakambalampi	45	
PA_mn_12:45.7_3	dhāremi, ulūkapakkhampi dhāremi;	45	
PA_mn_12:45.8	kesamassulocakopi homi kesamassulocanānuyogamanuyutto;	45	
PA_mn_12:45.9	ubbhaṭṭhakopi homi āsanapaṭikkhitto;	45	
PA_mn_12:45.10	ukkuṭikopi homi ukkuṭikappadhānamanuyutto;	45	
PA_mn_12:45.11	kaṇṭakāpassayikopi homi kaṇṭakāpassaye seyyaṁ kappemi;	45	
PA_mn_12:45.12	sāyatatiyakampi udakorohanānuyogamanuyutto viharāmi—	45	
PA_mn_12:45.13	iti evarūpaṁ anekavihitaṁ kāyassa ātāpanaparitāpanānuyogamanuyutto viharāmi.	45	
PA_mn_12:45.14	Idaṁsu me, sāriputta, tapassitāya hoti.	45	
PA_mn_12:46.1	Tatrāssu me idaṁ, sāriputta, lūkhasmiṁ hoti—	46	
PA_mn_12:46.2	nekavassagaṇikaṁ rajojallaṁ kāye sannicitaṁ hoti papaṭikajātaṁ.	46	
PA_mn_12:46.3	Seyyathāpi, sāriputta, tindukakhāṇu nekavassagaṇiko sannicito hoti papaṭikajāto, evamevāssu me, sāriputta, nekavassagaṇikaṁ rajojallaṁ kāye sannicitaṁ hoti papaṭikajātaṁ.	46	
PA_mn_12:46.4	Tassa mayhaṁ, sāriputta, na evaṁ hoti:	46	
PA_mn_12:46.5	‘aho vatāhaṁ imaṁ rajojallaṁ pāṇinā parimajjeyyaṁ, aññe vā pana me imaṁ rajojallaṁ pāṇinā parimajjeyyun’ti.	46	
PA_mn_12:46.6	Evampi me, sāriputta, na hoti.	46	
PA_mn_12:46.7	Idaṁsu me, sāriputta, lūkhasmiṁ hoti.	46	
PA_mn_12:47.1	Tatrāssu me idaṁ, sāriputta, jegucchismiṁ hoti—	47	
PA_mn_12:47.2	so kho ahaṁ, sāriputta, satova abhikkamāmi, satova paṭikkamāmi, yāva udakabindumhipi me dayā paccupaṭṭhitā hoti:	47	
PA_mn_12:47.3	‘māhaṁ khuddake pāṇe visamagate saṅghātaṁ āpādesin’ti.	47	
PA_mn_12:47.4	Idaṁsu me, sāriputta, jegucchismiṁ hoti.	47	
PA_mn_12:48.1	Tatrāssu me idaṁ, sāriputta, pavivittasmiṁ hoti—	48	
PA_mn_12:48.2	so kho ahaṁ, sāriputta, aññataraṁ araññāyatanaṁ ajjhogāhetvā viharāmi.	48	
PA_mn_12:48.3	Yadā passāmi gopālakaṁ vā pasupālakaṁ vā tiṇahārakaṁ vā kaṭṭhahārakaṁ vā vanakammikaṁ vā, vanena vanaṁ gahanena gahanaṁ ninnena ninnaṁ thalena thalaṁ sampatāmi.	48	
PA_mn_12:48.4	Taṁ kissa hetu?	48	
PA_mn_12:48.5	Mā maṁ te addasaṁsu ahañca mā te addasanti.	48	
PA_mn_12:48.6	Seyyathāpi, sāriputta, āraññako mago manusse disvā vanena vanaṁ gahanena gahanaṁ ninnena ninnaṁ thalena thalaṁ sampatati;	48	
PA_mn_12:48.7_0	evameva kho ahaṁ, sāriputta, yadā passāmi gopālakaṁ vā pasupālakaṁ vā tiṇahārakaṁ	48	
PA_mn_12:48.7_1	vā kaṭṭhahārakaṁ vā vanakammikaṁ vā vanena vanaṁ gahanena gahanaṁ ninnena ninnaṁ	48	
PA_mn_12:48.7_2	thalena thalaṁ sampatāmi.	48	
PA_mn_12:48.8	Taṁ kissa hetu?	48	
PA_mn_12:48.9	Mā maṁ te addasaṁsu ahañca mā te addasanti.	48	
PA_mn_12:48.10	Idaṁsu me, sāriputta, pavivittasmiṁ hoti.	48	
PA_mn_12:49.1	So kho ahaṁ, sāriputta, ye te goṭṭhā paṭṭhitagāvo apagatagopālakā, tattha catukkuṇḍiko upasaṅkamitvā yāni tāni vacchakānaṁ taruṇakānaṁ dhenupakānaṁ gomayāni tāni sudaṁ āhāremi.	49	
PA_mn_12:49.2	Yāvakīvañca me, sāriputta, sakaṁ muttakarīsaṁ apariyādinnaṁ hoti, sakaṁyeva sudaṁ muttakarīsaṁ āhāremi.	49	
PA_mn_12:49.3	Idaṁsu me, sāriputta, mahāvikaṭabhojanasmiṁ hoti.	49	
PA_mn_12:50.1	So kho ahaṁ, sāriputta, aññataraṁ bhiṁsanakaṁ vanasaṇḍaṁ ajjhogāhetvā viharāmi.	50	
PA_mn_12:50.2	Tatrāssudaṁ, sāriputta, bhiṁsanakassa vanasaṇḍassa bhiṁsanakatasmiṁ hoti—	50	
PA_mn_12:50.3	yo koci avītarāgo taṁ vanasaṇḍaṁ pavisati, yebhuyyena lomāni haṁsanti.	50	
PA_mn_12:50.4	So kho ahaṁ, sāriputta, yā tā rattiyo sītā hemantikā antaraṭṭhakā himapātasamayā tathārūpāsu rattīsu rattiṁ abbhokāse viharāmi, divā vanasaṇḍe;	50	
PA_mn_12:50.5	gimhānaṁ pacchime māse divā abbhokāse viharāmi, rattiṁ vanasaṇḍe.	50	
PA_mn_12:50.6	Apissu maṁ, sāriputta, ayaṁ anacchariyagāthā paṭibhāsi pubbe assutapubbā:	50	
PA_mn_12:50.7	‘Sotatto sosinno ceva,	50	
PA_mn_12:50.8	eko bhiṁsanake vane;	50	
PA_mn_12:50.9	Naggo na caggimāsīno,	50	
PA_mn_12:50.10	esanāpasuto munī’ti.	50	
PA_mn_12:51.1	So kho ahaṁ, sāriputta, susāne seyyaṁ kappemi chavaṭṭhikāni upadhāya.	51	
PA_mn_12:51.2	Apissu maṁ, sāriputta, gāmaṇḍalā upasaṅkamitvā oṭṭhubhantipi, omuttentipi, paṁsukenapi okiranti, kaṇṇasotesupi salākaṁ pavesenti.	51	
PA_mn_12:51.3	Na kho panāhaṁ, sāriputta, abhijānāmi tesu pāpakaṁ cittaṁ uppādetā.	51	
PA_mn_12:51.4	Idaṁsu me, sāriputta, upekkhāvihārasmiṁ hoti.	51	
PA_mn_12:52.1	Santi kho pana, sāriputta, eke samaṇabrāhmaṇā evaṁvādino evaṁdiṭṭhino:	52	
PA_mn_12:52.2	‘āhārena suddhī’ti.	52	
PA_mn_12:52.3	Te evamāhaṁsu:	52	
PA_mn_12:52.4	‘kolehi yāpemā’ti.	52	
PA_mn_12:52.5	Te kolampi khādanti, kolacuṇṇampi khādanti, kolodakampi pivanti—	52	
PA_mn_12:52.6	anekavihitampi kolavikatiṁ paribhuñjanti.	52	
PA_mn_12:52.7	Abhijānāmi kho panāhaṁ, sāriputta, ekaṁyeva kolaṁ āhāraṁ āhāritā.	52	
PA_mn_12:52.8	Siyā kho pana te, sāriputta, evamassa:	52	
PA_mn_12:52.9	‘mahā nūna tena samayena kolo ahosī’ti.	52	
PA_mn_12:52.10	Na kho panetaṁ, sāriputta, evaṁ daṭṭhabbaṁ.	52	
PA_mn_12:52.11	Tadāpi etaparamoyeva kolo ahosi seyyathāpi etarahi.	52	
PA_mn_12:52.12	Tassa mayhaṁ, sāriputta, ekaṁyeva kolaṁ āhāraṁ āhārayato adhimattakasimānaṁ patto kāyo hoti.	52	
PA_mn_12:52.13	Seyyathāpi nāma āsītikapabbāni vā kāḷapabbāni vā; evamevassu me aṅgapaccaṅgāni bhavanti tāyevappāhāratāya.	52	
PA_mn_12:52.14	Seyyathāpi nāma oṭṭhapadaṁ; evamevassu me ānisadaṁ hoti tāyevappāhāratāya.	52	
PA_mn_12:52.15	Seyyathāpi nāma vaṭṭanāvaḷī; evamevassu me piṭṭhikaṇṭako unnatāvanato hoti tāyevappāhāratāya.	52	
PA_mn_12:52.16	Seyyathāpi nāma jarasālāya gopānasiyo oluggaviluggā bhavanti; evamevassu me phāsuḷiyo oluggaviluggā bhavanti tāyevappāhāratāya.	52	
PA_mn_12:52.17	Seyyathāpi nāma gambhīre udapāne udakatārakā gambhīragatā okkhāyikā dissanti; evamevassu me akkhikūpesu akkhitārakā gambhīragatā okkhāyikā dissanti tāyevappāhāratāya.	52	
PA_mn_12:52.18	Seyyathāpi nāma tittakālābu āmakacchinno vātātapena samphuṭito hoti sammilāto; evamevassu me sīsacchavi samphuṭitā hoti sammilātā tāyevappāhāratāya.	52	
PA_mn_12:52.19_0	So kho ahaṁ, sāriputta, ‘udaracchaviṁ parimasissāmī’ti piṭṭhikaṇṭakaṁyeva pariggaṇhāmi,	52	
PA_mn_12:52.19_1	‘piṭṭhikaṇṭakaṁ parimasissāmī’ti udaracchaviṁyeva pariggaṇhāmi, yāvassu me, sāriputta,	52	
PA_mn_12:52.19_2	udaracchavi piṭṭhikaṇṭakaṁ allīnā hoti tāyevappāhāratāya.	52	
PA_mn_12:52.20	So kho ahaṁ, sāriputta, ‘vaccaṁ vā muttaṁ vā karissāmī’ti tattheva avakujjo papatāmi tāyevappāhāratāya.	52	
PA_mn_12:52.21	So kho ahaṁ, sāriputta, tameva kāyaṁ assāsento pāṇinā gattāni anomajjāmi. Tassa mayhaṁ, sāriputta, pāṇinā gattāni anomajjato pūtimūlāni lomāni kāyasmā patanti tāyevappāhāratāya.	52	
PA_mn_12:53-55.1	Santi kho pana, sāriputta, eke samaṇabrāhmaṇā evaṁvādino evaṁdiṭṭhino:	53-55	
PA_mn_12:53-55.2	‘āhārena suddhī’ti.	53-55	
PA_mn_12:53-55.3	Te evamāhaṁsu:	53-55	
PA_mn_12:53-55.4	‘muggehi yāpema …pe…	53-55	
PA_mn_12:53-55.5	tilehi yāpema …pe…	53-55	
PA_mn_12:53-55.6	taṇḍulehi yāpemā’ti.	53-55	
PA_mn_12:53-55.7	Te taṇḍulampi khādanti, taṇḍulacuṇṇampi khādanti, taṇḍulodakampi pivanti—	53-55	
PA_mn_12:53-55.8	anekavihitampi taṇḍulavikatiṁ paribhuñjanti.	53-55	
PA_mn_12:53-55.9	Abhijānāmi kho panāhaṁ, sāriputta, ekaṁyeva taṇḍulaṁ āhāraṁ āhāritā.	53-55	
PA_mn_12:53-55.10	Siyā kho pana te, sāriputta, evamassa:	53-55	
PA_mn_12:53-55.11	‘mahā nūna tena samayena taṇḍulo ahosī’ti.	53-55	
PA_mn_12:53-55.12	Na kho panetaṁ, sāriputta, evaṁ daṭṭhabbaṁ.	53-55	
PA_mn_12:53-55.13	Tadāpi etaparamoyeva taṇḍulo ahosi, seyyathāpi etarahi.	53-55	
PA_mn_12:53-55.14	Tassa mayhaṁ, sāriputta, ekaṁyeva taṇḍulaṁ āhāraṁ āhārayato adhimattakasimānaṁ patto kāyo hoti.	53-55	
PA_mn_12:53-55.15	Seyyathāpi nāma āsītikapabbāni vā kāḷapabbāni vā; evamevassu me aṅgapaccaṅgāni bhavanti tāyevappāhāratāya.	53-55	
PA_mn_12:53-55.16	Seyyathāpi nāma oṭṭhapadaṁ; evamevassu me ānisadaṁ hoti tāyevappāhāratāya.	53-55	
PA_mn_12:53-55.17	Seyyathāpi nāma vaṭṭanāvaḷī; evamevassu me piṭṭhikaṇṭako unnatāvanato hoti tāyevappāhāratāya.	53-55	
PA_mn_12:53-55.18	Seyyathāpi nāma jarasālāya gopānasiyo oluggaviluggā bhavanti; evamevassu me phāsuḷiyo oluggaviluggā bhavanti tāyevappāhāratāya.	53-55	
PA_mn_12:53-55.19	Seyyathāpi nāma gambhīre udapāne udakatārakā gambhīragatā okkhāyikā dissanti; evamevassu me akkhikūpesu akkhitārakā gambhīragatā okkhāyikā dissanti tāyevappāhāratāya.	53-55	
PA_mn_12:53-55.20	Seyyathāpi nāma tittakālābu āmakacchinno vātātapena samphuṭito hoti sammilāto; evamevassu me sīsacchavi samphuṭitā hoti sammilātā tāyevappāhāratāya.	53-55	
PA_mn_12:53-55.21_0	So kho ahaṁ, sāriputta, ‘udaracchaviṁ parimasissāmī’ti piṭṭhikaṇṭakaṁyeva pariggaṇhāmi,	53-55	
PA_mn_12:53-55.21_1	‘piṭṭhikaṇṭakaṁ parimasissāmī’ti udaracchaviṁyeva pariggaṇhāmi. Yāvassu me, sāriputta,	53-55	
PA_mn_12:53-55.21_2	udaracchavi piṭṭhikaṇṭakaṁ allīnā hoti tāyevappāhāratāya.	53-55	
PA_mn_12:53-55.22	So kho ahaṁ, sāriputta, ‘vaccaṁ vā muttaṁ vā karissāmī’ti tattheva avakujjo papatāmi tāyevappāhāratāya.	53-55	
PA_mn_12:53-55.23	So kho ahaṁ, sāriputta, tameva kāyaṁ assāsento pāṇinā gattāni anomajjāmi. Tassa mayhaṁ, sāriputta, pāṇinā gattāni anomajjato pūtimūlāni lomāni kāyasmā patanti tāyevappāhāratāya.	53-55	
PA_mn_12:56.1	Tāyapi kho ahaṁ, sāriputta, iriyāya tāya paṭipadāya tāya dukkarakārikāya nājjhagamaṁ uttariṁ manussadhammā alamariyañāṇadassanavisesaṁ.	56	
PA_mn_12:56.2	Taṁ kissa hetu?	56	
PA_mn_12:56.3	Imissāyeva ariyāya paññāya anadhigamā, yāyaṁ ariyā paññā adhigatā ariyā niyyānikā, niyyāti takkarassa sammā dukkhakkhayāya.	56	
PA_mn_12:57.1	Santi kho pana, sāriputta, eke samaṇabrāhmaṇā evaṁvādino evaṁdiṭṭhino:	57	
PA_mn_12:57.2	‘saṁsārena suddhī’ti.	57	
PA_mn_12:57.3	Na kho pana so, sāriputta, saṁsāro sulabharūpo yo mayā asaṁsaritapubbo iminā dīghena addhunā, aññatra suddhāvāsehi devehi.	57	
PA_mn_12:57.4	Suddhāvāse cāhaṁ, sāriputta, deve saṁsareyyaṁ, nayimaṁ lokaṁ punarāgaccheyyaṁ.	57	
PA_mn_12:58.1	Santi kho pana, sāriputta, eke samaṇabrāhmaṇā evaṁvādino evaṁdiṭṭhino:	58	
PA_mn_12:58.2	‘upapattiyā suddhī’ti.	58	
PA_mn_12:58.3	Na kho pana sā, sāriputta, upapatti sulabharūpā yā mayā anupapannapubbā iminā dīghena addhunā, aññatra suddhāvāsehi devehi.	58	
PA_mn_12:58.4	Suddhāvāse cāhaṁ, sāriputta, deve upapajjeyyaṁ, nayimaṁ lokaṁ punarāgaccheyyaṁ.	58	
PA_mn_12:59.1	Santi kho pana, sāriputta, eke samaṇabrāhmaṇā evaṁvādino evaṁdiṭṭhino:	59	
PA_mn_12:59.2	‘āvāsena suddhī’ti.	59	
PA_mn_12:59.3	Na kho pana so, sāriputta, āvāso sulabharūpo yo mayā anāvuṭṭhapubbo iminā dīghena addhunā, aññatra suddhāvāsehi devehi.	59	
PA_mn_12:59.4	Suddhāvāse cāhaṁ, sāriputta, deve āvaseyyaṁ, nayimaṁ lokaṁ punarāgaccheyyaṁ.	59	
PA_mn_12:60.1	Santi kho pana, sāriputta, eke samaṇabrāhmaṇā evaṁvādino evaṁdiṭṭhino:	60	
PA_mn_12:60.2	‘yaññena suddhī’ti.	60	
PA_mn_12:60.3	Na kho pana so, sāriputta, yañño sulabharūpo yo mayā ayiṭṭhapubbo iminā dīghena addhunā, tañca kho raññā vā satā khattiyena muddhāvasittena brāhmaṇena vā mahāsālena.	60	
PA_mn_12:61.1	Santi kho pana, sāriputta, eke samaṇabrāhmaṇā evaṁvādino evaṁdiṭṭhino:	61	
PA_mn_12:61.2	‘aggiparicariyāya suddhī’ti.	61	
PA_mn_12:61.3	Na kho pana so, sāriputta, aggi sulabharūpo yo mayā apariciṇṇapubbo iminā dīghena addhunā, tañca kho raññā vā satā khattiyena muddhāvasittena brāhmaṇena vā mahāsālena.	61	
PA_mn_12:62.1	Santi kho pana, sāriputta, eke samaṇabrāhmaṇā evaṁvādino evaṁdiṭṭhino:	62	
PA_mn_12:62.2	‘yāvadevāyaṁ bhavaṁ puriso daharo hoti yuvā susukāḷakeso bhadrena yobbanena samannāgato paṭhamena vayasā tāvadeva paramena paññāveyyattiyena samannāgato hoti.	62	
PA_mn_12:62.3	Yato ca kho ayaṁ bhavaṁ puriso jiṇṇo hoti vuddho mahallako addhagato vayoanuppatto, āsītiko vā nāvutiko vā vassasatiko vā jātiyā, atha tamhā paññāveyyattiyā, parihāyatī’ti.	62	
PA_mn_12:62.4	Na kho panetaṁ, sāriputta, evaṁ daṭṭhabbaṁ.	62	
PA_mn_12:62.5	Ahaṁ kho pana, sāriputta, etarahi jiṇṇo vuddho mahallako addhagato vayoanuppatto, āsītiko me vayo vattati.	62	
PA_mn_12:62.6	Idha me assu, sāriputta, cattāro sāvakā vassasatāyukā vassasatajīvino, paramāya satiyā ca gatiyā ca dhitiyā ca samannāgatā paramena ca paññāveyyattiyena.	62	
PA_mn_12:62.7	Seyyathāpi, sāriputta, daḷhadhammā dhanuggaho sikkhito katahattho katūpāsano lahukena asanena appakasireneva tiriyaṁ tālacchāyaṁ atipāteyya,	62	
PA_mn_12:62.8	evaṁ adhimattasatimanto evaṁ adhimattagatimanto evaṁ adhimattadhitimanto evaṁ paramena paññāveyyattiyena samannāgatā.	62	
PA_mn_12:62.9_0	Te maṁ catunnaṁ satipaṭṭhānānaṁ upādāyupādāya pañhaṁ puccheyyuṁ, puṭṭho puṭṭho cāhaṁ	62	
PA_mn_12:62.9_1	tesaṁ byākareyyaṁ, byākatañca me byākatato dhāreyyuṁ, na ca maṁ dutiyakaṁ uttari paṭipuccheyyuṁ.	62	
PA_mn_12:62.10_0	Aññatra asitapītakhāyitasāyitā aññatra uccārapassāvakammā, aññatra niddākilamathapaṭivinodanā	62	
PA_mn_12:62.10_1	apariyādinnāyevassa, sāriputta, tathāgatassa dhammadesanā, apariyādinnaṁyevassa tathāgatassa	62	
PA_mn_12:62.10_2	dhammapadabyañjanaṁ, apariyādinnaṁyevassa tathāgatassa pañhapaṭibhānaṁ.	62	
PA_mn_12:62.11	Atha me te cattāro sāvakā vassasatāyukā vassasatajīvino vassasatassa accayena kālaṁ kareyyuṁ.	62	
PA_mn_12:62.12	Mañcakena cepi maṁ, sāriputta, pariharissatha, nevatthi tathāgatassa paññāveyyattiyassa aññathattaṁ.	62	
PA_mn_12:63.1	Yaṁ kho taṁ, sāriputta, sammā vadamāno vadeyya:	63	
PA_mn_12:63.2	‘asammohadhammo satto loke uppanno bahujanahitāya bahujanasukhāya lokānukampāya atthāya hitāya sukhāya devamanussānan’ti, mameva taṁ sammā vadamāno vadeyya	63	
PA_mn_12:63.3	‘asammohadhammo satto loke uppanno bahujanahitāya bahujanasukhāya lokānukampāya atthāya hitāya sukhāya devamanussānan’”ti.	63	
PA_mn_12:64.1	Tena kho pana samayena āyasmā nāgasamālo bhagavato piṭṭhito ṭhito hoti bhagavantaṁ bījayamāno.	64	
PA_mn_12:64.2	Atha kho āyasmā nāgasamālo bhagavantaṁ etadavoca:	64	
PA_mn_12:64.3	“acchariyaṁ, bhante, abbhutaṁ, bhante.	64	
PA_mn_12:64.4	Api hi me, bhante, imaṁ dhammapariyāyaṁ sutvā lomāni haṭṭhāni.	64	
PA_mn_12:64.5	Konāmo ayaṁ, bhante, dhammapariyāyo”ti?	64	
PA_mn_12:64.6	“Tasmātiha tvaṁ, nāgasamāla, imaṁ dhammapariyāyaṁ lomahaṁsanapariyāyotveva naṁ dhārehī”ti.	64	
PA_mn_12:64.7	Idamavoca bhagavā.	64	
PA_mn_12:64.8	Attamano āyasmā nāgasamālo bhagavato bhāsitaṁ abhinandīti.	64	
PA_mn_12:64.9	Mahāsīhanādasuttaṁ niṭṭhitaṁ dutiyaṁ.	64	
