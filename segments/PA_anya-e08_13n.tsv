segmentnr	original	folio	analyzed
PA_anya-e08_13n:0	Namo tassa bhagavato arahato sammāsambuddhassa.	0	
PA_anya-e08_13n:1	Bālāvatāra	0	
PA_anya-e08_13n:2	Paṇāma	0	
PA_anya-e08_13n:3	[Ka]	0	
PA_anya-e08_13n:4	Sabbaṃ niruttipathapāragataṃ sabuddhaṃ,	0	
PA_anya-e08_13n:5	Buddhaṃ tilokatilakaṃ hatapāpadhammaṃ;	0	
PA_anya-e08_13n:6	Dhammaṃ vimuttisukhadaṃ vihatāghasaṃghaṃ,	0	
PA_anya-e08_13n:7	Saṃghaṃ ca niccamabhivandiya dakkhiṇeyyaṃ.	0	
PA_anya-e08_13n:8	[Kha]	0	
PA_anya-e08_13n:9	Vuddhippattosmi muddho mama varagaravo sīlapaññādisobhe,	0	
PA_anya-e08_13n:10	Candādicceva suddhe varajinaṭhapite sāsanābbhe patīte;	1	
PA_anya-e08_13n:11	Nissāyevā tipemā paṇamiya sirasā niccamesaṃ saritvā,	1	
PA_anya-e08_13n:12	Pādambhoje guṇagge hataduritamalo ānubhāvena tassā.	1	
PA_anya-e08_13n:13	[Ga]	1	
PA_anya-e08_13n:14	Porāṇa sīhaḷa padattha vinicchayañca,	1	
PA_anya-e08_13n:15	Sabbampi māgadhaniruttinayaṃ pasatthaṃ;	1	
PA_anya-e08_13n:16	Aññañca nekavidha sakkata saddasatthaṃ,	1	
PA_anya-e08_13n:17	Pāramparābhata matañca nisamma sammā.	1	
PA_anya-e08_13n:18	[Gha]	1	
PA_anya-e08_13n:19	Bālāvatāra varamāgadha saddasatthe,	1	
PA_anya-e08_13n:20	Dubbodha nekapadaattha vinicchayena;	2	
PA_anya-e08_13n:21	Atthāya ādhunika bālaparamparāya,	2	
PA_anya-e08_13n:22	Bālāvatāra varagaṇṭhipadaṃ karissaṃ.	2	
PA_anya-e08_13n:23	[Ṅa]	2	
PA_anya-e08_13n:24	Niccaṃ ye mettha bālā varahadayayutā suṭṭhu nikkhittanettā,	2	
PA_anya-e08_13n:25	Puṇṇe nānānayānaṃ suratarusadise dhīrapāsaṃsiye ve;	2	
PA_anya-e08_13n:26	Gambhīraṃ duttaraṃ te jinavacanudadhiṃ tiṇṇathāmā bhaveyyuṃ,	2	
PA_anya-e08_13n:27	Laddhopāyā ca candaṃ taditarapacuraṃ sakkataṃ sotukāmā.	2	
PA_anya-e08_13n:28	[Ca]	2	
PA_anya-e08_13n:29	Ganthanipphattiyā sesa – dukkarattaṃ yathāvato;	2	
PA_anya-e08_13n:30	Jānanti kusalā dhīrā, nekasatthantarādisu;	3	
PA_anya-e08_13n:31	Ganthesu guṇadosampi, teyeva vidurā sadā.	3	
PA_anya-e08_13n:32	[Cha]	3	
PA_anya-e08_13n:33	Tasmā ettha pamādādi – dosaleso bhave yadi;	3	
PA_anya-e08_13n:34	Porāṇāceraladdhīhi, vilomaṃ vā bhaveyya ce.	3	
PA_anya-e08_13n:35	[Ja]	3	
PA_anya-e08_13n:36	Ganthantaraṃ vigāhetvā, vicāretvā punappunaṃ;	3	
PA_anya-e08_13n:37	Yuttimeva ca gaṇhantu, hutvā vīmaṃsabuddhikāti.	3	
PA_anya-e08_13n:38	Paṇāma	3	
PA_anya-e08_13n:39	1. Buddhaṃ tidhā bhivanditvā, buddhambuja vilocanaṃ.	3	
PA_anya-e08_13n:40	Bālāvatāraṃ bhāsissaṃ, bālānaṃ buddhivuddhiyā.	4	
PA_anya-e08_13n:41	1. Sandhi kaṇḍa	4	
PA_anya-e08_13n:42	Saññā	4	
PA_anya-e08_13n:43	2. Akkharāpādayo ekacattālīsaṃ.	4	
PA_anya-e08_13n:44_0	Akkharāpi akārādayo ekacattālīsaṃ suttantopakārā. Taṃ yathā-a ā-i ī-u ū-e o, ka kha	44	
PA_anya-e08_13n:44_1	ga gha ṅa, ca cha ja jha ña, ṭa ṭha ḍa ḍha ṇa, ta tha da dha na, pa pha ba bha ma,	44	
PA_anya-e08_13n:44_2	ya ra la va sa ha ḷa aṃ-iti.	44	
PA_anya-e08_13n:45	3. Tatthodantāsarā aṭṭha.	4	
PA_anya-e08_13n:46	Tattha akkharesu okārantā aṭṭha sarā nāma. Tattheti vattate.	4	
PA_anya-e08_13n:47	4. Lahumattā tayo rassā.	4	
PA_anya-e08_13n:48	Tattha saresu lahumattā a, i, u iti tayo rassā.	4	
PA_anya-e08_13n:49	5. Aññe dīghā.	4	
PA_anya-e08_13n:50	Tattha saresu rassehaññe dīghā.	5	
PA_anya-e08_13n:51	Saṃyogato pubbe eo rassā ivoccante, anantarā byañjanā saṃyogo. Ettha, seyyo, oṭṭho, sotthi.	5	
PA_anya-e08_13n:52	6. Sesā byañjanā.	5	
PA_anya-e08_13n:53	Sare ṭhapetvā sesā kādayo niggahītantā byañjanā.	5	
PA_anya-e08_13n:54	7. Vaggā pañcapañcaso mantā.	5	
PA_anya-e08_13n:55	Byañjanānaṃ kādayo makārantā pañcapañcaso akkharavanto vaggā.	5	
PA_anya-e08_13n:56_0	8. Vaggānaṃ paṭhamadutiyā so cāghoso. Ḷantāññe ghosā. Ghosāghosasaññā ca “parasamaññā	56	
PA_anya-e08_13n:56_1	payoge”ti saṅgahītā. Evaṃ liṅga, sabbanāma, pada, upasagga, nipāta, taddhita, ākhyāta,	56	
PA_anya-e08_13n:56_2	kammappavacanīyādisaññā ca.	56	
PA_anya-e08_13n:57	9. Aṃiti niggahītaṃ.	5	
PA_anya-e08_13n:58	Aṃiti akārato paraṃ yo bindu sūyate, taṃ niggahītaṃ nāma.	5	
PA_anya-e08_13n:59	Bindu cūḷāmaṇākāro, niggahītanti vuccate.	5	
PA_anya-e08_13n:60	Kevalassā ppayogattā, akāro sannidhīyate.	6	
PA_anya-e08_13n:61	10. A, kavagga, hā kaṇḍajā, i, cavagga, yā tālujā, u, pavaggā oṭṭhajā, ṭavagga, ra, ḷā muddhajā, tavagga, la, sā dantajā, e kaṇṭhatālujo, o kaṇṭhoṭṭhajo, vo dantoṭṭhajo.	6	
PA_anya-e08_13n:62	Saññā	6	
PA_anya-e08_13n:63	Sarasandhi	6	
PA_anya-e08_13n:64	11. Loka aggoityasmiṃ – “pubbamadhoṭhita massaraṃ sarena viyojaye”ti pubbabyañjanaṃ sarato puthakkātabbaṃ.	6	
PA_anya-e08_13n:65	Sarā sare lopaṃ.	6	
PA_anya-e08_13n:66	Anantare sare pare sarā lopaṃ papponti.	6	
PA_anya-e08_13n:67	“Nare paraṃ yutte”ti assaro byañjano parakkharaṃ netabbo lokaggo.	6	
PA_anya-e08_13n:68	Saretyasmiṃ opasilesiko kāsasattamī, tato vaṇṇakālabyavadhāne kāriyaṃ na hoti. Yathā-maṃ ahā sīti, “pamādamanuyuñjantī”tyādigāthāyaṃ ‘janā appamāda’nti ca. Evaṃ sabbasandhīsu.	6	
PA_anya-e08_13n:69	Anantaraṃ parassa sarassa lopaṃ vakkhati, tasmānena pubbassa lopo ñāyati, teneva sattamīniddiṭṭhassa paratāpi gamyate.	6	
PA_anya-e08_13n:70	12. Saretyadhikāro. Pana ime pana imetīha-sarā lopaṃ itveva.	7	
PA_anya-e08_13n:71	Vā paro asarūpo.	7	
PA_anya-e08_13n:72	Asamānarūpāsaramhā paro saro vā lupyate, paname, panime.	7	
PA_anya-e08_13n:73	13. Bandhussa iva, na upetītīdha –	7	
PA_anya-e08_13n:74	Kvacāsavaṇṇaṃ lutte.	7	
PA_anya-e08_13n:75	Sare lutte parasarassa kvaci asavaṇṇo hotīti i u iccetesaṃ ṭhānāsannā e o. Bandhusseva. Nopeti.	7	
PA_anya-e08_13n:76	14. Tatra ayaṃ, yāni idha, bahu upakāraṃ, saddhā idha, tathā upamantyetasmiṃ –	7	
PA_anya-e08_13n:77	Dīghaṃ.	7	
PA_anya-e08_13n:78	Sare lutte paro saro kvaci ṭhānāsannaṃ dīghaṃ yāti. Tatrāyaṃ, yānīdha, bahūpakāraṃ, saddhīdha, tathūpamaṃ.	7	
PA_anya-e08_13n:79	15. Kiṃsu idhetyatra –	7	
PA_anya-e08_13n:80	Pubbo ca.	8	
PA_anya-e08_13n:81	Sare lutte pubbo ca kvaci dīghaṃ yāti. Kiṃ sūdha.	8	
PA_anya-e08_13n:82	16. Te ajja, te ahaṃtettha –	8	
PA_anya-e08_13n:83	Yamedantassādeso.	8	
PA_anya-e08_13n:84	Sare pare antassa ekārassa kvaci yo ādeso hoti, tyajja, “dīgha”nti byañjane pare kvaci dīgho, tyāhaṃ.	8	
PA_anya-e08_13n:85	Kvacīti kiṃ. Nettha.	8	
PA_anya-e08_13n:86	17. So assa, anu etityettha –	8	
PA_anya-e08_13n:87	Vamodudantānaṃ.	8	
PA_anya-e08_13n:88	Sare pare anto kārukārānaṃ kvaci vo ādeso hoti. Svassa, anveti.	8	
PA_anya-e08_13n:89	Kvacīti kiṃ. Tayassu, sametāyasmā.	8	
PA_anya-e08_13n:90	18. Idha ahaṃ tīdha –	9	
PA_anya-e08_13n:91	Do dhassa ca.	9	
PA_anya-e08_13n:92	Sare pare dhassa kvaci do hoti. Dīghe – idāhaṃ. Kvacīti kiṃ. Idheva. Cakārena byañjanepi, idha bhikkhave.	9	
PA_anya-e08_13n:93	19. Pati antuṃ, vutti assetīha –	9	
PA_anya-e08_13n:94	Ivaṇṇo yannavā.	9	
PA_anya-e08_13n:95	Sare pare ivaṇṇassa yo navā hoti. Kata yakārassa tissa “sabbo cantī”ti kvaci cādese “paradvebhāvo ṭhāne”ti sarato parabyañjanassa ṭhānāsannavasā dvittaṃ. Paccantaṃ, vutyassa.	9	
PA_anya-e08_13n:96	Navāti kiṃ. Paṭaggi,	9	
PA_anya-e08_13n:97	Ettha “kvaci paṭi patisse”ti patissa paṭi, vaṇṇaggahaṇaṃ sabbattha rassadīgha saṅgahaṇatthaṃ.	9	
PA_anya-e08_13n:98	20. Yathā evetīha –	9	
PA_anya-e08_13n:99	Evādissa ri pubbo ca rasso.	9	
PA_anya-e08_13n:100	Sarato parassa evassādiekāro rittaṃ navā yāti. Pubbo ca ṭhānāsannaṃ rassaṃ. Yathariva. Yatheva.	10	
PA_anya-e08_13n:101	21. Na imassa, ti aṅgikaṃ, lahu essati, attha atthaṃ, ito āyati, tasmā iha, sabbhi eva, cha abhiññā, putha eva, pā evatīha vā tveva –	10	
PA_anya-e08_13n:102	Ya va ma da na ta ra ḷā cāgamā.	10	
PA_anya-e08_13n:103_0	Sare pare yādayo āgamā vā honti, cakārena go ca. Nayimassa, tivaṅgikaṃ, lahumessati,	103	
PA_anya-e08_13n:103_1	attadatthaṃ, itonāyati, tasmātiha, sabbhireva, chaḷabhiñā, puthageva, “rassa”nti	103	
PA_anya-e08_13n:103_2	byañjane pare kvaci rasso. Pageva.	103	
PA_anya-e08_13n:104	Vāti kiṃ. Cha abhiññā, putha eva, pā eva.	10	
PA_anya-e08_13n:105	Ettha “sare kvacī”ti sarānaṃ pakati hoti, sassarūpameva, na vikārotyattho.	10	
PA_anya-e08_13n:106	22. Abhi uggatotyatra –	10	
PA_anya-e08_13n:107	“Abbho abhī”ti abhissa abbho. Abbhuggato.	10	
PA_anya-e08_13n:108	Sarasandhi	10	
PA_anya-e08_13n:109	Byañjanasandhi	10	
PA_anya-e08_13n:110	23. Byañjanetyadhikāro. Kvacītveva. So bhikkhu, kacci nu tvaṃ, jānema tantīha –	11	
PA_anya-e08_13n:111	Lopañca tatrākāro.	11	
PA_anya-e08_13n:112	Byañjane pare sarānaṃ kvaci lopohoti, tatra lutte ṭhāne akārāgamo, cakārena okārukārāpi. Sabhikkhu kaccino tvaṃ, jānemu taṃ.	11	
PA_anya-e08_13n:113	Kvacīti kiṃ, somuni.	11	
PA_anya-e08_13n:114	24. Ughoso, ākhātantīha – dvebhāve ṭhāne itveva.	11	
PA_anya-e08_13n:115	Vagge ghosāghosānaṃ tatiyapaṭhamā.	11	
PA_anya-e08_13n:116	Vagge ghosāghosānaṃ catutthadutiyānaṃ tabbagge tatiyapaṭhamā honti yathāsaṅkhyaṃ yutte ṭhāne, ugghoso, rasse akkhātaṃ.	11	
PA_anya-e08_13n:117	25. Para sahassaṃ, atippakhotīha – “kvaci o byañjane”ti okārāgamo. Parosahassaṃ. Gāgame ca, atippagokho.	11	
PA_anya-e08_13n:118	26. Ava naddhātyatra – “o avasse”ti kvaci avassa o. Onaddhā.	11	
PA_anya-e08_13n:119	Kvacīti kiṃ. Avasussatu.	11	
PA_anya-e08_13n:120	Byañjanasandhi.	12	
PA_anya-e08_13n:121	Niggahītasandhi	12	
PA_anya-e08_13n:122	27. Niggahītantyadhikāro. Kiṃ kato, saṃ jāto, saṃ ṭhito, taṃ dhanaṃ, taṃ mittantiha –	12	
PA_anya-e08_13n:123	Vaggantaṃ vā vagge.	12	
PA_anya-e08_13n:124	Vaggabyañjane pare bindussa tabbagganto vā hoti. Kiṅkato, sañjāto, saṇṭhito, tandhanaṃ, tammittaṃ.	12	
PA_anya-e08_13n:125	Vāti kiṃ. Na taṃ kammaṃ.	12	
PA_anya-e08_13n:126	Vākāreneva le lo ca. Pulliṅgaṃ.	12	
PA_anya-e08_13n:127	28. Vātyadhikāro. Evaṃ assa, etaṃ avocetīha –	12	
PA_anya-e08_13n:128	Madā sare.	12	
PA_anya-e08_13n:129	Sare pare binduno ma dā vā honti. Evamassa, etadavoca.	12	
PA_anya-e08_13n:130	Vāti kiṃ. Maṃ ajini.	13	
PA_anya-e08_13n:131	29. Taṃ eva, taṃ hītīha –	13	
PA_anya-e08_13n:132	Eheñaṃ.	13	
PA_anya-e08_13n:133	Ekāre, he ca pare binduno ño vā hoti. Dvitte – taññeva, tameva. Tañhi, taṃ hi.	13	
PA_anya-e08_13n:134	30. Saṃyogotīha –	13	
PA_anya-e08_13n:135	Saye ca.	13	
PA_anya-e08_13n:136	Yakāre pare tena saha binduno ño vā hoti. Dvitte – saññogo, saṃyogo.	13	
PA_anya-e08_13n:137	31. Cakkhu aniccaṃ, ava sirotīha - āgamo, kvacitveva.	13	
PA_anya-e08_13n:138	Niggahītañca.	13	
PA_anya-e08_13n:139	Sare, byañjane vā pare kvaci bindvāgamo hoti. Cakkhuṃaniccaṃ, avaṃsiro.	13	
PA_anya-e08_13n:140	32. Vidūnaṃ aggaṃ, tāsaṃ ahaṃtīha –	14	
PA_anya-e08_13n:141	“Kvaci lopaṃ”ti sare bindulopo, vidūnaggaṃ. Dīghetāsāhaṃ.	14	
PA_anya-e08_13n:142	33. Buddhānaṃ sāsanaṃ, saṃ rāgotīha –	14	
PA_anya-e08_13n:143	“Byañjane ce”ti bindulopo, buddhānasāsanaṃ. Dīghesārāgo.	14	
PA_anya-e08_13n:144	34. Bījaṃ ivetīha –	14	
PA_anya-e08_13n:145	Paro vā saro.	14	
PA_anya-e08_13n:146	Binduto paro saro vā lupyate, bījaṃva.	14	
PA_anya-e08_13n:147	35. Evaṃ assetīha –	14	
PA_anya-e08_13n:148	Byañjano ca visaññogo.	14	
PA_anya-e08_13n:149	Binduto pare sare lutte saṃyogo byañjano vinaṭṭhasaṃyogo hotīti pubbasalopo. Evaṃsa.	14	
PA_anya-e08_13n:150	Niggahītasandhi.	15	
PA_anya-e08_13n:151	Vomissaka sandhī	15	
PA_anya-e08_13n:152	36. Anupadiṭṭhānaṃ vuttayogato.	15	
PA_anya-e08_13n:153	Idhāniddiṭṭhā sandhayo vuttānusārena ñe yyā, yathā – yadi evaṃ, bodhi aṅgātīha – yādese iminā suttena dayakārasaṃyogassa jo, dhayakārasaṃyogassa jho, dvitte – yajjevaṃ, bojjhaṅgā.	15	
PA_anya-e08_13n:154	37. Asadisasaṃyoge ekasarūpatā ca.	15	
PA_anya-e08_13n:155	Pari esanātīha – yādese rakārassa yo, payyesa nā.	15	
PA_anya-e08_13n:156	38. Vaṇṇānaṃ bahuttaṃ, viparītatā ca.	15	
PA_anya-e08_13n:157	Sarati, iti eva, sā itthī, busaṃ eva, bahu ābādho, adhi abhavi, sukhaṃ, dukkhaṃ, jīvotīha –	15	
PA_anya-e08_13n:158	Māgamo sakāre akārassa u ca, sumarati.	15	
PA_anya-e08_13n:159	Issa vo, itveva.	15	
PA_anya-e08_13n:160	Paralope ākārassa o, sotthī.	16	
PA_anya-e08_13n:161	Mādese, pubbadīghe ca ekārassa i. Busāmiva.	16	
PA_anya-e08_13n:162	Vādese havakāravipariyayo. Bahvābādho.	16	
PA_anya-e08_13n:163	Adhissa kvaci addho, dīghe-addhābhavi.	16	
PA_anya-e08_13n:164	Binduno, okārassa ca e. Sukhe, dukkhe, jīve.	16	
PA_anya-e08_13n:165	39. Radānaṃ ḷo, paṭibodho, pariḷāho.	16	
PA_anya-e08_13n:166	40. Sare, byañjane vā pare binduno kvaci mo. Mama abhāsi, buddhama saraṇaṃ, pubbe mo paraṃ na netabbo ayuttattā.	16	
PA_anya-e08_13n:167	41. Binduto parasarāna maññassaratāpi.	16	
PA_anya-e08_13n:168	Taṃ iminā, evaṃ imaṃ, kiṃ ahaṃ tīha-issa a. Tadaminā.	16	
PA_anya-e08_13n:169	Issa u, akārassa ca e, bindulopādo. Evumaṃ, kehaṃ.	16	
PA_anya-e08_13n:170	42. Vākyasukhuccāraṇatthaṃ, chandahānitthañca vaṇṇalopopi.	17	
PA_anya-e08_13n:171	Paṭisaṅkhāya yonisotīha – pubbayalopo, paṭisaṅkhāyoniso.	17	
PA_anya-e08_13n:172	43. Alābūnityādo akāralopo. Lābūni sīdanti, silā plavanti.	17	
PA_anya-e08_13n:173	44. Vutyabhedāya vikāropi.	17	
PA_anya-e08_13n:174	Akaramhase tetyādo sakāre garuno ekārassa iminā lahuakāro, akaramhasa te kiccaṃ.	17	
PA_anya-e08_13n:175	45. Akkharaniyamo chandaṃ, garulahuniyamo bhave vutti,	17	
PA_anya-e08_13n:176	Dīgho, saṃyogādipubbo rasso ca garu, lahu tu rasso. Yathā- ā, assa, aṃ, a.	17	
PA_anya-e08_13n:178	Evamaññāpi viññeyyā, saṃhitā tantiyā hitā;	17	
PA_anya-e08_13n:179	Saṃhitāti ca vaṇṇānaṃ, sannidhabyavadhānato.	17	
PA_anya-e08_13n:180	Vomissakasandhi.	18	
PA_anya-e08_13n:181	2. Nāmakaṇḍa	18	
PA_anya-e08_13n:182	Pulliṅga	18	
PA_anya-e08_13n:183	47. “Jinavacanayuttaṃ hī”ti sabbatthādhikāro.	18	
PA_anya-e08_13n:184	Liṅgañca nipaccate.	18	
PA_anya-e08_13n:185	Dhātuppaccayavibhattivajjitamatthayuttaṃ saddarūpaṃ liṅgaṃ nāma, jinavacanayoggaṃ liṅgaṃ idha ṭhapīyati nipphādīyati ca.	18	
PA_anya-e08_13n:186	48. Buddhaiti ṭhite –	18	
PA_anya-e08_13n:187	Tato ca vibhattiyo.	18	
PA_anya-e08_13n:188	Tasmā liṅgā parā vibhattiyo honti. Cakārena tāsaṃ ekavacanādipaṭhamādisaññā ca.	18	
PA_anya-e08_13n:189_0	“Si yo aṃ yo nā hi sa naṃ smā hi sa naṃ smiṃ sū” ti vibhattiyo. Si yo iti paṭhamā,	189	
PA_anya-e08_13n:189_1	aṃ yo iti dutiyā, nā hi iti tatiyā, sa naṃ iti catutthī, smā hi iti pañcamī, sa naṃ	189	
PA_anya-e08_13n:189_2	iti chaṭṭhī, smiṃ su iti sattamī.	189	
PA_anya-e08_13n:190	Liṅgatthe paṭhamā.	19	
PA_anya-e08_13n:191_0	Yo kammakattādivattantaramappatto sassarūpaṭṭho suddho, so liṅgattho nāma, tassābhidhānamatte	191	
PA_anya-e08_13n:191_1	paṭhamāvibhatti hoti. Tassāpaniyame ekamhi vattabbe ekavacanaṃ si, vuccate nenetivacanaṃ,	191	
PA_anya-e08_13n:191_2	ekassatthassa vacanaṃ ekavacanaṃ. Evaṃ bahuvacanaṃ.	191	
PA_anya-e08_13n:192	Atotveva.	19	
PA_anya-e08_13n:193	So.	19	
PA_anya-e08_13n:194	Akārantā parassa sissa o hoti.	19	
PA_anya-e08_13n:195	Saralopo mādesappaccayādimhi saralope tu pakati.	19	
PA_anya-e08_13n:196	Aṃādīsu paresu sarassa lopo hoti, tasmiṃ kate tu kvacādinā asavaṇṇe patte pakati hoti.	19	
PA_anya-e08_13n:197	Naye paraṃ yutte. Evamupari saralopādi. Buddho.	19	
PA_anya-e08_13n:198	Bahumhi vattabbe bahuvacanaṃ yo.	19	
PA_anya-e08_13n:199	Ato vātveva.	19	
PA_anya-e08_13n:200	Sabbayonīnamāe.	20	
PA_anya-e08_13n:201	Akārantā paresaṃ paṭhamadutiyāyonīnaṃ yathāsaṅkhyaṃ āe vā honti. Buddhā.	20	
PA_anya-e08_13n:202	Vāti kiṃ. Aggayo.	20	
PA_anya-e08_13n:203	49. Liṅgatthe paṭhamātveva.	20	
PA_anya-e08_13n:204	Ālapane ca.	20	
PA_anya-e08_13n:205	Abhimukhīkaraṇamālapanaṃ, tadadhike liṅgatthe paṭhamā hoti.	20	
PA_anya-e08_13n:206	“Ālapane si gasañño”ti sissa gasaññā. Geitveva.	20	
PA_anya-e08_13n:207	Akārā pitādyantānamā.	20	
PA_anya-e08_13n:208	Ge pare akāro pitusatthuattarājādīnamanto ca āttaṃ yāti.	20	
PA_anya-e08_13n:209	“Ākāro vā”ti ge pare ākārassa rasso vā.	20	
PA_anya-e08_13n:210	Sesato lopaṃ gasīpi.	21	
PA_anya-e08_13n:211	So siṃ syā ca sakhāto gassevātyādiniddiṭṭhehaññe avaṇṇivaṇṇuvaṇṇokārantā sesā, tehi pare gasī lupyante. He - buddha, buddhā. Yo - buddhā.	21	
PA_anya-e08_13n:212	50. Kammatthe dutiyā.	21	
PA_anya-e08_13n:213	Yaṃ karoti, taṃ kammaṃ nāma. Tattha dutiyā hoti. Aṃbuddhaṃ. Yossa e-buddhe.	21	
PA_anya-e08_13n:214	51. Tatiyātveva.	21	
PA_anya-e08_13n:215	Kattari ca.	21	
PA_anya-e08_13n:216	Yo karoti, sa kattā nāma. Tattha tatiyā hoti. Nā.	21	
PA_anya-e08_13n:217	Ato nena.	21	
PA_anya-e08_13n:218	Akārā paro nā enaṃ yāti. Buddhena.	21	
PA_anya-e08_13n:219	Hi.	21	
PA_anya-e08_13n:220	Suhisvakāro e.	22	
PA_anya-e08_13n:221	Suhisu paresvakārassa e hoti.	22	
PA_anya-e08_13n:222	Smāhisminnaṃ mhābhimhi vā.	22	
PA_anya-e08_13n:223	Sabbasaddehi paresaṃ smāhisminnaṃ yathāsaṅkhyaṃ mhābhimhiiccete vā honti. Buddhebhi, buddhehi.	22	
PA_anya-e08_13n:224	52. Karaṇe tatiyā.	22	
PA_anya-e08_13n:225	Yena vā kayirate, taṃ karaṇaṃ nāma. Tattha tatiyā hoti. Sabbaṃ kattusamaṃ.	22	
PA_anya-e08_13n:226	53. Sampadāne catutthī.	22	
PA_anya-e08_13n:227	Yassa dātukāmo rocate, dhārayate vā, taṃ sampadānaṃ nāma. Tattha catutthī hoti. Sa.	22	
PA_anya-e08_13n:228	Ato vātveva.	22	
PA_anya-e08_13n:229	Āya catutthekavacanassa tu.	22	
PA_anya-e08_13n:230	Akārā parassa catutthekavacanassa āyo vā hoti. Buddhāya.	23	
PA_anya-e08_13n:231	“Sāgamo se”ti se sakārāgamo. Buddhassa. Naṃ.	23	
PA_anya-e08_13n:232	Dīghantveva.	23	
PA_anya-e08_13n:233	Sunaṃhisu ca.	23	
PA_anya-e08_13n:234	Sunaṃhisu paresu sarādīnaṃ dīgho hoti. Casaddena kvaci na. Buddhānaṃ.	23	
PA_anya-e08_13n:235	54. Apādāne pañcamī.	23	
PA_anya-e08_13n:236	Yasmādapeti, bhayamādatte vā, tadapādānaṃ nāma, tattha pañcamī hoti. Smā.	23	
PA_anya-e08_13n:237	Ato āetveva.	23	
PA_anya-e08_13n:238	55. Smāsminnaṃ vā.	23	
PA_anya-e08_13n:239	Akārā paresaṃ smāsminnaṃ āe vā honti. Buddhā, buddhamhā, buddhasmā. Buddhebhi, buddhehi.	23	
PA_anya-e08_13n:240	56. Sāmismiṃ chaṭṭhī.	24	
PA_anya-e08_13n:241	Yassa vā pariggaho, taṃ sāmī nāma. Tattha chaṭṭhī hoti. Buddhassa. Buddhānaṃ.	24	
PA_anya-e08_13n:242	57. Okāse sattamī.	24	
PA_anya-e08_13n:243	Yodhāro, tamokāsaṃ nāma. Tattha sattamī hoti. Smiṃ-buddhe, buddhamhi, buddhasmiṃ. Su-buddhesu.	24	
PA_anya-e08_13n:245	Buddho buddha sukhaṃ dadāti sarato buddhaṃ tato dukkaraṃ,	24	
PA_anya-e08_13n:246	Kiṃ buddhena mahiddhayopi munayo buddhena jātāsukhī;	24	
PA_anya-e08_13n:247	Buddhasseva manaṃ dade padamahaṃ buddhā labheyyāccutaṃ,	24	
PA_anya-e08_13n:248	Buddhassiddhi na kiṃ kare bhavabhave bhattyatthu buddhe mama.	24	
PA_anya-e08_13n:249	59. Ito paraṃ tatiyāpañcamīnañca catutthīchaṭṭhīnañca sarūpattā pañcamīchaṭṭhiyo bhīyo upekkhante.	24	
PA_anya-e08_13n:250	60. Atta, si.	25	
PA_anya-e08_13n:251	Brahmattasakharājādito tveva.	25	
PA_anya-e08_13n:252	Syā ca.	25	
PA_anya-e08_13n:253	Brahmādito sissa ā hoti. Attā.	25	
PA_anya-e08_13n:254	“Yonamāno”ti brahmādito yonaṃ ānottaṃ. Attāno.	25	
PA_anya-e08_13n:255	61. He - atta, attā. Yo, attāno.	25	
PA_anya-e08_13n:256	62. “Brahmattasakharājādito amāna”nti brahmādito aṃvacanassa ānaṃ vā hoti. Attānaṃ, attaṃ. Attāno.	25	
PA_anya-e08_13n:257	63. Attena, attanā. Pakkhe-jinavacanānurodhena enābhāvo.	25	
PA_anya-e08_13n:258	“Attānto hismimanattaṃ”ti himhi attantassa ano. Attanehi. Evaṃ karaṇe.	25	
PA_anya-e08_13n:259	64. “Sassa no”ti nokāro. Attano. Attānaṃ.	25	
PA_anya-e08_13n:260	65. Amhatumhantu rājabrahmattasakha satthupitādīhi smā nāva.	26	
PA_anya-e08_13n:261	Amhādito smā nā iva hoti. Attanā.	26	
PA_anya-e08_13n:262	66. “Tato sminnī”ti smino ni. Attani. “Anatta”nti bhāvaniddesena sumhi ca ano. Attanesu.	26	
PA_anya-e08_13n:263	67. Rājā attāva. Nā.	26	
PA_anya-e08_13n:264	Savibhattissa rājassetveva.	26	
PA_anya-e08_13n:265	Nāmhi raññā vā.	26	
PA_anya-e08_13n:266	Nāmhi savibhattissa rājasaddassa raññā vā hoti. Raññā, rājena.	26	
PA_anya-e08_13n:267	Rājassa rāju sunaṃhisu ca.	26	
PA_anya-e08_13n:268	Sunaṃ hisu paresu rājassa rāju hoti, cakārena kvaci na.	26	
PA_anya-e08_13n:269	“Sunaṃhisu ceti” dīghe - rājūbhi, rājūhi, rājebhi, rājehi.	26	
PA_anya-e08_13n:270	68. Savibhattissetyadhikāro.	27	
PA_anya-e08_13n:271	“Rājassa rañño rājino se”ti se rañño rājino honti. Rañño, rājino.	27	
PA_anya-e08_13n:272	“Raññaṃ namhi vā”ti namhi raññaṃ vā. Raññaṃ, rājūnaṃ, rājānaṃ.	27	
PA_anya-e08_13n:273	69. Smāssanātulyattā-nāmhi raññā vā. Raññā, rājamhā, rājasmā.	27	
PA_anya-e08_13n:274	70. “Smimhi raññe rājinī”ti smimhi raññe rājini honti. Raññe, rājini. Rājūsu, rājesu.	27	
PA_anya-e08_13n:275	71. Guṇavantu, si.	27	
PA_anya-e08_13n:276	Savibhattissa ntussetveva.	27	
PA_anya-e08_13n:277	“Ā simhī”ti simhi savibhattissa ntussa ā. Guṇavā.	27	
PA_anya-e08_13n:278	Yomhi paṭhametveva.	27	
PA_anya-e08_13n:279	Ntussa nto.	27	
PA_anya-e08_13n:280	Paṭhame yomhi savibhattissa ntussa ntokāro hoti. Guṇavanto.	28	
PA_anya-e08_13n:281	Sunaṃhisu attaṃtveva.	28	
PA_anya-e08_13n:282	Ntussanto yosu ca.	28	
PA_anya-e08_13n:283	Sunaṃhisu, yosu, cakārena aññesupi paresu ntussanto attaṃ yāti. Guṇavantā.	28	
PA_anya-e08_13n:284	72. Savibhattissetyadhikāro. Aṃitveva.	28	
PA_anya-e08_13n:285	Avaṇṇo ca ge.	28	
PA_anya-e08_13n:286	Ge pare savibhattissa ntussa aṃaā honti. Heguṇavaṃ,guṇava, guṇavā. Yo - guṇavanto, guṇavantā.	28	
PA_anya-e08_13n:287	73. Attaṃ – guṇavantaṃ. Guṇavante.	28	
PA_anya-e08_13n:288	74. “Totitā sasmiṃ nāsvī”ti savibhattissa ntussa nāmhi tā, se tokāro, smimhi ti ca vā. Guṇavatā, guṇavantena. Guṇavantebhi, guṇavantehi.	28	
PA_anya-e08_13n:289	75. Guṇavato, guṇavantassa.	28	
PA_anya-e08_13n:290	“Namhi taṃ vā”ti namhi ntussa taṃ vā. Guṇavataṃ, guṇavantānaṃ. Smā nāva.	29	
PA_anya-e08_13n:291	76. Guṇavati, guṇavante, guṇavantamhi, guṇavantasmiṃ, guṇavantesu.	29	
PA_anya-e08_13n:292	77. Gacchanta, si.	29	
PA_anya-e08_13n:293	“Simhi gacchantādīnaṃ ntasaddo a”nti ntasaddassa aṃvā, silopo. Gacchaṃ, sissa o – gacchanto.	29	
PA_anya-e08_13n:294	Gacchantādīnaṃ ntasaddotveva.	29	
PA_anya-e08_13n:295	Sesesuntuva.	29	
PA_anya-e08_13n:296	Vuttaṃ hitvā sesesu gacchantādīnaṃ ntasaddo ntu iva daṭṭhabbo. Gacchanto, gacchantāiccādi.	29	
PA_anya-e08_13n:297	Sesaṃ guṇavantusamaṃ.	29	
PA_anya-e08_13n:298	78. Gacchantādayo nāma antappaccayantā.	29	
PA_anya-e08_13n:299	79. Aggi, silopo.	29	
PA_anya-e08_13n:300	“Ivaṇṇuvaṇṇā jhalā”ti ivaṇṇuvaṇṇānaṃ yathāsaṅkhyaṃ jhalasaññā.	30	
PA_anya-e08_13n:301	Jhalato vātveva.	30	
PA_anya-e08_13n:302	Ghapato ca yonaṃ lopo.	30	
PA_anya-e08_13n:303	Ghapajhalato yonaṃ lopo vā hoti.	30	
PA_anya-e08_13n:304	Yosu katanikāralopesu dīghaṃ.	30	
PA_anya-e08_13n:305	Kato nikāro lopo ca yesaṃ tesu yosu sarānaṃ dīgho hoti. Aggī. Pakkhe-attantveva.	30	
PA_anya-e08_13n:306	Yo svakatarasso jho.	30	
PA_anya-e08_13n:307	Yosu akatarasso jho attaṃ yāti. Aggayo. Tathālapane.	30	
PA_anya-e08_13n:308	80. Aṃ mo niggahītaṃ jhalapehi.	30	
PA_anya-e08_13n:309	Jhalapato aṃ mo ca binduṃ yanti. Aggiṃ. Aggī, aggayo.	30	
PA_anya-e08_13n:310	81. Agginā. Dīghe-aggībhi, aggīhi.	31	
PA_anya-e08_13n:311	82. “Jhalato sassa no vā”ti sassa nottaṃ vā. Aggino, aggissa. Aggīnaṃ.	31	
PA_anya-e08_13n:312	83. “Jhalato ce”ti smāssa nā. Agginā.	31	
PA_anya-e08_13n:313	84. Aggimhi, aggismiṃ. Aggīsu.	31	
PA_anya-e08_13n:314	85. Ādi aggīva. Smiṃno pana “ādito o ce”ti aṃ, o ca vā. Ādi, ādo, ādimhi, ādismiṃ. Ādīsu.	31	
PA_anya-e08_13n:315	86. Daṇḍī, si.	31	
PA_anya-e08_13n:316	“Agho rassa”mādinā rasse sampatte “na sismimanapuṃsakānī”ti simhi anapuṃsakānaṃ na rasso. Silopo, daṇḍī, yolope – daṇḍī. Pakkhe –	31	
PA_anya-e08_13n:317	Agho rassamekavacanayosvapi ca.	31	
PA_anya-e08_13n:318	Ekavacanayosu jhalapā rassaṃ yanti.	31	
PA_anya-e08_13n:319	Jhato katarassātveva.	31	
PA_anya-e08_13n:320	Yonaṃ no.	32	
PA_anya-e08_13n:321	Katassā jhato yonaṃ nottaṃ hoti. Daṇḍino.	32	
PA_anya-e08_13n:322	87. “Jhalapā rassa”nti ge pare jhalapānaṃ rasso. Hedaṇḍi. Daṇḍī, daṇḍino.	32	
PA_anya-e08_13n:323	88. Vā aṃitveva.	32	
PA_anya-e08_13n:324	“Naṃ jhato katarassā”ti aṃiccassa naṃ vā. Daṇḍinaṃ, daṇḍiṃ. Daṇḍī, daṇḍino.	32	
PA_anya-e08_13n:325	89. Daṇḍinā. Daṇḍībhi, daṇḍīhi.	32	
PA_anya-e08_13n:326	90. Daṇḍino, daṇḍissa. Daṇḍīnaṃ.	32	
PA_anya-e08_13n:327	91. Jhato katarassātveva.	32	
PA_anya-e08_13n:328	“Sminnī”ti smino ni. Daṇḍini. Daṇḍīsu.	32	
PA_anya-e08_13n:329	92. Bhikkhu, silopo.	32	
PA_anya-e08_13n:330	Vā yonaṃtveva.	33	
PA_anya-e08_13n:331	“Lato vo kāro ce”ti lato yonaṃ vottaṃ vā.	33	
PA_anya-e08_13n:332	Attaṃ akatarassotveva.	33	
PA_anya-e08_13n:333	Vevosu lo ca.	33	
PA_anya-e08_13n:334	Vevosu akatarasso lo attaṃ yāti. Bhikkhavo, pakkhe – yolopa dīghā. Bhikkhū.	33	
PA_anya-e08_13n:335	93. He-bhikkhu.	33	
PA_anya-e08_13n:336	“Akatarassā lato yvālapanassa vevo”ti ālapane yossa vevokārā, attaṃ. Bhikkhave, bhikkhavo, bhikkhū.	33	
PA_anya-e08_13n:337	94. Bhikkhuṃ. Bhikkhavo, bhikkhū. Sesaṃ aggīva.	33	
PA_anya-e08_13n:338	95. Evaṃ jantu. Jantū, jantavo.	33	
PA_anya-e08_13n:339	“Lato vokāro ce”tīha kāraggahaṇena yonaṃ nottaṃ, cakārena kvaci vononamabhāvova viseso. Jantuno, jantuyo.	33	
PA_anya-e08_13n:340	96. Satthu, si.	34	
PA_anya-e08_13n:341	“Satthupitādīnamā sismiṃ silopo ce”ti satthādyantassa ā, silopo ca. Satthā.	34	
PA_anya-e08_13n:342	Satthupitādīnantyadhikāro.	34	
PA_anya-e08_13n:343	Aññesvārattaṃ.	34	
PA_anya-e08_13n:344	Sitoññesu satthādyantassa āro hoti.	34	
PA_anya-e08_13n:345	Tato yonamo tu.	34	
PA_anya-e08_13n:346	Tato ārato yonaṃ o hoti. Satthāro.	34	
PA_anya-e08_13n:347	97. He-sattha, satthā. Satthāro.	34	
PA_anya-e08_13n:348	98. Satthāraṃ. Satthāre, satthāro.	34	
PA_anya-e08_13n:349	99. “Nā ā”ti ārato nāssa ā. Satthārā. Satthārebhi, satthārehi.	34	
PA_anya-e08_13n:350	100. U sasmiṃ salopo ca.	35	
PA_anya-e08_13n:351	Se satthādyantassa u hoti salopo ca vā. Satthu, satthuno, satthussa.	35	
PA_anya-e08_13n:352	“Vā namhī”ti namhi āro vā. Satthārānaṃ.	35	
PA_anya-e08_13n:353	“Satthunāttañce”ti namhi satthādyantassa attaṃ vā. Dīghesatthānaṃ.	35	
PA_anya-e08_13n:354	101. “Tato smimī”ti ārato smino i. “Āro rassamīkāre”ti imhi ārassa rasso. Satthari. Satthāresu. Evaṃ nattādi.	35	
PA_anya-e08_13n:355	102. Pitā sattheva. “Pitādīnamasimhī”ti sitoññesu ārassa rassova viseso. Pitaro.	35	
PA_anya-e08_13n:356	Namhi – pitūnantipi hoti. Evaṃ bhātuppabhutayo.	35	
PA_anya-e08_13n:357	103. Abhibhū. Rasse-abhibhuvo. Yolopeabhibhū. Sesaṃ bhikkhūva, rassova viseso.	35	
PA_anya-e08_13n:358	104. Evaṃ sabbaññū. Pubbeva yonaṃ nokāro ca. Sabbaññuno, sabbaññū.	35	
PA_anya-e08_13n:359	105. Go.	35	
PA_anya-e08_13n:360	Gāvaitveva.	36	
PA_anya-e08_13n:361	“Yosu ce”ti gosaddokārassa āvo, “tato yonamo tu”tīha tusaddena yonaṃ o. Gāvo. Tathālapane.	36	
PA_anya-e08_13n:362	106. Avamhi ca.	36	
PA_anya-e08_13n:363	Amhi pare gosaddokārassa āvaavā honti, casaddena hinaṃvajjitesu sesesupi.	36	
PA_anya-e08_13n:364	107. “Āvassu vā”ti amhi āvantassa uttaṃ vā, gāhvaṃ, gāvaṃ, gavaṃ. Yo-gāvo. Gāvena, gavena. Gobhi, gohi.	36	
PA_anya-e08_13n:365	108. “Gāva se”ti se ossa āvo. Gāvassa, gavassa. “Tato na”mādo cakārena naṃiccassa aṃ, ossa avo ca. Gavaṃ.	36	
PA_anya-e08_13n:366	109. “Suhināsu ce”tīha cakārena gossa gu ca. Dvitte-gunnaṃ, gonaṃ. Gāvā, gavā, gāvamhā, gavamhā, gāvasmā, gavasmā. Gobhi, gohi.	36	
PA_anya-e08_13n:367	110. Gāve, gave, gāvamhi, gavamhi, gāvasmiṃ, gavasmiṃ. Gāvesu, gavesu, gosu.	36	
PA_anya-e08_13n:368	Pulliṅgā.	36	
PA_anya-e08_13n:369	Itthiliṅga	36	
PA_anya-e08_13n:370	111. Kaññā. Silopo.	37	
PA_anya-e08_13n:371	“Ā gho”ti itthiyaṃ ākārassa ghasaññā. Yo lope – kaññā. Pakkhe – kaññāyo.	37	
PA_anya-e08_13n:372	112. “Ghate ce”ti gassa e. He-kaññe. Kaññā, kaññāyo.	37	
PA_anya-e08_13n:373	113. Kaññaṃ. Kaññā, kaññāyo.	37	
PA_anya-e08_13n:374	114. Āya ekavacanassetveva.	37	
PA_anya-e08_13n:375	“Ghato nādīna”nti nādekavacanānamāyo. Kaññāya. Kaññābhi, kaññāhi.	37	
PA_anya-e08_13n:376	115. Kaññāya. Kaññānaṃ.	37	
PA_anya-e08_13n:377	116. Ghapato smiṃ yaṃ vā.	37	
PA_anya-e08_13n:378	Ghapehi smino yaṃ vā hoti. Kaññāyaṃ, kaññāya. Kaññāsu.	37	
PA_anya-e08_13n:379	117. Ratti, silopo.	37	
PA_anya-e08_13n:380	“Te itthikhyā po”ti itthiyamivaṇṇuvaṇṇānaṃ pasaññā. Yolopadīghā. Rattī. Pakkhe – rattiyo. Tathālapane.	38	
PA_anya-e08_13n:381	118. Rattiṃ, rattī. Rattiyo.	38	
PA_anya-e08_13n:382	119. Ekavacanassa nādīnantveva.	38	
PA_anya-e08_13n:383	“Pato yā”ti nādekavacanānaṃ yā. Rattiyā. Rattībhi, rattīhi.	38	
PA_anya-e08_13n:384	120. Rattiyā. Rattīnaṃ.	38	
PA_anya-e08_13n:385	121. Rattiyaṃ, rattiyā. Rattīsu.	38	
PA_anya-e08_13n:386	122. Nadī. Sesaṃ rattīva. Aghattā rassova viseso.	38	
PA_anya-e08_13n:387	123. Yāgu rattīva.	38	
PA_anya-e08_13n:388	124. Mātu, dhītu, duhitvādayo piteva.	38	
PA_anya-e08_13n:389	125. Jambū nadīva.	38	
PA_anya-e08_13n:390	Kaññaiti ṭhite –	39	
PA_anya-e08_13n:391	Itthiyamato āpaccayo.	39	
PA_anya-e08_13n:392	Itthiyaṃ vattamānā akārantato āpaccayo hoti. Saralopapakalyādi. Kaññā.	39	
PA_anya-e08_13n:393	“Dhātuppaccayavibhatti vajjitamatthavaṃ liṅga”nti vacanato paccayantassāliṅgattā taddhitādisutte cakārena nāmamiva kate – syādi. Evaṃ īinīsu.	39	
PA_anya-e08_13n:394	Evaṃ ajā, eḷakā, kokilā, assā, mūsikā, balākā, mandā, jarāiccādi.	39	
PA_anya-e08_13n:395	126. Itthiyantyadhikāro.	39	
PA_anya-e08_13n:396	Nadādito vā ī.	39	
PA_anya-e08_13n:397	Itthiyaṃ nadādito vā anadādito vā ī hoti. Nadī, nagarī, kumārī, brāhmaṇī, taruṇī, kukkuṭī, itthī iccādi.	39	
PA_anya-e08_13n:398	“Mātulādīnamānattamīkāre”ti īmhi mātulādyantassa āno. Mātulānītyādi.	39	
PA_anya-e08_13n:399	Anadādito vā ī. Sakhī, hatthī.	39	
PA_anya-e08_13n:400	Bhavato bhoto.	40	
PA_anya-e08_13n:401	Īmhi bhavantassa bhoto hoti. Bhotī.	40	
PA_anya-e08_13n:402	127. “Ṇa va ṇikaṇeyya ṇantūhī”ti ī. Mānavī, nāvikī, venateyyī, gotamī.	40	
PA_anya-e08_13n:403	128. “Ntussa tamīkāre”ti ntussa to vā. Guṇavatī, guṇavantī. Dhitimatī, dhitimantī.	40	
PA_anya-e08_13n:404	Ntassa ntubyapadeso. Mahatī, mahantī.	40	
PA_anya-e08_13n:405	129. Patibhikkhurājīkārantehi inī.	40	
PA_anya-e08_13n:406	Patyādīhi īkārantehi ca itthiyaṃ inī hoti.	40	
PA_anya-e08_13n:407_0	“Patissinīmhī”ti patyantassa atte saralopādo tukārena lopābhāvo. “Vā paro asarūpā”ti	407	
PA_anya-e08_13n:407_1	ilopo, dīgho ca. Gahapatānī, bhikkhunī, rājinī, medhāvinī, tapassinī, dhammacāriṇī,	407	
PA_anya-e08_13n:407_2	bhayadassāvinī, bhuttāvinītyādi.	407	
PA_anya-e08_13n:408	Itthiliṅgā.	40	
PA_anya-e08_13n:409	Napuṃsakaliṅga	40	
PA_anya-e08_13n:410	130. Citta, si.	41	
PA_anya-e08_13n:411	Napuṃsakehi ato niccanteva.	41	
PA_anya-e08_13n:412	Siṃ.	41	
PA_anya-e08_13n:413	Akāranteti napuṃsakehi sissa nicaṃ aṃ hoti. Cittaṃ.	41	
PA_anya-e08_13n:414	Yonaṃ ni napuṃsakehitveva.	41	
PA_anya-e08_13n:415	Ato niccaṃ.	41	
PA_anya-e08_13n:416	Akārantehi na puṃsakehi yonaṃ niccaṃ ni hoti, nissa ā. Cittā. Pakkhe – yosvādinā dīghe – cittāni.	41	
PA_anya-e08_13n:417	131. Galope – he – citta. Cittā, cittāni.	41	
PA_anya-e08_13n:418	132. Cittaṃ. Nissa e – citte, cittāni. Sesaṃ buddhova.	41	
PA_anya-e08_13n:419	133. Mana, si, manaṃ.	41	
PA_anya-e08_13n:420	Nā vātveva.	42	
PA_anya-e08_13n:421	134. Manogaṇādito sminnānamiā.	42	
PA_anya-e08_13n:422	Manādito sminnānaṃ iā vā honti.	42	
PA_anya-e08_13n:423	Sa sare vāgamo.	42	
PA_anya-e08_13n:424	Vibhatyādese sare pare manādito sāgamo vā hoti. Manasā.	42	
PA_anya-e08_13n:425	135. Sassa co	42	
PA_anya-e08_13n:426	Manādito sassa o hoti, casaddena smāssa ā ca. Manaso, manasā.	42	
PA_anya-e08_13n:427	136. Manasi. Sesaṃ cittaṃva.	42	
PA_anya-e08_13n:429	Manaṃ siraṃ uraṃ tejaṃ, rajaṃ ojaṃ vayaṃ payaṃ;	42	
PA_anya-e08_13n:430	Yasaṃ tapaṃ vacaṃ cetaṃ, evamādi manogaṇo.	43	
PA_anya-e08_13n:431	138. Guṇavantu, si.	43	
PA_anya-e08_13n:432	“Aṃ napuṃsake”ti simhi savibhattissa ntussa aṃ. Guṇavaṃ. Ntussa tte – guṇavantāni.	43	
PA_anya-e08_13n:433	139. Yotoññaṃ pumeva. Evaṃ gacchaṃ.	43	
PA_anya-e08_13n:434	140. Aṭṭhi.	43	
PA_anya-e08_13n:435	Vātveva.	43	
PA_anya-e08_13n:436	“Yonanni napuṃsakehī”ti yonaṃ ni vā. Aṭṭīni. Jhattā yolope – aṭṭhī. Tathālapane.	43	
PA_anya-e08_13n:437	141. Aṭṭhiṃ, aṭṭhīni, aṭṭhī. Sesaṃ aggīva.	43	
PA_anya-e08_13n:438	142. Daṇḍī, si.	43	
PA_anya-e08_13n:439	Aghattā rasso, daṇḍi. Yotoññaṃ pumeva.	43	
PA_anya-e08_13n:440	143. Āyu aṭṭhīva.	44	
PA_anya-e08_13n:441	Napuṃsakaliṅgā.	44	
PA_anya-e08_13n:442	Pumitthiliṅga	44	
PA_anya-e08_13n:443	144. Pumitthiliṅgā – ghaṭa, kaṭa, yaṭṭhi, muṭṭhi, sindhu, reṇuppabhutayo dvipada catuppada jātivācino ca.	44	
PA_anya-e08_13n:444	Yathā – ghaṭo, īpaccaye-ghaṭī. Eso yaṭṭhi, esā yaṭṭhiccādi.	44	
PA_anya-e08_13n:445	Dvipadajātivācino yathā – khattiyo. Āpaccaye- khattiyā, samaṇo, īmhi-samaṇīiccādi.	44	
PA_anya-e08_13n:446	Catuppadajātivācino yathā – gajo, ā-gajā, byaggho, īmhi - byagghīiccādi.	44	
PA_anya-e08_13n:447	Pumanapuṃsakaliṅga	44	
PA_anya-e08_13n:448_0	145. Pumanapuṃsakaliṅgā – dhamma, kamma, brahma, kusuma saṅgama, paduma, assama,	448	
PA_anya-e08_13n:448_1	vihāra, sarīra, suvaṇṇa, vaṇṇa, kahāpaṇa, bhavana, bhuvana, yobbana, bhusana, āsana,	448	
PA_anya-e08_13n:448_2	sayana, odana, ākāsa, upavāsa, māsa, divasa, rasa, thala, phala, raṭṭha ambu, madhvādayo.	448	
PA_anya-e08_13n:449	Itthinapuṃsakaliṅga	44	
PA_anya-e08_13n:450	146. Itthinapuṃsakaliṅgā – nagara, accippamukhā.	45	
PA_anya-e08_13n:451	Sabbaliṅga	45	
PA_anya-e08_13n:452	147. Sabbaliṅgā – taṭa puṭa patta maṇḍala kalasā dayo, nāmīkatā, sabbanāmāni ca. Yathā – taṭo, īmhi – taṭī, taṭamiccādi.	45	
PA_anya-e08_13n:453	Nāmīkatā yathā – devadatto, ā – devadattā devadattamiccādi.	45	
PA_anya-e08_13n:454	Sabbanāma	45	
PA_anya-e08_13n:455	148. Sabba, katara, katama, ubhaya, itara, añña, aññatara, aññatama, pubba, para, apara, dakkhiṇa, uttara, eka, ya, ta, eta, ima, amu, kiṃ, tumha, amha-iti sabbanāmāni.	45	
PA_anya-e08_13n:456	Sabbo buddhova. Ayaṃ viseso.	45	
PA_anya-e08_13n:457	Yotveva.	45	
PA_anya-e08_13n:458	Sabbanāmakārate paṭhamo.	45	
PA_anya-e08_13n:459	Sabbādīnamakārato paro paṭhamo yo ettaṃ yāti sabbe.	45	
PA_anya-e08_13n:460	“Tayo neva ca sabbanāmehī”ti nisedhā sasmāsminnaṃ āya ā e na honti. Sabbassa.	46	
PA_anya-e08_13n:461	Sabbato naṃ saṃsānaṃ.	46	
PA_anya-e08_13n:462	Sabbādito naṃiccassa saṃsānaṃ honti.	46	
PA_anya-e08_13n:463	Akāro eitveva.	46	
PA_anya-e08_13n:464	Sabbanāmānaṃ namhi ca.	46	
PA_anya-e08_13n:465	Namhi sabbādīnamakārassa e hoti. Sabbesaṃ, sabbesānaṃ.	46	
PA_anya-e08_13n:466	149. Itthiyaṃ ā, sabbā kaññāva. Ayaṃ viseso. Vātveva.	46	
PA_anya-e08_13n:467	Ghapato smiṃsānaṃ saṃsā.	46	
PA_anya-e08_13n:468	Ghapasaññāto sabbādito smiṃsānaṃ saṃsā vā honti.	46	
PA_anya-e08_13n:469	“Saṃsāsvekavacanesu ce”ti sāgamo.	46	
PA_anya-e08_13n:470	Gho rassaṃ.	47	
PA_anya-e08_13n:471	Ekavacanasaṃsāsu gho rassaṃ yāti. Sabbassā, sabbāya. Sabbāsaṃ, sabbāsānaṃ. Sabbassaṃ, sabbāyaṃ. Sabbāsu.	47	
PA_anya-e08_13n:472	Netāhi smimāyayā.	47	
PA_anya-e08_13n:473	Ghapaññāhi sabbādīhi smino āya yā na honti.	47	
PA_anya-e08_13n:474	150. Napuṃsake – sabbaṃ. Sabbāni. Evaṃ dutiyā.	47	
PA_anya-e08_13n:475	Sabbādayo napuṃsake tatiyādīsu sakasakapumasamā. Evaṃ ya - saddantā.	47	
PA_anya-e08_13n:476	151. Pubbaparāparehi tu smino “yadanupapannā nipātanā sijjhantī”ti anitthiyaṃ e vā. Pubbe, pubbasmiṃiccādi.	47	
PA_anya-e08_13n:477	Ekasaddo saṅkhyātulyaññāsahāyattho. Yadā saṅkhyattho, tadekavacano, aññattha sabbavacano ca.	47	
PA_anya-e08_13n:478	Yādīnamālapanaṃ natthi.	47	
PA_anya-e08_13n:479	152. Ta, si.	47	
PA_anya-e08_13n:480	Simhi saṃ anapuṃsakassetveva.	48	
PA_anya-e08_13n:481	Etatesaṃ to.	48	
PA_anya-e08_13n:482	Simhi anapuṃsakānaṃ etataiccetesaṃ takārassa sa hoti. So.	48	
PA_anya-e08_13n:483	Tassa vā nattaṃ sabbattha.	48	
PA_anya-e08_13n:484	Tiliṅgesu sabbādīnaṃ takārassa no vā hoti. Ne, te. Sesaṃ sabbasamaṃ, nattaṃva viseso.	48	
PA_anya-e08_13n:485	153. Itthiyaṃ – sā, nā, nāyo, tā, tāyoiccādi.	48	
PA_anya-e08_13n:486	Vātveva.	48	
PA_anya-e08_13n:487	Tato sassa ssāya.	48	
PA_anya-e08_13n:488	Tāetāimāhi sassa ssāyo vā hoti.	48	
PA_anya-e08_13n:489	Saṃsāsvekavacanesu iitveva.	48	
PA_anya-e08_13n:490	Tassā vā.	49	
PA_anya-e08_13n:491	Ekavacanasaṃsāsu tāsaddassa ā ittaṃ vā yāti. Tissāya, tissā, tassā, tāya. Tāsaṃ, tāsānaṃ. Tissaṃ, tassaṃ, tāyaṃ. Tāsu.	49	
PA_anya-e08_13n:492	154. Napuṃsake – taṃiccādi.	49	
PA_anya-e08_13n:493	155. Eso. Sesaṃ sabbasamaṃ.	49	
PA_anya-e08_13n:494	156. Itthiyaṃ – esā.	49	
PA_anya-e08_13n:495	Saṃsāsvekavacanesvetveva.	49	
PA_anya-e08_13n:496	Etimāsami.	49	
PA_anya-e08_13n:497	Ekavacanasaṃsāsu etāimānamantassa i hoti. Etissāya, etisā, etāya. Etāsaṃ, etāsānaṃ. Etissaṃ, etassaṃ, etāyaṃ. Etāsu. Sesaṃ sabbāva.	49	
PA_anya-e08_13n:498	157. Napuṃsake – etaṃ iccādi.	49	
PA_anya-e08_13n:499	158. Ima, si.	49	
PA_anya-e08_13n:500	“Anapuṃsakassāyaṃ simhī”ti imassa ayaṃ. Silopo. Ayaṃ, ime. Imaṃ, ime.	50	
PA_anya-e08_13n:501	“Animi nāmhi ce”ti imassa ano, imi ca. Anena, iminā.	50	
PA_anya-e08_13n:502	“Sabbassimasse vā”ti sunaṃhisu evā. Ehi, imehi. Vā smāsasmiṃsaṃsāsvattantveva.	50	
PA_anya-e08_13n:503	Imasaddassa ca.	50	
PA_anya-e08_13n:504	Sasmāsmiṃsaṃsāsu imassa attaṃ vā hoti. Assa, imassa. Esaṃ, esānaṃ, imesaṃ, imesānaṃ. Asmā, imamhā, imasmā. Ehi, imehi. Asmiṃ, imamhi, imasmiṃ. Esu, imesu.	50	
PA_anya-e08_13n:505	Attapakkhe – “na timehi katākārehī”ti smāsminnaṃ mhāmhi na sijjhante.	50	
PA_anya-e08_13n:506	159. Itthiyaṃ – ayaṃ. Sesaṃ etāva, saṃsāsvattaṃva viseso.	50	
PA_anya-e08_13n:507	160. Napuṃsake – savibhattissa vātveva.	50	
PA_anya-e08_13n:508	“Imassidamaṃsisu napuṃsake”ti imassa idaṃ vā. Idaṃ, imaṃ ime, imāni. Evaṃ dutiyā.	50	
PA_anya-e08_13n:509	161. Amu, si.	50	
PA_anya-e08_13n:510	Vā anapuṃsakassa simhitveva.	51	
PA_anya-e08_13n:511	“Amussa mo saṃ”ti massa so vā, silopo. Asu.	51	
PA_anya-e08_13n:512	“Sabbato ko”ti sabbanāmato kāgamo. “So”ti o, amuko, pakkhe – amu. Amū, amuyo.	51	
PA_anya-e08_13n:513	Pubbeva yonaṃ vokāro na. Amuṃ. Amū, amuyo. Sesaṃ bhikkhūva sabbādikāriyāññatra.	51	
PA_anya-e08_13n:514	162. Itthiyaṃ – asu. Sesaṃ yāgusamaṃ. Visesoyaṃ – amussā, amuyā. Amūsaṃ, amūsānaṃ. Amussaṃ, amuyaṃ. Amūsu.	51	
PA_anya-e08_13n:515	163. Napuṃsake – savibhattissa aṃsisu napuṃsaketveva.	51	
PA_anya-e08_13n:516	“Amussāduṃ”ti aduṃ. Aduṃ. Amū, amūni. Evaṃ dutiyā.	51	
PA_anya-e08_13n:517	164. “Sesesu ce”ti sabbattha kissa ko. Ko, kā, kaṃ iccādi. Liṅgattaye sabbasamo.	51	
PA_anya-e08_13n:518	165. Tumha, si, amha, si.	51	
PA_anya-e08_13n:519	Savibhattissa tumhamhānantyadhikāro.	51	
PA_anya-e08_13n:520	Tvamahaṃ simhi ca.	52	
PA_anya-e08_13n:521	Simhi savibhattīnaṃ tumhamhānaṃ tvaṃ ahaṃ honti. Casaddena tumhassa tuvaṃ ca. Tvaṃ, tuvaṃ, ahaṃ. Yo – tumhe.	52	
PA_anya-e08_13n:522	“Mayaṃ yomhi paṭhame”ti amhassa mayaṃ hoti. Mayaṃ.	52	
PA_anya-e08_13n:523	166. “Taṃmamamhī”ti amhi taṃ maṃ honti.	52	
PA_anya-e08_13n:524	“Tavaṃ mamañca navā”ti amhi tavaṃ mamañca navā.	52	
PA_anya-e08_13n:525	“Tumhassa tuvaṃ tvamamhī”ti tumhassa tuvaṃ, tvañca. Taṃ, tavaṃ, tuvaṃ, tvaṃ, maṃ, mamaṃ.	52	
PA_anya-e08_13n:526	Ākantveva.	52	
PA_anya-e08_13n:527	“Vā yoppaṭhamo”ti dutiyāyossa ākaṃ vā. Tumhākaṃ, tumhe. Amhākaṃ, amhe.	52	
PA_anya-e08_13n:528	167. “Nāmhi tayā mayā”ti nāmhi tayā mayā honti. “Tayātayīnaṃ takāro tvattaṃvā”ti tassa tvo vā. Tvayā, tayā, mayā. Tumhehi, amhehi.	52	
PA_anya-e08_13n:529	168. “Tava mama se”ti se tava mama honti.	52	
PA_anya-e08_13n:530	“Tuyhaṃ mayhaṃ ce”ti se tuyhaṃ mayhañca.	53	
PA_anya-e08_13n:531	“Sassaṃ”ti sassa aṃ vā.	53	
PA_anya-e08_13n:532	“Amhassa mamaṃ savibhattissa se”ti se amhassa mamaṃ ca. Tava, tuyhaṃ, tumhaṃ, mama, mayhaṃ, amhaṃ, mamaṃ.	53	
PA_anya-e08_13n:533	“Tumhamhehi namākaṃ”ti naṃvacanassa ākaṃ. Tumhākaṃ, amhākaṃ. Smānāva.	53	
PA_anya-e08_13n:534	169. “Tumhāmhānaṃ tayi mayī”ti smimhi tayi mayi honti. Tve kate - tvayi, tayi, mayi, tumhesu, amhesu. Liṅgattaye samaṃ.	53	
PA_anya-e08_13n:535	170. Navātveva.	53	
PA_anya-e08_13n:536	Padato dutiyā catutthī chaṭṭhīsu vono.	53	
PA_anya-e08_13n:537	Atthajjotakā vaṇṇā padaṃ, dutiyā catutthī chaṭṭhī bahuvacanesu paresu padasmā paresaṃ savibhattīnaṃ tumhāmhānaṃ vonokārā navā honti.	53	
PA_anya-e08_13n:538	Rakkhatu vo, passatu no, dadāti vo, dadāhi no, saddhā vo, satthā no.	53	
PA_anya-e08_13n:539	Navāti kiṃ, eso amhākaṃ satthā.	53	
PA_anya-e08_13n:540	171. Padatotyadhikāro.	54	
PA_anya-e08_13n:541	“Temekavacanesu ce”ti catutthīchaṭṭhekavacanesu te me honti. Dadāmi te, dadāhi me, idaṃ te, ayaṃ me.	54	
PA_anya-e08_13n:542	“Naamhī”ti amhi nisedho. Passetha taṃ, ajini maṃ.	54	
PA_anya-e08_13n:543	“Vā tatiye ce”ti tatiyekavacane te me vā honti. Kataṃ te tayā vā. Kataṃ me mayā vā.	54	
PA_anya-e08_13n:544	“Bahuvacanesu vono”ti tatiyābahuvacanesu vo no honti. Bahuvacane paṭhame yomhi ca. Kataṃ vo, kataṃ no, gāmaṃ vo gaccheyyātha, gāmaṃ no gaccheyyāma.	54	
PA_anya-e08_13n:545	Saṅkhyā	54	
PA_anya-e08_13n:546	172. Saṅkhyā vuccate.	54	
PA_anya-e08_13n:547	Ekasaddo sabbanāmesu vutto.	54	
PA_anya-e08_13n:548	173. Dvādayo aṭṭhārasantā bahuvacanantā.	54	
PA_anya-e08_13n:549	Savibhattissa, itthipumanapuṃsakasaṅkhyanti cādhikāro.	54	
PA_anya-e08_13n:550	“Yosu dvinnaṃ dve ce”ti dvissa dve hoti. Dve, dve, dvībhi, dvīhi.	55	
PA_anya-e08_13n:551	No ca dvādito namhi.	55	
PA_anya-e08_13n:552	Namhi dvādito nakārāgamo hoti. Dvinnaṃ, dvīsu, liṅgattaye samaṃ.	55	
PA_anya-e08_13n:553	174. Ticatunnaṃ tisso catasso tayo cattāro tīṇi cattāri.	55	
PA_anya-e08_13n:554	Yosu itthipumanapuṃsakesu savibhattīnaṃ ticatunnaṃ tisso catasso ādayo honti. Tayo, tayo, tībhi, tīhi, tinnaṃ.	55	
PA_anya-e08_13n:555	“Iṇṇamiṇṇannaṃ tīhi saṅkhyāhī”ti tisaddato naṃiccassa iṇṇaṃ iṇṇannaṃ ca. Tiṇṇaṃ, tiṇṇannaṃ, tīsu.	55	
PA_anya-e08_13n:556	175. Itthiyaṃ-tisso, tisso, tībhi, tīhi.	55	
PA_anya-e08_13n:557	“No cā”do cakārena namhi ssaṃāgamo, vaggantetissanaṃ, tīsu.	55	
PA_anya-e08_13n:558	176. Napuṃsake-tīṇi, tīṇi, tīhi.	55	
PA_anya-e08_13n:559	177. Cattāro.	55	
PA_anya-e08_13n:560	“Osare ce”tīha cakārena yosu ussa uro. “Tato yonamotū”tīha tukārena yonaṃ o. Caturo. Evaṃ dutiyā. Catūhi, catunnaṃ, catūsu.	56	
PA_anya-e08_13n:561	178. Itthiyaṃ, catasso, catasso, catūhi. Pubbeva ssaṃāgamo. Yadādinā ussa attaṃ. Catassannaṃ, catūsu.	56	
PA_anya-e08_13n:562	179. Napuṃsake, cattāri, cattāri.	56	
PA_anya-e08_13n:563	180. “Pañcādīna makāro”ti yosu savibhattissa pañcādyantassa attaṃ. Pañca, pañca.	56	
PA_anya-e08_13n:564	“Pañcādīna mattaṃ”ti sunaṃhisu pañcādyantassa attaṃ. Edīghānamapavādoyaṃ. Pañcahi, pañcannaṃ, pañcasu. Liṅgattaye samaṃ.	56	
PA_anya-e08_13n:565	181. Evaṃ cha satta aṭṭha nava dasādayo aṭṭhārasantā.	56	
PA_anya-e08_13n:566	182. Vīsatyādayo ānavutiyā itthiliṅgā ekavacanantā, vīsati rattīva. Evaṃ tiṃsati.	56	
PA_anya-e08_13n:567	Cattālīsaṃ paññāsaṃ saddehi parāsaṃ sabbāsaṃ vibhattīnaṃ “sabbāsamā”dotīha ādisaddena lopo, saṭṭhi vīsatī va. Evaṃ sattati asīti navuti.	56	
PA_anya-e08_13n:568	Sataṃ napuṃsakamekavacanantaṃ. Evaṃ sahassādi.	56	
PA_anya-e08_13n:569	Koṭi vīsatīva.	56	
PA_anya-e08_13n:570	183. Rāsibhede tu sabbattha bahuvacanampi. Yathā-dvevīsatiyo buddhadantā. Tisso vīsatiyo dinaghaṭikā. Evamaññatra.	57	
PA_anya-e08_13n:571	Eseso etantippasiddhi, lokassa hoti yatthatthesu.	57	
PA_anya-e08_13n:572	Thīpumanapuṃsakānityuccante, tānimāni lokenātthā.	57	
PA_anya-e08_13n:573	Aliṅga	57	
PA_anya-e08_13n:574	184. Aliṅgā vuccante.	57	
PA_anya-e08_13n:575	Kvaci to pañcamyatthe.	57	
PA_anya-e08_13n:576	Liṅgato pañcamyatthe kvaci toppaccayo hoti.	57	
PA_anya-e08_13n:577_0	“Tvādayo vibhattisaññāyo”ti toppabhutidānyantānaṃ vibhattisaññā. Tasmā tadantānampi	577	
PA_anya-e08_13n:577_1	vibhatyantattā padattaṃ siddhanti na puna vibhatti. Corasmā corato. Evaṃ pitito,	577	
PA_anya-e08_13n:577_2	ettha “pitādīna masimhi” tyatrāsimhiggahaṇena tomhi pitādīnaṃ ussa i.	577	
PA_anya-e08_13n:578	Imassi thandānihatodhesu ca.	57	
PA_anya-e08_13n:579	Thaṃādīsu paresu imassa i hoti. Ito.	57	
PA_anya-e08_13n:580	“Sabbassetassākāro vā”ti tothesvetassa attaṃ vā, ato, etto. Pakkhe- “saralopā”dinā akāralopo.	58	
PA_anya-e08_13n:581	“Tratothesu ce”ti kissa ku. Kuto.	58	
PA_anya-e08_13n:582	“Kvaci to”ti suttadvidhākaraṇena sattamyatthe ca to hoti, ādismiṃ, ādito.	58	
PA_anya-e08_13n:583_0	185. “Tratha sattamiyā sabbanāmehī”ti sattamyatthe trathappaccayā honti. Sabbasmiṃ,	583	
PA_anya-e08_13n:583_1	sabbatra, sabbattha, dvittaṃ. Evaṃ atra, attha. Ettha “tre nicca”nti pubbe etassa a. Kutra, kuttha.	583	
PA_anya-e08_13n:584	“Sesesu ce”ti kādese-kattha.	58	
PA_anya-e08_13n:585	186. “Kismā vo ce”ti vappaccayo. “Kissa ka vece”ti ko, kakārākāralopo. Kva.	58	
PA_anya-e08_13n:586	187. “Hiṃ haṃ hiñcana”nti kasmā hiṃ ādipaccayā. “Ku hiṃ haṃsu ce”ti kissa ku. Cakārena hiñcanaṃ dācanaṃsu ca. Kuhiṃ, kuhaṃ, kuhiñcanaṃ.	58	
PA_anya-e08_13n:587	188. “Tamhā ce”ti hiṃhaṃ. Tahiṃ, tahaṃ.	58	
PA_anya-e08_13n:588	189. “Yato hiṃ”ti hiṃ. Yahiṃ.	58	
PA_anya-e08_13n:589	190. “Imasmā hadhā ce”ti hadhā. Iha, idha.	58	
PA_anya-e08_13n:590	191. “Sabbato dhī”ti dhi. Sabbadhi.	59	
PA_anya-e08_13n:591	192. Kāletyadhikāro.	59	
PA_anya-e08_13n:592	“Kiṃsabbaññekayakuhi dādācana”nti kiṃ ādito dā, dācanaṃ ca. Kasmiṃ kāle kadā, kudācanaṃ.	59	
PA_anya-e08_13n:593	“Sabbassa so dāmhi vā”ti sabbassa so vā. Sadā, sabbadā.	59	
PA_anya-e08_13n:594	193. “Tamhā dāni ce”ti dāni, dā ca. Tadāni, tadā.	59	
PA_anya-e08_13n:595	194. Yadādinā imasaddā, samānāparehi ca yathāsaṅkhyaṃ jja jjuppaccayā, ima, samānānaṃ a, sā ca. Ajja, sajju, aparajju.	59	
PA_anya-e08_13n:596	195. “Imasmā rahidhunādāni ce”ti rahyādippaccayā. “Eta rahimhī”ti imassa eto. Etarahi.	59	
PA_anya-e08_13n:597	“A dhunāmhi ce”ti imassa a. Adhunā, idāni.	59	
PA_anya-e08_13n:598	196. Lopaṃ itveva.	59	
PA_anya-e08_13n:599	Sabbāsamāvusopasagganipātādīhi ca.	59	
PA_anya-e08_13n:600	Etehi parā sabbā vibhattī lupyante. Tvaṃ āvuso, tumhe āvuso.	60	
PA_anya-e08_13n:601	Upasagganipāta	60	
PA_anya-e08_13n:602	197. Upasagganipātā vuccante.	60	
PA_anya-e08_13n:603	Pa parā ni nī u du saṃ vi ava anu pari adhi abhi pati su ā ati api apa upa ete vīsatyupasaggā.	60	
PA_anya-e08_13n:604_0	Ca na va vā mā hi dhi ci ku tu nu ce re he sve ve vo kho no to yaṃ naṃ taṃ kiṃ handa	604	
PA_anya-e08_13n:604_1	kira eva kīva yāva tāva vata vatha atha aṅga iṅgha taggha āma nāma nūna puna pana	604	
PA_anya-e08_13n:604_2	āha saha sakkā labbhā heṭṭhā ārā dūrā divā navā vinā nānā addhā mudhā micchā pacchā	604	
PA_anya-e08_13n:604_3	āvi sakkhi sacci sacchi bahi yadi iti kinti atthi sotthi khalu nanu kimu assu yagghe	604	
PA_anya-e08_13n:604_4	sace have suve are pure namo tiro adho atho aho raho hīyo bhīyo anto pāto sudaṃ kallaṃ	604	
PA_anya-e08_13n:604_5	evaṃ dhuvaṃ alaṃ halaṃ sayaṃ sāyaṃ samaṃ sāmaṃ kāmaṃ pāraṃ oraṃ ciraṃ huraṃ ahaṃ	604	
PA_anya-e08_13n:604_6	sahaṃ uccaṃ nīcaṃ sakiṃ saddhiṃ, athavā antarā ārakā bāhirā bahiddhā yāvatā tāvatā	604	
PA_anya-e08_13n:604_7	samantā sāmantā āmantā sammukhā carahi tarahi sampati āyati upari yāvade tāvade tiriyaṃ	604	
PA_anya-e08_13n:604_8	sanikaṃ sasakkaṃ ettāvatā parammukhā kittāvatā etarahi aññadatthu seyyathidaṃ appevanāma	604	
PA_anya-e08_13n:604_9	bhīyosomattāya iccādayo nipātā.	604	
PA_anya-e08_13n:605	198. Sadisā ye tiliṅgesu, sabbāsu ca vibhattīsu.	60	
PA_anya-e08_13n:606	Vacanesu ca sabbesu, te nipātāti kittitā.	60	
PA_anya-e08_13n:607	Yathā – uccaṃ rukkho, latā, gharaṃ vā, uccaṃ rukkho. He rukkha, rukkhaṃ, rukkhena, rukkhassa, rukkhasmā, rukkhe vā iccādi. Uccaṃ rukkho, rukkhā vā iccādi. Evaṃ latā, gharāni.	60	
PA_anya-e08_13n:609	Ubhayesu vibhatyatta -	60	
PA_anya-e08_13n:610	Kriyadesa samaya disāguṇatthehi;	61	
PA_anya-e08_13n:611	Sabbāpi yathāyogaṃ,	61	
PA_anya-e08_13n:612	Vibhattiyoññehi tuppaṭhamā.	61	
PA_anya-e08_13n:613_0	Taṃ yathā – adhiantosaddehi sattamī. Sayaṃsaddā tatiyā, chaṭṭhī ca. Namosaddā paṭhamā,	613	
PA_anya-e08_13n:613_1	dutiyā ca. Pāraṃsaddā sattamī. Divāsaddā paṭhamā, dutiyā, sattamī ca. Heṭṭhāsaddā	613	
PA_anya-e08_13n:613_2	sattamī. Uccaṃsaddā sabbāpi. Pasaddā ca casaddā ca paṭhamā, hesaddā ālapane paṭhamā. Tathāññehipi.	613	
PA_anya-e08_13n:614	200. Upasaggā sabbepi saddantarena saha payujjante. Nipātā tu keci visumpi. Yathā – pahāro, paharati, sā ca so ca bhāsati vā karoti vā, sotthityādi.	61	
PA_anya-e08_13n:615	201. Ekekaliṅgaṃ dviliṅgaṃ, tiliṅgaṃ cāpyaliṅgikaṃ.	61	
PA_anya-e08_13n:616	Catudheti nāmaṃ nāmaṃ, namatyatthanti kittitaṃ.	61	
PA_anya-e08_13n:617	Nāmikaṃ.	61	
PA_anya-e08_13n:618	3. Samāsakaṇḍa	61	
PA_anya-e08_13n:619	Samāsalakkhaṇādi	61	
PA_anya-e08_13n:620	202. Nāmānaṃ samāso yuttatthotyadhikāro. Samāsoti bhinnatthānaṃ padāna mekatthatā. Yuttatthoti aññamaññasambandhattho.	62	
PA_anya-e08_13n:621	Vibhāsātyadhikātabbaṃ vākyatthaṃ.	62	
PA_anya-e08_13n:622	Kammadhārayasamāsa	62	
PA_anya-e08_13n:623	203. “Mahanto ca so vīro cā”ti vākye –	62	
PA_anya-e08_13n:624	Dvipade tulyādhikaraṇe kammadhārayo.	62	
PA_anya-e08_13n:625	Bhinnappavattinimittā saddā ekasmiṃ vatthuni pavattā tulyādhikaraṇā, visesanavisesassabhūtā samānādhikaraṇā dve padā yadā samasyante, tadā so samāso kammadhārayo	62	
PA_anya-e08_13n:626	Nāma, idha vā samāsasuttāni saññādvārena samāsavidhāyakāni.	62	
PA_anya-e08_13n:627_0	Aggahitavisesanā buddhi visessamhi na uppajjatīti visesanaṃ pubbaṃ hoti, samāseneva	627	
PA_anya-e08_13n:627_1	tulyādhikaraṇattassa vuttattā tappakāsanatthaṃ payuttā samāsato atirittā ca so iccete	627	
PA_anya-e08_13n:627_2	“vuttaṭṭhānamappayogo”ti ñāyā nappayujjante. Evamaññatra.	627	
PA_anya-e08_13n:628	Tesaṃ vibhattiyo lopā ca.	62	
PA_anya-e08_13n:629	Tesaṃ yuttatthānaṃ samāsānaṃ pubbuttarapadānaṃ vibhattī lupyante, cakārena kvaci na.	62	
PA_anya-e08_13n:630	Tato mahanta vīra iti ca rūpappasaṅge –	63	
PA_anya-e08_13n:631	Pakati cassa sarantassa.	63	
PA_anya-e08_13n:632	Vibhattīsu luttāsu sarantassa pubbabhūtassa, parabhūtassa ca assa samāsapadassa pakati hotītīha luttākārā punānīyante.	63	
PA_anya-e08_13n:633	Tato mahanta vīraiti ṭhite –	63	
PA_anya-e08_13n:634	“Mahataṃ mahā tulyādhikaraṇe pade”ti mahantassa mahā.	63	
PA_anya-e08_13n:635	Taddhita samāsa kitakā nāmaṃvātavetunādīsu ca.	63	
PA_anya-e08_13n:636	Taddhitādayo nāmaṃ iva daṭṭhabbā taveppabhutipaccaye vajjetvā.	63	
PA_anya-e08_13n:637	Tato vatticchāya syādi. Mahāvīro, mahāvīrāiccādi.	63	
PA_anya-e08_13n:638	204. Kammadhārayo dvando ca, tappuriso ca lābhino.	63	
PA_anya-e08_13n:639	Tayo parapade liṅgaṃ, bahubbīhi padantare.	63	
PA_anya-e08_13n:640	205. Rattā ca sā paṭī cāti rattapaṭī, mahantī ca sā saddhā cāti mahāsaddhā. Ettha “kammadhārayasaññe ce”ti pubbapade pumeva kate āīpaccayānaṃ nivutti.	64	
PA_anya-e08_13n:641	206. Nīlañca taṃ uppalañcāti nīluppalaṃ, satthīva satthi, satthi ca sā sāmā cāti satthisāmā. Mukhameva cando mukhacando.	64	
PA_anya-e08_13n:642	Visesanavisessānaṃ yathecchattā kvaci visesanaṃ paraṃ hoti, khattiyabhūtoiccādi, icchā ca yathātanti.	64	
PA_anya-e08_13n:643	Ubhe tappurisa samāsa	64	
PA_anya-e08_13n:644	207. Nasaddā si, tassa lopo. Na suro asuro.	64	
PA_anya-e08_13n:645	Ettha kammadhāraye kate – “ubhe tappurisā”ti tappurisasaññā. “Attannassa tappurise”ti nassa a. Na asso anasso. Ettha “sare ana”ti nassa ana.	64	
PA_anya-e08_13n:646_0	208. “Nāmānaṃ samāso”ti sutte dvidhākate ayuttatthānampi kvaci samāso. Na puna geyyā	646	
PA_anya-e08_13n:646_1	apunageyyā gāthetyādi. Ettha geyyena sambandho na-saddo ayuttatthenāpi punena yogavibhāgabalā samasyate.	646	
PA_anya-e08_13n:647	Digusamāsa	64	
PA_anya-e08_13n:648	209. Tayo lokā samāhaṭā tilokaṃ.	64	
PA_anya-e08_13n:649	Ettha “saṅkhyāpubbo digū”ti kammadhārayassa digusaññā. ‘Digussekattaṃ”ti ekattaṃ, napuṃsakattañca.	64	
PA_anya-e08_13n:650	Suddhatappurisasamāsa	65	
PA_anya-e08_13n:651	210. Tappurisā tveva.	65	
PA_anya-e08_13n:652	Amādayo parapadehi.	65	
PA_anya-e08_13n:653	Dutiyantādayo parapadehi nāmehi yadā samasyante, tadā so samāso tappuriso nāma.	65	
PA_anya-e08_13n:654	Gāmaṃ gato gāmagato.	65	
PA_anya-e08_13n:655	“Passa vāsiṭṭha gāmaṃ, gato tisso sāvatthiṃ”tya trāyuttatthatāya na samāso. Tathā ññatra ñeyyaṃ.	65	
PA_anya-e08_13n:656	211. Raññā hato rājahato.	65	
PA_anya-e08_13n:657	Kiccantehi bhīyo adhikatthavacane.	65	
PA_anya-e08_13n:658_0	Tabba, anīya, ṇya, teyya, riccappaccayā kiccā. Thutinindatthamajjhāropitatthaṃ vacanaṃ	658	
PA_anya-e08_13n:658_1	adhikatthavacanaṃ. Soṇaleyyo kūpoiccādi. Soṇehi yathā liyhate, tathā puṇṇattā thuti.	658	
PA_anya-e08_13n:658_2	Tehi ucchiṭṭhattā nindā ca.	658	
PA_anya-e08_13n:659	Dadhinā upasittaṃ bhojanaṃ dadhibhojanaṃ, samāsapadeneva upasittakriyāya kathanā natthetthāyuttatthatā. Upasittasaddāppayogo pubbeva.	65	
PA_anya-e08_13n:660	212. Karaṇe tu-asinā kalaho asikalaho.	66	
PA_anya-e08_13n:661	213. Buddhassa deyyaṃ buddhaddeyyaṃ, parassapadaṃ, ettha vibhatyalopo. Evaṃ attanopadamiccādi.	66	
PA_anya-e08_13n:662	214. Corasmā bhayaṃ corabhayaṃ. Evaṃ baddhanamuttoccādi.	66	
PA_anya-e08_13n:663	215. Rañño putto rājaputto.	66	
PA_anya-e08_13n:664_0	“Brāhmaṇassa kaṇhā dantā” iccatra dantāpekkhā chaṭṭhīti kaṇhena sambandhābhāvā na	664	
PA_anya-e08_13n:664_1	samāso. Yadā tu kaṇhā ca te dantā ceti kammadhārayo, tadā chaṭṭhī kaṇhadantāpekkhāti	664	
PA_anya-e08_13n:664_2	brāhmaṇakaṇhadantāti samāso hoteva.	664	
PA_anya-e08_13n:665_0	216. “Rañño māgadhassa dhana” ntyatra raññoti chaṭṭhī dhana mapekkhate, na māgadhaṃ.	665	
PA_anya-e08_13n:665_1	Rājā eva māgadhasaddena vuccateti bhedābhāvā sambandhābhāvoti tulyādhikaraṇena māgadhena	665	
PA_anya-e08_13n:665_2	saha rājā na samasyate. Dviṭṭho hi sambandho.	665	
PA_anya-e08_13n:666_0	Rañño asso puriso ce” tya tra rañño asso, rañño puriso ti ca paccekaṃ sambandhato	666	
PA_anya-e08_13n:666_1	sāpekkhatā atthīti na samāso. “Asso ca puriso cā”ti dvande kate tu rājassapurisāti	666	
PA_anya-e08_13n:666_2	hoteva, aññānapekkhattā.	666	
PA_anya-e08_13n:667	“Rañño garuputto” iccatra rājāpekkhinopi garuno	66	
PA_anya-e08_13n:668	Puttena saha samāso, gamakattā. Gamakattampi samāsassa nibandhanaṃ. Tattha garuno puttoti viggaho, evamaññatra.	66	
PA_anya-e08_13n:669	217. Rūpe saññā rūpasaññā.	66	
PA_anya-e08_13n:670	Kvaci nindāyaṃ - kūpe maṇḍūko viya kūpamaṇḍūko. Evaṃ nagarakāko iccādi. Atropamāya nindā gamyate.	67	
PA_anya-e08_13n:671	Antevāsiko tyādo vibhattyalopo.	67	
PA_anya-e08_13n:672	Bahubbīhisamāsa	67	
PA_anya-e08_13n:673	218. Aññapadatthesu bahubbīhi.	67	
PA_anya-e08_13n:674	Appaṭhamantāna maññesaṃ padānaṃ atthesu dve vā bahūni vā nāmāni yadā samasyante, tadā so samāso bahubbīhi nāma.	67	
PA_anya-e08_13n:675	Āgatā samaṇā yaṃ sā āgatasamaṇo, vihāro.	67	
PA_anya-e08_13n:676	219. Jitāni indriyāni yena so jitindriyo, bhagavā. Āhito aggi yena so āhitaggi. Agyāhito vātyādo yathecchaṃ visesanassa paratā.	67	
PA_anya-e08_13n:677	220. Karaṇe tu-chinno rukkho yena so chinnarukkho, pharasu.	67	
PA_anya-e08_13n:678	221. Dinno suṅko yassa so dinnasuṅko, rājā.	67	
PA_anya-e08_13n:679	222. Niggatā janā yasmā so niggatajano, gāmo.	67	
PA_anya-e08_13n:680	223. Dasa balāni yassa so dasabalo, bhagavā. Natthi samo yassa so asamo. Ettha “attannassā”ti yogavibhāgena nassa a.	68	
PA_anya-e08_13n:681	Pahūtā jivhā yassa so pahūtajivho, mahantī paññā yassa so mahāpañño. Dvīsu “itthiyambhāsitapumitthīpumāva ce”ti pumbhāvātidesā pubbuttarapadesu āīppaccayānamabhāvo.	68	
PA_anya-e08_13n:682_0	224. “Kvaci samāsantagatānamakāranto”ti antassa attaṃ. Kāraggahaṇena ā i ca. Itthiyamivaṇṇantā,	682	
PA_anya-e08_13n:682_1	tvantehi ca kappaccayopi. Yathā - visālaṃ akkhi yassa so visālakkho, paccakkhadhammā,	682	
PA_anya-e08_13n:682_2	silopo. Sobhano gandho yassa so sugandhi. Bahukantiko, bahunadiko, samuddo. Ettha	682	
PA_anya-e08_13n:682_3	yadādinā rasso. Bahukattuko. Mattā bahavo mātaṅgā yasmiṃ taṃ mattabahumātaṅgaṃ, vanaṃ.	682	
PA_anya-e08_13n:683	Tulyādhikaraṇo.	68	
PA_anya-e08_13n:684	225. Suvaṇṇassa viya vaṇṇo yassa so suvaṇṇavaṇṇo. Vajiraṃ pāṇimhi yassa so vajirapāṇi. Urasi lomāni yassa so urasilomo. Ettha vibhatyalopo.	68	
PA_anya-e08_13n:685	“Atthesū”ti bahuttaggahaṇena kvaci paṭhamantānampi. Saha hetunā yo vattate so sahetuko, “yadā” dinā sahassa so.	68	
PA_anya-e08_13n:686	226. Satta vā aṭṭha vā sattaṭṭha, māsā, etthaññapadattho vā saddassattho. Dakkhiṇassā ca pubbassā ca disāya yaṃ antarālaṃ, sā dakkhiṇapubbā, disā.	68	
PA_anya-e08_13n:687	Bhinnādhikaraṇo.	68	
PA_anya-e08_13n:688	Appaṭhamantānanti kiṃ, desito buddhena yo dhammo.	68	
PA_anya-e08_13n:689	Dvandasamāsa	68	
PA_anya-e08_13n:690	227. Nāmānaṃ samuccayo dvando.	69	
PA_anya-e08_13n:691	Samuccayo, ti piṇḍīkaraṇaṃ ekavibhattikānaṃ nāmānaṃ yo samuccayo, so dvando nāma, idaṃ suttaṃ bahuvacanavisayaṃ.	69	
PA_anya-e08_13n:692	Cando ca sūriyo ca candasūriyā. Tiṭṭhanti tyādi-	69	
PA_anya-e08_13n:693	Kriyāsambandhasāmaññato atthetthāpekatthatā, evaṃ naranāriyo, akkharapadāni.	69	
PA_anya-e08_13n:694	228. Tathā dvande pāṇi turiya yogga senaṅga khuddajantuka vividha viruddha visabhāgatthādīnañca.	69	
PA_anya-e08_13n:695	Vividhenākārena viruddhā vividhaviruddhā, sabhāgā sadisā, vividhā ca te sabhāgā ceti visabhāgā. Yathā digusamāse, tathā dvande pāṇyaṅgatthādīnaṃ ekattaṃ, napuṃsakattañca hoti.	69	
PA_anya-e08_13n:696	Cakkhusotaṃ, gītavāditaṃ, yuganaṅgalaṃ, hatthassaṃ, asicammaṃ, ḍaṃsamakasaṃ, kokālūkaṃ.	69	
PA_anya-e08_13n:697	Nāmarūpaṃ, nāmaṃ namanalakkhaṇaṃ, rūpaṃ ruppanalakkhaṇaṃ. Evamete dhammā lakkhaṇato vividhā, paramatthato sabhāgā ca.	69	
PA_anya-e08_13n:698	Ādisaddenāññatthāpi. Yathā - bhinnaliṅgānaṃ - itthipumaṃ. Yadādinā rasso, dāsidāsaṃ, pattacīvaraṃ. Gaṅgāsoṇaṃ.	69	
PA_anya-e08_13n:699	Saṅkhyāparimāṇānaṃ - tikacatukkaṃ.	69	
PA_anya-e08_13n:700	Sippīnaṃ - veṇarathakāraṃ.	70	
PA_anya-e08_13n:701	Luddakānaṃ - sākuntika māgavikaṃ.	70	
PA_anya-e08_13n:702	Appāṇijātīnaṃ - ārasatthi.	70	
PA_anya-e08_13n:703	Ekajjhāyanabrāhmaṇānaṃ - kaṭhakālāpaṃ iccādi.	70	
PA_anya-e08_13n:704	229. Vibhāsā rukkha tiṇa pasu dhana dhañña janapadādīnañca.	70	
PA_anya-e08_13n:705	Dvande rukkhādīnaṃ ekattaṃ napuṃsakattañca vā hoti.	70	
PA_anya-e08_13n:706	Dhavakhadiraṃ, dhavakhadirā, muñjapabbajaṃ, muñjapabbajā, ajeḷakaṃ, ajeḷakā, hiraññasuvaṇṇaṃ, hiraññasuvaṇṇāni, sāliyavaṃ, sāliyavā.	70	
PA_anya-e08_13n:707	Kāsikosalaṃ kāsikosalā.	70	
PA_anya-e08_13n:708	Ādisaddena aññesupi vā. Yathā – niccavirodhīnamaddabbānaṃ - kusalākusalaṃ, kusalākusalāni.	70	
PA_anya-e08_13n:709	Sakuṇīnaṃ - bakabalākaṃ, bakabalākā.	70	
PA_anya-e08_13n:710	Byañjanānaṃ - dadhighataṃ, dadhighatāni.	71	
PA_anya-e08_13n:711	Disānaṃ - pubbāparaṃ, pubbāparā iccādi.	71	
PA_anya-e08_13n:712	Abyayībhāvasamāsa	71	
PA_anya-e08_13n:713	230. Adhisaddā smiṃ, tassa lopo. Adhisaddena tulyādhikaraṇattā itthisaddāpismiṃ. Niccasamāsattā ādhārabhūtāyamitthiyanti padantarena viggaho. Adhi itthiyanti ṭhite –	71	
PA_anya-e08_13n:714	Upasagganipātapubbako abyayībhāvo.	71	
PA_anya-e08_13n:715	Upasaggādipubbako saddo vibhatyatthādīsu samāso hoti, abyayībhāvasañño ca.	71	
PA_anya-e08_13n:716	“So napuṃsakaliṅgo”ti abyayībhāvo napuṃsakaliṅgo, yadādinā ekavacano ca.	71	
PA_anya-e08_13n:717	“Saro rasso napuṃsake”ti rasso.	71	
PA_anya-e08_13n:718	Aññasmā lopo ca.	71	
PA_anya-e08_13n:719	Anakārantā abyayībhāvā parā sabbā vibhattī lujjare. Adhitthi, vibhattīnamattho ādhārādi.	71	
PA_anya-e08_13n:720	Idhādhisaddo ādhārevattate, adhitthiiccetaṃ padaṃ itthiya miccetamatthaṃ vadati.	72	
PA_anya-e08_13n:721	Samīpaṃ nagarassa upanagaraṃ. “Aṃvibhattīnamakārantabyayībhāvā”ti vibhattīnaṃ kvaci aṃ.	72	
PA_anya-e08_13n:722	Kvacīti kiṃ. Upanagare.	72	
PA_anya-e08_13n:723	Abhāvo makkhikānaṃ nimmakkhikaṃ rasso. Anupubbo therānaṃ anutheraṃ, anatikkamma sattiṃ yathāsatti.	72	
PA_anya-e08_13n:724	Ye ye buḍḍhā yathābuḍḍhaṃ, vicchāyaṃ.	72	
PA_anya-e08_13n:725	Yattako paricchedo jīvassa yāvajīvaṃ, avadhāraṇe.	72	
PA_anya-e08_13n:726	Ā pabbatā khettaṃ āpabbataṃ khettaṃ, mariyādāyaṃ, vajjamānā sīmā mariyādā, pabbataṃ vinātyattho.	72	
PA_anya-e08_13n:727	Ā jalantā sītaṃ ājalantaṃ sītaṃ, abhividhimhi, gayhamānā sīmā abhividhi, jalantena sahetyattho.	72	
PA_anya-e08_13n:728	Āsaddayoge “dhātunāmā”dinā apādānavidhāneneva vākyampi siddhaṃ. Tathāññatra.	72	
PA_anya-e08_13n:729_0	231. “Uttamo vīro pavīro” iccādo pana pubbapadatthappadhānattābhāvābyayībhāvābhāvo	729	
PA_anya-e08_13n:729_1	kammadhārayoeva. Evaṃ visiṭṭho dhammo abhidhammo. Kucchitaṃ annaṃ kadannaṃ. Etttha	729	
PA_anya-e08_13n:729_2	“kada kussā”ti sare kussa kadādeso.	729	
PA_anya-e08_13n:730	Appakaṃ lavaṇaṃ kālavaṇaṃ, ettha “kāppatthesu cā”ti kussa kā, bahuvacanenāññatrāpi kvaci. Kucchito puriso kāpuriso, kupuriso vā, evamasurādi.	73	
PA_anya-e08_13n:731	Pubbaparūbhayamaññapadattha - ppadhānābyayībhāva samāso;	73	
PA_anya-e08_13n:732	Kammadhārayaka tappurisā dve, dvendo ca bahubbīhi ca ñeyyā.	73	
PA_anya-e08_13n:733	Samāso.	73	
PA_anya-e08_13n:734	4. Taddhitakaṇḍa	73	
PA_anya-e08_13n:735	Apaccataddhita	73	
PA_anya-e08_13n:736	232. Vāṇapacce.	73	
PA_anya-e08_13n:737	Chaṭṭhantā saddā “tassāpacca”miccasmiṃ atthe ṇo vā hoti. Vāti vākyatthaṃ. Ṇenevāpaccatthassa vuttattā apaccasaddāppayogo.	73	
PA_anya-e08_13n:738	“Tesaṃ vibhatyā” do tesaṃgahaṇena vibhattilopo. Tathottaratra.	73	
PA_anya-e08_13n:739	“Tesaṃ ṇo lopaṃ”ti paccayānaṃ ṇassa lopo.	73	
PA_anya-e08_13n:740	“Vuddhādisarassa vā saṃyogantassa saṇe ce”ti saṇakāre pare asaṃyogantassādisarassa vuddhi.	74	
PA_anya-e08_13n:741	Tassāpaniyame –	74	
PA_anya-e08_13n:742	Ayuvaṇṇānañcāyo vuddhi.	74	
PA_anya-e08_13n:743	Akārivaṇṇuvaṇṇānaṃ āeovuddhiyo honti, casaddena kvaci na.	74	
PA_anya-e08_13n:744	Saralopādi, taddhitattā nāmamiva kate syādi.	74	
PA_anya-e08_13n:745	Taddhitābhidheyyaliṅga–vibhattivacanā siyuṃ.	74	
PA_anya-e08_13n:746	Samūhabhāvajā bhīyo, sakatthe ṇyo napuṃsake.	74	
PA_anya-e08_13n:747	Tā tutthiyaṃ nipātā te, dhāmithaṃpaccayantakā.	74	
PA_anya-e08_13n:748	Vasiṭṭhassāpaccaṃ poso vāsiṭṭho, itthī vāsiṭṭhī, napuṃsakaṃ vāsiṭṭhaṃ. Vikappavidhānato taddhitena samāsassāccantaṃ bādhāyā bhāvā vasiṭṭhā paccantipi hoti.	74	
PA_anya-e08_13n:749	Napuṃsakena vāpīti, saddasatthavidū viduṃ.	74	
PA_anya-e08_13n:750	233. Vā apacceti cādhikāro.	75	
PA_anya-e08_13n:751	Ṇāyana ṇāna vacchādito.	75	
PA_anya-e08_13n:752	Vacchādito gottagaṇato ṇāyano ṇāno ca vā hoti.	75	
PA_anya-e08_13n:753	Apaccaṃ paputtappabhuti gottaṃ. Kaccassāpaccaṃ kaccāyano, kaccāno vā. Saṃyogantattā na vuddhi.	75	
PA_anya-e08_13n:754_0	234. “Ṇeyyo kattikādīhī”ti ṇeyyo, vinatāya apaccaṃ venateyyo vinateyyo vā. Na pakkhe	754	
PA_anya-e08_13n:754_1	vuddhi, ṇeyyoti yogavibhāgena “tassa dīyate” tyatthepi ṇeyyo, dakkhiṇā dīyate yassa so dakkhiṇeyyo.	754	
PA_anya-e08_13n:755	235. Ato ṇi vā.	75	
PA_anya-e08_13n:756	Akārantato apacce ṇi vā hoti, puna vāsaddena ṇiko, akārantā anakārantā ca bopi.	75	
PA_anya-e08_13n:757	Dakkhi, sakyaputtiko, maṇḍabbo, bhātubbo. Dvittaṃ.	75	
PA_anya-e08_13n:758	236. “Ṇavo pagvādīhī” ti ṇavo. Manuno apaccaṃ māṇavo.	75	
PA_anya-e08_13n:759	237. “Ṇera vidhavādito”ti ṇero, sāmaṇero.	75	
PA_anya-e08_13n:760	Saṃsaṭṭhādianekatthataddhita	76	
PA_anya-e08_13n:761_0	238. “Yena vā saṃsaṭṭhaṃ tarati carati vahati ṇiko”ti ṇiko. Vākārena nekatthenekapaccayā	761	
PA_anya-e08_13n:761_1	ca. Ghatena saṃsaṭṭho ghātiko, odano. Uḷūpena taratīti oḷūpiko, uḷūpiko vā, na pakkhe vuddhi.	761	
PA_anya-e08_13n:762	Sakaṭena caratīti sākaṭiko. Sīsena vahatīti sīsiko, na vuddhi.	76	
PA_anya-e08_13n:763_0	Itthiliṅgato eyyako, ṇako ca. Campāyaṃ jāto campeyyako. Evaṃ bārāṇaseyyako. Ṇako	763	
PA_anya-e08_13n:763_1	– kusinārāyaṃ vasatīti kosinārako. Janapadato ṇako ca – magadhesu vasati, tesaṃ issaro vā māgadhako.	763	
PA_anya-e08_13n:764	Tajjātiyā visiṭṭhatthe ājānīyo. Assajātiyā visiṭṭho assājānīyo. Ño - agganti jānitabbaṃ aggaññaṃ, dvittaṃ.	76	
PA_anya-e08_13n:765	239. Tamadhīte tena katādisannidhānaniyogasippabhaṇḍa jīvikatthesu ca.	76	
PA_anya-e08_13n:766_0	Taṃ adhīte iccādīsvatthesu ādisaddena hatādīsu ca ṇiko vā hoti. Abhidhammamadhīteti	766	
PA_anya-e08_13n:766_1	ābhidhammiko, abhidhammiko vā, na pakkhe vuddhi. Vacasā kataṃ kammaṃ vācasikaṃ. Evaṃ mānasikaṃ, ettha –	766	
PA_anya-e08_13n:767	“Sa sare vāgamo”tīhānuvattitādisaddena sāgamo.	76	
PA_anya-e08_13n:768	Sarīre sannidhānā vedanā sārīrikā. Dvāre niyutto dovāriko, ettha- “māyūnamāgamo ṭhāne”ti vakārato pubbe okārāgamo.	76	
PA_anya-e08_13n:769_0	Sippanti gītādikalā, vīṇā assa sippanti veṇiko, atra vīṇeti vīṇāvādanaṃ. Gandho assa	769	
PA_anya-e08_13n:769_1	bhaṇḍanti gandhiko, mage hantvā jīvatīti māgaviko, vakārāgamo. Jālena hato jāliko,	769	
PA_anya-e08_13n:769_2	suttena baddho suttiko, cāpo assa āyudhanti cāpiko, vāto assa ābādho atthīti vā vātiko,	769	
PA_anya-e08_13n:769_3	buddhe pasanno buddhiko, vatthena kītaṃ bhaṇḍaṃ vatthikaṃ.	769	
PA_anya-e08_13n:770	Kumbho assa parimāṇaṃ, ta marahati, tesaṃ rāsi vā kumbhiko. Akkhena dibbatīti akkhiko, magadhesu vasati, jātoti vā māgadhiko iccādi.	77	
PA_anya-e08_13n:771	240. Ṇa rāgā tena rattaṃ tassedamaññatthesu ca.	77	
PA_anya-e08_13n:772	Tena rattaṃ tyādyatthesu ṇo vā hoti. Kasāvena rattaṃ kāsāvaṃ.	77	
PA_anya-e08_13n:773	Evaṃ nīlaṃ pītamiccādi. Na vuddhi, mahisassa idaṃ māhisaṃ, siṅgaṃ.	77	
PA_anya-e08_13n:774_0	Evaṃ rājaporisaṃ, ettha “ayuvaṇṇānañcā” do puna vuddhiggahaṇena uttarapadassa vuddhi.	774	
PA_anya-e08_13n:774_1	Magadhehi āgato, tatra jāto, tesaṃ issaro, te assa nivāsoti vā māgadho, kattikādīhi	774	
PA_anya-e08_13n:774_2	yutto kattiko, māso.	774	
PA_anya-e08_13n:775	Buddho assa devatāti buddho. Byākaraṇaṃ avecca adhīteti veyyākaraṇo. Ettha “māyūnamā”dinā yakārato pubbe e āgamo, yassa dvittaṃ. Sagarehi nibbatto sāgaroiccādi.	77	
PA_anya-e08_13n:776	241. Jātādīnamimiyā ca.	77	
PA_anya-e08_13n:777	Jātādīsu imo iyo ca hoti, casaddena kiyo ca. Pacchā jāto pacchimo, manussajātiyā jāto manussajātiyo. Ante niyutto antimo, antiyo.	77	
PA_anya-e08_13n:778	Evaṃ andhakiyo. Putto assa atthīti puttimo, puttiyo. Evaṃ kappiyo.	77	
PA_anya-e08_13n:779	242. “Tadassaṭṭhānamīyo ce”ti īyo, cakārena hitādyatthepi, bandhanassa ṭhānaṃ bandhanīyaṃ, caṅkamanassa hitaṃ caṅkamanīyaṃ.	77	
PA_anya-e08_13n:780	243. “Ālu tabbahule”ti ālu. Abhijjhābahulo abhijjhālu.	78	
PA_anya-e08_13n:781	Visesataddhita	78	
PA_anya-e08_13n:782	244. Visese taratamissikiyiṭṭhā.	78	
PA_anya-e08_13n:783	Atisayatthe tarādayo honti.	78	
PA_anya-e08_13n:784	Ayametesaṃ atisayena pāpoti pāpataro, pāpatamo, pāpissiko, pāpiyo, pāpiṭṭho vā.	78	
PA_anya-e08_13n:785	“Vuddhassa jo iyiṭṭhesū”ti vuddhassa jādese – “saralopā”do pakatiggahaṇena pakatyabhāvā issa e. Jeyyo, jeṭṭho.	78	
PA_anya-e08_13n:786	Evaṃ “pasatthassa so ce”ti sādese seyyo, seṭṭho.	78	
PA_anya-e08_13n:787	Assatthitaddhita	78	
PA_anya-e08_13n:788	245. “Tadassatthīti vī ce”ti vī. Medhā assa atthīti medhāvī.	78	
PA_anya-e08_13n:789	246. Evaṃ “tapādito sī”ti sī, dvittaṃ, tapassī.	78	
PA_anya-e08_13n:790	247. “Daṇḍādito ika ī”ti iko, ī ca. Daṇḍiko, daṇḍī.	79	
PA_anya-e08_13n:791	248. “Guṇādito vantū”ti vantu. Guṇavā, paññavā. Yadādinā rasso.	79	
PA_anya-e08_13n:792	249. “Satyādīhi mantū”ti mantu. Satimā, bhānumā.	79	
PA_anya-e08_13n:793	250. “Āyussukārāsmantumhī”ti ussa asa. Āyasmā.	79	
PA_anya-e08_13n:794	251. “Saddhādito ṇa” iti ṇo. Saddho.	79	
PA_anya-e08_13n:795	252. “Tappakativacane mayo”ti mayo. Suvaṇṇena pakataṃ sovaṇṇamayaṃ, suvaṇṇamayaṃ vā. Pakkhe - yadādinā vuddhi.	79	
PA_anya-e08_13n:796	Etesamo lope.	79	
PA_anya-e08_13n:797	Vibhattilope manādīnamantassa o hoti. Manomayaṃ.	79	
PA_anya-e08_13n:798	Saṅkhyātaddhita	79	
PA_anya-e08_13n:799	253. Saṅkhyāpūraṇe tyadhikāro.	79	
PA_anya-e08_13n:800	“Dvitīhi tiyo”ti tiyo, “tiye dutāpi ce”ti dvitīnaṃ dutā. Dvinnaṃ pūraṇo dutiyo, evaṃ tatiyo.	80	
PA_anya-e08_13n:801	254. “Catucchehi thaṭhā”ti thaṭhā. Catuttho, chaṭṭho.	80	
PA_anya-e08_13n:802	255. Tesamaḍḍhūpapadena aḍḍhuḍḍha divaḍḍha diyaḍḍhāḍḍhatiyā.	80	
PA_anya-e08_13n:803	Catuttha dutiya tatiyānaṃ aḍḍhūpapadena saha aḍḍhuḍḍha divaḍḍha diyaḍḍhāḍḍhatiyā honti.	80	
PA_anya-e08_13n:804	Aḍḍhena catuttho aḍḍhuḍḍho, aḍḍhena dutiyo divaḍḍho, diyaḍḍho vā, aḍḍhena tatiyo aḍḍhatiyo.	80	
PA_anya-e08_13n:805	256. “Saṅkhyāpūraṇe mo”ti mo, pañcamo. Itthiyaṃ pañcannaṃ pūraṇī pañcamī.	80	
PA_anya-e08_13n:806	Eko ca dasa cāti dvande kate –	80	
PA_anya-e08_13n:807	Dvekaṭṭhānamākāro vā.	80	
PA_anya-e08_13n:808	Saṅkhyāne uttarapade dviekaaṭṭhaiccetesa mantassa ā vā hoti. Ekādasa pañcīva. Evaṃ dvādasa.	80	
PA_anya-e08_13n:809	Yadādinā tissa teādese “ekādito dassa ra saṅkhyāne”ti dasasadde dassa ro. Terasa.	80	
PA_anya-e08_13n:810	257. “Catūpapadassa lopo tuttarapadādicassa cucopi navā”ti catusadde tussa lopo cassa cu ca. Cuddasa.	81	
PA_anya-e08_13n:811	“Dase so niccañce”ti chassa soādese – “ḷa darānaṃ”ti dasasadde dassa ḷo. Soḷasa, aṭṭhārasa.	81	
PA_anya-e08_13n:812	258. “Vīsati dasesu bā dvissa tū”ti dvissa bā. Bāvīsati, ekādasannaṃ pūraṇo ekādasamo.	81	
PA_anya-e08_13n:813	259. “Ekādito dasassī”ti itthiyaṃ ī. Ekādasī iccādi.	81	
PA_anya-e08_13n:814	“Dvādito konekatthe ce”ti ko, dve parimāṇāni asseti dvikaṃ. Evaṃ tikādi.	81	
PA_anya-e08_13n:815	260. “Samūhatthe kaṇṇā”ti kaṇa ca, ṇo ca. Manussānaṃ samūho mānussako, mānusso vā.	81	
PA_anya-e08_13n:816	Ṇe kate – “jhalānamiyuvā sare vā” tīha vākārena issa ayādese – dvayaṃ, tayaṃ. Evaṃ “gāmajanabandhusahāyādīhi tā”ti tā. Gāmatā, nāgaratā.	81	
PA_anya-e08_13n:817	Bhāvataddhita	81	
PA_anya-e08_13n:818	261. Ṇyattatā bhāve tu.	81	
PA_anya-e08_13n:819	Bhāvatthe ṇyattatā honti. Tusaddena ttano ca. Sakatthādīsupi ṇyo, sakatthe tā ca.	81	
PA_anya-e08_13n:821	Hontyasmā saddañāṇāni,	82	
PA_anya-e08_13n:822	Bhāvo sā saddavuttiyā;	82	
PA_anya-e08_13n:823	Nimittabhūtaṃ nāmañca,	82	
PA_anya-e08_13n:824	Jāti dabbaṃ kriyā guṇo.	82	
PA_anya-e08_13n:825_0	263. Yathā – candassa bhāvo candattaṃ. Iha nāmavasā candasaddo candaddabbe vattate,	825	
PA_anya-e08_13n:825_1	nimittassa rūpānugatañca ñāṇaṃ. Evaṃ manussattanti manussajātivasā. Yadādinā īssa	825	
PA_anya-e08_13n:825_2	rasse – daṇḍittanti daṇḍaddabbasambandhā. Pācakattanti pacanakriyāsambandhā. Nīlattanti nīlaguṇavasā.	825	
PA_anya-e08_13n:826	Evaṃ ṇyādīsupi yathāyogaṃ ñeyyaṃ. Ṇyo.	82	
PA_anya-e08_13n:827	Avaṇṇo ye lopañca.	82	
PA_anya-e08_13n:828	Ye pare avaṇṇo lupyate, cakārena ikāropi.	82	
PA_anya-e08_13n:829_0	Yavataṃ talaṇadakārānaṃ byañjanāni calaña jakāratta”nti yakārayuttānaṃ tādīnaṃ cādayo,	829	
PA_anya-e08_13n:829_1	kāraggahaṇena sakapabhamādito parayakārassa pubbena saha kvaci pubbarūpañca, dvittaṃ.	829	
PA_anya-e08_13n:829_2	Paṇḍiccaṃ, kosallaṃ, sāmaññaṃ, sohajjaṃ, porissaṃ, nepakkaṃ, sāruppaṃ, osabbhaṃ, opammaṃ.	829	
PA_anya-e08_13n:830	Āttañca.	83	
PA_anya-e08_13n:831	Iuiccetesaṃ ā hoti, rikārāgamo ca ṭhāne.	83	
PA_anya-e08_13n:832	Saralopādinā ilopo. Isino bhāvo.	83	
PA_anya-e08_13n:833	Ārissaṃ. Evaṃ mudutā, arahatā, ntassa yadādinā lopo.	83	
PA_anya-e08_13n:834	Puthujjanattanaṃ, akiñcanameva ākiñcaññaṃ, kuṇḍaniyā apaccaṃ koṇḍañño, ettha vuddhādo vākārena saṃyogantassāpi vuddhi.	83	
PA_anya-e08_13n:835	Padāya hitaṃ pajjaṃ, dhanāyaṃ saṃvattanikaṃ dhaññaṃ, satito sambhūtaṃ saccaṃ, ilopo, tīsu na vuddhi. Devo eva devatā.	83	
PA_anya-e08_13n:836	264. “Ṇa visamādīhī”ti bhāve ṇo. Vesamaṃ. Ujuno bhāvo ajjavaṃ. Ettha ussa ātte parūkārassa yadādinā avo.	83	
PA_anya-e08_13n:837	265. “Ramaṇīyādito kaṇti kaṇa. Mānaññakaṃ.	83	
PA_anya-e08_13n:838	Abyayataddhita	83	
PA_anya-e08_13n:839	266. “Vibhāge dhā ce”ti dhā, cakārena soppaccayo ca. Ekena vibhāgena ekadhā, nipātattā silopo. Padavibhāgena padaso.	83	
PA_anya-e08_13n:840	267. “Sabbanāmehi pakāravacane tu thā”ti thā. Tukārena thattā ca. Sabbo pakāro, sabbena pakārena vā sabbathā. Evaṃ aññathattā.	84	
PA_anya-e08_13n:841	268. “Kimimehi tha”nti thaṃ, kādese-kathaṃ. Iādese-itthaṃ, thanti yogavibhāgena thaṃ-bahutthaṃ.	84	
PA_anya-e08_13n:842_0	269. Amalinaṃ malinaṃ karotītyādyatthe-abhūtatabbhāve gamyamāne karabhūyoge sati	842	
PA_anya-e08_13n:842_1	nāmato yadādinā īppaccayo, malinīkaroti setaṃ. Abhasmano bhasmano karaṇanti bhasmīkaraṇaṃ	842	
PA_anya-e08_13n:842_2	kaṭṭhassa. Amalino malino bhavatīti malinībhavati seto. Īppaccayantopi nipāto. Abhūtatabbhāveti	842	
PA_anya-e08_13n:842_3	kiṃ, ghaṭaṃ karoti, ghaṭo bhavati.	842	
PA_anya-e08_13n:843	Karabhūyogeti kiṃ, amalino malino jāyate.	84	
PA_anya-e08_13n:844	Avatthāvatovatthayā, bhūtassaññāya vatthuno.	84	
PA_anya-e08_13n:845	Tāyāvatthāya bhavanaṃ, abhūtatabbhavaṃ viduṃ.	84	
PA_anya-e08_13n:846	Taddhito.	84	
