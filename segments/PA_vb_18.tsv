segmentnr	original	folio	analyzed
PA_vb_18:0.1	Vibhaṅga	0	
PA_vb_18:0.2	Dhammahadayavibhaṅga	0	
PA_vb_18:1.0	1. Sabbasaṅgāhikavāra	1	
PA_vb_18:1.1	Kati khandhā, kati āyatanāni, kati dhātuyo, kati saccāni, kati indriyāni, kati hetū, kati āhārā, kati phassā, kati vedanā, kati saññā, kati cetanā, kati cittāni?	1	
PA_vb_18:2.1_0	Pañcakkhandhā, dvādasāyatanāni, aṭṭhārasa dhātuyo, cattāri saccāni, bāvīsatindriyāni,	2	
PA_vb_18:2.1_1	nava hetū, cattāro āhārā, satta phassā, satta vedanā, satta saññā, satta cetanā, satta cittāni.	2	
PA_vb_18:3.1	Tattha katame pañcakkhandhā?	3	
PA_vb_18:3.2	Rūpakkhandho, vedanākkhandho, saññākkhandho, saṅkhārakkhandho, viññāṇakkhandho—	3	
PA_vb_18:3.3	ime vuccanti “pañcakkhandhā”.	3	
PA_vb_18:4.1	Tattha katamāni dvādasāyatanāni?	4	
PA_vb_18:4.2	Cakkhāyatanaṁ, rūpāyatanaṁ, sotāyatanaṁ, saddāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ—	4	
PA_vb_18:4.3	imāni vuccanti “dvādasāyatanāni”.	4	
PA_vb_18:5.1	Tattha katamā aṭṭhārasa dhātuyo?	5	
PA_vb_18:5.2_0	Cakkhudhātu, rūpadhātu, cakkhuviññāṇadhātu, sotadhātu, saddadhātu, sotaviññāṇadhātu,	5	
PA_vb_18:5.2_1	ghānadhātu, gandhadhātu, ghānaviññāṇadhātu, jivhādhātu, rasadhātu, jivhāviññāṇadhātu,	5	
PA_vb_18:5.2_2	kāyadhātu, phoṭṭhabbadhātu, kāyaviññāṇadhātu, manodhātu, dhammadhātu, manoviññāṇadhātu—	5	
PA_vb_18:5.3	imā vuccanti “aṭṭhārasa dhātuyo”.	5	
PA_vb_18:6.1	Tattha katamāni cattāri saccāni?	6	
PA_vb_18:6.2	Dukkhasaccaṁ, samudayasaccaṁ, nirodhasaccaṁ, maggasaccaṁ—	6	
PA_vb_18:6.3	imāni vuccanti “cattāri saccāni”.	6	
PA_vb_18:7.1	Tattha katamāni bāvīsatindriyāni?	7	
PA_vb_18:7.2_0	Cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ,	7	
PA_vb_18:7.2_1	itthindriyaṁ, purisindriyaṁ, jīvitindriyaṁ, sukhindriyaṁ, dukkhindriyaṁ, somanassindriyaṁ,	7	
PA_vb_18:7.2_2	domanassindriyaṁ, upekkhindriyaṁ, saddhindriyaṁ, vīriyindriyaṁ, satindriyaṁ, samādhindriyaṁ,	7	
PA_vb_18:7.2_3	paññindriyaṁ, anaññātaññassāmītindriyaṁ, aññindriyaṁ, aññātāvindriyaṁ—	7	
PA_vb_18:7.3	imāni vuccanti “bāvīsatindriyāni”.	7	
PA_vb_18:8.1	Tattha katame nava hetū?	8	
PA_vb_18:8.2	Tayo kusalahetū, tayo akusalahetū, tayo abyākatahetū.	8	
PA_vb_18:9.1	Tattha katame tayo kusalahetū?	9	
PA_vb_18:9.2	Alobho kusalahetu, adoso kusalahetu, amoho kusalahetu—	9	
PA_vb_18:9.3	ime tayo kusalahetū.	9	
PA_vb_18:10.1	Tattha katame tayo akusalahetū?	10	
PA_vb_18:10.2	Lobho akusalahetu, doso akusalahetu, moho akusalahetu—	10	
PA_vb_18:10.3	ime tayo akusalahetū.	10	
PA_vb_18:11.1	Tattha katame tayo abyākatahetū?	11	
PA_vb_18:11.2	Kusalānaṁ vā dhammānaṁ vipākato kiriyābyākatesu vā dhammesu alobho, adoso, amoho—	11	
PA_vb_18:11.3	ime tayo abyākatahetū.	11	
PA_vb_18:11.4	Ime vuccanti “nava hetū”.	11	
PA_vb_18:12.1	Tattha katame cattāro āhārā?	12	
PA_vb_18:12.2	Kabaḷīkārāhāro, phassāhāro, manosañcetanāhāro, viññāṇāhāro—	12	
PA_vb_18:12.3	ime vuccanti “cattāro āhārā”.	12	
PA_vb_18:13.1	Tattha katame satta phassā?	13	
PA_vb_18:13.2	Cakkhusamphasso, sotasamphasso, ghānasamphasso, jivhāsamphasso, kāyasamphasso, manodhātusamphasso, manoviññāṇadhātusamphasso—	13	
PA_vb_18:13.3	ime vuccanti “satta phassā”.	13	
PA_vb_18:14.1	Tattha katamā satta vedanā?	14	
PA_vb_18:14.2_0	Cakkhusamphassajā vedanā, sotasamphassajā vedanā, ghānasamphassajā vedanā, jivhāsamphassajā	14	
PA_vb_18:14.2_1	vedanā, kāyasamphassajā vedanā, manodhātusamphassajā vedanā, manoviññāṇadhātusamphassajā vedanā—	14	
PA_vb_18:14.3	imā vuccanti “satta vedanā”.	14	
PA_vb_18:15.1	Tattha katamā satta saññā?	15	
PA_vb_18:15.2_0	Cakkhusamphassajā saññā, sotasamphassajā saññā, ghānasamphassajā saññā, jivhāsamphassajā	15	
PA_vb_18:15.2_1	saññā, kāyasamphassajā saññā, manodhātusamphassajā saññā, manoviññāṇadhātusamphassajā saññā—	15	
PA_vb_18:15.3	imā vuccanti “satta saññā”.	15	
PA_vb_18:16.1	Tattha katamā satta cetanā?	16	
PA_vb_18:16.2_0	Cakkhusamphassajā cetanā, sotasamphassajā cetanā, ghānasamphassajā cetanā, jivhāsamphassajā	16	
PA_vb_18:16.2_1	cetanā, kāyasamphassajā cetanā, manodhātusamphassajā cetanā, manoviññāṇadhātusamphassajā cetanā—	16	
PA_vb_18:16.3	imā vuccanti “satta cetanā”.	16	
PA_vb_18:17.1	Tattha katamāni satta cittāni?	17	
PA_vb_18:17.2	Cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ, manodhātu, manoviññāṇadhātu—	17	
PA_vb_18:17.3	imāni vuccanti “satta cittāni”.	17	
PA_vb_18:18.0.1	2. Uppattānuppattivāra	18	
PA_vb_18:18.0.2	2.1. Kāmadhātu	18	
PA_vb_18:18.1	Kāmadhātuyā kati khandhā, kati āyatanāni, kati dhātuyo, kati saccāni, kati indriyāni, kati hetū, kati āhārā, kati phassā, kati vedanā, kati saññā, kati cetanā, kati cittāni?	18	
PA_vb_18:19.1_0	Kāmadhātuyā pañcakkhandhā, dvādasāyatanāni, aṭṭhārasa dhātuyo, tīṇi saccāni, bāvīsatindriyāni,	19	
PA_vb_18:19.1_1	nava hetū, cattāro āhārā, satta phassā, satta vedanā, satta saññā, satta cetanā, satta cittāni.	19	
PA_vb_18:20.1	Tattha katame kāmadhātuyā pañcakkhandhā?	20	
PA_vb_18:20.2	Rūpakkhandho, vedanākkhandho, saññākkhandho, saṅkhārakkhandho, viññāṇakkhandho—	20	
PA_vb_18:20.3	ime vuccanti “kāmadhātuyā pañcakkhandhā”.	20	
PA_vb_18:21.1	Tattha katamāni kāmadhātuyā dvādasāyatanāni?	21	
PA_vb_18:21.2	Cakkhāyatanaṁ, rūpāyatanaṁ, sotāyatanaṁ, saddāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ—	21	
PA_vb_18:21.3	imāni vuccanti “kāmadhātuyā dvādasāyatanāni”.	21	
PA_vb_18:22.1	Tattha katamā kāmadhātuyā aṭṭhārasa dhātuyo?	22	
PA_vb_18:22.2_0	Cakkhudhātu, rūpadhātu, cakkhuviññāṇadhātu, sotadhātu, saddadhātu, sotaviññāṇadhātu,	22	
PA_vb_18:22.2_1	ghānadhātu, gandhadhātu, ghānaviññāṇadhātu, jivhādhātu, rasadhātu, jivhāviññāṇadhātu,	22	
PA_vb_18:22.2_2	kāyadhātu, phoṭṭhabbadhātu, kāyaviññāṇadhātu, manodhātu, dhammadhātu, manoviññāṇadhātu—	22	
PA_vb_18:22.3	imā vuccanti “kāmadhātuyā aṭṭhārasa dhātuyo”.	22	
PA_vb_18:23.1	Tattha katamāni kāmadhātuyā tīṇi saccāni?	23	
PA_vb_18:23.2	Dukkhasaccaṁ, samudayasaccaṁ, maggasaccaṁ—	23	
PA_vb_18:23.3	imāni vuccanti “kāmadhātuyā tīṇi saccāni”.	23	
PA_vb_18:24.1	Tattha katamāni kāmadhātuyā bāvīsatindriyāni?	24	
PA_vb_18:24.2	Cakkhundriyaṁ, sotindriyaṁ …pe… aññātāvindriyaṁ—	24	
PA_vb_18:24.3	imāni vuccanti “kāmadhātuyā bāvīsatindriyāni”.	24	
PA_vb_18:25.1	Tattha katame kāmadhātuyā nava hetū?	25	
PA_vb_18:25.2	Tayo kusalahetū, tayo akusalahetū, tayo abyākatahetū …pe…	25	
PA_vb_18:25.3	ime vuccanti “kāmadhātuyā nava hetū”.	25	
PA_vb_18:26.1	Tattha katame kāmadhātuyā cattāro āhārā?	26	
PA_vb_18:26.2	Kabaḷīkārāhāro, phassāhāro, manosañcetanāhāro, viññāṇāhāro—	26	
PA_vb_18:26.3	ime vuccanti “kāmadhātuyā cattāro āhārā”.	26	
PA_vb_18:27.1	Tattha katame kāmadhātuyā satta phassā?	27	
PA_vb_18:27.2	Cakkhusamphasso sotasamphasso, ghānasamphasso, jivhāsamphasso, kāyasamphasso, manodhātusamphasso, manoviññāṇadhātusamphasso—	27	
PA_vb_18:27.3	ime vuccanti “kāmadhātuyā satta phassā”.	27	
PA_vb_18:28.1	Tattha katamā kāmadhātuyā satta vedanā?	28	
PA_vb_18:28.2_0	Cakkhusamphassajā vedanā, sotasamphassajā vedanā, ghānasamphassajā vedanā, jivhāsamphassajā	28	
PA_vb_18:28.2_1	vedanā, kāyasamphassajā vedanā, manodhātusamphassajā vedanā, manoviññāṇadhātusamphassajā vedanā—	28	
PA_vb_18:28.3	imā vuccanti “kāmadhātuyā satta vedanā”.	28	
PA_vb_18:29.1	Tattha katamā kāmadhātuyā satta saññā?	29	
PA_vb_18:29.2_0	Cakkhusamphassajā saññā, sotasamphassajā saññā, ghānasamphassajā saññā, jivhāsamphassajā	29	
PA_vb_18:29.2_1	saññā, kāyasamphassajā saññā, manodhātusamphassajā saññā, manoviññāṇadhātusamphassajā saññā—	29	
PA_vb_18:29.3	imā vuccanti “kāmadhātuyā satta saññā”.	29	
PA_vb_18:30.1	Tattha katamā kāmadhātuyā satta cetanā?	30	
PA_vb_18:30.2_0	Cakkhusamphassajā cetanā, sotasamphassajā cetanā, ghānasamphassajā cetanā, jivhāsamphassajā	30	
PA_vb_18:30.2_1	cetanā, kāyasamphassajā cetanā, manodhātusamphassajā cetanā, manoviññāṇadhātusamphassajā cetanā—	30	
PA_vb_18:30.3	imā vuccanti “kāmadhātuyā satta cetanā”.	30	
PA_vb_18:31.1	Tattha katamāni kāmadhātuyā satta cittāni?	31	
PA_vb_18:31.2	Cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ, manodhātu, manoviññāṇadhātu—	31	
PA_vb_18:31.3	imāni vuccanti “kāmadhātuyā satta cittāni”.	31	
PA_vb_18:32.0	2.2. Rūpadhātu	32	
PA_vb_18:32.1	Rūpadhātuyā kati khandhā, kati āyatanā, kati dhātuyo, kati saccāni, kati indriyāni …pe… kati cittāni?	32	
PA_vb_18:33.1_0	Rūpadhātuyā pañcakkhandhā, cha āyatanāni, nava dhātuyo, tīṇi saccāni, cuddasindriyāni,	33	
PA_vb_18:33.1_1	aṭṭha hetū, tayo āhārā, cattāro phassā, catasso vedanā, catasso saññā, catasso cetanā, cattāri cittāni.	33	
PA_vb_18:34.1	Tattha katame rūpadhātuyā pañcakkhandhā?	34	
PA_vb_18:34.2	Rūpakkhandho, vedanākkhandho, saññākkhandho, saṅkhārakkhandho, viññāṇakkhandho—	34	
PA_vb_18:34.3	ime vuccanti “rūpadhātuyā pañcakkhandhā”.	34	
PA_vb_18:35.1	Tattha katamāni rūpadhātuyā cha āyatanāni?	35	
PA_vb_18:35.2	Cakkhāyatanaṁ, rūpāyatanaṁ, sotāyatanaṁ, saddāyatanaṁ, manāyatanaṁ, dhammāyatanaṁ—	35	
PA_vb_18:35.3	imāni vuccanti “rūpadhātuyā cha āyatanāni”.	35	
PA_vb_18:36.1	Tattha katamā rūpadhātuyā nava dhātuyo?	36	
PA_vb_18:36.2	Cakkhudhātu, rūpadhātu, cakkhuviññāṇadhātu, sotadhātu, saddadhātu, sotaviññāṇadhātu, manodhātu, dhammadhātu, manoviññāṇadhātu—	36	
PA_vb_18:36.3	imā vuccanti “rūpadhātuyā nava dhātuyo”.	36	
PA_vb_18:37.1	Tattha katamāni rūpadhātuyā tīṇi saccāni?	37	
PA_vb_18:37.2	Dukkhasaccaṁ, samudayasaccaṁ, maggasaccaṁ—	37	
PA_vb_18:37.3	imāni vuccanti “rūpadhātuyā tīṇi saccāni”.	37	
PA_vb_18:38.1	Tattha katamāni rūpadhātuyā cuddasindriyāni?	38	
PA_vb_18:38.2_0	Cakkhundriyaṁ, sotindriyaṁ, manindriyaṁ, jīvitindriyaṁ, somanassindriyaṁ, upekkhindriyaṁ,	38	
PA_vb_18:38.2_1	saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, anaññātaññassāmītindriyaṁ,	38	
PA_vb_18:38.2_2	aññindriyaṁ, aññātāvindriyaṁ—	38	
PA_vb_18:38.3	imāni vuccanti “rūpadhātuyā cuddasindriyāni”.	38	
PA_vb_18:39.1	Tattha katame rūpadhātuyā aṭṭha hetū?	39	
PA_vb_18:39.2	Tayo kusalahetū, dve akusalahetū, tayo abyākatahetū.	39	
PA_vb_18:40.1	Tattha katame tayo kusalahetū?	40	
PA_vb_18:40.2	Alobho kusalahetu, adoso kusalahetu, amoho kusalahetu—	40	
PA_vb_18:40.3	ime tayo kusalahetū.	40	
PA_vb_18:41.1	Tattha katame dve akusalahetū?	41	
PA_vb_18:41.2	Lobho akusalahetu, moho akusalahetu—	41	
PA_vb_18:41.3	ime dve akusalahetū.	41	
PA_vb_18:42.1	Tattha katame tayo abyākatahetū?	42	
PA_vb_18:42.2	Kusalānaṁ vā dhammānaṁ vipākato kiriyābyākatesu vā dhammesu alobho, adoso, amoho—	42	
PA_vb_18:42.3	ime tayo abyākatahetū.	42	
PA_vb_18:42.4	Ime vuccanti rūpadhātuyā aṭṭha hetū.	42	
PA_vb_18:43.1	Tattha katame rūpadhātuyā tayo āhārā?	43	
PA_vb_18:43.2	Phassāhāro, manosañcetanāhāro, viññāṇāhāro—	43	
PA_vb_18:43.3	ime vuccanti “rūpadhātuyā tayo āhārā”.	43	
PA_vb_18:44.1	Tattha katame rūpadhātuyā cattāro phassā?	44	
PA_vb_18:44.2	Cakkhusamphasso, sotasamphasso, manodhātusamphasso, manoviññāṇadhātusamphasso—	44	
PA_vb_18:44.3	ime vuccanti “rūpadhātuyā cattāro phassā”.	44	
PA_vb_18:45.1	Tattha katamā rūpadhātuyā catasso vedanā …pe…	45	
PA_vb_18:45.2	catasso saññā …pe…	45	
PA_vb_18:45.3	catasso cetanā …pe…	45	
PA_vb_18:45.4	cattāri cittāni?	45	
PA_vb_18:45.5	Cakkhuviññāṇaṁ, sotaviññāṇaṁ, manodhātu, manoviññāṇadhātu—	45	
PA_vb_18:45.6	imāni vuccanti “rūpadhātuyā cattāri cittāni”. –12	45	
PA_vb_18:46.0	2.3. Arūpadhātu	46	
PA_vb_18:46.1	Arūpadhātuyā kati khandhā …pe… kati cittāni?	46	
PA_vb_18:47.1	Arūpadhātuyā cattāro khandhā, dve āyatanāni, dve dhātuyo, tīṇi saccāni, ekādasindriyāni, aṭṭha hetū, tayo āhārā, eko phasso, ekā vedanā, ekā saññā, ekā cetanā, ekaṁ cittaṁ.	47	
PA_vb_18:48.1	Tattha katame arūpadhātuyā cattāro khandhā?	48	
PA_vb_18:48.2	Vedanākkhandho, saññākkhandho, saṅkhārakkhandho, viññāṇakkhandho—	48	
PA_vb_18:48.3	ime vuccanti “arūpadhātuyā cattāro khandhā”.	48	
PA_vb_18:49.1	Tattha katamāni arūpadhātuyā dve āyatanāni?	49	
PA_vb_18:49.2	Manāyatanaṁ, dhammāyatanaṁ—	49	
PA_vb_18:49.3	imāni vuccanti “arūpadhātuyā dve āyatanāni”.	49	
PA_vb_18:50.1	Tattha katamā arūpadhātuyā dve dhātuyo?	50	
PA_vb_18:50.2	Manoviññāṇadhātu, dhammadhātu—	50	
PA_vb_18:50.3	imā vuccanti “arūpadhātuyā dve dhātuyo”.	50	
PA_vb_18:51.1	Tattha katamāni arūpadhātuyā tīṇi saccāni?	51	
PA_vb_18:51.2	Dukkhasaccaṁ, samudayasaccaṁ, maggasaccaṁ—	51	
PA_vb_18:51.3	imāni vuccanti “arūpadhātuyā tīṇi saccāni”.	51	
PA_vb_18:52.1	Tattha katamāni arūpadhātuyā ekādasindriyāni?	52	
PA_vb_18:52.2	Manindriyaṁ, jīvitindriyaṁ, somanassindriyaṁ, upekkhindriyaṁ, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, aññindriyaṁ, aññātāvindriyaṁ—	52	
PA_vb_18:52.3	imāni vuccanti “arūpadhātuyā ekādasindriyāni”.	52	
PA_vb_18:53.1	Tattha katame arūpadhātuyā aṭṭha hetū?	53	
PA_vb_18:53.2	Tayo kusalahetū, dve akusalahetū, tayo abyākatahetū …pe…	53	
PA_vb_18:53.3	ime vuccanti “arūpadhātuyā aṭṭha hetū”.	53	
PA_vb_18:54.1	Tattha katame arūpadhātuyā tayo āhārā?	54	
PA_vb_18:54.2	Phassāhāro, manosañcetanāhāro, viññāṇāhāro—	54	
PA_vb_18:54.3	ime vuccanti “arūpadhātuyā tayo āhārā”.	54	
PA_vb_18:55.1	Tattha katamo arūpadhātuyā eko phasso?	55	
PA_vb_18:55.2	Manoviññāṇadhātusamphasso—	55	
PA_vb_18:55.3	ayaṁ vuccati “arūpadhātuyā eko phasso”.	55	
PA_vb_18:56.1	Tattha katamā arūpadhātuyā ekā vedanā …pe…	56	
PA_vb_18:56.2	ekā saññā …pe…	56	
PA_vb_18:56.3	ekā cetanā …pe…	56	
PA_vb_18:56.4	ekaṁ cittaṁ?	56	
PA_vb_18:56.5	Manoviññāṇadhātu—	56	
PA_vb_18:56.6	idaṁ vuccati “arūpadhātuyā ekaṁ cittaṁ”. –12	56	
PA_vb_18:57.0	2.4. Apariyāpanna	57	
PA_vb_18:57.1	Apariyāpanne kati khandhā …pe… kati cittāni?	57	
PA_vb_18:58.1	Apariyāpanne cattāro khandhā, dve āyatanāni, dve dhātuyo, dve saccāni, dvādasindriyāni, cha hetū, tayo āhārā, eko phasso, ekā vedanā, ekā saññā, ekā cetanā, ekaṁ cittaṁ.	58	
PA_vb_18:59.1	Tattha katame apariyāpanne cattāro khandhā?	59	
PA_vb_18:59.2	Vedanākkhandho, saññākkhandho, saṅkhārakkhandho, viññāṇakkhandho—	59	
PA_vb_18:59.3	ime vuccanti “apariyāpanne cattāro khandhā”.	59	
PA_vb_18:60.1	Tattha katamāni apariyāpanne dve āyatanāni?	60	
PA_vb_18:60.2	Manāyatanaṁ, dhammāyatanaṁ—	60	
PA_vb_18:60.3	imāni vuccanti “apariyāpanne dve āyatanāni”.	60	
PA_vb_18:61.1	Tattha katamā apariyāpanne dve dhātuyo?	61	
PA_vb_18:61.2	Manoviññāṇadhātu, dhammadhātu—	61	
PA_vb_18:61.3	imā vuccanti “apariyāpanne dve dhātuyo”.	61	
PA_vb_18:62.1	Tattha katamāni apariyāpanne dve saccāni?	62	
PA_vb_18:62.2	Maggasaccaṁ, nirodhasaccaṁ—	62	
PA_vb_18:62.3	imāni vuccanti “apariyāpanne dve saccāni”.	62	
PA_vb_18:63.1	Tattha katamāni apariyāpanne dvādasindriyāni?	63	
PA_vb_18:63.2_0	Manindriyaṁ, jīvitindriyaṁ, somanassindriyaṁ, upekkhindriyaṁ, saddhindriyaṁ, vīriyindriyaṁ,	63	
PA_vb_18:63.2_1	satindriyaṁ, samādhindriyaṁ, paññindriyaṁ, anaññātaññassāmītindriyaṁ, aññindriyaṁ, aññātāvindriyaṁ—	63	
PA_vb_18:63.3	imāni vuccanti “apariyāpanne dvādasindriyāni”.	63	
PA_vb_18:64.1	Tattha katame apariyāpanne cha hetū?	64	
PA_vb_18:64.2	Tayo kusalahetū, tayo abyākatahetū.	64	
PA_vb_18:65.1	Tattha katame tayo kusalahetū?	65	
PA_vb_18:65.2	Alobho kusalahetu, adoso kusalahetu, amoho kusalahetu—	65	
PA_vb_18:65.3	ime tayo kusalahetū.	65	
PA_vb_18:66.1	Tattha katame tayo abyākatahetū?	66	
PA_vb_18:66.2	Kusalānaṁ dhammānaṁ vipākato alobho, adoso, amoho—	66	
PA_vb_18:66.3	ime tayo abyākatahetū.	66	
PA_vb_18:66.4	Ime vuccanti “apariyāpanne cha hetū”.	66	
PA_vb_18:67.1	Tattha katame apariyāpanne tayo āhārā?	67	
PA_vb_18:67.2	Phassāhāro, manosañcetanāhāro, viññāṇāhāro—	67	
PA_vb_18:67.3	ime vuccanti “apariyāpanne tayo āhārā”.	67	
PA_vb_18:68.1	Tattha katamo apariyāpanne eko phasso?	68	
PA_vb_18:68.2	Manoviññāṇadhātusamphasso—	68	
PA_vb_18:68.3	ayaṁ vuccati “apariyāpanne eko phasso”.	68	
PA_vb_18:69.1	Tattha katamā apariyāpanne ekā vedanā …pe…	69	
PA_vb_18:69.2	ekā saññā …pe…	69	
PA_vb_18:69.3	ekā cetanā …pe…	69	
PA_vb_18:69.4	ekaṁ cittaṁ?	69	
PA_vb_18:69.5	Manoviññāṇadhātu—	69	
PA_vb_18:69.6	idaṁ vuccati “apariyāpanne ekaṁ cittaṁ”. –12	69	
PA_vb_18:70.0.1	3. Pariyāpannāpariyāpannavāra	70	
PA_vb_18:70.0.2	3.1. Kāmadhātu	70	
PA_vb_18:70.1	Pañcannaṁ khandhānaṁ kati kāmadhātupariyāpannā, kati na kāmadhātupariyāpannā …pe…	70	
PA_vb_18:70.2	sattannaṁ cittānaṁ kati kāmadhātupariyāpannā, kati na kāmadhātupariyāpannā?	70	
PA_vb_18:71.1	Rūpakkhandho kāmadhātupariyāpanno;	71	
PA_vb_18:71.2	cattāro khandhā siyā kāmadhātupariyāpannā, siyā na kāmadhātupariyāpannā.	71	
PA_vb_18:72.1	Dasāyatanā kāmadhātupariyāpannā;	72	
PA_vb_18:72.2	dve āyatanā siyā kāmadhātupariyāpannā, siyā na kāmadhātupariyāpannā.	72	
PA_vb_18:73.1	Soḷasa dhātuyo kāmadhātupariyāpannā;	73	
PA_vb_18:73.2	dve dhātuyo siyā kāmadhātupariyāpannā, siyā na kāmadhātupariyāpannā.	73	
PA_vb_18:74.1	Samudayasaccaṁ kāmadhātupariyāpannaṁ;	74	
PA_vb_18:74.2	dve saccā na kāmadhātupariyāpannā;	74	
PA_vb_18:74.3	dukkhasaccaṁ siyā kāmadhātupariyāpannaṁ, siyā na kāmadhātupariyāpannaṁ.	74	
PA_vb_18:75.1	Dasindriyā kāmadhātupariyāpannā;	75	
PA_vb_18:75.2	tīṇindriyā na kāmadhātupariyāpannā;	75	
PA_vb_18:75.3	navindriyā siyā kāmadhātupariyāpannā, siyā na kāmadhātupariyāpannā.	75	
PA_vb_18:76.1	Tayo akusalahetū kāmadhātupariyāpannā;	76	
PA_vb_18:76.2	cha hetū siyā kāmadhātupariyāpannā, siyā na kāmadhātupariyāpannā.	76	
PA_vb_18:77.1	Kabaḷīkāro āhāro kāmadhātupariyāpanno;	77	
PA_vb_18:77.2	tayo āhārā siyā kāmadhātupariyāpannā, siyā na kāmadhātupariyāpannā.	77	
PA_vb_18:78.1	Cha phassā kāmadhātupariyāpannā;	78	
PA_vb_18:78.2	manoviññāṇadhātusamphasso siyā kāmadhātu pariyāpanno, siyā na kāmadhātupariyāpanno.	78	
PA_vb_18:79.1	Cha vedanā …pe…	79	
PA_vb_18:79.2	cha saññā …pe…	79	
PA_vb_18:79.3	cha cetanā …pe…	79	
PA_vb_18:79.4	cha cittā kāmadhātupariyāpannā;	79	
PA_vb_18:79.5	manoviññāṇadhātu siyā kāmadhātupariyāpannā, siyā na kāmadhātupariyāpannā.	79	
PA_vb_18:80.0	3.2. Rūpadhātu	80	
PA_vb_18:80.1	Pañcannaṁ khandhānaṁ kati rūpadhātupariyāpannā, kati na rūpadhātupariyāpannā …pe…	80	
PA_vb_18:80.2	sattannaṁ cittānaṁ kati rūpadhātupariyāpannā, kati na rūpadhātupariyāpannā?	80	
PA_vb_18:81.1	Rūpakkhandho na rūpadhātupariyāpanno;	81	
PA_vb_18:81.2	cattāro khandhā siyā rūpadhātupariyāpannā, siyā na rūpadhātupariyāpannā.	81	
PA_vb_18:82.1	Dasāyatanā na rūpadhātupariyāpannā;	82	
PA_vb_18:82.2	dve āyatanā siyā rūpadhātupariyāpannā, siyā na rūpadhātupariyāpannā.	82	
PA_vb_18:83.1	Soḷasa dhātuyo na rūpadhātupariyāpannā;	83	
PA_vb_18:83.2	dve dhātuyo siyā rūpadhātupariyāpannā, siyā na rūpadhātupariyāpannā.	83	
PA_vb_18:84.1	Tīṇi saccāni na rūpadhātupariyāpannā;	84	
PA_vb_18:84.2	dukkhasaccaṁ siyā rūpadhātupariyāpannaṁ, siyā na rūpadhātupariyāpannaṁ.	84	
PA_vb_18:85.1	Terasindriyā na rūpadhātupariyāpannā;	85	
PA_vb_18:85.2	navindriyā siyā rūpadhātupariyāpannā, siyā na rūpadhātupariyāpannā.	85	
PA_vb_18:86.1	Tayo akusalahetū na rūpadhātupariyāpannā;	86	
PA_vb_18:86.2	cha hetū siyā rūpadhātupariyāpannā, siyā na rūpadhātupariyāpannā.	86	
PA_vb_18:87.1	Kabaḷīkāro āhāro na rūpadhātupariyāpanno;	87	
PA_vb_18:87.2	tayo āhārā siyā rūpadhātupariyāpannā, siyā na rūpadhātupariyāpannā.	87	
PA_vb_18:88.1	Cha phassā na rūpadhātupariyāpannā;	88	
PA_vb_18:88.2	manoviññāṇadhātusamphasso siyā rūpadhātupariyāpanno, siyā na rūpadhātupariyāpanno.	88	
PA_vb_18:89.1	Cha vedanā …pe…	89	
PA_vb_18:89.2	cha saññā …pe…	89	
PA_vb_18:89.3	cha cetanā …pe…	89	
PA_vb_18:89.4	cha cittā na rūpadhātupariyāpannā;	89	
PA_vb_18:89.5	manoviññāṇadhātu siyā rūpadhātupariyāpannā, siyā na rūpadhātupariyāpannā.	89	
PA_vb_18:90.0	3.3. Arūpadhātu	90	
PA_vb_18:90.1	Pañcannaṁ khandhānaṁ kati arūpadhātupariyāpannā, kati na arūpadhātupariyāpannā …pe…	90	
PA_vb_18:90.2	sattannaṁ cittānaṁ kati arūpadhātupariyāpannā, kati na arūpadhātupariyāpannā?	90	
PA_vb_18:91.1	Rūpakkhandho na arūpadhātupariyāpanno;	91	
PA_vb_18:91.2	cattāro khandhā siyā arūpadhātupariyāpannā, siyā na arūpadhātupariyāpannā.	91	
PA_vb_18:92.1	Dasāyatanā na arūpadhātupariyāpannā;	92	
PA_vb_18:92.2	dve āyatanā siyā arūpadhātupariyāpannā, siyā na arūpadhātupariyāpannā.	92	
PA_vb_18:93.1	Soḷasa dhātuyo na arūpadhātupariyāpannā;	93	
PA_vb_18:93.2	dve dhātuyo siyā arūpadhātupariyāpannā, siyā na arūpadhātupariyāpannā.	93	
PA_vb_18:94.1	Tīṇi saccāni na arūpadhātupariyāpannāni.	94	
PA_vb_18:95.1	Dukkhasaccaṁ siyā arūpadhātupariyāpannaṁ, siyā na arūpadhātupariyāpannaṁ.	95	
PA_vb_18:96.1	Cuddasindriyā na arūpadhātupariyāpannā;	96	
PA_vb_18:96.2	aṭṭhindriyā siyā arūpadhātupariyāpannā, siyā na arūpadhātupariyāpannā.	96	
PA_vb_18:97.1	Tayo akusalahetū na arūpadhātupariyāpannā;	97	
PA_vb_18:97.2	cha hetū siyā arūpadhātupariyāpannā, siyā na arūpadhātupariyāpannā.	97	
PA_vb_18:98.1	Kabaḷīkāro āhāro na arūpadhātupariyāpanno;	98	
PA_vb_18:98.2	tayo āhārā siyā arūpadhātupariyāpannā, siyā na arūpadhātupariyāpannā.	98	
PA_vb_18:99.1	Cha phassā na arūpadhātupariyāpannā;	99	
PA_vb_18:99.2	manoviññāṇadhātusamphasso siyā arūpadhātupariyāpanno, siyā na arūpadhātupariyāpanno.	99	
PA_vb_18:100.1	Cha vedanā …pe…	100	
PA_vb_18:100.2	cha saññā …pe…	100	
PA_vb_18:100.3	cha cetanā …pe…	100	
PA_vb_18:100.4	cha cittā na arūpadhātupariyāpannā;	100	
PA_vb_18:100.5	manoviññāṇadhātu siyā arūpadhātupariyāpannā, siyā na arūpadhātupariyāpannā.	100	
PA_vb_18:101.0	3.4. Pariyāpannāpariyāpanna	101	
PA_vb_18:101.1	Pañcannaṁ khandhānaṁ kati pariyāpannā, kati apariyāpannā …pe…	101	
PA_vb_18:101.2	sattannaṁ cittānaṁ kati pariyāpannā, kati apariyāpannā?	101	
PA_vb_18:102.1	Rūpakkhandho pariyāpanno;	102	
PA_vb_18:102.2	cattāro khandhā siyā pariyāpannā, siyā apariyāpannā.	102	
PA_vb_18:103.1	Dasāyatanā pariyāpannā;	103	
PA_vb_18:103.2	dve āyatanā siyā pariyāpannā, siyā apariyāpannā.	103	
PA_vb_18:104.1	Soḷasa dhātuyo pariyāpannā;	104	
PA_vb_18:104.2	dve dhātuyo siyā pariyāpannā, siyā apariyāpannā.	104	
PA_vb_18:105.1	Dve saccā pariyāpannā;	105	
PA_vb_18:105.2	dve saccā apariyāpannā.	105	
PA_vb_18:106.1	Dasindriyā pariyāpannā, tīṇindriyā apariyāpannā;	106	
PA_vb_18:106.2	navindriyā siyā pariyāpannā, siyā apariyāpannā.	106	
PA_vb_18:107.1	Tayo akusalahetū pariyāpannā;	107	
PA_vb_18:107.2	cha hetū siyā pariyāpannā, siyā apariyāpannā.	107	
PA_vb_18:108.1	Kabaḷīkāro āhāro pariyāpanno;	108	
PA_vb_18:108.2	tayo āhārā siyā pariyāpannā, siyā apariyāpannā.	108	
PA_vb_18:109.1	Cha phassā pariyāpannā;	109	
PA_vb_18:109.2	manoviññāṇadhātusamphasso siyā pariyāpanno, siyā apariyāpanno.	109	
PA_vb_18:110.1	Cha vedanā …pe…	110	
PA_vb_18:110.2	cha saññā …pe…	110	
PA_vb_18:110.3	cha cetanā …pe…	110	
PA_vb_18:110.4	cha cittā pariyāpannā;	110	
PA_vb_18:110.5	manoviññāṇadhātu siyā pariyāpannā, siyā apariyāpannā.	110	
PA_vb_18:111.0.1	4. Dhammadassanavāra	111	
PA_vb_18:111.0.2	4.1. Kāmadhātu	111	
PA_vb_18:111.1	Kāmadhātuyā upapattikkhaṇe kati khandhā pātubhavanti …pe… kati cittāni pātubhavanti?	111	
PA_vb_18:112.1	Kāmadhātuyā upapattikkhaṇe sabbesaṁ pañcakkhandhā pātubhavanti;	112	
PA_vb_18:112.2	kassaci ekādasāyatanāni pātubhavanti;	112	
PA_vb_18:112.3	kassaci dasāyatanāni pātubhavanti;	112	
PA_vb_18:112.4	kassaci aparāni dasāyatanāni pātubhavanti;	112	
PA_vb_18:112.5	kassaci navāyatanāni pātubhavanti;	112	
PA_vb_18:112.6	kassaci sattāyatanāni pātubhavanti;	112	
PA_vb_18:112.7	kassaci ekādasa dhātuyo pātubhavanti;	112	
PA_vb_18:112.8	kassaci dasa dhātuyo pātubhavanti;	112	
PA_vb_18:112.9	kassaci aparā dasa dhātuyo pātubhavanti;	112	
PA_vb_18:112.10	kassaci nava dhātuyo pātubhavanti;	112	
PA_vb_18:112.11	kassaci satta dhātuyo pātubhavanti;	112	
PA_vb_18:112.12	sabbesaṁ ekaṁ saccaṁ pātubhavati;	112	
PA_vb_18:112.13	kassaci cuddasindriyāni pātubhavanti;	112	
PA_vb_18:112.14	kassaci terasindriyāni pātubhavanti;	112	
PA_vb_18:112.15	kassaci aparāni terasindriyāni pātubhavanti;	112	
PA_vb_18:112.16	kassaci dvādasindriyāni pātubhavanti;	112	
PA_vb_18:112.17	kassaci dasindriyāni pātubhavanti;	112	
PA_vb_18:112.18	kassaci navindriyāni pātubhavanti;	112	
PA_vb_18:112.19	kassaci aparāni navindriyāni pātubhavanti;	112	
PA_vb_18:112.20	kassaci aṭṭhindriyāni pātubhavanti;	112	
PA_vb_18:112.21	kassaci aparāni aṭṭhindriyāni pātubhavanti;	112	
PA_vb_18:112.22	kassaci sattindriyāni pātubhavanti;	112	
PA_vb_18:112.23	kassaci pañcindriyāni pātubhavanti;	112	
PA_vb_18:112.24	kassaci cattārindriyāni pātubhavanti;	112	
PA_vb_18:112.25	kassaci tayo hetū pātubhavanti;	112	
PA_vb_18:112.26	kassaci dve hetū pātubhavanti;	112	
PA_vb_18:112.27	kassaci ahetukā pātubhavanti;	112	
PA_vb_18:112.28	sabbesaṁ cattāro āhārā pātubhavanti;	112	
PA_vb_18:112.29	sabbesaṁ eko phasso pātubhavati;	112	
PA_vb_18:112.30	sabbesaṁ ekā vedanā …pe…	112	
PA_vb_18:112.31	ekā saññā …pe…	112	
PA_vb_18:112.32	ekā cetanā …pe…	112	
PA_vb_18:112.33	ekaṁ cittaṁ pātubhavati.	112	
PA_vb_18:113.1	Kāmadhātuyā upapattikkhaṇe sabbesaṁ katame pañcakkhandhā pātubhavanti?	113	
PA_vb_18:113.2	Rūpakkhandho …pe…	113	
PA_vb_18:113.3	viññāṇakkhandho—	113	
PA_vb_18:113.4	kāmadhātuyā upapattikkhaṇe sabbesaṁ ime pañcakkhandhā pātubhavanti.	113	
PA_vb_18:114.1	Kāmadhātuyā upapattikkhaṇe kassa ekādasāyatanāni pātubhavanti?	114	
PA_vb_18:114.2_0	Kāmāvacarānaṁ devānaṁ, paṭhamakappikānaṁ manussānaṁ, opapātikānaṁ petānaṁ, opapātikānaṁ	114	
PA_vb_18:114.2_1	asurānaṁ, opapātikānaṁ tiracchānagatānaṁ, nerayikānaṁ paripuṇṇāyatanānaṁ upapattikkhaṇe	114	
PA_vb_18:114.2_2	ekādasāyatanāni pātubhavanti—	114	
PA_vb_18:114.3	cakkhāyatanaṁ, rūpāyatanaṁ, sotāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ.	114	
PA_vb_18:114.4	Kāmadhātuyā upapattikkhaṇe etesaṁ imāni ekādasāyatanāni pātubhavanti.	114	
PA_vb_18:115.1	Kāmadhātuyā upapattikkhaṇe kassa dasāyatanāni pātubhavanti?	115	
PA_vb_18:115.2	Opapātikānaṁ petānaṁ, opapātikānaṁ asurānaṁ, opapātikānaṁ tiracchānagatānaṁ nerayikānaṁ, jaccandhānaṁ upapattikkhaṇe dasāyatanāni pātubhavanti—	115	
PA_vb_18:115.3	rūpāyatanaṁ, sotāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ.	115	
PA_vb_18:115.4	Kāmadhātuyā upapattikkhaṇe etesaṁ imāni dasāyatanāni pātubhavanti.	115	
PA_vb_18:116.1	Kāmadhātuyā upapattikkhaṇe kassa aparāni dasāyatanāni pātubhavanti?	116	
PA_vb_18:116.2	Opapātikānaṁ petānaṁ, opapātikānaṁ asurānaṁ, opapātikānaṁ tiracchānagatānaṁ nerayikānaṁ, jaccabadhirānaṁ upapattikkhaṇe dasāyatanāni pātubhavanti—	116	
PA_vb_18:116.3	cakkhāyatanaṁ, rūpāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ.	116	
PA_vb_18:116.4	Kāmadhātuyā upapattikkhaṇe etesaṁ imāni dasāyatanāni pātubhavanti.	116	
PA_vb_18:117.1	Kāmadhātuyā upapattikkhaṇe kassa navāyatanāni pātubhavanti?	117	
PA_vb_18:117.2	Opapātikānaṁ petānaṁ, opapātikānaṁ asurānaṁ, opapātikānaṁ tiracchānagatānaṁ nerayikānaṁ, jaccandhabadhirānaṁ upapattikkhaṇe navāyatanāni pātubhavanti—	117	
PA_vb_18:117.3	rūpāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ.	117	
PA_vb_18:117.4	Kāmadhātuyā upapattikkhaṇe etesaṁ imāni navāyatanāni pātubhavanti.	117	
PA_vb_18:118.1	Kāmadhātuyā upapattikkhaṇe kassa sattāyatanāni pātubhavanti?	118	
PA_vb_18:118.2	Gabbhaseyyakānaṁ sattānaṁ upapattikkhaṇe sattāyatanāni pātubhavanti—	118	
PA_vb_18:118.3	rūpāyatanaṁ, gandhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ.	118	
PA_vb_18:118.4	Kāmadhātuyā upapattikkhaṇe etesaṁ imāni sattāyatanāni pātubhavanti.	118	
PA_vb_18:119.1	Kāmadhātuyā upapattikkhaṇe kassa ekādasa dhātuyo pātubhavanti?	119	
PA_vb_18:119.2_0	Kāmāvacarānaṁ devānaṁ, paṭhamakappikānaṁ manussānaṁ, opapātikānaṁ petānaṁ, opapātikānaṁ	119	
PA_vb_18:119.2_1	asurānaṁ, opapātikānaṁ tiracchānagatānaṁ nerayikānaṁ paripuṇṇāyatanānaṁ upapattikkhaṇe	119	
PA_vb_18:119.2_2	ekādasa dhātuyo pātubhavanti—	119	
PA_vb_18:119.3	cakkhudhātu, rūpadhātu, sotadhātu, ghānadhātu, gandhadhātu, jivhādhātu, rasadhātu, kāyadhātu, phoṭṭhabbadhātu, manoviññāṇadhātu, dhammadhātu.	119	
PA_vb_18:119.4	Kāmadhātuyā upapattikkhaṇe etesaṁ imā ekādasa dhātuyo pātubhavanti.	119	
PA_vb_18:120.1	Kāmadhātuyā upapattikkhaṇe kassa dasa dhātuyo pātubhavanti?	120	
PA_vb_18:120.2	Opapātikānaṁ petānaṁ, opapātikānaṁ asurānaṁ, opapātikānaṁ tiracchānagatānaṁ nerayikānaṁ, jaccandhānaṁ upapattikkhaṇe dasa dhātuyo pātubhavanti—	120	
PA_vb_18:120.3	rūpadhātu, sotadhātu, ghānadhātu, gandhadhātu, jivhādhātu, rasadhātu, kāyadhātu, phoṭṭhabbadhātu, manoviññāṇadhātu, dhammadhātu.	120	
PA_vb_18:120.4	Kāmadhātuyā upapattikkhaṇe etesaṁ imā dasa dhātuyo pātubhavanti.	120	
PA_vb_18:121.1	Kāmadhātuyā upapattikkhaṇe kassa aparā dasa dhātuyo pātubhavanti?	121	
PA_vb_18:121.2	Opapātikānaṁ petānaṁ, opapātikānaṁ asurānaṁ, opapātikānaṁ tiracchānagatānaṁ nerayikānaṁ, jaccabadhirānaṁ upapattikkhaṇe dasa dhātuyo pātubhavanti—	121	
PA_vb_18:121.3	cakkhudhātu, rūpadhātu, ghānadhātu, gandhadhātu, jivhādhātu, rasadhātu, kāyadhātu, phoṭṭhabbadhātu, manoviññāṇadhātu, dhammadhātu.	121	
PA_vb_18:121.4	Kāmadhātuyā upapattikkhaṇe etesaṁ imā dasa dhātuyo pātubhavanti.	121	
PA_vb_18:122.1	Kāmadhātuyā upapattikkhaṇe kassa nava dhātuyo pātubhavanti?	122	
PA_vb_18:122.2	Opapātikānaṁ petānaṁ, opapātikānaṁ asurānaṁ, opapātikānaṁ tiracchānagatānaṁ nerayikānaṁ, jaccandhabadhirānaṁ upapattikkhaṇe nava dhātuyo pātubhavanti—	122	
PA_vb_18:122.3	rūpadhātu, ghānadhātu, gandhadhātu, jivhādhātu, rasadhātu, kāyadhātu, phoṭṭhabbadhātu, manoviññāṇadhātu, dhammadhātu.	122	
PA_vb_18:122.4	Kāmadhātuyā upapattikkhaṇe etesaṁ imā nava dhātuyo pātubhavanti.	122	
PA_vb_18:123.1	Kāmadhātuyā upapattikkhaṇe kassa satta dhātuyo pātubhavanti?	123	
PA_vb_18:123.2	Gabbhaseyyakānaṁ sattānaṁ upapattikkhaṇe satta dhātuyo pātubhavanti—	123	
PA_vb_18:123.3	rūpadhātu, gandhadhātu, rasadhātu, kāyadhātu, phoṭṭhabbadhātu, manoviññāṇadhātu, dhammadhātu.	123	
PA_vb_18:123.4	Kāmadhātuyā upapattikkhaṇe etesaṁ imā satta dhātuyo pātubhavanti.	123	
PA_vb_18:124.1	Kāmadhātuyā upapattikkhaṇe sabbesaṁ katamaṁ ekaṁ saccaṁ pātubhavati?	124	
PA_vb_18:124.2	Dukkhasaccaṁ—	124	
PA_vb_18:124.3	kāmadhātuyā upapattikkhaṇe sabbesaṁ idaṁ ekaṁ saccaṁ pātubhavati.	124	
PA_vb_18:125.1	Kāmadhātuyā upapattikkhaṇe kassa cuddasindriyāni pātubhavanti?	125	
PA_vb_18:125.2	Kāmāvacarānaṁ devānaṁ, sahetukānaṁ ñāṇasampayuttānaṁ upapattikkhaṇe cuddasindriyāni pātubhavanti—	125	
PA_vb_18:125.3_0	cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ,	125	
PA_vb_18:125.3_1	itthindriyaṁ vā purisindriyaṁ vā, jīvitindriyaṁ, somanassindriyaṁ vā upekkhindriyaṁ	125	
PA_vb_18:125.3_2	vā, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ.	125	
PA_vb_18:125.4	Kāmadhātuyā upapattikkhaṇe etesaṁ imāni cuddasindriyāni pātubhavanti.	125	
PA_vb_18:126.1	Kāmadhātuyā upapattikkhaṇe kassa terasindriyāni pātubhavanti?	126	
PA_vb_18:126.2	Kāmāvacarānaṁ devānaṁ sahetukānaṁ ñāṇavippayuttānaṁ upapattikkhaṇe terasindriyāni pātubhavanti—	126	
PA_vb_18:126.3_0	cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ,	126	
PA_vb_18:126.3_1	itthindriyaṁ vā purisindriyaṁ vā, jīvitindriyaṁ, somanassindriyaṁ vā upekkhindriyaṁ	126	
PA_vb_18:126.3_2	vā, saddhindriyaṁ, vīriyindriyaṁ, satindriyaṁ, samādhindriyaṁ.	126	
PA_vb_18:126.4	Kāmadhātuyā upapattikkhaṇe etesaṁ imāni terasindriyāni pātubhavanti.	126	
PA_vb_18:127.1	Kāmadhātuyā upapattikkhaṇe kassa aparāni terasindriyāni pātubhavanti?	127	
PA_vb_18:127.2	Paṭhamakappikānaṁ manussānaṁ sahetukānaṁ ñāṇasampayuttānaṁ upapattikkhaṇe terasindriyāni pātubhavanti—	127	
PA_vb_18:127.3_0	cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ,	127	
PA_vb_18:127.3_1	jīvitindriyaṁ, somanassindriyaṁ vā upekkhindriyaṁ vā, saddhindriyaṁ, vīriyindriyaṁ,	127	
PA_vb_18:127.3_2	satindriyaṁ, samādhindriyaṁ, paññindriyaṁ.	127	
PA_vb_18:127.4	Kāmadhātuyā upapattikkhaṇe etesaṁ imāni terasindriyāni pātubhavanti.	127	
PA_vb_18:128.1	Kāmadhātuyā upapattikkhaṇe kassa dvādasindriyāni pātubhavanti?	128	
PA_vb_18:128.2	Paṭhamakappikānaṁ manussānaṁ sahetukānaṁ ñāṇavippayuttānaṁ upapattikkhaṇe dvādasindriyāni pātubhavanti—	128	
PA_vb_18:128.3_0	cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ,	128	
PA_vb_18:128.3_1	jīvitindriyaṁ, somanassindriyaṁ vā upekkhindriyaṁ vā, saddhindriyaṁ, vīriyindriyaṁ,	128	
PA_vb_18:128.3_2	satindriyaṁ, samādhindriyaṁ.	128	
PA_vb_18:128.4	Kāmadhātuyā upapattikkhaṇe etesaṁ imāni dvādasindriyāni pātubhavanti.	128	
PA_vb_18:129.1	Kāmadhātuyā upapattikkhaṇe kassa dasindriyāni pātubhavanti?	129	
PA_vb_18:129.2	Gabbhaseyyakānaṁ sattānaṁ sahetukānaṁ ñāṇasampayuttānaṁ upapattikkhaṇe dasindriyāni pātubhavanti—	129	
PA_vb_18:129.3_0	kāyindriyaṁ, manindriyaṁ, itthindriyaṁ vā purisindriyaṁ vā, jīvitindriyaṁ, somanassindriyaṁ	129	
PA_vb_18:129.3_1	vā upekkhindriyaṁ vā, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ.	129	
PA_vb_18:129.4	Kāmadhātuyā upapattikkhaṇe etesaṁ imāni dasindriyāni pātubhavanti.	129	
PA_vb_18:130.1	Kāmadhātuyā upapattikkhaṇe kassa navindriyāni pātubhavanti?	130	
PA_vb_18:130.2	Gabbhaseyyakānaṁ sattānaṁ sahetukānaṁ ñāṇavippayuttānaṁ upapattikkhaṇe navindriyāni pātubhavanti—	130	
PA_vb_18:130.3	kāyindriyaṁ, manindriyaṁ, itthindriyaṁ vā purisindriyaṁ vā, jīvitindriyaṁ, somanassindriyaṁ vā upekkhindriyaṁ vā, saddhindriyaṁ, vīriyindriyaṁ, satindriyaṁ, samādhindriyaṁ.	130	
PA_vb_18:130.4	Kāmadhātuyā upapattikkhaṇe etesaṁ imāni navindriyāni pātubhavanti.	130	
PA_vb_18:131.1	Kāmadhātuyā upapattikkhaṇe kassa aparāni navindriyāni pātubhavanti?	131	
PA_vb_18:131.2	Opapātikānaṁ petānaṁ, opapātikānaṁ asurānaṁ, opapātikānaṁ tiracchānagatānaṁ nerayikānaṁ paripuṇṇāyatanānaṁ upapattikkhaṇe navindriyāni pātubhavanti—	131	
PA_vb_18:131.3	cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ, itthindriyaṁ vā purisindriyaṁ vā, jīvitindriyaṁ, upekkhindriyaṁ.	131	
PA_vb_18:131.4	Kāmadhātuyā upapattikkhaṇe etesaṁ imāni navindriyāni pātubhavanti.	131	
PA_vb_18:132.1	Kāmadhātuyā upapattikkhaṇe kassa aṭṭhindriyāni pātubhavanti?	132	
PA_vb_18:132.2	Opapātikānaṁ petānaṁ, opapātikānaṁ asurānaṁ, opapātikānaṁ tiracchānagatānaṁ nerayikānaṁ, jaccandhānaṁ upapattikkhaṇe aṭṭhindriyāni pātubhavanti—	132	
PA_vb_18:132.3	sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ, itthindriyaṁ vā purisindriyaṁ vā, jīvitindriyaṁ, upekkhindriyaṁ.	132	
PA_vb_18:132.4	Kāmadhātuyā upapattikkhaṇe etesaṁ imāni aṭṭhindriyāni pātubhavanti.	132	
PA_vb_18:133.1	Kāmadhātuyā upapattikkhaṇe kassa aparāni aṭṭhindriyāni pātubhavanti?	133	
PA_vb_18:133.2	Opapātikānaṁ petānaṁ, opapātikānaṁ asurānaṁ, opapātikānaṁ tiracchānagatānaṁ nerayikānaṁ, jaccabadhirānaṁ upapattikkhaṇe aṭṭhindriyāni pātubhavanti—	133	
PA_vb_18:133.3	cakkhundriyaṁ, ghānindriyaṁ, jivhindriyaṁ, kāyindriyaṁ manindriyaṁ, itthindriyaṁ vā purisindriyaṁ vā, jīvitindriyaṁ, upekkhindriyaṁ.	133	
PA_vb_18:133.4	Kāmadhātuyā upapattikkhaṇe etesaṁ imāni aṭṭhindriyāni pātubhavanti.	133	
PA_vb_18:134.1	Kāmadhātuyā upapattikkhaṇe kassa sattindriyāni pātubhavanti?	134	
PA_vb_18:134.2	Opapātikānaṁ petānaṁ, opapātikānaṁ asurānaṁ, opapātikānaṁ tiracchānagatānaṁ nerayikānaṁ, jaccandhabadhirānaṁ upapattikkhaṇe sattindriyāni pātubhavanti—	134	
PA_vb_18:134.3	ghānindriyaṁ, jivhindriyaṁ, kāyindriyaṁ, manindriyaṁ, itthindriyaṁ vā purisindriyaṁ vā, jīvitindriyaṁ, upekkhindriyaṁ.	134	
PA_vb_18:134.4	Kāmadhātuyā upapattikkhaṇe etesaṁ imāni sattindriyāni pātubhavanti.	134	
PA_vb_18:135.1	Kāmadhātuyā upapattikkhaṇe kassa pañcindriyāni pātubhavanti?	135	
PA_vb_18:135.2	Gabbhaseyyakānaṁ sattānaṁ ahetukānaṁ, ṭhapetvā napuṁsakānaṁ, upapattikkhaṇe pañcindriyāni pātubhavanti—	135	
PA_vb_18:135.3	kāyindriyaṁ, manindriyaṁ, itthindriyaṁ vā purisindriyaṁ vā, jīvitindriyaṁ, upekkhindriyaṁ.	135	
PA_vb_18:135.4	Kāmadhātuyā upapattikkhaṇe etesaṁ imāni pañcindriyāni pātubhavanti.	135	
PA_vb_18:136.1	Kāmadhātuyā upapattikkhaṇe kassa cattārindriyāni pātubhavanti?	136	
PA_vb_18:136.2	Gabbhaseyyakānaṁ sattānaṁ ahetukānaṁ, napuṁsakānaṁ upapattikkhaṇe cattārindriyāni pātubhavanti—	136	
PA_vb_18:136.3	kāyindriyaṁ, manindriyaṁ, jīvitindriyaṁ, upekkhindriyaṁ.	136	
PA_vb_18:136.4	Kāmadhātuyā upapattikkhaṇe etesaṁ imāni cattārindriyāni pātubhavanti.	136	
PA_vb_18:137.1	Kāmadhātuyā upapattikkhaṇe kassa tayo hetū pātubhavanti?	137	
PA_vb_18:137.2	Kāmāvacarānaṁ devānaṁ, paṭhamakappikānaṁ manussānaṁ, gabbhaseyyakānaṁ sattānaṁ sahetukānaṁ ñāṇasampayuttānaṁ upapattikkhaṇe tayo hetū pātubhavanti—	137	
PA_vb_18:137.3	alobho vipākahetu, adoso vipākahetu, amoho vipākahetu.	137	
PA_vb_18:137.4	Kāmadhātuyā upapattikkhaṇe etesaṁ ime tayo hetū pātubhavanti.	137	
PA_vb_18:138.1	Kāmadhātuyā upapattikkhaṇe kassa dve hetū pātubhavanti?	138	
PA_vb_18:138.2	Kāmāvacarānaṁ devānaṁ, paṭhamakappikānaṁ manussānaṁ, gabbhaseyyakānaṁ sattānaṁ sahetukānaṁ ñāṇavippayuttānaṁ upapattikkhaṇe dve hetū pātubhavanti—	138	
PA_vb_18:138.3	alobho vipākahetu, adoso vipākahetu.	138	
PA_vb_18:138.4	Kāmadhātuyā upapattikkhaṇe etesaṁ ime dve hetū pātubhavanti.	138	
PA_vb_18:138.5	Avasesānaṁ sattānaṁ ahetukā pātubhavanti.	138	
PA_vb_18:139.1	Kāmadhātuyā upapattikkhaṇe sabbesaṁ katame cattāro āhārā pātubhavanti?	139	
PA_vb_18:139.2	Kabaḷīkāro āhāro, phassāhāro, manosañcetanāhāro, viññāṇāhāro—	139	
PA_vb_18:139.3	kāmadhātuyā upapattikkhaṇe sabbesaṁ ime cattāro āhārā pātubhavanti.	139	
PA_vb_18:140.1	Kāmadhātuyā upapattikkhaṇe sabbesaṁ katamo eko phasso pātubhavati?	140	
PA_vb_18:140.2	Manoviññāṇadhātusamphasso—	140	
PA_vb_18:140.3	kāmadhātuyā upapattikkhaṇe sabbesaṁ ayaṁ eko phasso pātubhavati.	140	
PA_vb_18:141.1	Kāmadhātuyā upapattikkhaṇe sabbesaṁ katamā ekā vedanā …pe…	141	
PA_vb_18:141.2	ekā saññā …pe…	141	
PA_vb_18:141.3	ekā cetanā …pe…	141	
PA_vb_18:141.4	ekaṁ cittaṁ pātubhavati?	141	
PA_vb_18:141.5	Manoviññāṇadhātu—	141	
PA_vb_18:141.6	kāmadhātuyā upapattikkhaṇe sabbesaṁ idaṁ ekaṁ cittaṁ pātubhavati. –12	141	
PA_vb_18:142.0	4.2. Rūpadhātu	142	
PA_vb_18:142.1	Rūpadhātuyā upapattikkhaṇe kati khandhā pātubhavanti …pe… kati cittāni pātubhavanti?	142	
PA_vb_18:143.1_0	Rūpadhātuyā upapattikkhaṇe, ṭhapetvā asaññasattānaṁ devānaṁ, pañcakkhandhā pātubhavanti,	143	
PA_vb_18:143.1_1	pañcāyatanāni pātubhavanti, pañca dhātuyo pātubhavanti, ekaṁ saccaṁ pātubhavati,	143	
PA_vb_18:143.1_2	dasindriyāni pātubhavanti, tayo hetū pātubhavanti, tayo āhārā pātubhavanti, eko phasso	143	
PA_vb_18:143.1_3	pātubhavati, ekā vedanā …pe…	143	
PA_vb_18:143.2	ekā saññā …pe…	143	
PA_vb_18:143.3	ekā cetanā …pe…	143	
PA_vb_18:143.4	ekaṁ cittaṁ pātubhavati.	143	
PA_vb_18:144.1	Rūpadhātuyā upapattikkhaṇe katame pañcakkhandhā pātubhavanti?	144	
PA_vb_18:144.2	Rūpakkhandho, vedanākkhandho, saññākkhandho, saṅkhārakkhandho, viññāṇakkhandho—	144	
PA_vb_18:144.3	rūpadhātuyā upapattikkhaṇe ime pañcakkhandhā pātubhavanti.	144	
PA_vb_18:145.1	Rūpadhātuyā upapattikkhaṇe katamāni pañcāyatanāni pātubhavanti?	145	
PA_vb_18:145.2	Cakkhāyatanaṁ, rūpāyatanaṁ, sotāyatanaṁ, manāyatanaṁ, dhammāyatanaṁ—	145	
PA_vb_18:145.3	rūpadhātuyā upapattikkhaṇe imāni pañcāyatanāni pātubhavanti.	145	
PA_vb_18:146.1	Rūpadhātuyā upapattikkhaṇe katamā pañca dhātuyo pātubhavanti?	146	
PA_vb_18:146.2	Cakkhudhātu, rūpadhātu, sotadhātu, manoviññāṇadhātu, dhammadhātu—	146	
PA_vb_18:146.3	rūpadhātuyā upapattikkhaṇe imā pañca dhātuyo pātubhavanti.	146	
PA_vb_18:147.1	Rūpadhātuyā upapattikkhaṇe katamaṁ ekaṁ saccaṁ pātubhavati?	147	
PA_vb_18:147.2	Dukkhasaccaṁ—	147	
PA_vb_18:147.3	rūpadhātuyā upapattikkhaṇe idaṁ ekaṁ saccaṁ pātubhavati.	147	
PA_vb_18:148.1	Rūpadhātuyā upapattikkhaṇe katamāni dasindriyāni pātubhavanti?	148	
PA_vb_18:148.2	Cakkhundriyaṁ, sotindriyaṁ, manindriyaṁ, jīvitindriyaṁ, somanassindriyaṁ vā upekkhindriyaṁ vā, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ—	148	
PA_vb_18:148.3	rūpadhātuyā upapattikkhaṇe imāni dasindriyāni pātubhavanti.	148	
PA_vb_18:149.1	Rūpadhātuyā upapattikkhaṇe katame tayo hetū pātubhavanti?	149	
PA_vb_18:149.2	Alobho vipākahetu, adoso vipākahetu, amoho vipākahetu—	149	
PA_vb_18:149.3	rūpadhātuyā upapattikkhaṇe ime tayo hetū pātubhavanti.	149	
PA_vb_18:150.1	Rūpadhātuyā upapattikkhaṇe katame tayo āhārā pātubhavanti?	150	
PA_vb_18:150.2	Phassāhāro, manosañcetanāhāro, viññāṇāhāro—	150	
PA_vb_18:150.3	rūpadhātuyā upapattikkhaṇe ime tayo āhārā pātubhavanti.	150	
PA_vb_18:151.1	Rūpadhātuyā upapattikkhaṇe katamo eko phasso pātubhavati?	151	
PA_vb_18:151.2	Manoviññāṇadhātusamphasso—	151	
PA_vb_18:151.3	rūpadhātuyā upapattikkhaṇe ayaṁ eko phasso pātubhavati.	151	
PA_vb_18:152.1	Rūpadhātuyā upapattikkhaṇe katamā ekā vedanā …pe…	152	
PA_vb_18:152.2	ekā saññā …pe…	152	
PA_vb_18:152.3	ekā cetanā …pe…	152	
PA_vb_18:152.4	ekaṁ cittaṁ pātubhavati?	152	
PA_vb_18:152.5	Manoviññāṇadhātu—	152	
PA_vb_18:152.6	rūpadhātuyā upapattikkhaṇe idaṁ ekaṁ cittaṁ pātubhavati. –12	152	
PA_vb_18:153.0	4.3. Asaññasatta	153	
PA_vb_18:153.1	Asaññasattānaṁ devānaṁ upapattikkhaṇe kati khandhā pātubhavanti …pe… kati cittāni pātubhavanti?	153	
PA_vb_18:154.1	Asaññasattānaṁ devānaṁ upapattikkhaṇe eko khandho pātubhavati—	154	
PA_vb_18:154.2	rūpakkhandho;	154	
PA_vb_18:154.3	dve āyatanāni pātubhavanti—	154	
PA_vb_18:154.4	rūpāyatanaṁ, dhammāyatanaṁ;	154	
PA_vb_18:154.5	dve dhātuyo pātubhavanti—	154	
PA_vb_18:154.6	rūpadhātu, dhammadhātu;	154	
PA_vb_18:154.7	ekaṁ saccaṁ pātubhavati—	154	
PA_vb_18:154.8	dukkhasaccaṁ;	154	
PA_vb_18:154.9	ekindriyaṁ pātubhavati—	154	
PA_vb_18:154.10	rūpajīvitindriyaṁ.	154	
PA_vb_18:154.11	Asaññasattā devā ahetukā anāhārā aphassakā avedanakā asaññakā acetanakā acittakā pātubhavanti.	154	
PA_vb_18:155.0	4.4. Arūpadhātu	155	
PA_vb_18:155.1	Arūpadhātuyā upapattikkhaṇe kati khandhā pātubhavanti …pe… kati cittāni pātubhavanti?	155	
PA_vb_18:156.1_0	Arūpadhātuyā upapattikkhaṇe cattāro khandhā pātubhavanti, dve āyatanāni pātubhavanti,	156	
PA_vb_18:156.1_1	dve dhātuyo pātubhavanti, ekaṁ saccaṁ pātubhavati, aṭṭhindriyāni pātubhavanti, tayo	156	
PA_vb_18:156.1_2	hetū pātubhavanti, tayo āhārā pātubhavanti, eko phasso pātubhavati, ekā vedanā …pe…	156	
PA_vb_18:156.2	ekā saññā …pe…	156	
PA_vb_18:156.3	ekā cetanā …pe…	156	
PA_vb_18:156.4	ekaṁ cittaṁ pātubhavati.	156	
PA_vb_18:157.1	Arūpadhātuyā upapattikkhaṇe katame cattāro khandhā pātubhavanti?	157	
PA_vb_18:157.2	Vedanākkhandho, saññākkhandho, saṅkhārakkhandho, viññāṇakkhandho—	157	
PA_vb_18:157.3	arūpadhātuyā upapattikkhaṇe ime cattāro khandhā pātubhavanti.	157	
PA_vb_18:158.1	Arūpadhātuyā upapattikkhaṇe katamāni dve āyatanāni pātubhavanti?	158	
PA_vb_18:158.2	Manāyatanaṁ, dhammāyatanaṁ—	158	
PA_vb_18:158.3	arūpadhātuyā upapattikkhaṇe imāni dve āyatanāni pātubhavanti.	158	
PA_vb_18:159.1	Arūpadhātuyā upapattikkhaṇe katamā dve dhātuyo pātubhavanti?	159	
PA_vb_18:159.2	Manoviññāṇadhātu, dhammadhātu—	159	
PA_vb_18:159.3	arūpadhātuyā upapattikkhaṇe imā dve dhātuyo pātubhavanti.	159	
PA_vb_18:160.1	Arūpadhātuyā upapattikkhaṇe katamaṁ ekaṁ saccaṁ pātubhavati?	160	
PA_vb_18:160.2	Dukkhasaccaṁ—	160	
PA_vb_18:160.3	arūpadhātuyā upapattikkhaṇe idaṁ ekaṁ saccaṁ pātubhavati.	160	
PA_vb_18:161.1	Arūpadhātuyā upapattikkhaṇe katamāni aṭṭhindriyāni pātubhavanti?	161	
PA_vb_18:161.2	Manindriyaṁ, jīvitindriyaṁ, upekkhindriyaṁ, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ—	161	
PA_vb_18:161.3	arūpadhātuyā upapattikkhaṇe imāni aṭṭhindriyāni pātubhavanti.	161	
PA_vb_18:162.1	Arūpadhātuyā upapattikkhaṇe katame tayo hetū pātubhavanti?	162	
PA_vb_18:162.2	Alobho vipākahetu, adoso vipākahetu, amoho vipākahetu—	162	
PA_vb_18:162.3	arūpadhātuyā upapattikkhaṇe ime tayo hetū pātubhavanti.	162	
PA_vb_18:163.1	Arūpadhātuyā upapattikkhaṇe katame tayo āhārā pātubhavanti?	163	
PA_vb_18:163.2	Phassāhāro, manosañcetanāhāro, viññāṇāhāro—	163	
PA_vb_18:163.3	arūpadhātuyā upapattikkhaṇe ime tayo āhārā pātubhavanti.	163	
PA_vb_18:164.1	Arūpadhātuyā upapattikkhaṇe katamo eko phasso pātubhavati?	164	
PA_vb_18:164.2	Manoviññāṇadhātusamphasso—	164	
PA_vb_18:164.3	arūpadhātuyā upapattikkhaṇe ayaṁ eko phasso pātubhavati.	164	
PA_vb_18:165.1	Arūpadhātuyā upapattikkhaṇe katamā ekā vedanā …pe…	165	
PA_vb_18:165.2	ekā saññā …pe…	165	
PA_vb_18:165.3	ekā cetanā …pe…	165	
PA_vb_18:165.4	ekaṁ cittaṁ pātubhavati?	165	
PA_vb_18:165.5	Manoviññāṇadhātu—	165	
PA_vb_18:165.6	arūpadhātuyā upapattikkhaṇe idaṁ ekaṁ cittaṁ pātubhavati. –12	165	
PA_vb_18:166.0	5. Bhūmantaradassanavāra	166	
PA_vb_18:166.1	Kāmāvacarā dhammā, na kāmāvacarā dhammā, rūpāvacarā dhammā, na rūpāvacarā dhammā, arūpāvacarā dhammā, na arūpāvacarā dhammā, pariyāpannā dhammā, apariyāpannā dhammā.	166	
PA_vb_18:167.1	Katame dhammā kāmāvacarā?	167	
PA_vb_18:167.2	Heṭṭhato avīcinirayaṁ pariyantaṁ karitvā, uparito paranimmitavasavattī deve antokaritvā, yaṁ etasmiṁ antare etthāvacarā ettha pariyāpannā khandhadhātuāyatanā;	167	
PA_vb_18:167.3	rūpaṁ, vedanā, saññā, saṅkhārā, viññāṇaṁ—	167	
PA_vb_18:167.4	ime dhammā kāmāvacarā.	167	
PA_vb_18:168.1	Katame dhammā na kāmāvacarā?	168	
PA_vb_18:168.2	Rūpāvacarā, arūpāvacarā, apariyāpannā—	168	
PA_vb_18:168.3	ime dhammā na kāmāvacarā.	168	
PA_vb_18:169.1	Katame dhammā rūpāvacarā?	169	
PA_vb_18:169.2_0	Heṭṭhato brahmalokaṁ pariyantaṁ karitvā, uparito akaniṭṭhe deve antokaritvā, yaṁ	169	
PA_vb_18:169.2_1	etasmiṁ antare etthāvacarā ettha pariyāpannā samāpannassa vā upapannassa vā diṭṭhadhammasukhavihārissa	169	
PA_vb_18:169.2_2	vā cittacetasikā dhammā—	169	
PA_vb_18:169.3	ime dhammā rūpāvacarā.	169	
PA_vb_18:170.1	Katame dhammā na rūpāvacarā?	170	
PA_vb_18:170.2	Kāmāvacarā, arūpāvacarā, apariyāpannā—	170	
PA_vb_18:170.3	ime dhammā na rūpāvacarā.	170	
PA_vb_18:171.1	Katame dhammā arūpāvacarā?	171	
PA_vb_18:171.2_0	Heṭṭhato ākāsānañcāyatanūpage deve pariyantaṁ karitvā, uparito nevasaññānāsaññāyatanūpage	171	
PA_vb_18:171.2_1	deve antokaritvā, yaṁ etasmiṁ antare etthāvacarā ettha pariyāpannā samāpannassa vā	171	
PA_vb_18:171.2_2	upapannassa vā diṭṭhadhammasukhavihārissa vā cittacetasikā dhammā—	171	
PA_vb_18:171.3	ime dhammā arūpāvacarā.	171	
PA_vb_18:172.1	Katame dhammā na arūpāvacarā?	172	
PA_vb_18:172.2	Kāmāvacarā, rūpāvacarā, apariyāpannā—	172	
PA_vb_18:172.3	ime dhammā na arūpāvacarā.	172	
PA_vb_18:173.1	Katame dhammā pariyāpannā?	173	
PA_vb_18:173.2	Sāsavā kusalākusalābyākatā dhammā kāmāvacarā, rūpāvacarā, arūpāvacarā, rūpakkhandho, vedanākkhandho, saññākkhandho, saṅkhārakkhandho, viññāṇakkhandho—	173	
PA_vb_18:173.3	ime dhammā pariyāpannā.	173	
PA_vb_18:174.1	Katame dhammā apariyāpannā?	174	
PA_vb_18:174.2	Maggā ca, maggaphalāni ca, asaṅkhatā ca dhātu—	174	
PA_vb_18:174.3	ime dhammā apariyāpannā.	174	
PA_vb_18:175.0.1	6. Uppādakakammaāyuppamāṇavāra	175	
PA_vb_18:175.0.2	6.1. Uppādakakamma	175	
PA_vb_18:175.1	Devāti.	175	
PA_vb_18:175.2	Tayo devā—	175	
PA_vb_18:175.3	sammutidevā, upapattidevā, visuddhidevā.	175	
PA_vb_18:176.1	Sammutidevā nāma—	176	
PA_vb_18:176.2	rājāno, deviyo, kumārā.	176	
PA_vb_18:177.1	Upapattidevā nāma—	177	
PA_vb_18:177.2	cātumahārājike deve upādāya tadupari devā.	177	
PA_vb_18:178.1	Visuddhidevā nāma—	178	
PA_vb_18:178.2	arahanto vuccanti.	178	
PA_vb_18:179.1	Dānaṁ datvā, sīlaṁ samādiyitvā, uposathakammaṁ katvā kattha upapajjanti?	179	
PA_vb_18:179.2_0	Dānaṁ datvā, sīlaṁ samādiyitvā, uposathakammaṁ katvā appekacce khattiyamahāsālānaṁ	179	
PA_vb_18:179.2_1	sahabyataṁ upapajjanti, appekacce brāhmaṇamahāsālānaṁ sahabyataṁ upapajjanti, appekacce	179	
PA_vb_18:179.2_2	gahapatimahāsālānaṁ sahabyataṁ upapajjanti, appekacce cātumahārājikānaṁ devānaṁ sahabyataṁ	179	
PA_vb_18:179.2_3	upapajjanti, appekacce tāvatiṁsānaṁ devānaṁ sahabyataṁ upapajjanti, appekacce yāmānaṁ	179	
PA_vb_18:179.2_4	devānaṁ sahabyataṁ upapajjanti, appekacce tusitānaṁ devānaṁ sahabyataṁ upapajjanti,	179	
PA_vb_18:179.2_5	appekacce nimmānaratīnaṁ devānaṁ sahabyataṁ upapajjanti, appekacce paranimmitavasavattīnaṁ	179	
PA_vb_18:179.2_6	devānaṁ sahabyataṁ upapajjanti.	179	
PA_vb_18:180.0	6.2. Āyuppamāṇa	180	
PA_vb_18:180.1	Manussānaṁ kittakaṁ āyuppamāṇaṁ?	180	
PA_vb_18:180.2	Vassasataṁ, appaṁ vā bhiyyo.	180	
PA_vb_18:181.1	Cātumahārājikānaṁ devānaṁ kittakaṁ āyuppamāṇaṁ?	181	
PA_vb_18:181.2	Yāni mānusakāni paññāsa vassāni, cātumahārājikānaṁ devānaṁ eso eko rattindivo.	181	
PA_vb_18:181.3	Tāya rattiyā tiṁsa rattiyo māso.	181	
PA_vb_18:181.4	Tena māsena dvādasamāsiyo saṁvaccharo.	181	
PA_vb_18:181.5	Tena saṁvaccharena dibbāni pañca vassasatāni cātumahārājikānaṁ devānaṁ āyuppamāṇaṁ.	181	
PA_vb_18:181.6	Manussānaṁ gaṇanāya kittakaṁ hoti?	181	
PA_vb_18:181.7	Navuti vassasatasahassāni.	181	
PA_vb_18:182.1	Tāvatiṁsānaṁ devānaṁ kittakaṁ āyuppamāṇaṁ?	182	
PA_vb_18:182.2	Yaṁ mānusakaṁ vassasataṁ, tāvatiṁsānaṁ devānaṁ eso eko rattindivo.	182	
PA_vb_18:182.3	Tāya rattiyā tiṁsa rattiyo māso.	182	
PA_vb_18:182.4	Tena māsena dvādasamāsiyo saṁvaccharo.	182	
PA_vb_18:182.5	Tena saṁvaccharena dibbaṁ vassasahassaṁ tāvatiṁsānaṁ devānaṁ āyuppamāṇaṁ.	182	
PA_vb_18:182.6	Manussānaṁ gaṇanāya kittakaṁ hoti?	182	
PA_vb_18:182.7	Tisso ca vassakoṭiyo saṭṭhi ca vassasatasahassāni.	182	
PA_vb_18:183.1	Yāmānaṁ devānaṁ kittakaṁ āyuppamāṇaṁ?	183	
PA_vb_18:183.2	Yāni mānusakāni dve vassasatāni, yāmānaṁ devānaṁ eso eko rattindivo.	183	
PA_vb_18:183.3	Tāya rattiyā tiṁsarattiyo māso.	183	
PA_vb_18:183.4	Tena māsena dvādasamāsiyo saṁvaccharo.	183	
PA_vb_18:183.5	Tena saṁvaccharena dibbāni dve vassasahassāni yāmānaṁ devānaṁ āyuppamāṇaṁ.	183	
PA_vb_18:183.6	Manussānaṁ gaṇanāya kittakaṁ hoti?	183	
PA_vb_18:183.7	Cuddasañca vassakoṭiyo cattārīsañca vassasatasahassāni.	183	
PA_vb_18:184.1	Tusitānaṁ devānaṁ kittakaṁ āyuppamāṇaṁ?	184	
PA_vb_18:184.2	Yāni mānusakāni cattāri vassasatāni, tusitānaṁ devānaṁ eso eko rattindivo.	184	
PA_vb_18:184.3	Tāya rattiyā tiṁsarattiyo māso.	184	
PA_vb_18:184.4	Tena māsena dvādasamāsiyo saṁvaccharo.	184	
PA_vb_18:184.5	Tena saṁvaccharena dibbāni cattāri vassasahassāni tusitānaṁ devānaṁ āyuppamāṇaṁ.	184	
PA_vb_18:184.6	Manussānaṁ gaṇanāya kittakaṁ hoti?	184	
PA_vb_18:184.7	Sattapaññāsa vassakoṭiyo saṭṭhi ca vassasatasahassāni.	184	
PA_vb_18:185.1	Nimmānaratīnaṁ devānaṁ kittakaṁ āyuppamāṇaṁ?	185	
PA_vb_18:185.2	Yāni mānusakāni aṭṭha vassasatāni, nimmānaratīnaṁ devānaṁ eso eko rattindivo.	185	
PA_vb_18:185.3	Tāya rattiyā tiṁsarattiyo māso.	185	
PA_vb_18:185.4	Tena māsena dvādasamāsiyo saṁvaccharo.	185	
PA_vb_18:185.5	Tena saṁvaccharena dibbāni aṭṭha vassasahassāni nimmānaratīnaṁ devānaṁ āyuppamāṇaṁ.	185	
PA_vb_18:185.6	Manussānaṁ gaṇanāya kittakaṁ hoti?	185	
PA_vb_18:185.7	Dve vassakoṭisatāni tiṁsañca vassakoṭiyo cattārīsañca vassasatasahassāni.	185	
PA_vb_18:186.1	Paranimmitavasavattīnaṁ devānaṁ kittakaṁ āyuppamāṇaṁ?	186	
PA_vb_18:186.2	Yāni mānusakāni soḷasa vassasatāni, paranimmitavasavattīnaṁ devānaṁ eso eko rattindivo.	186	
PA_vb_18:186.3	Tāya rattiyā tiṁsarattiyo māso.	186	
PA_vb_18:186.4	Tena māsena dvādasamāsiyo saṁvaccharo.	186	
PA_vb_18:186.5	Tena saṁvaccharena dibbāni soḷasa vassasahassāni paranimmitavasavattīnaṁ devānaṁ āyuppamāṇaṁ.	186	
PA_vb_18:186.6	Manussānaṁ gaṇanāya kittakaṁ hoti?	186	
PA_vb_18:186.7	Nava ca vassakoṭisatāni ekavīsañca vassakoṭiyo saṭṭhi ca vassasatasahassānīti.	186	
PA_vb_18:187.1	Cha ete kāmāvacarā,	187	
PA_vb_18:187.2	sabbakāmasamiddhino;	187	
PA_vb_18:187.3	Sabbesaṁ ekasaṅkhāto,	187	
PA_vb_18:187.4	āyu bhavati kittako.	187	
PA_vb_18:188.1	Dvādasa koṭisataṁ tesaṁ,	188	
PA_vb_18:188.2	aṭṭhavīsañca koṭiyo;	188	
PA_vb_18:188.3	Paññāsa satasahassāni,	188	
PA_vb_18:188.4	vassaggena pakāsitāti.	188	
PA_vb_18:189.1	Paṭhamaṁ jhānaṁ parittaṁ bhāvetvā kattha upapajjanti?	189	
PA_vb_18:189.2	Paṭhamaṁ jhānaṁ parittaṁ bhāvetvā brahmapārisajjānaṁ devānaṁ sahabyataṁ upapajjanti.	189	
PA_vb_18:189.3	Tesaṁ kittakaṁ āyuppamāṇaṁ?	189	
PA_vb_18:189.4	Kappassa tatiyo bhāgo.	189	
PA_vb_18:190.1	Paṭhamaṁ jhānaṁ majjhimaṁ bhāvetvā kattha upapajjanti?	190	
PA_vb_18:190.2	Paṭhamaṁ jhānaṁ majjhimaṁ bhāvetvā brahmapurohitānaṁ devānaṁ sahabyataṁ upapajjanti.	190	
PA_vb_18:190.3	Tesaṁ kittakaṁ āyuppamāṇaṁ?	190	
PA_vb_18:190.4	Upaḍḍhakappo.	190	
PA_vb_18:191.1	Paṭhamaṁ jhānaṁ paṇītaṁ bhāvetvā kattha upapajjanti?	191	
PA_vb_18:191.2	Paṭhamaṁ jhānaṁ paṇītaṁ bhāvetvā mahābrahmānaṁ devānaṁ sahabyataṁ upapajjanti.	191	
PA_vb_18:191.3	Tesaṁ kittakaṁ āyuppamāṇaṁ?	191	
PA_vb_18:191.4	Kappo.	191	
PA_vb_18:192.1	Dutiyaṁ jhānaṁ parittaṁ bhāvetvā kattha upapajjanti?	192	
PA_vb_18:192.2	Dutiyaṁ jhānaṁ parittaṁ bhāvetvā parittābhānaṁ devānaṁ sahabyataṁ upapajjanti.	192	
PA_vb_18:192.3	Tesaṁ kittakaṁ āyuppamāṇaṁ?	192	
PA_vb_18:192.4	Dve kappā.	192	
PA_vb_18:193.1	Dutiyaṁ jhānaṁ majjhimaṁ bhāvetvā kattha upapajjanti?	193	
PA_vb_18:193.2	Dutiyaṁ jhānaṁ majjhimaṁ bhāvetvā appamāṇābhānaṁ devānaṁ sahabyataṁ upapajjanti.	193	
PA_vb_18:193.3	Tesaṁ kittakaṁ āyuppamāṇaṁ?	193	
PA_vb_18:193.4	Cattāro kappā.	193	
PA_vb_18:194.1	Dutiyaṁ jhānaṁ paṇītaṁ bhāvetvā kattha upapajjanti?	194	
PA_vb_18:194.2	Dutiyaṁ jhānaṁ paṇītaṁ bhāvetvā ābhassarānaṁ devānaṁ sahabyataṁ upapajjanti.	194	
PA_vb_18:194.3	Tesaṁ kittakaṁ āyuppamāṇaṁ?	194	
PA_vb_18:194.4	Aṭṭha kappā.	194	
PA_vb_18:195.1	Tatiyaṁ jhānaṁ parittaṁ bhāvetvā kattha upapajjanti?	195	
PA_vb_18:195.2	Tatiyaṁ jhānaṁ parittaṁ bhāvetvā parittasubhānaṁ devānaṁ sahabyataṁ upapajjanti.	195	
PA_vb_18:195.3	Tesaṁ kittakaṁ āyuppamāṇaṁ?	195	
PA_vb_18:195.4	Soḷasa kappā.	195	
PA_vb_18:196.1	Tatiyaṁ jhānaṁ majjhimaṁ bhāvetvā kattha upapajjanti?	196	
PA_vb_18:196.2	Tatiyaṁ jhānaṁ majjhimaṁ bhāvetvā appamāṇasubhānaṁ devānaṁ sahabyataṁ upapajjanti.	196	
PA_vb_18:196.3	Tesaṁ kittakaṁ āyuppamāṇaṁ?	196	
PA_vb_18:196.4	Bāttiṁsa kappā.	196	
PA_vb_18:197.1	Tatiyaṁ jhānaṁ paṇītaṁ bhāvetvā kattha upapajjanti?	197	
PA_vb_18:197.2	Tatiyaṁ jhānaṁ paṇītaṁ bhāvetvā subhakiṇhānaṁ devānaṁ sahabyataṁ upapajjanti.	197	
PA_vb_18:197.3	Tesaṁ kittakaṁ āyuppamāṇaṁ?	197	
PA_vb_18:197.4	Catusaṭṭhi kappā.	197	
PA_vb_18:198.1_0	Catutthaṁ jhānaṁ bhāvetvā ārammaṇanānattatā manasikāranānattatā chandanānattatā paṇidhinānattatā	198	
PA_vb_18:198.1_1	adhimokkhanānattatā abhinīhāranānattatā paññānānattatā appekacce asaññasattānaṁ devānaṁ	198	
PA_vb_18:198.1_2	sahabyataṁ upapajjanti, appekacce vehapphalānaṁ devānaṁ sahabyataṁ upapajjanti, appekacce	198	
PA_vb_18:198.1_3	avihānaṁ devānaṁ sahabyataṁ upapajjanti, appekacce atappānaṁ devānaṁ sahabyataṁ upapajjanti,	198	
PA_vb_18:198.1_4	appekacce sudassānaṁ devānaṁ sahabyataṁ upapajjanti, appekacce sudassīnaṁ devānaṁ	198	
PA_vb_18:198.1_5	sahabyataṁ upapajjanti, appekacce akaniṭṭhānaṁ devānaṁ sahabyataṁ upapajjanti, appekacce	198	
PA_vb_18:198.1_6	ākāsānañcāyatanūpagānaṁ devānaṁ sahabyataṁ upapajjanti, appekacce viññāṇañcāyatanūpagānaṁ	198	
PA_vb_18:198.1_7	devānaṁ sahabyataṁ upapajjanti, appekacce ākiñcaññāyatanūpagānaṁ devānaṁ sahabyataṁ	198	
PA_vb_18:198.1_8	upapajjanti, appekacce nevasaññānāsaññāyatanūpagānaṁ devānaṁ sahabyataṁ upapajjanti.	198	
PA_vb_18:199.1	Asaññasattānañca vehapphalānañca devānaṁ kittakaṁ āyuppamāṇaṁ?	199	
PA_vb_18:199.2	Pañcakappasatāni.	199	
PA_vb_18:200.1	Avihānaṁ devānaṁ kittakaṁ āyuppamāṇaṁ?	200	
PA_vb_18:200.2	Kappasahassaṁ.	200	
PA_vb_18:201.1	Atappānaṁ devānaṁ kittakaṁ āyuppamāṇaṁ?	201	
PA_vb_18:201.2	Dve kappasahassāni.	201	
PA_vb_18:202.1	Sudassānaṁ devānaṁ kittakaṁ āyuppamāṇaṁ?	202	
PA_vb_18:202.2	Cattāri kappasahassāni.	202	
PA_vb_18:203.1	Sudassīnaṁ devānaṁ kittakaṁ āyuppamāṇaṁ?	203	
PA_vb_18:203.2	Aṭṭha kappasahassāni.	203	
PA_vb_18:204.1	Akaniṭṭhānaṁ devānaṁ kittakaṁ āyuppamāṇaṁ?	204	
PA_vb_18:204.2	Soḷasa kappasahassāni.	204	
PA_vb_18:205.1	Ākāsānañcāyatanūpagānaṁ devānaṁ kittakaṁ āyuppamāṇaṁ?	205	
PA_vb_18:205.2	Vīsati kappasahassāni.	205	
PA_vb_18:206.1	Viññāṇañcāyatanūpagānaṁ devānaṁ kittakaṁ āyuppamāṇaṁ?	206	
PA_vb_18:206.2	Cattārīsa kappasahassāni.	206	
PA_vb_18:207.1	Ākiñcaññāyatanūpagānaṁ devānaṁ kittakaṁ āyuppamāṇaṁ?	207	
PA_vb_18:207.2	Saṭṭhi kappasahassāni.	207	
PA_vb_18:208.1	Nevasaññānāsaññāyatanūpagānaṁ devānaṁ kittakaṁ āyuppamāṇaṁ?	208	
PA_vb_18:208.2	Caturāsīti kappasahassānīti.	208	
PA_vb_18:209.1	Ukkhittā puññatejena,	209	
PA_vb_18:209.2	kāmarūpagatiṁ gatā;	209	
PA_vb_18:209.3	Bhavaggatampi sampattā,	209	
PA_vb_18:209.4	punāgacchanti duggatiṁ.	209	
PA_vb_18:210.1	Tāva dīghāyukā sattā,	210	
PA_vb_18:210.2	cavanti āyusaṅkhayā;	210	
PA_vb_18:210.3	Natthi koci bhavo nicco,	210	
PA_vb_18:210.4	iti vuttaṁ mahesinā.	210	
PA_vb_18:211.1	Tasmā hi dhīrā nipakā,	211	
PA_vb_18:211.2	nipuṇā atthacintakā;	211	
PA_vb_18:211.3	Jarāmaraṇamokkhāya,	211	
PA_vb_18:211.4	bhāventi maggamuttamaṁ.	211	
PA_vb_18:212.1	Bhāvayitvā suciṁ maggaṁ,	212	
PA_vb_18:212.2	Nibbānogadhagāminaṁ;	212	
PA_vb_18:212.3	Sabbāsave pariññāya,	212	
PA_vb_18:212.4	Parinibbanti anāsavāti.	212	
PA_vb_18:213.0	7. Abhiññeyyādivāra	213	
PA_vb_18:213.1	Pañcannaṁ khandhānaṁ kati abhiññeyyā, kati pariññeyyā, kati pahātabbā, kati bhāvetabbā, kati sacchikātabbā, kati na pahātabbā, na bhāvetabbā, na sacchikātabbā …pe…	213	
PA_vb_18:213.2	sattannaṁ cittānaṁ kati abhiññeyyā, kati pariññeyyā, kati pahātabbā, kati bhāvetabbā, kati sacchikātabbā, kati na pahātabbā na bhāvetabbā na sacchikātabbā?	213	
PA_vb_18:214.1	Rūpakkhandho abhiññeyyo pariññeyyo na pahātabbo na bhāvetabbo na sacchikātabbo.	214	
PA_vb_18:214.2	Cattāro khandhā abhiññeyyā pariññeyyā, siyā pahātabbā, siyā bhāvetabbā, siyā sacchikātabbā, siyā na pahātabbā na bhāvetabbā na sacchikātabbā.	214	
PA_vb_18:215.1	Dasāyatanā abhiññeyyā pariññeyyā na pahātabbā na bhāvetabbā na sacchikātabbā.	215	
PA_vb_18:215.2	Dve āyatanā abhiññeyyā pariññeyyā, siyā pahātabbā, siyā bhāvetabbā, siyā sacchikātabbā, siyā na pahātabbā na bhāvetabbā na sacchikātabbā.	215	
PA_vb_18:216.1	Soḷasa dhātuyo abhiññeyyā pariññeyyā na pahātabbā na bhāvetabbā na sacchikātabbā.	216	
PA_vb_18:216.2	Dve dhātuyo abhiññeyyā pariññeyyā, siyā pahātabbā, siyā bhāvetabbā, siyā sacchikātabbā, siyā na pahātabbā na bhāvetabbā na sacchikātabbā.	216	
PA_vb_18:217.1	Samudayasaccaṁ abhiññeyyaṁ pariññeyyaṁ pahātabbaṁ na bhāvetabbaṁ na sacchikātabbaṁ.	217	
PA_vb_18:217.2	Maggasaccaṁ abhiññeyyaṁ pariññeyyaṁ na pahātabbaṁ bhāvetabbaṁ na sacchikātabbaṁ.	217	
PA_vb_18:217.3	Nirodhasaccaṁ abhiññeyyaṁ pariññeyyaṁ na pahātabbaṁ na bhāvetabbaṁ sacchikātabbaṁ.	217	
PA_vb_18:217.4	Dukkhasaccaṁ abhiññeyyaṁ pariññeyyaṁ, siyā pahātabbaṁ, na bhāvetabbaṁ, na sacchikātabbaṁ, siyā na pahātabbaṁ.	217	
PA_vb_18:218.1	Navindriyā abhiññeyyā pariññeyyā na pahātabbā na bhāvetabbā na sacchikātabbā.	218	
PA_vb_18:218.2	Domanassindriyaṁ abhiññeyyaṁ pariññeyyaṁ pahātabbaṁ na bhāvetabbaṁ na sacchikātabbaṁ.	218	
PA_vb_18:218.3	Anaññātaññassāmītindriyaṁ abhiññeyyaṁ pariññeyyaṁ na pahātabbaṁ bhāvetabbaṁ na sacchikātabbaṁ.	218	
PA_vb_18:218.4	Aññindriyaṁ abhiññeyyaṁ pariññeyyaṁ na pahātabbaṁ, siyā bhāvetabbaṁ, siyā sacchikātabbaṁ.	218	
PA_vb_18:218.5	Aññātāvindriyaṁ abhiññeyyaṁ pariññeyyaṁ na pahātabbaṁ na bhāvetabbaṁ sacchikātabbaṁ.	218	
PA_vb_18:218.6	Tīṇindriyā abhiññeyyā pariññeyyā na pahātabbā, siyā bhāvetabbā, siyā sacchikātabbā, siyā na bhāvetabbā, sacchikātabbā.	218	
PA_vb_18:218.7	Cha indriyā abhiññeyyā pariññeyyā, siyā pahātabbā, siyā bhāvetabbā, siyā sacchikātabbā, siyā na pahātabbā na bhāvetabbā na sacchikātabbā.	218	
PA_vb_18:219.1	Tayo akusalahetū abhiññeyyā pariññeyyā pahātabbā na bhāvetabbā na sacchikātabbā.	219	
PA_vb_18:219.2	Tayo kusalahetū abhiññeyyā pariññeyyā na pahātabbā, siyā bhāvetabbā, na sacchikātabbā, siyā na bhāvetabbā.	219	
PA_vb_18:219.3	Tayo abyākatahetū abhiññeyyā pariññeyyā na pahātabbā na bhāvetabbā, siyā sacchikātabbā, siyā na sacchikātabbā.	219	
PA_vb_18:220.1	Kabaḷīkāro āhāro abhiññeyyo pariññeyyo na pahātabbo na bhāvetabbo na sacchikātabbo.	220	
PA_vb_18:220.2	Tayo āhārā abhiññeyyā pariññeyyā, siyā pahātabbā, siyā bhāvetabbā, siyā sacchikātabbā, siyā na pahātabbā na bhāvetabbā na sacchikātabbā.	220	
PA_vb_18:221.1	Cha phassā abhiññeyyā pariññeyyā na pahātabbā na bhāvetabbā na sacchikātabbā.	221	
PA_vb_18:221.2	Manoviññāṇadhātusamphasso abhiññeyyo pariññeyyo, siyā pahātabbo, siyā bhāvetabbo, siyā sacchikātabbo, siyā na pahātabbo na bhāvetabbo na sacchikātabbo.	221	
PA_vb_18:222.1	Cha vedanā …pe…	222	
PA_vb_18:222.2	cha saññā …pe…	222	
PA_vb_18:222.3	cha cetanā …pe…	222	
PA_vb_18:222.4	cha cittā abhiññeyyā pariññeyyā na pahātabbā na bhāvetabbā na sacchikātabbā.	222	
PA_vb_18:222.5	Manoviññāṇadhātu abhiññeyyā pariññeyyā, siyā pahātabbā, siyā bhāvetabbā, siyā sacchikātabbā, siyā na pahātabbā na bhāvetabbā na sacchikātabbā. –12	222	
PA_vb_18:223.0	8. Sārammaṇānārammaṇavāra	223	
PA_vb_18:223.1	Pañcannaṁ khandhānaṁ kati sārammaṇā, kati anārammaṇā …pe…	223	
PA_vb_18:223.2	sattannaṁ cittānaṁ kati sārammaṇā, kati anārammaṇā?	223	
PA_vb_18:224.1	Rūpakkhandho anārammaṇo.	224	
PA_vb_18:224.2	Cattāro khandhā sārammaṇā.	224	
PA_vb_18:225.1	Dasāyatanā anārammaṇā.	225	
PA_vb_18:225.2	Manāyatanaṁ sārammaṇaṁ.	225	
PA_vb_18:225.3	Dhammāyatanaṁ siyā sārammaṇaṁ, siyā anārammaṇaṁ.	225	
PA_vb_18:226.1	Dasa dhātuyo anārammaṇā.	226	
PA_vb_18:226.2	Satta dhātuyo sārammaṇā.	226	
PA_vb_18:226.3	Dhammadhātu siyā sārammaṇā, siyā anārammaṇā.	226	
PA_vb_18:227.1	Dve saccā sārammaṇā.	227	
PA_vb_18:227.2	Nirodhasaccaṁ anārammaṇaṁ.	227	
PA_vb_18:227.3	Dukkhasaccaṁ siyā sārammaṇaṁ, siyā anārammaṇaṁ.	227	
PA_vb_18:228.1	Sattindriyā anārammaṇā.	228	
PA_vb_18:228.2	Cuddasindriyā sārammaṇā.	228	
PA_vb_18:228.3	Jīvitindriyaṁ siyā sārammaṇaṁ, siyā anārammaṇaṁ.	228	
PA_vb_18:228.4	Nava hetū sārammaṇā.	228	
PA_vb_18:228.5	Kabaḷīkāro āhāro anārammaṇo.	228	
PA_vb_18:228.6	Tayo āhārā sārammaṇā.	228	
PA_vb_18:228.7	Satta phassā …pe…	228	
PA_vb_18:228.8	satta vedanā …pe…	228	
PA_vb_18:228.9	satta saññā …pe…	228	
PA_vb_18:228.10	satta cetanā …pe…	228	
PA_vb_18:228.11	satta cittā sārammaṇā.	228	
PA_vb_18:229.1	Pañcannaṁ khandhānaṁ kati sārammaṇārammaṇā, kati anārammaṇārammaṇā …pe…	229	
PA_vb_18:229.2	sattannaṁ cittānaṁ kati sārammaṇārammaṇā, kati anārammaṇārammaṇā?	229	
PA_vb_18:230.1	Rūpakkhandho anārammaṇo.	230	
PA_vb_18:230.2	Cattāro khandhā siyā sārammaṇārammaṇā, siyā anārammaṇārammaṇā.	230	
PA_vb_18:231.1	Dasāyatanā anārammaṇā.	231	
PA_vb_18:231.2	Manāyatanaṁ siyā sārammaṇārammaṇaṁ, siyā anārammaṇārammaṇaṁ.	231	
PA_vb_18:231.3	Dhammāyatanaṁ siyā sārammaṇārammaṇaṁ, siyā anārammaṇārammaṇaṁ, siyā anārammaṇaṁ.	231	
PA_vb_18:232.1	Dasa dhātuyo anārammaṇā.	232	
PA_vb_18:232.2	Cha dhātuyo anārammaṇārammaṇā.	232	
PA_vb_18:232.3	Manoviññāṇadhātu siyā sārammaṇārammaṇā, siyā anārammaṇārammaṇā.	232	
PA_vb_18:232.4	Dhammadhātu siyā sārammaṇārammaṇā, siyā anārammaṇārammaṇā, siyā anārammaṇā.	232	
PA_vb_18:233.1	Nirodhasaccaṁ anārammaṇaṁ.	233	
PA_vb_18:233.2	Maggasaccaṁ anārammaṇārammaṇaṁ.	233	
PA_vb_18:233.3	Samudayasaccaṁ siyā sārammaṇārammaṇaṁ, siyā anārammaṇārammaṇaṁ.	233	
PA_vb_18:233.4	Dukkhasaccaṁ siyā sārammaṇārammaṇaṁ, siyā anārammaṇārammaṇaṁ, siyā anārammaṇaṁ.	233	
PA_vb_18:234.1	Sattindriyā anārammaṇā.	234	
PA_vb_18:234.2	Pañcindriyā anārammaṇārammaṇā.	234	
PA_vb_18:234.3	Navindriyā siyā sārammaṇārammaṇā, siyā anārammaṇārammaṇā.	234	
PA_vb_18:234.4	Jīvitindriyaṁ siyā sārammaṇārammaṇaṁ, siyā anārammaṇārammaṇaṁ, siyā anārammaṇaṁ.	234	
PA_vb_18:235.1	Nava hetū siyā sārammaṇārammaṇā, siyā anārammaṇārammaṇā.	235	
PA_vb_18:235.2	Kabaḷīkāro āhāro anārammaṇo.	235	
PA_vb_18:235.3	Tayo āhārā siyā sārammaṇārammaṇā, siyā anārammaṇārammaṇā.	235	
PA_vb_18:235.4	Cha phassā anārammaṇārammaṇā.	235	
PA_vb_18:235.5	Manoviññāṇadhātusamphasso siyā sārammaṇārammaṇo siyā anārammaṇārammaṇo.	235	
PA_vb_18:235.6	Cha vedanā …pe…	235	
PA_vb_18:235.7	cha saññā …pe…	235	
PA_vb_18:235.8	cha cetanā …pe…	235	
PA_vb_18:235.9	cha cittā anārammaṇārammaṇā.	235	
PA_vb_18:235.10	Manoviññāṇadhātu siyā sārammaṇārammaṇā, siyā anārammaṇārammaṇā.	235	
PA_vb_18:236.0	9. Diṭṭhasutādidassanavāra	236	
PA_vb_18:236.1	Pañcannaṁ khandhānaṁ kati diṭṭhā, kati sutā, kati mutā, kati viññātā, kati na diṭṭhā na sutā na mutā na viññātā …pe…	236	
PA_vb_18:236.2	sattannaṁ cittānaṁ kati diṭṭhā, kati sutā, kati mutā, kati viññātā, kati na diṭṭhā na sutā na mutā na viññātā?	236	
PA_vb_18:237.1	Rūpakkhandho siyā diṭṭho, siyā suto, siyā muto, siyā viññāto, siyā na diṭṭho na suto na muto, viññāto.	237	
PA_vb_18:237.2	Cattāro khandhā na diṭṭhā na sutā na mutā, viññātā.	237	
PA_vb_18:238.1	Rūpāyatanaṁ diṭṭhaṁ, na sutaṁ na mutaṁ, viññātaṁ.	238	
PA_vb_18:238.2	Saddāyatanaṁ na diṭṭhaṁ, sutaṁ, na mutaṁ, viññātaṁ.	238	
PA_vb_18:238.3	Gandhāyatanaṁ …pe…	238	
PA_vb_18:238.4	rasāyatanaṁ …pe…	238	
PA_vb_18:238.5	phoṭṭhabbāyatanaṁ na diṭṭhaṁ na sutaṁ, mutaṁ, viññātaṁ.	238	
PA_vb_18:238.6	Sattāyatanā na diṭṭhā na sutā na mutā, viññātā.	238	
PA_vb_18:239.1	Rūpadhātu diṭṭhā, na sutā na mutā, viññātā.	239	
PA_vb_18:239.2	Saddadhātu na diṭṭhā, sutā, na mutā, viññātā.	239	
PA_vb_18:239.3	Gandhadhātu …pe…	239	
PA_vb_18:239.4	rasadhātu …pe…	239	
PA_vb_18:239.5	phoṭṭhabbadhātu na diṭṭhā na sutā, mutā, viññātā.	239	
PA_vb_18:239.6	Terasa dhātuyo na diṭṭhā na sutā na mutā, viññātā.	239	
PA_vb_18:240.1	Tīṇi saccāni na diṭṭhā na sutā na mutā, viññātā.	240	
PA_vb_18:240.2	Dukkhasaccaṁ siyā diṭṭhaṁ, siyā sutaṁ, siyā mutaṁ, siyā viññātaṁ, siyā na diṭṭhaṁ na sutaṁ na mutaṁ, viññātaṁ.	240	
PA_vb_18:241.1	Bāvīsatindriyā na diṭṭhā na sutā na mutā, viññātā.	241	
PA_vb_18:241.2	Nava hetū na diṭṭhā na sutā na mutā, viññātā.	241	
PA_vb_18:241.3	Cattāro āhārā na diṭṭhā na sutā na mutā, viññātā.	241	
PA_vb_18:241.4	Satta phassā na diṭṭhā na sutā na mutā, viññātā.	241	
PA_vb_18:241.5	Satta vedanā …pe…	241	
PA_vb_18:241.6	satta saññā …pe…	241	
PA_vb_18:241.7	satta cetanā …pe…	241	
PA_vb_18:241.8	satta cittā na diṭṭhā na sutā na mutā, viññātā.	241	
PA_vb_18:242.0.1	10. Tikādidassanavāra	242	
PA_vb_18:242.0.2	10.1. Kusalattika	242	
PA_vb_18:242.1	Pañcannaṁ khandhānaṁ kati kusalā, kati akusalā, kati abyākatā …pe…	242	
PA_vb_18:242.2	sattannaṁ cittānaṁ kati kusalā, kati akusalā, kati abyākatā?	242	
PA_vb_18:243.1	Rūpakkhandho abyākato.	243	
PA_vb_18:243.2	Cattāro khandhā siyā kusalā, siyā akusalā, siyā abyākatā.	243	
PA_vb_18:243.3	Dasāyatanā abyākatā.	243	
PA_vb_18:243.4	Dvāyatanā siyā kusalā, siyā akusalā, siyā abyākatā.	243	
PA_vb_18:243.5	Soḷasa dhātuyo abyākatā.	243	
PA_vb_18:243.6	Dve dhātuyo siyā kusalā, siyā akusalā, siyā abyākatā.	243	
PA_vb_18:243.7	Samudayasaccaṁ akusalaṁ.	243	
PA_vb_18:243.8	Maggasaccaṁ kusalaṁ.	243	
PA_vb_18:243.9	Nirodhasaccaṁ abyākataṁ.	243	
PA_vb_18:243.10	Dukkhasaccaṁ siyā kusalaṁ, siyā akusalaṁ, siyā abyākataṁ.	243	
PA_vb_18:244.1	Dasindriyā abyākatā.	244	
PA_vb_18:244.2	Domanassindriyaṁ akusalaṁ.	244	
PA_vb_18:244.3	Anaññātaññassāmītindriyaṁ kusalaṁ.	244	
PA_vb_18:244.4	Cattārindriyā siyā kusalā, siyā abyākatā.	244	
PA_vb_18:244.5	Cha indriyā siyā kusalā, siyā akusalā, siyā abyākatā.	244	
PA_vb_18:245.1	Tayo kusalahetū kusalā.	245	
PA_vb_18:245.2	Tayo akusalahetū akusalā.	245	
PA_vb_18:245.3	Tayo abyākatahetū abyākatā.	245	
PA_vb_18:245.4	Kabaḷīkāro āhāro abyākato.	245	
PA_vb_18:245.5	Tayo āhārā siyā kusalā, siyā akusalā, siyā abyākatā.	245	
PA_vb_18:245.6	Cha phassā abyākatā.	245	
PA_vb_18:245.7	Manoviññāṇadhātusamphasso siyā kusalo, siyā akusalo, siyā abyākato.	245	
PA_vb_18:245.8	Cha vedanā …pe…	245	
PA_vb_18:245.9	cha saññā …pe…	245	
PA_vb_18:245.10	cha cetanā …pe…	245	
PA_vb_18:245.11	cha cittā abyākatā.	245	
PA_vb_18:245.12	Manoviññāṇadhātu siyā kusalā, siyā akusalā, siyā abyākatā.	245	
PA_vb_18:246.0	10.2. Vedanāttika	246	
PA_vb_18:246.1_0	Pañcannaṁ khandhānaṁ kati sukhāya vedanāya sampayuttā, kati dukkhāya vedanāya sampayuttā,	246	
PA_vb_18:246.1_1	kati adukkhamasukhāya vedanāya sampayuttā …pe… sattannaṁ cittānaṁ kati sukhāya vedanāya	246	
PA_vb_18:246.1_2	sampayuttā, kati dukkhāya vedanāya sampayuttā, kati adukkhamasukhāya vedanāya sampayuttā?	246	
PA_vb_18:247.1	Dve khandhā na vattabbā “sukhāya vedanāya sampayuttā”tipi, “dukkhāya vedanāya sampayuttā”tipi, “adukkhamasukhāya vedanāya sampayuttā”tipi.	247	
PA_vb_18:247.2	Tayo khandhā siyā sukhāya vedanāya sampayuttā, siyā dukkhāya vedanāya sampayuttā, siyā adukkhamasukhāya vedanāya sampayuttā.	247	
PA_vb_18:248.1	Dasāyatanā na vattabbā “sukhāya vedanāya sampayuttā”tipi, “dukkhāya vedanāya sampayuttā”tipi, “adukkhamasukhāya vedanāya sampayuttā”tipi.	248	
PA_vb_18:248.2	Manāyatanaṁ siyā sukhāya vedanāya sampayuttaṁ, siyā dukkhāya vedanāya sampayuttaṁ, siyā adukkhamasukhāya vedanāya sampayuttaṁ.	248	
PA_vb_18:248.3_0	Dhammāyatanaṁ siyā sukhāya vedanāya sampayuttaṁ, siyā dukkhāya vedanāya sampayuttaṁ,	248	
PA_vb_18:248.3_1	siyā adukkhamasukhāya vedanāya sampayuttaṁ, siyā na vattabbaṁ “sukhāya vedanāya sampayuttan”tipi,	248	
PA_vb_18:248.3_2	“dukkhāya vedanāya sampayuttan”tipi, “adukkhamasukhāya vedanāya sampayuttan”tipi.	248	
PA_vb_18:249.1	Dasa dhātuyo na vattabbā “sukhāya vedanāya sampayuttā”tipi, “dukkhāya vedanāya sampayuttā”tipi, “adukkhamasukhāya vedanāya sampayuttā”tipi.	249	
PA_vb_18:249.2	Pañca dhātuyo adukkhamasukhāya vedanāya sampayuttā, kāyaviññāṇadhātu siyā sukhāya vedanāya sampayuttā, siyā dukkhāya vedanāya sampayuttā.	249	
PA_vb_18:249.3	Manoviññāṇadhātu siyā sukhāya vedanāya sampayuttā, siyā dukkhāya vedanāya sampayuttā, siyā adukkhamasukhāya vedanāya sampayuttā.	249	
PA_vb_18:249.4_0	Dhammadhātu siyā sukhāya vedanāya sampayuttā, siyā dukkhāya vedanāya sampayuttā,	249	
PA_vb_18:249.4_1	siyā adukkhamasukhāya vedanāya sampayuttā, siyā na vattabbā “sukhāya vedanāya sampayuttā”tipi,	249	
PA_vb_18:249.4_2	“dukkhāya vedanāya sampayuttā”tipi, “adukkhamasukhāya vedanāya sampayuttā”tipi.	249	
PA_vb_18:250.1	Dve saccā siyā sukhāya vedanāya sampayuttā, siyā adukkhamasukhāya vedanāya sampayuttā.	250	
PA_vb_18:250.2	Nirodhasaccaṁ na vattabbaṁ “sukhāya vedanāya sampayuttan”tipi, “dukkhāya vedanāya sampayuttan”tipi, “adukkhamasukhāya vedanāya sampayuttan”tipi.	250	
PA_vb_18:250.3_0	Dukkhasaccaṁ siyā sukhāya vedanāya sampayuttaṁ, siyā dukkhāya vedanāya sampayuttaṁ,	250	
PA_vb_18:250.3_1	siyā adukkhamasukhāya vedanāya sampayuttaṁ, siyā na vattabbaṁ “sukhāya vedanāya sampayuttan”tipi,	250	
PA_vb_18:250.3_2	“dukkhāya vedanāya sampayuttan”tipi, “adukkhamasukhāya vedanāya sampayuttan”tipi.	250	
PA_vb_18:251.1	Dvādasindriyā na vattabbā “sukhāya vedanāya sampayuttā”tipi, “dukkhāya vedanāya sampayuttā”tipi, “adukkhamasukhāya vedanāya sampayuttā”tipi.	251	
PA_vb_18:251.2	Cha indriyā siyā sukhāya vedanāya sampayuttā, siyā adukkhamasukhāya vedanāya sampayuttā.	251	
PA_vb_18:251.3	Tīṇindriyā siyā sukhāya vedanāya sampayuttā, siyā dukkhāya vedanāya sampayuttā, siyā adukkhamasukhāya vedanāya sampayuttā.	251	
PA_vb_18:251.4_0	Jīvitindriyaṁ siyā sukhāya vedanāya sampayuttaṁ, siyā dukkhāya vedanāya sampayuttaṁ,	251	
PA_vb_18:251.4_1	siyā adukkhamasukhāya vedanāya sampayuttaṁ, siyā na vattabbaṁ “sukhāya vedanāya sampayuttan”tipi,	251	
PA_vb_18:251.4_2	“dukkhāya vedanāya sampayuttan”tipi, “adukkhamasukhāya vedanāya sampayuttan”tipi.	251	
PA_vb_18:252.1	Doso akusalahetu dukkhāya vedanāya sampayutto.	252	
PA_vb_18:252.2	Satta hetū siyā sukhāya vedanāya sampayuttā, siyā adukkhamasukhāya vedanāya sampayuttā.	252	
PA_vb_18:252.3	Moho akusalahetu siyā sukhāya vedanāya sampayutto, siyā dukkhāya vedanāya sampayutto, siyā adukkhamasukhāya vedanāya sampayutto.	252	
PA_vb_18:253.1	Kabaḷīkāro āhāro na vattabbo “sukhāya vedanāya sampayutto”tipi, “dukkhāya vedanāya sampayutto”tipi, “adukkhamasukhāya vedanāya sampayutto”tipi.	253	
PA_vb_18:253.2	Tayo āhārā siyā sukhāya vedanāya sampayuttā, siyā dukkhāya vedanāya sampayuttā, siyā adukkhamasukhāya vedanāya sampayuttā.	253	
PA_vb_18:254.1	Pañca phassā adukkhamasukhāya vedanāya sampayuttā.	254	
PA_vb_18:254.2	Kāyaviññāṇadhātusamphasso siyā sukhāya vedanāya sampayutto, siyā dukkhāya vedanāya sampayutto.	254	
PA_vb_18:254.3	Manoviññāṇadhātusamphasso siyā sukhāya vedanāya sampayutto, siyā dukkhāya vedanāya sampayutto, siyā adukkhamasukhāya vedanāya sampayutto.	254	
PA_vb_18:255.1	Satta vedanā na vattabbā “sukhāya vedanāya sampayuttā”tipi, “dukkhāya vedanāya sampayuttā”tipi, “adukkhamasukhāya vedanāya sampayuttā”tipi.	255	
PA_vb_18:255.2	Pañca saññā …pe…	255	
PA_vb_18:255.3	pañca cetanā …pe…	255	
PA_vb_18:255.4	pañca cittā adukkhamasukhāya vedanāya sampayuttā, kāyaviññāṇadhātu siyā sukhāya vedanāya sampayuttā, siyā dukkhāya vedanāya sampayuttā.	255	
PA_vb_18:255.5	Manoviññāṇadhātu siyā sukhāya vedanāya sampayuttā, siyā dukkhāya vedanāya sampayuttā, siyā adukkhamasukhāya vedanāya sampayuttā. –12	255	
PA_vb_18:256.0	10.3. Vipākattika	256	
PA_vb_18:256.1	Pañcannaṁ khandhānaṁ kati vipākā, kati vipākadhammadhammā, kati nevavipākanavipākadhammadhammā …pe…	256	
PA_vb_18:256.2	sattannaṁ cittānaṁ kati vipākā, kati vipākadhammadhammā, kati nevavipākanavipākadhammadhammā?	256	
PA_vb_18:257.1	Rūpakkhandho nevavipākanavipākadhammadhammo.	257	
PA_vb_18:257.2	Cattāro khandhā siyā vipākā, siyā vipākadhammadhammā, siyā nevavipākanavipākadhammadhammā.	257	
PA_vb_18:258.1	Dasāyatanā nevavipākanavipākadhammadhammā.	258	
PA_vb_18:258.2	Dvāyatanā siyā vipākā, siyā vipākadhammadhammā, siyā nevavipākanavipākadhammadhammā.	258	
PA_vb_18:259.1	Dasa dhātuyo nevavipākanavipākadhammadhammā.	259	
PA_vb_18:259.2	Pañca dhātuyo vipākā.	259	
PA_vb_18:259.3	Manodhātu siyā vipākā, siyā nevavipākanavipākadhammadhammā.	259	
PA_vb_18:259.4	Dve dhātuyo siyā vipākā siyā vipākadhammadhammā, siyā nevavipākanavipākadhammadhammā.	259	
PA_vb_18:260.1	Dve saccā vipākadhammadhammā.	260	
PA_vb_18:260.2	Nirodhasaccaṁ nevavipākanavipākadhammadhammaṁ.	260	
PA_vb_18:260.3	Dukkhasaccaṁ siyā vipākaṁ, siyā vipākadhammadhammaṁ, siyā nevavipākanavipākadhammadhammaṁ.	260	
PA_vb_18:261.1	Sattindriyā nevavipākanavipākadhammadhammā.	261	
PA_vb_18:261.2	Tīṇindriyā vipākā.	261	
PA_vb_18:261.3	Dvindriyā vipākadhammadhammā.	261	
PA_vb_18:261.4	Aññindriyaṁ siyā vipākaṁ, siyā vipākadhammadhammaṁ.	261	
PA_vb_18:261.5	Navindriyā siyā vipākā, siyā vipākadhammadhammā, siyā nevavipākanavipākadhammadhammā.	261	
PA_vb_18:262.1	Cha hetū vipākadhammadhammā.	262	
PA_vb_18:262.2	Tayo abyākatahetū siyā vipākā, siyā nevavipākanavipākadhammadhammā.	262	
PA_vb_18:263.1	Kabaḷīkāro āhāro nevavipākanavipākadhammadhammo.	263	
PA_vb_18:263.2	Tayo āhārā siyā vipākā, siyā vipākadhammadhammā, siyā nevavipākanavipākadhammadhammā.	263	
PA_vb_18:263.3	Pañca phassā vipākā.	263	
PA_vb_18:263.4	Manodhātusamphasso siyā vipāko, siyā nevavipākanavipākadhammadhammo.	263	
PA_vb_18:263.5	Manoviññāṇadhātusamphasso siyā vipāko, siyā vipākadhammadhammo, siyā nevavipākanavipākadhammadhammo.	263	
PA_vb_18:263.6	Pañca vedanā …pe…	263	
PA_vb_18:263.7	pañca saññā …pe…	263	
PA_vb_18:263.8	pañca cetanā …pe…	263	
PA_vb_18:263.9	pañca cittā vipākā.	263	
PA_vb_18:263.10	Manodhātu siyā vipākā, siyā nevavipākanavipākadhammadhammā.	263	
PA_vb_18:263.11	Manoviññāṇadhātu siyā vipākā, siyā vipākadhammadhammā, siyā nevavipākanavipākadhammadhammā.	263	
PA_vb_18:264.0	10.4. Upādinnattika	264	
PA_vb_18:264.1	Pañcannaṁ khandhānaṁ kati upādinnupādāniyā, kati anupādinnupādāniyā, kati anupādinnaanupādāniyā …pe…	264	
PA_vb_18:264.2	sattannaṁ cittānaṁ kati upādinnupādāniyā, kati anupādinnupādāniyā, kati anupādinnaanupādāniyā?	264	
PA_vb_18:265.1	Rūpakkhandho siyā upādinnupādāniyo, siyā anupādinnupādāniyo.	265	
PA_vb_18:265.2	Cattāro khandhā siyā upādinnupādāniyā, siyā anupādinnupādāniyā, siyā anupādinnaanupādāniyā.	265	
PA_vb_18:266.1	Pañcāyatanā upādinnupādāniyā.	266	
PA_vb_18:266.2	Saddāyatanaṁ anupādinnupādāniyaṁ.	266	
PA_vb_18:266.3	Cattāro āyatanā siyā upādinnupādāniyā, siyā anupādinnupādāniyā.	266	
PA_vb_18:266.4	Dvāyatanā siyā upādinnupādāniyā, siyā anupādinnupādāniyā, siyā anupādinnaanupādāniyā.	266	
PA_vb_18:267.1	Dasa dhātuyo upādinnupādāniyā.	267	
PA_vb_18:267.2	Saddadhātu anupādinnupādāniyā.	267	
PA_vb_18:267.3	Pañca dhātuyo siyā upādinnupādāniyā, siyā anupādinnupādāniyā.	267	
PA_vb_18:267.4	Dve dhātuyo siyā upādinnupādāniyā, siyā anupādinnupādāniyā, siyā anupādinnaanupādāniyā.	267	
PA_vb_18:268.1	Samudayasaccaṁ anupādinnupādāniyaṁ.	268	
PA_vb_18:268.2	Dve saccā anupādinnaanupādāniyā.	268	
PA_vb_18:268.3	Dukkhasaccaṁ siyā upādinnupādāniyaṁ, siyā anupādinnupādāniyaṁ.	268	
PA_vb_18:269.1	Navindriyā upādinnupādāniyā.	269	
PA_vb_18:269.2	Domanassindriyaṁ anupādinnupādāniyaṁ.	269	
PA_vb_18:269.3	Tīṇindriyā anupādinnaanupādāniyā.	269	
PA_vb_18:269.4	Navindriyā siyā upādinnupādāniyā, siyā anupādinnupādāniyā, siyā anupādinnaanupādāniyā.	269	
PA_vb_18:269.5	Tayo akusalahetū anupādinnupādāniyā.	269	
PA_vb_18:269.6	Tayo kusalahetū siyā anupādinnupādāniyā, siyā anupādinnaanupādāniyā.	269	
PA_vb_18:269.7	Tayo abyākatahetū siyā upādinnupādāniyā, siyā anupādinnupādāniyā, siyā anupādinnaanupādāniyā.	269	
PA_vb_18:270.1	Kabaḷīkāro āhāro siyā upādinnupādāniyo, siyā anupādinnupādāniyo.	270	
PA_vb_18:270.2	Tayo āhārā siyā upādinnupādāniyā, siyā anupādinnupādāniyā, siyā anupādinnaanupādāniyā.	270	
PA_vb_18:271.1	Pañca phassā upādinnupādāniyā.	271	
PA_vb_18:271.2	Manodhātusamphasso siyā upādinnupādāniyo, siyā anupādinnupādāniyo.	271	
PA_vb_18:271.3	Manoviññāṇadhātusamphasso siyā upādinnupādāniyo, siyā anupādinnupādāniyo, siyā anupādinnaanupādāniyo.	271	
PA_vb_18:271.4	Pañca vedanā …pe…	271	
PA_vb_18:271.5	pañca saññā …pe…	271	
PA_vb_18:271.6	pañca cetanā …pe…	271	
PA_vb_18:271.7	pañca cittā upādinnupādāniyā.	271	
PA_vb_18:271.8	Manodhātu siyā upādinnupādāniyā, siyā anupādinnupādāniyā.	271	
PA_vb_18:271.9	Manoviññāṇadhātu siyā upādinnupādāniyā, siyā anupādinnupādāniyā, siyā anupādinnaanupādāniyā.	271	
PA_vb_18:272.0	10.5. Vitakkattika	272	
PA_vb_18:272.1	Pañcannaṁ khandhānaṁ kati savitakkasavicārā, kati avitakkavicāramattā, kati avitakkaavicārā …pe…	272	
PA_vb_18:272.2	sattannaṁ cittānaṁ kati savitakkasavicārā, kati avitakkavicāramattā, kati avitakkaavicārā?	272	
PA_vb_18:273.1	Rūpakkhandho avitakkaavicāro.	273	
PA_vb_18:273.2	Tayo khandhā siyā savitakkasavicārā, siyā avitakkavicāramattā, siyā avitakkaavicārā.	273	
PA_vb_18:273.3	Saṅkhārakkhandho siyā savitakkasavicāro, siyā avitakkavicāramatto, siyā avitakkaavicāro siyā na vattabbo “savitakkasavicāro”tipi, “avitakkavicāramatto”tipi, “avitakkaavicāro”tipi.	273	
PA_vb_18:274.1	Dasāyatanā avitakkaavicārā.	274	
PA_vb_18:274.2	Manāyatanaṁ siyā savitakkasavicāraṁ, siyā avitakkavicāramattaṁ, siyā avitakkaavicāraṁ.	274	
PA_vb_18:274.3_0	Dhammāyatanaṁ siyā savitakkasavicāraṁ, siyā avitakkavicāramattaṁ, siyā avitakkaavicāraṁ,	274	
PA_vb_18:274.3_1	siyā na vattabbaṁ “savitakkasavicāran”tipi, “avitakkavicāramattan”tipi, “avitakkaavicāran”tipi.	274	
PA_vb_18:275.1	Pannarasa dhātuyo avitakkaavicārā.	275	
PA_vb_18:275.2	Manodhātu savitakkasavicārā.	275	
PA_vb_18:275.3	Manoviññāṇadhātu siyā savitakkasavicārā, siyā avitakkavicāramattā, siyā avitakkaavicārā.	275	
PA_vb_18:275.4	Dhammadhātu siyā savitakkasavicārā, siyā avitakkavicāramattā, siyā avitakkaavicārā, siyā na vattabbā “savitakkasavicārā”tipi, “avitakkavicāramattā”tipi, “avitakkaavicārā”tipi.	275	
PA_vb_18:276.1	Samudayasaccaṁ savitakkasavicāraṁ.	276	
PA_vb_18:276.2	Nirodhasaccaṁ avitakkaavicāraṁ.	276	
PA_vb_18:276.3	Maggasaccaṁ siyā savitakkasavicāraṁ, siyā avitakkavicāramattaṁ, siyā avitakkaavicāraṁ.	276	
PA_vb_18:276.4_0	Dukkhasaccaṁ siyā savitakkasavicāraṁ, siyā avitakkavicāramattaṁ, siyā avitakkaavicāraṁ,	276	
PA_vb_18:276.4_1	siyā na vattabbaṁ “savitakkasavicāran”tipi, “avitakkavicāramattan”tipi, “avitakkaavicāran”tipi.	276	
PA_vb_18:277.1	Navindriyā avitakkaavicārā.	277	
PA_vb_18:277.2	Domanassindriyaṁ savitakkasavicāraṁ.	277	
PA_vb_18:277.3	Upekkhindriyaṁ siyā savitakkasavicāraṁ, siyā avitakkaavicāraṁ.	277	
PA_vb_18:277.4	Ekādasindriyā siyā savitakkasavicārā, siyā avitakkavicāramattā, siyā avitakkaavicārā.	277	
PA_vb_18:278.1	Tayo akusalahetū savitakkasavicārā.	278	
PA_vb_18:278.2	Cha hetū siyā savitakkasavicārā, siyā avitakkavicāramattā, siyā avitakkaavicārā.	278	
PA_vb_18:278.3	Kabaḷīkāro āhāro avitakkaavicāro.	278	
PA_vb_18:278.4	Tayo āhārā siyā savitakkasavicārā, siyā avitakkavicāramattā, siyā avitakkaavicārā.	278	
PA_vb_18:278.5	Pañca phassā avitakkaavicārā.	278	
PA_vb_18:278.6	Manodhātusamphasso savitakkasavicāro.	278	
PA_vb_18:278.7	Manoviññāṇadhātusamphasso siyā savitakkasavicāro, siyā avitakkavicāramatto, siyā avitakkaavicāro.	278	
PA_vb_18:278.8	Pañca vedanā …pe…	278	
PA_vb_18:278.9	pañca saññā …pe…	278	
PA_vb_18:278.10	pañca cetanā …pe…	278	
PA_vb_18:278.11	pañca cittā avitakkaavicārā manodhātu savitakkasavicārā, manoviññāṇadhātu siyā savitakkasavicārā, siyā avitakkavicāramattā, siyā avitakkaavicārā.	278	
PA_vb_18:279.0	11. Rūpaduka	279	
PA_vb_18:279.1	Pañcannaṁ khandhānaṁ kati rūpā, kati arūpā …pe…	279	
PA_vb_18:279.2	sattannaṁ cittānaṁ kati rūpā, kati arūpā?	279	
PA_vb_18:280.1	Rūpakkhandho rūpaṁ.	280	
PA_vb_18:280.2	Cattāro khandhā arūpā.	280	
PA_vb_18:280.3	Dasāyatanā rūpā.	280	
PA_vb_18:280.4	Manāyatanaṁ arūpaṁ.	280	
PA_vb_18:280.5	Dhammāyatanaṁ siyā rūpaṁ, siyā arūpaṁ.	280	
PA_vb_18:280.6	Dasa dhātuyo rūpā.	280	
PA_vb_18:280.7	Satta dhātuyo arūpā.	280	
PA_vb_18:280.8	Dhammadhātu siyā rūpā, siyā arūpā.	280	
PA_vb_18:280.9	Tīṇi saccāni arūpā.	280	
PA_vb_18:280.10	Dukkhasaccaṁ siyā rūpaṁ, siyā arūpaṁ.	280	
PA_vb_18:280.11	Sattindriyā rūpā.	280	
PA_vb_18:280.12	Cuddasindriyā arūpā.	280	
PA_vb_18:280.13	Jīvitindriyaṁ siyā rūpaṁ, siyā arūpaṁ.	280	
PA_vb_18:280.14	Nava hetū arūpā.	280	
PA_vb_18:280.15	Kabaḷīkāro āhāro rūpaṁ.	280	
PA_vb_18:280.16	Tayo āhārā arūpā.	280	
PA_vb_18:280.17	Satta phassā arūpā.	280	
PA_vb_18:280.18	Satta vedanā …pe…	280	
PA_vb_18:280.19	satta saññā …pe…	280	
PA_vb_18:280.20	satta cetanā satta cittā arūpā.	280	
PA_vb_18:281.0	12. Lokiyaduka	281	
PA_vb_18:281.1	Pañcannaṁ khandhānaṁ kati lokiyā, kati lokuttarā?	281	
PA_vb_18:281.2	Dvādasannaṁ āyatanānaṁ kati lokiyā, kati lokuttarā?	281	
PA_vb_18:281.3	Aṭṭhārasannaṁ dhātūnaṁ kati lokiyā, kati lokuttarā?	281	
PA_vb_18:281.4	Catunnaṁ saccānaṁ kati lokiyā, kati lokuttarā …pe…	281	
PA_vb_18:281.5	sattannaṁ cittānaṁ kati lokiyā, kati lokuttarā?	281	
PA_vb_18:282.1	Rūpakkhandho lokiyo.	282	
PA_vb_18:282.2	Cattāro khandhā siyā lokiyā, siyā lokuttarā.	282	
PA_vb_18:282.3	Dasāyatanā lokiyā.	282	
PA_vb_18:282.4	Dve āyatanā siyā lokiyā, siyā lokuttarā.	282	
PA_vb_18:282.5	Soḷasa dhātuyo lokiyā.	282	
PA_vb_18:282.6	Dve dhātuyo siyā lokiyā, siyā lokuttarā.	282	
PA_vb_18:282.7	Dve saccā lokiyā.	282	
PA_vb_18:282.8	Dve saccā lokuttarā.	282	
PA_vb_18:283.1	Dasindriyā lokiyā.	283	
PA_vb_18:283.2	Tīṇindriyā lokuttarā.	283	
PA_vb_18:283.3	Navindriyā siyā lokiyā, siyā lokuttarā.	283	
PA_vb_18:283.4	Tayo akusalahetū lokiyā.	283	
PA_vb_18:283.5	Cha hetū siyā lokiyā, siyā lokuttarā.	283	
PA_vb_18:283.6	Kabaḷīkāro āhāro lokiyo.	283	
PA_vb_18:283.7	Tayo āhārā siyā lokiyā, siyā lokuttarā.	283	
PA_vb_18:283.8	Cha phassā lokiyā.	283	
PA_vb_18:283.9	Manoviññāṇadhātusamphasso siyā lokiyo, siyā lokuttaro.	283	
PA_vb_18:283.10	Cha vedanā lokiyā.	283	
PA_vb_18:283.11	Manoviññāṇadhātusamphassajā vedanā siyā lokiyā, siyā lokuttarā.	283	
PA_vb_18:283.12	Cha saññā lokiyā.	283	
PA_vb_18:283.13	Manoviññāṇadhātusamphassajā saññā siyā lokiyā, siyā lokuttarā.	283	
PA_vb_18:283.14	Cha cetanā lokiyā.	283	
PA_vb_18:283.15	Manoviññāṇadhātusamphassajā cetanā siyā lokiyā, siyā lokuttarā.	283	
PA_vb_18:283.16	Cha cittā lokiyā.	283	
PA_vb_18:283.17	Manoviññāṇadhātu siyā lokiyā, siyā lokuttarāti.	283	
PA_vb_18:284.1	Abhiññā dve sārammaṇā,	284	
PA_vb_18:284.2	diṭṭhā kusalavedanā;	284	
PA_vb_18:284.3	Vipākā ca upādinnā,	284	
PA_vb_18:284.4	vitakkaṁ rūpalokiyāti.	284	
PA_vb_18:285.1	Dhammahadayavibhaṅgo niṭṭhito.	285	
PA_vb_18:286.1	Vibhaṅgapakaraṇaṁ niṭṭhitaṁ.	286	
